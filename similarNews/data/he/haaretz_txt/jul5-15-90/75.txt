" למלך חוסיין יש ניסיון טוב בשיחות אתנו " , אמר לא - כבר ראש הממשלה , 
יצחק שמיר , בנסותו להבהיר כי אין למלך הירדני כל סיבה להמשיך ולהתרחק 
מישראל . אך בניגוד ליצחק שמיר , שהסתפק כנראה בקריאת הדיווחים על הפגישות 
החשאיות , המלך חוסיין הוא שהשתתף בסדרה הארוכה מאוד של פגישות שבהן דן 
עם מדינאים מישראל על עתיד הגדה המערבית . עיון בפרטי החשובות שבשיחות יכול 
לאשש את ההערכה שהמלך חוסיין לא היה סומך ידיו על דבריו של ראש ממשלת ישראל , 
וספק אם הוא היה מגדיר את ניסיונו עם בני - שיחו ממערב הירדן כ"ניסיון טוב " 
דווקא . חמש פגישות היו למלך חוסיין עם בני - שיח ישראלים לאחר מלחמת ששת 
הימים , קודם לפגישתו המכרעת עם השרים יגאל אלון ואבא אבן בשלהי ספטמבר 
8691 . בפגישה זו הוצגה לפניו תוכנית אלון כאופציה העדיפה על ממשלת ישראל . 
בעקבות אותה פגישה , שלח הבהרה לשני השרים הבכירים שהגיעו מירושלים ללונדון , 
כי זו תוכנית ש"אינה מקובלת לחלוטין " עליו ( באנגלית : ) . תוצאות 
פגישתם של אבן ואלון עם המלך חוסיין , בספטמבר 8691 , היו אמורות להבהיר 
לבעלי - ההחלטות בירושלים כי נגוז הסיכוי להגשים את רעיון האופציה הירדנית 
ולהגיע להסכם שלום ראשון עם מדינה ערבית על - ידי השליט הירדני . אולם , 
שרי ממשלת אשכול ואחריהם חברי ממשלותיהם של גולדה מאיר ויצחק רבין , המשיכו 
לדבוק באופציה הירדנית שסיכויי הגשמתה בטלו והמשיכו בסדרה הארוכה מאוד של 
שיחות עם מלך ירדן , כמין ריטואל פוליטי שאיש אינו מצפה כי יניב תוצאות 
של ממש . חוסיין שיתף פעולה בריטואל זה , מטעמיו שלו . הוא העדיף להעסיק 
את הישראלים בשיחות ובדיונים עקרים מבחינה מדינית , בעיקר מחששו שאם לא 
כן , עלולים אלון ועמיתיו להגיע להסכם עם התושבים הפלשתינאים של הגדה המערבית . 
הסכם בין אנשי חברון ושכם לבין ממשלת ישראל היה סותם את הגולל על סיכוייו 
של חוסיין להשיב לידיו אי - פעם את השליטה על הגדה המערבית או על חלקים ממנה . 
וכך , במשך עשור שלם , נטוותה בחשאיות רבה מסכת שלמה ומסועפת של מגעים 
סודיים בין הדרגים הבכירים של שתי המדינות , בלי ששני הצדדים יתלו בה תקוות 
של ממש . הפגישה הראשונה עם המלך חוסיין היתה שלושה שבועות בלבד לאחר שהסתיימה 
מלחמת ששת הימים , ב2 ביולי 7691 . נפגש עמו בלונדון מנכ"ל משרד ראש הממשלה , 
יעקב הרצוג . לוי אשכול שלח אותו לבדוק אם חוסיין מוכן בכלל להידבר עם 
ישראל לאחר תבוסתו במלחמה ולהגיע עמה להסדר כלשהו . ההנחיה הכללית של ראש 
הממשלה , דיווח הרצוג לימים , קבעה שעלינו לחפש כל מסלול לעולם הערבי , 
לבדוק אם יש נכונות לשלום . לשאלתו של יעקב הרצוג : " האם אדוני יכול 
לגשת לשלום ? " השיב המלך חוסיין : " תן לי זמן , אני מוכרח לצעוד 
עם המחנה הערבי " . בנובמבר 7691 נפגש הרצוג שוב עם חוסיין לשתי פגישות בלונדון . 
המלך היה אז בדרכו מניו - יורק לירדן . זה היה ערב קבלת ההחלטה 242 במועצת 
הביטחון של האו"ם , וחוסיין היה גא לבשר לנציג הישראלי כי סוף - סוף הצליח 
להביא את נשיא מצרים , גמאל עבד אל - נאצר , להסכים להחלטת מועצת הביטחון . 
" זו התקדמות " , ציין חוסיין באוזני הרצוג , " אך איני יכול לשאת ולתת 
אתכם על שלום לבדי , בלי יתר הערבים " . חוסיין ניסה אז לפתות את ישראל לדחוק 
בפלשתינאים לקבל את חסותה של ירדן במגעיהם עם הכוח הכובש . " אילו פנו 
אלי הפלשתינאים " , הדגיש חוסיין , " יכולתי לפרוץ גדר ולומר לעולם הערבי : 
הנה אחי הפלשתינאים מבקשים משא ומתן , ואז אולי אתקדם " . משלוש פגישותיו 
של הרצוג עם המלך התברר כי יש בסיס לקיום מגעים עמו בדרג גבוה יותר , ואשכול 
החליט להרחיב את מעגל שותפי - הסוד . בתחילת 8691 החל המלך הירדני מפנה 
בקשות חוזרות ונשנות לפגישה עם אישיות ישראלית בכירה . הוא ידע על הרעיונות 
והתוכניות שגובשו בירושלים והתבססו בחלקן על האופציה הפלשתינית , החל בכינון 
מדינה פלשתינית עצמאית בשטחי הגדה המערבית וכלה באוטונומיה לתושבי הגדה . 
כדי לעצור את התהליך המסוכן הזה , לחץ חוסיין לזמן פגישה נוספת וחשובה . 
בוועדה המדינית של המערך , שהתכנסה ב41 במארס 8691 , מבקש אבא אבן מהנוכחים 
לגבש תגובה על " תביעה מפורשת של חוסיין לקיים עמו מגעים ישירים במישור 
הגבוה ביותר " . אבן מבהיר לעמיתיו מדוע לא נענו עד אז לחציו הנמשכים של 
המלך לקיים עמו מפגש כזה . ראשית , " ספק אם יש בכוחו להגיע להסדר נפרד " ; 
ושנית , " להיפגש אתו , על כל פנים יותר מפגישה אחת , בלי לדעת למה 
אנחנו מוכנים זה קשה " . אך שר החוץ הבין שאי - אפשר לדחות את חוסיין ללא 
סוף ויש להשיב בחיוב על בקשתו לפגישה . הוועדה המדינית היתה אחד הגופים החשאיים 
והחשובים ביותר שהשתתפו בתהליך קביעת המדיניות . העניינים הקריטיים ביותר 
בתחום החוץ והביטחון הועלו על - ידי אשכול לדיון מוקדם בוועדה המדינית , 
שהיתה גוף מצומצם , בין עשרה ל21 משתתפים . רק לאחר שלובנו הנושאים האלה 
במסגרת הוועדה , וגובשו קווי המדיניות המועדפים , הם היו מובאים לאישור 
מליאת הממשלה . היו עניינים לא - מעטים שלא הועלו כלל לפני שרי הממשלה וסוכמו 
על דעתם של חברי הוועדה המדינית בלבד . כך היה גם בעניין המגעים עם חוסיין 
בשלביהם הראשונים . אשכול מסכים לדברי אבן ואומר כי יש להיפגש עם המלך , 
אך הדבר הראשון שצריך לברר עמו , היא השאלה אם ביכולתו " לחתום ולכתוב 
ולהתחייב " . השר אליהו ששון טוען ש"כדי שחוסיין יחתום מראש עם ישראל , 
עוד לפני משא ומתן עמה , הוא צריך לצאת מדעתו " . משה דיין אינו מחמיץ את 
ההזדמנות , ומעיר בציניות : " הוא יצא מדעתו , הרי הוא נמצא במשפחה טובה 
כזאת " ( ורומז בכך לאביו של חוסיין , המלך טלאל , שלקה במחלת נפש ואולץ 
לוותר על הכתר ) . חברי הוועדה המדינית אינם מרפים מהעניין וששון מספר כי 
ידיד של חוסיין סיפר לו כי המלך סכיזופרני . " אל תחשבו שהוא גדול כל - 
כך בחוכמתו " , אמר אותו ידיד לאליהו ששון " וכי יש בו כאילו עורמה רבה . 
אלא ישנם שני חוסיינים המתרוצצים בו " . על כך ממהר אבא אבן להגיב : " הבעיה 
היא אם איזה מהם ניפגש " . מהדיון עולה כי פרט לאחד , כל שאר עשרת המשתתפים , 
ובהם לוי אשכול , אבא אבן , יגאל אלון , ישראל גלילי , משה דיין , 
ישראל ישעיהו , גולדה מאיר , פנחס ספיר , אליהו ששון ויעקב שמשון שפירא , 
מצדדים בפגישה עם חוסיין בדרג מיניסטריאלי . היחיד המתנגד לפגישה כזאת 
הוא שמעון פרס , מזכיר רפ"י , הטוען כי יש להקדים לה פגישת משלחות משני 
הצדדים . כעבור כחודש , ב02 באפריל 8691 , שוב עולה עניין הפגישה עם המלך 
בדיוני הוועדה המדינית של המערך . " חוסיין לוחץ כל יומיים - שלושה לקבל 
תשובה " , מדווח אבן לחבריו . בתגובה אומר דיין כי אינו מתנגד לפגישה עם 
המלך , אך יש להבהיר לו כי אין חוזרים לקווי ה4 ביוני ומדברים על " שינויים 
גדולים " . המלך גם צריך להסכים לפתור את בעיית הפליטים . עם זאת , דיין 
מוכן ליישב 001 אלף פליטים בגדה המערבית . אם חוסיין יאמר שירושלים אינה 
בירת ישראל , טוען דיין , אם לא יקבל היות רוב יהודי בה וידרוש את חלוקת 
העיר אין לנו על מה לדבר אתו ויש לומר לו זאת בבירור . דיין מעריך כי חוסיין 
לא יוכל להשיב לישראל תשובות חיוביות על תנאיה , " וכיום גם לא על שלום 
בלי מצרים . לדעתי , גם לא על שלום מלא " . אשכול מבהיר שוב כי הוא בעד 
פגישה עם המלך , מתוך כל הנימוקים שהשמיעו חברי הוועדה , אך בעיקר מתוך 
סיבה חשובה לא - פחות : " אני רוצה להודות , שזה גם נובע מכך שארה"ב רוצה 
ביוקרת חוסיין " . פרס שוב מביע ספק בתוצאותיה של פגישה עם המלך . " אני 
יודע שאין כמעט סיכוי למשא ומתן עם חוסיין , לא בגלל הגבולות , אלא השלום . 
בגלל העדר כוחו לכרות שלום עמנו " . פרס גם מבטל את החשיבות המדינית של 
פגישה כזאת . " ממילא עוסקים אנו יותר בתכסיסים או תמרונים כלפי האמריקאים 
ותושבי הגדה " . אשכול מסכם את הדיון וקובע כי " אם לא יועיל הדבר , הרי 
לא יזיק , ולכן נדבר אתו . מסופקני אם שר ישראלי יכול לעשות שטות , במידה 
שייפגש עמו " . השר שנבחר לצאת לפגישה עם המלך היה שר החוץ , אבא אבן . 
סוכם כי אבן יציג לפני חוסיין את שלוש האסכולות שבקרב שרי הממשלה הישראלית : 
ארץ ישראל השלמה . אוטונומיה של האזור בעל היישוב הפלשתיני הצפוף . קשר בין 
האזור הצפוף לירדן , ובמלים אחרות : עקרונות תוכנית אלון . ואכן , באמצע 
מאי 8691 נפגש אבן עם המלך חוסיין בלונדון . זו היתה הפעם הראשונה שהמלך 
לא הגיע לשיחות לבדו . נלווה אליו יועצו הקרוב זייד א - ריפאעי ( אותה 
עת , שר החצר ) . לשר החוץ הישראלי נלווה יעקב הרצוג . אבן דיווח בשובו 
כי המלך נראה חולה , אך היה מסודר בדבריו , בצורת דיבורו ובהופעתו , " ודי 
מקפיד על גינוני מלכות " . מיד בפתיחת השיחה , הציג אבן לחוסיין שתי שאלות : 
1 . האם מסוגל המלך להגיע לחוזה שלום עם ישראל , באופן רציני , בלי שיהיה 
מותנה בהסכם והיתר של ממשלה אחרת . 2 . הואיל והתהליך יהיה ממושך , מה על 
המצב היום , כיצד נחיה היום ומחר , לנוכח פעולות החבלה , והאם ברצונו 
להתגבר על הנגע זה . ( אותה תקופה גברו פעולות הטרור של אל - פתח שמקורן 
במעבר מחבלים מתחום ירדן לישראל ) . על שאלתו הראשונה של אבן השיב חוסיין 
כי אין זה בלתי - אפשרי . אך השאלה היא איזה סוג של שלום יהיה זה . " אם 
יש בו הישג ואיזה כבוד , אזי אני כן יכול להגיע לכינון של שלום גם בלי הסכם 
של מישהו , וייתכן שאשיג אפילו הסכם של מישהו " . בתשובה לשאלה השנייה ובעניין 
ריסון אל - פתח הבהיר המלך כי הוא פועל ורוצה לפעול . " אך איני יכול 
לעשות יותר מאשר אני עושה " . חוסיין ביקש גם שתגובותיה הצבאיות של ישראל 
על פעולות המחבלים יכוונו רק לעבר אל - פתח ולא כלפי הלגיון הירדני . לאחר - 
מכן פנה חוסיין אל אבן ושאל : " האם תוכל לומר לי משהו על הקונצפציה שלכם 
לשלום ? " אבן , שלא הוסמך לסכם עם המלך כיוונים ברורים להתקדמות , הבהיר 
לו כי לא בא לנהל משא ומתן . ממשלת ישראל עדיין לא הכריעה , הדגיש שר החוץ . 
" זו רק שיחת הבהרה , ואני יכול רק לתאר הלכי רוח ומחשבה שונים " . בהמשך , 
הציג אבן לפני המלך את שלוש הגישות שבקרב שרי הממשלה השונים , אך השתמע 
מדבריו כי קובעי - המדיניות המרכזיים נוטים לתמוך באסכולה השלישית , המבוססת 
בעיקרה על תוכנית אלון , והיא למעשה האופציה הירדנית . כאשר הציג גישה 
זו , הרחיב שר החוץ את הדיבור עליה ואף העלה את התנאים ליישומה . שלושה 
הם תנאים אלה , על - פי תפישתה של ממשלת ישראל : א . שהמצב לא יהיה כפי 
שהיה ב4 ביוני , אלא יהיו בו שינויים . ב . ירושלים היא עיר שלמה ובירת 
ישראל . כל הסכמה של חוסיין צריכה להיות בתוך מסגרת זו . ג . אנו עומדים 
על תיקונים משמעותיים של גבול ה4 ביוני , שהם ציווי ביטחון לנו . והמוקד 
למחשבה זו הוא עורק הירדן , והירדן כגבול ביטחוני . אבן הבהיר למלך כי תנאים 
אלה הם המינימום ואין מישהו בישראל המציע הסדר עמו שלא בלוויית הדברים האלה , 
המהותיים לביטחון ישראל . אבן גם אמר כי חוף הים התיכון לא יהיה סגור בפני 
ירדן , מבחינת המסחר . " אלו הגישות " , סיכם אבן את הרצאתו ; " לא נפלה 
הכרעה ולא תיפול , אלא אם נקבל את הרושם שאתה רציני לגבי עצם היכולת להגיע 
לשלום " . לאחר שאבן סיים את הרצאתו , שאל חוסיין מיד : " מתי מתחילים 
אנו בשיחות ? חוסיין הבהיר כי הוא מוכן לזנק קדימה , גם בלי מצרים , ולהיפגש 
עם הישראלים בפומבי פנים אל פנים בניו - יורק , עם יארינג . זייד א - ריפאעי , 
שהודאג מאוד מנכונות המלך לקפוץ מיד לשאלה זו , בלי להגיב כלל על דברי 
אבן לגופם , החל להגיב עליהם בעצמו , " באופן נמרץ מאוד " , כפי שהגדיר 
זאת אבן . " כל ההצעות שלך " , פנה ריפאעי לאבן , " ואני מקווה שמזה מתחילים , 
הן הצעות לכניעה . . . התרשמתי שההצעות קשות , והכל מבוסס כאן על ביטחון 
לישראל . והיכן כאן הביטחון לירדן ? אנחנו מתפנים ואתם נוגסים לנו שטחים ? 
הרי עניין הסקיוריטי באונדריס ( גבולות ביטחון ר"ף ) איננו בשביל ישראל 
בלבד " . בשלב זה התערב המלך חוסיין ואמר כי לא מוכרחה להיות הדדיות מבחינה 
כמותית ( של החלפת טריטוריה בין שתי המדינות ) , אלא חזותית . ואז , 
כפי שתיאר זאת אבן " צלל חוסיין בהתרגשות גדולה לעניין ירושלים " . הוא 
הדגיש כי ירושלים היא נשמת האיסלם " . זה שאחד הקולגים שלך אמר שיהיה דגל 
מוסלמי על המסגד זה אינו מספיק , אמר חוסיין לאבן . ( המלך התכוון לרעיון 
שהעלה שר הביטחון , משה דיין , שירושלים השלמה תישאר בשליטת ישראל , אשר 
תסכים להנפת דגל מוסלמי מעל מסגד עומר ר"ף ) . יש בעיית גישה ומעמד . 
ירדן מייצגת את האיסלם ולא רק את הערבים " . בסיום השיחה הדגיש חוסיין כי 
הוא מוכן להגיע לשיחות פומביות עם ישראל . " הנושא הוא שלום ולא הסדר ולא 
שום דבר חלקי " , הבהיר המלך את עמדתו קודם שנפרד מאבא אבן . למחרת , נפגש 
יעקב הרצוג עם ריפאעי ואמר לו כי אבן והוא התרשמו קשה מאוד משני עניינים 
שעלו בשיחה עם המלך : " חוסר - הריאליזם בעניין ירושלים , כאשר הוא מדבר 
כאילו דברים רבים פתוחים כאן , ובעניין ה4 ביוני " ( כוונת הרצוג היתה 
שהמלך אינו מוכן לאמץ את העיקרון של שינויים גדולים בגבולות ה4 ביוני 7691 ) 
. ריפאעי סיפר להרצוג כי כל הלילה נדדה שנתו , והוא רוצה לדעת מה היתה 
כוונת אבן כאשר דיבר על בקעת הירדן . " האם הכוונה לשינויים רציניים ? 
האם הכוונה למשהו מתקבל על הדעת , שגם אנחנו ( הירדנים ) קיימים באיזה 
מקום ? " דומה שריפאעי הבין היטב כי האופציה השלישית , שאבן הציג כמועדפת , 
כוללת בתוכה בעצם את סיפוח בקעת הירדן לישראל , אך רצה לשמוע זאת מפי הרצוג 
בבירור ובמפורש . השניים לא סיכמו דבר , וריפאעי לא הוסיף דבר על דברי המלך 
ביחס לירושלים . היה ברור כי בעניין ירושלים , הפער בין הצדדים עצום . 
עם זאת , סיכמו הרצוג וריפאעי את ההסדרים לחידוש המגע בעתיד , ואף השתתפו 
בפגישת הרמטכ"לים של ישראל וירדן חיים בר - לב ומוחמד חמאש . בפגישה בין 
שני אנשי - הצבא נדונו ענייני ביטחון שוטפים , ובר - לב הציג לפני עמיתו 
הירדני את משמעותם של קווי - הביטחון שעליהם תעמוד ישראל . הוא הבהיר לחמאש 
כי מבחינה צבאית טהורה , תצטרך ישראל להחזיק בגבול ביטחון על הירדן . פגישת 
מאי 8691 לא הניבה כמובן שום תוצאה מדינית מיידית , אך חשיבותה היתה שבפעם 
הראשונה הוצגה לפני המלך התפישה המדינית העקרונית שנעשתה לימים מדיניותה 
של הממשלה כולה . בסכמו את שיחתו עם חוסיין באוזני החברים בוועדה המדינית , 
ב91 במאי 8691 , הדגיש אבן , כי " המשמעות היא שנפתח אשנב זה . איני 
יודע מה יהיה , אבל דבר אחד ברור לי , שעלינו על דרך , בפעם הראשונה מאז 
שנת 9491 , של מגע ישיר עם מדינה ערבית . ואת הרוביקון הזה חצינו . . 
. ואני חושב שהמשמעות ההיסטורית של הדבר הזה אינה מבוטלת " . פגישת מאי 
היתה הכנה לשיחה המשמעותית יותר , שהתקיימה עם המלך בספטמבר 8691 . על פגישת 
ספטמבר , שהשתתפו בה אבא אבן ויגאל אלון יסופר בשבוע הבא . 
