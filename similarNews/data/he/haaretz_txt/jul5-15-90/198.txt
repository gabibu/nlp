יוסי ביילין רצה למנות יועץ מיוחד , ונכשל . פקיד בכיר בממשלה הנוכחית 
מתנגד לחקיקה פרלמנטרית , אבל אינו מרוצה מן המכניזמים הקיימים . שניהם 
מסכימים כי משרד החוץ נדחק מעמדת השפעה על - ידי משרד הביטחון , והגיע הזמן 
לתקן את המצב . לפני 4891 , כאשר היה יוסי ביילין פעיל במפלגת העבודה שבאופוזיציה , 
נתן את דעתו יותר מרוב חבריו על קשרי ישראל עם מדינות בעולם השלישי , שמשטריהן 
נחשבו למדכאים , או מפירים שיטתיים של זכויות - האדם . חוג " משוב , 
שבראשו עמד ביילין , פירסם לעתים מזומנות הודעות לעיתונות בגנות קשרי ישראל 
עם רודנויות צבאיות באמריקה הלטינית ובאפריקה . בספטמבר 4891 נעשה הד"ר ביילין 
מזכיר הממשלה . ב6891 הוא עשה ניסיון למנות יועץ לזכויות - האדם במשרדו 
של ראש הממשלה , שמעון פרס . התפקיד הוצע לגב אנט דולצין . בראיון טלפוני , 
אמר השבוע הד"ר ביילין : " זה היה ניסיון פתטי , ואין לי במה להתגאות " . 
הניסיון לא עלה יפה " מסיבות טכניות " , שאין הוא מוכן לפרטן לצורך פרסום . 
אחרי שפירט שלא לפרסום , הוא העיר : " זה אידיוטי , אבל זה מה שהיה " . 
כעבור זמן קצר , עבר פרס למשרד החוץ והד"ר ביילין התמנה למנכ"ל מדיני , 
תואר שהומצא בשבילו , מאחר שלא היתה אפשרות חוקית למנותו לסגן - שר ( 
הוא לא היה אז חבר - הכנסת ) . בשתי שנותיו במשרד החוץ עסק בזכויות - האדם 
יותר מקודמיו , אבל לא התקרב אל הלהיטות שאיפיינה את הכרזותיו באופוזיציה . 
אין הוא זוקף לזכות עצמו " איזושהי מהפיכה " , אם כי הוא זוקף לו אשראי 
לעיצומים המוגבלים שהטילה ישראל ללא - חמדה על דרום - אפריקה , ב7891 . 
בפרשה זו , הוא אומר , " היתה לי השפעה מסוימת על קביעת מדיניות " . הוא 
מזכיר מדינה אחרת , שסיוע ביטחוני ישראלי לשליטיה עורר מורת - רוח ניכרת 
בארה"ב . הוא מבקש שלא לפרסם את שמה , וטוען : " עשיתי מאמצים על - אנושיים , 
ונכשלתי כישלון טוטלי " . הוא רומז למקרים אחרים , אבל מתחמק מלפרט . 
" יש הרבה דברים שאני לא יכול לדבר עליהם " . שנותיו במשרד החוץ פיתחו בו 
מידה גדולה יותר של הבנה למניעי ישראל בקשירת קשרי ביטחון עם אוטוקרטיות 
בעולם השלישי . אחרי ניתוקי היחסים עם אירופה המזרחית ( 7691 ) ועם אפריקה 
( 3791 ) , הוא אומר , " חשנו דחויים על - ידי העולם והרשינו לעצמנו 
להחריף את המדיניות הזאת . לא יכולנו להרשות לעצמנו להיות סלקטיוויים , 
כאשר העולם דוחה אותנו . אם רוצים מאתנו סיוע ביטחוני , איננו יכולים 
לדחות את זה על הסף . אמרנו : הבה נשלם את המחיר הזה , כדי לקשור קשרים 
בעולם השלישי " . " אינני יכול לבטל לגמרי את הגישה הזאת " , אומר ח"ך ביילין , 
" כי היא הניבה פירות מסוימים . אבל אני יכול בהחלט לומר , שמי שמאמץ 
גישה כזאת , מוכרח להציב לעצמו קווים אדומים " . את תמיכת ישראל בשושלת סומוסה 
בניקרגואה , עד ימיה האחרונים בקיץ 9791 , מתאר ביילין כ"טעות הבולטת ביותר , 
שעלתה לנו במחיר כבד " . הוא מסרב לדבר , למשל , על הפרסומים בדבר שיגור 
היועצים הצבאיים הישראליים לסרי לנקה , בעיצומה של מלחמת - האזרחים שם , 
באמצע שנות ה08 . סרי לנקה הרשתה אז לישראל , בתמורה , לפתוח נציגות 
דיפלומטית בקולומבו . ישראל ויועציה גורשו לאחרונה , ההישג הדיפלומטי נעלם , 
ונשאר רק המחיר : זיהוי ישראל עם דיכוי של אוכלוסייה אזרחית . " אני 
פשוט לא יודע על זה , ולא זוכר שום דבר כזה " , אומר ביילין . ביילין אומר , 
כי למשרד הביטחון יש לטת מרכזית " בעיצוב יחסי ישראל עם העולם השלישי , 
" ומשרד החוץ הוא גורם המסייע לו " . הוא מוסיף , כי " יש מקומות , 
שבהם הקשר הזה מאוד מבורך , ומשרד הביטחון עושה עבודה טובה ומפלס דרך למשרד 
החוץ . יש מקומות שבהם משרד הביטחון כבר עשה את שלו , ואף שמשרד החוץ היה 
צריך לקבל את התפקיד המרכזי עדיין רואה משרד הביטחון את העניין כתינוק שלו " . 
בימי שירותו במשרד החוץ , הוא לא הקל את המלאכה על משרד הביטחון , והציג 
הרבה שאלות . עד זמנו , " הם היו רגילים לבוא למשרד החוץ בבקשה ולקבל 
אישור עוד לפני שהציגו אותה " . אבל השאלות שלו לא עזרו . " היו לי כישלונות 
יותר מהצלחות " , הוא אומר . פקיד בכיר בממשלה הנוכחית , אשר דיבר השבוע 
בתנאי של אנונימיות , מאשר את הנחיתות של משרד החוץ . הוא מדבר על הצורך 
" לערב את משרד החוץ באופן פעיל בהתקשרויות כאלה , כדי להבטיח שיישקלו 
כל השיקולים " . הוא אומר , כי אין סיבה שלא להפוך את ההתייעצויות הבין - 
משרדיות ל"דבר ממוסד ומקובל " . הפקיד הבכיר לא ידע למשל על פרשת זאיר , 
והתוודע אליה לראשונה שעתיים לפני הראיון אתו . הוא סיפר לעומת זאת , כי 
בבוקר הראיון נפלה הצעה לסיוע ביטחוני " למדינה , שאינני יכול לנקוב בשמה " . 
היא נפלה בגלל התנגדות משרד החוץ . הפקיד הבכיר מוטרד בשאלה אם עניינים 
כאלה אמנם מובאים לעיון שוטף של המשרד . הפקיד הבכיר מתנגד לאימוץ דגם החקיקה 
האמריקאי , או אפילו למינוי יועץ לזכויות - האדם . הוא מציע להסתפק ב"מכניזם 
מסודר של קבלת החלטות בין הקודקוד הראשי ובין המשרדים האופראטיוויים " . 
הקודקוד הוא משרד ראש הממשלה , והמשרדים הם חוץ וביטחון . לחקיקה פרלמנטרית 
הוא מתנגד מעיקרה , באשר " לחוקק חוק , פירושו להעביר את זה לבקרה של 
הכנסת . בתנאי המצור המדיני שאנו נתונים בהם , העברת העניין לבימות פומביות 
תעמיד את ישראל בעמדת נחיתות לא - הוגנת " . הוא אומר , כי " אין לנו הפריווילגיה 
להיות לגמרי זכים וצחורים " , אבל גם " אסור לנו להזדנב מאחור " בשאלת 
זכויות - האדם בעולם . הוא מאשר כי " בעבר הרשינו לעצמנו להזדנב " . הפקיד 
הבכיר רואה צורך בבחינה תקופתית של קשרי ביטחון קיימים , כדי להתאים אותם 
ל"עולם משתנה " . " ברגע שרמת הדיכוי במדינה נתונה עולה מעל לסף מסוים " , 
הוא אומר , " וזה נעשה עניין יום - יומי ונחלת העולם אנחנו שוקלים מחדש . 
האם ישראל תגיש סיוע לפול פוט ( העריץ הקמבודי לשעבר , שארגונו מנסה עכשיו 
לחזור אל השלטון ) ? לא , היא לא תגיש . על גופתי המתה " . ח"ך ביילין 
נמנע מלהסביר איך ייראו " הקווים האדומים " שלו . " זה נורא קשה לקבוע 
באופן עקרוני " , הוא אומר , אם כי הוא מוסיף : " אם אין מדברים על ניתוק 
יחסים , אלא על ניתוק מערכות ביטחוניות , אני הייתי מתנתק ממשטרים כאלה 
( כמו זאיר ) ככל האפשר . ואני אגיד לך יותר מזה : המחיר שתשלם מערכת 
הביטחון הישראלית על ניתוק כזה יהיה שולי " . ביילין לא הירהר עד היום באפשרות 
של חקיקה . לדבריו , זה עניין ש"שווה לבחון אותו " . אבל הוא , כמו הפקיד 
הבכיר עלום - השם , אומר , כי " יעבור עוד הרבה זמן עד שעניינים כאלה 
יובאו לפני הכנסת " . 
