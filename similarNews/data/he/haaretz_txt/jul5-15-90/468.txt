ניקוסיה ( ע"ר ) . עולים לרגל ודיפלומטים מכמה מדינות מוסלמיות החריפו 
את ביקורתם על דרך טיפולה של סעודיה באסון המנהרה , שבו נהרגו ביום שני 
בשבוע שעבר יותר מ004 , 1 אנשים . פוליטיקאים טורקים ועולים לרגל ממלזיה 
ובחריין מתחו ביקורת חריפה על פעולות ההצלה , ואחדים מהמבקרים אף האשימו 
את הפקידים הסעודיים ברשלנות . השר הטורקי לענייני מדינה צוטט כמי שאמר שהוא 
אינו שבע רצון מההסברים הסעודיים על האסון . " חיוני שערב הסעודית תחקור 
בפרשה . אין שום ספק כי היתה זו רשלנות או חוסר זהירות " , אמר פוליטיקאי 
טורקי אחר . מקור טורקי אמר כי ראה צוותי הצלה שהשליכו פצועים למכוניות , 
כשסברו כי מדובר בגופות . בקואלה - לומפור , בירת מלזיה , אמרו עולים 
לרגל כי המשטרה יכלה להפחית את שיעור המוות הגבוה לו היתה מונעת מהמבקרים 
לדחוף זה את זה במנהרה שהתמוטטה . נראה כי פגישתם של שרים לעניני דתות משבע 
מדינות מוסלמיות , שהתקיימה אתמול בגדה , קשורה באסון . סוכנות הידיעות 
הסעודית דיווחה על הפגישה , אולם אמרה כי היא תדון רק בנושאים מוסלמיים 
או בשיתוף פעולה בין המדינות . בפגישה השתתפו שרים מאינדונזיה , פקיסטאן , 
ירדן , עיראק , כוויית ומצרים . גמביה ומרוקו הודיעו כי ישלחו נציגים 
לפגישה . 
