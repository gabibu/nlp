המדען הראשי של משרד התעשייה והמסחר והאקדמיה הרוסית למדעים , יוציאו בקרוב 
במשותף חוברת שתכלול את האפשרויות לשיתוף פעולה בתחומי המדע והטכנולוגיה . 
כמו כן , תיבדק אפשרות של הקמת מרכז בארץ שישמש כתערוכה מתמדת למציגים 
רוסיים , ובמקביל יוקם מרכז דומה במוסקווה , בו יוכלו בעלי עניין להציג 
רעיונותיהם , ולגרום לחשיפה בין הצדדים . דברים אלה מסר יגאל ארליך , 
המדען הראשי של משרד התעשייה והמסחר , עם שובו מברית - המועצות , שם ביקר 
כאורח של האקדמיה הרוסית למדעים . ארליך שהה בבריה"ם שבוע ימים , ונפגש 
עם תעשיינים רוסיים בלנינגרד ובמוסקווה . במסגרת פגישותיו דן המדען הראשי 
עם פרוף גורי מרצוק , נשיא האקדמיה למדעים . 
