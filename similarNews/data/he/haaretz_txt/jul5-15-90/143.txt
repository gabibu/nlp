קורין אלאל , מי שהחלה את הקריירה המוסיקלית שלה במועדוני שוליים , עם 
" מותק " , וזכתה בהמשך להצלחה עם " אנטארטיקה " ( 000 , 03 עותקים ) 
, יוצאת עכשיו עם ערב יחיד , " שפת אמי " , שירים צרפתיים פופולריים 
בלבוש עברי של אהוד מנור . יש לה גם במאי בערב הזה : צדי צרפתי , במאי 
הבית של ירדנה ארזי . אם לא יהיו עיכובים של הרגע האחרון , יצא המופע לדרכו 
במוצ"ש הבא , ( 7 . 41 ) , ומעל הבמה תגיש אלאל את פירושיה ל"החיים בוורוד " 
( שכבר מושמע בתדירות גבוהה ברדיו ) , " שלושת הפעמונים " ו"המנון לאהבה " 
של אדית פיאף , " הים " ו"נשמת - המשוררים " של שארל טרנה , " אלוהים " , 
" אל תעזביני " ו"אמסטרדם " של זאק ברל , " ספק גדול " של זילבר בקו 
ואחרים . אלאל שנולדה בטוניס ועלתה ארצה בהיותה בת עשר . היא גדלה בבית 
הוריה על שירים צרפתיים . האפשרות להעלותם במופע יחיד נתפסה על ידה , בתחילה , 
כדבר מפחיד למדי : " טמירה ירדני , המפיקה שלי , העלתה את הרעיון . 
הפחד לעבור ממעמד של מלחינה - מבצעת למעמד של זמרת נטו , וכן החשש שאפגע 
בנכסי צאן הברזל האלו , גרמו לי להסכים לבצע את השירים במסגרת תוכנית רדיו 
חד - פעמית . לא יותר . במהלך בחירת השירים לאותה תוכנית התחלתי להבין 
שהקהל יקבל אותי גם אם אסתפק בביצוע שירים של אחרים . פתאום קלטתי את הכורח 
שכפיתי על עצמי , לבצע רק שירים שיצרתי בעצמי , והסכמתי להרחיב את הערב 
למסגרת של סיבוב הופעות " . לטענת אלאל היה תהליך יצירת המופע קשה ומורכב 
מהרגיל . " בדרך כלל אני ניגשת לטקסט ומביעה את התחושות שהוא יוצר בי באמצעות 
הלחן . כאן , אני מבטאה את עצמי דרך האינטרפרטציות שלי לדברים קיימים . 
בשלב העבודה הראשון , שנמשך שלושה חדשים , העמקנו , צדי צרפתי , בימאי 
הערב , ואני , בהבנת השירים , על כל הדקויות המצויות בהם . בשלב הבא 
נסגרתי עם הנגנים לשלושה שבועות ללימוד מרוכז של נגינת השירים , ורק אז 
הצטרף אלינו עובד אפרת , המעבד המוסיקלי " . לדבריה לא הכיר אפרת את השירים 
והיה משוחרר לפיכך מעכבות שאפיינו אותה ואת צרפתי , ועטה על השירים , 
כהרגלו , מעטפת רוקיסטית מאד . בימים אלה מתנהל השלב הסופי , תחת שרביטו 
של צרפתי . אלאל מדגישה כי כל השירים עברו תהליך גיבוש הדרגתי שסופו בתוצר 
המהווה איזון בין הנטיות הרוקיסטיות של אפרת לכיוון התיאטרלי של צרפתי . 
" צדי איננו מוסיקאי אבל יש לו אוזן מצוינת . הוא כמו צייר כל שיר מבחינתו 
הוא תמונה המלאה בהתרחשויות , תחושות , והדגשי אווירה שאותם הוא מעביר 
לאפרת המפסל בעיבודים הבסיסיים בהתאם " . אלאל גם נדרשה למאמץ בתחום השירה : 
" בדרך כלל אינני משקיעה מאמץ מיוחד בדיקציה , אך בשירי המופע , שגרסאותיהם 
העבריות אינן מוכרות עדיין לקהל , החשיבות של שירה ברורה ומובנת היא מכרעת , 
והשיפורים להם נזקקתי היו רבים . עכשיו אני מרגישה סוף סוף שזה יושב טוב " . 
אלאל תבצע במופע ארבעה שירים חדשים שהלחינה למילים של אהוד מנור , ( האחראי 
לתרגום שירי הערב ) . באחד מהם , שיר הנושא " שפת אמי " , מופיעות השורות 
הבאות : " לפעמים ביני לבין עצמיאני שומעת את בכיו של חלומי . . . והוא 
שואל היכן ארצי ומי עמיאני מראה לו תעודה הכל רשמיאבל בשמי עוד מתנגנת שפת 
אמי " . אלאל : " אהוד היטיב לתאר בשיר את התחושות הקיימות בי כיום . 
במבט לאחור , ביחס לתקופה בה חייתי כאן כעולה חדשה . לא ממש סבלתי בשנים 
ההן , או לפחות לא הרשיתי לעצמי כילדה עם כושר הסתגלות מפותח להרגיש כך . 
אבל הזרות המסוימת והשוני הבסיסי תמיד היו , והגעגוע למקום בו נולדתי וחייתי 
כילדה , קיים עד היום " . באוגוסט תיכנס אלאל לאולפן להקליט את האלבום " שפת 
אמי " שייצא לחנויות כחודש וחצי מאוחר יותר . עם סיום העבודה על האלבום 
היא תתחיל ללמוד נגינה בסקסופון : " אני מלחינה דרך שירה בליווי גיטרה 
ובזמן האחרון התחלתי להרגיש שהיצירה בשיטה זו מגבילה אותי מאד . עברתי להלחנה 
דרך נגינת סולואים בגיטרה ונראה שהיצירה עם סקסופון שהוא כלי מלודי תהיה 
עדיפה עבורי כך לפחות אנסה להלחין את השירים לאלבום המקורי הבא שלי " . 
ילוו במופע ערן צור בבאס , אבשלום כספי בקלידים ושלמה דשת בתופים . 
