יו"ר האגף לבטחון סוציאלי בהסתדרות , דב פלג , החליט להגביר את מאמציו 
כדי שקרן " מגן " ההסתדרותית לא תבטח חברי קיבוצים . בפגישה שהתקיימה השבוע 
אצל מזכ"ל ההסתדרות , ישראל קיסר , בהשתתפות מנכ"ל מגן , מרדכי שכטר , 
אקטואר ההסתדרות יעקב אנטלר ונציג מפ"ם בחברת העובדים רן חכים , ניסה פלג 
לשווא להעביר החלטה האוסרת על מגן מצירוף קיבוצים למסגרתה . אתמול אמר פלג 
ל"הארץ " כי לא ירפה מהעניין " ואם יהיה צורך אזום עוד פגישה אצל קיסר 
ואפנה למוסדות ההסתדרות " . עם זאת הכחיש טענות לפיהן אמר כי יפעל להוצאתה 
של " מגן " ממערכת הפנסיה ההסתדרותית . פלג טוען שעל פי החלטות האגף לביטחון 
סוציאלי , קרן מגן רשאית לקלוט לשורותיה רק עובדים בקואופרטיווים השונים 
ואינה רשאית להציע לקיבוצים הסדרי פנסיה . פלג אינו ממליץ לקיבוצים להצטרף 
להסדרי פנסיה , אך אם בכל זאת יחליטו לעשות כן , הוא מעדיף שהם יצטרפו 
לאחת הקרנות ההסתדרותיות האחרות , כגון " מבטחים " . עד כה החליטו להצטרף 
למגן שני קיבוצים , עין גדי השייך לתק"ם ובו 082 חברים טמועמדים ובית ניר 
השייך לקיבוץ הארצי ( השומר הצעיר ) ובו 021 חברים ומועמדים . בימים אלה 
מנהלת הקרן מו"ם מתקדם עם שבעה קיבוצים על צירופם אליה . הקיבוצים הם דביר , 
מעגן ומגן , עמם הגיעו הדיונים אל סף סיכום וכן יוטבתה , רמת יוחנן , 
לוחמי הגטאות וברור חיל . מגן היא הקרן ההסתדרותית היחידה שאינה סובלת מגירעון 
אקטוארי , אף שהיא הקטנה בקרנות . צפוי שאם תצטרף אליה קבוצת קיבוצים גדולה 
יהוו חברי קיבוצים את רוב חברי הקרן . 
