יבואן התרופות יוסף חכמי , שהמשטרה מנהלת חקירה נגדו בחשד שביצע הונאות 
במיליוני שקלים במפעל תרופות , שבבעלותו בבית שא3ן , מתכוון להגיע לארץ 
בקרוב . חכמי מתכוון להציג את גרסתו המלאה בפרשה ולהוכיח אם תחקור אותו 
המשטרה כי לא ידע ולא היה קשור בפרשיות ההונאה הנחקרות בקשר להקמת מפעל 
התרופות . דברים ברוח זו מסר חכמי בימים האחרונים למקורביו בישראל . המש8טרה 
רוצה , כנראה , לחקור את חכמי , הן בפרשת החשדות למעשי הונאה במפעל התרופות 
והן בפרשת הניסיון של חוקרים פרטיים להפליל את המשנה למנכ"ל חברת מבני תעשיה 
שי ערד , על ידי הטמנת רובה סער במכוניתו . נראה כי חכמי , שבדרך כלל שוהה 
מרבית השנה : בחו"ל לרגל עסקיו , החליט לחזור לארץ לאחר התייעצויות , 
שקיים באחרונה עם פרקליטו עו"ד משה ישראל מתל אביב . החשוד העיקרי בכל הפרשיות 
האלה הוא איש העסקים אלי זילבר , לשעבר קצין משטרה ומי שהיה בעבר עוזר אישי 
של השר אריאל שרון בעת שכיהן כשר החקלאות . זילבר , שהיה עצור יומיים בידי 
חוקרי היחידה הארצית לחקירות הונאה ושוחרר בערבות , ממשיך להחקר במשטרה , 
אך חקירתו מתעכבת בגלל תלונותיו על מצב בריאותו הלקוי . בחקירת המשטרה 
בשבוע האחרון התבררו פרטים נוספים השופכים , לדעת החוקרים , אור על דרכי 
ביצוע ההונאות המיוחסים לאלי זילבר . זילבר , הפועל כאיש עסקים עצמאי , 
התמנה בשעתו על ידי יוסי חכמי לנהל את פרויקט הקמתו של מפעל התרופות בבית 
שאן . הוא פעל כנאמן של חכמי ונחשב ליועצו ולאיש סודו . במסגרת היותו מממונה 
על הקמת המפעל , עסק זילבר בכל העניינים הכספיים וההתחשבנויות עם הקבלנים 
ועם משרדי הממשלה והבנקים שסייעו בהקמת המפעל שזכה למעמד של מפעל מאושר . 
בתוקף היותו מפעל מאושר , אמורה היתה הממשלה לכסות כ%04 מעלות הקמת המפעל , 
זאת באמצעות הבנק לפיתוח התעשייה ועל פי חשבוניות שהגישה חברת חכמי על הוצאות 
הבנייה . חברת מבני תעשיה , שהיא חברה ממשלתית , היתה אמורה לפקח מטעם 
המדינה על הקמת הפרויקט והקצאת הכספים . לפי חשד המשטרה , הקים אלי זילבר 
חברה עצמאית ששמה " אזדז " ופתח חשבון בנק עצמאי בתל אביב . הוא הציג 
בעת פתיחת החשבון בבנק , פרוטוקול של ישיבת מועצת המנהלים של חברת חכמי , 
שלפי החשד היה מזוייף . על פי פרוטוקול זה , התאפשר לאלי זילבר לבצע באופן 
אישי פעולות עצמאיות בחשבון ולמשוך ממנו כספים . לאחר מכן החל זילבר , 
על פי החשד , " לנפח " הוצאות הקשורות להקמת מפעל התרופות על ידי ביצוע 
זיופים פשוטים בחשבוניות ההוצאות , ששימשו כאסמכתא לקבלת הכספים מהמדינה 
באמצעות הבנק לפיתוח התעשיה . הזיוף נעשה על ידי הוספת ספרות בחשבוניות 
שהועברו לבנק . בהעתקי המקור של החשבוניות , שנשארו בחברת חכמי , לא נעשה 
זיוף . בתוקף היותו מנהל ההקמה של מפעל התרופות , הציג לפי החשד זילבר 
את החשבוניות המזוייפות על סך של כשמונה מיליון דולר לבנק לפיתוח התעשייה , 
קיבל את הכספים ה"מנופחים " בהתאם והזרים אותם לחשבון הפרטי שפתח , באמצעות 
הפרוטוקול המזויף . לחברת חכמי העביר רק את הכספים שהגיעו לה , על פי החשבוניות 
המקוריות , לפני שזוייפו . ההפרש בסכום של מיליוני שקלים , נשאר לפי החשד 
בחשבון הפרטי שפתח . לפי החשד החוקרים , הונה זילבר הן את המדינה והן את 
חברת חכמי , אך בשלב זה עדיין מבקשים חוקרי המשטרה לחקור גם את יוסי חכמי , 
מאחר שאלי זילבר נחשב למקורב מאד אליו . מלבד חכמי , כבר נחקרו במשטרה 
מנהלים בחברות שלו וכן פקידים ובעלי תפקידים בבנק לפיתוח התעשייה ובמשרדים 
ובגופים הממשלתיים , הקשורים להקמת מפעל התרופות . חוקרי המשטרה מבקשים 
לברר אם לא היה שיתוף פעולה של בעלי תפקידים בגופים האלה בפרשיות ההונאה 
הנחקרות ומדוע נחשפו החשדות למעשי הונאה רק בשלב מאוחר מאד . האיש שחשף את 
החשדות למעשי ההונאה היה המשנה למנכ"ל חברת מבני תעשיה שי ערד , שהחוקרים 
הפרטיים ניסו להפלילו , לפי חשד המשטרה בשליחותו של זילבר . 
