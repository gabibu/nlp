" סכסוך שבטי קמאי , המתנהל בכלי הנשק שהוא ראוי להם מקלות ואבנים , 
כבמלחמות הרומאים העתיקות , יצחק וישמעאל . . . " , כתב ב"הקלע והאלה " 
תושב אבו טור , מירון בנבנישתי , עוד בימים הראשונים לאינתיפאדה . המאורעות 
האחרונים בירושלים הולמים להפליא תיאור זה . באבו טור של היום , נחסמים 
בזה אחר זה , מעברים ושבילי קיצור , כדי להקשות על מציתי המכוניות . בנווה 
יעקב נמתחה הקונצרטינה מול בתי דאחיית אל באריד , ובתלפיות מזרח , מפצירים 
התושבים במשטרה להקים גדר לאורך הכביש המפריד בין השכונה לכפר עבדיה . רק 
כך , הם טוענים , ניתן יהיה למנוע מתושבי הכפר גישה ישירה לתחנות האוטובוסים 
של השכונה . אט אט הולכים ומשתכנעים גם האופטימיסטים חסרי התקנה ביותר בירושלים , 
כי העיר אכן מתחלקת שוב בין מזרח למערב . להסלמה העוברת עתה על ירושלים 
פנים רבות . מאז הרצח בראשון לציון , והתפוצצות מטען החבלה בשוק מחנה יהודה 
כמה ימים אחר כך , קיבלה האינתיפאדה בירושלים תפנית ממשית . הפיגועים , 
מאות במספר , המכונים " פיגועי אינתיפאדה " ( הצתות , אבנים ובקבוקים ) 
, לא פחתו , אך אליהם הצטרפו גם " פיגועים חמים " . תחילה נרצח המסעדן 
ועורך הדין , יעקב שלום , בידי מחבלים בעין כרם . כמה ימים אחר כך , 
התפוצץ בשוק מחנה יהודה מטען החבלה שקיפד את חייו של שמעון כהן , ופצע תשעה 
אחרים . לפני שבועיים נדקרו שני יהודים בהפרש של יומיים : עידן מזרחי בן 
ה - 21 , בשכונת ארמון הנציב , ויוסי אדרי בעיר העתיקה של ירושלים . 0001 
קריאות של אזרחים לטיפול בחפצים חשודים התקבלו במשטרת ירושלים במהלך החודש 
האחרון . בששה מקרים התגלו מטעני חבלה . באירוע האחרון השבוע , נפצעה קל 
ילדה בת ארבע . ביום שלישי שעבר נפצעו אורה כהן וגיתית גלבוע . קודם לכן 
נתגלה בשכונת מוסררה , ופורק בשלום , מטען חבלה שהוצמד למכלי גז . מי 
שציפה לירידה ברמה ובכמות של " אירועי אינתיפאדה " , התבדה . " אירועי 
האינתיפאדה " , כפי שהם מכונים , עלו עוד כמה שלבים בסולם התעוזה , וגם 
כמותם לא ירדה . רעולי פנים , שעד כה הפגינו נוכחות רק בשכונות הערביות , 
החלו להופיע ליד השכונות היהודיות ובתוכן . תושבת ארמון הנציב , הבחינה 
בשעת לילה מאוחרת בשני רעולי פנים ליד חניון ביתה . היא פתחה בזעקות אימה 
שהבריחו את השניים לכיוון הכפר גאבל מוכאבר . המצב דומה , ואף חמור יותר , 
באזור התחנה הסופית של קו 52 בשכונת נווה יעקב . הצתת המכוניות נמשכה . 
שיאים חדשים בתחום זה , שנרשמו ב9891 ( בהשוואה ל8891 ) , נשברו שוב 
במחצית הראשונה של שנת 0991 . על פי רישומי מכבי האש , הוצתו בירושלים עד 
ה09 . 6 . 6 771 מכוניות , פי אחד וחצי מהתקופה המקבילה אשתקד , וכ%08 
מסך כל ההצתות בשנת 9891 ( 912 כלי רכב ) . בתקופה המקבילה אשתקד נרשמו 
עד לתאריך זה רק 511 הצתות . קצב הצתת המכוניות בירושלים בחצי השנה האחרונה , 
הוא אפוא מכונית ליום . גל ההצתות במערב העיר , יש לציין , נבלם כמעט 
לגמרי . כלי הרכב שמועלים באש , חונים בעיקר במזרח ירושלים . המשטרה חשפה 
ועצרה יותר מציתים מאשר בשנה שעברה , אך בסך הכל , אחוז החשיפה בתחום זה 
הוא נמוך . גם התעוזה גברה . בקבוקי תבערה שהושלכו עד היום רק בדרכים , 
הושלכו פעמיים בחודש האחרון על בתים בלב שכונות יהודיות . מכלל מאפייני 
ההסלמה , אין ספק כי הבולט ביותר הוא השימוש הגובר בחומרי נפץ . גורמי 
ביטחון אמרו , כי גורמים עוינים מחזיקים כמויות גדולות של חומרי נפץ ולבנות 
חבלה במקומות סתר במזרח העיר . בכפר עיסוויה , ליד הר הצופים , נתגלה 
באחרונה סליק , ובו עשר לבנות חבלה וחמישה נפצים , שהוסתר בבית אחיו של 
המוכתר . ההסלמה בפעילות הצד הערבי הולידה הסלמת נגד של הצד היהודי . 
עד לפני חודשים מספר , היו פעולות גמול על פגיעה ביהודים , מועטות וחשאיות . 
הסימנים הראשונים לצפוי בתחום זה , התגלו באזור נווה יעקב . בתחילת חודש 
מאי ביצעו נוסעי קו 52 , הזכאי לתואר הקו הנרגם ביותר בירושלים , סדרה 
של פעולות גמול ספונטניות . נוסעים קבועים בקו ירדו מהאוטובוס וניפצו שמשות 
של בתים בשכונת שועפט . נהגי אגד , באותן הנסיעות , לא מנעו מהם לבצע 
את מעשיהם . אחדים מהנהגים אף עודדו את הרוגמים , ולא הסתירו את תסכולם 
מאוזלת ידה של המשטרה למנוע פגיעות יומיומיות בקו . כמה שבועות אחר כך , 
יצאו מאות מתושבי שכונת ארמון הנציב לרחוב ברזאני , בגבולה המזרחי של השכונה , 
הצמוד לכפר עבדייה , והצליחו לחדור אל תוך הכפר . בשעות הבוקר , לאחר 
שרבים בשכונה ראו את עידן מזרחי , בן ה21 , צועד לכיוון ביתו כשבגבו תקועה 
סכין , התנפלו תושבי השכונה על ערבים מזדמנים . בערב כבר תבע הרחוב 
להיכנס לכפר " כדי ללמד את תושביו לקח " . על פי עדויות התושבים , התירו 
החיילים והשוטרים את כניסת המפגינים לכפר " בתנאי שלא יגזימו " . עדות של 
קצין אחד לפחות מאשרת גרסה זו . " הוחלט לתת אפשרות לאנשים להביע את כאבם 
ולפרוק את הזעם עד מאה מטר בתוך הכפר , משהו מבוקר מאוד . היתה הוראה שלא 
להשתמש בגומי ובגז כדי לפזר את המפגינים " , נמסר . למרות הניסיון של המשטרה 
לקיים בקרה על המחאה , גלשו עשרות מן המפגינים עמוק לתוך הכפר עבדייה . 
הם הציתו שדה קוצים , זרקו אבנים , וניפצו חלונות . החדירה המאורגנת הזאת 
לכפר הערבי נעשתה בגלוי . גם ההתארגנות היתה פומבית . בשעה 00 . 22 סבבה 
שיירת מכוניות בשכונה וצפרה בקולי קולות , סימן מוסכם לצאת לפעולה . המשטרה 
ומנהלת השכונה ידעו את מה שעתיד להתרחש , ובכל זאת החליטו שלא למנוע מהתושבים 
" פורקן מסוים " , כהגדרתם . התושבים מצדם נמנעו מלהיכנס לכפר הערבי , 
כל עוד עסקו בתוכו כוחות הביטחון במעצרים ובסריקות . שבוע אחר כך , כבר 
לא נותרה למשטרה ברירה אלא למתוח קונצרטינת תיל בין דאחיית אל בריד לנווה 
יעקב . " גם כדי להגן על היהודים וגם כדי להגן על הערבים " , כהגדרת פקיד 
עירוני בכיר . במשך כמה לילות הותקף קו 52 באבנים , נוסעים נפגעו קל , 
ויהודים הגיבו במטחי אבנים על דאחיית אל בריד . הרוחות התלהטו עוד יותר , 
משהופיעו יום אחר יום רעולי פנים באזור התחנה הסופית של קו 52 . צעירי 
השכונה הערבית לא ישבו בחיבוק ידיים , ומלחמות אבנים ליליות התפתחו באזור 
התחנה ו"בשטח ההפקר " שבין נווה יעקב לדחיית אל בריד . האם צפויים אירועים 
דומים בעתיד ? רבים סבורים כי התשובה חיובית . " הפוגרום הבא ייצא מפסגת 
זאב אל הכפר חיזמה " , העריך העיתונאי אודי ארנון ב"כל העיר " האחרון , 
בעקבות התנכלויות ופיגועים שכוונו גם נגד תושבי שכונה זאת . אזורי חיכוך 
אחרים , שכבר נרשמו בהם התנגשויות בין יהודים לערבים במהלך האינתיפאדה , 
הם אזור בית צפפא ושכונת פת , שכונת שמואל הנביא ודרך חברון . ההחרפה בתגובה 
האזרחית , שבאה במקביל להחרפה באירועים היזומים על ידי ערבים , אילצה גם 
את המשטרה להחריף את תגובותיה . בפעם הראשונה הוטל עוצר בו זמנית על כמה 
שכונות ערביות סילוואן , ראס אל עמוד ואבו טור . העוצר , שהשימוש בו היה 
נדיר ביותר בתקופה של לפני האינתיפאדה , הוטל כבר כמה פעמים בירושלים בשנתיים 
וחצי האחרונות , אך מעולם לא על שטח כה רחב . המהומות בסילוואן , שבמהלכן 
נהרגו בתוך יומיים שניים מתושבי הכפר , הוגדרו על ידי המשטרה כחמורות ביותר 
בעיר , מאז פרוץ האינתיפאדה . שני ההרוגים בסילוואן , מבטאים במידה רבה 
את חוסר יכולתה של המשטרה להתמודד עם האירועים בדרכים " רכות " יותר , 
שמנעו עד לעת האחרונה הרוגים בירושלים . הכרזתו של מפכ"ל המשטרה , רב 
ניצב טרנר , כי יש גבול , וכי אם לא ייזהרו , יהיו במזרח העיר הרוגים 
נוספים , מלמדת גם היא על ייאוש מסוים . בתקופתו של תנ"ץ אריה ביבי , מפקד 
מרחב ירושלים , נרשמו חמישה הרוגים במזרח העיר , לעומת אחד בלבד בתקופתו 
של המפקד הקודם , יוסף יהודאי המנוח . מי שזוקף זאת רק לחובתו של ביבי , 
עושה לעצמו חיים קלים . האירועים כיום חמורים יותר מאשר ברוב תקופתו של 
יהודאי , למעט סוג אחד של פיגועים בקבוקי התבערה , שכיום נזרקים לעתים 
רחוקות יותר . בניסיון למצוא פתרונות חדשים , הועלה באחרונה הרעיון להפוך 
את משטרת ירושלים למחוז , החמישי במשטרה , ובדרך זו להוסיף כוח אדם למשטרת 
ירושלים . השינוי הזה אמור להתרחש במקביל לשינוי תפקוד הכוחות בבירה . המשטרה 
הכחולה תעסוק באירועים פליליים רגילים , ומג"ב באירועי אינתיפאדה . אמצעים 
נוספים המובאים בחשבון הם שימוש בכלבים , לצורך פיזור מתפרעים , ושימוש 
במסוקים , כולל רכישה של מסוק , שישרת את הבירה באופן בלעדי . 
