לפני כשלושים שנה , כשסרטו המפורסם של ויטוריו דה - סיקה " אתמול , היום 
ומחר " כבש את מסכי הקולנוע ברחבי תבל , ודאי לא עלה על דעתו של הבמאי 
האיטלקי הנודע שלפחות שם הסרט יתאים כל כך לסוף השבוע האחרון של מונדיאל 
0991 . וגם אם התכוון , בעצם , למשהו אחר , היה מתפשר מן הסתם עם המציאות 
החדשה . היתה אמורה נבחרת איטליה , על פי התוכנית המקורית מלפני חודש , 
לקיים אימון קל ולנוח לקראת גמר הגביע העולמי . במקום זאת , שלא נדע 
מצרות , נכפה עליה לצאת באי חשק גלוי לגלות של בארי כמו , להבדיל , למושבת - 
עונשין מעבר לים שאליה נהגו פעם לשלוח למאסר ממושך עבריינים מסוכנים . האיטלקים 
מוסיפים לחייך במרירות , כשאתה שואל אותם מי יזכה במקום השלישי בדירוג הסופי 
של הטורניר . הם משוכנעים כי אתה מנסה להקניט אותם , מפני שרבים מהם עדיין 
מתקשים לעכל את העובדה שחלום ורוד הגיע לקיצו . המישחק נגד אנגליה , אמש , 
היה מבחינתה של איטליה עונש ; ואחרי מה שאירע להם נגד ארגנטינה בנאפולי , 
רק זה עוד היה חסר להם בעיר הנמל הדרומית בארי . האיטלקים , כמו גם האנגלים , 
הימרו על שינויים רבים בהרכבם וגם על שחקנים חדשים . אבל בניגוד לאיטליה , 
יכלה אנגליה להתייחס למפגש על המקום שלישי כאל אירוע פחות יוקרתי , אולי 
אפילו משעשע , אחרי המתח הרב של מישחקיהם האחרונים . כי מנקודת מבט אנגלית , 
הושגה המטרה בעצם העליה לחצי הגמר יעד שמעטים מאד , אם בכלל , העזו לחזותו 
לפני תחילת הטורניר . ומסתבר שהיה זה לא רק הישג קבוצתי מחמיא , אלא גם 
גמול אישי ששכרו עימו , מפני שכל אחד מכדורגלני אנגליה יקבל מענק הנאמד 
ב - 06 אלף לי"ש מן ההכנסות המובטחות להתאחדות של ארצם ומחלקם הצפוי מדמי 
החסות של גופים מסחריים . וכל זה נוסף על העובדה , שהם חוזרים הביתה בראש 
מורם . בעצם הערב , היתה נבחרת איטליה אמורה לשחק באולימפיקו של רומא בגמר 
גביע העולם כך , לפחות , היו משוכנעים כמעט כל הפרשנים . משהו השתבש 
בתוכנית וקל לחוש בזה על כל צעד ושעל . מאז " האסון של נאפולי " נעלמה 
בהדרגה השמחה ההמונית , פגה ההתרגשות והתרוקנו הרחובות מחזה כל כך עגום , 
אך כל כך צפוי , החוזר על עצמו בכל פעם שמדינה מארחת מסיימת את חלקה בטורניר 
עולמי . שאלו מקסיקאים וברזילים , שוודים וספרדים ויגידו לכם , איזו מועקה 
משתלטת על הכל . באיטליה עורר הכישלון הלם לאומי ; טראומה שהמארחים לא יצליחו 
להתגבר עליה שנים רבות . אולי כלפי חוץ יש המנסים " לשחק אותה " ולטעון , 
שבסך הכל אין זה אלא הפסד ספורטיווי , שצריך להשלים עימו . אצל חובב הכדורגל 
האיטלקי האמיתי ההיפך הוא הנכון . אהבתו לכדור אינה יודעת גבול , קנאית 
ובלתי מתפשרת כמו לאשה או אהובה . ואם מנסה מישהו ליטול ממנו את הכדור , 
או כל מה שמסמל הכדורגל כמו גביע העולם למשל חרב עליו עולמו . וזה משקף 
אולי יותר מכל מה חש היום האיטלקי הממוצע , כאשר במקום להתקשט במירב המחלצות 
ולצאת בשיירה עליזה לאיצטדיון האולימפי המפואר של רומא הוא מהסס , גם אם 
בידו כרטיס , אם לעשות את המאמץ הנפשי הגדול ולהסתפק בתחליף המרגיז : ארגנטינה 
נגד גרמניה . כי מבחינתו , אין זה רק מחדל ספורטיווי , אלא עלבון נפשי , 
והם כל כך אומללים , האיטלקים הללו כמו תינוקות שניטלו מהם צעצועיהם 
עד שנצבט הלב . מי היה מאמין , שהגאווה הלאומית תספוג מהלומה כה מכאיבה . 
היתה אמורה איטליה כולה להתעורר מלילה ארוך של צהלה המונית והתפרקות כללית 
לפחות כפי שתוכנן כאן בסיומו של ה - 8 ביולי 0991 . מי העלה על דעתו , 
שיש בכלל אפשרות אחרת ? כאן , אצלנו בבית , באווירה הנפלאה ועם הנבחרת 
הטובה בעולם ? הכל היה ערוך , מוכן ומזומן לקראת נשף ההכתרה והחגיגות שלאחריו . 
כלי התקשורת , העיתונות , הרדיו והטלוויזיה ; פרשנים , מומחים ואנשי 
מקצוע ; חובבי כדורגל , למן נשיא המדינה ועד אחרון הצופים בירכתי היציע 
כולם היו משוכנעים כי זו שאלה של זמן בלבד , עד שהקפטן גוזפה ברגומי יניף 
את הגביע העולמי וישיב לאיטליה את תקופת הזוהר של שנות השלושים , כאשר 
זכתה פעמיים בבכורה . אמנם היתה זכיה נוספת גם ב - 2891 , אבל גם האיטלקים 
מודים כי היתה פחות מרשימה והושגה על ידי נבחרת , ששחקניה לא יכלו להשתוות 
לאלילי - העבר . הכל היו משוכנעים , כי זה יקרה הפעם שוב , מפני שקשרו 
לכוכביהם כתרים כה רבים עוד לפני הבעיטה הראשונה עד שפשוט לא התעורר שום 
ספק , כי ייתכן אחרת . אבל לא נדרשו יותר מכמה מישחקים , כדי לחשוף מחדש 
את הליקויים האופייניים לכדורגל האיטלקי של ימינו : נטיה מופרזת מדי למגננה , 
אמנם עם שחקני עורף מעולים ועם כדורגל מסוגנן ויפה לעין אבל לא יעיל די 
הצורך , וחסר מחץ , בגלל הנטיה " לחנוק את הכדור מרוב אהבה " כמו את 
האשה האהובה במקום לשחררו כדי לאפשר לו לעשות את המוטל עליו במגרש . מכל 
מה שהיה צריך לקרות קרה ההיפך . ועכשיו יהיה לאיטלקים זמן , כדי ללמוד 
את הלקחים ולהכשיר את הקרקע לכך , שלפחות ייראה העולם וגם הכדורגל שלהם 
נעים , חביב ועליז יותר . 
