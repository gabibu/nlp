ואשינגטון ( מיוחד ל"הארץ " ) . פקידים במחלקת המדינה דוחים את התנאי של 
אש"ף , כי הנהגת האירגון תהייה מוכנה לנקוט צעדים נגד אבו אל - עבאס , 
שאירגונו ביצע את נסיון הפיגוע הימי בחג השבועות , בתנאי שהממשל האמריקאי 
יבטיח להרחיב ולפתח את הדיאלוג בין ארה"ב לאש"ף . אותם פקידים התייחסו לדיווח 
בעיתון " ניו יורק טיימס " שלשום . שליח העיתון בתוניס ראיין כמה מראשי 
אש"ף , שהבטיחו " לטפל " באבו אל - עבאס , בתנאי שארה"ב תסכים לחדש את 
הדיאלוג שלה עם האירגון , ואף להרחיבו . " אנו מעוניינים בדיאלוג אמיתי , 
לא בתיבת דואר למשלוח שאלות , שצריך אחר - כך להמתין למענה עליהן " , אמר 
לעיתון יאסר עבד - רבו , ראש צוות הדיאלוג של אש"ף לשיחות עם שגריר ארצות 
הברית בתוניס . הדיאלוג הושעה , בהוראת הנשיא גורג בוש , לפני כחודש . 
עבד - רבו , הנחשב למנהיג הזרם הפרגמאטי בחזית הדמוקרטית לשחרור פלשתין , 
אמר כי אש"ף מעוניין בגישה חופשית לדעת הקהל האמריקאית , לקונגרס ולתקשורת . 
אישים בהנהגת אש"ף אמרו לניו יורק טיימס , כי הם מעוניינים לגבש אמנה פנימית , 
שתחייב את כל פלגי האירגון , להימנע מפעולות צבאיות נגד אזרחים ישראלים , 
בתוך ישראל ומחוץ לה . ההצעה הזו אמורה לעלות לדיון בכינוס הועד המרכזי 
של אש"ף בבגדד באוגוסט השנה . קפידבינדובר בשם מחלקת המדינה , ריצרד באוצר , 
התייחס שלשום לדברים שפורסמו מפי הנהגת אש"ף , ואמר כי תנאיה של ארה"ב 
לחידוש הדיאלוג עם אש"ף לא השתנו , וכי הדרך הטובה ביותר של הנהגת האירגון 
לנהל קשר עם ארה"ב היא באמצעות מעשים , שיניחו את דעתה של ואשינגטון . פקידים 
במחלקת המדינה אמרו כי ההתנייה של אש"ף , כפי שפורסמה בניו יורק טיימס , 
אינה משקפת כוונה רצינית של אש"ף להיענות לתנאי ואשינגטון לחידוש הדיאלוג . 
הם הזכירו , כי האירגון השתמש בעבר בטקטיקה של התניית צעדי התמתנות בהעמקת 
הדיאלוג עם ארה"ב . 
