יינות גרמניה שנעשו מענבי הריזלינג המקוריים מכונים בגרמניה " ריזלינג " . 
בארצות אחרות , שאליהם נדד העינב המקורי , מכונה היין שנעשה מהם בשם " ריין - 
ריזלינג " ( אוסטריה , איטליה , ארצות מזרח אירופה , אוסטרליה וניו 
זילנד ) , " וויסר - ריזלינג " בדרום אפריקה , ו " וויט - ריזלינג " 
בקליפורניה . שאיפתם של הייננים ברחבי העולם היא לייצר מענבי הריזלינג 
יינות מדיפי ריח פירות ופרחים טריים . ענבי הריזלינג הם במיטבם כאשר תנאי 
האקלים אינם קרים יתר על המידה והענבים הגיעו לכלל הבשלה מלאה . אז ניתן 
לייצר מהם יינות חצי יבשים וחצי מתוקים , וזאת על - ידי הפסקת התסיסה . 
כך משתמרת המתיקות הטבעית ביין , שמקורה בשאריות הסוכר שלא תסס . בדרך 
זו נשמרים ביין , מלבד המתיקות , גם ריחות המזכירים אפרסקים בשלים וריחם 
של פרחי קיץ . אל ריחותיו הארומטיים של היין מצטרפת תחושה חיובית הנותרת 
בפה לאחר שהיין נבלע . יינות הריזלינג החצי יבשים חצי מתוקים הם יוצאי דופן 
בין היינות הלבנים , בכך שהם משביחים עם חלוף הזמן , בעוד שכמעט כל האחרים 
טובים בצעירותם וממהרים להידרדר עם התיישנותם . תהליך ההתיישנות של הריזלינג 
בבקבוק מאופיין על - ידי קבוצת ריחות חדשים שמתפתחת בו . זהו ריח בקה מעולה , 
עשיר ורב פנים יותר מאשר ניחוח הפרי הפרחוני של היין בימי עלומיו . יש 
המזהים ביינות שהתיישנו ריחות המזכירים פטרול , המושכים לב בטהרת חומצתם 
הרעננה שהשתמרה בהם . ענבי הריזלינג שגדלו באזורים חמים יותר מאשר בגרמניה 
מקדימים להבכיר , והם בעלי גוף מלא יותר , עשירים ובעלי עוצמה יותר מאלה 
שגדלו באקלים הקר , שבו הם קלים ופריכים . תופעה עיקרית המבדילה בין ענבי 
אקלים קר כבגרמניה לענבי אקלים חם כבקליפורניה היא היחס בין החומצה לסוכר 
בענבים . ענבים שגדלו בגרמניה ניחנים בחומצה גבוהה ובסוכר מועט , ואילו 
אלה שגדלו בקליפורניה ניחנים בחומצה נמוכה ובסוכר גבוה . כיוון שיינות לבנים 
זקוקים לכמות של חומצה טבעית , המקנה תחושת טריות , רעננות ואיזון ליין , 
הרי שהענבים שגדלו באקלים חם הם נחותים לעומת אלה שגדלו באקלים קר . ההתמודדות 
עם חוסר האיזון בענבים הביאה לפתרון טוב , שכבש גם את כרמי ארצנו , והוא 
עינב האמרלד - ריזלינג . מקור העינב הוא באוניברסיטת קליפורניה , והוא תוצאת 
הכלאה שעשה פרוף הרולד אולמו בין עינב מוסקט ובין הריזלינג הלבן מגדות נהר 
הריין . מטרת ההכלאה יצירת עינב פורה ובעל איכויות ארומטיות מעין אלה של 
הריין , שגם כאשר יגדלוהו באזורי גידול חמים יהיה בעל חומצה טובה ומספקת . 
העינב ננטע בשנת 8491 ומאז הוא ממלא את הצי - קפתמונה1 , 22פפיות שתלו בו . 
הוא דומה בריחותיו יותר לעינב מגדות הריין מאשר למוסקט מגדות הים התיכון . 
עינב האמרלד - ריזלינג נטוע כיום בכל הארץ , וכל היקבים מייצרים ממנו יינות . 
יינותיו , במיטבם , הם חצי יבשים , רעננים , חמצמצים , וריחם כריח 
פירות ופרחים . בצעירותו הוא במיטבו , ובניגוד להורהו הגרמני אינו משביח 
עם חלוף הזמן . על כן מומלץ לחובב היין להקפיד ולגמוע תמיד את הבציר האחרון 
של האמרלד - ריזלינג המצוי בשוק . 
