קולומבו ( אי - פי ) . הממשלה הודיעה אתמול כי תפעיל חוק המאפשר בחירות 
חדשות באזורים הנשלטים על ידי הטמילים . זו היתה הדרישה העיקרית של לוחמי 
הטיגר הטמילים . ההודעה באה בזמן בו הושמעה טענה , כי המורדים חוסמים חלוקת 
מזון וגורמים לקרבנות בקרב אזרחים בצפון האזור הנמצא בשליטתם . שר ההגנה , 
רנגן ויגרטנה , אמר כי מטוסי חיל האוויר יטילו עלונים מעל אזורים טמיליים 
כדי לספר לתושבים מהו המצב לאשורו . ויגרטנה אמר , כי הפרלמנט יקבל היום 
חוק המפזר את המועצה המנהלית של המחוז הצפון מזרחי הנשלט על ידי הטמילים . 
פיזור המועצה ובחירות חדשות היו הדרישה העיקרית של המורדים הטמילים בשיחותיהם 
עם הממשלה , במהלך 31 חודשי הפסקת האש . המורדים הפרו את השלום ב11 ביוני , 
והציתו סיבוב חדש של קרבות , בו נהרגו קרוב ל000 , 2 לוחמים . גם אזרחים 
רבים נהרגו , אך מספרם עדיין אינו ידוע . " איננו עושים זאת , מפני שהמורדים 
אומרים לנו מה לעשות " , אמר ויגרטרנה , " אלא מפני שאנחנו כנים במאמצינו 
לפתור את בעיית הטמילים בצפון המדינה ובמזרחה " . הוא לא אמר מתי תכריז הממשלה 
על בחירות חדשות . מעוזם של הטיגרים בחצי האי בצפון ראה קרבות קשים ביותר . 
בגלל הקרבות ובגלל ניתוק קווי התקשורת , לא ניתן לאשר את טענות שר ההגנה , 
כי הטיגרים מונעים אספקת מזון מתושבי החבל . 
