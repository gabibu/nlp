מנהל התעופה האזרחית במשרד התחבורה יחל היום בבדיקת ההשלכות של הצפנת מצלמות 
הווידאו המוברחות במטוסי הגמבו של חברת " אל על " , על בטיחות הטיסות שביצעו 
אותם מטוסים . בדיקת מנהל התעופה תתמקד בשאלה , אם בניסיונות ההברחה של 
המכשירים האלקטרוניים והצפנתם בגופי מטוסי הבואינג 747 , בוצעו שינויים 
פיסיים במטוסים ללא אישור ; והאם השינויים , במידה שבוצעו בגופי הגמבו , 
יכלו להשפיע על בטיחות הטיסה . מצלמות וידאו מוברחות נמצאו מוסתרות בכל 
ארבעת מטוסי הגמבו של אל על . גורמי תעופה מוסמכים הביעו את דעתם , כי בין 
ההשלכות האפשריות של ההברחה ייתכנו משקל עודף שהשפיע על איזון המטוס , והשפעה 
אפשרית של המכשירים האלקטרוניים המוברחים , במידה והופעלו בשוגג , על מכשירי 
המטוסים . הסיכויים לסיבוכים טכניים - תעופתיים כתוצאה מההברחה היו קטנים , 
בעיקר לאחר שהתברר כי הסחורה המוברחת הועלתה ככל הנראה למטוסים בתוך תיקי 
היד של המעורבים במעשה , לאחר שעברו את הבדיקות הביטחוניות ותהליך העלייה 
למטוס . חקירת שלטונות המכס בפרשה נמשכת , וכך גם בדיקת הוועדה הפנימית 
שמינה מנכ"ל אל על , רפאל הר - לב . לבד משני טכנאי פנים - מטוס של החברה , 
שנעצרו עם חשיפת ניסיונות ההברחה , לא נעצרו חשודים נוספים , למרות שנחקרו 
עובדים נוספים . שלטונות המכס אף ניסו להתחקות אחרי ספקי הסחורה המוברחת , 
במידה והיו כאלה בניו - יורק , משתפי פעולה נוספים מקרב עובדי הקרקע באל 
על ובנמל התעופה בן גוריון , ורוכשי הציוד המוברח ומפיציו בישראל . מהנהלת 
המכס נמסר כי החקירה בעיצומה ולא ממהרים לעצור חשודים נוספים , לפני שיהיו 
ראיות חד משמעיות נגדם . דוברת המכס דחתה את האפשרות , כי בלחץ אל על הורד 
פרופיל החקירה . 
