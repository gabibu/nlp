ראשי הכפר מנדא בגליל התחתונפועלים להרגיע את הרוחות בכפר , ובעיקר בקרב 
בני משפחת עומר אחמד עודה , שעל - פי החשד נרצח על - ידי ניר עפרוני מקיבוץ 
דליה ואלי וענונו מבת - ים . ראש מועצת הכפר , זיתן מוחמד , אמר אתמול 
כי הוא פועל אישית אצל משפחת הנרצח והציבור בכפר , במטרה להרגיע את הרוחות 
ולמנוע תסיסה מיותרת . זיתן מוחמד , המשמש גם כדובר ועד ראשי הרשויות הערביות , 
פנה לראשי היישובים האחרים במגזר הערבי , וקרא לשמור על הסדר . מוחמד 
סיפר , כי נדהם לשמוע שהרקע לרצח תושב כפרו הוא לאומני . בשנים האחרונות 
היו בכפר בטוחים , כי הסיבה היא שוד או מעורבות בפלילים . מפקד משטרת מרחב 
חיפה , תת - ניצב יוסף לוי , אמר כי המשטרה נערכת בעיקר בתחום המודיעיני 
לכל אפשרות של ניסיון להפרות - סדר בעקבות גילוי פרטי הפרשה . תת - ניצב 
לוי הסביר את הסיבה לבקשת המשטרה לצו איסור פרסום על העובדה ששני העצורים 
מואשמים ברצח על רקע לאומני , בשל האווירה ששררה בציבור מאז הרצח בראשון - 
לציון . ניר עפרוני , בן 72 מקיבוץ דליה , ואלי וענונו , בן 33 מבת - 
ים , חשודים כי רצחו את הצעיר ממנדא לפני שש שנים כנקמה על רצח החיילת הדס 
קדמי . כך נמסר אתמול בבית משפט השלום בחדרה , לאחר שהוסר צו איסור הפרסום 
מעל אחדים מפרטי הפרשה . הרצח אירע בלילה שבין 41 ל51 בדצמבר 4891 , שלושה 
ימים לאחר שנתגלתה גופתה של הדס קדמי . על - פי החשד , רצחו השניים את 
עומר אחמד עודה , עובד בתחנת דלק בזכרון יעקב , בדקירות סכין . אחרי - 
כן פתחו את קופת התחנה והוציאו ממנה סכום כסף קטן , במטרה להטעות את חוקרי 
המשטרה , כאילו מדובר בשוד אלים , שהסתיים ברצח . הפרשה כולה נחשפה לאחר 
שאלי וענונו נעצר בנהריה בחשד לעבירות רכוש והתפרצויות . במהלך חקירתו התוודה , 
להפתעת חוקריו , כי ביצע את הרצח בזכרון יעקב . לדבריו , חשף את הפרשה 
לאחר שמצפונו הציק לו מאז ביצוע הרצח . החקירה הועברה למשטרת חיפה . וענונו 
שיתף פעולה , והודה במעשה . לאחר שהובא להארכת מעצרו , הפתיע שוב את חוקריו . 
אז סיפר , כי לרצח היה שותף ניר עפרוני מקיבוץ דליה , חייל בשירות סדיר 
באותה תקופה . עפרוני נעצר , והודה אף הוא ברצח . השניים שחזרו את הרצח 
לעיני מצלמות המשטרה . אלי וענונו נקלט בשעתובקיבוץ דליה במסגרת שיקום אסירים 
והתידד שם עם ניר עפרוני . מזכיר קיבוץ דליה , אהוד כץ , אמר : " קשה 
לנו לעכל , שבן הקיבוץ עסק ברצח על רקע לאומני . ניר מעולם לא עסק בנושאים 
פוליטיים , וכל הנושא הלאומני היה רחוק ממנו . אנו המומים וכואבים " . 
מזכירות הקיבוץ החליטה לסייע לעפרוני ולהעניק לו סיוע משפטי . בדיון אתמול 
בבית המשפט בחדרה התייחס השופט טל שחר לידיעה על חקירת רצח הערבי , ששודרה 
בתוכנית " ערב חדש " בטלוויזיה החינוכית , ומיד לאחריה נערך ראיון או 
ידיעה , " שבה נזכר שמה ועיסוקה של מי שקשורה במניע לרצח , דבר שהיה יותר 
מרמז דק לציבור הרחב , וניסיון להתחכם ולהפר את צו איסור הפרסום " , כדבריו . 
עורך " ערב חדש " , יוסי רונן , הכחיש זאת . 
