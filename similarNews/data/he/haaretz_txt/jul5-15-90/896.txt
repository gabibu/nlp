( ע ) . גופתו של משה בנצילביץ , תושב בני - ברק כבן 07 , שעבד בעשר 
השנים האחרונות כאיש תחזוקה בבית הקברות בקצה רחוב חזון - איש בעיר , נמצאה 
אתמול בבוקר על - ידי מנהל בית העלמין , כשהיא מוטלת בין המצבות , לא הרחק 
משער הכניסה . מבדיקה פתולוגית ראשונית עולה , כי עובד התחזוקה נרצח , 
ככל הנראה אתמול אחרי הצהריים , במהלומות מכשיר קהה בפלג גופו העליון . 
ככל הנראה , עסק הנרצח בשעת הרצח בניקוי המצבות . סמוך לגופתו נמצאו כלי 
עבודה שונים , ועל בגדיו וידיו היו כתמי סיד . לא נמצאו כל סימנים למאבק . 
כוחות משטרה , בפיקודו של מפקד מרחב דן , ניצב - משנה יעקב רז , הגיעו 
למקום . הם הסתייעו בגשש ובכלב גישוש . חקירת מקרה הרצח הופקדה בידי צוות 
חקירה מיוחד . הרקע למעשה טרם ידוע , אך במשטרה סבורים , כי ככל הנראה 
בוצע הרצח על רקע פלילי . המשטרה חוקרת , אם לכלי העבודה ולפריטים הנוספים , 
שנמצאו סמוך לגופה , יש קשר כלשהו לרצח . 
