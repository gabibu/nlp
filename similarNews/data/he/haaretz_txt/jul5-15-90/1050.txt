שר התחבורה , משה קצב , קרא בסוף השבוע לבריה"ם לעמוד בהתחייבותה , ולהפעיל 
טיסות ישירות לישראל . השר קצב אמר אתמול , כי לאחר איגרתו האישית של ראש 
הממשלה , יצחק שמיר , לנשיא בריה"ם , מיכאיל גורבצוב , " אין היום סיבה 
לעכב את פתיחת קו התעופה בין שתי המדינות " . באיגרת ששלח שמיר לנשיא בריה"ם 
לפני כשבועיים , הוא התייחס בין השאר לנושא ההתיישבות של העולים החדשים . 
זאת , במקביל לאיגרת אחרת באותו נושא , שהוא שיגר לנשיא ארה"ב , גורג 
בוש . לדברי השר קצב , על בריה"ם לכבד היום את הסכם התעופה שחתמה בחודש 
דצמבר חברת התעופה הלאומית שלה , איירופלוט , עם חברת אל - על , לגבי 
הפעלת קו טיסות ישיר בין שתי המדינות . שר התחבורה הביע צער על כך שחברות 
התעופה הלאומיות של שתי המדינות אינן יכולות בינתיים ליהנות מהכנסות בהפעלת 
הקו ומהטסתם הישירה של עולים חדשים מבריה"ם לישראל . 
