מנהיג סולידריות , לך ואלנסה , וראש ממשלת פולין , תדיאוש מאזובייצקי , 
נפגשו אתמול לשיחות חשאיות , סמוך לווארשה . סוכנות הידיעות הרשמית " פאף " , 
מסרה כי שני המנהיגים החליטו לעבוד תוך שיתוף פעולה ביניהם , " כדי שמחלוקות 
פוליטיות לא יגרמו לחוסר יציבות בפולין , ויכשילו את המשך הרפורמות ובניית 
הדמוקרטיה " . מאזובייצקי הודיע כבר לפני שבוע , כי הוא מוכן להיפגש עם ואלנסה , 
אך סירב להיפגש עמו בגדאנסק , מרכז תנועת סולידריות . שלשום הדיח מאזובייצקי 
חמישה שרים בממשלתו , בהם שלושה קומוניסטים שהחזיקו בתפקידי מפתח : שר 
ההגנה גנרל פלוריאן סיביצקי , שר הפנים ( הממונה על המשטרה ) גנרל צסלב 
קישצאק , ושר התחבורה אדם וילאדק . בשינויים שביצע מאזובייצקי בממשלתו , 
יש משום ניצחון ללך ואלנסה , שיצא באחרונה בהתמודדות גלויה מול ראש הממשלה . 
על פי ההסכם שנחתם בקיץ 9891 בין המפלגה הקומוניסטית לארגון סולידריות , 
הובטחו לקומוניסטים שלושת תיקי מפתח בממשלה . ואלנסה טען זמן רב , כי 
בהסכם זה היה משום עוול שיש לתקנו במהירות . קפידבינתביעה נוספת של ואלנסה , 
שהתקבלה על - ידי מאזובייצקי , היא הסכמתו להקדים את הבחירות לפרלמנט שנועדו 
לאביב הבא , ולקיימן עוד השנה . אולם לפי שעה לא נענה ראש הממשלה לתביעת 
ואלנסה , להחליף את הנשיא יארוזלסקי עוד לפני הבחירות לפרלמנט . יארוזלסקי 
נותר הקומוניסט האחרון בצמרת הפוליטית בפולין . מאזובייצקי פנה אמש לפולנים 
בנאום משודר בטלוויזיה , והזהיר מפני אובדן תחושת האחריות המשותפת לגורל 
המדינה , ומפני הקיטוב בחברה ונטייה לראות בכל יריב פוליטי אויב שיש לחתור 
לחיסולו , במקום לנהל עמו ויכוח . " אם התפתחות זו תימשך עלולה פולין 
לשקוע באנרכיה " , הזהיר ראש הממשלה . הפרלמנט של פולין סירב שלשום לאשר 
את מועמדו של מאזובייצקי לתפקיד שר החקלאות . בהצבעה אושר המועמד לתפקיד 
שר הפנים , קזישטוף קוזלובסקי , וכן שרי הביטחון והתחבורה החדשים . הפרלמנט 
גם דחה את התפטרותו של שר התקשורת , שעדיין לא נמצא לו מחליף . עדיין לא 
ברורות הסיבות לדחיית המועמד לתפקיד שר החקלאות , ארתור באלאש . קפידבינממשלת 
פולין עומדת בפני מרד אכרים , התובעים את העלאת התשלומים עבור התוצרת החקלאית . 
לדבריהם , משלמים להם בהתאם למחירי המשטר הקומוניסטי , אולם מוכרים את 
תוצרתם במחירי " שוק מערבי " . כך למשל , איכר המגדל במשך שמונה חודשים 
חזיר בעלות גידול של 000 , 028 זלוטי , מקבל מהממשלה 000 , 468 זלוטי הפרש 
השווה למחיר חצי ליטר וודקה . האיכר מקבל תמורת ק"ג בשר 08 . 0 דולר , 
כאשר בשר זה נמכר בעיר באיטליז ממשלתי במחיר של כחמישה דולרים לק"ג . 
