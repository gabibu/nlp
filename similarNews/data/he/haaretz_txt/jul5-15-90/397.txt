יוהנסבורג ( ע"ר ) . מטען חבלה , שהתפוצץ בתחנת אוטובוסים הומה אדם ביוהנסבורג 
שלשום , גרם לפציעתם של 72 שחורים . אחד מעמיתיו של נלסון מאנדלה בהנהגת 
הקונגרס האפריקאי הלאומי האשים את הקיצונים הלבנים כי הם שהטמינו את הפצצה . 
בשבוע האחרון טענו קיצונים לבנים לאחריותם לחמישה מקרים של התפוצצויות . 
בין מטרותיהם היה גם בית כנסת . הקיצונים , שקוראים לעצמם " הזאבים הלבנים " , 
דורשים להפסיק את תהליך הרפורמות הפוליטיות במדינה . האזור שבו הוטמנה הפצצה 
האחרונה משמש ברובו למגורי שחורים , וסביר להניח כי קיצונים אלה הטמינו 
גם את הפצצה הזאת . ביום חמישי נמצאה פצצה במשרדים של ארגון פועלי המכרות , 
המאגד פועלים שחורים . הפצצה פורקה בלי לגרום נזק . 
