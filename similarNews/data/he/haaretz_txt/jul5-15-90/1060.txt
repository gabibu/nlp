נשיא סוריה חאפז אסד ומארחו הנשיא חוסני מובארק הסכימו אמש , בסיבוב השני 
של שיחותיהם בארמון ראס אל - תין באלכסנדריה , לפעול להעמקת הסולידריות 
הערבית ולעמידה משותפת נגד הסכנות המאיימות על האומה הערבית . הנשיא אסד 
הגיע אתמול לביקור ממלכתי ראשון במצרים זה 71 שנים וזכה לקבלת פנים חמה . 
אלפי מצרים מריעים ומנופפים בדגלים סוריים ומצריים עמדו לאורך הדרך משדה 
התעופה שבפרוורי אלכסנדריה לארמון ראס אל - תין שלחוף הים התיכון . ביקור 
זה , שיימשך שלושה ימים , הוא ביקור הגומלין לביקורו הרשמי של הנשיא מובארק 
בדמשק במאי לאחר חידוש היחסים הדיפלומטיים בין שתי המדינות בדצמבר אשתקד . 
אסד הגיע לאלכנסדריה בראש פמליה רמת - דרג , שכללה את סגנו עבד אל - חלים 
חדאם , סגן ראש הממשלה לענייני כלכלה סלים יאסין , שר החוץ פארוק אל - 
שרע , שר ההסברה מוחמד סלמאן , שר האוצר מוחמד חאלד אל - מהאינה ושרי הבריאות , 
השיכון והפיתוח . בין מקבלי פניה של הפמליה הסורית היו הנשיא מובארק , 
ראש ממשלת מצרים ד"ר עאטף סידקי , השרים והשגרירים הערביים בקהיר . היום 
יימשכו השיחות ומחר מצפים לפרסום הודעה משותפת ולחתימה על שורה של הסכמים 
דו - צדדיים לשיתוף פעולה בתחומים הכלכלים , הטכנולוגיים והתרבותיים . 
עם זאת סבורים דיפלומטים , כי אין לצפות להסכמה בין שני המנהיגים בדבר 
היחס לישראל . דיפלומטים אמרו עוד , כי הנושאים העיקריים שעל סדר היום 
הם התוכנית לכינוס ועידת פסגה ערבית בקאהיר בהמשך השנה והידוק היחסים בין 
שתי המדינות . כמו - כן צפויים גישושים מצד מובארק באשר לאפשרות פיוס בין 
סוריה לבין עיראק . מקורות ערביים באלכנסדריה מסרו אמש , כי ראש אש"ף , 
יאסר ערפאת , הנמצא בבירה הסמוכה חארטום , מוכן לקריאה של הנשיא מובארק 
לבוא לאלכסנדריה לפגישת סולחה עם הנשיא אסד , אם האחרון יענה סופית בחיוב 
למאמצים המצריים בעניין זה . קפידבינמיד עם הגיעו לארמון ראס אל - תין נועד 
הנשיא אסד עם מארחו הנשיא מובארק לשיחת עבודה בארבע עיניים שנמשכה למעלה 
משלוש שעות . במקביל ערכו שתי המשלחות הסורית והמצרית ישיבת עבודה נפרדת , 
שבה דנו בהסכמים דו - צדדיים לשיתוף פעולה . שר ההסברה המצרי , ספואת 
אל - שריף , הצהיר לאחר מכן כי לביקור הנשיא אסד במצרים יהיו " השלכות 
ערביות ולאומיות " . לדבריו , שתי המשלחות הדגישו את העומק ההיסטורי בין 
מצרים לסוריה ואת היות הסורים והמצרים עם אחד . ראש לשכת הנשיא מובארק , 
ד"ר אסאמה אל - באז , אמר כי לשיחות אסד ומובארק חשיבות מיוחדת , שכן 
הן נערכות לאחר התפתחויות דרמטיות במישור האזורי והבין - לאומי . עוד אמר , 
כי מפגשים כאלה בין המנהיגים הערביים הם מחוייבי המציאות , בשל הצורך להיות 
עירנים לקיפאון בעמדה הישראלית ולקראת אפשרות של מפגש שלושת שרי החוץ של 
מצרים , ארה"ב וישראל באחת מבירות אירופה . ד"ר אל - באז הביע את ביטחונו , 
כי הנשיא אסד יבוא לפסגה הערבית , הצפויה להיערך בקאהיר בנובמבר הקרוב , 
לאחר שובם של משרדי הליגה הערבית לקאהיר מתוניס בספטמבר הקרוב . עיתוני 
דמשק הצביעו אתמול על החשיבות של ביקור אסד במצרים וציינו כי בעקבותיו יהיה 
זינוק איכותי בעשייה הערבית ובמאמצים הלאומיים הערביים . העיתון " אל - 
תאורה " כתב במאמרו הראשי , כי לסוריה ולמצרים ניסיון משותף עשיר בתחום 
המאבק לטובת האומה הערבית . אתמול נערכה ישיבת עבודה בין שתי המשלחות ולאחריה 
ערך הנשיא מובארק סעודת ערב חגיגית לכבוד אורחו ובני פמלייתו . לא נמסר מדוע 
נבחרה אלכסנדריה למקום השיחות בין שני הנשיאים אולם דיפלומטים העלו השערה , 
כי ייתכן שאסד עדיין איננו מוכן לבקר בקאהיר , מכיוון ששם ממוקמת שגרירות 
ישראל . 
