איגוד מרכזי סיוע של נפגעות תקיפה מינית בישראל ושדולת הנשים בישראל יזמו 
תיקון לדיני הראיות , שיקל על גביית עדותן של נפגעות אונס . הצעת התיקון 
הונחה על שולחן הכנסת באמצעות ח"ך שולמית אלוני , ועומדת לעבור קריאה טרומית 
בימים הקרובים . היוזמה לתיקון החוק התעוררה בעקבות אונס קבוצתי של קטינה 
בקיבוץ בצפון , כאשר החשודים בתקיפתה לא הועמדו לדין בגלל שמצבה הנפשי של 
הנערה , עקב האונס , לא אפשר את העלאתה על דוכן העדים . מקרה דומה אירע 
לאחר מכן במרכז הארץ , כאשר הנפגעת היתה חולת נפש , ואף שהוגש כתב אישום 
נגד תוקפיה , הם יצאו זכאים כי היא לא היתה מסוגלת להעיד . על פי הצעת התיקון , 
בהמלצת פסיכולוג ופסיכיאטר אפשר יהיה לקבל כראיה עדות של חוקר מיוחד לעבירות 
מין , שיחקור את הקרבן מחוץ לכתלי בית המשפט בדומה לחוק הקיים לגבי ילדים 
נפגעי עבירות . רינה בן צבי , מרכזת איגוד מרכזי סיוע לנפגעות תקיפה מינית , 
מסרה כי בשבוע הבא תיערך החתמה על עצומה ציבורית לתמיכה בשינוי המוצע בחוק . 
