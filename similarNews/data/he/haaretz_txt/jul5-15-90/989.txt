ואשינגטון ( מיוחד ל"הארץ " ) . מומחים בעולם האקדמי ובעולם העסקים , 
ופקידים לשעבר בפנטגון , טוענים כי הממשל האמריקאי אינו מקדיש די התעניינות 
ומשאבים לבעיית הטרור הבינלאומי , וכי לממשל חסרה מדיניות מגובשת להתמודדות 
עם טרור המוני , המתנהל בחסות מדינות ריבוניות . הביקורת הקשה על מדיניות 
ארה"ב וממשלות מערביות בהתמודדות עם הטרור נשמעה שלשום בסימפוזיון בנושא 
" טרור המוני " , שהתקיים באוניברסיטת גורג וושינגטון בבירת ארה"ב . מנחה 
הדיון , ד"ר יונה אלכסנדר , אמר כי ארבעה תהליכים עיקריים , המתנהלים 
כיום בעולם , עלולים להרחיב את תופעת הטרור ההמוני ( פעולות טרור בקנה 
מידה גדול ) . גורמים אלה הם : משיכת ידה של בריה"ם מאזורים בהם שימשה 
גורם ממתן ; פעילות מדינות שהן אכסניה לטרור ( כמו הצטיידות עיראק ולוב 
בטכנולוגיית טילים ובנשק כימי ) ; פעילות גוברת של קיצונים דתיים ; החרפת 
עימותים אזוריים , כמו בדרום מזרח אסיה ובמזרח התיכון . קפידביניוגין מסטראנגלו , 
העומד בראש חברה פרטית וושינגטונית , העוסקת בייעוץ לחברות מסחריות ולאנשי 
עסקים בהתמודדות עם סכנות הטרור , אמר כי במרוצת שנות ה08 , לאחר שממשלות 
שונות פיתחו מודעות למלחמה בטרור , הסיטו קבוצות הטרור בעולם את מוקד פעילותן 
לפיגועים נגד מטרות עסקיות או מסחריות . לדבריו , הסקטור העסקי הוא היום 
הקורבן העיקרי של הטרור הבין - לאומי , והנזק הישיר והעקיף שנגרם לו , 
מאלץ אותו לגבש אסטרטגיות משלו להתמודדות עם פעילות חבלנית . יועצו לשעבר 
של עוזר מזכיר ההגנה האמריקני לענייני טכנולוגיה ביטחונית , סטפן ברייאן , 
אמר כי " לממשלות רבות בעולם אין מושג מה לעשות בתחום הלוחמה בטרור , 
וגרוע מכך , רבות מהן אינן מעוניינות כלל ללמוד " . בראיין התמקד בפעילות 
שיש לנקוט נגד " מדינות המעניקות אכסניה לטרור " , וקבע כי יש למנוע את 
הצטיידותן בנשק כימי , ביולוגי וגרעיני . לדבריו , בממשל האמריקאי " אין 
מדיניות , אין קווים מנחים , יש בילבול וחוסר הבנה מדהימים בתחום הזה " . 
קפידבינאנתוני פיינברג , ראש הפרויקט של הקונגרס לטכנולוגיה וטרור , במסגרת 
לשכת הקונגרס להערכת טכנולוגיות , אמר כי הסכנה העיקרית היום בכל הנוגע 
לטרור המוני , היא שקבוצות טרוריסטיות , שבעבר לא היתה להן כל נגישות לנשק 
בעל יכולת לגרימת נזק המוני , יכולות עתה להשיג נשק כזה באמצעות מדינות 
המעניקות חסות לטרור . " אינני מתכוון דווקא לנשק גרעיני " , אמר פיינברג , 
" אלא לנשק רדיולוגי , רדיואקטיבי ( כמו פלוטוניום או קובלט ) וכימי " . 
לדבריו , קיימת אפשרות ריאלית שנשק כזה , ואף נשק ביולוגי , ייפלו לידי 
טרוריסטים . הוא הציע לפתח אמצעי מיגון ומניעה , שיסייעו בבקרת המים והאוויר , 
כדי לאתר אפשרות של התקפה המונית באמצעות חומרים כימיים או בקטריולוגיים . 
