תקנות שעת - חירום שהתקין השר שרון עוררו מחלוקת עזה בממשלה . היועץ המשפטי 
לממשלה , שר המשפטים ושר הפנים כל אחד בדרכו הביעו התנגדות לעצם השימוש 
בסמכות חירום , בדרך העוקפת את סמכות החקיקה של הכנסת והמבטלת את חוקיה . 
העניין כולו מצוי עתה בפני בית המשפט העליון והוא יפסוק בעניין חוקיותן 
של תקנות אלה . קפמאבינאך מעבר לעניין הספציפי , מעבר לשאלה האם לא היתה 
דרך אחרת להקים 000 , 3 יחידות דיור במהירות ובמסגרת החוק הקיים , עולה 
שאלה כללית יותר : האם לא הגיעה העת לבדוק מחדש את הסמכות הקיצונית הזו ? 
תקנות אלה מתבססות על סעיף 9 לפקודת סדרי שלטון ומשפט משנת 8491 , שהעניק 
שיקול - דעת לבטל כל חוק , לשנותו , להשעותו , וכן להטיל מסים ותשלומי 
חובה אחרים ללא חוק . תוקפן של תקנות אלה הוא שלושה חודשים מיום התקנתן , 
אלא אם - כן הוארך תוקפה או אם בוטלה קודם לכן על - ידי מי שהתקין אותה 
או על - ידי חוק של הכנסת . סמכות דרסטית זו קיימת רק בעת שקיימת שעת חירום 
במדינה , אך שעה זו התארכה מאז יומה הראשון של המדינה ועד היום . צריך 
לזכור מתי התקבל אותו סעיף 9 ומתי הוענקה הסמכות יוצאת הדופן : בעיצומה 
של מלחמת העצמאות , כאשר צבאות ערב פולשים לגבולנו וכשהישרדותנו עומדת בסימן 
שאלה . מי שמעיין בסעיף האמור רואה מיד שהמדובר בעת של סכנה לאומית גדולה : 
הסמכה כה קיצונית ניתנת לממשלה הזמנית , מתוך הנחה שעלולים להיות קשיים 
בתפקודה של מועצת המדינה הזמנית ובחשש שזו לא תוכל להתכנס בקביעות וברציפות . 
גרוע מזה : הסמכות להוציא צווים בניגוד לחוקים ניתנת גם לראש הממשלה ולשרים 
בודדים ולא לממשלה כגוף מתוך החשש שגם הממשלה לא תוכל תמיד להתכנס ולתפקד . 
מה הקשר בין אותם ימים קשים לבין ימינו אלה , כאשר הכנסת והממשלה מתכנסות 
בקביעות וכאשר , למרות קיומם של טרור ושל מצוקה ביטחונית שוטפת , ישראל 
חיה חיים דמוקרטיים סדירים ? קפמאבינעניין התקנות לשעת חירום שהתקין השר 
שרון ממחיש עניין זה : הנושא עצמו נמצא על סדר יומה של הכנסת , ממש בימים 
אלה , במסגרת הצעת חוק ההליכים על - פי חוק התכנון והבנייה . למעשה , 
יש בפנינו מקרה מוזר : הממשלה משתמשת בגרזן שעת החירום כנגד מוסדותיה שלה 
רשויות התכנון המחוזיות שהיא שלטת בהן ומבקשת באמצעות מכשיר זה לפסוח על 
הצעת חוק שהיא עצמה יזמה . הגיעה העת לחשוב מחדש על עניין זה ולהנהיג אבחנה 
חדה בין שני מצבי חירום : זה הרגיל , הנמשך כל ימות השנה וזה המיוחד , 
החל רק בעת שפורצות פעולות מלחמה או איבה , או כאשר יש חשש מוחשי לפעולות 
כאלה . בעת חירום " רגילה " , יש לתת את הסמכות לממשלה כולה ולהעניקה בתנאי 
שהשתכנעה הממשלה כי השימוש בסמכות הכרחי וחיוני . תוקף התקנות יהיה רק לחודש 
ימים . במצב חירום מיוחד יימשך המצב הקיים : יהיה אפשר להפעיל את הסמכות 
באמצעות ראש הממשלה או שר אחר שיוסמך לכך , ומשך התקנות יהיה שלושה חודשים . 
בשני המקרים תוכל הכנסת לבטל את התקנות לפני פקיעת תוקפן בהחלטה רגילה . 
היום סמכותה של הכנסת , על - פי סעיף 9 , היא לבטל את התקנות לשעת חירום 
רק על - ידי חוק . זוהי סמכות מגוחכת : ראשית , הכנסת רשאית ממילא לבטל 
כל חוק ואין לה צורך ב"הסמכה " של סעיף 9 . שנית , תהליך החקיקה הוא ארוך 
בעיקר כאשר המדובר בהצעת חוק פרטית ועד שיסתיים , ממילא תחלוף התקופה 
והתקנות ייפקעו מאליהן . משום כך קיימת סמכות זו על הנייר בלבד , ואין 
הכנסת יכולה גם אם תרצה לעשות בה שימוש . אין שום צורך שנמשיך , ללא מחשבה 
מחודשת , בנתיב שהיה הכרחי בימי המצור והחרדה של מלחמה העצמאות ולא נמיר 
אותו בדרך מלך המתאימה למשטר דמוקרטי תקין . 
