ניירובי ( ע"ר ) . עיתון השייך למפלגת השלטון בקניה , כתב אתמול כי שני 
עורכי דין , מראשי המתנגדים למשטר החד - מפלגתי , מצאו מקלט בשגרירות ארה"ב 
בניירובי . בידיעה בעמודו הראשון מוסר ה"סאנדיי טיימס " , כי עורכי הדין , 
פול מויטה וקאמאו קוריאה , קיבלו מקלט לאחר שהשתתפו ב4 ביולי בקבלת פנים 
בשגרירות , לרגל יום העצמאות האמריקאי . שלטונות קניה והשגרירות סירבו להגיב 
על הידיעה . שני עורכי הדין , הידועים בהתנגדותם למשטר החד - מפלגתי , 
נעלמו בשבוע שעבר , לאחר שחששו שהשלטונות יעצרו אותם במסגרת מערכה נגד מתנגדי 
הממשלה . משפחותיהם אמרו כי אין הן יודעות היכן נמצאים השניים . בניירובי 
שרר אתמול שקט , לאחר הפגנות אלימות נגד הממשל בשבת . ההתנגשויות החלו 
על רקע המסע הממשלתי נגד מתנגדי השיטה החד - מפלגתית בהנהגת הנשיא דניאל 
אראף - מוי . 
