דו"ח ועדת האלוף יעקב לפידות , המתייחס לנושא ההתאבדויות , התאונות ופגיעות 
חיילים בצה"ל , הועבר אתמול לידי יו"ר ועדת החוץ והביטחון של הכנסת , ח"ך 
אליהו בן - אלישר , ולחברי הוועדה . במכתב שצורף לדו"ח כותב הרמטכ"ל , 
רב אלוף דן שומרון : " צר לי כי חברי הוועדה , בתביעתם הנמרצת לקבל את 
הדו"ח כבר עתה , לא איפשרו לסיים את עבודת המטה ולהביא בפני הוועדה לא רק 
את הדו"ח , אלא גם את תוכנית הפעולה לטיפול בנושאים המופיעים בו " . בעבר 
נשמעה בקרב חברי הכנסת הטענה , כי הרמטכ"ל מעכב בכוונה את העברת הדו"ח לחברי 
וועדת החוץ והביטחון . הדו"ח , המתייחס לנושא ההתאבדויות בצה"ל , תאונות 
האימונים , תאונות הדרכים וכדומה , הועבר לפני שלושה חודשים לרמטכ"ל . 
ההמלצה העיקרית בדו"ח לפידות היא למנות קצין בדרגת אלוף , שיכהן כראש מנהל 
הבטיחות במטה הכללי ויהיה אחראי על נושא מניעת התאונות וההתאבדויות בצה"ל . 
בעקבות ההמלצות הוחל באגף התכנון בעבודת מטה , אשר לדברי הרמטכ"ל טרם הסתיימה . 
