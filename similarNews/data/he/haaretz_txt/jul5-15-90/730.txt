ברלין ( ע"ר ) . פרידריך הגדול , המלך - הפילוסוף בן המאה ה81 שהפך את 
פרוסיה למעצמה צבאית , ייקבר בטירתו בפוטסדאם , מדרום - מערב לברלין , 
כאשר תאוחד גרמניה . הנסיך לואי פרדינאנד מפרוסיה , צאצא ישיר של המלך 
פרידריך השני , אמר כי משפחת הוהנצולרן תכבד את רצונו האחרון של המלך , 
לאחר שהקומוניזם במזרח - גרמניה התמוטט וגרמניה תאוחד בקרוב . הנסיך מסר 
ל"ברלינר מורגנפוסט " , כי המלך ואביו הלוחם , פרידריך וילהלם הראשון , 
ייקברו מחדש ליד טירת " סנסוסי " ( בלא דאגה ) " בקרוב מאוד , כלומר 
בשנה הבאה " . ארונותיהם של השניים נלקחו ב4491 מכנסייה בפוטסדאם , והועברו 
למקום מבטחים , כאשר מטוסים של בעלות הברית הפציצו את גרמניה הנאצית וצבאות 
בעלות הברית התקדמו לעבר ברלין . " פריץ הזקן " , כפי שכונה בחיבה פרידריך 
הגדול , נקבר מחדש ב2591 בטירת הוהנצולרן בהכינגן , בקרבת שטוטגארט שבמערב - 
גרמניה . בצוואה מ2571 כתב המלך , שהעניק מקלט לפילוסוף הצרפתי וולטר : 
" חייתי בתור פילוסוף ואני מבקש להיקבר בתור שכזה , ללא פאר וטקס כלשהו . 
יקחו - נא אותי לאור פנס וללא פמליה לטירת סנסוסי ויקברו אותי בפשטות , 
בצד הימני של טראסה גבוהה " . לואי פרדינאנד , 28 , נכדו של הקיסר הגרמני 
האחרון וילהלם השני , אמר כי משפחת הוהנצולרן אינה מבקשת פיצוי על נכסיה 
לשעבר בגרמניה המאוחדת . 
