מתגעגעים ל"צק - פוינט צארלי " ? מתגעגעים לשומרי הגבול זעופי הפנים של מזרח - 
גרמניה ? מכורי המלחמה הקרה אל ייאוש ! הימים ההם חיים וקיימים במנצסטר . 
גם אם חומת ברלין האמיתית נעלמת , הרי החיקוי הבריטי המושלם שלה , כולל 
השומרים הזועפים , עומד איתן על תלו , להנאת התיירים באולפני " גרנאדה " 
בעיר . כאשר הוקמה החומה לפני שנתיים , לכבוד סדרת הריגול של " גרנאדה " 
, , לא העלו אדריכליה בדעתם באיזו מהירות תתיישן . " אנו מחזיקים כאן 
בדל היסטוריה " , אומרת מרינה אפסטטיו , אשת יחסי הציבור של סיורי התיירים 
ב"גרנאדה " . סיורים אלה משכו מיליון מבקרים מאז נפתחו לקהל , ב02 ביולי 
8891 . החומה , המכוסה כתובות קיר , מבצבצת בין רח בייקר של שרלוק הולמס 
לבין קורוניישן סטריט של אופרת הסבון הבריטית . החשמלית , המסיעה 04 תיירים , 
עוצרת , והאווירה מתקדרת . שני אנשים במדי שומרי הגבול של ברלין עולים 
אל הקומה העליונה של החשמלית . אחד מהם , גבוה ובלונדיני , דורש לבדוק 
את תיקו של כתב , ונוזף בו על שהוא מחייך . " אל תצחק " , הוא נובח באנגלית 
במבטא גרמני , בעוד רעהו , נמוך וכהה , מחזיק מחרה אחריו , " צחוק גורם 
לקמטים " . השוטר מחזיר את התיק , השניים ממשיכים בדרכם והסיור נמשך רגלי . 
" גרנאדה " , הגובה יותר מ21 דולר תמורת הסיור , התאימה את חוויית החומה 
למציאות ההיסטורית . לפני תום המלחמה הקרה היו שם כלבי שמירה , ועל גופם 
של התיירים נערך חיפוש . עתה שמורים גינונים כאלה רק למי שמבקש אותם במיוחד . 
" נהגנו לקחת אב ולהוריד אותו מן החשמלית , והילדים היו בוכים אל תקחו 
את אבא ; היינו גם מאיימים במעצר " , נזכר רוי סטונהאוס , הוגה רעיון הסיור . 
סטונהאוס סיפר , כי ניסה לתת ביטוי לשינוי הגאו - פוליטי , בכך שפרץ פתח 
בחומה שלו לאחר פתיחת החומה האמיתית בנובמבר אשתקד . " זה לא היה מוצלח 
במיוחד . זה נראה כאילו עכברים כרסמו בחומה וגרמו לחור " . סדרת הריגול , 
בכיכובו של איאן הולם , נפרשה על פני 31 שעות , וצולמה בחלקה ליד החומה 
האמיתית בברלין ובחלקה באולפן במנצסטר . זו היתה הפעם הראשונה שניתנה רשות 
להסריט בצק - פוינט צארלי . לחומה , המשתרעת על פני 522 מ"ר , יש גם תכלית 
מעשית : היא מסתירה את הנעשה באולפנים מפני מבקרי מוזיאון המדע והתעשייה 
הסמוך , שבלעדיה היו יכולים מבקרי המוזיאון ליהנות מתצפית חינם על סיור 
האולפנים של " גרנאדה " . שומר הגבול הזועף הוא גרת ויליאמס ( 02 ) , 
תלמיד מכללה חביב . " נשמעות הערות כמו זה כבר לא קיים , ולכך באמת אין 
לנו תשובה " , הוא אומר בהפסקה בין סיור עמוס למשנהו . " הרבה רגשות פטריוטיים 
באים כאן לידי ביטוי . אנשים באמת מתרגשים " , אומר טרי הום ( 62 ) , 
תלמיד המחלקה לדראמה בבית הספר למשחק במנצסטר . נראה שהתיירים , הן מבית 
והן מחו"ל , נהנים מן ההצגה . וחוץ מזה , החיקוי לשומרי הגבול הגרמנים 
הוא כאין - וכאפס לעומת מערכת הביטחון של אולפני גרנאדה . " סליחה , איזה 
עיתון אתה מייצג ? מי אישר לך את הסיור ? " , דרשה לדעת נציגת " גרנאדה " , 
אשר צצה לפתע - פתאום ליד כתב הרושם רשימות . לאחר ששמעה את הסבריו , 
התרככה נימת דיבורה במקצת . " עלינו להיזהר מאוד , יש הרבה הדלפות לעיתונות " , 
אמרה בחיוך ונעלמה מן המקום . 
