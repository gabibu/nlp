התדירות הגוברת של מבצעי התרמות הכספים , הנעשים בחסות הקונסוליה הכללית 
של ישראל בדרום - מערב ארה"ב , מרמזת על כך שהקונסול הכללי רן ( פקר ) 
רונן החל מתייחס לנושא כאל אחת ממשימותיו המרכזיות . בשנת שהותו הראשונה 
בלוס אנגלס בחר הדיפלומט הישראלי להיות מעורב אישית בחמישה מבצעי התרמה רעשניים 
לארגוני צדקה . השאפתני בהם התקיים באמצע יוני בביתו של דונאלד סטרלינג , 
בעל קבוצת הכדורסל " לוס אנגלס קליפרס " , ורונן יזם אותו בעצמו . חודשים 
אחדים לאחר ששיכנע את ד"ר גרי באס לנדב את קבוצת הכדורסל שלו , ה"לוס אנגלס 
לייקרס " , למשחק ידידות נגד מכבי תל - אביב , הקהיל רונן כ052 מוזמנים 
אל גן ביתו של סטרלינג לארוחת ערב של גיוס כספים . רונן , שתואר על ידי 
בדרן הערב הקשיש , מילטון ברל , כ"טייס המעוטר ביותר בחיל האוויר הישראלי " , 
זימן לאירוע כ002 מבני הקהילה הישראלית בעיר . כמה מבעלי השמחה האמריקאים 
ביטלו ברגע האחרון את השתתפותם במסיבה . גרי באס , ששלח נציגים , היה 
הבולט בנעדרים . אבל הישראלים הגיעו בהרכב מלא , התכנסו סביב השולחנות 
הערוכים , שבמרכז כל אחד מהם הוצב כדורסל חבוש כיפה , וכפו על רבים מהמוזמנים 
האמריקאים לבהות בהם משולי כר הדשא . " אני מסתכל עליכם בהתרגשות רבה " , 
אמר הקונסול לאחר הברכות של ראש העיר , תום בראדלי , " אני חש כאדם שחלומו 
התממש " . כדי לממש את חלומו עד הסוף חייב טייס הקרב לשעבר להזים את ספקות 
המומחים ולהקהיל ב61 באוקטובר באיצטדיון ה"פורום " 505 , 71 צופים . הוא 
גייס למשימת קידום המכירות כמה קבלנים ישראלים ידועי שם , והציב אותה בראש 
סדר העדיפויות של הקונסוליה . " ספורט הוא שפה בין - לאומית " , אמר רונן , 
" אני מאמין שהמשחק יתרום לשיפור יחסי הציבור של ישראל . אני רוצה לראות 
505 , 71 איש מתבוננים בדגל ישראל , שרים את התקווה וצופים בדוד האלמוני 
נאבק בגוליית הידוע . אנו זקוקים לעזרתכם . עליכם להביא למשחק את המשפחות 
שלכם , את החברים שלכם , את הסבא שלכם , את הנכדים שלכם את כולם " . גם 
הפעם נאלצו הישראלים לשלם בדולרים תמורת הלגיטימיות המואצלת עליהם בחסות 
הקונסוליה . האיש שחלש על הביצוע היה ישראלי , גף פינק , בעל חברה למוצרים 
קוסמטיים . בלי הקדמות - יתר דיווח פינק למסובים על שלוש חבילות החסות , 
שיאפשרו גם להם להשתתף בארוחת הערב החגיגית שתתקיים יום לפני המשחק : 
עשרת אלפים דולר , חמשת אלפים דולר ושלושת אלפים דולר לשולחן . שש חברות 
וארגונים כבר רכשו שולחנות תמורת עשרת אלפים דולר . " אבל אם תכופפו לי 
את היד " , פיתה פינק במגושם , " נמצא גם לכם מקום " . דממה . איש לא 
קם . סטרלינג ניגש למיקרופון ואמר לפינק : " אני אמריקאי , ואתה ישראלי 
ואירופי וקצת יותר אטי . אני רוצה להגיע מהר יותר למטרה . יש לנו עוד חמישים 
שולחנות . תמורת חמשת אלפים דולר אתם מקבלים עשרה כרטיסים למשחק , וכשתבואו 
לארוחת הערב הזאת תהיו האנשים הכי חשובים באמריקה ובישראל " . " אנחנו רוצים 
להקריא שמות . מישהו מתכוון לתרום ? אנחנו מדברים כאן על יחסי ציבור לישראל 
ועל גיוס כספים לילדים מקופחים בישראל . מישהו מרים יד ? מה שמך ? מר 
בובו גמליאל קונה שולחן בחמשת אלפים דולר " . שעה לאחר שכל המי ומי של עשירי 
הקהילה הישראלית בלוס אנגלס הבטיחו קבל עם ועדה ותמורת אלפי דולר את השתתפותם 
בארוחה ובמשחק , נותרו עדיין שולחנות רבים בלא מממנים . נעימה של קוצר רוח 
התגנבה לדברי המנחה . הוא התחיל להבטיח כרטיסים לצדם של גק ניקולסון ומייקל 
דאגלס וארוחות צהריים בחברת וורן ביטי ומאדונה . השמש שקעה מזמן , וארוחת 
הערב עדיין נראתה כמקסם שווא . רבים מהאורחים שנותרו בלי מקומות ישיבה החלו 
מתגנבים החוצה . " אנחנו הולכים לגייס 052 אלף דולר בשעה אחת " , התעקש 
סטרלינג , " והכל תודות לכם . ורן רונן , שהוא גנרל נהדר , שהוא אחד 
הגיבורים המעוטרים ביותר בתולדות המאה הזאת , מאושר מאוד מכך שמרבית הכסף 
יישלח חזרה לישראל . אז נמשיך " . " בסדר " , אמר פינק . " נמשיך עם גו 
ספקטור , חבר של טל ברודי , הרוכש לכבודו חמישה שולחנות של שלושת אלפים 
דולר " . מחיאות כפיים . " מיסטר ומיסיס שמעון ארם חמשת אלפים דולר . 
בבקשה תעמדו , שמעון וגברת ארם . ילדי לוס אנגלס וילדי ישראל ייהנו מהנושא . 
הם ינצחו בכל מקרה . נותרו 22 שולחנות . מי עוד תורם ? יו"ר הוועדה המארגנת 
את משחק הראווה הוא המולטי - מיליונר משולם ריקליס , שהסכים לממן את הטסתה 
ואירוחה של הקבוצה הישראלית . תום בראדלי ושלמה להט יהיו יושבי ראש של 
כבוד . גם תד אריסון יהיה שם . " אירוע ראשון מסוגו בתולדות הכדורסל " , 
קבעה הודעה לעיתונות של אחת מחברות הפרסום הידועות בעיר , " אישור ברור 
לקשרים שבין הישראלים לבין האמריקאים " . 
