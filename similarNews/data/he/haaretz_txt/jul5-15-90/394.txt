מונרוביה ( ע"ר וע"ץ ) . נשיא ליבריה , סמואל דו , אינו מראה בינתיים 
שום סימן וכוונה לנטוש את ארמון הנשיאות המבוצר במונרוביה , בעת שחילות 
צבא המורדים הולכים ומתקרבים אליו . בינתיים נמסר , כי חיילי צבא הממשלה 
שודדים ובוזזים חנויות ומחסנים ברחבי הבירה . המורדים בהנהגת צארלס טיילור , 
לשעבר בעל בריתו של דו , נלחמו נגד כוחות הממשלה ברובע המזרחי וברובע המערבי 
של מונרוביה , במרחק של חמישה עד 61 ק"ם מארמונו של דו , הניצב על חוף 
הים . עדי ראיה מסרו , כי חיילי צבא הממשלה שוטטו ברחובות במכוניות גנובות 
ביום חמישי , ירו באוויר , שדדו חנויות ומחסנים , פרצו למסעדות ותפסו 
כל דבר , ממזומנים ועד לרהיטים . ההשתוללות החלה שעות אחדות לאחר שנודע , 
כי מפקד הצבא , גנרל צרלס יולו , נמלט מליבריה . היה זה אחרון יועציו 
של דו , שנטש אותו . יולו , שהוא גם מפקד משמר ארמון הנשיא , עזב את ליבריה 
עוד ביום רביעי . הוא היה רמטכ"ל רק ימים ספורים , לאחר התפטרותו בסוף 
השבוע שעבר של גנרל הנרי דובאר , שנמלט אף הוא מליבריה . 
