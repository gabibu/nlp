חייל צה"ל דני טאובליב , מקיבוץ דפנה בגליל , שהיה נהג בלשכתו של אלוף 
פיקוד הצפון , יוסי פלד , נהרג אתמול אחר - הצהרים בתאונת דרכים בין מכוניתו 
של אלוף הפיקוד שבה נהג לבין אוטובוס " אגד " . בתאונה נפצעו שמונה מנוסעי 
האוטובוס . המנוח , שנהג במכונית האלוף מדגם " פזו 505 " עקף מכונית שנסעה 
לפניו , ביציאה הדרומית מקריית - שמונה . החייל לא הצליח לסיים את העקיפה 
והתנגש חזיתית באוטובוס אגד שנסע בקו 148 מתל - אביב לקריית - שמונה . טאובליב 
נהרג במקום , וצוותים של מד"א מקריית - שמונה , שהגיעו למקום התאונה , 
טיפלו בנוסעי האוטובוס שנפצעו . הנוסעים הועברו להמשך הטיפול הרפואי בחדר 
המיון הקדמי בקריית - שמונה . התאונה אירעה בקטע כביש ישר , שבו אין בעיות 
ראות . נסיבות התאונה נבדקות כעת . שלושה אנשים נפצעו בתאונת דרכים , שבה 
היו מעורבים שלושה כלי רכב , בכביש עמיעד - כוזרים , אתמול בצהריים . 
אמבולנסים של מד"א מקריית - שמונה וחצור - הגלילי וניידת טיפול נמרץ פינו 
את הפצועים לבית החולים הממשלתי בצפת . מצבם מוגדר בינוני . שבעה בני משפחה 
אחת נפצעו שלשום בערב באורח קל בהתנגשות בין מכונית פרטית לבין טרקטור בכביש 
טירה במשולש . הפצועים הועברו לבית החולים " מאיר " בכפר - סבא . התאונה 
אירעה סמוך לשעה 01 בערב . לדברי המשטרה , מכונית ה"רנו " , שבה היו שלושה 
מבוגרים וארבעה ילדים בני חמש עד שבע , כולם בני משפחה מטייבה , לא שמרה 
מרחק והתנגשה מאחור בטרקטור . כתוצאה מההתנגשות , נפצעו כל נוסעי המכונית . 
הם הועברו על - ידי אמבולנסים של מד"א בכפר - סבא לבית החולים . חלק מן 
הפצועים נשלחו לבתיהם והשאר נותרו בבית החולים . 
