ליסבון ( ע"ר , ע"ץ ) . ארגון המורדים באנגולה , אוניטה , הנתמך על - 
ידי ארה"ב , הודיע אתמול כי הוא מוכן לחתום על הפסקת אש עם ממשלת השמאל , 
במהלך השיחות המתקיימות החודש בפורטוגל . " אוניטה חזר על כך שהוא מוכן 
לשלום באנגולה , ומוכן לחתום על הפסקת אש בסיבוב הבא של המו"ם " , נאמר 
בהודעת המשרד המדיני של האיגוד הלאומי לעצמאות מלאה של אנגולה . אוניטה העלה 
את דרג צוות המו"ם , והעמיד בראשו את מזכיר המידע , גורגה אליסרסס ולנטין . 
בשני הסיבובים הקודמים של המגעים עם הממשלה המארקסיסטית , ייצג את אוניטה 
הנציג שלו בליסבון , פאולו אליסרסס מאנגו . דיפלומטים אמרו , כי השינוי 
מצביע על כך שהמורדים מייחסים לשיחות חשיבות . טרם הגיעה כל תגובה מצד מפלגת 
השלטון , התנועה העממית לשחרור אנגולה , להודעת אוניטה . מלחמת האזרחים 
החלה ב5791 , השנה בה זכתה אנגולה לעצמאות מפורטוגל . מקורות משני הצדדים 
אמרו , כי תהליך השלום זוכה לתאוצה , אולם הודו כי יש ביניהם עדיין חילוקי 
דעות קשים במספר נושאים , כמו כיצד לפקח על הפסקת האש , קביעת לוח זמנים 
לבחירות כלליות וצעדים לקראת פלורליזם פוליטי . בשבוע שעבר הודיעה ממשלת 
אנגולה , כי היא מתכננת מעבר לשיטה רב - מפלגתית , אולם הודעתה זכתה לתגובה 
צוננת מצד אוניטה , שהודיע כי הוא מבקש הצעות ספציפיות . דיפלומטים אמרו , 
כי כל הצדדים לשיחות חוששים מפני התקדמות מהירה מדי כדוגמת הפסקת האש שהושגה 
לפני שנה בתיווכה של זאיר , אשר התמוטטה תוך זמן קצר . ואשינגטון ומוסקווה 
פעלו מאחורי הקלעים , כדי לקדם את הדיאלוג ולשים קץ למלחמה שגרמה להרוגים 
רבים והרסה את כלכלתה של אנגולה . 
