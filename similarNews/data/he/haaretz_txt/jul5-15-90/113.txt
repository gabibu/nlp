" ממשלת ישראל תצטרך למצוא נימוקים טובים , כדי לשכנע את ראשי הממשל האמריקאי , 
שיש בסיס לטענתה ששיתוף מגורשים ותושבי מזרח ירושלים במשלחת הפלשתינית לקהיר 
מהווה מכשול לשלום " , אמר אתמול הסנטור גון ליברמן בפגישה שקיים עם שר 
החוץ דוד לוי . הסנטור ליברמן הדגיש כי לחילופין יהיה על ישראל לחבר נוסחאות 
שיביאו את הצדדים לשולחן המשא ומתן . דבריו של הסנטור האמריקאי תואמים 
את המידע שהגיע לפני ימים ספורים לירושלים , שלפיו ארצות הברית עומדת לפנות 
לישראל בדרישה לקבל הסברים חד - משמעיים בנושא שיתוף המגורשים ונציגי מזרח 
ירושלים במשלחת הפלשתינית , וכי אם תוך זמן קצר לא תתקבל תשובה שתספק את 
הממשל , הוא יבחן מחדש את מערכת היחסים עם ישראל , לרבות סיוע החוץ , 
ויחפש דרכים חדשות לקידום תהליך השלום . ליברמן הדגיש עם זאת כי העם האמריקאי 
והקונגרס תומכים בישראל וכי אהדה זו היא בסיס למדיניות ארצות הברית , חרף 
הביקורת המושמעת נגד ישראל . לוי השיב לאורח כי על ארה"ב וישראל לפעול 
על בסיס מוסכם , כדי לקדם את תהליך השלום . הוא הוסיף כי יש לעגנאת הצהרת 
ארה"ב שהיא איננה תומכת בהקמתה של מדינה פלשתינית וכי לא תכפה על ישראל לנהל 
מו"ם עם אש"ף , כדי שאפשר יהיה להתקדם ביחד בתהליך השלום . בתגובה לדבריו 
של שר החוץ , שארה"ב וישראל צריכות לנהל ביניהן דיאלוג אמין ופתוח , אמר 
הסנטור ליברמן " אתה אדם ישיר מאד וסגנונך הבהיר והגלוי ימצא אוזן קשבת 
אצלנו . צדקת בהנחתך כי העננה המרחפת על יחסי ישראל - ארה"ב אינה מתיישבת 
עם היחסים השורשיים והערכיים בין שתי המדינות , אך עננים דרכם לחלוף והרוח 
הטובה שאתה משרה בשיחותיך , עשויה לפזרם במהרה " . 
