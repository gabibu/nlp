פרוף נסים ארניה , נציגם בישראל של בנק ההשקעות האמריקאי מריל - לינץ , 
ייאלץ לוותר על ביצוע ההערכה הכלכלית של בנק איגוד . פרוף ארניה יעשה כן , 
בעקבות ההחלטה לבחור בבנק ההשקעות האמריקאי מריל - לינץ , כגורם שיסייע 
לנכסים ם . י . במכירת השליטה בחברת אי . די . בי . פרוף ארניה , בשיתוף 
משרד רואה החשבון ויינברג - וולקן , נבחר לפני כשנה לביצוע ההערכה הכלכלית 
של בנק איגוד , לפני מכירת השליטה בו . על עבודת ההערכה , אמור היה הפרוף 
ארניה לקבל שכר טירחה של 005 , 21 דולר . בביצוע עבודת ההערכה אמור היה להסתייע 
בבנק ההשקעות האמריקאי מריל - לינץ . פרוף ארניה , יאלץ כאמור לוותר על 
תפקידו זה , על מנת למנוע אפשרות לניגודי אינטרסים . ההחלטה על בחירת מריל - 
לינץ כבנק שיבצע את עבודת הייעוץ , התקבלה נוכח הצעת המחיר , הנמוכה ביותר , 
שאותה הגיש . מועמדות לביצוע עבודת הייעוץ הגישו גם קידר - פיבודי ופירסט - 
בוסטון . לעדי אמוראי , יו"ר חברת נכסים ם . י . , קשרים טובים עם גון 
היימן , סגן נשיא מריל לינץ , והאחראי על פעילות החברה באירופה . היימן 
נפגש בזמנו מספר פעמים עם אמוראי , ואף הביע תמיכה פומבית במאבקו להשוואת 
זכויות ההצבעה במניות הבנקים . 
