( ע ) . " אינני חושב שאדם שסונדל יזרוק רימון לעבר ביתי , או יניח 
מטען חבלה מתחת למכוניתי . בעלי רכב שמכוניותיהן מסונדלות מבינים שאין חוכמות " . 
כך אמר אתמול בבית המשפט המחוזי בתל אביב ראש העיר שלמה להט . להט העיד 
מטעם התביעה במשפטו של מוטי מזרחי ( 93 ) מכפר שלם , המואשם בהנחת מטען 
חבלה מתחת למכוניתו של להט וזריקת רימון לעבר דלת ביתו בשכונת אפקה , בחודש 
יולי אשתקד . להט סיפר כי ביום האירוע ישן בדירתו כשהמזגן פעל ולכן לא שמע 
את הפיצוץ . לדבריו , כאשר נודע לו על המקרה ביקש לצאת החוצה דרך הכניסה 
הראשית , אולם השוטרים מנעו זאת ממנו ולכן , קפץ החוצה דרך החלון . בתחילה 
אמר להט לחוקרי המשטרה כי אין הוא חושד במישהו מסויים והאפשרות היא שמדובר 
באדם שבית העסק שלו נסגר , לאחר שפעל ללא רשיון או בסתם מטורף . בהמשך 
הודיע להט לחוקרים כי הוא חושד במוטי מזרחי , אותו הגדיר כ"בחור מתוחכם 
וגנגסטר בינלאומי " . ציץ הודה כי אמר למזרחי באחת ההזדמנויות , כי ידאג 
להכניסו לבית הסוהר . הוא הדגיש כי כאשר מישהו אומר לו דבר הנוגד את החוק , 
מוזהר אותו אדמכי הוא עלול לשבת בכלא . " לדאבוני אינני יכול להכניס 
בעצמי אנשים לבית הסוהר " אמר ציץ . להט סיפר עוד כי הנאשם קרא לעברו קריאות 
גנאי בעת ביקור שערך בכפר שלם . 
