מנהיגי נאט"ו פתחו את ועידת הפסגה ה11 שלהם , שנועדה לקבוע את האסטרטגיה 
החדשה של נאט"ו נוכח השינויים במזרח אירופה . המנהיגים , ובראשם הנשיא 
בוש , יחפשו דרכים כיצד להרגיע את בריה"ם בשאלת מעמדה של גרמניה מאוחדת . 
קודם לטקס הפתיחה אמר מזכ"ל נאט"ו , מאנפרד ורנר , כי מטרתו של הארגון 
היא הגנתית טהורה , וכי הוא מעולם לא יהיה הראשון שישתמש בנשק מסוג כלשהו . 
בפתיחת מה שמוגדר בלונדון כפסגת נאט"ו החשובה ביותר בכל הזמנים , אמר הנשיא 
בוש כי על הברית להזמין למפגש הבא את הנשיא גורבצוב , כאחת מהדרכים להרגיע 
את בריה"ם מפני איום צבאי עליה . בוש , וכמוהו ראשי 51 המדינות האחרים , 
הדגישו בנאומי הפתיחה שלהם כי עתה , משבא הקץ על המלחמה הקרה , על נאט"ו 
לעבור שינוי יסודי כדי להתאים את עצמה לתמורות שחלו באירופה . הנשיא האמריקאי 
הציע גם להעניק לנציגי מדינות ברית וארשה את האפשרות לשבת כמעין שגרירים 
ליד מטה נאט"ו בבריסל . הנשיא דיבר על האפשרות שההתקרבות בין מזרח למערב 
תביא לסדר צבאי חדש ביבשת . גם מנפרד ורנר אמר כי יש לחתור לקראת עידן חדש 
שבו האויבים לשעבר יהפכו לבני ברית וידידים . הצהרות אופטימיות אלו התקבלו 
בצורה פושרת על ידי מרגרט תאצר , שהזכירה את קשייו הפוליטיים של גורבצוב 
ואת העובדה שבידי מוסקווה יש עדיין ארסנל נשק גדול . הפסגה , הנערכת בדלתיים 
סגורות , עתידה לצמצם את כוחה הקונוונציונלי של הברית , לשמור על כוח הרתעה 
גרעיני קטן יותר ולהחליט על פריסה חדשה של חייליה ביבשת . ראש ממשלת מזרח 
גרמניה , לותר דה מאזייר , קרא לברית ההגנה הצפון אטלנטית להפוך מארגון 
צבאי לארגון פוליטי , ולנטוש מרכיבים חשובים באסטרטגיית ההגנה הנוכחית . 
בנאום בפרלמנט של ארצו , ה"פולקסקאמר " , האיץ דה מאזייר בנאט"ו לוותר 
על הדוקטרינה של שימוש בנשק גרעיני ולזנוח את התיאוריה של " תשובה בשלבים " 
על התקפה אפשרית מצד מדינות מזרח אירופה . דבריו של דה מאזייר הופנו כלפי 
משתתפי פגישת הפסגה של נאט"ו . שר ההגנה של מזרח גרמניה , הכומר ריינר 
אפלמן , הכריז כי לא ייתכן שיוצבו בארצו כוחות של נאט"ו , או של ה"בונדסווהר " 
המערב גרמני , כל עוד קיימות בריתות צבאיות יריבות באירופה ( מזרח גרמניה 
משתייכת לברית ווארשה , ומערב גרמניה לנאט"ו ) . כמו דה מאזייר הזהיר גם 
הוא כי נאט"ו צריכה להימנע מקבלת החלטות שיקשו על בריה"ם להשלים עם האיחוד 
הצפוי של שתי הגרמניות . אפלמן הודיע כי מינה את הפוליטיקאי הסוציאל - דמוקרטי 
המערב גרמני אגון באהר , ליועץ לענייני ה"פולקסארמה " , צבא מזרח גרמניה . 
באהר היה עוזרו של הקאנצלר לשעבר וילי בראנדט , בתקופת ה"אוסטפוליטיק " , 
הפתיחות כלפי המזרח , והוא ידוע כחסיד של פירוק הבריתות הצבאיות באירופה 
וכינון סדר הגנתי חדש . קפידביננשיא בריה"ם מיכאיל גורבצוב שלח שדר לראש 
ממשלת בריטניה מרגרט תאצר , שבו הוא מציין , כי הקרמלין מעוניין בקבלת 
סיוע מן המערב . כך מסרו אתמול מקורות בריטיים רשמיים . המקורות ציינו 
כי השדר שנתקבל ע"י תאצר ערב כינוסה של פסגת ברית נאט"ו , מוכיח שהמנהיג 
הסובייטי מבקש ערובות מן הפסגה בקשר לחברותה של גרמניה המאוחדת בברית המערבית . 
תאצר אמרה בישיבת הפתיחה של ועידת נאט"ו כי קיבלה שדרים ב42 השעות האחרונות , 
הן מגורבצוב והן מנשיא צכוסלובקיה וצלאב האוול . עוזר בכיר לתאצר אמר כי 
השדר של גורבצוב , בן שני העמודים , " מגיב בחיוב על יוזמת הקהילייה האירופית 
מן השבוע שעבר , בדבר בחינת דרכים להענקת סיוע מעשי למשק הסובייטי החולה . 
הוא בהחלט מוכן לשיתוף פעולה בעניין זה . הוא הדגיש את העניין שלו בסיוע 
ובעזרה " , אמר העוזר . להלן הוסיפו מקורות אנגליים בכירים כי השדר מוכיח 
כי גורבצוב עוקב מקרוב אחר המתרחש בפיסגת נאט"ו ומצפה לתוצאותיה וכן גם לפגישה 
שיקיימו ראשי ה"גי7 " ביוסטון בשבוע הבא . " גי - 7 " הן המדינות התעשייתיות 
הגדולות במערב . 
