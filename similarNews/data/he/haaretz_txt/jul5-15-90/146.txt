נמוגה התקווה האחרונה שקנדה תצליח להיחלץ מאחד המשברים התחיקתיים החמורים 
ביותר בהיסטוריה שלה . ב22 ביוני הודתה ממשלתו השמרנית של בראיין מלרוני , 
כי ההסכם שנועד לאפשר לקוויבק לקבל את חוקת קנדה , תוך הכרה במעמדה כ"חברה 
ייחודית " בטל ומבוטל , ערב כניסתו לתוקף . בתי המחוקקים של שני המחוזות 
האחרונים ( ניו פאונדלנד ומניטובה ) שלא אישרו את ההסכמה שהושגה ב7891 , 
סירבו לעשות זאת במועד , ודחו את דיוניהם ללא הגבלת זמן . כישלון זה סולל 
את הדרך לתקופה של סערות חזקות בקנדה , שהמחוז היחיד בה שהוא בעל רוב דובר 
צרפתית , עלול להעמיד בסימן שאלה את עצם השתייכותו לקונפדרציה הקנדית . 
" טרגיקומדיה פתטית " , " פנטומימה עלובה שבאמצעותה הפכה קנדה את עצמה 
ללעג ולקלס " , כך ביטאו תושבי קוויבק , ש%28 מהם צרפתים , את אכזבתם מכשלון 
השיחות האחרונות , המותירות אותם בבדידותם , לאחר שלוש שנים של פילוגים 
ושיחות מייגעות . קוויבק מוסיפה למעשה להימצא בשטח הפקר , מחוץ לחוקה 
" קנדית " שתוקנה והוחזרה הביתה מלונדון ב2891 ללא הסכמתה . מעמד " החברה 
הייחודית " , שדרשו פה אחד ששה מיליון דוברי צרפתית בקוויבק , כדי להמשיך 
להגן על שפתם ותרבותם , התקבל תחילה על ידי אוטווה וממשלות כל אחת מתשעת 
המחוזות האחרים במדינה , במסגרת " הסכם אגם מיץ " שנחתם ב7891 . ההסכם 
נדחה על - ידי בתי הפרלמנט של שני מחוזות המהווים % 6 בלבד מאוכלוסיית המדינה , 
בעוד קוויבק מהווה % 52 . איש לא חזה סיום כזה לפרשה , ובעיקר לא ראש הממשלה 
בראיין מלרוני , שהיה בטוח שקוויבק תשתלב מחדש באורח רשמי במסגרת הקונפדרציה , 
לקראת ה32 ביוני . הוא אף הזמין את המלכה אליזבת , ראש המדינה הקנדית , 
לבוא ולחגוג ב1 ביולי , יום חגה הלאומי של המדינה , את האחדות המחודשת 
של הדומיניון לשעבר . אלא שלמלרוני היו סיבות טובות למכור את עור הדב לפני 
שזה נהרג . ב9 ביוני האחרון יצא משבוע מתיש של שיחות שקוימו בדלתיים סגורות 
עם ראשי הממשלה של עשרת המחוזות בקנדה , כשבידו הסכם פשרה , על פיו התחייבו 
רשמית שלוש המדינות הסוררות האחרונות לאשרר את הסכם אגם מיץ לפני שיפקע . 
רק ניו ברונסוויק הואילה לקיים את הבטחתה . במניטובה הצליח הנציג האינדיאני 
היחיד בבית המחוקקים , שנזעם על שעמו לא נכלל בשיחות התחיקתיות הקודמות , 
לחסום את תהליך אשרור ההסכם , בלי שראש הממשלה בחבל זה , היושב בשלטון 
מאז 7891 מנע זאת בעדו . הלה ממילא לא שש לאשר מתן מעמד מיוחד לקוויבק . 
בייאושו ניסה מלרוני ב22 ביוני , להשיג מבית הדין העליון של קנדה את דחיית 
פקיעת מועד ההסכם תימרון שהיה אפשרי ל רק מניטובה היתה מתנגדת לאישור . 
אבל אז בתפנית ספקטקולרית , חזרה בה ממשלת ניו - פאונדלנד ברגע האחרון 
מהסכמתה לארגן הצבעה לאשרור ההסכם , וכך הושם קץ לתהליך צירופה של קוויבק 
לחוקה . " זה יום עגום לקנדה " אלה היו המלים היחידות שהשמיע מלרוני , 
כאשר הודה כי זהו מבוי סתום העלול לעלות לו מחיר פוליטי יקר . ראש הממשלה 
נמצא כעת בשפל במשאלי דעת הקהל במדינה . ביום שבת , היום שבו אמור היה 
לנאום בפני האומה , היתה אמורה המפלגה הליברלית מפלגת האופוזיציה העיקרית 
לבחור מנהיג חדש . בחירתו של זאן קרטיאן , יד ימינו לשעבר של פייר אליוט 
טרודו , נחשבת למובטחת , ופירוש הדבר הוא אפוא , שובם לצמרת של חסידי 
הפדרליזם הריכוזי . הללו סבורים שקוויבק היא מחוז " כמו כל האחרים " , 
ואין להעניק לו שום זכויות יתר מחשש ל"התפרקות " המדינה . רובר בוראסה , 
ראש ממשלת קוויבק , שנפגע מהמכה שספג , לא הרבה בהצהרות אף הוא . " קנדה 
האנגלית חייבת להבין בבירור שאין זה משנה מה תאמר ומה תעשה , קוויבק הנה 
ותהיה לנצח חברה ייחודית , חופשית , המסוגלת ליטול לידיה את גורלה ואת 
התפתחותה " , הכריז . הוא הוסיף , כי יודיע על כוונותיו במועד מאוחר יותר . 
בוראסה שהיה משוכנע עד כה כי קוויבק רק תרוויח אם תוסיף להיות חלק בלתי 
נפרד מהפדרציה הקנדית , אמר לא אחת , כי לא נבחר לתפקידו כדי " ליישם 
פדרליזם על הברכיים " , וכי כישלון הסכם אגם מיץ יניע אותו " לשקול מחדש 
את קשרי קוויבק עם שאר חלקי המדינה " . בוראסה גם אינו יכול להתעלם מתחייתם 
של רגשות לאומיים חזקים בקרב מצביעיו , שאף התחדדו בחודשים האחרונים , 
לנוכח האיבה שמפגינים חלק מדוברי האנגלית בקנדה כלפי הצרפתית שפה רשמית 
במדינה ובעלת מעמד שווה לאנגלית מאז 9691 ודובריה . עלייה זו במד החום 
הפוליטי פועלת לטובת מפלגת קוויבק , שמנהיגה זק פריזו קרא לאחרונה לזמן 
בסתיו הקרוב " אסיפת מעמדות " ( רמז לצרפת 9871 ) שבעקבותיה תעניק לעצמה 
" קוויבק ריבונית " חוקה משלה . ערב חגה המסורתי הלאומי של קוויבק בסנט 
זאן בפטיסט , בו נקראים כל חסידי הריבונות להשתתף בהמוניהם , הרי לפחות 
מאמר מערכת אחת בעיתון " לה דאבואר " היוצא לאור במונטריאול , קבע נחרצות : 
" זה עתה הוכחה חוסר היכולת ליישב במסגרת התחיקתית הנוכחית את האינטרסים 
של שתי החברות שייסדו את הפדרציה הקנדית " , שכן " תמיד ישנם קבוצה או מחוז 
המונעים את השינוי הקל ביותר , שנועד לענות על השאיפות הצנועות ביותר של 
קוויבק " . 
