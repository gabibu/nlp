טוקיו ( ע"ר וע"ץ ) . צפון - קוריאה הודיעה שלשום כי תפתח את גבולה עם 
דרום - קוריאה , לאחר עשרות שנים של סגירה הרמטית . הגבול ייפתח בחודש 
הבא , וצפון - קוריאה הביעה תקווה כי צעד זה יביא להמרצת השיחות לאיחוד 
חצי האי הקוריאני . בהודעה שפירסמה " הוועדה לאיחוד מחדש של המולדת בדרכי 
שלום " שמושבה בפיונג - יאנג נאמר : " למען התקדמות מוצלחת של המגעים 
ולחידוש הביקורים בין הדרום והצפון , אנו נפתח את הגבול שלנו בפאנמונגום 
החל מ51 באוגוסט , ואנו מקווים כי הצד הדרומי ינקוט אף הוא בצעד מקביל " . 
סוכנות הידיעות הצפון - קוריאנית הרשמית מסרה עוד כי " המגעים והנסיעות 
חייבים להתקבל על דעת שני הצדדים במידה שווה , ללא הפליה . המדובר במגעים 
ונסיעות של נציגי מפלגות , ארגונים וסתם אזרחים מכל שדרות החיים מבלי להתחשב 
בעמדותיהם , באידיאולוגיות שלהם ובהשקפות הפוליטיות שלהם " . עמדתה של דרום - 
קוריאה עד כה היא שהממשלה חייבת להיות הערוץ היחידי לכל המגעים עם השלטון 
הקומוניסטי בצפון , מאחר ועדיין קיים מצב של מלחמה בין שני הצדדים . חוק 
הביטחון הלאומי הדרום - קוריאני , הידוע בנוקשותו , קבע עונשים חמורים 
לכל מגע עם גורם כלשהו בצפון - קוריאה , ללא אישור מוקדם של ממשלת דרום - 
קוריאה . 
