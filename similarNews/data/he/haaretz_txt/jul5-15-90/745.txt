היועץ המשפטי לממשלה , יוסף חריש , נתבקש לבדוק את חוקיותה של איגרת שצה"ל 
שולח לחיילים המתגייסים לשירות צבאי . בבקשה ששלחה ח"ך נאוה ארד ליועץ חריש 
נאמר כי באיגרת שהגיעה לידיה נדרש החייל המתגייס להצהיר , לפני בואו לבסיס 
הקליטה והמיון , כי ידוע לו " שאם מסיבה כלשהי תיווצר בחשבוני משיכת - 
יתר שאינה מאושרת על ידי הבנק אהיה צפוי להעמדה לדין על פי פקודות הצבא " . 
בפנייתה לחריש כותבת ח"ך ארד כי פקודות מטכ"ל נוגעות אך ורק לפעולות של הצבא , 
ואינן עוסקות כלל בהעמדה לדין של חייל בנושא אזרחי מובהק . ח"ך ארד מעלה 
אפשרות כי ההצהרה שמדובר בה אינה עולה בקנה אחד עם הגדרת הסמכויות של פקודות 
מטכ"ל , " שלא לדבר על כך שהיא מהווה הפרה של זכויות האזרח " . " משיכת 
יתר מחייבת אולי את החייל להתייצב אצל מנהל הסניף , אך לא אצל המג"ד " , 
כותבת ארד , ומבקשת מחריש לנקוט את הצעדים הנחוצים . 
