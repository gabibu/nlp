בכל המהומה סביב צווי חירום להקמת דירות לעולים נבלע פרט אחד , כביכול משני 
בחשיבותו לעומת הסכנות החמורות של פגיעה בסביבה ובסדר הציבורי הטוב . זוהי 
הכוונה להפקיע " כל קרקע פרטי שיידרש להקמת שיכוני עולים , בכל מקום שיידרש , 
ובלי סיבוכים ממושכים " , כדברי אריאל שרון בהצגה הראשונה של תוכנית החירום 
שלו . לכאורה , עוד הצגה של נחישות - דעת מצד שרון , המצביא הלאומי לקליטת 
העלייה , באשר להכרח , במצב חירום , להקריב מקצת האינטרסים של הפרט לטובת 
האינטרס הציבורי הכללי . ואמנם , איש אינו חושב שאפשר לקלוט מאות - אלפי 
עולים , בתוך שנה או שנתיים , בלי פגיעה כלשהי בציבור הקולט . אלא שיש 
בכך עניין אחד מטריד , במיוחד כשמדובר ברשימת תשעת היישובים להקמת שלושת 
אלפי יחידות דיור הראשונות שעליהן החליטה הממשלה השבוע . איפה יהיה " כל 
מקום שיידרש " להפקיע את הקרקע הפרטית ? באופקים , בנתיבות , או בקריית 
גת ? ככל הידוע לי , אין במקומות האלה קרקע פרטית , כמו גם ביישובים נוספים 
בדרום , המיועדים לביצוע תוכנית החירום הראשונה של שרון . נותרו אפוא היישובים 
בצפון . ואם בצפון המדובר , עולים מיד על הדעת שני שמות היישובים , שגם 
הם ברשימת התשעה : נצרת - עלית וכרמיאל . גם שם אין אמנם קרקע פרטית בבעלות 
יהודים , אך יש ויש קרקע בבעלות ערבים . ומכאן השאלה המתבקשת : האם " כל 
מקום שיידרש " להפקעת הקרקע הפרטית אלה המקומות שבהם הקרקע היא בידיים 
ערביות ? אם התשובה חיובית , ואני חושש שכך הוא , לא יהיה בזה חידוש . 
לא רק שכונות , אלא ערי עולים שלמות , נבנו על קרקעות שהופקעו מידיים 
ערביות לא רק מכוח חוקי הנפקדים , אלא בתהליכי הפקעה רגילים , לפי חוקי 
המדינה הנותנים זכות לרשויות להפקיע קרקע לצורכי ציבור . התהליך הזה , שגרם 
בעבר לא מעט טינה , קיבל בפיהם של רבים שם שנלקח מהמילון הציוני : גאולת 
קרקע . בעצם , כרמיאל ונצרת - עלית הוקמו שתיהן , כמעט בשלמותן , על 
קרקעות ערביות שהופקעו מבעליהן בשנות הששים והחמישים . מה מפריע להמשיך בתהליך ? 
בפרט שאין המדובר הפעם בהפקעות נרחבות של אלפי דונם , כמו אלה שעמדו ביסוד 
הפיתוח לקליטת העליות הגדולות משנות החמישים והששים . ייתכן שאין המדובר 
אפילו במאות דונמים , אלא בהשלמות , בשיטת " דונם פה , דונם שם " . אלא 
שאף אם המדובר בדונמים מעטים , עלולות להתעורר בעיות לא מבוטלות . קודם - 
כל , בגלל מצב הקרקעות במגזר הערבי . אין עיירה או כפר ערביים שאינם נתונים 
בחנק - קרקעות , המונע מראש כל תוכנית פיתוח של יישובים אלה . מדיניות 
הקרקעות בעשרות שנים הביאה למצב , שהיום המדינה חייבת להוסיף קרקע ליישובים 
ערביים ולא לגרוע מהם . חשובה מהמצב בשטח המטרה האפשרית של הפקעת קרקע : 
תוכנית חירום ליישוב עולים מבריה"ם . גם בעבר ננקטו כללי מוסר מפוקפקים 
ביישוב יהודים על קרקעות שנלקחו מבעליהן הערבים , לא אחת בתחבולות מכוערות , 
לרבות העלמת האמת מבית - המשפט העליון . אך הפעם , אם כך יקרה , יחרגו 
הדברים מבעיות מוסר . הפעם זו תהיה איוולת . כל דונם שיופקע אם יופקע 
למטרה זו ייצור בעיה בין - לאומית . עד עכשיו היתה הבעיה החשד כי ישראל 
נערכת ליישב את העולים בשטחים . אנחנו עלולים ליצור גם בעיה ביישוב העולים 
בתוך הארץ . לא ברור אם בעיות מעין אלה גורמות נזק מעשי להיקף העלייה , 
אך אין ספק שהן אינן מועילות לה . קיימת , כמובן , בעיית היחסים עם ערביי 
ישראל . למה עוד הם נזקקים כדי להידחף לזרועות האינתיפאדה ? אלה דברים כה 
ברורים , עד שייתכן שאין צורך להזכירם . אפילו אבירי " גאולת הקרקע " 
המושבעים אינם רוצים לפגוע בנכס הלאומי החשוב ביותר בשעה זו העלייה מבריה"ם . 
אך הבעיה נעוצה באיש העומד היום בראש המבצע הגדול לקליטת העלייה , אריאל 
שרון . בעברו העשיר הוא הוכיח את יכולתו להוציא לפועל כל איוולת . הוא 
מסוגל גם לאיוולת הזאת . 
