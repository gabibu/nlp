קייפטאון ( ע"ר ) . הקונגרס הלאומי האפריקאי הודיע , כי בדעתו להקים 
בתי - משפט - עממיים בעקבות ביטול משטר האפרטהייד בדרום - אפריקה . הקונגרס 
האשים את מערכת המשפט הדרום - אפריקאית כי היא משוחדת ואיננה אמינה . " הצדק 
בדרום אפריקה , אפילו ללא אפרטהייד , הינו צדק למעטים , לעשירים " , אמר 
פנוול מאדונה , מהמחלקה המשפטית של הארגון נגד האפרטהייד . " הגישה לחוק 
ולזכויות האדם חייבת להשתנות באופן יסודי . תפקיד חשוב יימצא לבתי משפט 
עממיים , שינוהלו בידי עובדים קהילתיים או בידי אנשים בעלי ידע בסיסי בחוק " , 
הוסיף . הארגונים נגד האפרטהייד הקימו בעבר בתי - משפט עממיים מחתרתיים . 
אלה הורו על הוצאה להורג של מי שנחשד בריגול למען המשטרה והטילו עונשים 
כגון שתיית שמן בישול , או הליכה בעירום ברחוב . מבקרים טענו , כי בתי 
משפט אלה מהווים אסמכתא לשלטון ההמון . התומכים אמרו כי זאת השיטה היחידה 
לכפות אחדות במאבק נגד השלטון . יוהאנסבורג ( ע"ר ) . תנועת הזולו בדרום 
אפריקה , אינקאטה , הכריזה ביום חמישי כי בדעתה לעשות הסבה מארגון הכולל 
שחורים בלבד למפלגה פוליטית הכוללת חברים מכל הגזעים . " אינקאטה הינה אחד 
מאותם נמרים דרום אפריקנים שישנו את עורם " , אמר ראש התנועה , הציף מאנגוסוטו 
בותלזי . " המפלגה החדשה תדגול במערכת רב - מפלגתית ובכלכלה מעורבת , 
שתכלול מפעלים ממשלתיים לצד מפעלים פרטיים . לדבריו , לתנועה יש כבר 7 . 
1 מיליון חברים המשלמים מס קבוע . 
