פראג ( מיוחד ל"הארץ " ) . לצכוסלובקיה , שקיבלה את הקבוצה הראשונה של 
הפליטים שמצאו מקלט בשגרירותה בטיראנה , נוצרה בינתיים בעיית פליטים אחרת , 
קטנה יותר בממדיה אך חמורה יותר מבחינת סיכויי פתרונה שבעה קובאנים ביקשו 
עד כה מקלט בשגרירות צכוסלובקיה בהוואנה . שלשום חדרו לשגרירות חמישה קובאנים , 
ואתמול הצטרפו אליהם שניים נוספים . החמישה התכוונו לצאת לפראג לסימפוזיון 
בין - לאומי על זכויות האדם . למרות שבין צכוסלובקיה וקובה אין חובת הצטיידות 
בוויזות , דרשו מהם השלטונות הקובאניים לקבל אשרות כניסה צכוסלובקיות . 
כאשר הוויזות הותבעו בדרכוניהם סרבו השלטונות הקובאניים להכיר בהם ולאפשר 
את יציאתם . החמישה נאלצו לחזור לשגרירות , ומאחר שחששו לביטחונם , ביקשו 
בה מקלט . החמישה הבהירו כי הם רוצים לבקר באירופה , ובראש וראשונה בצכוסלובקיה , 
ולקבל רשות לשוב לקובה ללא עונש . סגן שר החוץ הצכוסלובקי , וויטך ואגנר , 
אמר אמש כי " אין בעניינם כל תזוזה " . שני הסטודנטים הקובאנים שביקשו אתמול 
מקלט בשגרירות בהוואנה טיפסו לפנות ערב מעל לחומת השגרירות , דקות ספורות 
לפני שמשטרת קובה הגיעה למקום . 
