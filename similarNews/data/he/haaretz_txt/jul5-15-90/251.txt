ברלין ( ע"ץ וע"ר ) . השר המזרח - גרמני להגנה ולחימוש , ריינר אפלמאן , 
דרש אתמול כי בריה"ם תחתום על הסכם לנסיגת חייליה החונים על אדמת מזרח - 
גרמניה . אפלמן , בנאום בפרלמנט , אמר : אנו זקוקים להסכם חדש על חניית 
הכוחות הסובייטים שיסדיר גם את דרכי נסיגתם . שר ההגנה אמר , כי אפילו תסכים 
מוסקווה לפנות מיד את כל הצבא הסובייטי , כ083 אלף ובני משפחותיהם , שלפי 
הערכה מגיעים ביחד לכדי 000 , 005 נפש , ייארך הדבר לפחות ארבע שנים . 
לפיכך , הוא קרא לאוכלוסיה המזרח - גרמנית להפגין סבלנות . השר אמר , 
כי גובר המתח בין הצבא הסובייטי המוצב במזרח גרמניה לבין האוכלוסיה המקומית 
וקיימת סכנה שייווצרו עימותים . " אנו ניצבים בפני בעיה גדולה בעלת משמעות 
פוליטית " , אמר שר ההגנה ופירוק הנשק ריינר אפלמן , בישיבת הפרלמנט ששודרה 
בטלוויזיה . אפלמן אמר , כי תושבים במזרח גרמניה הפגינו ליד מספר בסיסים 
סובייטים והיתה לפחות תקרית אחת ליד בסיס אוויר סובייטי . " היתה כאן אלימות 
מן הצד שלנו . מזרח גרמנים זרקו בקבוקים ואבנים לעבר חיילים סובייטים " , 
הוא גילה . אפלמן אמר , כי הקצינים הסובייטים פירקו את הנשק מן החיילים , 
כדי למנוע מעשי תגמול . " עלינו להודות לקצינים הסובייטים , על שלא ננקטו 
אמצעי תגמול מצידם . הם הרחיקו את הנשק מן החיילים " , הוא הוסיף . " יהיה 
זה רע מאד ליחסים בין שתי המדינות ורע גם לכל אירופה , אם יתפתח כאן מרכז 
חדש של עימותים " , הדגיש . 
