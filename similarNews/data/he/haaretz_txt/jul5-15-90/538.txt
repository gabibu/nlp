( ע ) . בית המשפט המחוזי בתל אביב גזר אתמול 02 שנות מאסר בפועל על עטאווה 
אלנבארי ( 52 ) , בדואי משבט אבו - רקייק השוכן סמוך לבאר שבע , שהורשע 
בניסיון לרצוח את נהג המונית מרמלה , יחזקאל אלאיזה , ב7 בנובמבר 98 . 
נציג התביעה , עו"ד אברהם פכטר , טען בכתב האישום , כי ביום האירוע עצרו 
הנאשם וחברו , חסן אבו - סולוב ( שנידון כבר קודם על אותו אירוע ל02 שנות 
מאסר בפועל ) , את אלאיזה , סמוך לתחנה המרכזית ברמלה , וביקשו ממנו 
להסיעם לתחנת הרכבת בלוד . כאשר הגיעה המונית לכביש עוקף רמלה , סמוך לתחנת 
הדלק " אסא " , שלף לפתע הנאשם מברג ודקר את נהג המונית בבטנו . אלאיזה 
איבד את השליטה על המונית , אך היא נבלמה בעמוד של תמרור . אלנבארי נמלט 
מהמקום , ואבו - סולוב , שלף סכין והחל לדקור את אלאיזה בכל חלקי גופו . 
אלאיזה הצליח לעבור לחלק האחורי של הרכב , ונאבק עם תוקפו , שנטש לבסוף 
את המונית וברח . הקורבן , שנדקר כ03 פעם בכל חלקי גופו , הצליח בשארית 
כוחותיו , לצאת מן המונית אל הכביש הראשי , שם הבחינה בו ניידת משטרה שחלפה 
במקרה במקום . הוא נותח וניצל . בבית המשפט טען אבו סולוב , כי מטרתו היתה 
לשדוד את כספו של נהג המונית והכחיש , כי אלנבארי שיתף עימו פעולה . אלנבארי 
טען , כי ביום הארוע הוא שהה בביתו . לטענת התובע , היה המניע של הנאשמים 
לאומני , והם פעלו מתוך רצון להשתייך לקבוצה מסויימת שמטרתה לפגוע ביהודים . 
