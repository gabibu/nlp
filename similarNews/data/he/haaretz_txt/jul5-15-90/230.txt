ללא הכרעה . אני לא מוכן לקבל מראש שנישאר באופוזיציה במשך שנתיים וחצי " 
דברי יצחק רבין , ב"הארץ " , 09 . 6 . 82 . התבטאותו זו של שר הביטחון 
לשעבר מספקת תשובה לכל מי ששואל לפשר הדו - קרב בין יצחק רבין לשמעון פרס 
על ראשות מפלגת העבודה . מדינת ישראל חזרה , עם כינונה של ממשלת שמיר השלישית , 
למתכונת של ממשלה מפלגתית הווה אומר : ממשלה שאחת משתי המפלגות הגדולות 
מטביעה עליה את חותמה להבדיל ממתכונת של ממשלת אחדות לאומית . ממשלת הליכוד 
הנתמכת על - ידי כל הסיעות החרדיות וכוללת גם נציגי הימין הקיצוני , איננה 
הממשלה שמדינת ישראל זקוקה לה דווקא בימים אלה ; אבל גם מי שמתנגד לקו 
זה , יכול להעדיף ממשלה בעלת צביון מפלגתי מובהק על ממשלה שהרכבה מונע ממנה 
לנווט את ספינת המדינה לכיוון ברור , ולמורת - רוחו של אחד משותפיה . חיוב 
עקרוני זה תלוי בתנאי אחד : דרושה אופוזיציה ערה ועקבית המגייסת את מלוא 
כוחה לעצור בעד הממשלה , פן תוביל את המדינה אל עברי פי פחת . דא עקא , 
האיש העומד לבוא במקום שמעון פרס , אינו מוכן לנהל קרב אופוזיציוני כזה ; 
ודבריו המצוטטים לעיל יוכיחו . רתיעת רבין ממעמד אופוזיציוני משקפת , 
במידה לא - מבוטלת , הרגשה שהיא נחלת מפלגת העבודה בכללה . מפלגה זו לא 
התרגלה מעולם למחשבה כי לא תחזיק ברסן השלטון ; התקופה שבין 7791 ל4891 
היתה קצרה מכדי ללמדה את שליחות האופוזיציה וארוכה דיה לעורר בה כמיהה לשוב 
ולהושיב את נציגיה ליד שולחן הממשלה . הסכם על רוטציה הספיק לפני שש שנים 
להניע את מפלגת העבודה להצטרף לליכוד ; הרצון הנחוש שלא לאבד את משרדי הביטחון 
והאוצר השבית בשנת 8891 את הספקות בדבר חידוש הקואליציה הגדולה . בנוסף על 
התחושה הגוברנמנטלית , הניזונה מההיסטוריה מאז שנת 8491 ובמידה מסוימת אפילו 
משנת 3391 , מדריכה את יצחק רבין המחשבה כי אין לפתור את בעיית הפלשתינאים 
בשטחים ואת בעיית הגבול המזרחי של ישראל , ללא שותפות הליכוד ; אבל אם 
הליכוד הוא בעל זכות וטו , מפלגת העבודה נידונה ליהפך לגרורתו . רבין מסרב 
להבחין במצב זה ; והמפלגה אינה יודעת כיצד להכריע בין הכמיהה לממשלה , 
אפילו במידה חלקית בלבד , לבין ההכרה כי בדרך זו היא עתידה לטשטש את דיוקנה . 
אילו הזמין יצחק שמיר את סיעת המערך להצביע , יחד עם סיעת הליכוד , בעד 
הצעת - חוק להתפזרות הכנסת היא לא היתה יכולה להרשות לעצמה לענות בשלילה . 
במקרה זה , היתה חושפת את עצמה לקטרוג וללעג שהיא מתנגדת לשאול את דעת 
העם . אבל מדוע יסתכן שמיר בהקדמת הבחירות ? הוא והליכוד יכולים להסתפק 
ברוב של חמישה קולות ; סיעות הימין הקיצוני יודעות כי האיום בעזיבת הקואליציה 
הנוכחית אינו אלא איום סרק . התחיה , צומת ומולדת יודעות כי יכולת - הלחץ 
שלהן על הליכוד , לטובת גוש אמונים , הגיעה עתה לשיעור אופטימלי ; הן 
ישקלו שבע פעמים בטרם יחליטו לסכן הישג זה . במקרה הגרוע ביותר , אם תעזוב 
סיעת צומת את הממשלה מפני שהליכוד מטרפד את הצעות - החוק בדבר בחירה ישירה 
של ראש הממשלה , יוכל הליכוד להוסיף ולמשול גם כאשר הרוב הפרלמנטרי יצטמצם 
לשלושה קולות . אגב , יצחק שמיר השיב בשעתו על שאלת עיתונאי , חד וחלק , 
כי " אין מקימים ממשלה כדי להקדים בחירות " . ואם אין איפוא סיכוי לכך דווקא 
אין פירוש אחר לדבריו של יצחק רבין , אלא שכוונתו לחתור לשיקום ממשלת אחדות . 
אם רוב חברי המרכז של מפלגת העבודה יצביעו בעד בחירת רבין ליו"ר המפלגה 
ומועמד לראשות הממשלה , הם יצביעו בעד חזרה אל חיק הקואליציה עם הליכוד . 
אין פירוש הדבר שהמגמה לסלק את שמעון פרס איננה מובנת על רקע כישלונותיו 
החוזרים והנשנים ; אבל ההכרעה לטובת רבין פירושה הכרעה בעד חידוש הקואליציה 
הזאת אם לא מחר , כי אז מחרתיים . א . ב . יהושע ועמוז עוז קראו לשניים , 
רבין ופרס , לרדת מהבימה ; היה היגיון במחשבה שטענה לפני שבועות אחדים 
כי במקרה זה , עוזי ברעם , אשר ניהל בסוף 8891 את המאבק נגד חידושה של 
ממשלת האחדות , הוא האיש הצריך להיקרא לנהל את סיעת המערך כסיעת אופוזיציה 
נגד הממשלה הימנית - הלאומנית - החרדית . אבל מה לעשות ועוזי ברעם עצמו 
עובר למחנה רבין ? מפלגת העבודה איבדה את הצפון . ציבור הבוחרים בכללו מתחמק 
זה שש שנים בעקשנות להכריע בין שתי המפלגות הגדולות ; אותה התחמקות חוזרת 
ומתבטאת בתוך מפלגת העבודה עצמה . התיקו אינו קיים רק בין ליכוד למערך ; 
הוא קנה לעצמו אחיזה בתוך המערך עצמו . בנסיבות אלה הוא יוסיף להפסיד קולות 
לסיעות השמאל ; תקוות רבין להוריד מהליכוד מספר דומה של מנדאטים , או אפילו 
מספר גדול יותר , נראית פרובלמטית ביותר . בוחרי הליכוד אינם חשים מאוכזבים 
ממנו ; מדוע יעדיפו את המערך ? שיעור האבידות בנפש של הצד היהודי לרגל 
האינתיפאדה כמעט אפסי לעומת שיעור האבידות של הפלשתינאים ; הסכנה שמא ארה"ב 
תקצץ בסיוע כספי לישראל , נראית עדיין רחוקה , ורמת הצריכה של הפרט אינה 
צפויה לרדת . דעת הקהל ממשיכה לזרום בכיוון הימין ; יצחק רבין ותומכיו מסיקים 
מעובדה זו את המסקנה כי מסוכן למפלגת העבודה לשחות נגד הזרם הזה . אבל שחייה 
עם הזרם תהפוך אותה למפלגה מיותרת ; נכון כי רוב הציבור אינו מחבב מפלגה 
המצטיירת בעיניו כמפלגה של רואי שחורות ; אבל תחושת האחריות הלאומית היתה 
צריכה לחייב את מפלגת העבודה לעמוד איתנה מול פני זרם השאננות . מן הסתם 
היא תחשוש ממאבק זה ; היא סומכת על משאלי דעת הקהל המעניקים את הבכורה לרבין . 
היא עומדת לבחור באיש , ולוותר על דרך משלה . 
