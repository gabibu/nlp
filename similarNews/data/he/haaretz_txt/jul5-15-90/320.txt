קופנהאגן ( מיוחד ל"הארץ " ) . מתיחות השתררה בין פינלנד לאש"ף לאחר החלטת 
ממשלת פינלנד להתיר למספר מוגבל של יהודים מבריה"ם להגר לישראל דרך פינלנד . 
ראש משרד אש"ף בהלסינקי , זוהיר אל ואזיר , הוזמן למשרד החוץ לקבלת הבהרות 
להודעתו , בה נכללה הסקה , כי אש"ף רואה בהחלטת פינלנד סיוע לכושרה הצבאי 
של ישראל . ראש המחלקה המדינית של אש"ף , פארוק קאדומי , שיגר איגרת המגדירה 
את החלטת פינלנד " פעולה תוקפנית נגד העם הפלשתינאי , שתגביר את המתיחות 
באזור ותעודד את ישראל לפתוח במלחמת תוקפנות חדשה " . קאדומי מזהיר את הקהילייה 
הבין - לאומית מפני תוצאות ההגירה היהודית מבריה"ם . אש"ף מתכונן להעלות 
במושב הקרוב של הליגה הערבית הצעה להטיל על כל המדינות המתירות מעבר ליהודי 
בריה"ם עיצומים כלכליים ופוליטיים . ראש המחלקה הפוליטית במשרד החוץ הפיני , 
יאקו בלומברג , הגיב על הודעות אש"ף ואמר , כי אין להן הצדקה . הוא הזכיר , 
כי פינלנד התירה למספר מוגבל של יהודים להגר דרכה לישראל , והממשלה תבדוק 
מחדש את עמדתה , לאחר ביצוע ארבע הטיסות הראשונות . פינלנד תבעה כי העולים 
מבריה"ם לא ייושבו בשטחים הכבושים . שר החוץ פארטי פאסיו אמר , כי פינלנד 
לא קיבלה מישראל התחייבות רשמית שלא ליישב את העולים בשטחים הכבושים , ומסיבה 
זו הוחלט לבחון מחדש את החלטת הממשלה , לאחר ביצוע ארבע הטיסות הראשונות . 
000 , 1 חיילי פינלנד המשרתים במסגרת האו"ם בגולן ובדרום לבנון , הוזהרו 
מפני סכנת חטיפה בידי גורמים פלשתיניים קיצוניים . 
