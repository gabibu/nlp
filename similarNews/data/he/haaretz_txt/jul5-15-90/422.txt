ח"ך יצחק רבין הבהיר אמש כי לא יאפשר כל דחייה נוספת בהליך הבחירה לתפקיד 
יו"ר מפלגת העבודה ומועמדה לראשות הממשלה לקראת הבחירות לכנסת ה31 . רבין 
אמר זאת על רקע הידיעות בדבר כוונתו של משה שחל להתמודד על ראשות המפלגה 
תוך דחייה מתואמת של הבחירות הפנימיות . שחל עומד להודיע הבוקר במסיבת עיתונאים 
על תוכניתו ליטול חלק בהתמודדדות ועל כוונתו לדרוש , כנראה בתיאום עם פרס , 
דחייה של ההתמודדות בכמה חודשים , כדי שיתאפשר גם לו להשתלב במירוץ . 
גם ח"ך גד יעקובי הודיע בסוף השבוע כי יתמודד על ראשות המפלגה אם לוח הזמנים 
יאפשר זאת . ככל הנראה תצטרף השבוע למירוץ גם ח"ך אורה נמיר , אם אכן תידחה 
ההתמודדות בכמה חודשים . בבית כור בתל - אביב תחדש אחר הצהריים את פעילותה 
עמותת " אלף אזרחים למען פרס " , במטרה לגייס עבור פרס כספים ומשאבים להתמודדות 
מול רבין . בסוף השבוע הגיעו למטהו של רבין פרטים על הסיכום שהושג ככל הנראה 
לפני ימים אחדים בין שמעון פרס למשה שחל . לפי הסיכום יודיע שחל על השתלבותו 
כמועמד לראשות מפלגת העבודה , ויפנה למרכז בדרישה להעניק די זמן להיערכות 
לקראת ההתמודדות . שחל יתבע דחייה של ההתמודדות בחמישה עד ששה חודשים . 
במקביל ייעשו במפלגה השינויים החוקתיים הדרושים לקיומן של הבחירות בשיטת 
ה"פריימריס " . פרס הצליח כבר פעמיים להביא לדחיית ההחלטה בנושא ההתמודדות . 
ביום חמישי סיכמה לשכת המפלגה כי מרכז מפלגת העבודה יתכנס ב22 בחודש ויקבע 
אם , מתי וכיצד תתקיים התמודדות על תפקיד יו"ר המפלגה ועל כהונת מועמד המפלגה 
לראשות הממשלה בבחירות הבאות . קפידבינבשבועות האחרונים נערכו בקרב חברי 
מרכז מפלגת העבודה כמה סקרים אגב ההתמודדות . בסקרים שהונחו על שולחנו של 
יצחק רבין מקדים רבין בהפרש ניכר את פרס . שלישי נבחר , גם בלא שהציג את 
מועמדותו , מזכ"ל ההסתדרות ישראל קיסר . רביעי גד יעקובי , חמישי בהפרש 
משמעותי משה שחל , וששי מוטה גור . לאור תוצאות סקרים אלה העריכו בסוף 
השבוע במטהו של רבין כי הודעתו של משה שחל על הצטרפותו למירוץ באה לשרת את 
שמעון פרס , בניסיון לדחות את מועד ההתמודדות . אמש אמר ח"ך יצחק רבין כי 
הוא " אינו מתרגש כלל " , מהודעתו הצפויה של משה שחל על הצטרפותו להתמודדות . 
לדבריו שחל אינו מבקש להתמודד אלא להנציח מצב קיים . רבין הבהיר כי בשום 
פנים ואופן לא יאפשר את דחיית ההתמודדות . " אני עומד על דעתי שיש לגמור 
את תהליך ההתמודדות עד סוף יולי . שחל מודיע כי יצטרף , ולא בטוח שלא יצוץ 
עוד מועמד אחד או שניים " . " השאלה המרכזית היא במה תעסוק מפלגת העבודה 
בחמישה - ששה חודשים הקרובים . במלחמה אופוזיציונית נגד הממשלה הימנית הקיצונית 
או בגלריה של מתמודדים . לדעתי אם מפלגת העבודה לא תגיע להכרעה בהקדם בכל 
מה שקשור לבחירת יו"ר המפלגה ומועמדה לראשות הממשלה , לא תהיה לממשלה מסוכנת 
שכזו שום אופוזיציה . אין ספק שאם לאחר הבחירה שתהיה בסוף יולי , יקום 
מישהו במפלגת העבודה ויבקש לחזור ולהתמודד בעוד שנה או שנתיים , הדרך לפניו 
פתוחה וגם ועדת החוקה קבעה זאת " , אמר רבין . 
