צעד ראשון בפתיחת השוק לייבוא מטייוואן יופעל בקרוב על - ידי משרד התעשייה . 
המשרד מתכוון להוציא יבוא צעצועים , חמרי - גלם , רהיטים וכו מחובת קבלת 
רישיון יבוא מיוחד . ראש המינהל לסחר חוץ בתמ"ס , זוהר פרי , אישר אתמול 
כי משרדו יבטל את חובת הרישוי של יבוא מוצרים החייבים ברישוי , בשל היותם 
מיובאים מהמזרח הרחוק . לגבי פריטים אחרים המחויבים ברישוי , גם אם הם 
מיובאים ממדינות אחרות , לא יחול שינוי במדיניות הייבוא . פרי ציין , 
כי כיוון שמספר הפריטים המיובא מטייוואן הוא עצום , הרי ששחרור חלק מהם 
מחובת רישיון יבוא יקל מאוד על העומס המוטל על משרד התעשייה . בעקבות מגעים 
שהתקיימו בשנה האחרונה בין ישראל לטייוואן מצפים במשרד התעשייה גם לשיפור 
מקביל במשטר הייבוא בטאיוואן כלפי יצוא מישראל . 
