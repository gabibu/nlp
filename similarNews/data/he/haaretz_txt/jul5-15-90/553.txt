אתונה ( ע"ר וע"ץ ) . ארה"ב ויוון חתמו אתמול על הסכם חדש בסיסים צבאיים , 
שבמסגרתו העניקה ואשינגטון לאתונה 26 מטוסי קרב וארבע משחתות , להמתקת 
העסקה . הממשלה השמרנית של יוון שבשלטון נזקקה לשלושה חודשים בלבד כדי לגבש 
את ההסכם ולצמצם במידה חדה את מספר הבסיסים ואנשי הצבא האמריקאים ביוון . 
שר החוץ היווני אנטוני סמאראס והשגריר האמריקאי מייקל סותירהוס , חתמו על 
ההסכם לשמונה שנים . בטקס נוכח גם שר ההגנה האמריקאי , דיק צייני . במכתב 
המצורף להסכם , התחייבה ארה"ב לנסות ולהשיג בשנה הבאה סיוע צבאי ליוון , 
בגובה של 543 מיליון דולר , בערך הסכום של השנה . במכתב גם נאמר כי ארה"ב 
תעניק ליוון 65 מטוסי אף - 4 - אי ומפציצי - קרב א - 7 , ושישה מטוסי פי - 
3 - א ללוחמה בצוללות , וכן ארבע משחתות - טילים . סאמארה אמר כי כלי נשק 
אלה , שניתנו חינם , שווים מיליארד דולר . על פי ההסכם החדש , ייסגרו 
שני בסיסים אמריקאים . בסיס חיל האוויר הלניקון , הנמצא בנמל התעופה של 
אתונה , ייסגר עד יוני 1991 , ובסיס התקשורת הימי ניא מאקרי , ממזרח לאתוננה 
ייסגר כבר השנה . יצויין כי שני הצדדים רצו בסגירתם של מיתקנים אלה . ביוון 
נמצאים עתה כמעט 000 , 4 אנשי צבא אמריקאים , ומספרם יופחת במחצית . מאות 
שוטרים הקיפו את משרד החוץ שבלב אתונה , ומסוק צבאי חג ממעל , כאשר נחתם 
ההסכם . 
