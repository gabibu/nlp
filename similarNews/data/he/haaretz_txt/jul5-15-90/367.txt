זה קרה לפני 4 שנים , ב - 92 ביוני . ארגנטינה נגד גרמניה בגמר העולמי . 
כמו הערב . שנתו של בקנבאואר נדדה בלילות שאחרי חצאי הגמר , שבהם ניצח 
את צרפת 20 וכך עשה דייגו לבלגיה . הדאגה העיקרית היתה : מי ישמור על הסר - 
סטאר דייגו ארמנדו מראדונה ? לותאר מתיאוס היה מועמד . גם האפשרות של שמירה 
אישית פלוס אזורית עליו , הוזכרה . גם לא נשכחה התנופה הקבוצתית של ארגנטינה . 
איצטדיון " אצטקה " במקסיקו סיטי היה מפוצץ . המשוער אכן קרה . דייגו 
הנהיג את הלהקה שלו ליתרון 20 . הבלם בראון ( 22 ) והחלוץ המסוכן ואלדנו 
( 55 ) כמו חיסלו את גרמניה המבולבלת . ואז אחזה תדהמה את ה"אצטקה " . 
בתוך שמונה דקות הישוותה גרמניה : רומניגה ( 37 ) ופלר ( 18 ) . זה 
התחיל להזכיר , לא רק לגרמנים , את מה שעשו בגמר 4591 להונגריה האגדית : 
מפיגור 02 ניצחה 32 . תשע דקות נותרו לסיום . ההארכה ריחפה . אלא שגרמניה 
שגתה קשות . הנבחרת הזאת , שעיקר כוחה במשמעת הטאקטית ובקור - הרוח , 
נכנסה לאקסטזה , ביקשה לחסל את ארגנטינה עד לדקה ה - 09 , במקום לאבטח 
את שטחה ולהמר בהארכה על כושרה הגופני העדיף ועל הלם שערי המשווה שפקד את 
יריבתה . גרמניה הוסיפה להסתער , הפקירה את הגנתה וזה איפשר לבורוצאגה 
להישלח יחיד מול שומאכר ולהכניעו ( 48 ) . היום יש לגרמניה נבחרת טובה 
יותר . לארגנטינה יש נבחרת טובה פחות . לפני ארבע שנים שיחקו שתי הנבחרות 
בהרכבים האלה : פומפידו , קוציפו , אולרטיקוציאה , בטיסטה , רוגרי , 
בראון , בורוצאגה ( טרוביאני ) , גוסטי , בנריקה , מראדונה , ולדאנו . 
המאמן : קארלוס בילארדו . שומכר , ברטהולד , בריגל , פורסטר , ברהמה , 
יעקובס , אדר , מתיאוס , מאגאת ( האנאס ) , רומניגה , אלופס . המאמן : 
פרנץ בקנבאואר . שפט : רומואלדו פילו ( ברזיל ) . 
