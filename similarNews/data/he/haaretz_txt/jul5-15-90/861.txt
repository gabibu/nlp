יו"ר ועדת הכנסת , ח"ך חיים קורפו , יקיים היום דיון מיוחד בוועדה , במטרה 
להביא לתיקון רטרואקטיווי של תקנון הכנסת , הקובע כי כל החוקים שנחקקו במשך 
שנים רבות ועברו בקריאה טרומית במליאת הכנסת ברוב רגיל ( לא ברוב מיוחס 
של 16 ח"כים ) הם חוקים תקפים . הדיון בוועדת הכנסת יתקיים בעקבות החלטת 
הבג"ץ מהשבוע שעבר , הקובעת כי הגדלתה של יחידת מימון המפלגות אינה תקפה 
ואינה חוקית , מאחר שהתקבלה במליאת הכנסת ברוב רגיל , בקריאה טרומית , 
ולא ברוב מיוחס של 16 ח"כים . עקב החלטת הבג"ץ , חויבו המפלגות בהשבת כספים 
שקיבלו מתקציב המדינה לצורך מימון הבחירות . קורפו אמר , כי התיקון עתה 
דרוש מכיוון שהחלטת הבג"ץ פוסלת את כל החוקים , והמדובר בחוקים רבים שנחקקו 
ברוב רגיל , בקריאה טרומית במשך עשרות שנים . הוא ציין , כי תיקון זה 
ירפא את הפגם עליו מצביע הבג"ץ במהלך ההצבעה , על הגדלתה של יחידת המימון 
בקריאה טרומית , שבעטיו הוגשה עתירה לבג"ץ . חוגים בכנסת אמרו , כי אם 
תתקבל הצעתו , הרי שהמפלגות לא יצטרכו להשיב כספים לקופת המדינה , בגין 
הגדלה לא חוקית של יחידת מימון המפלגות , מאחר ויקבע בעצם כי הגדלת המימון , 
שבוצעה אז ברוב לא מיוחס היא בעצם חוקית . 
