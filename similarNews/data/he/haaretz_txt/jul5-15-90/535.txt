המשרד לאיכות הסביבה פנה לחברת החשמל כדי שזו תנקוט בצעדים מיידיים ותביא 
להורדה במטרדי ריח העולים מתחנת הכוח רידינג באזור שיכון ל , בצפון תל אביב . 
בתזכיר ששיגר מנהל המכון לחקר בריאות הסביבה , ד"ר שמואל ברנר , אל מנהל 
המחלקה לאיכות הסביבה בחברת החשמל , יהודה גת , נאמר , כי בישיבת הוועדה 
המייעצת לגוף המפקח על פעולות אתר רידינג , שנערכה ב32 במאי , סוכם על 
דעת חברת החשמל , כי הדו"ח בנושא מטרדי הריח מרידינג , יוגש תוך שבועיים . 
בימים האחרונים של יוני , נבדק הנושא על ידי מנהלת יחידת השירות והמיחשוב 
במכון , צביה ענבי , בעקבות תלונה של דן רבינוביץ משיכון ל , נציג קבוצה 
של תושבים . ענבי ביקרה במקום ונוכחה לדעת , כי התלונות מוצדקות מאד , 
ואכן המצב קשה וכי הריח נובע ממיכלי הדלק של רידינג . בהמשך תובע ד " ר ברנר 
מחברת החשמל , " לנקוט , לאור המצב , צעדים מיידיים להקלת התנאים במקום , 
אפילו אם הפעילות כולה תושלם רק לקראת הקיץ הבא . אנו רואים בחומרה , 
את התייחסות חברת החשמל לנושא זה " . בתשובה לשאלות אמר דובר חברת החשמל אברי 
רביב : " מבלי להפחית מהצורך לפתור את הבעייה , אין להחריף בתאור עוצמתה . 
הבעייה אינה גדלה ומתרחבת . מה שמקשה על המצב הוא הקמת שכונות מגורים חדשות 
בסמוך לרידינג . הוחלט לבצע בדיקה מקצועית של הנושא והעבודה הוטלה על ד"ר 
רבקה קולטות , מאיגוד ערים חדרה לאיכות הסביבה . הכנת הדו"ח התעכבה מעט 
מעל המתוכנן . 
