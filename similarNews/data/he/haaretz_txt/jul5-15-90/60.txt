משרד החינוך והתרבות דחה נוהל , שהציע משרד הפנים , ולפיו יחויבו אמרגנים , 
המבקשים להביא אמנים מחו"ל להופעות בארץ , לצרף לבקשתם גם המלצה של משרד 
החינוך והתרבות . הנוהל החדש היה אמור להיכנס לתוקפו באחד ביולי . ראש מנהל 
התרבות במשרד החינוך , אבנר שלו , הודיע אתמול כי משרד החינוך ימשיך לפעול 
על - פי הנוהל הקיים , לפיו רק במקרים שבהם משרד הפנים מבקש ייעוץ מקצועי , 
בגלל ספקות על מהות ההופעה , הוא פונה למשרד החינוך , ואז מסתייע המשרד 
במומחים מהמועצה הציבורית לתרבות ומומחים נוספים . 
