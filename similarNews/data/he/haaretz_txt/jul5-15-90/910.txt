לשכת עורכי הדין בישראל מביעה התנגדות חריפה ליוזמתם של ח"כים מהליכוד , 
לחוקק חוק המבטל את החוק האוסר מינויים פוליטיים ואשר אושר בכנסת רק לפני 
כחודש . בהודעה שפרסמה לשכת עורכי הדין נאמר , כי " החוק בדבר סיוג הפעילות 
המפלגתית של עובדי מדינה ובכירים ומניעת מינויים פוליטיים בשירות המדינה 
הוא דבר נכון ובא בעתו , וכל פגיעה בו מקוממת את כל החרד לשלטון החוק ומעודדת 
פוליטיזציה של המנגנון הממשלתי " . לשכת עורכי הדין אומרת כי " כנסת שמכבדת 
את עצמה , אינה אמורה לחוקק חוק ואחרי כן לבטלו , או לשנותו , עקב לחצים 
לא כשרים . כנסת כזאת עלולה להיראות בעיני הציבור כבלתי אחראית וכמבזה את 
האמון שנתן בה הציבור " . יו"ר לשכת עורכי הדין , יעקב רובין , השמיע דברים 
ברוח זו בטקס שהתקיים השבוע לסיום שנת המשפט , בנוכחות שר המשפטים דן מרידור . 
השר מרידור אמר שהוא מתנגד לביטול החוק . הוא הביע תקווה שהיוזמה לביטול 
לא תצא לפועל , והוסיף כי הוא עצמו יעשה הכל כדי למנוע את הדבר . 
