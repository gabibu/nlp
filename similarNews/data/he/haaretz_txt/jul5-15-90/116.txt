אבידגאן ( ע"ר ) . נשיא ליבריה , סמואל דו , שמעמדו הולך ונחלש נוכח 
הידוק המצור של המורדים על הבירה מונרוביה , מוכן ככל הנראה , לפרוש מתפקידו . 
כך מסרו אתמול מקורות מדיניים במונרוביה . הם חזרו ואישרו אתמול , כי 
דו הסכים עקרונית להתפטר , אם יינתנו ערבויות לביטחונו האישי ולביטחון בני 
שבטו , קראהן . המקורות ציטטו דו"ח משותף שהועבר בטלקס על ידי כתבי חוץ 
במונרוביה , לפיו משלחת של מדינאים ומקורבים של דו , בראשותו של סגן הנשיא , 
הארי מוניבה , באו אליו והציעו לו לפרוש מתפקידו . קפידבינבגלל ניתוק כל 
אמצעי התקשורת במונרוביה , רווחות שמועות מנוגדות בקשר לתנועות המורדים , 
והאם כבר נכנסו לבירה . המורדים , בראשות צארלס טיילור , כיתרו לחלוטין 
את העיר וחסמו את כל הכבישים . ביום ב ניתקו את כל קשרי הטלפון והטלקס , 
וביטלו את כל הטיסות , הרגילות או המיוחדות לעיר . מיום רביעי שעבר נותרה 
הבירה ללא אספקת מים , ומיום שישי ללא חשמל . השווקים והחנויות סגורים 
והתושבים יוצאים מבתיהם לזמן קצר , כדי להשיג מזון ומים . קפידבינמקורות 
המורדים באביגאן , בירת חוף השנהב הסמוכה , והנמצאים בקשר עם הפיקוד של 
כוחותיהם בליבריה , מסרו שאנשיהם נמצאים כיום במרחק של 002 מטר בלבד מארמון 
הנשיאות המבוצר של דו , שם הוא ממשיך במאבקו , ביחד עם קבוצה מובחרת של 
שומרי ראש , שלפי השמועות קיבלו אימון על ידי מומחים צבאים מישראל . פקידי 
ממשל בוואשינגטון ציטטו דיווחים שהגיעו מן השגרירות האמריקאית במונרוביה , 
לפיהם אין מתנהלים קרבות כלשהם במרכז העיר . הכתבים במונרוביה מסרו שהקרבות 
נמשכים במרחק שלושה ק"ם צפונית - מערבית לבירה , לאורך הכביש לסיירה לאונה . 
הדי ההפגזות וצרורות הירי נשמעו היטב במרכז הבירה . קפידבין " המצב במונרוביה 
מאוד מבולבל . אנו איננו יכולים לומר דבר " אמר אחד הדיפלומטים בחוף השנהב 
הסמוכה . נמסר , כי חיילי צבא , רבים מהם שתויים או מסוממים , הטילו טרור 
בחוצות העיר . הם יורים בעוברים ושבים ממכוניות שהחרימו וגוזלים כספים מעוברי 
אורח . הצלב האדום בזנווה הודיע , כי חיילים מצבא הממשלה חטפו שלושה אנשי 
כנסיה ביום שני בערב והעבירו אותם לבסיס צבאי . מלחמת האזרחים בליבריה פרצה 
לפני ששה חודשים תחת מנהיגותו של צארלס טיילור , שמרד במשטרו של דאו . 
הוא פתח במרד עם קבוצה קטנה של חיילים מנאמניו , ובמשך הזמן הידרדר העימות 
לסכסוך שבטי , שבו נהרגו אלפי אזרחים משני הצדדים . 
