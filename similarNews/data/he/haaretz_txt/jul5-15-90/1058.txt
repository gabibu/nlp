הקומוניסטית ניתן להגדיר במוטו אחד : חזרה אל סעיף 6 , כלומר מאבק נואש 
לשמר את המונופול על השלטון " , מסכם מיכאיל פולטוראנין , איש " צוות המוחות " 
של נשיא הרפובליקה הרוסית , בוריס ילצין , שהתמנה בשבוע שעבר שר לענייני 
תקשורת המונים בממשלת הרפובליקה . פולטוראנין אמר דברים אלה בשיחת טלפון 
ממשרדו החדש במוסקווה , סמוך לסיום הוועידה . " אני מכנה גם את הוועידה 
הזו וגם את ועידת היסוד של המפלגה הקומוניסטית הרוסית פרפורי גסיסה של הסטליניזם . 
זאת גסיסתה של המפלגה אשר הרסה את המדינה ורמסה מוסר , והיום נאחזת בכל 
כוחותיה בשלטון . היא לא רוצה לרדת מבימת ההיסטוריה . הם הצליחו לבחור 
ולהביא לוועידה את הבירוקרטיה המפלגתית . " הם קיוו לנצח , ובמקרים רבים 
אף הצליחו די בכך שהוועידה קיבלה החלטה על המדיניות הצבאית . עד לאן הגענו , 
שהמפלגה מקבלת החלטה לגבי מדיניות צבאית ? או כאשר הוועידה מקבלת החלטה 
נגד רדיפתם כביכול של הקומוניסטים , במיוחד רדיפת המנהיגים . כאשר המנהיגים 
רדפו את העם , רצחו מיליוני אנשים , הם לא קיבלו החלטות , אך כאשר הוחל 
לצמצם את זכויותיהם , כלומר רק הוחל לקחת חלק מהשלטון שהם נטלו לעצמם , 
הם התחילו לצלצל בכל פעמוני האזעקה . " לדעתי , הוועידה הזאת הגיעה לסופה 
ההגיוני " , אומר פולטוראנין . " לי אישית לא היו שום אשליות לגביה . 
כאשר הציעו אותי כציר לוועידה , הסרתי את מועמדותי , והסברתי שאני עושה 
כך , מפני שהוועידה הזאת תהיה השמרנית ביותר בתולדות המפלגה . " אמרתי , 
כי הרדיקלים לא צריכים ליטול בה חלק , כיוון שבנאומים חריפים אך בודדים 
רק ניצור בעם אשלייה של פרסטרויקה במפלגה . אין צורך באשליות כאלה , כי 
אין שום פרסטרויקה במפלגה , וגם לא תהיה . צריך שהעם יראה את פרצופה האמיתי 
של המפלגה הקומוניסטית , ויסיק את מסקנותיו . " רבים , כמו אנטולי סובצאק , 
ראש עירית לנינגרד , לא תמכו בעמדתי , ואמרו שצריך ללכת להיאבק . אך 
האם הם הצליחו לעשות משהו ? רק זכו לשריקות בוז , ולבסוף גם סובצאק וקבוצתת 
הרדיקלים הודיעו על פרישתם מהמפלגה . " לדעתי , הם חיכו להצהרתו של ילצין 
לפרישתו . אנחנו ידענו שהיא תושמע . הפילוג שממנו חששו התרחש אפילו לא 
בזמן הוועידה , אלא לפניה . אבל את הנוכחים בוועידה היכתה הודעתו בהלם . 
רבים שרקו וצעקו בתגובה . נכנסו לאופוריה , כי חשבו " הנה נפטרנו ממנו " . 
איש לא חשב שהמון רב ילך בעקבותיו של ילצין . " הפרישה הזאת היתה נחוצה , 
כי היא עזרה לדמוקרטיה ולפרסטרויקה . ילצין לא חיבל בשום דבר . להיפך , 
ילצין עוזר לגורבצוב , שטרטר , תמרן , איחר בשלוש שנים וקיבל בוועידה 
הזאת מה שהיה מגיע לו . אולי לגורבצוב אין די נחישות היום לנקוט בצעדים 
הנחוצים . " תחילה , הקבוצה הבין - אזורית ( הסיעה הרדיקלית בפרלמנט הסובייטי ) 
עזרה לו , דרבנה אותו . אנחנו הלכנו לפניו כמו שובר - קרח , וספגנו מהלומות 
בדפנותינו . אחר - כך , באיחור רב , גורבצוב היה נוקט באותם הצעדים . 
כעת הפרישה היא צעדו הנחרץ של ילצין , שכרגיל צועד לפני המחנה וסופג את 
המכות , אבל בעקבותיו יילכו מיליונים . 
