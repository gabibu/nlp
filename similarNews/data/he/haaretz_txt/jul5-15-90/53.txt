אתמול נכנס לתוקפו צו בחתימת שר התחבורה , המחייב כל מוסך לדווח לרשות הרישוי 
על כל רכב שיימצא בו ליקוי בטיחותי חמור שבעליו מסרב לתקנו . המדובר בליקוי 
חמור באחת המערכות הבטיחותיות של הרכב ( היגוי , בלמים , צמיגים ואורות ) 
. על - פי הצו , המנהל המקצועי של המוסך מחויב להודיע לבעל הרכב על הליקוי , 
ואם יסרב הלה לתקן את הליקוי חייב המנהל להודיע על - כך לרשות הרישוי . 
לטענת דובר משרד התחבורה , מטרת הצו החדש היא לאתר כלי רכב בלתי - תקינים 
ומסוכנים ולהורידם מהכביש . מחיר שעת עבודה במוסך עלה אתמול בשיעור של % 02 
בממוצע . למשרד התחבורה דווח לפני כ03 יום על העלאת המחירים , וכיוון שלא 
הובעה התנגדות לכך במהלך תקופה זו , נכנסו אתמול המחירים החדשים לתוקף . 
בחמש השנים האחרונות היו מחירי שעת העבודה במוסך מוקפאים על - פי חוק , 
וניתן היה להעלותם רק באישור ועדת מעקב . עקב לחץ מצד איגוד המוסכים נענו 
שר התחבורה ושר האוצר באופן חלקי לדרישה לבטל את הפיקוח . הוחלט , שמחיר 
שעת עבודה ייקבע על - ידי יבואני הרכב , כפוף לחובת דיווח למשרד התחבורה 
בלבד . כל העלאה במחיר תיכנס לתוקפה 03 יום ממתן ההודעה למשרד התחבורה , 
אלא אם יסרב המפקח על המחירים לאשר את ההעלאה עד לסיום התקופה . המחיר 
המירבי יהיה המחיר במוסכים המרכזיים של יבואני הרכב . 
