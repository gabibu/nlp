הדליקה הגדולה שהשתוללה שלשום בשעות אחר הצהרים למרגלות הר דב ואיימה בשלב 
מסוים על שמורת הטבע של תל דן , כובתה במאמץ גדול על גבול השמורה . בדליקה 
עלו באש כאלף דונם של שטחי מרעה ומטעי תפוחים של הישובים שניר וכפר יובל . 
בשל החששות מהתחדשות האש בסמיכות כה גדולה לשמורת תל דן , נותרו פקחים של 
רשות שמורות הטבע בשטח גם בשעות הלילה של ליל שבת , כדי שיוכלו , עם התחדשות 
האש בשעה תשע בערב , להירתם מיידית לפעולות הכיבוי . בעבודות הכיבוי נטלו 
חלק כבאיות מקריית שמונה , חברי קיבוצים מדן ושניר ואנשי קק"ל . בשריפה 
אחרת שהחלה בשבת אחה"ץ באזור נחל שורק , במורדות הסמוכים למושב רמת רזיאל , 
עלו באש כמאתיים דונם משמורת נחל שורק . רוחות ותנאי שטח קשים הביאו להחלטה 
להזעיק מסוקי צה"ל ומטוסי כיבוי , שהביאו לאיתור מהיר יחסית של האש . לקראת 
ערב נמסר כי נראה שמשתלטים על האש . בפעולות הכיבוי נטלו חלק כבאיות מבית 
שמש , אנשי קק"ל ורשות שמורות הטבע . 
