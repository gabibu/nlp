כל תושבי השטחים שנהרגו בשבוע שעבר לא נפגעו על ידי כוחות הביטחון : עציר 
אחד נרצח על ידי חבריו למעצר בקציעות , שני נערים התחשמלו למוות כשניסולתלות 
דגלי אש"ף על עמודי חשמל , שלושה נהרגו בקטטה בכפר אידנה . בהתנגשויות 
עם כוחות צה"ל בשטחים נפצעו 71 אנשים . עציר ממתקן הכליאה בקציעות שבנגב , 
המרצה עונש מאסר בן חודש , נרצח אתמול בידי עציר שחשד בו כי הוא מסייע 
לשלטונות . מקורות צבאיים מסרו כי האסיר שנרצח הוא איברהים מחמוד מוחמד בובו , 
תושב מחנה הפליטים אל - בורייג , בן 03 . העציר שנחשד ברציחתו , מחמוד 
נגר , תושב בני - סוהילה , הודה ברצח . נער בן 31 ממחנה הפליטים שאטי 
התחשמל שלשום למוות , בעת שעלה על עמוד חשמל כדי לתלות עליו דגל אש"ף . 
נציג בתקריות ברצועת עזה נפצעו חמישה תושבים במהלך עימותים עם כוחות צה"ל . 
נציג דובר צה"ל בפיקוד דרום דיווח , כי בסוף השבוע היו תקריות מעטות , 
החיים התנהלו כסדרם ומבתי החולים לא דווח על פצועים . צה"ל ערך בסוף 
השבוע פעולות יזומות בכפר בית - לקיא שבנפת רמאללה ובשכונת שוויכה בטול - 
כרם . בחיפושים גילו החיילים אמצעי - לחימה קרים , חליפות נינגה ומכוניות 
ישראליות גנובות . מקורות צבאיים מסרו כי בתקרית יידוי אבנים בשכם נפצע שלשום 
תושב העיר מפגיעת קליע פלסטיק . מקורות פלשתיניים מסרו כי ביום ששי ניסה 
מתנחל שעבר בקלקיליה לקחת במכוניתו ילד בן 6 , שחשד בו ביידוי אבנים . 
תושבים וסיור צבאי רדפו אחרי המתנחל , והוציאו את הילד מידיו . בפארק הלאומי 
באשקלון הסתיימה בסוף השבוע קייטנה ל69 ילדים פלשתינים עוורים ומוגבלים , 
שהתקיימה במימון המנהל האזרחי . שתי הצתות רכב נרשמו בסוף השבוע בירושלים . 
ברחוב חיזמה הוצתה מכונית מסחרית של תושב רמאללה . נגרם נזק קל . מקורות 
פלשתיניים דיווחו כי עיקר העימותים עם כוחות צה"ל אירעו אתמול בעיר עזה , 
שם נפצעו ארבעה תושבים . לפי אותם מקורות , נפצע במחנה הפליטים שאטי תושב 
אחד , ובחאן יונס וברפיח נפצעו שלושה תושבים . נציג דובר צה"ל בפיקוד הדרום 
דיווח על פצוע אחד בלבד . במחנה הפליטים גבאליה הוקמה גדר בגובה של ששה 
מטרים סביב המאחז הצבאי , כדי למנוע יידוי אבנים לעברו . בכמה מקומות ברחבי 
הגדה נערכו אתמול תהלוכות ומצעדים , אך לא נמסר על התנגשויות עם כוחות צה"ל 
שהסתיימו בנפגעים . מקורות פלשתיניים מסרו , כי בגנין הותקפו אתמול שני 
תושבים , שנחשדו כמשתפי פעולה עם שלטונות ישראל . האחד הוא מחמוד מרואן 
( 06 ) , שהוכה בגרזן ונפצע קל . השני גיהאד נסאר ( 24 ) הוכה על - 
ידי רעולי פנים , שגררו אותו מביתו , ואושפז במצב בינוני בבית החולים בגנין . 
מחמוד אייד אבו חאגאג , בן 61 , תושב מחנה הפליטים חאן יונס , התחשמל 
אתמול בבוקר למוות , בעת שניסה לתלות דגל אש"ף על אחד מעמודי החשמל במחנה . 
בתקריות שהיו אתמול ברצועה נפצעו ארבעה תושבים בעיר עזה . אתמול לא יצאו 
פועלים מהרצועה לעבוד בישראל , וכן היתה שביתה לרגל חג הקרבן . במוקדים 
מרכזיים בעיר עזה ובערים הגדולות רפיח וחאן - יונס היו התקהלויות ותהלוכות 
של תושבים , אך צה"ל נמנע מלהתקרב לעימות עם התושבים . מפקדים וקצינים מהמנהל 
האזרחי ברצועת עזה חילקו חבילות שי לילדי רצועת עזה , לרגל חג הקרבן . 
נציג דובר צה"ל בפיקוד דרום דיווח על הפרות סדר מעטות שהיו ברצועה ולא נרשמו 
פצועים . בהתנגשויות עם צה"ל באיזור שכם נפצעו שלושה נערים . בשכם התקיימו 
אתמול תהלוכות נפרדות לרגל החג , של תומכי הפתח ותומכי החמאס . חיילים 
שסיירו באזור נרגמו באבנים , אך שמרו על איפוק ונמנעו מלהשתמש ברוב המקרים 
בנשקם . צה"ל תדרך את חייליו לקראת החג המוסלמי לגבי מסורת העלייה לרגל 
של התושבים לבתי הקברות והורה לחיילים להימנע ככל האפשר מירי ומגרימת נפגעים , 
כפי שהיה בשנתיים הקודמות . במחנה הפליטים טול - כרם התקיימה אתמול תהלוכת 
ענק בהשתתפות כ000 , 3 גברים , נשים וילדים . הצועדים התנגשו עם חיילי 
צה"ל שהשתמשו בכדורי גומי ובגז מדמיע , אך לא היו נפגעים . כוח של צה"ל 
שרדף אתמול אחרי רעול - פנים שנמלט לתוך המסגד הירוק בחברון , נכנס אחריו 
למסגד כדי לעצרו וגילה כי המקום שימש מרכז חשוב לפעילי ההתקוממות . החיילים 
מצאו בתוך המסגד בית דפוס קטן ומתפרה לדגלים , חומר הסתה ( מאות עותקים 
של אמנת החמאס ) , בקבוקי דבק ותרסיסי צבע , גרזנים , חליפות נינגה ובקבוקי 
תבערה . מושלים בגדה סיירו אתמול בבתי חולים באזור וחילקו צעצועים לילדים 
פלשתינים חולים מטעם המנהל האזרחי , לרגל חג הקרבן . בבית המשפט המחוזי 
בירושלים נידונו אתמול שני אנשי חוליית " הנשר האדום " ממזרח ירושלים ל01 
שנות מאסר . שלושה מתושבי כפר אידנא באיזור חברון נהרגו בשעת קטטה שאירעה 
שלשום בלילה . אנשי הפתח בכפר ערכו תהלוכת אבל לזכרו של צעיר שנהרג . אנשי 
התהלוכה התנגשו במאות אחרים מתושבי הכפר , או על רקע סכסוך חמולתי ( שתי 
חמולות מאשימות אחת את השנייה בשיתוף פעולה עם ישראל ) , או על רקע סכסוך 
בין אנשי הפתח והשמאל . רימון הושלך אל ההמון וממנו נהרגו שניים . הנצים 
השתמשו באקדחים , רימונים , סכינים ובקבוקי תבערה . תשעה נפצעו רובם ככולם 
צעירים . הקטטה נחשבת כעימות האלים הפנימי החמור ביותר מאז תחילת האינתיפאדה . 
בהתנגשויות עם צה"ל בעזה נפצעו , לפי מקורות פלשתיניים , שני אנשים . 
כוחות הביטחון עצרו כשלושים אנשים החשודים בהשתייכות לארגונו של גורג חבש , 
שלהם מיוחסים מעשי רצח ופיגועים . מקורות פלשתיניים דיווחו כי בהתנגשויות 
עם הצבא נפצעו אתמול ברצועה חמישה תושבים . ההתנגשויות היו במחנות הפליטים 
חאן יונס ורפיח . נציג דובר צה"ל מסר כי לא דווח על פצועים וכי היציאה לעבודה 
בישראל היתה דלילה . ראש המינהל האזרחי ביהודה ושומרון , תא"ל שייקה ארז , 
אמר כי המינהל מנסה להקל על התושבים באמצעים שונים . למשל , מעתה לא יזדקקו 
גברים מעל לגיל 06 להשתמש בהליך המוכר כהוצאת " טופס אי - חבות " כדי לקבל 
אישורים מהמינהל . כן ציין ארז באוזני ראשי רשויות אחדים , כי גורמי הביטחון 
התירו השנה לנהל את טקסי חג הקורבן ללא נוכחות צבאית כמעט . בימים האחרונים , 
מתחילת חג הקורבן , נכנסו לגדה מדי יום כ000 , 4 תושבים לביקורי קיץ . 
ארבעה כלי רכב הוצתו אתמול בירושלים וסביבתה . אלוף פיקוד הדרום , מתן וילנאי , 
הנחה את חיילי צה"ל לנהוג באיפוק כלפי האוכלוסייה ברצועת עזה וזאת במיוחד 
לרגל חג הקורבן . 
