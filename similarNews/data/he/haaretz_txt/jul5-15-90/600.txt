השליט העותמני " סולימן המפואר " , מרחיב גבולות הממלכה ובונה חומות ירושלים 
של היום , היה משקיף בהרבה נחת על הנעשה בבירת הממלכה , כ004 שנה מאז היתה 
הממלכה בשיא גדולתה ובינתיים נסוגה והצטמקה עד לבלי הכר . ל ריחף מעל המאוזולאום 
המפואר שהקים לו ליד המסגד הגדול באיסטנבול , מה היו רואות עיניו ? רבבות 
מצאצאי ממלכתו מארץ - ישראל בדרום ועד גבולות רוסיה הצפוניים שוב עולים 
לרגל לאיסטנבול , משתאים למראה קסמיה וקונים בשוקיה , ובליל - שפות סלאוויות , 
לטיניות ושמיות שוב נשמע בחוצותיה . רצוי כי טיילים מישראל ייערכו לכך שלא 
רק הם גילו באחרונה ארץ קסומה זו . כאשר ישוטטו בבזאר הססגוני , ימתינו 
בשורה הארוכה של הבאים לחזות בקסמי ארמון טוף - קאפי וישוטו באונייה הדחוסה 
אל איי הנסיכים בים השיש , הם יתחככו בעמיתים חדשים למסע , בהם כאלה שלא 
הורגלו לצאת את גבולות ארצותיהם . למיליונים באירופה המזרחית מתאפשר זו 
השנה הראשונה לצאת את גבולות הגוש המזרחי . אלפים רבים כבר מיהרו לממש זאת , 
אולי משום החשש שאפיזודת החופש אינה מובטחת לאורך זמן . קפמאבינתופעה זו 
יצרה כבר מציאות חדשה . איסטנבול אינה מזלזלת בתייר שכיסו אינו מלא . בעלי 
הממון ממילא לא יציפו את הבזארים . העשירים ישעטו בלימוזינות , היישר מנמל 
התעופה אתאטורק , להילטון או לשרתון , הסמוכים לאזורי היוקרה ביגלו ועוסמאן - 
ביי . את קסמי איסטנבול ביום ובלילה יוכלו לראות מהתצפית שבמסעדת הגג . 
אלה מהם שיצאו לשיט בין האיים ועד לבוספרוס והים השחור , יעשו זאת ביכטות 
שישכרו , שעל סיפונן יערכו מסיבות עתירות שמפניה ופירות - ים . מחירו של 
יום בילוי אחד כזה יספיק לקבוצה שלמה של תיירים פולנים , או סרבים , לבלות 
כאן שבוע ימים ועוד לשוב לבתיהם ובאמתחתם תיק גדוש רכישות . הקניות ובהן 
דברי ביגוד מכל הסוגים , צעצועים , מכשירי חשמל ביתיים וכיו"ב הן פרק 
בפני עצמו לגבי מבקרים אלה , שהכנסתם השנתית היא כשכר - חודש במערב , בקירוב . 
איסטנבול היא בראש הערים המסבירות - פנים בטורקיה לתיירות העממית . גם לאלה 
המתגוררים באכסניות זולות , ארבעה או ששה בחדר . ההתפתחויות עשויות לחשוף 
גם את ישראל בפני תיירות עממית מארצות אירופה המזרחית . אפשר שבבזארים של 
בורסה או איזמיר יימצאו רכישות זולות יותר , אך נראה כי בעיר הבירה הכינו 
שיעורי - בית לקראת גלי התיירות החדשה . שלטים מאירי - עיניים בשפות המקור 
מקבילים את פניהם של הבאים : מאחורי שורת העמודים , שרידים ביזנטיים הפזורים 
במדרכתו של הרחוב הראשי ארד קדשי ברובע העתיק , יורדות מדרגות אל מרכז קניות 
שבפתחו שלט " הבזאר הפולני " . ליתר ביטחון מזמינים שלטים נוספים את המבקרים 
בשפתם : " כאן מדברים צכית , הונגרית , קרואטית " . באחרונה נוספו גם 
שלטים מיוחדים לבאים מרומניה עוד מקור לתיירות עממית , שנפתח יותר ויותר 
מאז נפילת צאושסקו . בבזאר הגדול , שבו מצא הסקר האחרון יותר מ000 , 4 חנויות 
( חלקן דוכנים מקרים שאינם תופסים יותר מדל"ת אמות ) , קשה כבר לגלות 
את השלטים בעברית , " ברוכים הבאים " . השלטים החדשים שולטים בכיפה . הפולנים 
הם עתה , ככל הנראה , הלהיט של סוחרי איסטנבול . עד כדי כך , שמאחורי 
חומותיו של מסגד ללאלי , מזרחה ממלון רמדה , קיבל השוק המקומי שבפתחו שלט 
" הבזאר הישן " את הכינוי : " השוק הפולני " . בסימטאות הקטנות , המקרת 
וגם אלה החשופות , דוכנים צפופים מלאים סחורות המבוקשות באירופה המזרחית , 
במחירים הזולים אפילו מאלה של רוכלי הרחוב המשוטטים . למי שיעמיק להתעניין 
יוסבר , כי המחיר וכמובן גם טיב הסחורה מותאמים לקבוצת צרכנים מיוחדת 
זו . כך אפשר לרכוש מעיל עור תמורת 06 דולר , מקטורן גינס או מכנסי גינס 
תמורת 61 ואף 21 דולר , חולצות טי הנושאות ( לשווא ) את סמלי " לקוסט " 
ו"בנטון " ב5 . 3 דולרים , וחולצות נשים דקות , המקושטות בעיטורים נוצצים , 
במחיר המתחיל ב2 דולרים . אם לא די בכך , יוכל גם הלקוח שאינו נושא דרכון 
פולני לחזור מכאן עם קופסאות מלאות בשפופרות - ליפסטיק בדולר כל אחת , קופסת 
מניקיור במחיר דומה , מספריים גדולים בחצי דולר . ככל שלטיב אין חשיבות , 
כך היקף המכירות מתרחב . כמעט שלא יוכר כאן מקומם של תיירים מהמערב . אלה 
יעדיפו לשוטט יותר באזור כיכר טקסים , ברחוב איסטיכלל והסמוכים לו . כך , 
בהתאמה , גם טיב המזכרות והסחורות שירכשו , ורמת המסעדות שבהן יסבו . 
יוצאים מכלל זה תיירים מישראל , שחלקם מגיעים בחבורות וכיחידים , " לבדוק 
את השטח " . יש שלמדו מניסיונם כי מחירו של פריט יהיה שונה אם ישאלו לו באנגלית , 
או באחת השפות המזרח - אירופיות . סוכן מכירות בחברת " רים " , חיים ויצמן , 
יוצא פולין , ערך ניסוי משלו : " טיילתי בשדרת הגינסים של הבזאר הישן , 
זה הקרוי השוק הפולני . במקום אחד שאלתי באנגלית למחירו של זאקט - גינס . 
נעניתי באנגלית 52 דולר . כשניסיתי להתמקח , העמיד אותי המוכר בחביבות 
על העובדה כי זאקט ליווייס עולה ברחוב הראשי כמעט פי ארבעה . עברתי מעט 
הלאה ובדוכן אחר ראיתי בדיוק אותו זאקט . הפעם שאלתי בשפה הפולנית למחירו . 
התשובה ההתחלתית היתה 61 דולר , אך כשהתחלתי להתרחק קרא אחרי בעל הדוכן 
בפולנית עסיסית ובישר שהוא מוכן להתחשב במצבי הקשה כפולני ולקבל רק 21 דולר " . 
קפמאבינאחת התופעות המאלפות היא מהירות הסתגלותם של הטורקים למבקרים החדשים . 
החל באחראים לאתרי ביקור , מדריכים מקומיים , וכלה בסוחרים בחנויות הגדולות 
ובדוכני הבזאר . הטכניקה היסודית בשוק , תהליך המיקוח , נעשית בשפת המבקר . 
כמעט כל סוחר ידע להשיב בתריסר שפות שונות ויחשב בשפת האורח את שווה - הערך 
של הסחורה במארקים גרמניים או בדולרים . מתברר כי תיירים מאירופה המזרחית 
באים עם רשימת קניות מוכנה , עם כתובות היכן לרכוש כל מוצר ועם מידע על 
מרחב ההתמקחות הנדרש . יש אף שמרחיבים את פעילותם לקניות בשביל סוחרים 
בשוק השחור בארצותיהם . כך מתחילים להגיע תיירים מרומניה , ובהם צוענים 
ואנשי עיירות נידחות , שכרגיל אינם משיגים מטבע חוץ . בפתחה של חנות לא - 
גדולה לדברי - עור , מול מסגד בייזית , נשמעו הסבריו הקולחים בגרמנית של 
המוכר הצעיר . התיירים מגרמניה המזרחית נהנו מבקיאותו בשפתם ושאלוהו אם 
שהה בגרמניה זמן רב . כלל לא , הגרמנים מגיעים לכאן כבר זמן רב , הסביר . 
בעת שהמשכתי להסב עם חבר בבית הקפה הסמוך הבחנו בחבורת רומנים , שהתייעצה 
בינה לבין עצמה אם מוצרי החנות הולמים את יכולת קנייתם . המוכר הצעיר התערב 
בשיחה ואמר כי יהיה אפשר להשתוות על המחיר . הרומנים הביעו פליאה על בקיאותו 
בשפתם . הוא הסביר שידיעת הצרפתית והאיטלקית משמשת לו רקע נוח ללימוד שפות 
לטיניות נוספות . סיימנו ללגום את הקפה והחלטנו להעמיד את הצעיר בניסיון 
נוסף . פנינו אליו באנגלית וביקשנו מידע על פריטים שונים . הוא השיב , 
ולאחר מכן שאל מהיכן באנו . חברי אמר כי בא מפולין ואני הוספתי : מהונגריה . 
המוכר שוחח אתנו בשתי השפות , ולאחר מכן העיר כבדרך אגב שבעצם אנחנו ישראלים , 
אך שפה זו הוא טרם הצליח ללמוד . לא היה עמנו כל סמל בעברית נראה שהוא 
פשוט ניחן בחוש התמצאות נדיר . לאחר שיחה נוספת שאלנוהו , מדוע אינו מנצל 
את כישוריו כדי להשתלב בשירות החוץ בארצו או בשירות ציבורי אחר . " כאן 
זה משתלם לי יותר " , השיב כדבר מובן מאליו , וקיבל בשפתם זוג לקוחות מלובליאנה 
שבסלובניה . 
