באחד מסיפוריו הבלתי - נשכחים , מתאר הסופר , הצייר והאתולוג , ארנסט 
סיטון תומפסון , חייו של זאב שהנהיג להקת זאבים בחבל קרמפאו שבצפון - מקסיקו . 
תומפסון כינה את הזאב המנהיג הזה בשם לובו , והכתירו בתואר מלך קרמפאו . 
לובו ( לפי תומפסון ) הילך אימים על חבל קרמפאו במשך שנים רבות . הוא 
היה זאב ענק , קולו היה מוכר היטב לתושבי החבל . הם ידעו להבדיל בנקל בין 
קולו לקולותיהם של הזאבים האחרים . בדרך כלל , לא ייחסו הרועים בחבל חשיבות 
רבה מדי לקולות הזאבים , אבל ייללתו של לובו התקבלה כאיום ממשי על העדרים , 
ובדרך כלל התגשם האיום הזה . הגיעו הדברים לידי כך שהרועים קבעו פרס של 
אלף דולר על ראשו של לובו . הם האמינו ( ולאחר - מכן התברר שאכן כך הוא ) 
, כי ללא מנהיגם ייחלשו הזאבים מאוד . לובו שלט בלהקתו שלטון ללא מצרים . 
הוא קבע את כיוון ההתקדמות , את מטרות הציד , את עיתוי ההתקפה ואת אסטרטגיית 
הקרב . הוא גם ניהל את חלוקת המזון , ואם רצה , יכול לקבל כל נקבה מהלהקה . 
כיצד ביסס את שלטונו ? מה מנע מחברי הלהקה האחרים לנהוג בניגוד לדעתו ? 
מתברר שבכל חברה בטבע , מבעלי - חיים נחותים בסולם - ההתפתחות ועד לאדם , 
לומדים כל הפרטים לדעת עד מהרה , מי השליט בחבורה . בעלי - חיים יודעים 
להעריך נכונה מי יכול לנצחם בקרב , והם מרכינים ראשם לפניו ונמנעים מלהילחם 
בו ; כלומר , מקבלים עליהם את שלטונו של החזק . אלא שלמעשה , לא על הכוח 
הפיסי לבדו ייכון שליט בעולמם של בעלי - החיים . לתוך משוואת הכוחות הקובעת 
את יחסי השליט והנשלטים , יש לשקלל גם את נכונותם של הפרטים להילחם . במלים 
אחרות , עד כמה חשוב להם ויקר להם העניין העומד במרכז המחלוקת . הנשלטים 
הנדרשים לכך על - ידי שליט חזק , עשויים לוותר על מזונם , על מרחב - המחיה 
שלהם ואף על בנות זוגם אם מילוי הדרישה חשוב גם לשליט . כאשר נלחם שליט 
על תוספת של חמישה אחוזים ל"הכנסתו " , ואילו הנשלט עלול לאבד בשל כך את 
כל מה שיש לו , עשוי הנשלט לעמוד על דעתו ולהילחם . וכך , כאשר שליטים 
לוחצים את עמיהם אל הקיר , פורצות מהפיכות . במקרה כזה , גם אם הנשלט 
יפסיד בסופו של הקרב , בכל זאת הוא עשוי לגרום לשליט החזק נזק שאינו שקול 
כנגד הרווח הצפוי לו . כלומר , מאזן - הכוחות הקובע את היחס שבין שליט לנשלט 
בטבע , נקבע לפי מידת הכוח הפיסי העומד לרשות היריבים , ולפי מידת החשיבות 
שהם מייחסים לעניין שבמחלוקת . בעלי - חיים חברתיים צריכים להביא בחשבון 
גם את גורם הנאמנות : מעבר לגבול מסוים של עריצות , יחליטו הנשלטים לעזוב 
את השליט לנפשו , לכן עליו להיזהר מאוד לבל תעבירו השררה על דעתו ; שאם 
לא כן , ימצא את עצמו בודד במערכה נגד בעלי - חיים אחרים . כך מתפתח סוג 
מסוים של פוליטיקה , המאפשרת לחלשים להשליט את רצונם על החזקים . כאשר 
בלהקה מעטות מאוד הנקבות הזמינות , אפילו זכר הגורילה הפראי ביותר , יפנה 
דרך לנקבה צעירה וינהג כלפיה בנימוס . במחקר על ציפורי הפרוש , שנעשה בבריטניה , 
נמצא שבעונת הקינון שולטת הנקבה בזכר , ובכל שאר העונות , שולט הזכר בנקבה . 
השלטון מתבטא , בדרך - כלל , בזכות קדימה למזון , ובדרך - ארץ , למשל , 
כאשר שני פרטים הולכים זה מול זה , ואחד מהם חייב לסור הצדה ולפנות את 
הדרך למשנהו . קפמאליד4גם בלהקת תרנגולות , ובעדר פרות , מתברר עד מהרה 
ידו של מי על העליונה . העדר או הלהקה הם חברה אחידה אחת , עד לרגע שהפרות 
או התרנגולות מגיעות לאבוס המזון . ברגע זה מתחיל הקרב שבו מוכרע מי החזק 
ביותר , למי זכות הקדימה , כלומר , מי שולט בעדר . הוא יזכה בכל טובות - 
ההנאה הכרוכות בעמדת השליטה . בחברות של קופים מסוימים וציפורי שיר מסוגים 
שונים , מתנהלים החיים במערכות של משפחה רב - דורית גדולה , ששולטים בה 
הזקנים . במקרה כזה , צעיר שינסה להרים את נס המרד , מהמר על כל הקופה : 
אם יזכה בקרב נגד המנהיג הנוכחי , יהיה הוא עצמו למנהיג החדש . אם יפסיד 
יהיה עליו לצאת לגלות . השאלה מי זקן יותר עשויה להסתבך כאשר מדובר בכמה 
גוזלים שבקעו מביצתם באותו יום . פרוף אמוץ זהבי , זואולוג מאוניברסיטת 
תל - אביב , החוקר את התנהגותם של הזנבנים ( ציפורי שיר החיות בערבה ) 
, גילה כי במקרה כזה , גוזלי הזנבנים , בהיותם בני שלושה שבועות ( שבוע 
לאחר צאתן מן הקן ) , יוצאים במין טורניר שבו הם מתמודדים ונלחמים זה בזה . 
וכך קובעים מי חזק יותר , ועקב כך , מי מהם יהיה המנהיג או שליט הלהקה . 
בטורניר השליטה משתתפים הזכרים בלבד . מעמדן של נקבות הזנבנים ה"רווקות " , 
נקבע לפי גילן : הן נחותות ממי שמבוגר מהן , ונעלות מהצעירים מהן . אבל , 
ברגע שהן מתחברות אל בן - זוג ועוברות לגור עם משפחת בעליהן , הן נעשות 
נחותות יותר מכל הזכרים שבמשפחתן החדשה , גם מאלה הצעירים מהן בהרבה . השאלה 
היא כיצד עולה השליט לשלטון . הוא יכול , כמובן , להמחיש את כוחו ויכולתו 
בכך שיכה את כל האחרים ללא הרף . זו דרך ישירה אבל בזבזנית מאוד . דרך 
אחרת היא לנסות ולשכנע את יריביו ואת החברים האחרים בקבוצה , להיכנע לו 
ללא קרב . במקרה כזה , יהיה עליו להוכיח להם את כוחו בלי להשתמש בו בפועל . 
בטרמינולוגיה ידועה , זה קרוי " יכולת ההרתעה " . פרוף זהבי פיתח מודל 
תקשורת , ולדעתו ( המתקבלת והולכת באחרונה גם על דעתם של חוקרים נוספים ) 
, תקשורת זו משמשת בעלי - חיים מסדרי - התפתחות שונים , בין השאר , להעברת 
איומים ולהערכת כוחות הדדית . וכך , במקום להילחם , מוכרעים הדברים לאחר 
" שיחה " קצרה ביניהם . בדרך זו מרוויחים הכל . החזק יותר מנצח בלי שביזבז 
לשם כך יותר מדי אנרגיה . המפסיד נמנע מפגיעות גופניות קשות , ולעתים אף 
ניצל ממוות . כדי שתעביר את מהות האיום ועוצמתו במדויק , חייבת " שפה " 
כזאת לכלול מידע אמין על כוחו הפיסי של המאיים , ועל מידת נכונותו להפעיל 
כוח זה כלומר להילחם . אף חייבת להיות סנקציה חריפה די - הצורך נגד שקרנים . 
סנקציה זו תבטיח שהמנסה לרמות וליצור רושם כי כוחו רב מכפי שהוא באמת , 
יפסיד מזה יותר ממה שהיה עשוי להרוויח אילו עלה הדבר בידו . לפי פרוף זהבי , 
מודל התקשורת הזה נשען על עיקרון בסיסי שהוא מתארו כ"עקרון ההכבדה " : מי 
שיכול להכביד על עצמו , אות הוא שעוצמתו רבה והוא בטוח בעצמו . לפיכך , 
תקשורת האיומים נושאת אופי של תחרות בהכבדה עצמית . מי שמצליח להוכיח כי 
הוא מכביד על עצמו יותר , מוכיח בזה שכוחו רב יותר , ולכן האחרים נכנעים 
לו והוא זוכה בשלטון . אחת הדרכים הנפוצות להכבדה עצמית היא הנמכת צליל הדיבור , 
או הנביחה , או הגעייה . לפי פרוף זהבי , קולותיהם של מנהיגים ושליטים 
נוטים להיות נמוכים , עמוקים וקצובים . לדבריו , הטון שמפיק בעל - החיים 
משתנה לפי מצב גופו והמתח שבשריריו . קול נמוך ועמוק מדווח על גוף ושרירים 
רפויים . קול גבוה מעיד על מתח . כאשר מדובר בעימות , טבעי לצפות ששני 
הצדדים יהיו מתוחים לקראתו . אבל אם אחד מהם יכול להרשות לעצמו לבוא לעימות 
כששריריו רפויים ( וזה מתבטא בקולו הנמוך והעמוק ) , אין זאת כי הוא בטוח 
מאוד בכוחו וביכולתו לגבור על יריבו , גם כאשר הקרב ( אם יתחיל ) , ייפתח 
כשהוא אינו מוכן לקראתו , במצב של נחיתות יחסית מבחינתו . כששני כלבים נפגשים , 
הם נוהמים זה מול זה , והכלב שצליל נהמתו גבוה מצליל הנהמה של יריבו , 
מבין שמוטב לו להיכנע ללא קרב . צליל הנהמה משתנה על - פי יחסי - הכוחות 
האמיתיים שבין הכלבים . וכך , הכלב שניצח בעימות אחד תודות לקולו העמוק 
והנמוך , עשוי לצווח בקול דק כאשר ייתקל בכלב גדול וחזק ממנו , שינהם כלפיו 
בקול נמוך ומאיים יותר . עוד גורם ווקאלי המדווח על מידת האיום , הוא קצב 
הדיבור , או הנביחה . דיבור בקצב אחיד נתפס כמאיים יותר מדיבור בקצב אקראי . 
לפי פרוף זהבי ( המסתמך שוב על עקרון ההכבדה ) , הסיבה לכך היא שדיבור 
בקצב אחיד וקבוע מחייב את המדבר למידה רבה יותר של ריכוז בדיבור , וזה מפחית 
את יכולתו לקלוט רשמים מהסביבה . מי שיכול להרשות לעצמו להתעלם במידה מסוימת 
מהסביבה , הוא , ככל הנראה , בעל עוצמה רבה , המאפשרת לו שלא לחשוש מאיומים 
הנשקפים לו סביבו . מי שמדבר בקצב אקראי , מבין שמעטים סיכוייו בקרב נגד 
המדבר בקול קצוב . לפיכך הוא מרכין את ראשו ומקבל את שלטונו . השאלה היא , 
מה מונע מכלב ( או מאדם ) לנבוח ( או לדבר ) בקול נמוך יותר וקצוב יותר , 
מכפי שהיו עושים באופן טבעי . כלומר , מדוע לא ירמו ? פרוף זהבי משיב 
על כך ואומר , שבטבע אין תקומה לשקרנים . מי שמציג את עצמו כחזק יותר מכפי 
שהוא באמת , עלול להיקלע לקרב עם חזקים ממנו , במצב פתיחה של נחיתות . 
