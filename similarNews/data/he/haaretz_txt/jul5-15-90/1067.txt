פאריס ( מיוחד ל"הארץ " ) . הנשיא מיטראן הכריז אתמול על קיצור תקופת שירות 
החובה בצבא צרפת מ21 ל01 חודשים . ההצהרה , שהושמעה במסגרת החגיגית של 
ארועי " יום הבאסטיליה " , אמורה לבטא את אמונתו של נשיא צרפת ב"הפיכת אירופה 
למרחב שלום אחד " , במיתון המתיחויות הצבאיות ובהרפיה בעימות הבין - גושי . 
מיטראן הטעים עם זאת , כי אין בכוונת צרפת לצמצם לפי שעה את הכוחות הגרעיניים 
שלה ( הנפרדים ממערך נאט"ו ואינם כפופים לו ) שכן " אין צמצום ממשי בעוצמתן 
הגרעינית של ארה"ב ובריה"ם " . הוא הדגיש כי מערך גרעיני זה אמור לשמש כ"מרכיב 
מייצב " במאמצים לגיבוש מחדש של המפה המדינית - צבאית באירופה . בעוברו 
לדבר על היחסים שבין מדינות המערב למדינות מזרח - אירופה , קרא מיטראן למערב 
לסייע לבריה"ם " כל עוד לא איחרנו את המועד " , ולא להמתין עד שתיכשל מדיניות 
השינויים של הנשיא מיכאיל גורבצוב . 
