המיליונר ליאון תמן נפגש בשבוע שעבר עם שר השיכון והבינוי , אריאל שרון , 
והציע לו 000 , 01 יחידות דיור לפיתרון מיידי של מצוקת הדיור . השר שרון 
הבטיח לתמן לבדוק את הצעתו , ונראה כי ישיב עליה עוד השבוע . תמן , שמקומו 
מושבו בלונדון , פועל גם בישראל . מעסקיו הבולטים , מלון דניאל בהרצליה 
ואולפני הבירה . תמן נחשב גם לאחד התורמים הגדולים למפלגת העבודה . על - 
פי דו"ח מבקרת המדינה , שפורסם לפני כמה חודשים , הסתבר שהוא תרם 461 אלף 
שקלים . הצעתו לייבוא הבתים התקבלה בקרב חוגים בענף הקבלנים בהפתעה רבה . 
אותם חוגים הביעו תמיהה , כיצד ניתן לשקול את ההצעה כאשר קיימות כבר הצעות 
חלופיות אחרות . בינתיים נודע , כי השר שרון עומד להגדיל את מספר יחידות 
הדיור , שייבואו בהתאם לצווי החירום . כזכור , אישרה הממשלה את בנייתן 
של 000 , 3 יחידות דיור , אך שר הפנים , אריה דרעי , אישר על - פי הליכים 
מזורזים , הקצאת תשתית ל000 , 8 יחידות דיור . התשתית הנוספת משתלבת עם 
תוכניתו של שרון להקמת היחידות הנוספות . רמז על תוכניותיו אלה של השר שרון 
ניתן בהופעתו בשבוע שעבר , בפני כנס מרכז הקבלנים והבונים . 
