שר הביטחון משה ארנס ביטל שלשום את דיון פורום השטחים שהיה אמור להתקיים 
במשרד הביטחון . ההחלטה לבטל את דיון פורום השטחים , המתקיים דרך קבע ביום 
ששי , באה בעקבות ידיעה שפורסמה ביום ששי ב"הארץ " , שלפיה גובשה תוכנית 
למלחמה ביידוי האבנים בבתי - הספר בשטחי הגדה והרצועה . בידיעה פורטה התוכנית 
המלאה אשר גובשה במערכת הביטחון , נגד תופעת יידוי האבנים בבתי - הספר בגדה 
וברצועת עזה . שלשום בבוקר היה אמור מתאם הפעולות בשטחים להציג את התוכנית 
לרמטכ"ל ולשר הביטחון . נודע כי כאשר ראה שר הביטחון את הידיעה בעיתון , 
הוא הגיב בזעם והחליט לבטל את דיון פורום השטחים . נודע כי שר הביטחון החליט 
לקיים את דיוני פורום השטחים במתכונת מצומצמת , במועדים ובמקומות שעליהם 
יחליט בעצמו . כמו כן יצומצם מספר המוזמנים לדיוני הפורום על מנת למנוע 
הדלפות . מקורות מהימנים ציינו כי זהו דבר חריג ביותר . עוד ציינו המקורות 
כי תמיד היו הדלפות מהדיונים , אך אף שר לא ביטל דיונים כה חשובים . בפורום 
השטחים משתתפים הרמטכ"ל , אלופי צה"ל , נציגי השב"ך , מתאם הפעולות בשטחים , 
ראש אמ"ן , סגן הרמטכ"ל וראשי המנהל האזרחי בשטחים . נודע כי במערכת הביטחון 
זועמים על הדלפות חוזרות ונשנות מדיוני פורום השטחים והחליטו להתמודד עם 
התופעה . יועצו של שר הביטחון לענייני תקשורת , דני נוה , אישר כי אכן 
בוטל פורום השטחים ביום ששי האחרון ולדבריו , שר הביטחון הוא שיחליט על 
מועדים לקיום פורום השטחים . קפידבינלמרות ששלשום לא התקיים הדיון , הוצגו 
לארנס התוכניות להתמודדות במיידי האבנים בבתי - הספר בגדה וברצועה . בין 
ההצעות שגובשו במשרדו של מתאם הפעולות בשטחים היו החלפת כיתות לימוד , כאשר 
המגמה היא להעביר תלמידים המיידים אבנים ולומדים בבתי - ספר הנמצאים על צירי 
תנועה , לבתי - ספר הנמצאים בכפרים ושבהם לומדות תלמידות , ולהעביר את 
התלמידות לבתי - הספר הממוקמים על צירי התנועה . עוד הוצע בתוכנית לקיים 
הסעות מאורגנות לתלמידים עד לתוך בית - הספר . כמו כן מוצע לשנות את הכניסות 
של בתי - הספר , ולבנותן שלא בפתח צירי התנועה . קפידבינאלוף פיקוד הדרום , 
אלוף מתן וילנאי , פנה באחרונה לרמטכ"ל רב - אלוף דן שומרון , וביקש לחקור 
כיצד דלפו פרטים מדו"ח סודי בדבר דיווחים מרצועת עזה ומיו"ש לעיתון " הארץ " . 
מדובר בדו"ח שהוכן על - ידי קצין בדרגת תת - אלוף וצוות של קצינים מרצועת 
עזה ומיו"ש . הם בדקו את כל נושא הדיווחים בשטחים . הדו"ח מציג באור שלילי 
את רצועת עזה ופיקוד דרום ולמעשה קובע חד - משמעית כי דיווחים על זריקת אבנים , 
למשל , אינם מדווחים מרצועת עזה . עוד קובע הדו"ח כי במחנות הפליטים ברצועת 
עזה מלווה כל כניסת רכב צבאי ביידוי אבנים , אך הדבר אינו מדווח . הדו"ח 
מציג את רצועת עזה ואת פיקוד דרום כפיקוד אשר ממעט בדיווחים ואף משתמש בדיווחים 
המוטים כלפי מטה . הדו"ח ממליץ על דיווח אחיד בשני הפיקודים . בתחילה הכחישו 
מקורביו של אלוף פיקוד הדרום כי קיים דו"ח כזה , ואף טענו כי הידיעה ב"הארץ " 
איננה נכונה , אך כעבור יום הם חזרו בהם מטענתם , אבל אמרו כי הידיעה מגמתית . 
סופר " הארץ " מציין כי מן הדו"ח עולה כי ישנה ביקורת קשה על כל נושא הדיווח 
ברצועת עזה . 
