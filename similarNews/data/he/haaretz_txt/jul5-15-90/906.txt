קופנהאגן ( מיוחד ל"הארץ " ) . בתום ישיבה בה נדון בהרחבה נושא אושוויץ , 
החליטה הרשות העליונה למוזיאונים בפולין לערוך שינוי יסודי במוזיאון שבמחנה , 
ולהבליט כי באושוויץ ובמחנה בירקנאו הושמדו לפי הסדר הבא יהודים , צוענים 
ופולנים . במסגרת השינויים שיחולו בתצוגה המתמדת של המוזיאון , הוחלט לפנות 
לישראל לקבלת מוצגים שיבליטו את שואת העם היהודי בפולין ובמחנה אושוויץ . 
בהחלטה זו יש משום תפנית ברורה לעומת המדיניות שהיתה נקוטה בעבר בפולין , 
להתעלם מיהדותם של קרבנות מחנות ההשמדה ברחבי פולין . לצורך ביצוע השינויים 
הוחלט על פיטוריו של מנהל מוזיאון אושוויץ , קומוניסט שמונה מטעם הממשלה 
הקודמת בפולין , ושבהשראתו הוצנעה במידה רבה השמדת העם היהודי , והובלטו 
מעבר לכל יחס מוצגים שנועדו לפאר ולרומם את בריה"ם ואת הצבא הסובייטי , 
ששחרר את מחנה אושוויץ בינואר 5491 . הרשות החליטה לפנות לבריה"ם ולבקש 
החזרת מסמכים שנלקחו מן המחנה והועברו למוסקווה . למנהל החדש של מוזיאון 
אושוויץ נבחר ההיסטוריון גרסי וורובלנסקי . בין ההחלטות הנוספות של הוועדה : 
הקמת אנדרטה חדשה במחנה בירקנאו הסמוך לאושוויץ , והקמת מרכז אקומני מחוץ 
למחנה אושוויץ , שבו ייבנה המנזר הכרמליטי , המצוי כיום בתחומי המחנה . 
