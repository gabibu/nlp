היועץ המשפטי לממשלה , יוסף חריש , התבקש לחקור את פעילותו של הארגון " יעלה 
ויבוא " , המזוהה עם אגודת - ישראל . בתלונה , שהגיש אתמול לחריש יו"ר תנועת 
חמד"ת חופש מדע , דת ותרבות בישראל פרוף הלל שובל , נאמר כי ארגון " יעלה 
ויבוא " הפיץ בקרב עולים חדשים עלונים , שיש בהם משום רמייה והולכת הציבור 
שולל . פרוף שובל ציטט פרסום בגיליון " הארץ " מאתמול , שלפיו הבטיח " יעלה 
ויבוא " נופש חינם לילדי עולים " באווירה כפרית ורגועה , הכוללת פעילויות 
ספורט ותרבות " . בעלונים לא נמסר כלל , שמדובר בקייטנה המבוססת על שיעורי 
דת ותפילה . " אין הדעת סובלת , כי החרדים ינצלו את תמימותם של עולים 
חדשים כדי לשלב את ילדיהם בפעילות מיסיונרית , במסווה של נופש חינם " , 
אמר שובל . בתלונה נאמר עוד , כי מערכת החינוך של אגודת - ישראל שוללת עמדות 
בסיסיות של המדע המודרני , המקובלות במערכת החינוך הממלכתי , כתורת האבולוציה 
והיווצרות כדור - הארץ . " יש לבדוק , כיצד השרים המר ופרץ יתנו חסות 
ממשלתית ויתמכו ביודעין בפעילות זו " , נאמר בתלונה . 
