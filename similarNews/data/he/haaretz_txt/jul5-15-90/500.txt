תקעה מקל אחרון בגלגלי האיחוד הצפוי של הארץ החצויה ( עדיין ) , כשדרשה 
בשבוע שעבר להכריע בעוד מועד , כי ברלין , ולא בון , תהיה בירתה של המדינה 
המאוחדת . נגד המגמה הזאת פועלות במערב גרמניה לא רק שדולות של בעלי נכסים 
דלא ניידי , החוששות מירידת ערך ההשקעות שלהן במרכז הפוליטי של הרפובליקה 
הפדרלית על שפת נהר הריין , אלא גם פוליטיקאים , סופרים ואמנים . הללו 
מוחים נגד העתקה אפשרית של הבירה לברלין ומזהירים , שצעד כזה יסמל חידוש 
של מסורת פרוסית ריכוזית ומיליטריסטית . בברלין כבירה תומכים , קודם כל , 
אנשי ברלין . הם טוענים , שבון היתה מלכתחילה בירה זמנית בלבד , וכל 
הממשלות בבון הדגישו את מחויבותן למעמדה של ברלין כבירה הקבועה של גרמניה 
מאוחדת , אם יתאפשר הדבר בעתיד . אבל ההצהרות היפות הושמעו כשאיש לא העלה 
על הדעת אפשרות של איחוד . בבון , בינתיים , נמצאות בשלבי מימוש תוכניות 
בנייה נרחבות , הכוללות הקמת שורה של משרדים ממשלתיים ומשכן חדש ומודרני 
לבונדסטאג . אלפי פוליטיקאים , פקידים , שתדלנים , עיתונאים ודיפלומטים 
התרגלו לבירה הקטנה , שבה גרים , עובדים ומבלים כל המי - ומי בתחום מצומצם 
של קילומטרים מרובעים ספורים . קפמאבינשלא כמו בברלין , בבון אין כמעט פקקי 
תנועה , אין התנגשות יום - יומית בין אוכלוסייה דלת אמצעים מן המזרח לבין 
עשירים מן המערב , אין אלימות , אין תרבות אלטרנטיווית של השמאל הקיצוני , 
אין רובע טורקי בעייתי , אין שוק ענקי של סוחרים מפולין ואין חששות של 
ממש מאי - שקט פוליטי וחברתי . בבון אין אמנם מופעי תרבות גרנדיוזיים , 
ובמסעדות רק מגוון מצומצם של מתכונים , אבל תמיד אפשר לצאת לפאריס , 
לבריסל או לאמסטרדם , וגם לונדון נמצאת במרחק של פחות משעת טיסה אחת . לכל 
אלה נוספת הבעיה המעשית של המחיר . אם תועתק הבירה לברלין , ייאלץ משלם 
המסים הגרמני ( המדובר למעשה רק במערב גרמנים ) לשאת בנטל נוסף של מיליארדי 
מארקים . תושבי הרפובליקה הפדרלית מתאוננים כבר היום על הוצאות האיחוד וזועמים 
על הצורך לסבסד את הבראת השיטה הכושלת , שהקימו הקומוניסטים בחלק המזרחי 
של ארצם . הם יתקשו להשלים עם ירידה לטמיון של השקעות ענקיות בבירה הזמנית 
הנוכחית , המסמלת לרבים את הניסיון הדמוקרטי המוצלח הראשון והיחיד על אדמה 
גרמנית . הקנצלר הלמוט קוהל לא הסתיר מעולם את דעתו , כי עם איחוד גרמניה 
צריך להשיב עטרה ליושנה ולהעתיק את הבירה למקומה הטבעי , ברלין . אבל כמו 
במהלכים אחרים של האיחוד המואץ הבין הקנצלר לנפש בני עמו , ונמנע כמעט באופן 
מוחלט מלהדגיש את הנושא . הטקטיקה שלו , כמו במקרים אחרים , היא לדון 
בבעיה ולדחות את פתרונה לזמן בלתי מוגבל . קוהל סומך על חושיו הפוליטיים 
המחודדים , ומאמין שימצא את שעת הכושר להגשים את משאת נפשו להיות " הקנצלר 
של כל הגרמנים " , שימקם את משרדו בבירה החדשה - ישנה של ארצו . שאפתנות 
אישית ממלאת בוודאי תפקיד גם אצל הנשיא ריכארד פון - וייצזקר , שייבחר כמעט 
בוודאות גם לנשיא של גרמניה המאוחדת . עם זאת , הפופולריות שלו במערב גרמניה 
נפגעה במקצת כשדיבר בימים אלה בצורה מפורשת על הצורך להעתיק את הבירה לברלין 
והפחית בחשיבות הנימוקים הפרקטיים נגד המעבר הצפוי . פון - וייצזקר , שכיהן 
בעבר כראש עיריית ברלין , מאמין שהעיר מבטאת לא רק עבר נאצי נורא ( שאותו 
גינה באומץ ובגילוי לב היוצאים מן הכלל ביחס לפוליטיקאים גרמניים ) , אלא 
התחדשות דמוקרטית מרעננת . לדעתו , ברלין היא מקום המפגש הטבעי של המערב 
והמזרח , וכאן צריכה להתחולל הסימביוזה הגרמנית והאירופית , המסתמנת בעידן 
של סוף המלחמה הקרה . המדינה המזרח גרמנית , הנבלעת במהירות על ידי מערב 
גרמניה , מאבדת בהדרגה את זהותה , ובקרוב תחדל להתקיים כגוף מדיני עצמאי . 
אבל בנושא אחד ברלין היא מוסיפה להציג עמדה נוקשה ובלתי מתפשרת . מנקודת 
הראות המזרח גרמנית , אין מקום לוויכוחים בנושא הבירה העתידה של גרמניה 
המאוחדת . לטוב ולרע , ברלין מבטאת בשבילם בצורה נאמנה יותר מכל עיר אחרת 
את ההיסטוריה הגרמנית . ויותר מכך , לאחר התמוטטות השיטה הפוליטית והכלכלית 
בארצם , המזרח גרמנים רואים בברלין את התרומה האחרונה ( והיחידה ) למדינה 
המורחבת שתקום כאן . מן התרומה הזאת אין הם מוכנים להיפרד . קפמאבינההכרעה 
טרם נפלה רשמית , אבל כלכלת השוק הכל יכולה , הכובשת היום גם את מזרח גרמניה , 
כבר אמרה את שלה : בבון חלה באחרונה ירידה ברורה בערך הדירות והעסקים , 
ואילו בברלין יש ביקוש גדול למגרשים , לדירות ולשטחי משרדים והמחירים שם 
מאמירים בהתמדה . שגרירויות רבות בבון כבר מנהלות משא ומתן על רכישת מגרשים 
בברלין , או בודקות אפשרות להתמקם במשרדים של ארצותיהן שנותרו מן התקופה 
שלפני המלחמה . המזרח גרמנים , בניסיון לבצר את מעמדה של ברלין כבירה , 
מקווים לשכנע נציגויות זרות להפוך את משרדיהן הנוכחיים בשדרות היוקרה " אונטר 
דן לינדן " לשגרירויות העתידות בגרמניה המאוחדת . גם לישראל , דיווחו 
כלי תקשורת במזרח גרמניה , הוצע להתעניין באפשרות לאתר מגרש לבניית שגרירות 
בברלין . המגרש , יועבר לרשות הישראלים כחלק מן הפיצויים שמזרח גרמניה 
מבקשת לשלם לישראל . אם נכונים דיווחים אלה , הם מבטאים מאמץ מזרח גרמני 
להשיג שתי מטרות בעת ובעונה אחת : כפרה ( אמנם חלקית ומאוחרת ) על פשעי 
הנאצים , ומתן ביטוי נוסף למגמה להפוך את ברלין לבירתה של גרמניה כולה . 
