בחודש אוגוסט , בכנס קדם - עונתי של שופטי הכדורגל בישראל , בו יתארחו 
גם שני מרצים מחו"ל , יהיה הנושא המרכזי הנהגת חמשת השינויים בחוקת השיפוט , 
כפי שהוחלט במונדיאל כאן לפני ימים אחדים , ושתוקפו יהיה מהמחצית השניה 
של יולי . יו"ר איגוד שופטי הכדורגל בישראל , אברהם קליין , סיפר לי אתמול , 
כי בדברי ההסבר לשופטינו , שהוא החל מנסחם כאן ברומא , תובהר יותר מכל 
המשמעות של הנחיית פיפ"א , שכבר הונהגה כאן , ולפיה כל פגיעה מאחור בשחקן 
מוליך - כדור , ביחוד בעת פריצה לרחבה , תביא להרחקת הפוגע , בלי כל התראה 
מוקדמת . " בענין זה לא תהיה כל פשרה , על - פי הוראת ועדת השיפוט של 
פיפ"א והדבר יובא בפירוט לידיעת הקבוצות " אמר קליין . קליין הוסיף : 
" אני בטוח שכל הכדורגלנים בישראל כבר עמדו על הפעלת ההוראה הזאת , כאשר 
חזו בטלוויזיה במישחקי המונדיאל " . גם בענין תזוזת שחקנים בחומה , בעת 
בעיטות עונשין , יונף כרטיס צהוב . " עובדיה בן - יצחק כבר הפעיל זאת 
בצורה מצויינת . כולם יעשו כן " , אמר קליין . 
