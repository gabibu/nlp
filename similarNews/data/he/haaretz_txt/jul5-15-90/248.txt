הממשלה עשויה לאשר ביום א הקרוב את מינויו של ח"ך אפרים גור לסגן שר המסחר 
והתעשייה . גור עומד להיפגש היום עם ראש הממשלה יצחק שמיר , כדי לסכם את 
תפקידו בממשלה , בהתאם להסכם שחתם עם הליכוד . על פי ההסכם הוא עתיד להתמנות 
לכהונת סגן - שר באחד מתוך ששה משרדים שפורטו אז בהסכם , בתמורה לתמיכתו 
בליכוד . לאחר הקמת הממשלה , התברר כי בידי הליכוד רק שלושה משרדי ממשלה 
מתוך הששה שפורטו , ותפקיד סגן - שר מתאפשר רק במשרד התעשייה והמסחר . לפני 
מספר ימים נועד ח"ך גור עם שר התעשייה והמסחר משה נסים והגיע עמו לסיכום 
לגבי תפקידו , אם תתקבל הסכמת שמיר . גור אמר אתמול כי הוא מעוניין בתפקיד 
סגן שר התעשייה והמסחר , והביע תקווה שראש הממשלה לא יטיל וטו על אפשרות 
זו . גור הביע אכזבה מכך שמינויו לסגן - שר נדחה , למרות ההסכם עמו , 
ומכך שוועדת הכנסת טרם אישרה לו מעמד של סגן - שר . 
