האסכולה הכלכלית הניאו - קלאסית גורסת שהתערבות ממשלתית בשוק גורמת לנזק , 
ובמקרה הטוב מיותרת . גם כשממשלות מחליטות להתערב בגלל " כשלי שוק " , 
דורשים הכלכלנים הניאו - קלאסיים הוכחות לחוסר התפקוד של השוק , ולכוחה 
של הממשלה לשפר את תפקודו . המושגים " אסטרטגיה תעשייתית " ו"מדיניות 
תעשייתית " מעוררים בהם סלידה . יפאן , ובעקבותיה מדינות מזרח - אסייתיות 
נוספות , פעלו בניגוד לתיאוריות של הכלכלנים במגדלי השן בשיקאגו ובהרווארד . 
בעוד מילטון פרידמן מטיף למשק חופשי , ושולל מעורבות ממשלה בחינוך , בתשתית 
ובמחקר ופיתוח , בחרו הממשלות ביפאן , בקוריאה ובסינגפור להתערב . ביפאן 
בחרה הממשלה בדרך של הכוונה והשפעה על המערכת הבנקאית והתעשייתית ובסינגפור 
הלכו למעורבות פעילה . שני המשקים צמחו בשיעורים גבוהים ומתמשכים שלא היו 
כמותם במאה ה02 . הדוגמה של תעשיית הפלדה בדרום - קוריאה מאלפת : בתחילת 
שנות ה07 היתה דרום קוריאה מדינה מפגרת , שרמת ההכנסה לנפש היתה בה נמוכה 
ביותר . נשיא דרום - קוריאה ביקש מהבנק העולמי הלוואה לפיתוח תעשיית פלדה 
בארצו . משלחת כלכלנים מטעם הבנק העולמי ומכון המחקר האמריקאי יצאה לבדוק 
את הכלכלה הקוריאנית , ושבה עם המלצה שקוריאה תנצל את יתרונה היחסי , עבודה 
זולה , ותתמקד בתעשיית הטקסטיל ובעבודות הרכבה פשוטות . הכלכלנים המליצו 
לא לתת הלוואה לפיתוח תעיית פלדה . הקוריאנים חשבו אחרת . היה קונסנסוס 
בין הממשלה לבין החברות המייצרות , שהואיל ולקוריאה אין יתרון בחומרי גלם 
או באנרגיה , והואיל ואינם מעוניינים לבסס את יתרונם היחסי על עבודה פשוטה , 
עליהם לבנות את היתרון היחסי על טכנולוגיה וניהול . כיוון שהתחילו מאפס , 
החליטו להתחיל בטכנולוגיה הגבוהה ביותר ובניהול איכותי . ( בניגוד למה 
שעשו בארץ כשביססו תעשיית פלדה על טכנולוגיה מיושנת , על הון ועל עבודה 
זולה ) . הממשלה סיפקה תמריצים והגנה חזקה על השוק , והפירמות השקיעו 
בהכשרת עובדים בחו"ל , ברכישת טכנולוגיות מתקדמות ובגיוס מומחים מהשורה 
הראשונה לתהליך ההקמה . כיום , תעשיית הפלדה הקוריאנית מובילה בעולם , 
ויעילה יותר מהתעשייה היפאנית . היא מוכרת טכנולוגית וידע ל - . המסקנה : 
ניתן ליצור יתרון יחסי דינמי . לשם כך צריך לזהות נכון תהליכים ולבחור 
תחומי התמחות , מתוך ראייה ארוכת - טווח והתחשבות בערכים ויעדים חברתיים . 
מהם צריך לגזור את ההחלטות לגבי גורמי ייצור . לדוגמה , להגדיל תחומים 
המבוססים על עבודה מיומנת , על חשבון עבודה לא - מיומנת , להשקיע בהכשרה 
ובמחקר , ולרכוש ידע חיצוני . חשיבות עליונה נודעת לתיאום בין גורמי המשק 
הסקטור העסקי , הממשלה ואיגודי העובדים . אין הכרח שהממשלה תגדיר כיוונים ; 
רצוי שהסקטור העסקי יהיה הדומיננטי בכך , אולם לממשלה אחריות לתיאום וליצירת 
תנאי סביבה . ההישגים הכלכליים של יפאן , קוריאה וסינגפור מבטאים את ניצחון 
דרכן על פני התיאוריות שגובשו בהרווארד ושיקאגו . באיחור רב , כשהאמריקאים 
גילו כי כושר התחרות של התעשייה שלהם נשחק והפער במאזן המסחרי שלהם גדל , 
החליטו לבחון מחדש את התיאוריה . בניגוד לשנות ה07 , מדברים היום בארצות - 
הברית על הצורך לעודד מו"ף , לעודד השקעה בהון אנושי ולשנות את חוקי . 
לממשלה מייעדים תפקיד במסגרת אסטרטגיה לאומית , לשיפור כושר התחרות של 
התעשייה האמריקאית . דורשים ממנה , בין השאר , לנקוט צעדים שיביאו להשוואת 
שיעורי הריבית בארה"ב לשיעורי הריבית אצל המתחרים , לתמוך במו"ף מן המחקר 
הבסיסי ועד למסחורו המלא , להתערב בחינוך ובהכשרה , ולנקוט פעולה אקטיווית 
להחדרת שיטות ארגוניות מתקדמות ולגיבוש מדיניות מתקדמת בתחום יחסי עבודה . 
מטילים עליה להקים תשתית מידע ותקשורת לאומית . על ההמלצות אלו ואחרות 
באותה רוח חתום בין השאר חתן פרס נובל בכלכלה רוברט סולו , וכלכלנים ידועים 
מאוניברסיטת . ומכאן למשק הישראלי . אצלנו המדיניות התעשייתית לא ברורה . 
מעודדים מו"ף , אך לא נותנים סיוע לאחר בניית אב - הטיפוס , דווקא בשלב 
שבו נדרשות השקעות בשיווק , בשיעור 3 דולר לכל דולר שהושקע במו"ף . הלאמת 
רוב שוק ההון , והמיסוי הגבוה , מגבילים את יכולת המשק לייצר תהליכי צמיחה 
ושינוי מבני . אי אפשר לפתור את כל בעיות התעשייה ע"י הפתחתת שיעורי המס 
ושחרור שוק ההון , הן משום שהתהליכים ממושכים והן בגלל כשלי שוק . מי שמחייב 
מתן עדיפות לפעילות יצוא על פני פעילות בשוק המקומי , ימצא נימוקים נוספים 
למעורבות ממשלתית . איזו מעורבות נדרשת מהממשלה ? ראשית , עליה לספק תנאים 
מאקרו - כלכליים נוחים ויציבים . הרבה נאמר ונכתב בנושא זה , והוא רחוק 
מביצוע . שנית , הממשלה חייבת לקבוע כיעד לאומי את חיזוק כושר התחרות של 
התעשייה הישראלית בשווקים הבין - לאומיים , שהם המפתח לצמיחה . לשם כך , 
צריך לשנות את חוק עידוד השקעות הון , ולהקצות טוב יותר את הכספים המוקצבים 
לנושא . חייבים לכלול בחוק רכיב של עידוד ההשקעה בהון האנושי , ועידוד 
החדרת טכנולגיות חדישות לתעשייה . האמריקאים הגיעו למסקנה , כי התמקדו יותר 
מדי במגזרי הפעילות הפיננסית והעסקית בתעשייה , והזניחו את ההשקעה בייצור . 
זה קרה גם אצלנו . האינפלציה וההתמקדות בתרגילים חשבונאיים גרמו לניוון 
הצד התפעולי והייצור . חייבים לעודד השקעה בתהליכי הייצור ובהנדסת תעשייה , 
ולא רק במו"ף תעשייתי . צריך לעודד השקעה בתשתית שיווק בין - לאומיות ולבטל 
את ההגבלות של בנק ישראל על הוצאת מט"ח וביצוע השקעות בחו"ל . הממשלה צריכה 
להרחיב ולעדכן הסכמי סחר בין - לאומיים , לרבות ההסכם עם השוק האירופי המשותף . 
גם בתחום הטכנולוגי נדרשת מעורבות ממשלתית ליצירת שוק הון ולעידוד תעוזה 
נרחבת . הממשלה צריכה להבטיח ניכוי מס למשקיעים בקרנות ולהשתתף בהן . 
לממשלה תפקיד מכריע בתחום התעשיות הפיסיות תחבורה , תקשורת ואזורי תעשייה , 
וכן בטיפוח ההון האנושי באמצעות חינוך והכשרה . נראה שאין מנוס מקביעת מנגנונים , 
שיזהו מגמות טכנולוגיות וידחפו את האקדמיה , את מוסדות המחקר ואת התעשייה 
לפעילות משותפת ומתואמת בכיוונים המועדפים . זה שונה מהמצב הנוכחי , בו 
המועצה להשכלה גבוהה מקצה את רוב תקציב המחקר למדעי החיים , בעוד רוב המו " ף 
התעשייתי מבוצע בתחומים עתירי הנדסה : אלקטרוניקה , אלקטרו - אופטיקה , 
לייזרים וכו . יפאן נהגה בדרך זו , הרצויה למשק קטן עם משאבים מוגבלים . 
לסיכום : לממשלה תפקיד נכבד בתהליך הצמיחה . היא לא צריכה לקבל החלטות 
עסקיות , אך עליה להביא לתיאום בין כל המערכות להשגת מטרה זו . 
