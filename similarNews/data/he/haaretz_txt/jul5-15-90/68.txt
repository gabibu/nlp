עיריית ירושלים , בשיתוף עם הרשות לפיתוח ירושלים , תחל בעוד חודשיים לבנות 
008 , 1 יחידות דיור חדשות לעולים על קרקע של מנהל מקרקעי ישראל בגבעת בית 
הכרם אחד האזורים היקרים ביותר בעיר . באזור ייבנו בתים טרומיים ובהם דירות 
קטנות להשכרה בצפיפות גבוהה . הכוונה היא להפוך את השכונה למעין שכונת מעבר 
לעולים . בעוד שמונה שנים תיהרס השכונה ובמקומה ייבנו במקום בתי קבע מאבן , 
שהציבור יוכל לרכוש במחירי השוק החופשי . סגנית מהנדס העיר ירושלים , 
אלינוער ברזקי , מסרה אתמול כי 63 אלף יחידות דיור נמצאות בהליכי תכנון , 
אולם כדי לגשר על פער של שנתיים עד שלוש , תוקם שכונת המבנים הטרומיים . 
לדבריה , היתרון שבהקמת השכונה החדשה בגבעת בית הכרם נובע מהעובדה שכל 
השירותים התומכים , כגון בתי - ספר , מבני - חינוך , מועדונים ושירותים 
אחרים , כבר קיימים בשכונות הוותיקות המקיפות את האזור . בשכונה יוקמו 
גני - ילדים , מעונות - יום , בתי - כנסת ומרכז לשירותי משפחה וקהילה . 
צפיפות הדיור בשכונה תהיה גבוהה 01 דירות בדונם . עלות הפרויקט תגיע לכ63 
מליון דולר . הכנת התשתית , שתיעשה מכספי המדינה , תעלה 9 מיליון דולר . 
000 , 9 דולר נוספים יידרשו לסבסוד שכר הדירה , כדי שיהיה אטרקטיווי לעולים . 
את יתרת הסכום ישקיע היזם . ראש עיריית ירושלים , טדי קולק , הציג שלשום 
את התוכנית בפני שר הבינוי והשיכון , אריאל שרון , שבירך עליה . ראש הרשות 
לפיתוח ירושלים , עוזי וכסלר , העריך אתמול כי בתוך חודש תאשר הוועדה המקומית 
לתכנון ובנייה את התוכנית . בתוך ששה עד שמונה חודשים ייבנו 001 יחידות 
הדיור הראשונות ולאחר מכן ייבנו מדי חודש עוד כ052 יחידות דיור . במידה 
והתוכנית תצליח ייבנו שכונות דומות בעוד שני אזורים בעיר . וכסלר הסביר 
כי המטרה היא להשאיר את העולים בדירות הטרומיות לפרק זמן משוער של כשנתיים 
עד שלוש , עד שיהיה ביכולתם לעבור לדירת קבע . גם שכר הדירה יועלה בהדרגה , 
משנה לשנה , כדי להאיץ בעולים לעזוב את שכונת המעבר . בשכונה יוכלו להתגורר 
גם זוגות צעירים אולם בתנאי שכירות שונים . כן יוקפד שהיזם יעסיק חברת אחזקה , 
שתדאג שהשכונה לא תוזנח ותהפוך לשכונת עוני . 
