המלצה להקמת מינהלת תיירות חדשה לפיתוח עכו העתיקה , בשל מצוקה כספית שבה 
נתונים גורמי התיירות במקום , הוגשה לשר התיירות , גדעון פת . בהתאם לתוכנית 
של מנכ"ל החברה הממשלתית לתיירות , אפרים רונן , יהיו שותפים למינהלת התיירות 
החדשה החברה לפיתוח עכו העתיקה , עיריית עכו ומשרדי האוצר , הפנים , האנרגיה 
והתחבורה . כל אחד מהגופים יתחייב לתקציב קבוע רב שנתי שיאפשר פיתוח רציף 
ומסודר של התשתית התיירותית של העיר בטווח הבינוני והארוך . " אין עוררין 
על הפוטנציאל התיירותי הגלום בעכו , אולם משאביה המצומצמים של מערכת התיירות 
בלבד , לא יוכלו להניעה קדימה בקצב הנדרש " , נאמר בהצעה לשר התירות . כ004 
אלף מבקרים פוקדים , לפי נתונים שצוינו בתוכנית , את עכו העתיקה מדי שנה . 
שלב ראשון וצנוע של פיתוח המרינה בעכו בוצע לפני כמה שנים וכתוצאה ממנו נוספו 
07 מקומות עגינה תיירותיים . 
