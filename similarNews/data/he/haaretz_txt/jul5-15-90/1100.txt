עשן סיגר מרחף באוויר וכרטיס - ביקור של איש השקעות זר מוצג במשרדו של אלפונסו 
רומו . " אשתקד התחננתי לפני הבנקאי הזה שיבקר אצלי " , אומר רומו , נשיא 
התאגיד " גרופו פולסאר " , המצביע על איש העסקים שעתה - זה יצא את משרדו . 
" עכשיו לא זו בלבד שהוא מבקר אצלי , אלא שמדי שבוע באים אלי שניים - 
שלושה בנקאים חדשים " . דברים דומים נשמעים במשרדים ההדורים של תאגיד " גרופו 
אלפא " השכן החברה הפרטית הגדולה ביותר במקסיקו . " לפני שנתיים היה 
בנקאי אחד מבקר אצלנו , אחת לשלושה חודשים ; עכשיו הם באים אחד בשבוע " , 
אומר פיטר הציסון , סגן - נשיא לענייני פיננסים . " הם מריחים עסקים " . 
כאשר קיבלה מקסיקו באחרונה החלטה לנהל עם ארה"ב משא ומתן בדבר הסכם סחר חופשי , 
הצליחה לרתק אליה סוף - סוף את תשומת הלב של המשקיעים הזרים , אם כי עדיין 
לא את הונם . לדברי אנשי עסקים מקסיקאים , בשבועות האחרונים גדול מספרם 
של משקיעים זרים המבקרים במקסיקו מאשר בכל זמן שהוא , מאז פקד את המדינה 
משבר החובות של 2891 עקב בולמוס של הלוואות . לרוע מזלה של מקסיקו , עסקו 
עד כה המשקיעים אך ורק ב"לימוד " . הגיאות בביקורים לא הניבה פרויקטים חדשים , 
או הזרמת הון זר למקסיקו . אולם ההתעניינות שעוררה פנייתה של מקסיקו לכיוון 
הסחר החופשי עומדת בניגוד חריף לפיהוק שהקביל את פניה כאשר עשתה בעבר מאמצים 
למשוך אליה משקיעים זרים . אשתקד שלף הנשיא , קרלוס סלינס דה - גורטרי , 
שני קלפים , במגמה למשוך משקיעים זרים : ליברליזציה צנועה של חוק ההשקעות 
הלאומי המקסיקאי , וחידוש השיחות בדבר חובה החיצון של מקסיקו . אך לא חל 
שינוי של ממש בכלל ההשקעות החדשות . בינתיים , גדל מאוד במקסיקו הצורך 
במטבע חוץ . עמודי - התווך של המדיניות הכלכלית של מקסיקו ללחימה באינפלציה 
הנמכת חומות הסחר ושער חליפין יציב למטבע הציתו מדורה של יבוא . השנה תצבור 
מקסיקו גירעון תקציבי , של כ5 מיליארד דולר . בטווח הקצר תוכל הממשלה לכסות 
גירעון כזה באמצעות 801 מיליארד הדולרים שהיא תרוויח מהפרטת המונופול הממלכתי 
על הטלפונים , הבנקים המסחריים וחברת פלדה . " ההפרטה תביא אותנו עד לסוף 
1991 " , אומר סלוודור קאליפה , יועץ כלכלי בכיר במונטריי . עד לסוף 1991 , 
מקווים פקידים מקסיקאים לעלות על דרך המלך לקראת חתימת הסכם הסחר החופשי . 
הם צופים , שפתיחת השוק האמריקאי לפני מקסיקו תביא לזרם מתמיד של השקעות 
זרות . " הפרט המעורפל היחיד בתחזית שלי הוא הזמן " , אומר לורנצו זמבראנו , 
מנכ"ל " צמנטוס מקסיקנוס " , אחד מייצרני המלט הגדולים ביותר בצפון - אמריקה . 
לחץ הזמן מדאיג אחדים מאנשי העסקים במונטריי . הם חוששים שמא הצורך הדוחק 
של ממשלת מקסיקו במטבע חוץ יניע אותה לרוץ בחיפזון אל הסכם סחר לא - טוב , 
שיזיק לתעשייה המקסיקאית . אולם רוב אנשי העסקים אופטימיים : " עד כה , 
ההסכם המדיני היה מבריק , ומותר להניח שהנשיא סלינס מחזיק כמה וכמה קלפים 
נוספים בשרוולו " , אומר זמברנו . שלושה מכל ארבעה מנהלים בכירים במונטריי , 
שהשתתפו בסקר שערך באחרונה אחד העיתונים המקומיים , חיוו את דעתם שהסכם 
סחר חופשי יועיל למקסיקו . רוב התעשיינים כאן נותנים את דעתם יותר לשותפים 
זרים שיגיעו עם הסחר החופשי , מאשר למתחרים הזרים , שייכנסו למקסיקו עם 
הגל החדש . " בעבר , קשה היה לנו לעשות עסקים עם חברות זרות במקסיקו , 
משום שלא היתה ודאות בדבר החדירה לשוק האמריקאי " , אומר יוגניו קלריונד , 
מנכ"ל " גרופו אימס"א " , תאגיד המייצר פלדה וחלפים ועוסק בבנייה . אשתקד 
הגיעו אימס"א ושותף אמריקאי להסכם בראשי תיבות לבניית המפעל הגדול ביותר 
בצפון - אמריקה לייצור מצברים לכלי - רכב . כבר נדונה רכישת הקרקע למפעל , 
אולם הפרויקט נגנז , לאחר שיצרני מצברים אמריקאים החלו להפעיל לחצים לבלימת 
הסכם מכס שיאפשר לייבא מצברים ממקסיקו . קלריונד אומר , שהסכם סחר חופשי 
יסכל תכסיסים כאלה . הסחר החופשי הנדון , אינו הסיבה היחידה לכך שמשקיעים 
החלו בוחנים את מקסיקו באור שונה . לפני חודשים מספר , דאג הציסון , מתאגיד 
אלפא , מתחרות על סיוע כלכלי עם מדינות מזרח - אירופה . " אך מזרח - אירופה 
אינה נראית עוד כארץ זבת חלב ודבש , ומקסיקו נראית כהימור בטוח יותר " , 
הוא אומר . האטרקטיוויות של מקסיקו למשקיעים תוגברה גם לאחר שהממשלה ריסנה 
פיקוח על המחירים צעד אנטי - אינפלציוני שהרתיע חברות רבות . במידה גדלה 
והולכת , נשענת ממשלת מקסיקו על יבוא מתחרה , כאמצעי לריסון המחירים יותר 
מאשר על פיקוח מלאכותי , מגבוה . " הגמישות הרבה יותר בנושא התמחיר מקלה 
על שותפים - בכוח מחו"ל לגבש תחזיות כספיות ברורות יותר " , אומר אלברטו 
סאנטוס , נשיא גמיסה . סנטוס אומר שאין זה מקרי , שהוא קיבל שש פניות 
מבנקאי - השקעות זרים בחודש שעבר וזה מספר גדול יותר מאשר ברוב השנים בעשור 
שעבר . 
