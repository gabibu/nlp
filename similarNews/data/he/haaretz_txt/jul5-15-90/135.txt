יהיה אמנם אירוע צדקה , שהכנסותיו קודש לביה"ס לבצלר בהרצליה , ולפיכך 
בעל ערך . אבל הערך המוסף התרבותי שלו עומד בפני עצמו . היום תועלה במרכז 
סוזן דלל הצגה חגיגית של " מר מאני " , מאת א"ב יהושע , בביצועו של דורון 
תבורי . זו הצגת יחיד מן הטובות שהועלו בתיאטרון הישראלי , המבוססת על 
פרק שלישי מתוך " מר מאני " . היא הועלתה עוד לפני שהספר יצא לאור , במסגרת 
תיאטרון חיפה , וירדה מן הבמה לפני שמיצתה את הפוטנציאל שלה . ההצגה היא 
דיאלוג בהשתתפות אדם אחד . הדובר הוא משפטן בריטי המשרת בפלשתינה ומדווח 
לשופט צבאי בריטי ( שאותו הקהל אינו רואה ) על המשפט הצפוי לאחד , מר 
מאני , שהתעקש לשכנע את הערבים שגם להם מגיעה זהות לאומית , בעקבות הצהרת 
בלפור . תבורי והקהל אמורים לשחזר לפי ההקשר את המשתתף השני בדיאלוג ונוצרת 
צפייה פעילה מאוד בהצגה , שביים אילן תורן . אחרי ההצגה יתקיים דיון בספר 
" מר מאני " בהשתתפות א"ב יהושע , דן מירון ומנחם פרי . הקהל יוכל לראות 
קטע קצר מתוך הפרק החמישי של הספר , שבו הדובר היחיד מספר את תולדות הראשון 
לבני מאני . תבורי מכין גם את הפרק הזה להצגת יחיד , בבימויו של גדליה 
בסר . ערכה את הערב שוש אביגל . 
