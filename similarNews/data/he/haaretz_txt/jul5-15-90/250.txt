( ע ) . גבר שהתבצר בקיבוץ כברי ואיים לרצוח את אשתו ובנו הפעוט , מואשם 
בחטיפה לשם העמדה בסכנת רצח או סחיטה , כליאת שווא , איומים ויריות באזור 
מגורים . סגן - בכיר ראשון לפרקליטת מחוז - חיפה , עו"ד סילביה פריימן , 
הגישה אתמול כתב - אישום לבית המשפט המחוזי נגד הנאשם בן ה33 , ששמו , 
שם אשתו ושם בנו הפעוט נאסרו לפרסום . בכתב האישום טוענת התביעה , כי חיי 
הנישואין של הנאשם עלו על שרטון . בעקבות זאת , נטשה אשתו , יחד עם בנו 
הפעוט , את הבית , בדרכם לקיבוץ כברי . התביעה טוענת כי הנאשם , שלא היה 
מוכן להשלים עם הפרידה , הניע את קצין השלישות ביחידתו לגייסו לשירות מילואים 
פעיל ביוזמתו . ביום ה91 ביוני , לאחר שגויס , הוא קיבל לידיו את נשקו 
האישי , רובה מסוג אם - 61 . עוד באותו לילה , טוענת פריימן , עשה הנאשם 
את דרכו , לבוש מדי צה"ל ומצויד בנשקו , לקיבוץ כברי . זאת , לאחר שאיים 
על בני משפחת האשה , כי יבולע להם אם אשתו לא תשוב לחיקו . הוא גם איים 
לרצוח אותה , אם לא ישלמו לו 051 אלף דולר תמורת מתן גט . התביעה טוענת , 
כי הנאשם פרץ לחדר המגורים של אשתו ובנו בקיבוץ , תוך איומים בנשק ויריות 
באוויר . הוא חטף את האשה והובילה לכיתת לימוד בקיבוץ . המשטרה הוזעקה 
למקום ושכנעה את הנאשם להסגיר את עצמו . 
