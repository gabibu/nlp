בון ( מיוחד ל"הארץ " ) . מזרח גרמניה העניקה במשך שנים מחסה לטרוריסט 
הפלשתינאי אבו דאוד , שהיה אחראי לרצח הספורטאים הישראלים באולימפיאדת מינכן 
ב2791 כך אמר בראיון עיתונאי שר הפנים המזרח - גרמני פטר מיכאל דיסטל . 
השר הדגיש , כי המשטר הקומוניסטי בארצו העניק סיוע פעיל ומחסה לטרוריסטים 
פלשתינאים שהיו מבוקשים במערב בשנות ה07 , עד שנות ה08 המאוחרות . לדברי 
דיסטל , לא ייתכן שהמחסה לאבו - דאוד ולטרוריסטים אחרים ניתן ללא הוראות 
ישירות של מנהיג מזרח גרמניה המודח , אריך הונקר . שר הפנים המזרח גרמני 
הטעים , כי עוד במשך החודש יספק משרדו הוכחות לנתונים שהוא מוסר . דיסטל 
סיפר , כי המשטר הקומוניסטי המזרח גרמני העניק מחסה גם לקארלוס , מי שרצח , 
על פי החשד , שלושה שרים של מדינות נפט , שהתכנסו ב5791 לוועידת אופק 
בווינה . הטרוריסטים הבין - לאומיים המבוקשים זכו במזרח גרמניה לטיפול רפואי , 
לשהייה , לניירות מזויפים ולסיוע טכני ואחר . בנוסף לסיוע הישיר לאש"ף 
העניקו הקומוניסטים במזרח גרמניה עזרה מקפת גם לקבוצות פלשתיניות אחרות . 
הסיוע הזה הופסק , לאחר המהפכה המזרח גרמנית בסוף השנה שעברה , ומאז לא 
חודש עוד . בדצמבר אשתקד שלח יאסר ערפאת את מנהל המחלקה המדינית של אש"ף , 
פארוק קאדומי , למזרח גרמניה כדי לשכנע את ממשלתה לחדש את הסיוע לאש"ף . 
ואולם , ראש הממשלה דאז האנס מודרו אמר ל"הארץ " , כי ארצו החליטה להפסיק 
סופית את הפרקטיקה של אימונים וסיוע אחר למחבלים . בשנות השלטון הקומוניסטי 
היה יאסר ערפאת אורח קבוע במזרח ברלין ועוד בחודש אוקטובר אשתקד עמד על בימת 
הכבוד , כדי לחזות במצעד הצבאי לציון 04 שנה להקמת " המדינה הסוציאליסטית 
הראשונה על אדמה גרמנית " . עוד באותו ערב התחילו ההפגנות שבישרו את תחילת 
התמוטטות המשטר המזרח גרמני . 
