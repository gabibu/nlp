אתמול קיבל שר האוצר במשרדו משלחת מטעם ארגון נפגעי המשכנתאות , בפגישה 
שלא תוכננה מראש . אכן , כל פוליטיקאי מעוניין לזכות בכמה נקודות של פופולריות 
אצל ציבור גדול זה , אך האמת היא שמדובר בבעיה קשה . הבעיה נובעת מלקיחת 
משכנתאות ענק צמודות מדד , כאשר המשכורת לא מצליחה לעקוב אחרי המדד . אף 
עובד אינו יכול להיות בטוח שמשכורתו תעלה לפחות כמו המדד . כלומר , עם 
חלוף השנים המשכנתא שהיתה פעם % 52 מהשכר הכולל של שני בני הזוג , הופכת 
ל%04 מהשכר , וזה כבר נטל כבד מנשוא . הנטל גובר אם נביא בחשבון גם את 
ההוצאות הגבוהות יותר של אותם זוגות צעירים , שבינתיים נעשו הורים מטופלים 
בילדים . וכולנו יודעים כמה עולה חינוך חינם בישראל , וכמה עולים מעונות 
יום . הבעיה מחריפה שבעתיים על רקע האבטלה שגברה בשנה שעברה ועל רקע ירידת 
שכר ריאלית ממוצעת של כ%2 בסקטור העסקי בשנת 98 . עד 97 לא היו המשכנתאות 
צמודות למדד , לכן טמנו בתוכן סיבסוד לא - מבוקר , שהיה גבוה ביותר . 
אחר - כך הוצמדו המשכנתאות למדד , ורמת הסבסוד ירדה בתלילות , לרמה של 
כ%7 מגובה ההלוואה . אך התהליך נמשך ובשנתיים האחרונות , כאשר הריבית במשק 
ירדה , ירד הסבסוד עד שהגיע לכמעט אפס . בעוד שעלות הלוואה לזוגות צעירים 
עומדת על כ%5 צמוד למדד , יכול אותו זוג צעיר להשיג משכנתא בשוק החופשי 
במחיר של % 6 . הממשלה יכולה לגייס היום הון בבורסה בריבית צמודה של % 2 בלבד , 
כך שהממשלה בעצם גורפת רווחים על חשבון הזוגות הצעירים . בנקאים מפוכחים 
חוששים מפצצת זמן מרגע בו תתפתח תנועת סרבנות של לווים שיפסיקו לשלם , 
וגם הערבים יתחמקו מתשלום . לכן יש מקום לפעולה ממשלתית - בנקאית משולבת . 
רבים מהזוגות הצעירים היו מוכנים לעשות הכל כדי להיפטר מהמשכנתא , אילו 
ניתן להם תמריץ מתאים . רבים היו מוכרים את ביתם , ועוברים לדיור זול יותר , 
כדי להיפטר מהמשכנתא . לחלקם יש קרנות השתלמות , תוכניות חיסכון , או 
אפשרות לקבל עזרה משפחתית . לכן , אם ייצאו הממשלה והבנקים בתוכנית משותפת 
לפרעון מוקדם של כל המשכנתאות , ולתוכנית תוצמד הנחה משמעותית , ניתן יהיה 
לפרק את פצצת הזמן . אומנם , הבנקים יספגו הפסד הכנסות מסוים בטווח הקצר , 
אך כך ימנעו מעצמם קטסטרופה בעתיד . יצחק מודעי יוכל להצביע על הישג בדמות 
פתרון לבעיה מעיקה . פתרון זה יעלה בהוצאה תקציבית מסוימת , אך ייתן סיכוי 
הוגן יותר לזוגות הצעירים שהמשכנתא ממררת את חייהם . 
