בית המשפט הצבאי ברמאללה גזר אתמול עונש של 83 חודשי מאסר בפועל על צעיר 
מבית - גאלה , שהורשע ביידוי אבן לעבר אוטובוס " אגד " בקו 361 , שעשה 
את דרכו מבית - גאלה לכיוון גילה . האבן החטיאה את מטרתה ולא נגרם כל נזק , 
אך השופט הצבאי , יצחק איזקסון , החמיר עם הנאשם , סאלח חוסיין מנצור , 
בן 12 . הנאשם הכחיש , כי השתתף ביידוי אבנים לעבר האוטובוס , וניהל משפט 
הוכחות . השופט איזקסון הרשיעו בדין , וגזר עליו חמש שנות מאסר , מתוכן 
שנתיים וחצי בפועל . כמו - כן , הפעיל נגדו עונש של שמונה חודשי מאסר על - 
תנאי , על סמך הרשעה קודמת . בנוסף לכך גזר עליו קנס בסך 000 , 4 שקלים . 
לפני חודשים אחדים גזר השופט איזקסון שנתיים מאסר על נער בן 61 , שזרק אבן 
לעבר אוטובוס מבלי שגרם לו נזק . הנער לא היה מיוצג במשפט עקב שביתת עורכי 
הדין בגדה , שעמדה להסתיים יומיים לאחר מתן גזר הדין . בדו"ח , שהוציא 
ארגון " בצלם " על מערכת הענישה בשטחים , הובאו ציטוטים ממשפטים שניהל . 
באחד המקרים הוצג בפניו פלשתיני עיוור , שהעידו נגדו כי זרק אבנים . תשובתו 
של איזקסון היתה : " למה עיוור לא יכול לזרוק אבנים ? מישהו אמר לו , 
שפה יש צבא , והוא זרק " . 
