תנועת לאו"ר , שהיתה מהעותרים לבג"ץ בעניין ביטול החלטת הכנסת להגדיל 
את מימון המפלגות , פנתה אתמול אל יו"ר הכנסת ואל מבקרת המדינה בדרישה להוציא 
לפועל את פסיקת בג"ץ , ולכפות על סיעות הכנסת להחזיר את הכספים שקיבלו . 
התנועה גם תובעת לנקוט סנקציות נגד ארבע סיעות , שהוצאותיהן בבחירות חרגו 
מן המותר על - פי החוק : המערך , הליכוד , המפד"ל ודגל התורה . בא - 
כוח הפונים , עו"ד ד"ר מיכאל קורינלדי , דורש כי מבקרת המדינה תחייב את 
הסיעות החורגות להחזיר לא רק את הכספים עליהם פסק בג"ץ כי ניתנו שלא כדין , 
אלא גם % 51 מכל המימון שקיבלו . זאת , על - פי חוק מימון מפלגות , המחייב 
להעניש סיעות שהוציאו למסע הבחירות יותר מן התקרה הקבועה בו ( פי שניים 
מסכום מימון המפלגות ) . על - פי דו"ח מבקרת המדינה , חרג המערך בכ3 . 
8 מיליון ש"ח מהסכום שהיה רשאי להוציא בבחירות , הליכוד בכ6 מיליון ש"ח , 
המפד"ל בכ1 . 1 מיליון ש"ח ודגל התורה ב056 אלף ש"ח . החוק , שהגדיל את 
המימון רטרואקטיווית , ושבג"ץ קבע השבוע כי אינו תקף , נועד לכסות על חריגות 
אלה . מכיוון שהגדלת המימון בטלה , נוצר שוב הצורך להעניש את הסיעות החורגות . 
עו"ד קורינלדי גם התייחס לידיעה , כי יו"ר הכנסת בוחן כעת הצעה של יו"ר 
ועדת חוקה , חוק ומשפט , ח"ך אוריאל לין , לבקש מנשיא בית המשפט העליון 
לכנס את בית המשפט , על - פי סעיף 03 לחוק בתי המשפט , כדי לקבוע אם אכן 
הצעת חוק פרטית טעונה אישור ברוב מיוחד כבר בהצבעה הטרומית . לפי לין , 
ישנה שורה של הצעות פרטיות לתיקונים בחוק יסוד הכנסת שכבר אושרו , או מצויות 
בתהליך מתקדם של חקיקה , ואשר נתקבלו ברוב רגיל בעת הדיון הטרומי , אף 
שלפי פסיקת בג"ץ השבוע היה צורך לקבלן ברוב מיוחד . ואולם עו"ד קורינלדי 
אמר בתגובה , כי הנושא שנוי במחלוקת בכנסת , ויש לפחות ארבע סיעות צומת , 
מולדת , רץ ושינוי התומכות בהחלטת בג"ץ , ומכיוון שיו"ר הכנסת מייצג 
את כל סיעות הבית , אין הוא יכול לנקוט עמדה הסותרת את העמדות של חלק מהן , 
אלא אם כן תחליט על כך מליאת הכנסת . 
