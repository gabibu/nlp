מצוקת הדיור והמשק , בעיות אבטלה ועלייה , לא הביאו מאז כינון הממשלה החדשה 
לכינוס מיוחד של חברי סיעת הליכוד בכנסת . אבל , הערב תתכנס סיעת הליכוד 
לדיון מיוחד . הדיון לא יתמקד בנושאים הבוערים שהוזכרו לעיל , אלא בביטול 
החוק להגבלת מינויים פוליטיים בשירות המדינה . חוק זה התקבל בכנסת לפני 
כחודש , ביוזמת ח"ך אמנון רובינשטיין ( שינוי ) . החוק קובע כי עד 13 
ביולי יצטרכו חברי מרכזי המפלגות שהם עובדי מדינה ב4 הדרגות העליונות , 
לבחור אם להתפטר מחברותם במרכז או להתפטר מתפקידם בשירות המדינה . קבוצת 
פעילים מהליכוד ( שמרביתם צריכים להתפטר מאחד מהתפקידים עקב החוק ) " הפחידה " 
בשבוע שעבר את ראש הממשלה כי החוק החדש יפגע ב219 חברי מרכז הליכוד . לפיכך , 
ביקשו את עזרתו בפעולות חקיקה שיביאו לדחיית החוק או לביטולו . הח"כים 
צחי הנגבי ומיכאל קליינר ( ליכוד ) כבר הגישו הצעות חוק הבאות לבטל את 
החוק שהתקבל בכנסת . הנגבי וקליינר מתעלמים , כנראה , מהעובדה שהחוק החדש 
בא למנוע בעצם הצנחות פוליטיות של יושבי ראש , מנכ"לים , סמנ"כלים ובכירים 
אחרים בחברות הממשלתיות ובשירות המדינה . שני הח"כים ( הזקוקים לתמיכת 
חברי המרכז ) , אינם מתחשבים כנראה בכך שהחוק בא לתרום למניעת ניהול לא 
כלכלי של חברות ממשלתיות ויחידות בשירות המדינה ע"י פוליטיקאים מדרגים נמוכים . 
העמדתם של חברי מרכז ומקורביהם בראש הפירמידה של חברות ממשלתיות , אינה 
תורמת לקבלת החלטות על בסיס כלכלי - מקצועי . המינויים האומללים הללו עלולים 
לסכן כספים ולבזבז משאבים בשל ניהול לא תקין . מבקרת המדינה מרים בן פורת 
בירכה באחרונה על החוק החדש . בליכוד נפלו דבריה על אוזניים ערלות , כי 
מה הם מיליוני ש"ח אבודים בשל ניהול כושל , חוסר מומחיות , וחוסר ניסיון , 
לעומת כמה קולות במרכז המפלגה ? 
