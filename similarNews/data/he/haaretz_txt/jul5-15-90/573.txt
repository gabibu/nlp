חברי הכנסת , נציגים של משרד השיכון ושל עמידר , וכן נציגים של הרשויות 
המקומיות ביקרו היום את המשפחות המתנחלות באוהלים במקומות שונים בארץ . בביקור 
שנערך בשכונת גסי כהן בחולון , אשר בה תנאי הדיור הם הקשים ביותר , הודיעו 
חברי המשלחת כי הם יבררו , כבר היום , כמה דירות פנויות יש בשכונה , ומהן 
האפשרויות לפתור את הבעיות המיידיות למשפחות המתגוררות באוהלים . בעקבות 
זאת , דחו המפגינים את כוונתם לפלוש היום לדירות פנויות בעיר , אך לדבריהם 
אם לא יימצא פיתרון לבעייתם עד יום רביעי , הם יבצעו את תוכניתם זו . " אם 
זה לא יעזור " , אמר חבר ועד הפעולה של השכונה , שלומי דאודי , " ננקוט 
בצעדים הרבה יותר חריפים כמו הבערת צמיגים , חסימת כבישים ושביתת רעב " . 
בביקור השתתפו חברי הלובי החברתי מסיעת המערך , ח"ך שמעון שטרית וחך עמיר 
פרץ , וכן ח"ך מיכאל איתן מהליכוד . בישיבה , שזומנה ביוזמתם , נכחו 
ראש עיריית חולון , משה רום , נציגי משרד השיכון , מנהלת מחוז עמידר וכן 
נציגי ועד הפעולה של השכונה , בראשותם של ניסן זכריה ושלמה דאודי . במהלך 
הסיור התברר , כי יש חילוקי דיעות בין הצדדים לגבי מספר הדירות הפנויות 
בשכונה . לדברי התושבים , יש כ04 דירות פנויות בשכונה , ואילו למעלה מ001 
דירות פנויות בחולון כולה . נציגת עמידר טוענת , כי יש בשכונה רק 8 דירות 
פנויות . סוכם כי הצדדים ייפגשו היום שוב בלשכת ראש העיריה , לשם בדיקת 
התקדמות הטיפול במחוסרי הדיור המשתכנים באוהלים . " אנו דורשים פיתרון 
כללי " , אמר דאודי . " איננו מוכנים שיפתרו רק את בעיותיהן של שלוש או 
ארבע המשפחות הדומיננטיות , כמו שנהגו לעשות בשנות ה05 , ובכך יגרמו להתפרקות 
תנועת המחאה . כאן התושבים מגובשים . מידי יום מצטרפות משפחות נוספות להתנחלות 
האוהלים בשכונת גסי כוהן . הן מתגוררות בסוכות מאולתרות מקרשים ושמיכות , 
שנבנו על החול החשוף בצד הכביש של רחוב ארבע ארצות . בין הסוכות , המחוברות 
כרכבות זו לזו , פזורים פחי זבל עמוסים , המפיצים צחנה בכל השטח . בתנאים 
אלה מתגוררות המשפחות מזה שבוע . " האנשים כאן מושפלים " . זה ביזוי עצמי 
מוחלט לשבת כך " , אמר ניסן זכריה . הוא סיפר כי בשל התנאים הקשים השוררים 
במקום , נזקקו עשרות מהם לקבלת טיפול רפואי בבית החולים . עיריית חולון 
העמידה אתמול לרשות המפגינים רופא מבית החולים " וולפסון " , שיסייר פעמיים 
ביום באוהלים . בין המפגינים , אסירים משוחררים ונרקומנים , הסובלים ממצוקת 
דיור מזה זמן רב . אחרים , הם בעלי משכורת נמוכה , שמעולם לא יכלו לרכוש 
דירה משלהם . עד עתה הם התגוררו בשכירות , ועבור דירה של שלושה חדרים הם 
שילמו 001 - 051 דולר לחודש . כשהסתיים החוזה דרשו מהם בעלי הדירות 053 - 
004 דולר בתשלום אחד לשנה מראש , תנאים שהם לא יכלו לעמוד בהם , ולפיכך 
פינו את הדירות . לטענת ניסן זכריה , " יש להקים ועדת חקירה שתחקור את 
המחדל אשר הביא למצב זה . בעשר השנים האחרונות השקיעו בהתנחלויות מיליארדי 
שקלים לבניית בריכות , וילות , קאונטרי קלאב ומרכזים קהילתיים , ותושביהן 
קיבלו סיוע מוגדל ומועדף במשכנתאות . אני לא נגד התנחלויות , אבל לדעתי 
גנבו לנו אוכל מהפה והאכילו אחרים . האנשים כאן סוחבים מרירות של שנים , 
העלולה להוביל לקרע עמוק מאוד בחברה הישראלית " . 
