אוהד נהרין , 93 , המתגורר בשנים האחרונות בניו יורק , מונה למנהל האמנותי 
של להקת המחול בת שבע לשלוש שנים , עם אפשרות לבטל את החוזה בתום שנה מיום 
חתימתו . נהרין , המצליח בחו"ל , שהה בחודשים האחרונים בארץ למה שהוגדר 
כתקופת ניסיון , שבמהלכה יצר ללהקה את " קיר " עם להקת הרוק " נקמת הטרקטור " . 
היצירה הועלתה לראשונה בפסטיבל ישראל וזכתה להצלחה גדולה . בשנה הקרובה 
ינהל נהרין את הלהקה בפועל שמונה חודשים . בדצמבר - ינואר הוא ייצא לשווייץ 
ליצור ריקוד חדש ללהקת הבלט של בית האופרה של זנווה . במרץ - אפריל ישהה 
בהולנד , שם יצור עבור להקת הבלט הנודעת " נדרלנדרס דנס תיאטר " . בסוף 
ספטמבר תועלה תוכניתה הבאה של להקת בת שבע , בה יחדש נהרין שניים מריקודיו : 
" חפלחץ " אותו יצר לפני מספר שנים ו"חלב שחור " , שיצר במקור עבור להקת 
המחול הבין - קיבוצית . באותה תוכנית יועלו גם יצירותיהם של איציק גלילי 
ודייוויד קיצנל , חברי הלהקה , וכן עבודה חדשה של ענת דניאלי , שזכתה 
לאחרונה בפרס במסגרת תחרות " גוונים במחול " . באוקטובר תצא להקת בת שבע 
לסיור ארוך בארה " ב , שימשך עד סוף נובמבר , ובמאי - יוני תסייר הלהקה 
באירופה . 
