המוחים מחו , וכל הטיעונים הצפויים כבר הושמעו נגד ההסדר הייחודי לעיריית 
תל - אביב , שביטלה את תשלום חובות הארנונה לכמה אמנים והחזירה למפה את 
שיטת סחר החליפין . הטיעונים שהושמעו הגיוניים . הארנונה הגבוהה , לעתים 
הבלתי - מוצדקת , מעיקה על מרבית האזרחים . אך מה שמטריד בפרשה הוא הצביעות 
של שני הצדדים . צביעות בהתייחסות לאמנים ולאמנות , וצביעות מצד האמנים 
שנתנו גושפנקה להסדר זה , העומד בניגוד לעקרונותיהם המוצהרים . והרי 
האמנים שזכו בסחר החליפין רואים בעצמם אנשי מוסר נאורים , שלעתים מזומנות 
מתמרדים נגד השחיתות בחברה ומוקיעים את טובות ההנאה שזוכים להם ייחודיים 
למיניהם . בדמוקרטיה כולם שווים בפני החוק , אפילו אלה הרואים את עצמם בעלי 
זכויות - יתר משום תרומתם לחברה . קשה להאמין שמרבית האמנים משתוקקים 
לחזור לחיות בחברות קדם - דמוקרטיות , שבהן אמנם היה לאמן מעמד מיוחד , 
אבל הוא גם היה רכושם הפרטי של המלך , הכנסייה או הדוכס , ויצירות אמנות 
שימשו להאדרת שמם של השליטים . הצביעות מוצאת את ביטויה גם ביחס האיפה ואיפה 
כלפי אמנים ואמנות . דווקא כמה מן האמנים החשובים הכלולים ברשימת הנבחרים 
יצאו לא פעם בזעם נגד שלטון הפקידים בתחומי האמנות ובמוסדות האמנותיים . 
עתה הם מוכנים לקבל מידי אותם פקידים מתת - חסד שרירותית ומוצאים לכך צידוקים . 
יש בכך כניעה לאופנתיות . הרי ברור שלא אהבת האמנות מנחה את הוגה הרעיון , 
אלא רצון לשאת חן ולהיות אין " במציאות שבה אמנות נעשית אופנה חברתית . 
בחברה שאנו חיים בה , בורגנים ומתעשרים רוכשים יצירות אמנות לא מתוך אהבה 
והבנה , אלא לפי צווי אופנה , הנוצרים ומוכתבים בידי ממסד אמנותי בעל 
עניין . כך נקבעות אמות - מידה לכאורה , ואמנים עולים ויורדים בלא קשר 
עם ערכן הסגולי של יצירותיהם . השאלה היא , מי קובע כאן את אמות - המידה 
ומי מחליט מי יהיו הזוכים המאושרים . האם נתן וולך הוא שבחר מבין מאות 
הציירים והפסלים , כולם משלמי ארנונה , את אלה שהוא רוצה ביקרם , והכל 
נתון לשרירות לב ולטעמים חולפים , או שהעירייה עומדת לחוקק חוק בתחום זה . 
אבל בינתיים נפרץ קפתמונה1 , 31פהסכר , ואנו מתבשרים על ביטול של מאות 
דו"חות חנייה לייחודיים אחרים . האם וולך יכלול בין אלה גם אמנים ? אם 
באמת הושגו יצירות חשובות בהסכם סחר החליפין הזה , הרי היה מקום שמוזיאון 
תל - אביב ירכוש אותן באורח סדיר ובכסף מלא . בין הצידוקים שהובאו לסחר 
החליפין שמענו גם בכיות על מצבם הכלכלי הגרוע של אמנים . ככל הידוע , 
תם עידן האמנים הרעבים ללחם המתגוררים בעליות גג . אמנים מתפרנסים ממכירות 
יצירותיהם ומהוראה וכיוצא בזה , ואין הם שונים בכך מסופרים , שאינם כלולים 
בסחר החליפין העירוני . יצירותיהם של אמנים נודעים נמכרות באלפי דולרים . 
אין מקום לשפוך דמעות תנין על גורלו המר של אמן , שקיבל מן העירייה לא 
דירה אחת אלא שתיים , ועכשיו זוכה גם למחיקת חוב הארנונה המצטבר שלו . 
רבים באוכלוסייה נתונים במצוקת דיור קשה , רבים נאלצים לרכוש או לשכור 
דירה בכספם שלהם , משלמים משכנתא וגם ארנונה להם אין רחמים בלבו הרגיש 
של וולך . אמנים אינם זקוקים לנדבות ולמתנות חסד , אלא להכרה של ממש , 
והנה הם מוותרים על כך . אם באמת אמנים ואמנות הם בנפשו של וולך , הוגה 
רעיון החליפין יקום ויעביר חוק , שמוזיאונים בעיר יחויבו להקצות סכומי 
כסף ניכרים לרכישת יצירות אמנות , ידאג לאחוזי אמנות גבוהים בבניינים ציבוריים , 
למלגות רציניות וכיוצא באלה כללים שאינם יוצרים אפליה . ואל יספר לנו אורי 
ליפשיץ על הולנד ונפלאותיה . לצערנו , חוקיה של הולנד עדיין אינם חלים 
על האוכלוסייה בישראל , ולא רק אמנים מתקשים לשלם ארנונה . וצביעות היא 
צביעות בכל לשון ובכל שפה . 
