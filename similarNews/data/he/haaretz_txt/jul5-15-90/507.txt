אני מודה שתמיכת יונה כל כך מוצהרת ביצחק רבין דורשת הבהרה , בעיקר כאשר 
היא נעשית בלי הסכם פוליטי , בלי כימיה יתרה , עם משקעים לא מועטים ועם 
רצון אישי להתמודד על ראשות המפלגה . בפני יוני מפלגת העבודה שתי חלופות . 
האחת לפרוש ממפלגת העבודה ולהקים " גוש שלום " , עם ר"ץ , מפ"ם ושינוי , 
וללכת לבחירות תוך הסכמה מרבית ויכולת לביטוי נטו של עמדות פוליטיות . 
הדרך השנייה היא להישאר במפלגת העבודה , מתוך הנחה שהיא פונה לפלח מצביעים 
גדול ומגוון , וכי הפקרתם לנצי מפלגת העבודה תביא לברית ארוכת ימים בין 
מפלגת עבודה מקוצצת לימין תאב שלטון . ההחלטה האסטרטגית אם להישאר במפלגת 
העבודה היתה שונה , אם היתה המפלגה נכנסת לממשלת האחדות הלאומית . אז היה 
נפער פתח לשיתוף פעולה פרלמנטרי על בסיס שונה . הדרך היחידה להשפיע על עמדות 
מדיניות במפלגת העבודה היא באמצעות קואליציה מדינית גדולה המבטאת את עמדות 
המפלגה . רק באמצעות קואליציה כזו יכלה מפלגת העבודה לשנות את עמדותיה בעשר 
השנים האחרונות . מישהו חלם בימיה של גולדה מאיר שמפלגת העבודה תתמוך במו"ם 
עם משלחת פלשתינית הכוללת מגורשים ? האם מישהו חזה שמפלגת העבודה , על 
נציה , תסכים לבחירות בשטחים , ותדע שהדרך שהובילה לכך היא גם במו"ם עקיף 
עם אש"ף ? כל מי שעיניו בראשו רואה את התזוזה הריאליסטית . רק בפברואר 
0991 אמרו גם שמעון פרס וגם יצחק רבין , כי לדידם לא רלוונטי עם מי מתייעצים 
אנשי המשלחת בקהיר , ובלבד שהמו"ם יהיה אתם . נכון שעמדותי המחייבות ככורח 
בל יגונה מו"ם בין ישראל לאש"ף , שאינן שוללות הגדרה עצמית לעם הפלשתיני 
אך בשום פנים לא בגבולות 7691 אינן מקובלות על חלקים רבים במפלגת העבודה , 
אך הן חלק מהפשרה המדינית שמפלגת העבודה מסוגלת להוליך . שמעון פרס חייב 
לפנות את מקומו . הוא כילה את כל האשראי הפוליטי ובעיקר המוסרי שניתנו לו . 
אפילו תומכיו אינם טוענים שבהנהגתו מסוגלת מפלגת העבודה להתעשת , והדיבור 
הפתטי על הדחה וההיאחזות האובססיווית בנימוקים פורמליים ( " נבחרתי לארבע 
שנים " ) , אינם יכולים להסתיר את העובדה שטרם קם לתנועת העבודה מנהיג שקיבל 
אשראי כל כך ארוך ובלתי מותנה כשמעון פרס , שמפלגת העבודה התייצבה אחריו 
בימי סגריר ועדנה . מפלגת העבודה חייבת להעמיד בראשה את מי שאפשר להגיע 
עמו לתוכנית מדינית מוסכמת , ויש לו היכולת להעביר לציבור את הכורח בבחירות 
בשטחים , במשא ומתן עם הפלשתינאים ובפשרה מדינית כואבת . מדינת ישראל עומדת 
בפני ימים קשים , הציבור קהה חושים וזחוח דעת . אפשרות של מלחמה נגדנו 
מחזית הצפון היא גם מאיימת וגם ריאלית . השתלבות מצרים בעולם הערבי , ניתוק 
הדיאלוג בין ארה"ב לאש"ף ( שהוא מכה קשה לחוגי השלום במדינת ישראל ) , 
הבעיות שעולות בפני חוסיין כל אלה יוצרים פער אדיר בין תחושת הציבור שעולם 
כמנהגו נוהג לבין אלה שמבינים כי ללא ניתוק המרעום הפלשתיני מתקרבת ובאה 
סכנה אדירה לישראל . המשך תהליך השלום , מו"ם עם משלחת פלשתינית , קידום 
בחירות בשטחים , חלוקת ארץ ישראל תוך מתן עדיפות לסידורים ביטחוניים זהו 
מסר מורכב ולא קל להעביר אותו . יצחק רבין הוא אולי האישיות היחידה מבין 
המפלגות שמשמאל לליכוד שהוכיח כי פניו לתהליך שלום , וכי הוא מסוגל להעביר 
מסר זה , לחלק מהציבור שאיננו שייך לגרעין הקבוע של מפלגות השמאל . המסר 
מהול והוא פרי פשרה מדינית , אך לאחר ההסכמה לתוכנית השלום של מאי 9891 , 
ברור שמפלגת העבודה עלתה על גל שאין ממנו חזרה : מו"ם עם פלשתינאים על 
גורלם והנחת יסוד , שרק בדרך זו ינותק האיום הערבי על ישראל , וכי התקדמות 
במו"ם עם הפלשתינאים תוריד את ההסלמה במזרח התיכון כולו . בחירת מועמד לראשות 
מפלגת העבודה איננה בחירת איש רעים להתרועע ואיננה מהולה בשום מחויבויות 
פוליטיות או אישיות . עלינו לשקול עכשיו מיהו המועמד שמסוגל להעביר לציבור 
את עמדותינו , ולזכות ביתר תמיכה , ומיהו המועמד שיש לו אשראי פוליטי גדול 
יותר בתוך תנועתו . ההכרעה דחופה , כי מפלגה הנמצאת בקו רגרסיה חמור , 
וכי בדרכה להרכבת ממשלה סירסה את כל הנורמות הציבוריות , אימצה לחיקה את 
שריר ומודעי , הרעיפה עליהם הבטחות וסברה שבאמצעים כאלו אפשר להעביר במדינת 
ישראל שלטון מהימין לשמאל . פירוק הממשלה היה צעד לגיטימי וגם הניסיון להרכיב 
ממשלה צרה היה מוצדק . אולם , משעה שהיה ברור כי אי אפשר להרכיב ממשלה 
עם מפלגות , היה עלינו להחזיר המנדט לנשיא וללכת לאופוזיציה , ממש כפי 
שתבעתי בדצמבר 88 כשהוקמה ממשלת האחדות הלאומית . קראתי בכמה עיתונים מונח 
תמוה על " בגידת היונים " . רוצה לומר , כיצד עזבו היונים את שמעון פרס , 
האיש שמבטא את עמדותיהם . לי היתה תחושה שחלק מעמדותי ועמדות חברי אינן 
מוסכמות לא על פרס ולא על רבין . יתרה מזאת , לא היה נושא מדיני בשש השנים 
האחרונות שלא הוסכם בין השניים . קיצוניותו של יצחק רבין היתה פרי הבאושים 
של האינתיפאדה ולא של עמדות מדיניות . פרס עצמו אמר בראיון למנחם רהט ב"מעריב " , 
ב6 . 92 , בתשובה לשאלה שאולי יוניותו הרחיקה בוחרים מהמערך : " לא הצגתי 
שום קו יוני . . . תסביר לי במה הקו שלי יוני , מעולם לא הגעתי לדבר 
עם אש"ף " . מעמדו של יצחק רבין בציבור קשור לכך שאנשים מחפשים מענה ביטחוני 
אמין לפשרות מדיניות . העברת המסר הזה היא תשובה לכלל מחנה השלום , ואני 
שמח שרבים בתוכו מבינים שזו החלופה האפשרית כיום , והיא תישפט לפי מעשיה 
או מחדליה . 
