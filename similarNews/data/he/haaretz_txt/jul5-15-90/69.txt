שלושה מחבלים נהרגו אתמול לפנות בוקר בהיתקלות עם חיילים מצבא דרום לבנון 
ליד פאלוס , מערבית לעיירה גזין . חיילי צד"ל , שעסקו בפעילות שוטפת 
באזור , שמעו בלילה התפוצצות של מוקש . הם פתחו באש , ובסריקות שנערכו 
באזור זה אתמול בבוקר נתגלו גופותיהם של שלושה אנשים . בצבא דרום לבנון טוענים 
כי ישנם ניסיונות חוזרים ונשנים , בעיקר של אנשי ארגון הפתח , לפגוע באוכלוסייה 
הנוצרית בגזין ובחיילי צד"ל . גזין נמצאת מחוץ לאזור הביטחון , אבל היא 
בשליטה מלאה של צבא דרום לבנון . שר הביטחון , משה ארנס , שביקר באחרונה 
באזור הביטחון , ציין כי קיימת חשיבות רבה להימצאותם של חיילי צד"ל גם באזור 
העיירה גזין . 
