ואשינגטון ( מיוחד ל"הארץ " ) . ראשי המדינות המתועשות של המערב , המכונסים 
בעיר יוסטון בארצות הברית , קוראים לכונן במהרה דיאלוג בין ישראל לפלשתינים , 
דיאלוג שיוליך לבחירות חופשיות ודמוקרטיות בשטחים , ולמשא ומתן לשלום . 
כך מסר אתמול מזכיר המדינה של ארצות הברית , גיימס בייקר , במסיבת עיתונאים 
ביוסטון . בייקר אמר כי מנהיגי שבע המדינות המתועשות העלו אמנם " גישות 
שונות " ביחס למצב הנוכחי במזרח התיכון , אך הם הסכימו כי יש צורך לקדם 
את תהליך השלום , לשים קץ ל"מעגל האלימות והדיכוי " ולכונן במקומו " דיאלוג 
בין ישראל לבין פלשתינים " . בייקר לא ציין את זהותם של הפלשתינים . כידוע , 
לפחות שלוש מבין שבע הממשלות המיוצגות במפגש יוסטון מנסות לקדם משא ומתן 
בין ישראל לאש"ף . 
