ארגוני החקלאים בוחנים מחדש את עמדתם בעניין מדיניות הייצוא של תוצרת חקלאית 
טרייה . ארגונים אלה , שעד כה כה התנגדו נחרצות לכל שינוי בשיטת הייצוא 
הריכוזית , מונופוליסטית , הגמישו באחרונה את עמדתם . ראשי הארגונים החקלאיים 
יקיימו דיון מיוחד בעניין השיטה המועדפת לייצוא תוצרת טרייה בכינוס שיתקיים 
בשבוע הבא בשפיים . מתכוונים להשתתף בכינוס גם פעילי עמותות החקלאים , 
הנאבקות נגד שליטתם של " אגרקסקו " ומועצות השיווק שליד משרד החקלאות בייצוא 
תוצרת חקלאית . מזכיר המרכז החקלאי , שמחה אסף , נסוג באחרונה מעמדתו המסורתית 
הגורסת כי יש לבצע את הייצוא של תוצרת טרייה " באגרוף אחד " , קרי באמצעות 
" אגרקסקו " והמועצות . אסף אמר ל"הארץ " , כי עתה יש לבחון אפשרות של 
פתיחת הייצוא החקלאי בפני גופים מסחריים שונים , ש"יפעלו בצד מועצות השיווק 
הקיימות ולא במקומן " . אסף הדגיש עם זאת , שאסור להנהיג ביזור מיידי ומוחלט 
של מערכת הייצוא החקלאי , " כדי שלא נפסיד את המכנסיים " . 
