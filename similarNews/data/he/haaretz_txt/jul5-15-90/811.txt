מס ערך מוסף הוא המס הכי צודק והכי יעיל , כי מי שצורך יותר משלם יותר . 
כך הכריז אתמול סגן שר האוצר החדש הרב יוסף עזרן במסיבת עיתונאים עם הכתבים 
הכלכליים בירושלים . עזרן כי אם יהיה צורך להגדיל את המימון לצורך קליטת 
העלייה הרי שאין מניעה לשקול העלאת המע"ם . הוא הוסיף ואמר , כי השלים סבב 
שיחות ראשון עם כל ראשי האגפים באוצר . הפקידים הבכירים מסרו לו את הערכותיהם 
על התפתחות המשק . בתוך שבועיים יגבש עזרן יחד עם שר האוצר יצחק מודעי את 
תחומי הפעולה שיהיו בידו . עזרן ביקש ממודעי שיניח לו לטפל בתקציבי מערכות 
הבריאות , העבודה והרווחה , והביטוח הלאומי . כמו כן , יעסוק סגן השר 
בקידום השקעות מחו"ל ובהקמת מבנים מרכזיים לנציגויות הישראליות בפאריס ובניו - 
יורק . עוד מבקש עזרן להיות מופקד על הערכות המשק לקראת איחוד אירופה בשנת 
29 . עזרן תומך במכירת חברות ממשלתיות , אם כי לא בחופזה , אלא מתוך שיקול 
דעת . מכירת חברות ממשלתיות חשובה לגיוס הון ולהקטנת החובות . הוא מבקש 
לעודד משקיעים מהציבור הדתי מחו"ל להשקיע בישראל . הוא סבור כי סקטור זה 
אינו מנוצל דיו . עזרן נפגש אתמול עם שישה מנהלים כללים של בתי - חולים חרדיים , 
לדיון במשבר במערכת הבריאות . בפגישה נכחו מנהלי בתי החולים משגב לדך , 
ביקור חולים , הרצוג ושערי צדק בירושלים , מעייני הישועה בבני ברק ולניאדו 
בנתניה . כמו כן , השתתף בישיבה גם סגן שר הבריאות ח"ך אליעזר מזרחי . 
הרב עזרן אמר , כי לפגיעה זומנו רק מנהלי בתי חולים בעלי צביון דתי , אך 
לא היתה שום כוונה לפלג את ציבור הרופאים בישראל , ותכלית השיחה היתה להסביר 
למנהלי בתי החולים את השלכות השביתה , במיוחד על רקע ההלכה והאתיקה היהודית 
העתיקה , שבתי חולים אלה סרים למרותם . מנהלי בתי החולים הבטיחו כי ייצאו 
בקריאה נרגשת אל מנהלי בתי החולים האחרים , להפסיק את השביתה . אולם , 
הם נמנעו מיציאה בהכרזה פומבית , כדי שלא ליצור רושם של פילוג בקרב ציבור 
הרופאים . 
