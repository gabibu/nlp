בפעם הראשונה בתולדותיה חתמה חברת דיגיטל העולמית הסכם פיתוח עם חברה ישראלית . 
המדובר באלישרא . בהודעה רשמית נמסר , כי על - פי ההסכם תפתח אלישרא עבור 
דיגיטל מכלל מחשב ואקס מתקדם , במארז חדשני . נראה כי מדובר בהקשחה של 
מחשבי וקאס , לצורך שילובם במערכות צבאיות . על ההסכם חתמו דומיניק לה - 
קווה , סגן - נשיא דיגיטל , ויצחק צורן , מנכ"ל אלישרא . זו הפעם הראשונה 
שדיגיטל העולמית מעבירה עבודת פיתוח מסוג זה לגורם מחוץ לארה"ב . בתום הפיתוח 
באלישרא , ועם אישור המוצר על - ידי דיגיטל העולמית , תזמין דיגיטל מאלישרא 
עבודות ייצור של הטכנולוגיה והמוצר , בשווי של מיליוני דולרים . זמן הפיתוח 
הצפוי הוא חודשים מספר . לחתימת ההסכם הביאה יוזמה של היחידה לפיתוח עסקים 
בדיגיטל ישראל , אשר קישרה בין אלישרא לבין דיגיטל העולמית . היחידה לפיתוח 
עסקים עוסקת באיתור יכולות טכנולוגיות ישראליות ובשיווקן והשמתן בעולם , 
באמצעות מערך השיווק של דיגיטל העולמית . גיל ויזר , מנכ"ל דיגיטל ישראל , 
אמר עם חתימת ההסכם : " אנו סבורים כי חלק חשוב מתפקידה של דיגיטל ישראל , 
כחברה - בת ישראלית של חברה רב - לאומית גדולה , הוא להביא עסקים לישראל , 
ומקווים כי הסכם זה יביא לשיתוף פעולה עתידי פורה בין החברות " . אלישרא , 
יצרנית מובילה בישראל של מערכות לוחמה אלקטרוניות למשרד הביטחון וללקוחות 
בחו"ל , פיתחה בשנים האחרונות יכולת לשלב ידע של טכנולוגיות מזעור ייחודיות . 
יכולת זו בתחום המיקרואלקטרוניקה היא שזיכתה את אלישרא בהזמנת הפיתוח של 
דיגיטל . דיגיטל , יצרנית משפחת מחשבי ואקס , היא חברת המחשבים השנייה 
בגודלה בעולם ומובילה במערכות מחשבים בתקשורת . לדיגיטל עמדת בכורה בשילוב 
מערכות בזכות החומרה , התוכנה והשירות שלה . 
