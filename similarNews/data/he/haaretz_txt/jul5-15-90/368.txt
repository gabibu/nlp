" זכות אחת של אזרח במדינה שנרמסת יותר מכל היא הזכות לקבל טיפול רפואי . 
המערכת הרפואית , שעברה זעזועים ושביתות של רופאים ואחיות בעבר , נכנסת 
לשביתה דומה בימים אלו ואף אחד לא קורא נכון את המפה ; אף אחד לא קם וזועק 
על העובדה שמהחולה במדינה נשללת היום הזכות לטיפול רפואי " . דברים אלו אמר 
ביום ששי נשיא אוניברסיטת תל - אביב , פרוף משה מני , ביום עיון בנושא 
" זכויות החולה " , שנערך בת"א מטעם האגודה לרפואה ומשפט וקופת חולים " מכבי " , 
לזכרו של יו"ר הנהלת הקופה עו"ד אליהו גיצלטר . פרוף מני אמר כי הוא משוכנע 
שממצאי ועדת נתניהו , שתפרסם את מסקנותיה בקרוב , לא יפתרו את בעיות שכר 
הרופאים במדינה , אלא יפתרו אולי בעיות אחרות כמו זכות החולה לטיפול רפואי , 
לבחירת הרופא והמוסד שבו הוא מאושפז זכויות בסיסיות שימנעו את הפיכת החולים 
כבני ערובה בידי קופות - חולים , שההיסטוריה , הרקע והתפקוד שלהן הם פוליטיים 
לחלוטין " . עוד אמר פרוף מני , כי יש צורך להבטיח לחולה קבלת מידע רפואי 
ולהבטיח סודיות רפואית בעידן המחשב . קפידביניו"ר ועדת המחקרים של האגודה 
לרפואה ולמשפט , עו"ד אלי זוהר , קבע כי כדי להבטיח את זכויות החולה יש 
לחוקק חוק - יסוד , שיכלול ארבע זכויות בסיסיות : 1 ) " הזכות לקבל טיפול 
רפואי על כל גווניו " . ואם הוא לא ניתן בארץ , יש לאפשר לקבלו בחו"ל . 
עו"ד זוהר טען , כי שום רעיון סוציאליסטי לא יצדיק תפיסת עולם שבעטיה 
אדם לא יוכל אזרח לקבל טיפול רפואי בשעות אחר הצהרים . אין עוד מדינה שבה 
חדרי הניתוח ומתקנים אחרים בבתי חולים נסגרים בשעה 00 . 41 . לדבריו , 
לא ייתכן שממשלת ישראל תפנה לבתי המשפט כדי להוציא צווים להפסקת טיפול בחולים 
בשעות אחר הצהרים , בה בשעה שלא מאפשרים לפתוח בתי חולים פרטיים ולהפעיל 
שירותים במסגרת תוכניות שירותי - רפואה - פרטית . כמו - כן אין מאפשרים 
לחברות הביטוח להפעיל ביטוחים רפואיים משלימים , מאחר שאין איפה לקנות את 
השירותים האלו . 2 ) " זכות שתעגן את ההסדר של טיפול כפוי " . כיום יש 
מערכת שלמה של טיפולים כפויים החל ממילה , חיסונים , בדיקות שגרתיות כולל 
בדיקות לקראת שירות צבאי , בדיקות נהיגה , וכלה בבדיקות אחרות שמחייב חוק 
בריאות העם כמו טיפול באסיר ובחולה נפש . כל אלה , לדעת זוהר , צריכים 
להיות מעוגנים בחוק - יסוד , שיאפשר לאדם לשקול בעצמו את כל השיקולים האפשריים 
ולהביע את רצונו בהם מילדות ועד מותו . 3 ) " זכות החולה לדעת ולקבל מידע " . 
4 ) " פיצוי לנפגעי - רשלנות - רפואית " . יש צורך לשנות את הנוהג ולפצות 
נפגעי - רשלנות - רפואית כפי שהדבר נעשה לגבי נפגעי תאונות דרכים או במסגרת 
חוק מוצרים פגומים . הדבר יאפשר לנתק את הסוגיה המשפטית מקשר השתיקה שבין 
הרופאים לחולה הנפגע . רבה הראשי של תל - אביב יפו , הרב ישראל לאו , התמקד 
בדבריו בקשר שבין ההלכה לזכויות החולה והתייחס לזכות ל"המתת חסד " הנתונה 
לוויכוח ציבורי . הוא תיאר מצב שבו חולה מחובר למכונת החייאה במשך 42 שעות 
ולאחר מכן מופסקת פעולת המכונה כדי למלא בה גז . אם במהלך ההפסקה החולה 
לא חזר לנשימה עצמונית במשך 01 דקות , ואין רפלקסים אחרים המראים על סיכוי 
לחיות , אין ההלכה מחייבת לחר חזרה למכשיר . ברור כי ההחלטה מחייבת החלטה 
של יותר מרופא אחד , אמר . 
