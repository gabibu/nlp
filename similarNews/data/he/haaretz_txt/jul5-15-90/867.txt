קשישים שהיו אמורים החודש להתחיל לקבל שירותי סיעוד וטיפולי בית , לפי 
חוק ביטוח סיעוד , לא יקבלו את השירותים בשל עיצומי העובדים הסוציאליים . 
בישיבה שקיימו אתמול , בבית הוועד הפועל , ראשי המחלקות לשירותים חברתיים 
מכל הארץ , הוחלט להחריף את העיצומים ולהפסיק כליל את הטיפול על פי חוק 
ביטוח הסיעוד , שמשמעו פגיעה ב62 אלף קשישים סיעודיים הרתוקים לביתם . עיצומי 
העובדים הסוציאליים , הנכנסים עתה לשבוע הרביעי , פרצו על רקע העובדה שלמרות 
ההבטחות , לא תוגבר כוח האדם שהופקד על נושא ביצוע חוק ביטוח הסיעוד , 
שנכנס לתוקפו לפני שנתיים . 62 תקנים של עובדים סוציאליים הוקצבו לביצוע 
החוק , שמשמעם 000 , 1 קשישים לעובד . העובדים הסוציאליים מהווים חוליה 
אחת במערכת משולבת של גורמים שונים , העוסקים בביצוע החוק יחד עם אחיות 
בריאות הציבור , פקידי המוסד לביטוח לאומי וחברות הסיעוד , המספקות את 
שירותי הטיפול . לפני הפעלת החוק , היה צפי ל000 , 01 קשישים זכאים לטיפול , 
אך כשהוברר כי היקף הזכאים עולה והוא כפול מהמתוכנן , לא הותאם לכך תקן 
כוח האדם . בחברות לשירותי סיעוד קיים חשש , כי נוכח עיצומי העובדים הסוציאליים 
והעובדה שאין הם יכולים להתחיל בטיפול בלקוחות חדשים , ייאלצו לפטר עובדות , 
והמערכת שנבנתה במשך השנתיים האחרונות תקרוס . כדי לקבל את התשלומים עבור 
הטיפולים , נזקקות החברות לאישורים של העובדים הסוציאליים . בינתיים מעביר 
להם המוסד לביטוח לאומי מקדמות ללא חתימות העובדים הסוציאליים , אך קיים 
חשש לזעזועים כלכליים בענף , באם יימשכו העיצומים . אלי בן - גרא , מזכ"ל 
איגוד העובדים הסוציאליים , האשים אמש את משרד העבודה והרווחה , על כי 
לא תבע בעת תכנון התקציב את הגדלת התקנים . שמואל סלבין , מנכ"ל משרד העבודה 
והרווחה , אמר בתגובה , כי מועצת הביטוח הלאומי ביקשה עוד בינואר את הגדלת 
התקנים , אך האוצר התנגד לכך . לגופו של עניין , מסתמן עתה , לדבריו , 
הסדר חדש , לפיו אמנם לא יוגדלו התקנים , אך העובדים הסוציאליים יפוצו 
כספית עבור עומס העבודה . 
