ועדת העבודה והרווחה אישרה אתמול את הצעת חוק עבודת נשים , הקובעת כי עובדת 
שנעדרה מעבודתה בתקופת הריון בשל מצב רפואי הקשור בו ( " שמירת הריון " ) 
, תהיה זכאית לגמלה חודשית מהמוסד לביטוח לאומי . שיעורה של הגמלה יהיה 
% 52 מהשכר הממוצע במשק , למשך כל תקופת ההיעדרות מהעבודה . כמו כן , מאפשרת 
הצעת החוק להאריך את חופשת הלידה בשל מחלת האשה לאחר הלידה , תוך שמירת 
זכויות הוותק שלה . הצעת החוק גם מרחיבה את האיסור לפטר עובדת בהריון , 
גם כשהיא עובדת על - פי חוזה מיוחד ולתקופה קצובה . ההצעה , שהוגשה על - 
ידי מזכיר ההסתדרות ח"ך ישראל קיסר , תונח בקרוב על שולחן הכנסת לקריאה 
שנייה ושלישית . ועדת העבודה והרווחה גם אישרה בקריאה טרומית הצעת חוק , 
המחייבת מעביד ועובדת להפריש לקרנות הפנסיה בתקופת חופשת הלידה את הסכומים 
שהפרישו לפני החופשה . המגמה היא להבטיח את רציפות זכויותיה הפנסיוניות 
של העובדת . הצעת חוק זו , שגם היא הוגשה על - ידי ח"ך קיסר , תונח בקרוב 
לקריאה ראשונה על שולחן הכנסת . 
