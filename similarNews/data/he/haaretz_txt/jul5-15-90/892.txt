( ע ) . " ההתנכלות לרכוש חקלאי של יישובים באמצעות הצתת שדות , יבולים 
ויערות , והסבת נזק חמור בזדון לאותם יישובים בדרכים נוספות , הפכו בשנים 
האחרונות לתופעה שכיחה ומסוכנת ביותר המקוממת כל אדם המאמין בפתרון בעיות 
בדרכי שלום , בלי להסב נזק לאזרחים שלווים " , קבע השבוע בית המשפט העליון , 
בהגדילו ביותר מכפליים את עונשו של תושב השטחים , שהורשע בהצתות במושבים 
ובקיבוצים באזור ואדי ערה . במקום שנה וחצי מאסר בפועל , שהטיל עליו בית - 
המשפט המחוזי בנצרת , גזר עליו בית המשפט העליון ארבע שנות מאסר בפועל . 
האיש , מוחמד גרדת , בן 62 , מהכפר זבובה באזור גנין , ביצע יחד עם חברו , 
שורה של מעשי הצתה וחבלה ביישובים יהודיים , בתקופה שבין אוקטובר 8891 
ויולי 9891 . בין השאר , הוא הצית שמונה עגלות כותנה של מושב מי עמי , 
תלש וקרע שתילי חמניות רבים וחתך צינורות השקיה מפלסטיק באותו יישוב . 
כמו כן שילח אש ב51 דונם עצי אורן ביערות מנשה וחתך צינור מחובר למכל דישון 
בקיבוץ גבעת עוז , דבר שגרם לשפיכת 0002 ליטר חומר דישון בשדות הקיבוץ . 
בביהמ"ש המחוזי בנצרת , שם הועמד לדין , הודה האיש במעשיו , הביע חרטה 
וביקש רחמים בנימוק " שהשטן הדיחו לדברי עבירה " . השופט ע . זואבי התייחס 
בחומרה למעשה , אך התחשב בחרטתו של הנאשם ובעברו הנקי , והאמין לו " שבאמת 
עברו במוחו מחשבות שטניות לפיהן פעל " . הוא הסתפק בהטלת קנס של 0051 ש"ח 
ומאסר בפועל לשנה וחצי ומאסר על תנאי לשנתיים וחצי . פרקליטות המדינה ערערה 
לביהמ"ש העליון על קולת העונש וטענה כי ביהמ"ש המחוזי נתן משקל רב מדי לנסיבותיו 
האישיות של הנאשם ולא ייחס את המשקל ההולם לעבירה , שהפכה נפוצה והפוגעת 
קשות בעיקר בציבור החקלאים . השופטים שלמה לוין , גבריאל בך ותאודור אור 
השתכנעו מטיעוני המדינה וקיבלו את הערעור . אך בהתחשב בהחמרת עונש המאסר , 
ביטלו השופטים את הקנס שהוטל על המציתים . 
