. ראש ממשלת פולין , טאדיאוש מאזובייצקי , שעליו מופעלים לחצים לסלק 
את השרידים האחרונים של הקומוניזם ולהחיש את הדמוקרטיזציה , יודיע ביום 
שישי על שינויים בממשלתו . דוברים ממשלתיים סרבו להעלות השערות בדבר ממדי 
השינויים שאותם שוקל מאזובייצקי , אך מקורות פוליטיים אמרו כי נראה שלפחות 
שלושה שרים יודחו . מאזובייצקי דחה אתמול את הצעתו של לך ואלנסה להיפגש עמו 
במספנות גדאנסק . ראש הממשלה מציע , לעומת זאת , כי הפגישה ביניהם תתקיים 
בווארשה בחסותו של הארכיבישוף הפולני . מאזובייצקי אומר כי המספנות " אינן 
המקום הטוב ביותר " לפגישה כזאת , שעה שהסיעה הפרלמנטרית של סולידריות 
מותקפת בידי ואלנסה ואנשיו . 
