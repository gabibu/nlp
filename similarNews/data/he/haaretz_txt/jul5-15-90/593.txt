ואשינגטון ( מיוחד ל"הארץ " ) . הממשל האמריקאי מצפה שהפגישה הצפויה בין 
מזכיר המדינה בייקר לעמיתו הישראלי דוד לוי אם אכן תצא לפועל תניב הסכמה 
ראשונית על שמות של מועמדים פוטנציאליים למשלחת הפלשתינית למשא - ומתן . 
כך הובהר בימים האחרונים לדיפלומטים ישראליים בוואשינגטון . הממשל מצפה 
שבפגישה בין בייקר ללוי , אשר תתקיים ככל הנראה ב71 או ב91 בחודש בפאריס , 
יועלו שמות של פלשתינאים מהשטחים , המועמדים להשתתף במשלחת למשא - ומתן 
על הסדרי הבחירות , כדי לאפשר התקדמות ממשית בתהליך השלום . הדבר ייעשה 
על - פי הסכמתו של ראש הממשלה יצחק שמיר , שהובעה במכתבו לנשיא בוש , לעיקרון 
של דיונים על הרכבת משלחת פלשתינית למשא - ומתן , על יסוד של בחינה שמית . 
דיפלומטים ישראליים בוואשינגטון מעריכים , כי תיתכן אפשרות שהממשל יסכים 
לנהל תחילה שיחות על זהותם של החברים במשלחת , שמאפייניהם מקובלים על כל 
הצדדים ( תושבי השטחים , שאינם קשורים לפעילות אלימה ) , ורק אחר - כך 
יידונו המאפיינים הבעייתיים , ובהם שאלת ייצוגם של תושבי מזרח - ירושלים 
ושל אנשי הפזורה הפלשתינית . קפידבינמזכיר המדינה , גיימס בייקר , הבהיר 
אתמול בראיון טלוויזיוני , כי הממשל יעמוד על כך שקידום תהליך השלום בעתיד 
הקרוב יתמקד במאמצים לפתיחת דיאלוג ישראלי - פלשתינאי ולא בניסיון לקדם משא - 
ומתן בין ישראל לבין שכנותיה הערביות . " יש צורך בשני צדדים לשם התחלת 
שיחות שלום " , אמר בייקר . לדבריו , ביסוד של התחלת התקדמות בכל תהליך 
שלום עומד דיאלוג בין פלשתינאים לישראלים ; " לפני שהממשלה הישראלית נפלה 
היינו קרובים במידה יוצאת מגדר הרגיל לראות תחילתו של דיאלוג " . בייקר שב 
ואישר , כי ביקש משר החוץ , דוד לוי , להיפגש עימו ב81 או ב91 ביולי בפאריס 
" כדי להתחיל בשיחות בענין זה " . בתשובה לשאלה בדבר מידת החשיבות של השתתפות 
מדינות ערב בתהליך , אמר בייקר : " אנו עובדים קשה מאוד כדי להביא עוד 
מדינות ערביות לעשות את מה שעשתה מצרים , כלומר להכיר בזכותה של ישראל להתקיים , 
ולמעשה זה מה שראש אש"ף בעצמו עשה " . לדברי בייקר , יש צורך בהכרה כזו 
של מדינות ערביות נוספות , כחלק מן ההתקדמות לקראת שלום , " אך זה אינו 
יכול להיות תנאי מוקדם מוחלט כדי להתחיל לקיים דיאלוג בין פלשתינאים לישראלים " . 
בייקר אמר , כי הוא סבור שדווקא דיאלוג פלשתינאי - ישראלי יעניק סיכוי 
טוב יותר לדחוף מדינות ערביות לעבר הכרה בישראל . קפידבינבממשל האמריקאי 
יש ציפיות גבוהות ביותר לקראת המפגש בין בייקר ללוי . " אנו חשים שדוד 
לוי הוא איש שאולי נוכל לעשות עימו עסקים , ואנחנו רוצים לתת לו סיכוי " , 
אמר פקיד בכיר במנגנון החוץ האמריקאי לכתב הדיפלומטי של ה"ניו - יורק טיימס " , 
תומס פרידמן , הידוע בקשריו ההדוקים עם המזכיר בייקר ועם עוזריו הקרובים . 
הנשיא בוש אמר ביום שישי שעבר , כי הוא זקוק להבהרות נוספות משמיר לגבי 
כמה מהשאלות שבוש הציג לו במכתבו , אך רמז כי אפשר יהיה לעשות את ההבהרות 
הללו בהמשך התהליך , ולא כתנאי לפתיחת שיחות על ההרכב השמי של המשלחת הפלשתינאית . 
נשיאות שרי החוץ של הקהילייה האירופית המשותפת ביקשה אתמול באמצעות שגריר 
ישראל באיטליה , להיפגש בהקדם עם שר החוץ דוד לוי . מלשכת שר החוץ נמסר 
אמש , כי עדיין לא נקבע מועד הפגישה של השר לוי עם חברי נשיאות שרי החוץ 
של הקהילייה האירופית . לא מן הנמנע שהשר לוי ינצל את צאתו לפאריס כדי להיפגש 
ב71 בחודש עם מזכיר המדינה האמריקאי , כדי להיפגש עם ראשי הקהילייה האירופית 
המשותפת . רופאיו של שר החוץ עדיין לא קבעו סופית אם יתירו ללוי , שרק לפני 
זמן קצר עבר צנתור , לצאת לשליחות בחו"ל . לפי שעה עדיין לא שב לוי לפעילות 
מלאה , והוא מקיים את פגישותיו מלשכתו המאולתרת שהוקמה במלון " לרום " 
בירושלים . מקורביו של לוי ציינו , כי הוא חש בטוב , וכי תוך ימים ספורים 
בכוונתו לשוב לפעילות מלאה . 
