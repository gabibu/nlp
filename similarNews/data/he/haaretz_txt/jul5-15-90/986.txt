המגעים למכירת חלקו של המשביר המרכזי ברשת המשביר לצרכן מתנהלים באיטיות , 
והסיכויים לסגירת עסקה עם גורם כלשהו בחודשים הקרובים אינם גדולים כך מעריכים 
גורמים בכירים ברשת . המשביר המרכזי , שמחזיק % 05 ממניות המשביר לצרכן , 
שקוע בחובות כבדים , בהיקף של עשרות מיליוני דולר , ומופעלים עליו לחצים 
מצד הנושים , ובראשם בנק הפועלים , למכור את חלקו ברשת . המחצית השנייה 
של מניות הרשת מצויה בידי אגודות הקו - אוף : דן השרון , קו - אוף צפון 
וקו - אוף ירושלים , שאינן מתלהבות בשלב זה למכור את חלקן ברשת , אם כי 
לא פוסלים באגודות אלה את האפשרות על הסף . על מכירת חלקו של המשביר המרכזי 
במשביר לצרכן מופקד מנכ"ל המשביר המרכזי , יוסי גנשר , המנהל את המגעים 
מבלי לערב בהם את הנהלת המשביר לצרכן ואת חברי מועצת המנהלים שלה , שבהם 
יושבים נציגי הקו - אוף . בין המתעניינים ברכישת הרשת , נמנות רשתות הכל - 
בו האנגליות דבנהם וטוף - שוף , אם כי בשלב זה נמסר שהמגעים עמן הוקפאו . 
גם קונצרן כלל אישר את העובדה שאנשיו בודקים את האפשרות להשתלט על הרשת , 
אך זאת בהנחה שיצליחו לצרף לעסקה גם רשת שיווק בין - לאומית בעלת שם וניסיון 
שתוכל לסייע בהבראתה . מרשת המשביר לצרכן נמסר אתמול על עלייה ריאלית בשיעור 
ממוצע של % 01 בהיקף המכירות שנרשמה בחודש יוני בחנויותיה , לעומת חודש יוני 
98 . ברשת , שלה 81 סניפים , תולים את הגידול המפתיע במכירות במבצעי המכירות 
גדולים ובהקדמת מכירות סוף העונה . עיקר הגידול במכירות היה בבגדי - ים , 
אופנה וקוסמטיקה . אלי גידור , מנהל השיווק של הרשת , ציין כי הרשת עוברת 
באחרונה תהליכי ייעול ונערכת באמצעות מיחשוב מערכותיה לשליטה טובה ומהירה 
יותר על הפעילות בסניפים . בחודשים האחרונים , הוא מסר , מורגש ברשת גידול 
משמעותי בהיקף הרכישה באמצעות כרטיסי אשראי , שבאמצעותם מחוייב חשבון הבנק 
של הלקוח בתשלומים . 
