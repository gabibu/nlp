כמאה עובדי מדינה שהיו מושאלים למרכז למיכון משרדי ( מל"ם ) , ופרשו לאחרונה 
לפנסיה מוקדמת , מקבלים פנסיה המגיעה עד לשלושת אלפים ושמונה מאות שקלים 
לחודש . זאת לעומת הפנסיה המקסימלית בדירוג האחיד , העומדת על אלפיים מאה 
ושלושים שקל לחודש . כמו כן קיבלו עובדים אלה עוד כחמישים אלף שקל , תשלום 
חד פעמי פטור ממס , עבור " חודשי הסתגלות " ו"הודעה מראש " . המרכז למיכון 
משרד מל"ם העוסק במרשם התושבים , בסטטיסטיקה ובתשלום משכורות לעובדי מדינה 
היה עד לפני שבע שנים מחלקה באוצר . בעקבות ההחלטה להפוך אותו לחברה ממשלתית 
הוסכם עם העובדים שהם ימשיכו להפעיל את המרכז כעובדי מדינה , עד שתוסדר 
העברתם למעמד של עובדי חברה ממשלתית . החברה הוקמה , אך העברת העובדים לא 
הוסדרה והם המשיכו להיות עובדי מדינה מושאלים למל"ם . העובדים ניצלו מעמד 
זה והצליחו להוציא מהנהלת החברה דרגות נוספות ותוספות שונות . לפני כשנתיים 
הגיעה הנהלת החברה למסקנה , שהיא יכולה לוותר על שירותיהם של כ021 עובדים . 
סגן מנכל מל"ם , שלום גרנית , אמר כי ההצלחה לפטר את העובדים שווה את המחיר . 
