נשיא מרכז הקבלנים , מרדכי יונה , דוחה בתוקף את הביקורת הקשה שמתח עליו 
דובר המורדים בליבריה . " אינני מכיר את האיש " , אומר יונה , הנמצא כעת 
בישראל . " עכשיו כל אחד נהפך שם למנהיג מורדים " . הוא מוסיף : " אנחנו 
פועלים כזרוע הארוכה של הבנק העולמי , ומבצעים את העבודות בשיתוף אתו ובמימונו . 
ראשי הבנק העולמי ביקשו לבצע את העבודות האלה , כדי לסיע בפיתוחה של ליבריה " . 
יונה מציין , שעבודות הכריתה נעשות בפיקוח מלא של הבנק העולמי , הדואג 
גם להשלכות הסביבתיות של כריתת העצים . " הבנק העולמי לא היה מאפשר לנו 
לבצע עבודות , שאינן עונות לצרכיה של ליבריה " . לדבריו , עבודות הכריתה 
המתבצעות בליבריה ( יונה כורת עצים באופן ניסיוני גם בגינאה ) זכו לשבחים 
לא רק מצד הממשל הליברי ( יונה בונה גם את משרד הביטחון של ליבריה ) , 
אלא מצד ארגונים שונים בעולם . עבודות כריתת העצים בליבריה הן , לדבריו , 
דגם לפעולות דומות בארצות אחרות . " אלפי משפחות ליבריות מתפרנסות מעבודות 
הכריתה , והטענה כאילו יש בכך כדי לפגוע בליבריה איננה יותר מקשקוש " , 
אומר יונה . 
