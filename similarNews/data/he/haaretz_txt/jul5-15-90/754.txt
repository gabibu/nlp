ראשי הסוכנות ומשרד הקליטה יצאו אתמול בחריפות רבה נגד הצעתו של שר האוצר 
יצחק מודעי לקצץ את הסיוע לעולים הניתן באמצעות " סל הקליטה " ב - 000 , 
3 שקלים . " סל הקליטה " של משפחת עולים בת שלוש נפשות מסתכם כיום בכ12 
אלף שקלים לשנה . החלק העיקרי מיועד למימון שכר הדירה בשנה הראשונה . מנכ"ל 
משרד הקליטה , אהרן לפידות , אמר כי דווקא כיום , כאשר מצאי הדיור להשכרה 
הולך ואוזל ומחירי הדירות להשכרה מאמירים , אין לפגוע בתנאי הסיוע לעולים 
ובעיקר בסעיף הדיור . לפידות ציין כי סל הקליטה חושב עד השקל האחרון לפי 
צרכי העולה ובהתאם לעלויות הפריטים והשירותים הכלולים בסל הקליטה . " עלינו 
לזכור כי מדובר בעולים המגיעים לישראל חסרי כל ומותירים מאחוריהם את כל מה 
שהיה להם " , אמר לפידות . לדבריו , משרד הקליטה ער בדיוק כמו משרד האוצר 
למצוקות הדיור של הזוגות הצעירים , אולם הדבר איננו מצדיק פגיעה בתנאי הסיוע 
של העולים . גם ראש מחלקת העלייה והקליטה בסוכנות , אורי גורדון , תקף 
את הצעתו של מודעי . לדבריו , קיצוץ הסיוע הניתן כיום לעולים הוא גזרה 
שציבור העולים לא יוכל לעמוד בה . " האוצר איננו יכול להמשיך במדיניות 
של שליפת פתרונות מהשרוול ללא כל מחשבה מעמיקה בדבר התוצאות וההשלכות שיהיו 
להחלטותיו " , התריע גורדון . הוא הדגיש כי הכבדת הנטל על העולים תקשה עליהם 
במציאת פתרונות דיור . לדעתו , במקום להתמודד עם הבעיה האמיתית של הצורך 
בבניית אלפי יחידות דיור שיבלמו את הביקוש הגואה , והשתוללות מחירי שכר 
הדירה , מעדיף האוצר להניף את חרב הקיצוצים ולפתור את הבעיה בשיטת " זבנג 
וגמרנו " . גורדון הוסיף , כי הגיע הזמן שגם באוצר יבינו שהם עוסקים בבני - 
אדם ולא במספרים של מאזנים . 
