השלמתי את כתיבת הביוגרפיה כשגורבצוב נבחר וכוחו היה מוגבל . אבל גם במהדורה 
המעודכנת מ8891 , עדיין לא יכולתי לנבא התפתחויות כאלה . אני לא מסכים , 
שמה שאנו עדים לו כעת הוא פילוג . יש כאן פרישה של קבוצת צירים רדיקלית 
מצומצמת . גם אם יפרשו עוד , לא נשקפת להערכתי סכנה להגמוניה של גורבצוב . 
הרדיקלים בראשות ילצין דרשו לעשות שינויים מהירים בן לילה , וזה לא ניתן . 
אני לא חושב שגורבצוב נטש את הפרסטרויקה . נכון שקצב השינויים הואט , 
בגלל הקשיים ביישום הרפורמות . לא קל לשלב במשק , הבנוי שנים על טהרת השיטות 
הקומוניסטיות , יזמות פרטית בנוסח הקפיטליזם . לגורבצוב אין סיבה לדאגה , 
שכן הציבור בבריה"ם יתפכח במהרה מההתלהבות שאחזה חלק ממנו מילצין וחבריו , 
משום שהם אינם מציגים תכנית אלטרנטיווית למדיניות גורבצוב . כל מה שהם 
אומרים , שאת המדיניות שהתווה גורבצוב צריך להחיש . אם יקימו מפלגה , 
יהיה להם קשה מאוד לגרוף את רוב המצביעים , כאשר כל שיהיה להם להציע זה 
מהדורה מואצת של תוכנית גורבצוב . גורבצוב יצא מהוועידה מחוזק יותר , וייקל 
עליו לדעתי לממש את תוכניותיו , חרף הקוו השמרני שממשיך לאפיין חלק ניכר 
בהנהגה . אבל מאחר והפוליטבירו נחלש ואיננו מחזיק בכוח שריכז בעבר , וכך 
גם הק . ג . ב . והצבא , גדל כוחו של גורבצוב כנשיא והוא יוכל לממש תוכניותיו . 
יש מקום לחשש שאם המצב הכלכלי יחמיר , גורבצוב עלול להכריז על צעדי חירום 
שיחזירו את הגלגל אחורנית לכיוון דיקטטורה . אחי מגלה עצמאות בעמדותיו , 
מקפיד שלא להיגרר למחנה זה או אחר . הוא כמובן בהחלט בעד הרפורמות , ואף 
הוא היה רוצה לראותן מיושמות בהקדם , אבל בניגוד לילצין וחבריו הוא יותר 
ריאלי , יודע את הקשיים ולא לוחץ היכן שלא צריך והיכן שזה לא יעזור . איני 
בטוח . סביר יותר שהעידכון יעסוק בניתוח המעבר של המשק והמשטר בבריה"ם מקומוניזם 
לסוציאליזם דמוקרטי , כמו בכמה מדינות מערביות . אני מניח שזה ילווה בקשיים 
רבים , אבל הערכתי היא שגורבצוב יצליח להתגבר עליהם ולהירשם בהיסטוריה כאחד 
ממחוללי המהפכות החברתיות והכלכליות הגדולות בעידן המודרני , בעוד שמנהיגים 
כמו ילצין יירשמו רק כאפיזודה חולפת . 
