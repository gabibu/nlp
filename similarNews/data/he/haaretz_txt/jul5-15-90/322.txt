אני כמובן לא אובייקטיווי כי יש לי בריכת שחייה , אבל אני חושב שזה כמו 
לחתוך ציפורן ברגל כאשר השן היא שכואבת . כל הכבוד למקוריות של רפול , 
אבל קצת רצינות לא תזיק . בריכות השחייה הפרטיות הן לא הבעיה של משק המים 
בישראל . במקום לבזבז מאמץ על פתרונות סרק , שיואיל להשקיע מאמצים במציאת 
פתרונות אמיתיים . שיבדוק את החקלאות , אם כדאי , למשל , להמשיך ולגדל 
כותנה בארץ . אני מכיר את השיטות האלה . הן לא עושות עלי רושם . זה בדיוק 
כמו שיטת " איסוף התרמילים " . זו הפגנה , שאולי משיגה כותרות , אך החיסכון 
הכלכלי שהיא משיגה הוא אפס - אפסים . אני יודע זאת כי אני מיניתי את רפול 
לרמטכ"ל , ויודע מה החיסכון שהושג מאיסוף התרמילים . זה אולי חשוב ועובד 
על צעירים בני 81 , אבל לא על אנשים מבוגרים רציניים וחושבים . אני מבין 
שזה נוח לפגוע בעשירים ואולי גם פופולארי כיום , אך ישיג אפס . רפול הוא 
באמת " דן חסכן " , אבל שיעשה עבודה קצת יותר רצינית ואז ישיג חיסכון אמיתי . 
זה קשקוש . אפשר גם לחזור לדיליזאנסים . אבל אם רוצים שהארץ הזו תהיה אטרקטיווית 
לילידי הארץ וגם לתושבים מן החוץ , צריכים לדאוג לתנאים לכל גוני האוכלוסייה . 
אני לא חושב שבריכת שחייה היא תפנוקים . בעמל ידי בניתי את הבריכה הזו 
ואיני חייב התנצלות לאיש . אני זוכר שהתרחצתי במים שחיממו אותם בגזר עץ . 
שרפול יחיה איך שהוא רוצה , אבל הוא לא יכול להכתיב לכל המדינה הזו לחיות 
כמו פלאחים . אני מבין שכחקלאי קשה לו יותר לטפל בחקלאים , אבל פה יכול 
לבוא החיסכון האמיתי במים . אני לא יודע , אני לא נכנס לזה כי זה טמטום 
מוחלט . כמה בריכות שחייה בקיסריה , נהריה וסביון יפתרו את בעיית משק המים 
במדינת ישראל ? זה כמו כל ההפגנות של רפול , כמו הנסיעה בפולקסוואגן בלי 
נהג , ללכת בלי עניבה . אני מכיר את אלה שרוצים להיראות צנועים ומסירים 
את הזאקט , אבל אלה עולים למדינה יותר ביוקר מכל אחד אחר . עלי רפול לא 
יכול לעשות " דאווינים " . 
