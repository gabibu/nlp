הפעלת קו התעופה של עולי בריה"ם מפינלנד לישראל מתעכבת משום שממשלת פינלנד 
הורתה לקונסול שלה בלנינגראד להגביל את מספר האשרות הניתנות ליהודים המבקשים 
לעלות לישראל דרך פינלנד ולהנפיק רק 04 אשרות לשבוע , אומרים גורמי עלייה 
בכירים . כתב הטלוויזיה הפינית דיווח אתמול שאל - על החליטה לדחות בשלושה 
שבועות את תחילת טיסות העולים משדה התעופה " ווילמאן - סטרנד " לישראל . 
כנימוק לדחייה הוזכרו " ענייני ביטחון " . בינתיים הכחישה חברת אל - על 
את הודעת רשות התעופה של פינלנד , שלפיה היא דחתה בשל " סיבות טכניות " 
את טיסתה הראשונה להבאת עולים חדשים מבריה"ם , שאמורה היתה להתקיים אתמול . 
דובר אל - על אמר , כי חברת התעופה לא הודיעה על דחיית ביצוע הטיסה , 
וכי היא תפעיל כאשר הסוכנות היהודית תבקש זאת ממנה . מנהל שדה התעופה הפיני 
שממנו יוטסו העולים אומר כי בשדה ביקרו נציגי אל - על ושגרירות ישראל בהלסינקי , 
והם עמדו על הסידורים הטכניים - ביטחוניים . מנהל השדה מסר כי השדה מוכן 
לתפעול מידי של הטסת העולים . לדברי נחמן קליימן , דובר אל - על , הסוכנות 
היהודית היא האחראית לעניין הטיסות והיא נמצאת עדיין בשלבי התארגנות לקראת 
הפעלתן . דובר אל - על אף אמר שבניגוד לפרסומים אין מדובר בביצוע ארבע טיסות 
שבועיות , אלא בסדרה של ארבע טיסות , לבדיקת האפשרות להטיס עולים חדשים 
מבריה"ם דרך פינלנד . נודע שגורמי עלייה בכירים חוששים שפינלנד תהפוך למרכז 
הגירה של יוצאי בריה"ם שלא ירצו לעלות לישראל , זאת לאור החלטת ממשלת פינלנד 
לאפשר ליהודים המגיעים מלנינגראד לשהות בהלסינקי כמה ימים , עד מועד הטיסה 
לישראל . גורם עלייה בכיר אמר אמש : " אנחנו מאוד חוששים שהלסינקי תהפוך 
למרכז חדש של נושרים , כפי שהיה בלדיספולי שליד רומא " . 
