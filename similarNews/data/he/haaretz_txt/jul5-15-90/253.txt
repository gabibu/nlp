שר הבינוי והשיכון אריאל שרון יפעל להקמת שכונת מגורים בשטח ברמת הדר , 
אותו יעדה העירייה לבניית מלון . כך כותב המקומון " כלבו " . מדובר בשטח 
בין הרחובות חנה סנש ולאון בלום , שהוקפא לפני 51 שנה על ידי משרד השיכון 
לצורכי ציבור , ומעולם לא הועבר לעירייה . לפני כשמונה חודשים חתמה העירייה 
על הסכם עם יזמים יהודים ממערב גרמניה , לפיו ייבנה במקום בית מלון בן 31 
קומות ברמה של ארבעה כוכבים עם אולם כנסים ובריכה ובראשו מסעדה מסתובבת . 
עלות הפרויקט הוערכה ב03 מיליון דולר . לפני מספר חודשים גילה חבר מועצת 
העיר עו"ד אבי גולדהמר , כי העירייה הגיעה להסכם עם יזמים לגבי שטח שכלל 
אינו בבעלותה . השבוע שוחח גולדהמר על כך עם בכירים במשרד השיכון , ביניהם 
יועצו השר שרון , אורי שני . במכתב ששיגר לשר שרון כתב גולדהמר , כי בהעדר 
שיתוף פעולה מצד העירייה הוא מציע שהמשרד יפעל לאלתר כדי לשנות ייעוד המקום 
למגורים ולבניית דירות . מלשכת דובר עיריית חיפה נמסר כי לא ידוע על כוונת 
משרד השיכון לשנות את ייעוד הקרקע ברמת הדר , וכי העירייה ממשיכה בפעילותה 
להקמת בית מלון במקום . 
