בהיסטוריה של ארצישראל ייזכר הכיבוש המצרי כתקופה שהביאה תמורה ביישוב היהודי 
בארץ . ספרו של צבי קרגילה הוא מחקר שיטתי על התקופה המתבסס על מקורות ראשוניים 
כ"אגרות הפקידים והאמרכלים כתב יד האוצר בתוכו תכתובת ענפה בין היישוב היהודי 
לקהילות התפוצה באותה תקופה . הספר מבוסס על עבודת הדוקטור של קרגילה באוניברסיטת 
תל אביב . בשלהי שנת 1381 פלש לארץ ישראל צבא מצרי בפיקודו של איברהים פאשה . 
במסע כיבושיו הגיע עד לאדנה שבצפון סוריה , שהיתה לגבולה הצפוני של מצרים 
עד שנת 0481 . העילה הישירה לשיגור הצבא המצרי היה סכסוך שפרץ בין מוחמד 
עלי , מושל מצרים , לבין עבדאללה פאשה , מושל צידון , לאחר שזה האחרון 
מנע מעבר סחורות ממצרים לסוריה ולארמניה וסירב להחזיר למצרים איכרים שנמלטו 
משם בשל הגיוס לצבא ועול המסים . בכובשו את א"י וסוריה ביקש מוחמד עלי גם 
לבצר את שלטונו במצרים ולהרחיק את מתנגדיו הרבים בקושטא . לתקופת שלטונו 
של מוחמד עלי יוחדו מחקרים רבים , שהפליגו לא אחת בהערכותיהם וראו בשלטונו 
" מזיגה של איסלם ואירופאיות " . ואכן , מוחמד עלי , לדעת קרגילה , הכניס 
תיקונים רבים בתחומי החברה , הכלכלה והמינהל , תיקונים שלא פסחו גם על 
א"י . השלטון העותומני , לעומתו , ייחס חשיבות מדינית מוגבלת לא"י , 
ולכן לא היתה ידו מורגשת ביותר . כך , למשל , לא היתה א"י יחידה עצמאית 
מוגדרת מבחינה מינהלית , ומחוזותיה היו מחולקים בין פלך צידון לפלך דמשק . 
במאות ה71 וה81 , כאשר נתגלתה חולשתו המדינית והצבאית של השלטון העותומני , 
נעשתה אחיזתו בא"י רופפת עוד יותר . התוצאה היתה חוסר יציבות פוליטית ומשבר 
כלכלי וחברתי מתמשך . הממשל המצרי איחד , לפיכך , את מחוזותיה של א"י ביחידת 
מינהל אחת , הפריד בין רשויות אזרחיות לרשויות צבאיות והקים מנגנונים שנועדו 
לפקח על רשויות השלטון המקומיות ולנטרל מוקדי כוח שהתגבשו סביב משפחות ונכבדים 
מקומיים כתוצאה מן המבנה החברתי הפאודלי . קרגילה מציין כי המימשל המצרי 
עשה לייצוב הביטחון , יזם פעולות להרחבתה של תשתית החקלאות והמסחר בא"י 
ועודד את הבינוי במרכזים עירוניים , שהפכו בהדרגה למוקדי הפעילות הכלכלית 
והחברתית . בתקופה זו הואץ גם תהליך חדירתן של מדינות אירופה לאזור , לא 
מעט בזכות מוחמד עלי , שביקש את קרבתן וגילה יחס סובלני לנתיניהן . יוזמותיו 
של השלטון המצרי והשפעותיה של אירופה נכרכו יחדיו וחוללו שינויים , המצדיקים , 
לדעת קרגילה , את הקביעה כי ימי הכיבוש המצרי מסמנים את ראשיתה של העת 
החדשה בא"י . אחד השינויים הבולטים בתקופת השלטון המצרי בא"י הוא גידולה 
המתמיד של האוכלוסייה היהודית , בעיקר הודות לעלייה מחוץ לארץ . על פי 
ההערכה מנה היישוב היהודי בסוף תקופת הכיבוש המצרי 000 , 7 - 000 , 8 נפש 
( בתוך אוכלוסייה כללית של 001 אלף נפש לערך ) . כ%06 מהאוכלוסייה היהודית 
היו עולים שעלו לא"י בשנים 0081 - 9381 . ההתקרבות למדינות אירופה והיחס 
המתון ללא - מוסלמים הולידו תסכול בלב האוכלוסייה המוסלמית בא"י , שעוד 
הוחרף בגלל היחסים בינה ובין השלטון המצרי . מרידת המוסלמים בא"י בשנת 4381 
היתה , לדעת קרגילה , תוצאה ישירה של תמורות אלו . ההפרדה החברתית הברורה 
בין ספרדים לאשכנזים באוכלוסייה היהודית והמתחים המתלווים אליה , החלו כבר 
אז . העלייה המתמשכת לא איפשרה גיבוש חברתי פנימי של כלל היישוב . בהדרגה 
נוצרו קווי - תיחום בין אוכלוסייה ותיקה לאוכלוסייה חדשה . הפערים באו לידי 
ביטוי , בנוסף למנהגים ושפה , גם ברמת ההכנסה ובכוח החברתי . היישוב בא"י 
באותה תקופה היה מאורגן במסגרות נפרדות של כוללים , שמנעו מלכתחילה יצירת 
גוף שלטוני סמכותי . ההנהגה בכוללים התגבשה בעיקר מקרב תלמידי - חכמים , 
שאחד הביטויים העיקריים לסמכותם היה הכרה במעמדם מצד ארגונים וגופים חברתיים - 
כלליים בקהילות חו"ל . לארגון " הפקידים והאמרכלים " באמסטרדם ול"גבאי 
ארץ ישראל " בווילנה היה משקל לא מבוטל בעיצובם של דפוסי פעולה בכוללים 
הספרדיים והאשכנזיים . תיאורו של קרגילה נשמע כאילו נלקח מן השנים האחרונות . 
שאיפתם של העולים להשתלב בכולל , תוך נטייה להסתגל לדפוסי ההתנהגות החברתית , 
יצרה לעתים ציפיות מופרזות . היעדר היענות מצד הוותיקים עורר תחושת קיפוח , 
שהגבירה את תהליכי הפיצול בקרב הספרדים . הדבר הביא להקמת מסגרות עדתיות 
עצמאיות , שפעלו בתוך כוללי הספרדים . העולים מצפון אפריקה ביקשו להגדיר 
את עצמם כנתינים בחסות צרפת , " המערביים " , ולהיבדל באופן זה מן העדות 
האחרות בכולל הספרדים , שמעמדם היה של נתינים עותומניים שאינם מוסלמים . 
קרגילה מתאר בפירוט רב את המאבקים על כספי ה"חלוקה " והיחסים בין היישוב 
לארגון " הפקידים והאמרכלים " באמסטרדם , שהיה האחראי לביצוע ה"חלוקה " 
( למקרא הדברים קשה שלא להשוות ואף למצוא בדל נחמה בעובדה שממדי ה"שנור " 
היו פעם גדולים מכפי שהם כיום , ומלווים גם בתככים ) . אחד המאבקים הסוערים 
באותה תקופה נסב סביב דרישת ארגון " הפקידים והאמרכלים " מאמסטרדם להפסיק 
לשלוח שליחים מא"י לאירופה לגיוס כספים , ולהשאיר משימה זו בידי הארגון . 
בבואו לשכנע בצדקת דרישתו , מנה ראש הארגון שורה של ליקויים בפעולות השליחים 
בקהילות : הוצאות רבות הכרוכות במסע השליחות , הוצאות אישיות שהשליחים 
הפריזו בהן , " שליחים שסרחו וקיללו " כהגדרת אחת האגרות , ואף שליחים 
מתחזים שהונו את הכוללים ונטלו כספים לכיסם . השליחות מא"י פסחה על קהילות 
רבות ולא ניצלה עד תום מקורות כספיים בקהילות רבות . ביטול מוסד השליחות 
פגע במקור הכנסה חשוב של שכבת העילית ביישוב . על רקע זה מובנת ההתנגדות 
העיקשת שבה נתקלה בתחילה הקריאה לביטולה . כוללי הספרדים בירושלים , בחברון 
ובצפת סירבו לאשר את התקנה בדבר איסור השליחות למערב אירופה . כולל הספרדים 
בטבריה , לעומתם , אישר את התקנה . בראשית שנות השלושים החלו כוללי הספרדים 
לתמוך בפעולות " הפקידים והאמרכלים " , שעסק בפעילות מאורגנת ומסודרת של 
גיוס כספים והעברתם לא"י . חוסר האיזון החברתי והפיצול הביאו , בסופו של 
דבר , להחלשת מעמדן של הנהגות הכוללים . גם החסות הקונסולרית שניתנה ליהודים 
יוצאי אירופה הפקיעה חלק מסמכויות ההנהגה , וכך גם עשו הארגונים השונים 
שנוסדו באירופה במטרה להשיג סיוע כלכלי ליישוב . ארגונים אלה , מציין קרגילה , 
אמנם צברו השפעה , אך עם זאת עוררו מחלוקות , שחצו בין ראשי הכוללים והביאו 
להקמת כוללים נוספים . עם זאת , מציין החוקר , תקופת הכיבוש המצרי יצרה 
תנאים חברתיים וכלכליים חדשים , שהביאו להרחבת נוכחותן של מדינות אירופה 
ולהעמקת ההתעניינות בא"י בקהילות ישראל במערב אירופה . תהליך התקרבותו של 
היישוב היהודי אל המערב לא הסתיים בתום הכיבוש המצרי . אדרבא , ככל שהשתלבה 
א"י בענייניה של אירופה , כן הלכו ורבו גילויי המודרניזציה ביישוב . תקופת 
הכיבוש המצרי פתחה עידן חדש בתולדות היישוב היהודי בא"י זו מסקנתו העיקרית 
של המחקר . 
