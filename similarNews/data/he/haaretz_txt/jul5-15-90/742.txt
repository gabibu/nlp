" אולי מישהו שכח לסגור את הברז לפני אלפיים שנה " , אמר אתמול ד"ר אבנר 
רבן , אחד מראשי משלחת החפירות בקיסריה העתיקה , במסיבת עיתונאים לרגל 
סיום עונת החפירות בעיר . זאת , בעקבות גילוי צינור עופרת , שהונח על 
קרקעית הים וסיפק מים חיים ממפלס מי התהום לשוהים במגדל . החפירות מגלות , 
שצוללנים ומתחזקי הנמל ביצעו כבר אז עבודות בעומק שלושה עד ארבעה מטרים 
מתחת לפני המים . נראה שהשתמשו בשנורקל ארוך , או שעצרו את נשימתם בעת 
הצלילה . כמו - כן העלו החפירות ממצאים המבהירים את טכניקות הבנייה המתוחכמות 
של הנמל , שהיה הגדול ביותר בעולם העתיק . בקצה הצפוני של שובר הגלים ההרודיאני 
הגדול , במרחק של כ007 מטרים מהחוף נחשף הבסיס של המגדלור , שהראה את הכניסה 
לנמל בעזרת תאורה בלילה ועמוד של עשן ביום . זהו מבנה בגודל 02 על 51 מטרים , 
העשוי בטון ימי במסגרת ועליו נבנה המגדלור . תשתית המגדלור עשויה גושי 
בטון ימי שנוצקו בתוך מסגרות של לוחות עץ , שהשתמרו במצב מעולה . משקל 
כל גוש כ05 טון . עונת החפירות בקיסריה , שנמשכה חודשיים ( ותסתיים בשבוע 
הבא ) , הוקדשה למלאת אלפיים שנה לחנוכת העיר והנמל , שבנה הורדוס במקום . 
בחפירות השתתפו 04 ארכאולוגים ומדענים , ו003 מתנדבים מארה"ב , קנדה , 
אנגליה , הולנד , בלגיה , אוסטרליה וישראל . בראש משלחת החפירות עמדו 
ד"ר אבנר רבן , מהמרכז ללימודי ים באוניברסיטת חיפה , ופרופסור קנת הולום , 
מהחוג להיסטוריה באוניברסיטת מרילנד בארה"ב . המשלחת מומנה על - ידי המוסדות 
השותפים במחקר וממענק מחקר מטעם " קרן קיסריה הברון אדמונד דה - רוטשילד " . 
בעונה נחקרו ארבעה אזורים ביבשה וששה אזורים בקרקעית הים . בין היתר , 
נחשף צומת רחובות מתקופת הורדוס , בשטח שבין העיר הצלבנית והתיאטרון . 
ליד הצומת התגלתה כיכר מרוצפת , ששימשה כנראה כרחבת הנמל העירוני . הרחובות 
מרוצפים בלוחות אבן מסותתים ובשוליהם מרזבי אבן לניקוז מי הגשמים ומדרכות 
להולכי רגל . שטח החפירות העיקרי ביבשה נמצא במרומי המשטח המוגבה , שנבנה 
בתקופת הורדוס , כבסיס למקדש המפואר , שהשקיף על הנמל . בשטח זה הולך 
ונחשף מבנה ענק , הדומה בתכניתו לכיפת הסלע שעל הר הבית . מתחת למבנה נחשפו 
מחסני הנמל הפנימי . במקום נתגלו שרידי קירות קדומים , השייכים כפי הנראה 
למגדל סטרטון , העיר ההלניסטית בקיסריה . 
