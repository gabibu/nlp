ידוע , שאף אליעזר בן יהודה להחיות את העברית " כדיבור פה " זה היה מטבע 
הלשון שהשתמש בו . זו היתה אולי אחת הסיבות להיווצרותה של האשליה , לפיה 
כל זמן שאין מדברים ממש בשפה היא אינה חיה . האמת היא שההבחנה בין לשון 
דיבור ללשון כתב אינה כה פשוטה . קל לומר לשון דיבור זה מה שמדברים , 
ולשון כתב מה שכותבים . אך כידוע , על הנייר אפשר לשים רבדים שונים של 
הלשון , וגם " לשון דיבור " . האם כל מה שנכתב , ואינו מובע במפורש דרך 
הפה , הוא " שפת הכתב " ? האם מכתב שאדם כותב לחברו בענייני יום - יום 
כתוב בלשון כתב או בלשון דיבור ? והאם כל דיבור שאדם מוציא מפיו הוא מבחינת 
הסגנון לשון דיבור ? וכאן ראוי להדגיש כי אין הכוונה לצדדים הפונטיים של 
ההבעה , שהרי אלה בוודאי קשורים אך ורק לביצוע המפורש בכלי הדיבור . כוונתנו 
כאן לסגנונות השונים של הלשון . הלשון העברית , מקובל לומר , עד שקמה 
לתחייה בדיבור היתה מתה ; אחרים אומרים לא היתה לשון מתה , אלא התקיימה 
כלשון כתב בלבד . והנה , אם היתה עברית בשימוש אך ורק בכתיבת ספרי קודש 
או פילוסופיה או לימודם ופרשנותם , אפשר היה להסכים שאכן הצטמצמה הלשון 
בתחומים מסוימים וברמה מסוימת של הבעה האופיינית ללשון כתב . אך לא כך היה 
הדבר . מונח לפני ספר אחד מרבים המכיל מכתבים עבריים מלפני 052 שנה . שם 
הספר " עלים לתרופה מכתבי מוהרנ"ת " , ובו מכתביו של ר נתן , תלמידו המובהק 
של ר נחמן מברסלב . בספר כ004 עמודים של מכתבים שכתב ר נתן , בעיקר אל 
בנו יצחק , ובראש כל מכתב תאריך כתיבתו . מעצם מציאותם של ספרי מכתבים 
אנו למדים עד כמה העברית היתה בשימוש חי . הייתכן לומר ששפה ששימשה לכתיבת 
מכתבים היתה לשון מתה , או לשון כתב בלבד ? הנה למשל פתיחת מכתב משנת תקצ"א 
( 1371 ) : " בני חביבי הייתי עומד ומצפה לראות מכתבך , כלו עיני כל 
היום מחמת שלא ראיתי מכתבך זה כמה ימים , והנה ביום אתמול בשרוני בביהמ"ד 
שיש מכתב מאתך , וששתי כעל כל הון , ובאתי לביתי ופתחתי אותו ועמדתי מרעיד , 
כי לא שמעתי מקודם כלל שמועה לא טובה כזאת מחמותך ז"ל , צדיק ה בכל דרכיו 
וכו . ובודאי אני מבין מרחוק עוצם צערך ובלבול דעתך , אך אתה ראוי לך להבין 
צערינו ובלבול דעתינו " וכו . חומר מעניין על היחס לעברית בקרב החסידים 
מביא שלמה הרמתי במחקרו הקטן והממצה " בזכות הדיבור העברי בתנועה החסידית " 
שראה אור בחוברת החדשה של " לשון ועברית " ( מס 3 ) . הרמתי סוקר את 
פרשת הלגלוג על לשון החסידים , בעיקר בכתבי יוסף פרל ( " מגלה טמירין " ) 
ויצחק ארטר ( " הצופה לבית ישראל " ) מסוף המאה השמונה עשרה וראשית המאה 
התשע עשרה . יחד עם זאת מביא הכותב דברי סנגוריה על לשון החסידים , שהיתה 
לשון הרבה יותר טבעית וחיה מלשונם של אנשי תנועת החסידית . הבעל - שם - 
טוב , מייסד תנועת החסידות , החשיב מאוד את הלשון העברית . אך לא היתה 
זו הערכה ערטילאית בלבד : " יחסו המיוחד של הבעש"ט לעברית בא לידי ביטוי 
גם בעובדה שהוא כתב לבתו אדל מכתבים בעברית ( ! ) . אדל למדה תורה ועליה 
אמר הבעש"ט שנשמתה נלקחה מאוצר הנשמות הטהור , לכן קרא שמה אדל ראשי תיבות 
של " אש דת למו " . ראשי החסידות נהגו לדבר עברית הנסיבות מיוחדות , בעונות 
מסוימות של השנה , ו"היו אדמו"רים שהחשיבו מאוד את הדיבור בעברית במיוחד 
בארץ ישראל , משום שמצאו קשר בין ישיבה בארץ לבין הדיבור העברי " . פרק 
מיוחד מקדיש המחבר לדיבור עברי בשבת . " במשך מאות שנים נהגו יהודים לגבר 
עברית בשבת . כנראה עשו כן בהשפעת המקובלים , שסברו כי מידת חסידות שלא 
לדבר בשפת לעז אלא בלשון קודש " . המנהג לדבר עברית בשבת היה רווח בתנועה 
החסידית מיסודו של הבעש"ט . ר נחמן מברסלב ( 27711181 ) הסביר את חשיבות 
העברית כלשון הקודש ואת המנהג לדבר עברית בשבת כדי למשוך את שמחת השבת גם 
לששת ימי המעשה : " כי מחמת שהלשון הקודש מקושר לשבת , ועל כן נמשך על 
ידו השמחה של שבת לששת ימי החול " . עוד עדויות רבות על דיבור עברי בשבת מובאות 
בחיבורו הנ"ל של שלמה הרמתי , והן ראיה נוספת לחיוניותה וחיותה של הלשון 
" המתה " שלנו . אותה חוברת של " לשון ועברית " , שקודמותיה נידונו ברותחין 
בטור זה , מעידה על שיפור כלשהו ברמת החומר . החוברת המוקדשת רובה ככולה 
לצדדים שונים של תחיית הלשון . אהרן בר אדון עוסק בחיבור מקיף בחלקן של 
" האימהות המייסדות " בתחיית הלשון ; יגאל ינאי כותב על " תרומתו האמיתית 
של אליעזר בן יהודה ללשון העברית " , ועוד . 
