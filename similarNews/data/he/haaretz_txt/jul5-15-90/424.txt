לשכת ראש הממשלה הכחישה אמש בתוקף את הידיעות לפיהן מנהיג אתיופיה , מנגיסטו 
היילה מרים , ביקר בארץ בסוף השבוע ונועד לשיחות עם מנהיגים ישראלים . 
מלשכת ראש הממשלה נמסר אמש , כי " כל הידיעות שפורסמו בעניין ביקורו כביכול 
של מנהיג אתיופיה בארץ , מצוצות מהאצבע " . על פי פרסומים זרים , שהה מנגיסטו 
בסוף השבוע בביקור חשאי בישראל , במהלכו קיים שיחות עם מנהיגים ישראלים 
ועם דיפלומטים אמריקאים . אותם מקורות מספרים , כי מנגיסטו הגיע ארצה במטוס 
צבאי אתיופי מסוג " הרקולס " . על פי פרסומים זרים , לפני הגיעו לישראל 
נועד מנגיסטו לפגישה חשאית ברומא עם ראש ממשלת איטליה , גוליו אנדריאוטי . 
