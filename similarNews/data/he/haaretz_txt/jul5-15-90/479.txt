הספינקס הולך ומתפורר . לפי הערכות שונות יאבד פסל הענק העשוי אבן גיר שכבה 
בעובי של 01 עד 03 סם במאה השנים הבאות . הבעיה העיקרית היא שהמדענים אינם 
יכולים לקבוע מהי בדיוק הסיבה להתפוררות הפסל , הניצב ליד הפירמידות . פעולות 
לשימור הפסל יידחו לפחות בשנתיים . עד אז , מקווים החוקרים , תאותר סיבת 
ההתפוררות באמצעות בדיקות סביבתיות . הבדיקות הן פרויקט משותף לארגון לשימור 
עתיקות מצריים ולקרן גטי האמריקאית . במסגרת בדיקות אלה הוצבו בחודש שעבר 
מכשירי מדידה מיוחדים הניזונים מאנרגיה סולארית . אף שהסיבה המדויקת להתפוררות 
לא הוכחה , חושדים החוקרים בהשפעת מפלס מי התהום הגבוה באיזור הפסל , ומשערים 
כי הבליה נגרמת גם בשל הרוח והחול המועף באוויר ובשל שינויי לחות וטמפרטורה . 
חוקרים אחדים טוענים כי הבליה מואצת בשל זיהום האוויר של קהיר וגזי הפליטה 
של מכוניות התיירים הבאים לראות את הספינקס . אפילו הרעידות שיוצרים אוטובוסים 
מוליכי תיירים עשויות לתרום להתרופפות הנמשכת של החומר . תחנת המדידה החדשה 
מקליטה מדי כמה שניות שמונה נתונים שונים : טמפרטורה , רוח , לחות יחסית , 
עוצמת קרינה , משקעים , וטמפרטורת הפנים של הספינקס . הנתונים הנצברים 
במעבד זעיר משודרים מדי רבע שעה לתחנת המחקר הסמוכה . ככל שיימשך הפרויקט 
יתוספו חיישנים לתחנה ובסופו של התהליך תעקוב תחנת המדידה אחר 03 פרמטרים 
כולל נוכחות מזהמים שונים באטמוספרה ומעקב אחר תנודות . תחנת המעקב ממוקמת 
על גבו הרחב של הספינקס , כשהיא מונחת על משטח עץ שמתחתיו שקי חול , כדי 
להבטיח שמשקלה ( כרגע 09 ק"ג ) לא יפגע בפסל . תחנת המעקב היא השנייה 
בסדרה של שלוש תחנות דומות , שנועדו לעקוב אחר תנאי הסביבה באתרים ארכיאולוגיים . 
קרן גטי כבר הציבה תחנה דומה במקדש הבודהיסטי מו גאו קו במדבר גובי , והתחנה 
הבאה תוצב באתר האינקה טיוואנאקאו בבוליביה . הארגון לשימור עתיקות מצרים 
מסייע גם במחקרים נוספים שמטרתם לשמר את הספינקס , בסיוע אוניברסיטת קהיר . 
מחקר נוסף , המבוצע על - ידי קבוצת חוקרים מצרפת וממומן על - ידי אונסק"ו 
נועד לקבוע אם צוואר הספינקס עודנו יציב ואם אין חשש לראשו של הפסל יתמוטט . 
במקביל למאמצי המחקר המיועדים להצלת הספינקס הציג ארגון העתיקות המצרי תוכנית 
לשימור כולל של רמת גיזה , שבנוסף לספינקס מצויות בה הפירמידות ומספר מקדשים . 
בדיון שהיה בחודש שעבר בחסות אונסק"ו , הוצגו תוכניות הכוללות איסור כניסת 
כלי רכב לאיזור , פיקוח על הקהל המגיע לשם ואף בניית מחסה מיוחד להגן על 
הספינקס מפני רוח ולחות . 
