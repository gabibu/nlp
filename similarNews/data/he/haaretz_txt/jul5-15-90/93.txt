ועדת הפנים מתכוונת לסיים בראשית השבוע הבא את דיוניה בחוק לקיצור הליכי 
התכנון והבנייה , על מנת שאפשר יהיה להגיש את הצעת החוק לקריאה שנייה ושלישית 
כבר באותו שבוע . אתמול המשיכה הוועדה לדון בחוק המוצע , וערכה כמה שינויים 
בנוסח שלו . הוועדה אישרה את סעיף 4 בהצעת החוק , שבו נקבע כי היא מוסמכת 
לדון ולהחליט בדבר אישור תוכניות שעניינן הקמת 002 יחידות מגורים ומעלה , 
גם אם הן כוללות מבנים למסחר ולשירותי ציבור הנלווים אליהן . עוד אישרה 
הוועדה כי מטרת החוק לקבוע " כהוראת שעה הסדרים מיוחדים לאישור תוכניות 
בנייה , לשם היערכות דחופה למתן פתרונות דיור לא רק לקליטת העלייה , אלא 
גם לזוגות צעירים ולמחוסרי דיור " . מוסיף , כי בית המשפט הגבוה לצדק ידון 
בהקדם בהרכב של שלושה שופטים בעתירתו של ח"ך פורז , הדורשת להוציא צו על 
תנאי וצו ביניים נגד הממשלה , שר הבינוי והשיכון ושר הפנים , למניעת התקנתם 
של צווי החירום לייבוא בתים . שופט בית המשפט העליון יעקב מלץ החליט כי באי 
הכוח של הממשלה ושל שר השיכון והבינוי ושר הפנים יוזמנו לדיון , וישיבו 
לטענות . 
