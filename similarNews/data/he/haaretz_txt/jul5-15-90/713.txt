בלאטר מתח ביקורת חריפה על השופטים במשחקי גביע העולם שהסתיים באיטליה בתחילת 
השבוע . בלאטר אמר , כי השופטים חייבים להיות מקצוענים ומוטלת החובה על 
כולם לשלוט בשפה האנגלית . לדעת המזכ"ל יש לחלק את השופטים ואת הקוונים 
לשתי קטגוריות נפרדות ועל כולם להיות מקצוענים בגביע העולם שיהיה ב - 8991 , 
מפני שאין זה אפשרי להפוך את כל השופטים למקצוענים לפני משחקי גביע העולם 
הבא שיהיו בארה"ב ב - 4991 . בראיון שהעניק אתמול ליומון הספורט האיטלקי 
גאזטה דלו ספורט , אמר בלאטר , כי פיפ"א עשתה מאמצים גדולים להכין את השופטים 
למונדיאל הנוכחי , יותר מאשר במשחקים קודמים על גביע העולם . אולם הוא 
הוסיף : " ברור שזה לא היה מספיק . עלינו לעשות עוד יותר בתחום ההכנות 
הפיסיות ובעניין אחידת השיפוט . הכדורגל התפתח מאוד מבחינה אתלטית וטאקטית , 
והשופטים לא הדביקו את הקצב " . בלאטר העביר ביקורת על שיפוטו בגמר של המקסיקאי 
אדגארדו קודסאל , ושיבח את השופט ראמיז רייט מבראזיל , שלדעתו היה הטוב 
בשופטי המונדיאל . 
