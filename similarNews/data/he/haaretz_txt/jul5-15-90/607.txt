שבוע לאחר האיחוד הכלכלי של שתי הגרמניות קשה מאוד להשיג חדר בבית מלון במזרח 
גרמניה . " זה התחיל עוד לפני האיחוד , לאחר נפילת החומה . היום מלאים 
בתי המלון עד אפס מקום " , מספר רפי שלף , מנכ"ל חברת " מליה " בישראל , 
המייצגת בארץ את חברת התיירות הממשלתית של גרמניה המזרחית , רייזה יר " , 
" אנו הנציגים הבלעדיים של החברה בישראל , אך ייתכן מאוד שממש ברגעים 
אלה חותמת חברת תיירות כלשהי בארץ הסכם עם גורם תיירות פרטי חדש במזרח גרמניה " . 
גורמי תיירות פרטיים הם תופעה חדשה במזרח גרמניה . " סוכני נסיעות חדשים 
צצים היום במדינות מזרח אירופה כמו פטריות לאחר הגשם " , מספר שלף , " בכנס 
התיירות הבינלאומי שהתקיים בסוף יוני בוורשה ארבו סוכני הנסיעות החדשים לגורמי 
תיירות מחו"ל בכל פינה במסדרונות אולם הכינוסים . היו שם הרבה פנים ושמות 
חדשים וכל אחד ניסה להציע עסקה טובה וזולה מחברו " . בין גורמי התיירות הפרטיים 
החדשים , מצא , לדבריו , לא מעט פקידים בכירים , מלווי קבוצות ומדריכי 
תיירים מחברות התיירות הממשלתיות , שפרשו כדי להשתלב במשק החופשי החדש . 
ל"מליה " , וכמוה אולי גם לחברות ישראליות אחרות מספר שלף פנו גורמי 
תיירות מזרח גרמניים שונים , המעוניינים בקשרי עבודה ישירה עם ישראל , 
שלא באמצעות חברת התיירות הממשלתית . קפמאבינשירותי האכסון במזרח גרמניה 
דלים יחסית . מאגר החדרים בבתי המלון במזרח ברלין מסתכם ב005 , 2 בלבד . 
בכל שאר ערי התיירות של מזרח גרמניה יש עוד 009 , 5 חדרים . " לצד בעיית 
המחסור , לקויה גם רמת האירוח . תמורת אותו סכום כסף , מתאכסן התייר במדינות 
מערב אירופה ברמה ובטיב שירות גבוהים לאין ערוך " , מספר שלף . בחודש מארס 
האחרון עלו מחירי האירוח בבתי המלון במזרח גרמניה בשיעור ממוצע של % 03 , 
לעומת התקופה המקבילה אשתקד , ומחיר לילה בחדר בבית מלון ברמת שלושה כוכבים 
הוא 051 עד 002 דולר במזרח ברלין . במחיר זה יקבל התייר חדר במלון של חמישה 
כוכבים במערב העיר . הרצון לחקות כלכלה קפיטליסטית מחד גיסא , ומחסור יחסי 
במקומות אכסון לעומת ביקוש גואה מאידך גיסא , הביאה להתייקרות במחירי האיכסון 
במלונות מזרח גרמניה . מסתבר שגורמי התיירות במזרח אירופה טרם השכילו לסגל 
לעצמם את דרכי החשיבה המסחריות של המערב , והיזמים החדשים רוצים לקבל את 
תשואת השקעתם במהירות האפשרית . כתוצאה מכך , עלולים המחירים להאמיר עוד 
יותר . רפי שלף סבור שהמחירים הגבוהים עלולים לחצות את גבול הכדאיות ולעצור 
את תנועת התיירות מהמערב . גם מנהל חברת התיירות הממשלתית של מזרח גרמניה , 
היינץ טישר , הביע באוזניו את החשש כי עליות מחירים נוספות יפגעו בסופו 
של דבר בגורמי התיירות של מדינתו . הקשיים הכרוכים בהשתלבות מדינות מזרח 
אירופה בענף התיירות המערבי עמדו במרכז דיוני כנס התיירות הבין - לאומי בוורשה . 
כ052 נציגים ממדינות שונות , ממזרח ומערב , נטלו בו חלק . לדברי שלף , 
הנציגים המזרח אירופיים לא הצליחו להיענות לשטף הפניות . קפמאבינעד לנפילת 
החומה היתה תנועת התיירות מישראל למזרח גרמניה מוגבלת , רובה ככולה , ל"מסעות 
שורשים " ומפגש עם עדויות מן השואה . בשנה האחרונה , עם הרמתו האיטית 
של מסך הברזל , שילבו יותר ויותר מארגני תיירות מישראל את מזרח גרמניה במסלולי 
הסיור שלהם למדינות אירופה . עיון בהצעות החדשות לקראת עונת תיירות העכשווית 
העלה , כי מדובר בעיקר בביקורים בערי תיירות מרכזיות כמו מזרח ברלין , 
דרזדן ולייפציג , במשולב עם טיול במערב גרמניה . ככלל , מזרח גרמניה עדיין 
אינה יעד בלבדי . בעקבות האיחוד הכלכלי מגלים משקיעים מחו"ל ורשתות בין - 
לאומיות של בתי מלון עניין גובר והולך במזרח גרמניה . דגם לפיתוח אפשרי ולשיתוף 
פעולה מסוג זה יכול לשמש המלון " גרנד הוטל " במזרח ברלין , שנבנה במימונה 
של חברה מיפאן . גורמי התיירות בארץ נמצאים אף הם בשלב של התארגנות מחדש 
לקראת אפשרות הרחבת תחומי פעילותם בחלקה המזרחי של גרמניה . ביום ד הקרוב 
עומדת לצאת קבוצת מטיילים של אגודת האינגנרים והארכיטקטים , באמצעות חברת 
" פלתורס " , לסיור מאורגן בן שלושה שבועות באירופה , ומזרח גרמניה תהיה 
אחד מאתרי הביקור המרכזיים שלה . קפמאבינמשרד התיירות של ישראל וחברת " אל 
על " נוקטות , במקביל ובנפרד , צעדים מעשיים להעתקת מרכז פעילותן בגרמניה 
לברלין . מדובר בפתיחת לשכת תיירות ממשלתית חדשה וסניף חדש של " אל על " . 
נציגי חברת התעופה הלאומית של מזרח גרמניה , " אינטרפלוג " , כבר נפגשו 
עם נציגי חברת התעופה הישראלית . שר התחבורה משה קצב הוא המעכב את עיגון 
יחסי התעופה וההסכם מסחרי בין שתי המדינות ושתי החברות , עד להשלמת השיחות 
בנושא המדיני . יוזמה יש גם בכיוון ההפוך : מנכ"ל משרד התיירות , אברהם 
רוזנטל , נפגש לקראת סוף החודש שעבר בירושלים עם נציג בכיר של רשת בתי המלון 
של מזרח גרמניה . האורח הביע התעניינות באפשרות הבאתם ארצה של קבוצות ממזרח 
גרמניה ל"חבילות בריאות " בים המלח . רוזנטל הבטיח לאורח סיוע כספי לעידוד 
שיווק חבילות אלה ואחרות במזרח גרמניה . 
