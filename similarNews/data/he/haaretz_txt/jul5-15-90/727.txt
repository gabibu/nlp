תלמידי תיכון מרמת גן מנשיא המדינה חיים הרצוג , שקיבל אותם אתמול במשכנו 
לשיחה . התלמידים ביקשו מהנשיא לתמוך במאבק הציבורי למען פתיחת מוסדות ההשכלה 
הגבוהה לכל ישראלי בעל תעודת בגרות . גיל שוחט , מבית הספר " אוהל שם " , 
אמר , כי הבחינות הקשות לאוניברסיטאות יוצרות מסננת של עלית חברתית . 
לדעתו , אנשים יכולים להגיע להישגים טובים יותר גם בגיל יותר מבוגר . " צריך 
לתת את האפשרות לכל אחד ללמוד ואחר כך לראות מי ישרוד " . טלי גוטסדינר מבית 
הספר התיכון " הרא"ה " , אמרה , כי במדיניות הנוכחית יש עידוד לירידה . 
" כואב לי לשמוע , שנוסעים ללמוד רפואה באיטליה וברומניה , למה תלמידים 
ממוצעים יותר לא יכולים לקבל את הצאנס בחיים , כדי לנסות ללמוד ? לדברי 
ניר צוק , מבית הספר " אוהל שם " , יו"ר מועצת התלמידים ברמת גן , מבין 
44 אלף הנבחנים לבגרות אשתקד , התקבלו ללימודים באוניברסיטאות 21 אלף בלבד . 
הנשיא הבטיח לסייע במאבק . 
