ואשינגטון ( מיוחד ל"הארץ " ) . הממשל האמריקאי החליט , לראשונה , להתיר 
את שיגורם של לוויינים מסחריים אמריקאיים באמצעות רקטות סובייטיות , כחלק 
ממאמץ חדש לשיתוף פעולה בין שתי מעצמות העל כך מסר אתמול העיתון " ניו - 
יורק טיימס " , מפי מקורות בממשל ובתעשייה של ארה"ב . בסיס שיגור הלווינים 
יהיה באוסטרליה . חברה אוסטרלית בשם " סוכנות החלל של קייף - יורק " תקבל 
רישיון לשכור חברה אמריקאית , שתנהל בסיס שיגור בצפון אוסטרליה . מבסיס 
שיגור זה ישוגרו לחלל לוויינים של חברות מסחריות מכל רחבי העולם . האמריקאים 
מתנים את הקמת הפרויקט בהסכמתן של בריה"ם ואוסטרליה לתנאיהם . עלות הפרויקט 
תהיה כ005 מיליון דולר . המועד המתוכנן לתחילת הפעלתו של בסיס השיגור הוא 
שנת 5991 . הפרויקט יאפשר לבריה"ם לפתח את תעשיית החלל שלה למטרות מסחריות , 
הואיל ושאלת מקום הייצור של הרקטות , שישמשו לשיגור הלוויינים בבסיס החלל 
המתוכנן , תישאר פתוחה לתחרות חופשית . תעשיית החלל האמריקאית הפעילה בעבר 
לחץ על הממשל שלא לאפשר שימוש ברקטות מייצור זר לשיגור לוויינים אמריקאיים , 
אך בשנים האחרונות שינה הממשל את מדיניותו , והתיר לפחות תריסר שיגורים 
של לוויינים מסחריים לחברות פרטיות העוסקות בתעשיית החלל . בשנה שעברה , 
שוגרו כמה לוויינים מסחריים של חברות אמריקאיות באמצעות רקטות סיניות , 
מעל טריטוריה סינית . ה"ניו - יורק טיימס " מעיר , כי הרגישות לגבי הרפיית 
הפיקוח הממשלתי על שיגור רקטות ולוויינים לחלל נובעת מן השימוש הצבאי החשוב 
שנעשה בהם . 
