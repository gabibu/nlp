וימבלדון ( אי - פי ) . לפני פתיחת טורניר וימבלדון היתה זינה גאריסון 
מועמדת לזכות באליפות לנשים ביחס של 1 ל - 08 . אתמול לאחר שהדיחה את האלופה 
והמדורגת ראשונה שטפי גראף ועלתה לגמר הראשון שלה בטורניר " גראנד - סלאם " , 
הפכה גאריסון האמריקאית שחומת העור בת ה - 62 , למועמדת ריאלית לזכות בכתר . 
גאריסון ( 5 ) , שניצחה ברבע הגמר את מוניקה סלש היוגוסלווית הצעירה , 
שרבים רצו לראותה משחקת נגד גראף , הוכיחה שוב את כוחה ואת כושרה הטוב . 
היא ניצחה 63 , 36 , 64 , והותירה את שטפי גראף המומה , ללא אפשרות 
להגן על תוארה . זהו טורניר ה"גראנד - סלאם " השני שמאבדת גראף השנה , 
לאחר הפסדה ברולאן גארוס לסלש . גאריסון עלתה עד כה לכל היותר עד לחצי 
הגמר בוימבלדון . בפעם היחידה ב - 5891 נוצחה על ידי מרטינה נאוורטילווה . 
כדי לזכות בכתר תצטרך גאריסון להתגבר על השועלה הותיקה מרטינה נאוורטילווה , 
אשר ניצחה בחצי הגמר את הארגנטינית גבריאלה סאבאטיני ( 4 ) 63 , 64 . 
מרטינה בת ה - 33 המחזיקה בשיא של 8 זכיות , תרצה להוסיף תואר נוסף ולפרוש 
עמו כ"גדולה מכולן " . מישחק הגמר מחר אחר הצהריים . היום יהיו מישחקי חצי 
הגמר לגברים . האלוף בוריס בקר ( 2 ) ישחק נגד הצעיר בן ה - 81 מיוגוסלוויה , 
גוראן איוואניסוויץ ואיוואן לנדל ( 1 ) ישחק בקרב המרכזי נגד השוודי סטפאן 
אדברג ( 3 ) . 
