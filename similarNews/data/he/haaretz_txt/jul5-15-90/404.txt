חייל צה"ל מיחידה מובחרת , המשרת ברצועת עזה , נפצע ביום שלישי שעבר מרימון 
הלם שנטל לביתו מבסיסו הצבאי וכתוצאה נכרתו שתיים מאצבעותיו . החייל מאושפז 
בביה"ח קפלן ברחובות . לסופר " הארץ " נודע כי ביום שלישי האחרון לקח 
החייל רימון הלם , בניגוד להוראות , ויצא לחופשה לביתו . בנסיבות שטרם 
הובררו , התפוצץ רימון ההלם בידיו של החייל בשעה שישב בביתו . דובר צה"ל 
בפיקוד הדרום סא"ל חנן רובין , אישר את הידיעה . עוד מסר סא"ל רובין כי 
כשיחלים החייל תיפתח חקירה לנסיבות פציעתו . זו פעם שלישית שחייל צה"ל נפצע 
מרימון הלם , אך עד כה לא נפצעו חיילים מרימון הלם בביתם . 
