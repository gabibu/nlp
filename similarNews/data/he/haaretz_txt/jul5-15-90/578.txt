ואשינגטון ( מיוחד ל"הארץ " ) . עיר העסקים יוסטון שבטקסס תהפוך היום לבירת 
העולם המערבי המתועש , כאשר מנהיגי שבע המדינות המתועשות בעולם יפתחו שם 
את הפסגה הכלכלית , שבה ישתתפו ארה"ב , קנדה , מערב גרמניה , איטליה , 
בריטניה , צרפת ויפאן . בריה"ם אינה חברה בפורום היוקרתי הזה , אך כלכלתה 
תעמוד במרכז סדר היום של הפסגה . כך צופים מומחי כלכלה ומאות עיתונאים מרחבי 
העולם , המאכלסים את כל בתי המלון של יוסטון . ארה"ב עתידה לעמוד בלחצים 
כבדים של מדינות אירופה להשתתף בחבילת הסיוע האירופית הגדולה , שממשל גורבצוב 
משווע לה . דובר נשיא ארה"ב , מרלין פיצווטר , הגדיר אתמול את תנאי הסכמתה 
של ארצות הברית ליטול חלק בסיוע הכלכלי לברית המועצות : " עליהם לבצע 
רפורמות , שיבטיחו כי הכלכלה שלהם יכולה לקבל סיוע ולהשתמש בו לכלכלה של 
שוק חופשי . שנית , עליהם להראות סימנים שהם מסיטים את הוצאותיהם מההגנה 
אל הכלכלה הפנימית . שלישית , עליהם לנקוט צעדים בכל הנוגע לסיוע לקובה 
ולסכסוכים אזוריים אחרים בעולם , שאנחנו מאמינים שהם מזיקים לאינטרסים שלנו " . 
המדינה המגלה את העניין הרב ביותר בהזרמת סיוע כלכלי מסיווי לבריה"ם היא 
גרמניה המערבית , החותרת להפחית ככל האפשר את התנגדותה של מוסקווה לאיחוד 
מלא של גרמניה . קאנצלר גרמניה , הלמוט קוהל , ינסה לקדם את יוזמתו למתן 
הלוואות קצרות - טווח וארוכות - טווח לבריה"ם , בסך כולל של 51 מיליארד 
דולר . קפידבינשישה מבין שבעת המנהיגים בוש , מיטראן , קוהל , תאצר , 
מולרוני מקנדה ואנדריוטי מאיטליה כבר נפגשו בסוף השבוע שעבר בלונדון לרגל 
ועידת הפסגה של ברית נאט"ו , ושם נתנו גושפנקה לסיום המלחמה הקרה . ביוסטון 
יצטרף אליהם ראש ממשלת יפאן , טושיקי קאיפו , ונשיא ועדת הניהול של השוק 
האירופי המשותף זק דלור . ועידות אלה , שהחלו ב579 , 1 בצרפת ביוזמתו של 
ואלרי זיסקאר דסטאן , תמיד היוו זירה לדיונים כדי לגבש קונסנסוס לגבי המדיניות 
המערבית , בעיקר בתחום הכלכלי , ולאו דווקא כדי לקבל החלטות על בעיות 
ספיציפיות . חוגים דיפלומטיים מעריכים , כי שבעת המנהגים ישאפו להביא לידי 
סיום מוצלח את שיחות אורוגוואי , שעיקרן הסיוע הכלכלי למדינות מזרח אירופה 
והעולם השלישי . בשיחות אלו עדיין קיימים חילוקי דעות עמוקים בין ארה"ב 
ואירופה בשאלת הסיוע והסובסדיות לחקלאות . קפידבינהדובר פיצווטר העריך שהפסגה 
תדון גם בסיוע החוץ של יפאן לסין . הנשיא גורג בוש אמר שלשום לעמיתו היפאני , 
טושיקי קאיפו , כי וואשינגטון אינה מתנגדת לתוכניותיה של יפאן לחדש את 
הסיוע הפיננסי הנרחב שלה לסין בתנאי שהתוכנית תואט , וכי הממשל יצפה מטוקיו 
שיידרשו צעדי רפורמה בסין כתנאי לחידוש סיוע החוץ . גורמי ממשל אמריקאיים 
שונים אמרו בימים האחרונים , כי ארה"ב לא תחתור להשיג חזית מאוחדת של המדינות 
המתועשות בנושאי מדיניות חוץ , וכי תכבד את שיקולי מדיניות החוץ של השותפות 
בפורום שבע המדינות . נושאים אחרים שיעלו לדיון בשיחות , שיימשכו שלושה 
ימים בקמפוס של אוניברסיטת רייס ביוסטון , יהיו בעיות אקולוגיה , סחר ותיאום 
בסחר חליפין . בניגוד למפגשים קודמים של פורום שבע המדינות , מפגש יוסטון 
לא יעסוק רק בשיתוף - פעולה בין המעצמות הכלכליות של המערב תוך התעלמות מן 
הגוש המזרחי " , אלא יתמקד בגיבוש מדיניות חוץ משותפת למען עיצוב פניה החדשים 
של מזרח אירופה . 
