הרשות לפיתוח אמצעי לחימה ניצבת בימים אלה על פרשת דרכים . זה כחמש שנים 
ברור לכל המצוי במתרחש ברפא"ל , כי מתקרב הרגע שבו יהיה על קובעי המדיניות 
במערכת הביטחון להחליט על כיווני הפעולה העתידיים של המעבדה הלאומית , 
המשמשת יחידת סמך של משרד הביטחון . אך השר יצחק רבין ובכירי משרדו העדיפו 
בכל השנים האלה להתעלם מהנתונים המדאיגים , נמנעו מדיון מהותי באשר לעתידה 
של רפא"ל , וסמכו על האינרציה שתעשה את שלה ושתחלץ את רפא"ל מן הבוץ . 
הפעם הזאת המשבר כה חריף , עד שהתעלמות מהצורך להתעמת עם הבעיה עלולה 
לדרדר את רפא"ל לנקודה שאין ממנה חזרה . דו"ח מבקר המדינה האחרון , שפורסם 
לא מכבר , מצייר תמונה עגומה לגבי מצבה הכלכלי של רפא"ל . אך בדברים החריפים 
שניסחה מבקרת המדינה טמון היבט חמור מכך . המבקרת משרטטת את כישלונם של 
שר הביטחון הקודם ובכירי מערכת הביטחון בפיקוח , בבקרה ובהתוויית כיוון 
לאחד ממוקדי - הידע הטכנולוגי והצבאי החיוניים ביותר המצויים בישראל . גישתו 
המסורתית של רבין גורסת , כי אין להגזים בחשיבותה של התעשייה הביטחונית 
הישראלית , ויש לבסס את הרכש הנרחב של מערכות לחימה עיקריות על חו"ל . 
את כל הביטחון הדרוש לי , הוא נהג לומר , אני מסוגל לקנות בארה"ב . על 
יחסו לרפא"ל אפשר ללמוד מדברים שאמר ביום עיון שהתקיים בשנות הששים במכללה 
לביטחון לאומי . הרמטכ"ל רבין פנה אל אנשי רפא"ל שנכחו במקום והתריס : 
" אתם קיימים יותר מעשרים שנה , ומה נתתם לצה"ל ? כלום " . גישה זו גם 
הנחתה את שר הביטחון הקודם בעת שנאלץ להציג תשובות למצבה העגום של רפא"ל . 
במקום לקיים סדרת דיונים במגמה לגבש תוכנית אסטרטגית לטווח ארוך עסק רבין 
בכיבוי שריפות . הוא מינה את האלוף ( מיל ) משה פלד למנכ"ל רפא"ל והורה 
לו להבריא אותה , בלי שצייד אותו בקווי מדיניות מוגדרים . ואכן , פלד 
הכין תוכנית הבראה אחת , ומשהתברר כי זו נכשלה בתוך זמן קצר , הכין אחרת . 
במשרד הביטחון העדיפו לשוב ולהתעלם מהמתרחש ברפא"ל ולא טרחו לפקח על ביצוען 
של תוכניות ההבראה , או לבחון את השפעתן על עתידה של המעבדה הלאומית . על 
תוכניות ההבראה שאמורות היו לפתור את הבעיות האקוטיות שאליהן נקלעה רפאל 
כותבת מבקרת המדינה : " תוכניות ההבראה התייחסו לטווח הקצר בלבד , ולא 
הוצגו במסגרת תוכנית אסטרטגית רב - שנתית . כמו כן , לא נכללו בצד התכנון 
העסקי תוכניות למחקר ופיתוח עצמי לבניית העתיד , ותוכנית לשיפור הליקויים 
בכלי הניהול והבקרה הכספיים הקיימים ברפא"ל ולבניית כלים חדשים " . כישלונן 
של תוכניות ההבראה באו לביטוי גם בתוצאות העסקיות . השיפור המתוכנן במצבה 
הכספי של רפא"ל לא מומש , והפסדיה המצטברים על - פי הדו"ח הכספי לשנת 8891 
מסתכמים ב051 מיליון דולר . מחצית מההפסד הזה מקורו בפעילות בשנת 8891 , 
שאמורה היתה להיות שנת הבראה . על - פי הערכת רפא"ל עצמה מאוקטובר 9891 , 
יסתכמו הפסדיה בשנת 9891 בכ58 מיליון דולר , והגירעון בתזרים המזומנים 
יסתכם בכ24 מיליון דולר . על - פי תוכנית ההבראה השנייה שהכין פלד , ושאושרה 
על - ידי השר רבין , רפא"ל היתה אמורה להגיע באפריל 9891 לאיזון בתזרים 
המזומנים , ובאוקטובר 9891 לאיזון בדו"ח רווח והפסד . מועדים אלה חלפו , 
ולא זו בלבד שלא השיגה איזון תקציבי , מצבה הכלכלי ממשיך להידרדר . לא 
פחות מפתיע מהנתונים הכלכליים , שמקורם בתוכניות ההבראה , הוא הממצא של 
המבקרת שמשום מה לא עורר התרגשות מיוחדת במערכת הביטחון . מבדיקה שערך 
היועץ הכלכלי למערכת הביטחון באוקטובר 9891 על תוכנית העבודה המעודכנת של 
רפא"ל לשנת 9891 , עולה כי ביצוען של מרבית עסקות היצוא של רפא"ל באותה 
שנה גרם הפסדים , וכי " בחינת תמונת היצוא של רפא"ל מלמדת , כי משרד הביטחון 
מסבסד למעשה עסקות יצוא רבות " . הבעיה שרפא"ל ניצבת בפניה אינה מתמצה , 
בניגוד לתפיסתו של שר הביטחון הקודם , רק בנתוני רווח והפסד , או בהתמודדות 
עם הוועד ובפיטורי עוד מאות עובדים . הסוגיה עתה היא הגדרתה המחודשת 
של רפא"ל . ממעבדה לאומית , שיעדיה היו פיתוח אמצעי לחימה מתוחכמים וייחודיים , 
המעסיקה 005 , 1 עובדים , צמחה רפא"ל למפעל ענק שהעסיק עד לא מכבר 003 , 
7 איש , והנבחן על - ידי בעליו ( משרד הביטחון ) במונחים עסקיים . תהליך 
צמיחה זה התרחש בצורה לא מבוקרת ובלא תכנון אסטרטגי כולל . עתה מתחייבת 
תוכנית פעולה לטווח ארוך , המכילה את שימור יתרונותיה העצומים של המעבדה 
הלאומית . בלהט העשייה והמרדף אחר רווחים כספיים נשכח העיקר . רפא"ל מספקת 
לצה"ל חלק ניכר מאותם אמצעי הלחימה המסוגלים להכריע מלחמות . עדיין לא ניתן 
לחשוף את עיקר תפוקתה , אך מבצע כמו חיסול מערך טילי הקרקע - האוויר הסוריים 
במלחמת לבנון לא היה יכול להתבצע בלי השימוש שעשה חיל האוויר באמצעים ובמערכות 
שפותחו בה . לרפא"ל גם חלק מכריע באספקת מערכות הלחימה , שהן מרכיב מרכזי 
בהצטיידותו של צה"ל להתמודדות בשדה הקרב העתידי . את המערכות האלה , שאי - 
אפשר לרכוש בחו"ל , החלו לפתח לפני יותר מעשור . מי שדורש עכשיו מרפא"ל 
להרוויח בכל מחיר ואינו דואג להשקעות לטווח הארוך לצורך פיתוחן של מערכות 
לחימה ייחודיות עלול למצוא את עצמו בעוד עשור מול שוקת שבורה באחד מתחומי 
הפעילות הביטחונית הגורליים לקיומנו . על שר הביטחון החדש , משה ארנס , 
להיכנס בהקדם בעובי הקורה ולדרוש מאנשי המשרד הכנתה של תוכנית ארוכת טווח 
לפתרון מצוקותיה של רפא"ל , שתישמר בה מה שהמבקרת מכנה " מוקדי - פעילות 
החיוניים לביטחון המדינה " . 
