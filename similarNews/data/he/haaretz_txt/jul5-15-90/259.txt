חברי העמותה למחוסרי דיור ונפגעי משכנתאות נפגשו אתמול עם שר האוצר יצחק 
מודעי בלשכתו . מודעי אמר כי יפעל עם משרד הבינוי והשיכון למציאת פתרון 
לבעיות העכשוויות של המשפחות חסרות הדיור . כן אמר כי בעיית הדיור של זוגות 
צעירים לא נוצרה בשבועיים האחרונים , והיא נובעת מעיוותי תפיסה ארוכי טווח , 
אשר הפתרון להם אינו פשוט ומיידי . מודעי הבטיח כי תנאי הסיוע שיוענקו 
לעולים החדשים , יוענקו גם לחסרי הדיור . תנאי ההיגיינה הקשים שבהם חיים 
מחוסרי הדיור שהשתכנו באוהלים , מתחילים לתת אותותיהם . אתמול הועברה דנה 
אסולין בת החמש לאשפוז בבית החולים " אסף הרופא " . יום קודם לכן נשלחו 
שלוש משפחות מיהוד הביתה , משום שילדיהן קדחו מחום וסבלו משלשולים והקאות . 
רוני ארנון , נציג העמותה , אמר : " הביקור היה חיובי . אנו מאמינים 
שיש בכוחם של שר השיכון ושר האוצר להזיז דברים . הבהרנו לו שצריך לנקוט 
צעדים דראסטיים ומיידיים , והתמקדנו בעיקר בחסרי הדיור המתגוררים באוהלים . 
הצענו להציב קראוואנים בשטחים חקלאיים , באופן זמני . השר הבטיח לבדוק 
את הנושא ולתת לנו תשובה בימים הקרובים " . היום אחה"ץ תתקיים עצרת המונים 
בגן הנדיב בראשל"ץ , במסגרת פעולות המחאה של מחוסרי הדיור , בהשתתפות תומכים 
מכל רחבי הארץ . ארנון אמר כי שר השיכון אריאל שרון וכן 02 חברי כנסת מכל 
המפלגות , הבטיחו את נוכחותם . בינתיים מתרחב מעגל המחאה של מחוסרי הדיור , 
ואוהלים נוספים מוקמים ביישובים ברחבי הארץ . לפני למעלה משבועיים הקימו 
שבע המשפחות הראשונות אוהלים בראשון לציון . כיום מפגינות כבר כמאתיים 
משפחות ביהוד , בת - ים , שכונת גסי כהן בחולון , אור יהודה , רמת גן , 
אשדוד , רמלה וירושלים . העמותה למחוסרי דיור ונפגעי משכנתאות מעריכה כי 
בישראל ישנם כיום כ03 אלף חסרי דיור . מדובר במשפחות בעלות תעודת זכאות 
למשכנתא , שאינן מממשות אותה בשל חוסר יכולת לעמוד בהחזר החובות . כ053 
אלף משפחות מימשו את זכותן למשכנתא מאז 9791 , אז הוצמדה המשכנתא למדד . 
לפחות מחצית מהן נחשבות כנפגעות קשה . אלפים שלקחו משכנתאות נאלצו למכור 
את הדירה החדשה על מנת להחזיר את המשכנתא , ובמקומה שכרו דירה , והיום 
בשל האמרת המחירים הם חייבים להתפנות . ארנון התריע כי בין חברי הארגון נמנים 
עולים שהגיעו לישראל לפני שנים אחדות . " בעוד שנה יצטרכו גם העולים החדשים 
לשכור דירה מכספם , או לקחת משכנתא , ואז הם יהיו במצבנו " . הארגון מתכוון 
לקיים מבצע הסברה גדול בקרב מרכזי הקליטה על מנת לעורר תמיכה במאבקם . אתמול 
התפרסמו בעיתונים מודעות ומספרי טלפון של מטה פעולה ארצי למאבק בבעיית הדיור . 
העמותה לנפגעי משכנתאות ומחוסרי דיור הודיעה כי אין לה כל קשר לגוף זה , 
וכי אינה יודעת מי עומד מאחוריו . 
