יו"ר הנהלת ההסתדרות הציונית , שמחה דיניץ , סבור כי אין מנוס מביצוע שינויים 
יסודיים במבנה ובתפקוד של המחלקות בהסתדרות הציונית . דיניץ , שדיבר ביום 
עיון אשר הוקדש לביצוע " רה - ארגון בתנועה ובהסתדרות הציונית " , ציין 
כי עם הקמת רשות חינוך משותפת לסוכנות ולהסתדרות הציונית , תתחיל ההנהלה 
הציונית להתמקד בבניית הנהגה ציונית חדשה מקרב דור ההמשך . כמו כן יש כוונה 
לשנות את צורת פריסת השליחים ולבדוק ביסודיות את תפקודן של הפדרציות הציוניות . 
ראש החטיבה להתיישבות בהסתדרות הציונית , יחיאל לקט , הציג אתמול תוכנית 
לרפורמה ארגונית בהסתדרות הציונית , שגובשה ע"י ועדה בראשותו . אחת ההמלצות 
החשובות של הוועדה , קובעת שפעולות ההסתדרות הציונית תתבצענה באמצעות מחלקות 
אזוריות - גאוגרפיות , במקום על פי מחלקות ייעודיות , וזאת על פי תוכנית 
שנתית כוללת , בתקציב אחד , כשהשליחים מהווים משלחת אחת מאוחדת . התוכנית 
שגובשה תוצג בקונגרס הציוני הקרוב , והיא כוללת גם הצעה להקמת עצרת כללית 
לתנועה הציונית במקום הוועד הפועל הציוני ) , שתפקידה יהיה לקבוע את מדיניות 
הפעולה של התנועה הציונית . 
