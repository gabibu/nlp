מן המוסכמות של ימים אלה היא , כי גרמניה היא בעלת ההגמוניה באירופה . 
העובדה שהדבר נעשה ללא הפעלת כוח מן הסוג השגרתי , אינה משנה ולא כלום . 
אחרי המלחמה , השכילו המנצחים קודם - כל לאסור על קיומו של צבא גרמני , 
ולאחר - מכן למזג את גייסותיהן של שתי הגרמניות בנאט"ו ובברית - וארשה : 
ארצות - הברית מכאן וברית - המועצות מכאן עודדו , כל אחת מטעמיה , את 
בון ואת פאנקו לריכוז המאמץ הלאומי בפיתוח המשק . המשק הגרמני , אפילו 
המהדורה העלובה במזרח עלובה במושגי המערב הפכו את שתיהן למעצמות . עוד 
בטרם התמזגותה של הרפובליקה הפדרלית עם הדד"ר , היא היתה המובילה באירופה . 
עם המיזוג , החליפה הגמוניה את ההובלה . בעיתונות הבין - לאומית נכתב בימים 
האחרונים , כי אירופה של שנת 000 , 2 תדמה לאירופה מלפני מלחמת - העולם 
הראשונה . כלומר , הענק הגרמני בראשית המאה , בלי להשתמש בכוח הכפייה 
הצבאי שהיה בידו היה אז הראשון באירופה והוא עשוי להיות ראשון בראשית שנות 
ה000 , 2 , שהרי בעל המאה , לא פחות מבעליהם של טנקים ומטוסים , הוא גם 
בעל הדיעה . אין זה סוד שהתחזקותה של גרמניה עוררה ומוסיפה לעורר דאגות בלב 
שכנותיה . הסובייטים והפולנים אינם היחידים שעורם נעשה חידודים - חידודים . 
הוא הדין בצרפת , בבריטניה ומן - הסתם גם בארצות בנלוקס ואיטליה . בדרך 
המסורתית גם כאן מתבקשת אסוציאציה למה שהיה בראשית המאה היו נפגעיה של 
ההתעצמות הגרמנית מכוננים ברית מדינית וצבאית נגדה , כמו שעשו ערב מלחמת - 
העולם הראשונה . הפעם , כדי להגביל את השפעת העדיפות המשקית של גרמניה 
וכדי למנוע את היווצרותה הפוטנציאלית של עדיפות צבאית ( כדאי לזכור , 
כי בנאט"ו האירופית גרמניה המערבית היתה החזקה ביותר , ואילו בברית - וארשה , 
בלט מעמדה של האחות המזרחית ) , נמצאה דרך זולה יותר ושלווה יותר : כבילת 
ארה"ב בשרשראות אל אירופה . הסובייטים רוצים בהמשך הנוכחות האמריקאית ומן - 
הסתם התנו בו את צירופה של גרמניה המאוחדת לנאט"ו . הבריטים , וראה זה 
פלא : גם הצרפתים , רוצים באמריקאים כמשקל נגדי לענק האזורי , גרמניה , 
וכתחליף לפירוק נאט"ו וכינונה המחודש של האנטאנט . ואין זה חשוב בעיניהם , 
שהיקף הנוכחות הצבאית האמריקאית יקטן או שהנוכחות הכלכלית לא תלבש מידות 
של הנוכחות לאחר מלחמת - העולם השנייה . בעצם , כל נוכחות רצויה , ובלבד 
שלא תהיה סמלית בלבד . ואם היו מי שהיו בארה"ב , שחלמו על החזרת ה"בויס " 
הביתה ועל השתחררות מהעול הכספי שהחזקתם בצד זה של האוקיינוס חייבה לשאת , 
נוכחים עתה לדעת כי חלומם נגוז : כדי להבטיח שקט ושלווה באירופה , וכדי 
למנוע היווצרותם של גושים צבאיים שם העלולים לסכן את השלום , מוכרחה ארה"ב 
להיצמד למחויבותה האירופית . יש יסוד לסברה , שגם הגרמנים עצמם , ובאופן 
מודגש שליטיהם , נוצרים - דמוקרטים וליברלים , מעוניינים בהישארות האמריקאית , 
הגם שזו נועדה לאזן את התעצמותם שלהם . הנוצרים - הדמוקרטים והליברלים 
חוששים מפני הלאומנות , שמאז סוף המלחמה מצאה , אולי באופן מפתיע , מקלט 
במפלגה הסוציאל - דמוקרטית . מלכתחילה , זו לא היתה לאומנות מאיימת , 
אך קונרד אדנאור , ומן - הסתם מי שמגדיר עצמו כנכדו , הלמוט קוהל , חשדו 
ביצר הרע הגרמני . החשדנים עלולים היו להתחזק בחשדותיהם למראה האוסט - פוליטיק , 
שלא לדבר על התכונה הבלתי - פוסקת בסוציאל - דמוקרטים ( בהנהגתו של אגון 
באר , האורים והתומים של המפלגה בענייני מדיניות חוץ ) , כי גרמניה תחת 
שלטונם תתנתק מן המערב ותחזור לסורה , תוך חידוש הברית הביסמרקית עם רוסיה . 
אמריקה הנוכחת באירופה נועדה להיות ערובה נגד מימוש האלטרנטיווה המזרחית 
של המדיניות הגרמנית . ישראלים רבים הורגלו לחשוב , לא מעט בהשפעת ההדיוטות 
המנווטים את ענייניה החיצוניים , כי פתרון מסוג ידוע של בעיית הגבולות הוא 
שיבטיח את שלום המדינה ורווחתה . זו חשיבה של קרתנים : ההיבט הטריטוריאלי 
של ביטחון ישראל הוא משני בהקשר הבין - לאומי , ובמיוחד האמריקאי , של 
עיצוב מדיניותה . אם לא יינתן לראש הממשלה שמיר ולאנשי חצרו להרוס את השותפות 
עם ארה"ב , יהיה המשך נוכחותם הממשית של האמריקאים באירופה גורם מייצב באיזור 
וגורם הרתעה מול אויבי ישראל . יתר על כן , גרמניה שנשארה נאמנה לברית 
עם ארה"ב , תשפר את הסיכויים לחדש את המודוס ויוונדי עם אירופה של הקהילה : 
בל נשכח , מחמת העבר , יש לישראל מעמד מיוחד בתפישה המדינית הגרמנית ( 
ומי שאינו מאמין , ייזכר בביקור של היושבת - ראש של הבונדסטאג , הגב זיסמוט , 
ועמיתתה מן המזרח , ברגמן - פול שביקרו בארץ באחרונה וזה בשעה שאין זרים 
בעלי משרה רמה נוהגים להראות את פרצופם בקרבנו ) . כלומר , לפחות בתחום 
הנ"ל , יש יסוד להקלה בישראל : בימים אלה , זו חדשה רצויה מאוד . 
