מבקרת המדינה מרים בן - פורת תערוך בדיקה כללית של כל נוהלי החקירה של קטינים 
בישראל ובשטחים כאחד . כך הודיעה אתמול המבקרת בדיון שקיימה הוועדה לביקורת 
המדינה בדו"ח " בצלם " , בנושא תנאי החזקתם ואופן חקירתם של קטינים בבית 
המעצר המשטרתי בירושלים . בן - פורת הדגישה שעניין תנאי המעצר הוא נושא 
חשוב וכאוב תמיד , קל וחומר כאשר מדובר בקטינים . " איננו מפסיקים לתת 
על כך את הדעת , אם כי עד היום לא נבדקו הליכי החקירה " , ציינה . יו"ר 
הוועדה , ח"ך דוד ליבאי , אמר כי איש אינו שוכח את המלאכה הקשה שעושים 
המשטרה והצבא באכיפת החוק והסדר במסגרת תקצבית מוגבלת , אבל אסור להתעלם 
גם מההיבט של זכויות האדם , " שכל חברה הרואה עצמה אנושית אוי לה אם תתחמק 
ממנו " . הוא אמר כי כל מי שיש בידו חומר על הנושא , ו"בצלם " בכלל זה , 
מתבקש להפנותו למבקרת המדינה . הח"כים חיים אורון ( מפ"ם ) , אברהם 
בורג ( מערך ) ודדי צוקר ( רץ ) הציעו לפנות למבקרת המדינה לקבלת חוות 
דעת על ממצאי דו"ח " בצלם " . ממצאי דו"ח " בצלם " מרכז המידע הישראלי 
לזכויות האדם בשטחים מגלים תמונה קשה של פגיעה בזכויות העצירים ואחזקתם 
בתנאי צפיפות בלתי נסבלים , ובעיקר גילויי אלימות קשים בחקירת הקטנים . 
ח"ך בורג אמר כי הדו"ח מהווה תעודת עניות נוראה למוסר הכובשים ול"אוזן העקומה " 
שלהם , שבמרחק 051 ם מבית המעצר הם חוגגים בפסטיבלים בלי לשמוע את קול הזעקות 
העולה מבית המעצר . קפידבין " מי שחושב שניתן לחיות בשלום עם אדם אשר עבר 
נוראות כמו אלה המתוארים , לא מבין איזו חבית נפץ יש כאן . מי יכול לבוא 
בתלונה אל נערים אלה כשיבקשו לנקום ? חובתנו להעלות זעקה ואוי לבושה אם 
הממצאים לא יתוקנו " , אמר בורג . ח"ך אורון אמר כי יש לתת את הדעת במיוחד 
לנושאים הקונקרטיים שהועלו בדו"ח , כגון הצפיפות הקשה ואחזקתם של קטינים 
זמן רב בלי להגיש נגדם כתב אישום . ח"ך צוקר אמר כי איש אינו תומך בהכאה 
כשיטת חקירה ואיש אינו יכול להגן על מניעת טיפול רפואי נאות . לדבריו , 
על הוועדה לבדוק את הדו"ח לפי אמות המידה המקצועית המקובלות בה , ובלי 
לתת לדיון גוון של מאבק שמאל בימין . ח"ך ראובן ריבלין ( ליכוד ) , שהתייחס 
להצעת הח"כים אורון , צוקר ובורג שהוועדה תבקש את חוות דעתה של המבקרת , 
אמר כי אסור לוועדה לעשות אינפלציה בשימוש בסעיף 12 לחוק מבקר המדינה , 
המאפשר לבקש חוות דעת על נושא כלשהו . " טוב היה אם החומר היה מועבר לידיעת 
המבקרת ללא דרישת חקירה רשמית " , אמר , והוסיף שלדעתו אין מקום להפיכת 
המבקרת ל"מנכ"ל המדינה " . ריבלין ציין שנושא הצפיפות בבתי הסוהר נדון וטופל 
כבר בכמה ועדות של הכנסת , בלי לעשות שימוש " דרמאטי " , כדבריו , בסעיף 
12 . ח"ך דן תיכון ( ליכוד ) מתח אף הוא ביקורת על הטכניקה של דרישת חוות - 
דעת מהמבקרת , וקבע שיש לסמוך על שיקול דעתה בקביעת סדרי העדיפויות . 
ח"ך יוסי גולדברג ( קידום הרעיון הציוני ) קבל על כך שהדו"ח לא הונח בפני 
חברי הכנסת ודרש להימנע מבדיקה חלקית של תנאי המעצר , אלא לבצע בדיקה של 
כל בתי המעצר כדי לקבל את התמונה הכוללת הנכונה . ניצב חנה הירש , היועצת 
המשפטית של המשטרה , אמרה שאנשים רבים מוחזקים במעצר במקום בבתי הסוהר , 
והביעה תקוותה כי המצב ישתפר בעתיד הקרוב עם בניית אגף נוסף לבית המעצר 
ועם הפעלת החוק המאפשר שחרור מנהלי לאסירים . ניצב רחמים קומפורט , מפקד 
מחוז ים , אמר שהמשטרה תבדוק כל ממצא שיופנה אליה מהמבקרת . 
