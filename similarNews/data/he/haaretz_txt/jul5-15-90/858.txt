שר הבינוי והשיכון , אריאל שרון , הבטיח למחוסרי הדיור כי עד סוף חודש 
יולי יוכשרו 059 , 1 דירות עמידר , מתוך מאגר של 005 , 8 דירות ששיפוצן 
יסתיים עד סוף השנה הנוכחית . משרד השיכון יחל גם בהקמת חירום של 000 , 
3 אשקוביות , כשלב ראשון בהקמת 04 אלף מבנים טרומיים לזוגות צעירים ולעולים . 
שרון נאם בעצרת , שקיימה העמותה למחוסרי דיור ונפגעי משכנתאות , ביום ששי 
אחר הצהריים בראשון לציון . הוא פירט בפני מאות המפגינים , שהגיעו לעצרת , 
את הצעדים שמשרדו מתכוון לנקוט לפתרון בעיות הדיור של הזוגות הצעירים והעולים 
החדשים בו זמנית ובאותם תנאים . " אנו עומדים להזמין מבנים זמניים , שיוצבו 
בערים עצמן , על מנת לאפשר פתרונות למקרים הדחופים ביותר . בנוסף לכך יוקמו 
כ05 אלף דירות על ידי קבלנים ברחבי הארץ , שהממשלה התחייבה לרכוש עשרות 
אלפים מתוכן . דירות אלה יתווספו לדירות שתהיינה בידי הממשלה , ויינתנו 
בדמי שכירות נמוכים לישראלים . לראשונה מזה שנים שמדברים בנושא , יהיו 
עשרות אלפי דירות נוספות להשכרה . אלה יגרמו ללא כל ספק להורדת מחירי הדירות " , 
אמר שרון . שר השיכון הוסיף כי סיכם עם שר האוצר , יצחק מודעי , על הצגת 
תוכנית משותפת לטיפול במשכנתאות , שתובא בפני הממשלה . שרון אמר , כי 
המגמה היא לתת פתרונות דיור לכל משפחה במקום מגוריה , אולם היקף הבעיה טרם 
נבדק , ולכן אין הוא יכול להבטיח זאת . את נאומו של שר השיכון ליוו קריאות 
סוערות , חלקן הביעו תמיכה וחלקן היו קריאות בוז על חוסר המעש של הממשלה 
בעניין מחוסרי הדיור . בתום נאומו ירד שרון מהבמה , וביקר אצל המשפחות 
באוהליהן . מאות המפגינים נשאו בידיהם כרזות כמו " פצצת זמן " , " שינוי 
שיטת המשכנתאות והדיור עכשיו " , וצעקו סיסמאות : " זוג צעיר ללא דירה 
בושה למדינה " . בעצרת נכחו גם 0151 חברי כנסת , מכל גווני הקשת הפוליטית . 
נציגי העמותה למחוסרי הדיור ונפגעי המשכנתאות הביעו את שביעות רצונם מצעדיו 
של שרון , והביעו ביטחון ביכולתו לפתור את מצוקתם . רפי דרור , נציג המפגינים 
בראשון לציון , הציג את דרישות העמותה למחוסרי דיור ונפגעי משכנתאות : 
בניית בתים טרומיים עד הכניסה למגורי קבע , הפשרת קרקעות בבעלות המדינה 
לבניה וביטול המיסים הגבוהים עליהן , ביטול הצמדת המשכנתאות למדד ובניית 
דירות להשכרה במחירים סמליים . ניסן זכריה , יו"ר ועד שכונת גסי כהן בחולון , 
אמר כי אם עד מחר לא יחלו בסידור משפחות בדירות , יפלשו המפגינים לדירות 
הפנויות בעיר . בשכונת גסי כהן המצב הוא הקשה ביותר . 24 משפחות התנחלו 
בראשית השבוע בסככות , שאולתרו מקרשים ושמיכות . ראש עיריית ראשון לציון , 
מאיר ניצן , שנשא דברים בעצרת , הציע בין היתר להקפיא את מחירי הדירות 
ולהפסיק את הספסרות של בעלי הדירות באמצעות חוק . 
