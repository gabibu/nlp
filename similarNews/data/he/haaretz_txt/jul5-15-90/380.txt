לונדון ( ע"ם ) . סגן נשיא סוריה , עבד אל - חלים חדאם , הגיב באחרונה 
על משבר לבנון ואמר , כי " לסוריה יש שני עקרונות שאי אפשר להתמקח עליהם . 
העיקרון הראשון הוא ההכרה בשלטונו החוקי של הנשיא ללא סייגים , תנאים או 
אי בהירות כלשהי . העיקרון השני הוא הכרה בהסכם טאיף כפתרון , והתנגדות 
מוחלטת לכל הצעה העוסקת בתיקונו " . לדברי העיתון " אל - חיאת " אמר חדאם 
באחרונה כי : " הקמת ממשלת אחדות לאומית מורחבת היא בעיה הנכללת במסגרת 
קבלת שני העקרונות " . חדאם סבור כי " כל פתרון בלבנון לא יתבצע אלא בהסתמך 
על שני צדדים והם : סוריה והשלטון החוקי " . " אל חיאת " מוסר גם כי מזכ"ל 
משרד החוץ הצרפתי , פרנסואה שר , ביקר בדמשק וקיים שיחות עם הסורים . 
לדברי המקורות יעדו העיקרי של המבקר היה מציאת דרך לשלב את מישל עאון בהסדר , 
בטענה שעאון מוכן להגיע להסכמים יותר מכל אדם אחר . השליח הצרפתי הציג 
בדמשק כמה רעיונות אשר עאון פרס בפניו . בהקשר זה צוין כי שר אימץ את עמדתו 
של עאון לגבי הסכם טאיף , הקורא להקמת ממשלה חדשה תוך קבלת נוסח התיקונים 
התחיקתיים מהפרלמנט , או לחליפין הקפאת הדיונים בנושא זה בפרלמנט , עד 
לעריכת בחירות פרלמנטריות חדשות . קפידבינלטענת העיתון , המסתמך על " אנשים 
שהגיעו מדמשק " , ביסס שר את שיחותיו עם הסורים על מידע שגוי , שהגיע אליו 
במהלך שהותו בביירות , ולפיו היחסים בין מישל עאון ודמשק טובים ביותר וכי 
יש תיאום מלא בין שני הצדדים בכל הנושאים העולים לדיון בזירה הלבנונית . 
אנשים אלה הוסיפו , כי לשליח הצרפתי סופק במהלך שהותו בביירות מידע מוטעה 
ולכן הגן שר על עאון בכנות רבה , בעוד הוא מותח ביקורת על העמדה ההפכפכה 
של כוחות געגע ועל קשרי הארגון עם כמה גורמים זרים ובראש וראשונה ישראל . 
שר העלה על נס במהלך פגישותיו בלבנון את עמדות הכוחות הנוצרים . הוא תיאר 
את פגישתו עם סמיר געגע כחיובית . " אל חיאת " טוען כי משימתו של שר בלבנון 
וסוריה לא השיגה את יעדיה המקווים . אחד השרים הסורים אמר כי " לאחר שהתברר 
לנו , שהשליח הצרפתי הקפיד לנקוט עמדה נייטרלית בביירות , הרי שבמהלך שהותו 
בדמשק הוא אימץ את העמדות של עאון , אשר חותר לטרפד את הסכם טאיף " . לדעת 
אחד השרים , לא החליטה ממשלת צרפת עד עתה לשנות את עמדתה כלפי מישל עאון 
וכל הצעדים שהיא נוקטת מבוססים על שאיפתה למלא תפקיד בלבנון , בכיסוי של 
שינוי סגנון ההתבטאות , אשר עשוי לדעתה לסלול את הדרך להשגת פתרון לבעיית 
עאון , דבר שיהווה נצחון מדיני על כוחות געגע . 
