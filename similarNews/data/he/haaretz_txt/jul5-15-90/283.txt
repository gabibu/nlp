דת האדמה , שהשאירה עשרות אלפי הרוגים ומאות אלפי מחוסרי קורת - גג , כהזדמנות 
לניצחון הפרגמטיסטים בממסד השולט בטהרן . אך כמו בעבר , המלה " כמעט " 
אופיינית ביותר לניצחון זה . אחרי פגישתם בזנווה השבוע , תיאר שר החוץ 
העיראקי תחושה של " אווירה לגמרי חדשה " , ועמיתו האיראני דיבר על פשרה 
אפשרית בשאלת קו הגבול בשאט אל - ערב ועל סיכויים להסכם שלום . הפרשנים המערביים 
האופטימיים הסבירו שההכרח לקבל סיוע מכל צד להוציא מישראל ומדרום - אפריקה 
ואפילו מ"השטן הגדול " ( ארה"ב ) , חיזק את ידי הנשיא רפסנגאני והפרגמטיסטים 
סביבו , הרוצים להידבר עם המערב . הצורך המוגבר בהשקעות חוץ לזירוז הפיתוח 
הכלכלי יפעל באותו כיוון , הם אומרים . אולם אסונות טבע גדולים מזינים אצל 
הבריות גם קנאת בלתי - רציונלית , שגררה השבוע האשמות שהמערב רוצה לנצל 
את האסון כדי להשתלט על איראן , ואף " הסברים " שלפיהם האמריקאים אשמים 
ברעש , משום שהוציאו את הנפט מאדמת איראן . קשה שלא לסווג באותה קבוצה 
את הצהרת נשיאה ה"פרגמטי " של איראן , שארצו רוצה לשפר את קשריה גם עם 
בריטניה , אבל שאין לבטל את גזר - דין המוות על הסופר סלמאן רושדי , המסתתר 
באנגליה . שליט עיראקי מפוכח לא יזדרז אפוא להאמין , שהסכנה האיראנית נעלמה 
וכי מותר לפנות את הכוחות מהחזית המזרחית . ספק אם סדאם חוסיין יחדל לראות 
באיראנים אויב עיקרי , גם אם ייחתם הסכם שלום עמם . אך מבחינת ישראל , 
גם למיסוד ההפוגה ( לא כל שכן הסכם שלום ) חשיבות מרובה : הוא יכול ליצור 
לחץ איראני - עיראקי מקביל להוצאת הכוחות האמריקאיים מהמפרץ הפרסי ; הוא 
עשוי להמריץ את הסעודים להגדיל את הזמנות הנשק מארה"ב נגד איום איראני מחודש 
( כפי שבוודאי הבינו זאת השבוע מדרישות רפסנגאני להוציא מידי הסעודים את 
ניהול המקומות הקדושים לאיסלם ) ; והוא עלול גם ליצור בבגדאד הרגשה שהמצב 
בגבול האיראני מרשה הגברת ההרפתקנות במערב , בייחוד כלפי ישראל . 
