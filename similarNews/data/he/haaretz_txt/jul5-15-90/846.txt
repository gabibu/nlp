ראשי אש"ף , ובכלל זה יאסר ערפאת , פתחו אתמול במתקפה רבתי על ארה"ב והאשימו 
אותה ב"רמייה ועשיית צחוק " , לגבי הדו - שיח עם הארגון . ערפאת הודיע , 
כי המועצה הפלשתינית תתכנס בתוך שלושה חודשים , כדי להחליט על המשך ההתייחסות 
ל"תרמית האמריקאית " . במקביל , קרא אתמול ארגון ה"גיהאד " לכל הפלשתינים 
בגדה וברצועה , להמשיך ולנעוץ את סכיניהם בגבי הציונים והאמריקאים ולהגביר 
את " המאבק המזוין " גם נגד מטרות אמריקאיות . בראיון לשבועון אש"ף " אל - 
יום אל - סאבע " , אמר ערפאת כי הדו - שיח היה בסך הכל מגע ברמה של שגרירים . 
עוד ציין , כי הוא מודע לחשיבות הדו - שיח עם מדינה כמו ארה"ב , אך " איני 
רוצה להאכיל את עצמי באוויר " , אמר . ראש מחלקת החוץ של אש"ף פארוק קדומי 
תקף אף הוא קשות את ארה " ב , והאשים אותה ב"קנוניה " עם ישראל , כדי 
לאפשר לה לפעול מדינית וצבאית נגד הערבים . לדידו , אין ישראל רוצה בשלום , 
ו"יש לפעול נגדה בכל האמצעים " . הוא הדגיש , כי אש"ף " מעולם לא פסל 
את המאבק המזוין " , וכי זכותם של ארגוני אש"ף לפעול נגד ישראל , כמו " פעולת 
החוף " ( אבו אל - עבאס ) ובעיקר אם הפעולה באה בתגובה על " מעשי דיכוי 
של האויב " . ארגון ה"גיהאד " קרא לכל הפלשתינים לבטא את " המאבק המזוין " 
ב02 בחודש , במלאת חודשיים לרצח בראשון לציון . 
