כשבא יצחק מודעי למשרד האוצר , גילה כי שולחן העבודה של השר הוזז מאמצע 
הלשכה לצדו של החדר . כשהוא שימש כשר אוצר , בין ספטמבר 48 לאפריל 68 , 
אהב שהשולחן הוצב באמצע הלשכה , מול דלת הכניסה . חרף כך , נמנע לפי 
שעה מודעי מלהכניס שינויים בלשכה . מי שציפה , כי מייד עם חזרתו של מודעי 
לאוצר , הוא יפתח את פיו ויצהיר על תוכנית כלכלית , צעדים , גזרות , 
או מהלכים התאכזב . תחילה הוא מבקש ללמוד את הנושאים שעל הפרק , לפני 
שיאמר את דברו , מדגישים המקורבים . פקידים באוצר חששו , כי עם כניסתו 
לתפקיד " יהיה שמח " . חלק מהוותיקים נזכרו שבעבר נכנסו לדיון בלשכתו ב"חיל 
ורעדה " . תרמו לכך גם דרישותיו המקצועיות הגבוהות של מודעי והידע הרב שלו 
בדיונים . היום התבדו הפחדים . מודעי נינוח , חביב , ומתבדח , מנהל 
התייעצויות שוטפות ושקטות עם כל ראשי האגפים במשרד . שר האוצר החדש שמע מהפקידים 
על כל התוכניות הכלכליות המקיפות שהוכנו במשרד , וחלקן אף הוצגו לפני שר 
האוצר הקודם , שמעון פרס . למרות שבשלב זה משתדל מודעי לשמוע מהפקידות 
הבכירה יותר מאשר להשמיע , יצא באחרונה אחד הבכירים ממשרדו כשזנבו בין רגלו , 
לאחר שהשר ביקש בעדינות רבה כי ישנה כמעט את כל הרעיונות שהגיש . אבל מודעי 
משתף עתה את כל אנשי המקצוע בקבלת ההכרעות . להבדיל מקודמו שמעון פרס , 
הוא מבקש עתה להיות מעורב כמעט בכל הנושאים כבדי המשקל הנדונים במשרד . 
מגמה זו מרכזת בידיו של שר האוצר כוח ריכוזי רב . פרס נהג לטפל בעיקר בעניינים 
מדיניים , כממלא מקום ראש הממשלה , ואילו בעניינים כלכליים טיפל רק כשדובר 
על הפעלת תוכניות גדולות . בתקופתו של פרס שימש סגנו , יוסי ביילין , 
כשר האוצר האמיתי . ענייני קליטת העלייה , הכספים היחודיים , הרשויות , 
מערכת הבריאות , הסכם עם " אגד " , " כור " ואחרים הוכרעו אצל ביילין . 
מודעי אינו מתכוון להעניק לסגנו , הרב יוסף עזרן , את אותן סמכויות נרחבות 
שניתנו לביילין . עזרן , שהועבר לקומה מעל לשכת השר , יטפל בעניינים שאין 
להם השפעה ישירה על מהלכים כלכליים . הוא יעסוק בהקמת בתים שיכילו במקום 
אחד את כל הנציגויות הישראליות בניו - יורק ובפאריס . עזרן יטפל בקידום 
השקעות זרות מחו"ל ובתקציבי מערכת הרפואה והרווחה . מן הסתם , יוכל להיכנס 
לדיונים על הפעלת תוכנית כלכלית , אך בוודאי שלא על פיו ישק דבר בהתייעצויות 
כגון אלה . בטרם כניסתו של מודעי למשרד , רווחו ידיעות על משחק " כיסאות 
מוסיקליים " בין הפקידים הבכירים . מה לא נכתב ? זאב רפואה , מקורבו 
של מודעי שמונה על ידו ב48 כמנהל רשות החברות הממשלתיות , הוכתר בתקשורת 
כמנכ"ל המיועד של משרד האוצר . אחר כך נכתב , כי המנכ"ל יהיה לא אחר מהממונה 
על התקציבים באוצר , דוד בועז , ומשרת הממונה על התקציבים תאויש במינוי 
חיצוני . רק השבוע פורסם , כאילו מקורב אחר , יאיר רבינוביץ , לשעבר 
נציב מס ההכנסה , עשוי לחזור לתפקידו או לשמש כממונה על מנהל הכנסות המדינה . 
אבל מודעי הבהיר השבוע חד משמעית : " בשלב זה לא יהיו שינויים פרסונאליים 
במשרד , אם כי איני מתחייב שלא יהיו שינויים כאלה בעתיד " . התבטאותו זו 
גרמה מן הסתם קורת רוח למנכ"ל יעקב ליפשיץ , שמאז לכתו של שמעון פרס , 
הוזכר כמי שכהונתו תופסק עם מינוי מודעי לשר אוצר . מודעי גם ביקש לעשות 
סדר בחלוקת העבודה בין ראשי האגפים באוצר . במשרד ששה ראשי אגפים , וחיכוכים 
לא מעטים איפיינו את עבודתם בתקופת כהונתו של פרס . באחד העיתונים צוין , 
כי החשב הכללי הוא חביבו של פרס , ואחד הבכירים האחרים קבל כי נטל לעצמו 
סמכויות רבות שאינן בתחומו . בתקופה מסוימת דיברו במסדרונות האוצר על חיכוכים 
קשים בין החשב הכללי אלי יונס לזאב רפואה . אחר כך דיברו על התקרבות בין 
אגף התקציבים לרשות החברות הממשלתיות . עם שובו של מודעי , סברו הבכירים 
כי כדאי למתן את מאבקי הכוח לפי שעה . בשלושת החודשים לכהונתה של ממשלת 
המעבר , אופיינה צמרת האוצר בביטוי " איש הישר בעיניו יעשה " . הכותרות 
השמנות בעיתונים תיארו הצעות רבות ומגוונות הנהוגות באוצר , הפועל בלא שר 
קבוע . כשחזר מודעי , ביקשו מקורביו באדיבות להפסיק את ההתבטאויות הרשמיות 
והבלתי רשמיות של הבכירים בתקשורת . אגב תקשורת , עוזריו של מודעי עובדים 
שעות נוספות על מנת להוציא ממנו את התדמית של " שלפן " שהודבקה לו עוד 
בעת כהונתו הקודמת במשרד האוצר . היועצים מנסים למכור אותו כשקול ומתון . 
אם בעבר עזב את לשכת שר האוצר בשל התבטאות אומללה ( " פרס הוא ראש ממשלה 
מעופף " ) , הרי שהיום מודעי חושב היטב לפני כל התבטאות ואי אפשר להוציא 
ממנו פליטת פה שתספק כותרת שמנה , הם אומרים . אפילו בעת השביתה הכללית 
במשק שהנהיגה ההסתדרות לפני שבועיים , נמנע מודעי מלתקוף חזיתית את ההסתדרות 
או את ישראל קיסר . . גם במחלוקת עם שר הפנים , אריה דרעי , על העברת 
07 מיליון ש"ח לכיסוי הגירעונות של הרשויות החלשות , נמנע מודעי מלצאת במלחמה 
כוללת נגד משרד הפנים . הרחק מעין זרקורי התקשורת , סירב מודעי לבקשתו 
של שר המשטרה , רוני מילוא , לתוספת תקציב ותקנים למשטרה . דוגמה נוספת 
לאיפוק של מודעי , היא סירובו להתייחס לגזירה כלכלית כלשהי בעתיד , במסיבת 
העיתונאים בה הסביר את הישגי התוכנית הכלכלית לייצוב המשק שהפעיל ב58 . הכותרות 
בעיתונות דיברו אמנם על ההצעות השונות , אך באוצר מדגישים כי המדובר לפי 
שעה בהצעות כלליות , שמודעי מאמץ אותן באופן כללי . אחת השאלות המעניינות 
היא לא רק איזה צעדים יפעיל ומתי , אלא כיצד יצליח השר החדש להעביר את הצעותיו 
בממשלה . לפני הקמת הממשלה , פנה מודעי בהצעה לראש הממשלה יצחק שמיר , 
ולפיה , כשיודיע שמיר לכל שר איזה משרד יקבל , גם ימסור לו מה היקף הקיצוץ 
שיבוצע בתקציבו . בכך ביקש מודעי להבטיח את יישומה של החלטת הממשלה מה51 
במאי 09 , להחליט בתוך שבועיים על הרכב הקיצוץ של 055 מיליון ש"ח בתקציב 
המדינה . שמיר לא קיבל את הצעת מודעי ( מודעי הביע סברה ששמיר לא הספיק 
לאמץ את ההצעה , בלחץ הזמן להקמת הממשלה ) . מודעי מתכוון ליישם בקרוב 
את אותה הצעה , כאשר בינתיים לא ברור הגיבוי שיזכה לו מצד ראש הממשלה או 
השרים . הוא מבקש גם להעניק טיפול מיוחד ל קליטת העלייה . ואכן , הסיור 
הראשון שערך בתפקידו היה בלווית שר הקליטה , יצחק פרץ , במרכזי קליטה בנתניה . 
מודעי מנסה לשמור בקנאות על ריכוז הטיפול באוצר , ולפני שבועיים התנגד 
להקמת ועדת השרים לענייני עלייה בראשות אריאל שרון . שר האוצר החדש מגבש 
תוכנית כלכלית חדשה , ורוצה לחזור לימיו הטובים במשרד האוצר . אלא שהפעם , 
ולפי שעה הוא עושה הכל בשקט ומאחורי הקלעים , על מנת שלא לעורר התנגדות 
מיותרת בקרב הגורמים השונים . למודעי כנראה תוכניות גדולות ונצורות , 
כפי שמותר אולי להסיק מדבריו בטקס חילופי שרי אוצר , שנערך לפני שבועיים . 
באותו אירוע התנצל מ"ם שר האוצר עד לאחרונה , דן מרידור , כי הוא משתתף 
רק בטקס אחד , בעת עזיבתו את המשרד . כשמונה כמתאם מטעם ראש הממשלה בממשלת 
המעבר , לא נערך טקס לציון כניסתו לתפקיד . שר האוצר הנכנס , יצחק מודעי , 
הרגיע את מרידור : " גם לי יעשו רק טקס אחד . טקס הכניסה לתפקיד , 
כי אני את המשרד לא אעזוב " . 
