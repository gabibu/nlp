( ע ) . ביקורה של אן פולארד , שאמורה היתה להגיע השבוע לישראל לתקופה 
ממושכת ולטיפול רפואי , נדחה לכמה חודשים , עקב ניתוח שהיא עומדת לעבור 
בקרוב מסר אתמול פרקליטה מארק בייקר מניו יורק בשיחת טלפון לתל אביב . אן 
פולארד נכנסה אתמול לבית חולים הר סיני בניו יורק , שם תעבור את הניתוח . 
אמנון דרור , מראשי הוועד הציבורי למען הפולארדים , מסר כי הלובי בכנסת 
והוועד הציבורי למען פולארד , שלחו אתמול לאן פולארד ברכת החלמה והודיעו 
לה , כי תוכנית הביקור שלה בארץ תופעל במלואה , כאשר תגיע לישראל . 
