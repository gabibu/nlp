ואשינגטון ( ע"ר ) . משבר אגודות ההלוואה והחיסכון השוטף את עריה של ארצות 
הברית הביך מאוד גם את הנשיא גורג בוש , הן מבחינה פוליטית והן מבחינה אישית , 
לאחר שבנו מעורב בפשיטת רגל של אגודה כזאת והתביעה שוקלת אם להגיש נגדו 
תביעה פלילית . כדור השלג של שערוריית אגודות ההלוואה והחיסכון מתגלגל והולך 
בתאוצה גוברת והולכת , ומעורר את זעם משלם המסים . המדובר בפשיטות רגל 
של מאות אגודות של הלוואה וחיסכון , שאילצו את הממשל להתערב כדי שהחוסכים 
לא יאבדו את חסכונותיהם . האגודות מואשמות בעיקר במתן הלוואות לגורמים מפוקפקים 
ולעתים גם לחברי הנהלותיהן . בוואשינגטון החליט הסנאט עוד לפני חודשים אחדים 
להחריף את העונשים על עבריינים בהנהלות אגודות ההלוואה והחיסכון , והמפלגה 
הדמוקרטית מנצלת את השערורייה כדי להביך את הממשל . המשבר האחרון נחשב לאחת 
השערוריות הפיננסיות הגדולות ביותר בהיסטוריה האמריקאית , ולפי הערכות מהימנות 
ייאלץ האוצר האמריקאי להגן על החוסכים במחיר שיעלה לכל אזרח בין 006 ל0002 
דולר . מבצע ההגנה על החוסכים הקטנים יעלה לאוצר האמריקאי עד 003 מיליארד 
דולר ב01 עד 03 השנים הבאות . במהלך הפסגה הכלכלית ביוסטון נאלץ הנשיא בוש 
לצאת ולהגן על בנו ניל , 43 , מנהל של אחת מאגודות ההלוואה והחיסכון , 
לאחר שגורמים ממשלתיים אישרו כי תוגש נגדו תביעה פדרלית . פקידי ממשל אמרו 
כי הם שוקלים הגשת כתבי אישום נגד ניל בוש ועשרה מחבריו במועצת המנהלים של 
אגודת החיסכון , הבנקאות והאשראי סילווראדו , שהתמוטטה ב8891 . התמוטטות 
זו עלתה למשלם המסים האמריקאי מיליארד דולר , סכום שהאוצר נאלץ להשקיע כדי 
שהחוסכים באותה אגודה לא יאבדו את חסכונותיהם . כתב האישום יאשים את חברי 
מועצת המנהלים בהזנחה שגרמה להתמוטטות האגודה . הם גם יואשמו , ככל הנראה , 
בכך שחילקו הלוואות לעצמם ולחבריהם במועצת המנהלים . בוואשינגטון הודיע 
התובע הכללי דיק תורנבורג כי אדוארד מקבירני , שהיה בעלי אגודת החיסכון 
סאנבלט בטקסס , הואשם ב71 סעיפי אישום פלילי . 
