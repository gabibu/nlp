אין לכאורה שום סיבה מקצועית או הגיונית , שמישחק הגמר על גביע העולם בין 
גרמניה לארגנטינה הערב ברומא ( 00 . 12 ) יסתיים בצורה שונה מכפי שהסתיימו 
כה רבים ממישחקי המונדיאל כלומר , בניגוד לתחזית הספורטיווית או לסברה 
הכללית . השאלה היא , מאיזו נקודת מבט מתייחסים לאפשרות הזו , ומאחורי 
השאלה הזו מסתתרת בעצם גם התשובה לשאלה המסקרנת , אשר תרתק הלילה מאות מיליונים 
בעולם כולו . גרמניה כבר שברה " שיא עולמי " בעלייתה השלישית ברציפות לגמר , 
הישג ללא תקדים . אבל שני הניסיונות הקודמים ( 2891 במאדריד ו - 6891 
במקסיקו סיטי ) הסתיימו באכזבה , שפראנץ בקנבאואר וחניכיו יעשו כל מאמץ 
כדי לשים לה הפעם קץ . אין להסיק מזה כי גרמניה מועמדת לניצחון . חובה 
גם לזכור , שכל מי שנחשב עד היום מועמד להדיח את ארגנטינה במונדיאל זה 
כבר אינו משתתף בו . וגם אם ידוע שלכל דבר יש סוף , וגם אם נכון שהמאזן 
הגרמני במהלך הטורניר ( 5 ניצחונות ותיקו ) מרשים מזה של אלופת העולם ( 
4 ניצחונות , הפסד ותיקו ) אל תמהרו להמר על מה שיקרה הערב . חבל על 
הכסף , וגם מסוכן מאוד כפי שהסתבר לא אחת להתנבא כי דייגו מראדונה יהיה 
בצד המפסיד . אצל שתי הנבחרות היו תנודות קיצוניות , שצריך להביא בחשבון 
לפני גיבוש תחזית . גרמניה פתחה בצורה מרשימה , במטחי שערים , אבל הן 
נגד הצכים ( ששיחקו 02 דקות רק עם 01 שחקנים ) ועוד יותר מזה נגד האנגלים 
נחשפו חולשות . הן בלטו בתחומים רבים ונבעו מהעובדה , שאין לגרמניה תשובות 
מיידיות ויעילות נגד יריבים מסוימים או התפתחויות מוגדרות . וכמו שהאנגלים 
ניטרלו את הקישור הגרמני , עשויים בהחלט גם הארגנטינים לעשות זאת במהדורה 
חוזרת למה שעוללו לאיטליה , הגם שהפעם תחסר ארגנטינה ארבעה שחקני מפתח מושעים . 
המנגר הגרמני מנוסה די הצורך כדי שלא לחזור על משגי העבר . התהיה זו הופעתו 
החמישית של בקנבאואר בטורניר העולמי , אך רק פעם אחת הניף את הגביע , אחרי 
הניצחון 21 על הולנד בגמר של 4791 במינכן . פעמיים נוספות הפסיד כשחקן , 
הן בגמר 6691 לאנגליה הן בחצי גמר 0791 לאיטליה במקסיקו . פראנץ גם אוכזב 
פעם אחת בגמר , לפני ארבע שנים במקסיקו , כשארגנטינה ניצחה 32 , והוא 
מבקש לגמול כאן לקארלוס בילארדו . נקודת המפתח במישחק הגמר תהיה , ככל הנראה , 
אם וכיצד ינוטרל מראדונה ועל ידי מי . " עדיין לא החלטתי מי יופקד לשמירה 
על דייגו " אמר אתמול בקנבאואר , לאחר שנחת ברומא מהטיסה ממילאנו . " מה 
שברור לי הוא , כי לא לותאר מתיאוס יעשה את העבודה השחורה כמו לפני ארבע 
שנים במקסיקו . הוא כדורגלן גדול בזכות עצמו , שעצם הצבתו במיגרש מחייבת 
את היריב להציב עליו שומר אישי " . איש משחקני גרמניה האחרים לא שמר על דייגו , 
ולא מן הנמנע בגלל הקושי הנעוץ במשימה שהשמירה תהיה אזורית , ותתחלף 
לסירוגין . עם זאת נראה , כי עיקר התפקיד יוטל אולי על גידו בוכוואלד , 
אבל בשיתוף פעיל מצד קולר וברתהולד . הקפטן מתיאוס מחלק מחמאות לדייגו ערב 
הגמר ואומר : " מראדונה הוא הטוב בכדורגלני העולם , כשהכדור דבוק לרגליו " . 
וזה יוצר פתח לעימות נוסף , ישיר או עקיף , בין שני שחקנים גדולים הנושאים 
על גב חולצתם את המספר 01 . דייגו כבר עבר מבחן דומה בהצלחה , מול דראגן 
סטויקוביץ , בניצחון על יוגוסלוויה . עכשיו מחכה לו לותאר החרוץ והעיקש , 
לא כליל השלמות , אבל נועז ומסוכן בפריצות עומק , בניצוח על הצוות וגם 
בבעיטות אדירות לשער . הקפטן הארגנטיני , הגם שכנראה אינו מסוגל לחזור 
על המפגן של 6891 , היה ונשאר אותו יריב מסוכן שאינו מוכן להיעצר לפני היעד 
הסופי . מי שחושב אחרת , חייב להוכיח זאת . גרמניה , כמו גם ארגנטינה , 
עדיין לא שיחקה בטורניר זה ברומא . לכאורה , זו זירה נייטראלית לשתיהן . 
לאמיתו של דבר , יהיו ביציעים איטלקים רבים שיריעו לגרמנים , לפחות אוהדי 
רומא הקבוצה בה משחקים רודי פלר וברתהולד ; וגם אלה של לאציו אשר את מדיה 
ילבש מעונה זו קארל - היינץ רידלה . פלר , שנפצע במישחק נגד אנגליה וישוב 
הערב לחוד ההתקפה , מודה כי עידוד רומאי יקל עליו במשימה . לפני ארבע שני 
הישווה נגד ארגנטינה בגמר , בטרם נכנע 23 . הפעם הוא רוצה להיות אלוף 
עולם , וגם מאמין שיהיה . חברו , המגן ברתהולד , מוסיף : " בשבילי 
זה כמו מישחק בית , ולא רק בגלל הטינה הטבעית של הרומאים למראדונה איש - 
נאפולי " . בגמר של 6891 נתפסו מגיני גרמניה לפאניקה ברגעי הכרעה , וגם באיטליה 
לא היו מחוסנים כליל מכך . זה בלט , אולי יותר מכל , לפני כיבוש השער 
המשווה על ידי גארי לינקר בחצי הגמר , כששלושה גרמנים היו שותפים למשגה 
חמור והותירו בשטח - הפקר כדור גורלי . אכן , עם כל הניסיון , המשמעת 
הטאקטית והכושר הגופני המרשים , מסתבר כי אם משהו " לא דופק " על פי התוכנית 
או משתבש עלולה גרמניה להיקלע למצוקה . ואז לא תמיד יחלצו אותה גערותיו 
של " הקיסר " הניצב חסר מנוחה לצד הספסל , וגם לא תמיד יפגע כדור - עונשין 
ברגלו של יריב חסר מזל , ישנה כיוון וינחת ממרומים לרשת , כמו נגד אנגליה . 
לגרמניה , העושה רושם סולידי ומאוזן , יש הגנה איתנה בדרך כל ומגוון קשרים . 
נראה כי בקנבאואר יעדיף לבסוף את אולאף תון על ביין , בגלל הצלחתו של הראשון 
נגד אנגליה , וכן את הסלר על ליטברסקי . חוליה זו היא הצריכה להפעיל את 
פלר ואת קלינסמן , שלפחות נגד צכיה ואנגליה לא היה פעיל ויעיל מספיק . 
מה יתפתח הפעם במיגרש , נגד יריב בעל סגנון שונה , הוא בגדר תעלומה . 
עם זאת סביר , כי בילארדו ומראדונה ניסו לשחזר את " התרגיל האיטלקי " 
שלהם , כלומר שמירת עומק על היריב ולחץ בלתי פוסק , כדי להרחיק את הסכנה 
במידת האפשר . ההרכב הגרמני הצפוי : אילגנר , ברתהולד , אאוגנתאלר , 
קולר , ברהמה , בוכוואלד , מתיאוס , תון , הסלר , פלר , קלינסמן . 
