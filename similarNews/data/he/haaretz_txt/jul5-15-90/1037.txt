ויותר מחברי מרכז מפלגת העבודה לא יוכלו להשתתף בבחירות הפנימיות לראשות 
המפלגה , שיתקיימו לאחר ה13 ביולי , בגלל היותם עובדי מדינה בארבע הדרגות 
הגבוהות בשירות המדינה , ועובדים בשכר בחברות ממשלתיות כך העריכו אתמול 
גורמים בכירים במערך . על פי ההערכה , בחברת החשמל לבדה מועסקים כ54 חברי 
מרכז העבודה , וגם בתעשיה האווירית מספר לא מבוטל של חברי המרכז . בין 
חברי מרכז מפלגת העבודה , שהם עובדי מדינה בכירים או שכירים בחברות ממשלתיות : 
יורם אוברקוביץ , יו"ר ועד עובדי חברת החשמל ; יעקב שפי , יו"ר ועד עובדי 
התעשיה האווירית ; דוד הרניק , יו"ר המועצה לשידורי טלביזיה בכבלים ; 
ירון רן , סמנכ"ל משרד האנרגיה ; ויוסי קוציק , סמנכ"ל משרד הבריאות . 
גורמים במערך ציינו , כי אי יכולתם של עובדי המדינה והחברות הממשלתיות להשתתף 
בבחירות הפנימיות במפלגה , אם יתקיימו בקרוב , עשויה להשפיע על תוצאות 
הבחירות , מה שגורם דאגה מסויימת במטות הבחירות של שמעון פרס ויצחק רבין . 
על פי החוק לסיווג פעילות פוליטית , שהתקבל לפני חודש בכנסת , על עובדי 
מדינה בארבע הדרגות הגבוהות של שירות המדינה לבחור בין חברותם במרכז המפלגה , 
לכהונתם בשירות המדינה . כן נאסר על יושבי ראש ועובדים בשכר של חברות ממשלתיות , 
להשתתף בבחירת מועמדי המפלגות לכנסת או לראשות הממשלה . 
