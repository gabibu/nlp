י באותו עניין . יום אחד הבחנתי שאחת מעגלות - הקנייה של מרכולנו השכונתי 
הגיעה לשטח פתוח לא הרחק מביתי . העגלה עמדה עזובה על השביל , מוקפת קוצים . 
מאחר שאני מתגוררת במרחק די ניכר מהמרכול , תיארתי לעצמי ששם לא יודעים 
שהעגלה הגיעה לאן שהגיעה ולכן טילפנתי אליהם , וביקשתי את הממונה . האחראית 
ענתה לי באדיבות רבה והודתה לי שסיפרתי לה על העגלה שאבדה למרכול , אבל 
אולי כדאי שאקח את העגלה ואחזיר אותה בעצמי , כי אין באפשרותה לעשות זאת . 
לא , זה לא יעזור לה אם אסביר לה איפה בדיוק העגלה נמצאת , כי היא לא 
תוכל להיכנס למכונית שלה . כן , באמת חבל שהעגלה נראית שלמה ולא שבורה , 
וחבל גם שהעגלה לא נכנסת גם למכונית שלי אבל אין מה לעשות . ובאמת לא היה 
מה לעשות והעגלה נשארה שם . כמה ימים לאחר מכן טיילתי בסביבה והבחנתי בשברים 
המרוסקים של העגלה נטולת - הגלגלים . כעת כבר לא היה טעם להודיע על כך למישהו , 
אלא רק להרהר באותה גישה של הפקרת רכוש על פי המימרה האנגלית " איזי קאם 
איזי גו " , שעסקים כלכליים נגועים בה . 
