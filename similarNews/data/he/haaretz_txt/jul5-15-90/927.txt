( ע ) . משטרת בלגיה חושדת , כי איש העסקים עזריאל פרידנברג ( 63 ) 
מסביון ניסה להתנקש בחייו של יהלומן באנטוורפן וכי הפיץ בבלגיה מיליון דולר 
מזויפים . שלטונות בלגיה פנו לאינטרפול , שהוציא נגדו צו מעצר בין - לאומי . 
פרידנברג נעצר בתל אביב כחשוד בפרשת הונאת נרשמים למכללות ללימוד משפטים 
בתל אביב ובחיפה שכלל אינן קיימות . היחידה המרכזית בתל אביב חוקרת עתה 
את חשד הניסיון לרצח המיוחס לפרידנברג . מפלג הבילוש הנושאי ביחידה בודק 
חשדות , כי פרידנברג קבע ב41 בפברואר מפגש עם סוחר יהלומים בלגי בבורסה 
ליהלומים באנטוורפן לצורך עסקת יהלומים גדולה . כשמסר לו הסוחר הבלגי את 
היהלומים , שלף אקדח וירה לכיוון ראשו . בדרך נס , הכדור רק שרט את ראשו 
של היהלומן וגרם לו להתמוטטות רגעית . החשוד בניסיון הרצח הניח , ככל הנראה , 
כי הצליח להרוג את הסוחר ונמלט לישראל . מאז היה מבוקש , באמצעות האינטרפול . 
כיוון שהחוק בארץ אינו מאפשר להסגיר אזרח ישראלי , הסכימה הפרקליטות כי 
החשדות נגדו ייחקרו בארץ , ואם יש צורך הוא יועמד לדין בישראל . הוא חשוד 
גם , כי בתקופה בה שהה בבלגיה , רכש יהלומים בשווי כמיליון דולר ממספר 
סוחרים בבורסה באנטוורפן ושילם עבורם בדולרים מזויפים . החשוד יובא היום 
בפני שופט , לדיון בבקשת המשטרה להאריך את מעצרו בשל העבירות הנוספות המיוחסות 
לו . פרידנברג , נשוי לבתו של יהלומן בלגי , נעצר בתחילת השבוע , בעקבות 
מארב שערכו לו בלשי מפלג ההונאה , לאחר שמאוניברסיטת תל אביב התלוננו על 
אודות המודעות שפרסם בעיתונים . בבית המשפט הוא הכחיש כל אשמה וטען כי לא 
עבר כל עבירה , וכי כל פרסומיו היו כנים , שכן הוא מתעתד להקים מכללה . 
