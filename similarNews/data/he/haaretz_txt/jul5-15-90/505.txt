שבע שנים כמעט לא נערכה באיטליה שביתה כללית . השביתות הרבות שכן התקיימו 
היו במגזרים מסוימים או בשירותים ציבוריים חיוניים , לרבות בתחבורה האווירית 
וברשת הרכבות . השביתה הכללית הקודמת , בראשית 4891 , נכשלה בחלקה על 
רקע המציאות הפוליטית והכלכלית המשתנה . המרי של הבריגדות האדומות ודומיהן , 
שהטילו חתיתן על איטליה מאמצע שנות השבעים ועד ראשית שנות השמונים , נכשל 
במשימותיו גם הודות לתרומת האיגודים המקצועיים ומפלגות השמאל הגדולות . אף - 
על - פי - כן נפגעה יוקרת האיגודים במרוצת השנים . המחאות ההמוניות של 
שנות השבעים , השביתות החוזרות והדמגוגיה שציינה אותן פגעו , בין היתר , 
בעובדים המקצועיים , שכן האידיאולוגיה של אותן שנים שימשה גם לצמצום הבדלי 
השכר ביניהם לבין יתר העובדים . רק בראשית שנות השמונים אירגנו ארבעים אלף 
עובדים מקצועיים הפגנה המונית בטורינו ומיחו כנגד מצב זה . בו - בזמן קטנה 
בהדרגה התעניינותם של עשרות אלפי פועלים בשביתות , שמטרתן פוליטית בעיקרה . 
בכל רחבי איטליה קמו מאז ראשית שנות השמונים איגודים סקטוריאליים עצמאיים , 
שסירבו להישמע להוראות האיגודים הלאומיים והיו גם מקרים שהם דחו הסכמים 
שנחתמו עם האיגודים הלאומיים . יכולתם של האיגודים העצמאיים להגדיל את מספר 
חבריהם , להשיג תנאי עבודה טובים יחסית , פעמים רבות מתוך התעלמות מהאינטרס 
הכללי , היא אחת הסיבות לירידה הבלתי - פוסקת במספר חברי האיגודים הלאומיים . 
המשבר העובר זה שנים על המפלגה הקומוניסטית האיטלקית , הגדולה בעולם המערבי , 
פגע בגדול האיגודים המקצועיים , הסוציאל - קומוניסטי , מפני שרבים מסרבים 
להירשם לאיגוד מתוך חובה פוליטית . בעלי העסקים והמפעלים הגדולים , בעיקר 
בצפון , הגיבו לגלי השביתות והמאבקים עם הפועלים בהחדרת מיכון ברמה גבוהה 
ביותר , שהיא במקרים אחדים , כמו במחלקות מסוימות בפיאט , חריגה בממדיה 
בעולם . בנוסף הגדילו המפעלים את יבוא חלקי החילוף והמוצרים המוגמרים חלקית 
וצימצמו בדרך זו את תלותם , בעיקר בעובדים לא מקצועיים . כן נעשה מאמץ 
לשפר את תנאי העבודה של המקצועיים . כתוצאה ממדיניות זו הואץ קצב העבודה 
במפעלים וירד חלקו של השכר בהוצאות הייצור . במישור הלאומי גדלה האבטלה 
למרות עליית התוצר הלאומי , בעיקר של עובדים לא מקצועיים , וירד קצב ההגירה 
מהדרום החקלאי לצפון המתועש . שכר העובדים אמנם נשאר צמוד למדד יוקר המחיה , 
על - פי הסכם משנת 6791 , אבל הוא עלה פחות מאשר ביתר המדינות המתועשות 
בשוק המערב - אירופי . שכרו הממוצע של עובד פיאט , למשל , הוא קצת למעלה 
מאלף דולר לשבוע עבודה של 93 שעות . לעומת זאת הצליחו עובדי המדינה , בעיקר 
בסקטורים חיוניים כמו בתחבורה ובבתי - החולים , להעלות את שכרם במידה מרשימה . 
כך גם במגזר הפיננסים . רבים היזמים הפרטיים והעצמאיים למיניהם שנהנו מהשגשוג 
הכלכלי והגדילו את הכנסותיהם במידה ניכרת , ורבים מהם מצליחים להשתמט חלקית 
מתשלום מסים למדינה . לפי הערכת האוצר , היה אפשר לצמצם מאוד את הגירעון 
התקציבי אילו שולמו המסים כחוק . את הגירעון הגדול הזה מממן האוצר מהנפקת 
ניירות ערך ממשלתיים בריבית גבוהה יותר מאשר כל ארץ אירופית אחרת , למעט 
בריטניה . ריבית זו וכלכלתה המשגשגת של איטליה מסבירים את העניין הרב שיש 
לגורמים פיננסיים בין - לאומיים בניירות ערך איטלקיים ואת התחזקות הלירטה . 
הריבית הזאת ושער החליפין הגבוה אינם מסייעים לתעשייה האיטלקית , החייבת 
לייבא חומרי גלם יקרים יחסית , מוצרים מוגמרים - חלקית וכן לממן מיכון ברמה 
גבוהה , בעיקר על - ידי הלוואות או ניירות ערך לטווח קצר . נטל המסים כבד 
באיטליה בהשוואה לרוב מדינות אירופה וממנו אין המפעלים המסודרים יכולים להשתמט . 
לפי סקר שפירסם באחרונה איגוד בעלי המפעלים , ההפרש בין שיעור האינפלציה 
לגידול התפוקה באיטליה היה לפני שנתיים % 5 . 3 , לפני שנה % 9 . 5 , ואילו 
השנה מצפים להפרש של % 1 . 6 . לדעת האיגוד , בטווח בינוני הדבר פוגע ביכולת 
חבריו להתחרות בשוק הבין - לאומי , אף שאשתקד גדל חלקה של איטליה בסחר הבין - 
לאומי . הטענה הזאת מבוססת , בין היתר , על העובדה שהערך המוסף בתעשייה 
האיטלקית הוא מהנמוכים בקהילה האירופית . סיבות אלה וחולשת האיגודים הלאומיים 
שיכנעו את מנהיגי איגוד התעשיינים , שהגיעה השעה לבטל חד - צדדית את הסכם 
6791 ואת הצמדת השכר האוטומטית למדד יוקר המחיה . החלטה זו נועדה גם להפעיל 
לחץ על הממשלה במטרה להגדיל את השתתפותה במימון קרנות הביטוח של העובדים . 
כמו - כן נקראת הממשלה להתמיד במדיניות הנוכחית של הורדת שערי הריבית . 
החלטת איגוד התעשיינים איחדה , בפעם הראשונה בשנים רבות , את כל האיגודים 
המקצועיים , והשביתה שהוכרזה ל11 ביולי זוכה לתמיכה רחבה בין העובדים . 
שביתת עובדי מגזר המתכות והכימיקלים שנערכה ב72 ביוני הצליחה במידה מרשימה 
בטורינו , למשל , שבה לא פחות מ%08 מעובדי הסקטורים האלה . זה שנים שאיטליה 
לא ראתה מחאות עובדי תעשייה בקנה - מידה כזה : מאתיים אלף עובדים מכל רחבי 
המדינה הגיעו למילאנו כדי להפגין . החלטת בעלי המפעלים פיצלה את כוחות הממשלה . 
מפלגת הרוב הדמו - נוצרית חלוקה בדעותיה , ואילו המפלגה הסוציאליסטית השנייה 
בגודלה בין מפלגות הקואליציה כבר הודיעה על תמיכתה המלאה בשביתה . למרות 
החלטת איגוד התעשיינים , לא כולם שלמים עם חזרה לעימות חזיתי עם האיגודים 
המאוחדים . הפעם מחשש של פגיעה באווירה הנוחה יחסית שהושגה בשנים של מאמצים 
משותפים . היו אמנם מקרים של בעלי מפעלים שהציעו פרס חודשי לפועלים שאינם 
רשומים באיגוד המקצועי , אבל התופעה הזאת מוגבלת בממדיה . ספק גדול אם איטליה 
הפוליטית תרשה למצב שנוצר להידרדר להתמודדות ממושכת בין האיגודים לבין בעלי 
המפעלים , דווקא עכשיו , כשאיטליה נתונה בתהליך הכנה לשלבים האחרונים של 
האיחוד האירופי . ובעוד האיגודים מתכוננים לשביתה הכללית נכנס לתוקפו חוק 
חדש שימנע שביתות פראיות במגזרים חיוניים , כמו התחבורה הציבורית , הטלפונים 
ובתי - החולים , שהוכרזו בשנים האחרונות פעמים רבות על - ידי איגודים אוטונומיים 
סקטוריאליים . זהו סיוע עקיף לא רק לאזרח ולתייר אלא גם לאיגודים המקצועיים 
הלאומיים . 
