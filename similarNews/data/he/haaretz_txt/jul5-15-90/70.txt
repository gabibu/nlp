בוזזי חנויות התנגשו עם כוחות משטרה מתוגברים במרכז בואנוס איירס , לאחר 
שניפצו חלונות ראווה , בעיקר של חנויות תכשיטים , ושדדו מכל הבא ליד . 
המשטרה נאלצה לפעול נגד הבוזזים ברימוני גז מדמיע , ובין היתר נזרקו רימונים 
לעבר אלפי החוגגים ברחובות שבזזו במהלך הלילה , בו יצאו המונים להריע לנצחון 
נבחרתם על איטליה . עדי ראייה מסרו , כי כנופיות של צעירים נאבקו עם שוטרים 
מצוידים באמצעי לחימה במתפרעים זרקו עליהם אבנים וחפצים אחרים , ניסו 
להפוך מכוניות , בעוד שחוגגים רבים נמלטו בבהלה מן האובליסק , בכיכר המרכזית 
בבואנוס איירס , לשם נוהרים בדרך כלל הארגנטינאים לחגוג ניצחונות ספורטיוויים . 
בשכונות של בואנוס איירס , בערים ובעיירות סביבה , התקהלו המונים בכיכרות , 
פתחו במצעדי ריקודים , היכו על תופי ענק , תקעו בחצוצרות והריעו : " ארגנטינה , 
ארגנטינה " . גלי חוגגים נהרו אל העיר לחגוג את הניצחון . הם הגיעו במכוניות , 
במשאיות וברכבות ונופפו בדגל הלאומי , הכחול לבן . רבבות עטפו ראשיהם 
בדגל ורצו ברחובות בתרועות שמחה , בדומה לחגיגות הגדולות שהיו בארגנטינה 
ב - 8791 וב - 6891 השנים בהן ניצחה ארגנטינה בתחרויות הגביע העולמי בכדורגל . 
( ע"ר ) . 
