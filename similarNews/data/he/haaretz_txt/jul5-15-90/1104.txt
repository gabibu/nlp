מועצת המנהלים של סונול החליטה להפסיק את שיווק הבנזין המכיל תוספים . סונול 
הודיעה רשמית שהיא נענית בזאת לדרישת מינהל הדלק ועדת התקינה לבנזין של מכון 
התקנים , ותעמיד לרשותם את כל המידע בנושא בנזין מתוסף הנמצא ברשותה . 
אולם , הסיבה האמיתית להפסקת השיווק נעוצה בלחצים כבדים שהפעילה חברת פז . 
סונול היא הקטנה בין 3 חברות הדלק הוותיקות הפעילות בישראל . פז , הגדולה 
ביניהן , איימה בנקיטת צעדים מסחריים נגד סונול אם זו לא תפסיק את שיווק 
הדלק המתוסף . הפעילות המסחרית של שתי החברות משיקה בנושאים רבים , ולפז 
אורך נשימה כלכלי רב מזה של סונול . פז איימה , בין השאר , כי תוזיל את 
מחיר הבנזין המשווק בתחנותיה ב%5 . על - פי הערכות , שיווק הדלק המתוסף 
גרם לעלייה ממוצעת של כ%8 במכירת בנזין בתחנות סונול . כלומר , עלייה של 
כ%2 בנתח שוק הבנזין בישראל , אותו אחזה החברה לפני תחילת שיווק הדלק החדש . 
רוב העלייה של סונול היה על חשבון חלקה היחסי של חברת פז . הבנזין המתוסף 
גם פגע במכירת תוספי הדלק שפז משווקת וגובה עבורם מחיר מלא . 
