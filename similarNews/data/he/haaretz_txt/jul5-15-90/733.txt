מאז נפרצה החומה בנובמבר אשתקד , מגיע מדי יום זרם של פולנים ורומנים , 
רבים מהם סוחרים בשוק השחור , עובדים בלא היתר חוקי , או מקבצים נדבות . 
העניים ביותר , הצוענים מרומניה , לנים בתחנות הרכבת ושולחים את ילדיהם 
לקבץ נדבות ברחובות העיר . חנויותיה הנוצצות של מערב ברלין , מכוניות הפאר 
ובתי הקפה המהודרים מושכים אליהם קבצנים וגנבים . " זו תוצאה של הפער הכלכלי 
הגדול בין מזרח למערב ; ברלין היא אי של שפע בתוך ים של עוני " , אומר ורנר 
תרוניקר , דובר מחלקת הפנים במערב ברלין . הקבצנים מהווים בעיה של ממש , 
וגנבה ממכוניות ומחנויות , כמו גם כייסות , החמירו עשרות מונים מאז נפלה 
החומה , אמר הדובר לכתב סוכנות רויטר . לזכות הנוודים עומדת פרצה בחוק , 
שנוצרה בגלל מעמדה המיוחד של ברלין . צו של שלוש בעלות הברית המערביות , 
אשר הוצא ב7691 על פי דרישת הסנאט של ברלין המערבית , התיר לבני מזרח אירופה 
להיכנס לעיר ללא אשרת כניסה לתקופה שאינה עולה על 03 יום . " כל עוד עמדה 
החומה על תלה היה בכך היגיון " , אומר תרוניקר . מאז שנפסקה ביקורת הגבולות 
בעיר בראשית החודש , אין דרך לפקח על זרם הנכנסים לעיר . " אין לנו גם 
מושג כמה פולנים ורומנים נמצאים בעיר " , אמר הדובר , " אנו רק יודעים 
כי 02 אלף פולנים רשומים באופן חוקי בעיר ויותר מ000 , 5 רומנים ביקשו בה 
מקלט פוליטי . אך רבים הרבה יותר באו כתיירים והם עובדים שלא כחוק או מקבצים 
נדבות . גרמניה המזרחית ביטלה את ביקורת הגבולות עם המערב ב - 1 ביולי מנסה 
לקצץ בזרם הפולנים והרומנים , בכך שהיא דורשת מהם להראות הזמנה לבוא ולהיכנס 
לתחומיה . פקידים במערב העיר אומרים , כי צעד זה יגרום להאטה אך לא יפתור 
את הבעיה . " המצב עלול להחמיר עוד יותר אם הסובייטים יקלו על ניידות אזרחי 
בריה"ם " , אומר תרוניקר . המזרח גרמנים אף שיכנו חלק מן הרומנים במחנות 
צבא ישנים כדי להרחיקם מן הרחובות . ב"אונטר דן לינדן " , השדרה המזרח גרמנית 
רבת ההוד , החוצה את העיר , מתרוצצים ילדים רומנים , התוקפים בעזרת שלטי 
בקשות לנדבה , כתובות בגרמנית רצוצה , תיירים ותושבים כאחד . במערב ברלין 
התמקמו הקבצנים הרומנים בתחנת הרכבת המרכזית . משטרת העיר חסרת אונים , 
שכן קיבוץ נדבות אינו עבירה מאז 4791 . אבות העיר חוששים , כי גל הקבצנות 
והפשע עלול להפוך את הברלינאים לגזענים צרי - מוח העוינים את הזר . עד כה 
נודעה ברלין באווירתה הקוסמופוליטית . הגרמנים פוגעים לפעמים בקבצנים הרומנים , 
תוקפים , משפילים ומעליבים . במגרש ריק ובוצי בצד המערבי של החומה הקימו 
בני מזרח - אירופה , בעיקר פולנים , שוק בלתי - רשמי שבו מוכרים מדי יום 
מזון זול , חפצים משומשים ובגדים מארצותיהם . היו סופי שבוע בהם מספר המשתתפים 
באירוע הנקרא " פולנמארקט " ( השוק הפולני ) הגיע ל02 אלף איש . בכסף 
שאותו מרוויחים , הם קונים סחורות מערביות , אותן ימכרו ברווח בפולין . 
אחת מרשתות המרכולים , אלדי , זכתה לכינוי " פולדי " בגלל מאות הפולנים 
הצובאים על מוצריה המוזלים . המעגל נסגר כאשר הם שבים שוב לברלין עם מלאי 
חדש של סחורה פולנית . 
