שינויים בנתיבי התעופה האזרחית הבין - לאומיים של ישראל יחולו מהיום ויהיו 
בתוקף למשך השבוע הקרוב , בשל פעילות אימונים של חיל האוויר . רשות שדות 
התעופה העבירה הודעה על כך מראש לכל חברות התעופה הזרות הפועלות בארץ . בהתאם 
להודעה יהיו אזורים שונים במרחב האווירי של מדינת ישראל סגורים מהיום לתנועה 
אזרחית בשעות מסוימות , עד יום חמישי הקרוב . נקבעו נתיבי טיסה אלטרנטיוויים , 
כדי לא לפגוע בתעופה האזרחית הבין - לאומית לישראל וממנה וכן בתנועה האווירית 
הפנים ארצית . אמש נמסר מרשות שדות התעופה , כי לא יחולו שינויים בלוח הזמנים 
של מועדי ההמראות והנחיתות של התנועה האווירית הבינ"ל מישראל ואליה , בנמל 
התעופה בן גוריון בלוד . כן לא יחולו שינויים בזמני התנועה האווירית הפנים 
ארצית . 
