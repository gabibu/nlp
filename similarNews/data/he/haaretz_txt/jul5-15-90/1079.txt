בייזינג ( ע"ר ) . ראש ממשלת סין , לי פנג , קידם ביום חמישי בברכה 
את החלטתה של ממשלת יפאן לחדש את ההלוואות שלהן זקוקה סין מאוד , שהופסקו 
בעקבות הדיכוי הצבאי העקוב מדם של תנועת הדמוקרטיה הסינית , לפני כשנה . 
" זו עמדה חיובית וממשלת סין מעריכה זאת " , אמר לי לפולטיקאים יפאנים המבקרים 
בבייזינג . יפאן היא המדינה שהילוותה עד כה לסין את הסכומים הגדולים ביותר , 
והיא גם השותפה המסחרית השנייה בגודלה של סין אחרי הונג קונג . ממשלת יפאן 
אישרה לסין ב8891 הלוואות בסך 6 . 5 מיליארד דולר , אך עיכבה כספים אלה 
במסגרת הסנקציות שהוטלו על סין אחרי הטבח בכיכר המרכזית של פקין . עתה תיתן 
יפאן אור ירוק לבנקים מסחריים יפאניים לחדש את ההלוואות לסין . כלכלנים מערבים 
אמרו כי החידוש החלקי של ההלוואות ישפיע רק השפעה מוגבלת על כלכלתה של סין , 
הסובלת מתוצאות תוכנית הצנע הממשלתית בת השנתיים . 
