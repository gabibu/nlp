בודפשט ( ם . ט . י ) . הונגריה רוצה בסיוע והון מערביים כדי לפתח תחנות 
כוח חדשות שאינן מזהמות אוויר . כך אמר שר המסחר והתעשייה ההונגרי , פיטר 
אקוש . השר הוסיף ואמר , כי הונגריה אינה מעוניינת לשמור על מונופול הממשלה 
בתחום האנרגיה , וכי הממשלה מתכוונת להרחיב את ההפרטה גם לתחום זה . בהונגריה 
מפתחים תוכנית הצופה דו - קיום בין מפעלים ומערכות הפצה גדולות , לבין מפעלים 
ומערכות הפצה קטנות , שיהיו בבעלות פרטית . לדבריו , הקיצוצים בתקציב ההונגרי 
פגעו בתקציב למחקר פיתוח , לרבות תחום האנרגיה . לפיכך , גדל הצורך בסיוע 
מערבי . 
