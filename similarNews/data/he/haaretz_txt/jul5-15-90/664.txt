" יש לנו ציפיות למדליה ישראלית אחת או שתיים " , אמר אתמול סלומון סטולר , 
מנהל אליפות העולם לנוער בהיאבקות , שתחל מחר בהיכל הספורט בפתח תקוה . 
במסיבת עיתונאים לרגל האירוע , נמסר כי באליפות ישתתפו קרוב ל - 071 מתאבקים 
ם - 42 מדינות : אוסטריה , איטליה , ארה"ב , בולגריה , בריה"ם , מזרח 
גרמניה , מערב גרמניה , דנמרק , הונגריה , יוגוסלוויה , יוון , יפאן , 
נורווגיה , פולין , ספרד , פינלנד , צכיה , צרפת , דרום קוריאה , 
רומניה , שוודיה , שוייץ , טורקיה וישראל . " פתח תקוה היא עיר שאוהבת 
ספורט , ראוי שבחו"ל יידעו שבישראל יודעים לארח יפה , הכניסה תהיה חופשית " , 
אמר גיורא לב , ראש עירית פתח תקוה . מנכ"ל ההתאחדות לספורט , שמואל ללקין , 
ציין את שיתוף הפעולה עם עירית פתח תקוה ואמר כי מספר המדינות המשתתפות 
הוא הישג גדול לישראל . ללקין סיפר כי באליפות ישתמשו במיחשוב חדיש ובתוכנה 
שפותחה במיוחד לרגל האירוע , וייתכן שהיא תירכש ע"י מדינות בחו"ל . התחרויות 
יהיו בסגנון יווני - רומי וישתתפו בהן בכירי מתאבקי העתיד של העולם , עד 
גיל 81 . ראשי הענף בעולם יהיו נוכחים באליפות , בהם נשיא האיגוד העולמי 
מילאן ארציגן . 52 שופטים בין - לאומיים ישפטו בתחרות שתסתיים בסוף השבוע . 
