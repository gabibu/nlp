המפקח על הבנקים בבנק ישראל , ד"ר אמנון גולדשמידט , אומר כי המערכת הבנקאית 
אינה יכולה לשאת בעצמה את ההיקפים הנדרשים למימון האשראי למימון המשתכנים 
בגין גל העלייה . המדובר בהיקף אשראי של כ01 מיליארד דולר . הוא הציע 
שהממשלה תהיה ערבה לחלק מהאשראי שניתן על ידי המערכת הבנקאית לצורך מימון 
הדיור לעולים . גולדשמידט אמר כי אסור ללחוץ על המערכת הבנקאית להרים את 
הסכומים הללו בעצמה , ואסור לשנות את נושא הערבים להלוואות לעולים , למרות 
הקשיים של העולים לגייס ערבים . מי שינסה היום לשנות את נושא הערבים יצטרך 
אח"ך לטפל בהפרשות לחובות מסופקים . גולדשמידט קרא ליישם את ההסדרים עם לווים 
גדולים שנקלעו לקשיים , כמו הקיבוצים , המושבים וכור . לדבריו , למרות 
שמדובר בבעיות כבדות ובעלות השפעה רבה על מערכת הבנקאות ועל המשק בכללו , 
ואשר עומדות על סדר היום כבר תקופה ארוכה , עדיין לא הגענו למצב שבו אנו 
יכולים לברך על המוגמר ולומר כי ההסדרים מיושמים ופועלים . הסדר המושבים , 
שנחתם בראשית 78 , מיושם רק בחלקו . ההסדרים עם הקיבוצים ועם כור עדיין 
לא נחתמו . המשך המצב הנוכחי פוגע בסיכויי ההצלחה של ההסדרים , כיוון שכל 
עיכוב מגביר את אי הוודאות לגבי הצלחת תוכניות ההבראה השונות שנבנו ואת החשש 
כי יהיה צורך בהגדלת ההפרשות בגין לווים אלה . בהציגו את דו"ח המפקח על הבנקים 
לשנת 98 , ציין גולדשמידט כי רווחי 5 הקבוצות הבנקאיות בשנת 98 , הסתכמו 
ב323 מיליון ש"ח , המבטאים תשואת הון עצמי של כ%4 . 4 . זוהי עלייה לעומת 
שנת 88 . גם לאחר העלייה , הרווחיות תואמת את ממוצע הרווחיות הנמוך של 
העשור האחרון . רווחיות הבנקים ברבעון הראשון של שנת 09 עלתה אך במעט על 
זו שבשנת 98 ונפלה משמעותית מזו של הרבעון הראשון אשתקד . גולדשמידט סבור 
כי רווח זה נמוך , וסבור כי על הבנקים להערך לגיוון מקורות הרווח , במיוחד 
ע"י הגדלת ההכנסות מעמלות על שירותים בנקאיים . 
