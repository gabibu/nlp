( ע ) . קצין הביטחון לשעבר בבית - מעצר " דרום " שבכלא באר - שבע , 
שמעון אבוטבול ( 23 ) , זוכה אתמול בבית המשפט המחוזי בבאר - שבע מאשמה 
של הפרת אמונים והכשלת הליך שיפוטי . פרשת אבוטבול הנה ספיח מפרשת בריחתו 
של אסיר העולם הרצל אביטן מבית - מעצר דרום , לפני כשנתיים . אבוטבול נעצר 
ימים אחדים לאחר בריחתו של אביטן , כחשוד בסיוע לבריחה . הוגש נגדו כתב - 
אישום , בשל הפרת אמונים והכשלת הליך שיפוטי , והוא הורשע בבית - משפט 
השלום בבאר - שבע . עונשו היה 4 חודשי מאסר על - תנאי וקנס . על - פי כתב 
האישום בפרשה זו , הגיעה לבית המעצר ב12 ביוני אשתקד מבקרת צעירה , לימור 
בן - שבת , לביקור אצל אנגל . אבוטבול הורה לסוהרת לערוך חיפוש על בן - 
שבת , חיפוש שבו נמצאה חבילה , החשודה כי היא מכילה סם מסוכן . בן - שבת 
הכניסה את החבילה לפיה , וטענה כי מדובר במסטיק . אל המקום הגיע סגנו של 
אבוטבול , יוסף קידר , אשר העיד , כי המבקרת החלה לבכות , ולאחר שהתרשם 
כי שימשה רק ככלי בידי אחרים , אמר לה , שאם תמסור לידו את הסם , לא יעשה 
לה דבר . בן - שבת התרצתה , ועשתה זאת . קידר התיר לה לעזוב את המקום 
ודיווח על כך לאבוטבול , שהיה באותה עת קצין - ביטחון של בית המעצר . זה 
הניח את הסם במגירתו ולא דאג להעבירו למשטרה . אולם לטענת קידר , הוא פנה 
מיד לסגן מנהל הכלא , והביא בפניו את העובדות . השופטים קיבלו טענה זו וקבעו , 
כי אבוטבול פעל במצב נפשי יסודי של הגינות , וללא כוונה לפעול בניגוד לחוק . 
