כבר שנה וחצי עברו מאז נבחר יצחק רגר לראשות עיריית באר - שבע , ודומה שעיסוקו 
העיקרי בעירייה הוא בפיטורי בכירים ובהחלפתם במקורביו . אין שבוע שבו לא 
מדווחת העיתונות המקומית על מועמד חדש לפיטורים . זה מתחיל בדרך כלל במשפט 
הכמעט - סטנדרטי : " אין זה סוד שהנהלת העירייה אינה מרוצה מתפקודו של . 
. . " , וממשיך במערכת השמצות על מחדלים ו"אי התאמה לתפקיד " . על - פי 
הוראה מפורשת לעובדי העירייה מנוע " המועמד " מלהגיב על ההאשמות המוטחות 
בו ( הגזבר לשעבר , שבכל - זאת העביר את תגובתו לעיתונות , הושעה מיד 
על ידי ראש העירייה ) . במקומון " שבע " יש מדור שבועי כמעט תחת הכותרת 
" נמשכת עריפת הראשים בעירייה " . הרשימה ארוכה - ארוכה , מפקידים בכירים 
לפקידים מקצועיים ( מהנדס העיר , מנהל אגף החינוך , היועץ המשפטי ) , 
ועד למנהלי חברות ומוסדות עירוניים . רגר מנצל את אדישות תושבי באר - שבע . 
אחרי הכל , יודע כל באר - שבעי מה מקומה של " בירת הנגב " בסדר העדיפויות 
הלאומי . המצב הכללי העגום , ההזנחה ואי - העשייה מורשת כהונתו רבת השנים 
של אליהו נאוי הקהו את הביקורת הציבורית על מעשי העירייה . אבל השבוע נפל 
דבר אפילו כאן : הגיע תורם לגיליוטינה של ראשי ההנהלות הציבוריות של תיאטרון 
באר - שבע ושל הסינפונייטה . שני המוסדות הם לתפארת העיר ולכל הדעות מתפקדים 
כהלכה , אבל רגר החליט ( לפי הודעה רשמית של העירייה ) שיש צורך ב"חיזוק 
ההנהלות " שלהם . עוד לא ידוע מי יהיה שחקן החיזוק של הסינפונייטה , אך 
המועמדת לראשות הנהלת התיאטרון היא ד"ר ברכה רגר , אשת ראש העיר , רופאה 
בבית החולים " סורוקה " . בניגוד גמור ליו"ר ההנהלה הנוכחית של התיאטרון , 
אליהו שפירא , היא לא היתה מעורבת בחיי התרבות של העיר , ואפילו תושבי 
באר - שבע האדישים מרימים גבה לנוכח להיטותה להדיחו ולרשת את מקומו . גם 
חברי הנהלת התיאטרון הביעו , בעילום - שם , ספק בכישוריה של ד"ר רגר לתפקיד 
הזה . ראשות עיר איננו עסק פרטי , ורגר נבחר על - מנת לפתור את בעיותיה 
הקשות של באר - שבע , ולא את בעיות התעסוקה של מקורביו ומשפחתו . באר - 
שבעקפמאביגהעתירה לבג"ץ בעניין הניסויים בבעלי חיים ( " הארץ " , 7 . 1 ) 
מנומקת בטענות המזכירות את טענותיהם של אלה הנלחמים בהוראת תורת דארווין 
בבתי הספר , או של אלה שרדפו מכשפות בימי הביניים . לכותב שורות אלה יש 
עניין מיוחד בנושא עתירה זו , שכן אילולא הניסויים במערכת הראייה של בעלי 
חיים שונים , שנערכו במדינות רבות בעשרות השנים האחרונות , הייתי היום 
עיוור . הטענה שהניסויים הנדונים בעתירה זו " לא רלוונטיים לרפואה האנושית " 
היא שטות : כדי לדעת מה רלוונטי לרפואה האנושית יש להבין ראשית את המנגנון 
כולו . אווילית לא פחות הטענה שאין טעם להשתמש בחתולים , שכן " מערכת הראייה 
של חתולים שונה באופן מהותי מזו של בני אדם " . לפי היגיון זה , ודאי שאין 
טעם להשתמש ביצורים נחותים יותר , כגון תמנונים ויש להעדיף את הקופים , 
שדומים ביותר לאדם . האמת היא שיש דמיון רב בין מערכות הראייה של כל היונקים , 
וחתולים עדיפים על יצורים אחרים מהרבה סיבות , מדעיות ופרגמטיות . טענה 
חסרת שחר נוספת מתייחסת לעניין ה"הרדמה הקלה " . החדרת אלקטרודות למוח , 
גם אצל בני - אדם , אינה מצריכה הרדמה עמוקה , שכן המוח אינו מסוגל לחוש 
כאב . אין ספק שיש מקום לתקן תקנות , אם עדיין אין כאלו , המסדירות ניסויים 
בבעלי חיים ומאפשרות פיקוח עליהם , אך איסור מוחלט על ניסויים כאלה , או 
הגבלתם מסיבות לא - מדעיות , יוסיפו עוד מכשול להתפתחותנו המדעית , בדומה 
למגבלות הקיימות על מחקר ארכיאולוגי , ניתוחי מתים ותרומות איברים . אלה 
המתנגדים לניסויים בבעלי חיים בטענה של התאכזרות צריכים לדעת שהם נוטלים 
על מצפונם הרבה מאוד סבל אנושי שאפשר למנוע היום או בעתיד . תל - אביבקפמאביגכבוד 
שר החוץ , דוד לוי , לקה בלבו . בתוך ימים ספורים הובהל לחדר הצנתורים 
ושסתום שבלבו הורחב באמצעות בלון . באותו שבוע שכבו במחלקה שבה אני עובד 
שני חולים הסובלים מחסימות קשות בכלי הדם שבלבם והזקוקים אף הם לטיפול חודרני . 
ואולם , בלית ברירה , לנוכח התורים הארוכים , נאלצנו לשחרר את אחד החולים 
לביתו , שם ימתין לניתוח חודשיים , ואת השני , שמחלתו קשה עוד יותר , 
נאלצנו להשהות במחלקה עד שיתפנה מקום לניתוח . מצב זה נוצר , בין היתר , 
עקב התנגדות הממשלה שבה שותף לוי למבצע קיצור התורים לניתוחים ולעבודה במשמרת 
שנייה בבתי החולים , תוך תגמול הולם של הצוות הרפואי . בטוחני , שאילו 
נאלצו השר לוי ויתר האח"מים לחכות לטיפול רפואי כשני החולים האלה , היה 
נמצא מזמן פתרון לסכסוך שבין הממשלה לקופת - חולים , המתנהל על גב החולים , 
והיה אפשר לטפל בכל שכבות האוכלוסייה באותה מידה של מהירות ויעילות . ( 
שם הרופא שמור במערכת ) המרכז הרפואי ביילינסונפתח - תקווהקפמאביגבמאמר שעסק 
בסיכומים בחקר הסרטן , שכותרתו " גילויים של אופטימיות זהירה " ( מוסף 
" הארץ " , 6 . 92 ) הופיעו כמה אי - דיוקים . כוונתי לקביעה שגילוי מוקדם 
יעיל בסרטן השד בלבד . הדבר אינו נכון . כל מאמצי הרופאים , וביניהם האגודה 
למלחמה בסרטן , מופנים לעורר את הקהל לבדיקות מוקדמות לשם גילוי הסרטן בשלביו 
הראשונים . גילויים מוקדמים קיימים גם בסרטן המעי הגס , ולעתים מצליחים 
לכרות פוליפים במעי הגס בהיותם שפירים ולמנוע הפיכתם לגידול ממאיר . גידולי 
עור כמו המלנומה הממארת , גידולי הרחם , השתלות , כל אלה ניתנים לטיפול 
יעיל בגילוי מוקדם . הבדיקות לא כרוכות בקרינה ואין להן כל תופעות לוואי 
משמעותיות , ואין ספק כי בזכותן הגענו היום למצב שבו חלק גדול מחולי הסרטן 
ניתנים רפוי . לכן תמוהה הקביעה ב"הארץ " ואף מסוכנת . יש להמשיך ולעודד 
את הציבור להיות ער לבריאותו ולבצע כנדרש ובהתאם להמלצת הרופאים את כל הבדיקות 
המוקדמות לגלוי הסרטן . 
