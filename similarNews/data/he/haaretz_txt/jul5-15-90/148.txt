התוספת המיוחדת שנקבעה למצילים היא חלק מהשכר גם לעניין פיצויים וגמלאות 
כך קבע השופט עמירם רבינוביץ מבית - הדין האזורי לעבודה בתל - אביב , בעקבות 
תביעת ההסתדרות ומועצת עיריית אילת , במסגרת דיון בסכסוך קיבוצי . עיריית 
אילת טענה , כי בהסכם הקיבוצי מפברואר 98 , שקבע כי תוספת המצילים מהווה 
שכר לכל דבר ועניין , לרבות צורכי פרישה וגמלאות , המלה " לרבות " היתה 
פליטת קולמוס . השופט רבינוביץ דחה טיעון זה כאבסורד , והטעים כי התוספת , 
המסתכמת בכ009 שקל לחודש , באה לאחר ביטול תוספות אחרות , וכדי למנוע 
ספק היא הוזכרה מפורשות בהסכם , לא כדי לגרוע אלא על - מנת להוסיף . השופט 
פסק כי יש להביא את התוספת בחשבון בחישוב שעות נוספות וגמול עבודה במנוחה 
השבועית . 
