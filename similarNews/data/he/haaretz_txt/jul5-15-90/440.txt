עודד פלדמן , מנכ"ל התיאטרון הקאמרי , ימונה ככל הנראה למנכ"ל הוצאת הספרים 
" כתר " , שנרכשה באחרונה על ידי רוברט מאקסוול . ההוצאה מנהלת מגעים עם 
העיתונאי ירון לונדון , בדבר האפשרות למינויו לתפקיד העורך הראשי . סא"ל 
( מיל . ) פלדמן , בעבר עורך " במחנה " ומנכ"ל עיתון " הארץ " , מונה 
לפני ארבע וחצי שנים לתפקיד מנכ"ל הקאמרי . לדבריו , הודיע עם מינויו למנכ"ל 
הקאמרי שיקבל את התפקיד לתקופה של חמש שנים בלבד כך שאין לראות בעזיבתו 
את התיאטרון צעד מפתיע . " אני חושב , בלי לפגוע באף אחד , שאחרי תקופה 
של חמש שנים כל המנהלים הטובים מפסיקים להיות טובים " . פלדמן , שהיה חבר 
במועצת המנהלים של " כתר " , קיבל את ההצעה לשמש כמנכ"ל ההוצאה בתום הישיבה 
שבה הודחו מתפקידם המנכ"ל הקודם , יעקב פכטר , ומנהל החנויות של " כתר " , 
אריה ספרן . בסוף השבוע שעבר נפגש פלדמן עם מאקסוול בלונדון . בפגישה 
נכחו גם דב יודקובסקי ואדם ברוך , נציגי מאקסוול בישראל . פלדמן אמר , 
כי " כרגע עדיין לא חתום שום דבר , אך מתנהל מו"ם , ולמעשה הוא בשלבים 
סופיים . את התיאטרון אעזוב בעוד כחצי שנה . צריך לעשות את ההעברה בצורה 
מסודרת " . פלדמן אמר גם כי יש כבר מועמד להחלפתו כמנכ"ל הקאמרי , אך סירב 
לנקוב בשמו . לדבריו , המועמד אינו מבין מנהלי התיאטראות ומוסדות התרבות , 
וזו תהיה בחירה מפתיעה . קפידבינההערכה היא שנועם סמל , לשעבר מנכ"ל תיאטרון 
חיפה וכיום קונסול התרבות של ישראל בניו יורק , הוא המועמד המועדף לניהול 
הקאמרי . ירון לונדון , שהוזכר כמועמד לתפקיד העורך הראשי של " כתר " , 
נקלט בעיתון " ידיעות אחרונות " וכתב בין השאר במוסף " 7 ימים " , שערך 
אדם ברוך עד פרישתו . לונדון אמר , כי את ההצעה לתפקיד עורך " כתר " 
מסר לו ברוך לפני שבועות אחדים . " הבעתי את נכונותי לתפקיד שהוצע לי , 
ויידעתי על כך את העורך שלי ב"ידיעות אחרונות " , משה ורדי . התגובה שלו , 
ראוי לציין , היתה יפה להפליא " , אמר לונדון . לונדון הוא חסר ניסיון 
בעריכת ספרים . לדבריו הוא רואה בזה בעיה , אך מציין , כי " אלה שפנו 
אלי הגיעו כנראה למסקנה שאוכל להתגבר על הצדדים החלשים שלי . אני מאוד פוחד . 
זה עסק מסובך ואני לא מזלזל בזה " . לדברי לונדון , הוא לא ידע שפלדמן 
מועמד לתפקיד מנכ"ל ההוצאה . " אני לא מכיר את פלדמן , נפגשנו פעם אחת " . 
פלדמן אמר , כי הוא מאוד מעריך את לונדון . אפשרות נוספת הנשקלת בכתר , 
היא שלא ימונה עורך ראשי להוצאה , והמנכ"ל ישמש גם כעורך כשלצדו יפעלו 
עורכי משנה כאחראים על סדרות הספרים השונות של בית ההוצאה . אדם ברוך אמר , 
כי עד כה לא נחתם בכתר שום מינוי חדש , והוא מעריך שדיון מעשי במינויים 
החדשים יתקיים לקראת ספטמבר . " בדיון ישתתפו כל הגורמים המרכיבים את כתר , 
הקבוצה הוותיקה של ההוצאה ואנחנו , המצטרפים החדשים . מתוך היכרות עם 
הקהילה הספרותית והמו"לית הישראלית , ניתן להניח שלכל תפקיד יהיו מועמדים 
מצויינים " , אמר ברוך . 
