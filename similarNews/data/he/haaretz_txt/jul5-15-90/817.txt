ועדה משותפת לבתי האריזה ולמפעלים העוסקים בעיבוד פרי עומדת להחליט על היטלים 
מיוחדים שיוטלו על מגדלי פרי הדר המשווקים את הפרי ישירות לתעשייה , ולא 
באמצעות בתי האריזה . ההחלטה המתגבשת מעוררת סערת רוחות בקרב המגדלים . 
נודע , כי הוועדה דנה בישיבותיה האחרונות בהנהגת היטל יצוא , היטל נמל 
וכיו"ב , בגובה של 2151 ש"ח לטונה על ההדרים המופנים ישירות לתעשייה . 
המגדלים הנזעמים טוענים , כי את ההחלטה יזמו בתי האריזה , כדי לעצור את 
המגמה הגוברת בקרב המגדלים להעדיף הפנייה ישירה של הפרי לתעשיית המזון והשימורים , 
בלי להזדקק לתיווכם של קבלני האריזה . השנה הודיעו המגדלים על כוונתם להפנות 
ישירות לתעשייה הדרים בכמות של 052 אלף טונות , לעומת 07 אלף בלבד אשתקד . 
על - פי החוק מחויבים המגדלים להודיע עד 13 במאי בכל שנה אם בכוונתם למכור 
את הפרי ישירות לתעשייה . בקרב קבלני האריזה שוררת דאגה , שאם תימשך המגמה 
של המגדלים לעקוף אותם , תתייקר יחידת התפוקה של בתי האריזה והם אף יתקשו 
לעמוד בהתחייבויות כספיות , כגון מחויבותם לשלם למגדלים מחיר מינימום של 
2 דולר לתיבה . כיום קיים היטל אחיד על פרי ההדר , בגובה של 03 . 4 דולר 
לטונה ( סכום שנקבע בהתאם לפסק - דין של ביהמ"ש המחוזי בתל - אביב ) , 
בגין הוצאות של המועצה לשיווק פרי - הדר לריסוס כנגד זבוב הים התיכון . 
המגדלים טוענים שכל ניסיון להשית עליהם היטלים נוספים , מנוגד לפסק של 
בית המשפט . עמותות המגדלים טוענות שצעדם של בתי האריזה הוא בגדר קרטליזציה , 
ובדעתם להגיש נגדם תביעה משפטית על הפרת חוק ההגבלים העסקיים . נציג עמותת 
המגדלים של פרי ההדר , הפרדסן משה בק , מסר אתמול כי אם ימומשו ההיטלים , 
ידרשו המגדלים למסור לידיהם את כל פרי ה"בררה " שאינו מיועד לייצוא או 
לשוק המקומי , והם ימכרוהו בכוחות עצמם למפעלים המעבדים את פרי ההדר . מנכ"ל 
מועצת המפעלים לעיבוד פרי - הדר , עמי צור , אישר בתשובה לפניית " הארץ " 
כי מתקיימים דיונים על הטלת היטלים , אך הוסיף שטרם נפלה החלטה סופית בנידון . 
