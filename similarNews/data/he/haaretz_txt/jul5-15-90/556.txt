( ע"ר , ע"ץ ) . מנהיג אש"ף , יאסר ערפאת , הודה אתמול למזכיר האו"ם , 
על מאמציו למען תושבי השטחים . " רציתי להודות לו מאוד על מה שהוא עושה 
למען עמנו " , אמר ערפאת בתום פגישה של שעתיים עם פרז דה קוויאר , ששיגר 
למזה"ת שליח אישי , אחרי הסלמת האינתיפאדה במאי . ערפאת ערך ביקור פתע בזנווה , 
כדי להיפגש עם מזכיר האו"ם , שקיבל בשבוע שעבר את דו"ח הביניים משליחו , 
הצרפתי זאן - קלוד איימה . ערפאת אמר , כי שוחח עם מזכיר האו"ם על דרכים 
להגן על תושבי השטחים מפני כוחות הביטחון הישראליים . כן אמר , כי נציגי 
המדינות הקבועות במועצת הביטחון ידונו בדו"ח של איימה . קפידבינמדמשק נמסר , 
כי החזית הדמוקרטית והחזית העממית לשחרור פלשתין , שניים מתוך שלושת הגופים 
המרכיבים את אש"ף , חידשו אתמול את קריאתם לאו"ם , שיקח תחת חסותו את השטחים . 
במלואת 23 חודשים לאינתיפאדה , אמר נאיף חוואטמה ראש החזית הדמוקרטית : 
" אנו חוזרים על קריאתנו , למען הגנה בין - לאומית על העם הפלשתיני , 
ודורשים שהשטחים הפלשתיניים יהיו נתונים לחסות האו"ם . " החלטת ארה"ב להשעות 
את הדיאלוג עם אש"ף מהווה חלק ממדיניות הלחץ של ואשינגטון , המבקשת להשיג 
ויתורים נוספים מההנהגה הפלשתינית , על ידי ניסיון לעורר מחלוקות " . גורג 
חבש , מנהיג החזית העממית , קרא אף הוא לאו"ם " להגן על המוני הפלשתינים 
שאינם חמושים , על ידי הענקת חסות זמנית לשטחים עד לכינוסה של ועידה בין - 
לאומית " . 
