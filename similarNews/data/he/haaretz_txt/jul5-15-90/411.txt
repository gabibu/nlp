בכנס ארצי של נציגי " ועד הארבעים " , גוף המייצג עשרות כפרים ערביים קטנים 
שאינם מוכרים ע"י משרד הפנים , הוחלט להגיש למוסדות התכנון המרכזיים תוכנית 
אב שגובשה ע"י הוועד , בשיתוף עם נציגי התושבים , כדי לזכותם בהכרה רשמית . 
בכנס שנערך אתמול בשפרעם השתתפו חברי כנסת מסיעות חד"ש , מפם והמתקדמת , 
וכן ראשי ערים ומועצות מקומיות ערביים ופעילי ארגונים לזכויות האזרח . ראש 
צוות התכנון , ד"ר יוברט לו - יון מהטכניון , הגיש את סיכומי הבדיקה , 
המבוססים על סקר שנערך במשך השנתיים האחרונות ב13 מקומות יישוב , לאיתור 
בעיות התכנון ביישובים אלה . במקומות היישוב שבהם נערך הסקר נמצאים בסה"ך 
815 , 4 תושבים . ב81 יישובים מספר התושבים עולה על 001 , והכפר הגדול 
ביותר אל - כמאנה מונה 056 תושבים . תוכנית האב מציעה לאחד מספר יישובים , 
להעניק הכרה לבודדים , ולספח חלק של הכפרים הקטנים למקומות יישוב שכנים 
ערביים או יהודיים . ראש העירייה המארח , איברהים נימר חוסין , בירך את 
הכנס וקרא למאבק ציבורי להכרת הממשלה ביישובים אלה . חוסין תקף את צו החירום 
שאישרה הממשלה לבקשת שר השיכון , והביע חשש כי הוא נועד לאפשר פגיעה באדמות 
הערבים , ולמנוע מבעלי הקרקעות את הערעור על ההפקעות בבתי - המשפט . יו"ר 
ועד הארבעים , מוחמד אבו אל - היגא , הזהיר כי אוכלוסיית היישובים הבלתי 
מוכרים , המונה כעשרת אלפים איש , אינה יכולה לחכות עד אין סוף ללא מי 
שתייה , בתי ספר , ורישיונות בנייה . לדבריו , החלטת משרד הפנים " להקפיא " 
את המצב ביישובים הבלתי מוכרים , היא פצצת זמן שתתפוצץ בתוך השנה הקרובה , 
אם לא יימצא פתרון מעשי לבעיותיהם . 
