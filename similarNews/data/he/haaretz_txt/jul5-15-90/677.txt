פראג ( מיוחד ל"הארץ " ) . סוכנות הידיעות האלבנית הרשמית מסרה כי הודחו 
ארבעה שרים לעניינים כלכליים . שר הפנים האלבני ומספר אישים המצדדים בקו 
קשוח כבר הודחו בשבת , לאחר שאלפי פליטים המבקשים לעזוב את המדינה פרצו 
לשגרירויות . סוכנות הידיעות מסרה כי הודחו השרים לתעשייה קלה , לתעשיית 
המזון , לשירותים ציבוריים ולסחר פנימי . לפי שעה לא חל שינוי במצב סביב 
השגרירויות השונות בטיראנה בירת אלבניה , שם מצאו מקלט אלפי אזרחים אלבניים 
המבקשים לצאת מן המדינה . עם זאת , מסרו מקורות דיפלומטיים , כי בשיחות 
שהתנהלו עם נציגו האישי של מזכיר האו"ם הסתמן סיכוי להסדר חיובי של הבעיה . 
קבוצה ראשונה של 15 פליטים , שמצאו מקלט בשגרירות צכוסלובקיה , אמורה היתה 
לצאת אמש מאלבניה בטיסה לפראג . כל חברי הקבוצה , כולל שתי נשים , קיבלו 
דרכונים . דיפלומט צכוסלובקי מסר בשיחת טלפון מטיראנה כי לפי האומדן בשגרירות 
המערב - גרמנית מצאו מקלט כ000 , 2 איש ; בשגרירות האיטלקית קרוב לאלף , 
בשגרירות הצרפתית 055 . במספר שגרירויות מורגש מחסור במזון והמצב הסניטארי 
מחמיר . הצכוסלובקים היו היחידים שהצליחו להשיג את הסכמת השלטונות האלבניים 
לנחיתת מטוס תובלה , שהגיע עמוס מזון ותרופות והם סיפקו מהמטען גם לשגרירויות 
שהצפיפות בהן גדולה במיוחד . לקה , בנו של מלך אלבניה האחרון , טען אתמול 
כי יש לו תמיכה נרחבת מצד העם . בראיון לטלוויזיה ההונגרית מסר לקה , שהכריז 
על עצמו כמלך אלבניה , כי פתח בפעילות הגורמת " כאב ראש לשלטונות טיראנה " . 
לטענתו , הוא האחראי לשינויים האחרונים שהתרחשו שם . בשיחה מחוותו ליד 
יוהנסבורג בדרום - אפריקה אמר לקה , כי ממשלת אלבניה נתונה עתה ללחץ כבד 
מצד האוכלוסיה , המודעת היטב לשינויים מרחיקי הלכת שעברו על מדינות מזרח 
אירופה . לטענתו , יש לו תמיכה נרחבת בחברה האלבנית . " יש לי תמיכה בקרב 
כוחות הביטחון , באוכלוסיה , ואפילו בשירותים החשאיים , ובצבא . ומוזר 
ככל שזה נשמע , יש לי תומכים גם במפלגה הקומוניסטית " . לקה היה בן שנה כאשר 
אביו , המלך זוג , הודח מכס מלכותו על - ידי הקומוניסטים וגורש מארצו ב9391 . 
