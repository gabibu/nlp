ועד היוצרים הישראלים והפלשתינים נגד הכיבוש ( " ולמען שלום וחופש יצירה " ) 
יקיים מחר בצהרים כנס מחאה , תחת הכותרת " שוב אוסרים ספרים בישראל " . 
המשוררת סיהם דאוד , חברת הוועד ועורכת בהוצאת הספרים החיפנית " ערבסק " , 
מסרה כי בכנס ינאמו שני יושבי הראש של הוועד , יורם קניוק ואמיל חביבי , 
וכן המשוררים אורי ברנשטיין , סמיח אל - קאסם , גמאל קעוואר , שפיק חביב 
( שנעצר ושוחרר באחרונה ) , נזיה חיר , עורך " סימן קריאה " פרוף מנחם 
פרי , עורך " עיתון 77 " יעקב בסר , ועורך " מאזניים " צבי עצמון . 
כמו - כן יופיע הזמר מאיר אריאל בשירה . הכנס יתקיים בשל ארבעה מקרי פסילת 
ספרים בתחום הקו הירוק , שאירעו במהלך החצי השנה האחרונה , ביניהם ספר 
שירה של ניזאם איוב משפרעם ( " הכופר " ) , ספר מחקר של ענם חביב אללה 
( " פלשתין והאינתיפאדה " ) , וספרו של המשורר שפיק חביב , שנפסל ואשר 
בעטיו נעצר באחרונה . בוועד היוצרים , הפעיל מזה ארבע שנים , כ03 חברים . 
בין הפעולות שנעשו עד כה : חיבור הסכם שלום ישראלי - פלשתיני , עליו חתמו 
011 סופרים ישראלים ערבים ויהודים , קיום הפגנה מול מחנה אנצאר 2 וכנס 
סופרים ואמנים במרכז נווה - צדק לפני שנתיים , ועריכת כנס נגד הצנזורה בשטחים 
באולם " צוותא " בתל - אביב . בהנהלת הוועד חבר גם יו"ר התאחדות הסופרים 
בשטחים , אסעד אל - אסעד , אולם בשלב זה מתמקדת פעילות ועד היוצרים נגד 
פסילת ספרים בתחומי הקו הירוק בלבד . " לא האינתיפאדה היא שעוברת מהשטחים 
לגבולות הקו הירוק " , אמרה המשוררת דאוד , " אלא הצנזורה היא העוברת מן 
השטחים לארץ , וזה המסר שברצוננו להעביר " . 
