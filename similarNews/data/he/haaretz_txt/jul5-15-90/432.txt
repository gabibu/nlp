שמונה איש נפגעו , על פי דיווחים מלבנון , בתקיפת מטוסי חיל האוויר שלשום 
על יעדי מחבלים דרומית לסולטן יעקב ובאזור חן חיליאת , צפונית לטריפולי . 
יעדי הפגיעה היו בסיסי התארגנות לפיגועים של " החזית העממית לשחרור פלשתין 
המפקדה הכללית " , ארגונו של אחמד גיבריל . דובר צה"ל מסר כי המטרות נפגעו , 
והמטוסים שבו בשלום לבסיסם . מאז ראשית 0991 תקף חיל האוויר 11 פעמים יעדי 
מחבלים בלבנון . על פי דיווחי סוכנויות הידיעות מלבנון , המטוסים תקפו פעמים 
אחדות את הבסיס ליד סולטן יעקב שבבקעת הלבנון , וגרמו להרס רב . כבאיות 
ואמבולנסים נראו בדרכם למקום ההפצצה . המחבלים נכנסו לכוננות , סגרו את 
האזור ולא איפשרו לכתבים זרים ומקומיים להיכנס . מטוסי חיל האוויר תקפו 
בסיס זה שלוש פעמים בשנה שעברה . ביירות ( ע"ם ) . העיתון הלבנוני " אל - 
מסירה " מוסר כי ההנהגה הסורית חוששת מפעולה צבאית ישראלית נגד סוריה , 
שתתחיל משטחה של לבנון . לדברי העיתון , שגריר מערבי שהופיע בכנס מיוחד , 
בהשתתפות שגרירים זרים וערבים ואישים לבנונים , סיפר כי ההנהגה הצבאית 
הסורית העלתה את רמת הכוננות באורח בולט , והכניסה נשק חדיש ומתוחכם לבקעת 
הלבנון , לאחר הקמתה של ממשלת יצחק שמיר בישראל . השגריר אמר כי הדיפלומטיה 
הסורית קיימה מגעים עם משרד החוץ האמריקאי , בניסיון לגלות פרטים אודות 
העמדה הישראלית , וקיבלה רושם שייתכן ויפרוץ עימות צבאי בקיץ הנוכחי , 
למרות שהמנהיגים הישראלים הדגישו כי ישראל לא תהיה הראשונה שתפתח בפעולה 
צבאית . 
