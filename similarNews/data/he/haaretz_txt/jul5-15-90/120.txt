המנהל האזרחי מנסה באחרונה לפנות לתושבי הגדה בשורה של הקלות , שמטרתן לנסות 
ולמתן את האווירה בשטחים . בפגישה עם אישים מאזור גנין , מסר אתמול ראש 
המנהל , תא"ל שייקה ארז , כי מעתה לא יזדקקו גברים מעל לגיל 06 להשתמש 
בהליך המוכר כהוצאת " טופס אי - חבות " . עד כה כל פלשתינאי שביקש לצאת לחו"ל 
או לחדש את רשיון הרכב והנהיגה שלו , לקבל אישור יצוא או יבוא , או להוציא 
רשיון בנייה , נזקק לתהליך ממושך ויקר שבו היה עליו להחתים שבעה אגפים שונים 
במנהל האזרחי ובמשטרה . ללא כל החתימות לא ניתן האישור המבוקש . במסגרת 
ההקלות שעליהן הודיע המנהל הוחלט גם להאריך את תקפותן של החתימות ב"טופס 
אי - חבות " לחודשיים במקום חודש עד כה . ארז הבטיח אתמול כי אם האווירה 
הציבורית השוררת בגדה תשתפר יינתנו הקלות נוספות בעניין זה . בסיורו באזור 
גנין נפגש אתמול ארז עם ראש עיריית גנין , עבד אל רחמן לחלוח ( שבעבר נעשו 
כמה ניסיונות להתנקש בחייו ) ועם ראשי המועצות הממונות של יעבד וסילת א - 
דהר . ארז בירכם לרגל החג וציין כי גורמי הביטחון התירו השנה לנהל את טקסי 
חג הקורבן ללא נוכחות צבאית כמעט . הכוחות נותרו מחוץ לריכוזי הערים ולא 
הוטל עוצר בשום אזור כבשנים קודמות . העובדה כי השבוע לא היו כמעט בשטחים 
תקריות אלימות , מוסברת בתכונת החג . בימים האחרונים ניכרת תנועה גדולה 
בגשרי הירדן . מתחילת חג הקורבן נכנסו לגדה מדי יום כ000 , 4 תושבים לביקורי 
קיץ . המנהל האזרחי הודיע גם כי נשים נשואות לתושבי הגדה ונמצאות בביקור 
יוכלו להאריך את שהייתן באזור באמצעות הגשת בקשה לנפה המקומית של המנהל באזור 
שהייתן . הנשים הנשואות לתושבי הגדה קיבלו עד עתה היתר שהייה בכניסתן למשך 
שלושה חודשים בלבד . עתה הן יכולות להאריך את שהייתן למשך ששה חודשים נוספים . 
המנהל האזרחי מסר כי " כל בקשה לאיחוד משפחות על רקע הומאני תבחן לגופה " . 
כזכור , החליט שר הביטחון הקודם לשנות את המדיניות בנושא זה בעקבות הביקורת 
החריפה שנמתחה מערכת הביטחון בארץ ובחו"ל . אמש בשעה אחת ורבע אחר חצות 
הוצתה משאית שחנתה ליד המסגד בשכונת שועפאט שבצפון ירושלים ונגרם נזק לתא 
הנהג . באותה שעה הוצתו בכפר בית - צפפה בדרום העיר טנדר פזו שנשרף כליל , 
טנדר פולקסוואגן שנגרם לו נזק קל ומערבל בטון , אשר גם לו נגרם נזק בינוני 
בתא הנהג . כל כלי הרכב היו שייכים לישראלים והם הוחנו ליד בתים של נהגיהם 
הערבים . קפידבינאלוף פיקוד הדרום , מתן וילנאי , הנחה את חיילי צה"ל לנהוג 
באיפוק כלפי האוכלוסייה ברצועת עזה וזאת במיוחד לרגל חג הקורבן . אתמול 
ביקר וילנאי יחד עם ראש המנהל האזרחי ברצועת עזה וקצינים נוספים בגבאליה 
כדי לברך את התושבים לרגל החג . גם ראש המנהל האזרחי ביקר אתמול אצל מנהיגים 
ברצועת עזה ובאגודות המהנדסים , עורכי הדין והרופאים , כדי לברכם לרגל 
חג הקורבן . מקורות פלשתיניים דיווחו כי בהתנגשויות עם הצבא נפצעו אתמול 
חמישה תושבים . ההתנגשויות היו במחנות הפליטים חאן יונס ורפיח . נציג 
דובר צה"ל מסר כי לא דווח על פצועים וכי היציאה לעבודה בישראל היתה דלילה . 
