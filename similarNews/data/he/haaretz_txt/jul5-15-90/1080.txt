וארשה ( ע"ר ) . תובעים פולנים החלו בהליכים כנגד איש עסקים פולני שהונה 
אלפי משקיעים , בשערורייה הקפיטליסטית הראשונה של פולין . סוכנות הידיעות 
הפולנית הרשמית " פאף " מסרה כי שלטונות וארשה פתחו בחקירה כנגד לך גרובלני , 
משום שבנק ב . ק . או . שבבעלותו סגר את דלתותיו , והממפקידים התלוננו 
כי אינם מסוגלים למשוך את כספם . שמו המלא של הבנק הוא הבנק הבטוח לחסכונות . 
בדיווחים בעיתונות נמסר כי כעשרת אלפים פולנים הפקידו 23 מיליארד זלוטי ( 
4 . 3 מיליון דולר ) בבנק , אולם הבנק סגר את דלתותיו , ואיש העסקים לא 
נראה בציבור מאז יצא לנופש בחו"ל ב6 ביוני . שערוריית גרובלני , כפי שהיא 
מכונה בפולין , היא השערורייה הכספית הראשונה הפוגעת בפולין מאז עליית סולידריות 
לשלטון בשנה שעברה . גרובלני מחזיק בבעלותו גם רשת של סוכנויות להחלפת מטבעות . 
בעבר היה הסוחר הגדול ביותר בשוק השחור של פולין בתחום המטבע . הוא הקים 
את הבנק החדש תוך מסע פרסום רחב מימדים , ואנשים רבים הפקידו את כל חסכונותיהם 
בבנק , למרות אזהרות הבנק הלאומי כי הוא אינו רשום , וכי אין כל ערבות 
שהמפקידים יקבלו בחזרה את כספם . 
