בשל המבוי הסתום בדיונים בין הממשלה לרופאים , ממשיכה ההסתדרות הרפואית 
גם היום להשבית בתי - חולים ומרפאות . ביום העשירי לשביתת הרופאים , יושבתו 
היום 11 בתי - החולים באזור תל - אביב וגוש דן , וכל מרפאות הקהילה של קופות 
החולים באזור זה . מחר מתכוונת ההסתדרות הרפואית להשבית את בתי - החולים 
ומרפאות הקהילה באזור ירושלים , השפלה והדרום , וביום ה בצפון , בחיפה , 
חדרה ונתניה . חלוקת השביתה לאזורים שיושבתו לסירוגין נועדה לצמצם את ממדי 
הנזק לחולים המאושפזים ולמי שזקוקים לשירותי המרפאות . בתי - החולים המושבתים 
יפעלו במתכונת שבת . מרפאות החוץ והמכונים יהיו סגורים . חדרי המיון , 
מחלקות היולדות , מחלקות הדיאליזה והאונקולוגיה בבתי - החולים יפעלו כרגיל . 
בחדרי הניתוח יבוצעו רק ניתוחים דחופים . במחלקות בבתי - החולים יושאר 
רופא תורן וכונן . לא יחלו בטיפולים חדשים של הפריה חוץ גופית , וימשיכו 
טיפולים שכבר החלו . חיילים יטופלו רק על - ידי רופאים צבאיים , שהם , 
וכן גם רופאי המשטרה ורופאי מערכות החירום , שוחררו משביתה . מרפאות הקהילה 
באזור תל - אביב וגוש דן יקיימו תורנויות של רופאים למקרים דחופים . אתמול 
לא נערכו מגעים בין הצדדים על סיום השביתה . הממונה על השכר באוצר , יעקב 
דנון , הבהיר אמש כי משרד האוצר לא דרש להיות הפוסק הבלעדי בהחלטה להאריך 
את תשלום תוספת ההכנסה לרופאים לאחר ה09 . 7 . 13 . למרות , שלדבריו , 
מכסות הניתוחים שנועדו להתבצע במסגרת " מבצע קיצור תורים " מוצו . הוא 
ציין , כי משרד האוצר הציע לאשר מיד את הארכת ההסדר לקיצור תורים , המתנהל 
בבתי - החולים הממשלתיים , גם לרופאי קופת חולים , עד לסוף חודש יולי , 
ולהיכנס למשא ומתן מיידי על מבנה השכר החדש של הרופאים . ההסכמה מותנית 
בהתחייבות מפורשת של ארגוני הרופאים וההסתדרות הרפואית שלא לשבש את העבודה 
במערכת הבריאות . יו"ר ההסתדרות הרפואית , ד"ר מרים צנגן , חזרה והבהירה 
כי הרופאים דורשים שההסדר לתשלום על " קיצור תורים " יימשך עד לסיום המשא - 
ומתן . לדבריה , ההצעה שהועברה לרופאים , כי בהסכמה משולשת של שר האוצר 
שר הבריאות ונציג הר"י יוארך תוקף המבצע , יש בה מתן זכות וטו לשר האוצר , 
שעמדתו ידועה . אך " הרופאים פתוחים לכל הצעה , ומוכנים להמשך המו"ם 
בתום לב ואווירה טובה " . יו"ר הוועדה המקצועית של הסתדרות הרפואית , ד"ר 
יורם בלשר , אמר כי הצעת האוצר היא מתכון בטוח לחידוש השביתה ב09 . 8 . 
1 . " מתוך דאגה לחולים איננו יכולים לקבל אותה , ולכן הר"י מציעה דבר 
הגיוני יחיד שאפשר להציע במצב זה , והוא שכל עוד לא יהיה הסדר אחר יישאר 
ההסדר הזה בתוקפו " . הרופאים דורשים כי המו"ם על הסכם שכר הרופאים ייפתח 
לאחר שתיערך השוואה בין רמת השכר והתנאים של הרופאים במערכת הציבורית והרופאים 
במערכת הממשלתית . התנאי לא מקובל על משרד האוצר ומשרד הבריאות . בית המשפט 
העליון החליט אתמול לדון בבקשת קופת - חולים לעכב את ביצוע צו המניעה שהוציא 
בית - המשפט המחוזי בתל - אביב ב09 . 6 . 82 . הדיון ייערך בתוך עשרה ימים , 
בהרכב של שלושה שופטים . היענות בית - המשפט העליון לבקשת הנהלת הקופה 
עשויה להביא לסיום השביתה , שפרצה במחאה על הוצאת צווי המניעה . קפידבינשר 
הבריאות לשעבר , יעקב צור , אמר אתמול ל"הארץ " כי מה שקורה היום במערכת 
הבריאות הוא " שילוב של חוסר הבנה לצרכי המערכת , שעבדה במשך שנה וחצי 
בשקט תעשייתי וניסיון לארגן מחלוקות פוליטיות על גב החולים . כל אחד יודע , 
אמר צור , שהסכם לקיצור התורים מראשיתו נועד לשפר את שכר הרופאים , מבלי 
שיחייב תוספת שכר למגזרים אחרים . ברגע שהופעלה משמרת שנייה , היה ברור 
ומוסכם בין משרדי הבריאות האוצר לרופאים כי ההסכם יופסק רק לאחר שיגובש הסכם 
חדש לתוספת שכר על תוספת תפוקה , שיבטיח הכנסה לרופאים ברמה של ההסכם לקיצור 
תורים . " באותו יום שעזבתי את תפקידי כשר בריאות , הגעתי עם האוצר להסכמה 
להאריך את תוקף ההסכם לקיצור תורים לעוד חודשיים , כי לא היה הסכם חלופי " . 
לכן " , אמר ח"ך צור , " אם שר האוצר רוצה מאבקי כוח עם קופת - חולים 
וההסתדרות , אין שום סיכוי לממש תוכניות רפורמה במערכת , שמחייבות הבנה 
רבה עם ציבור העובדים " . " שכר העובדים שופר ברמה סבירה והוחל בשיקום בתוך 
המערכת . השגים אלו מתפוררים היום לנגד עינינו " , אמר צור . קפידבינשר 
האוצר , יצחק מודעי , נפגש אתמול עם נשיא המדינה . בין היתר , סקר בפניו 
את השתלשלות המשבר במערכת הבריאות ואת המאמצים של הממשלה להניא את הרופאים 
משביתה , ומשפרצה להביא לסיומה . השר אמר לנשיא , כי נגד עיניו עומד 
כל העת סבלו של ציבור חולים חסרי ישע , אשר משלם את מחיר השביתה על לא עוול 
בכפו . מודעי טען , כי הנהלת קופת - חולים חתמה בשעתו על הסכם לתוספות שכר 
חריגות לציבור רופאיה , אך ההסכם נוגד את חוק יסודות התקציב , ומשום כך 
פנתה הממשלה לבית - המשפט . בתגובה לפסיקת בית - המשפט , הזכיר מודעי , 
נגד התוספות החריגות , הודיעו הרופאים כי ישביתו את מערכת הבריאות . הוא 
ציין , כי למרות פניותיו ופניות שרים נוספים לציבור הרופאים להפסיק את שביתתם 
ולהיכנס מיד למו"ם ענייני על הסכמי שכר חדשים , החליטו הרופאים להקצין את 
עמדתם ולפתוח בשביתה . במשרד האוצר אומרים , כי יש לזכור שארגוני העובדים 
במגזרי המשק השונים לא יוכלו להינכות מהגדלת שיעור המובטלים במשק , מהשארת 
אלפי בתי - אב בישראל מחוסרי עבודה , כתוצאה מתביעות שכר מופרזות , שפוגעות 
קודם כל בעובדים עצמם . תביעות שכר אלו , אומרים באוצר , מגבירות את האבטלה 
במשק , מובילות לפערים חברתיים בלתי - נסבלים , ואינן מאפשרות קליטת עובדים 
חדשים בסקטורים השונים . ( ע ) . נשיא המדינה חיים הרצוג שב והביע את 
התנגדותו לניצול נשק השביתה על - ידי הרופאים . הנשיא סבור , כי במקרה 
זה הנפגעים מן השביתה הם החולים והקשישים שאינם יכולים להתגונן . אתמול שיגר 
הנשיא מכתב תשובה ליו"ר ההסתדרות הרפואית , ד"ר מרים צנגן , על המכתב שבו 
הביעו הרופאים " כאב רב " על הביקורת של הנשיא נגד השביתה . במכתבו הוא 
אומר , כי ראוי היה להמתין לפרסום ממצאי ועדת החקירה , בעניין מערכת הבריאות 
בישראל , בטרם ננקט נשק השביתה על - ידי הרופאים . הנשיא הביע שוב את עמדתו , 
כי לא תיתכן שביתה במשק , ללא הצבעה חשאית מראש של המועמדים לשבות . עם 
זאת , הנשיא הוסיף כי יש מקום לשינוי יסודי בתנאי עבודתם של הרופאים , 
ובעיקר של הרופאים הצעירים , " כך שגם הרופא וגם בני ביתו יוכלו להתפרנס 
בכבוד , גם לאחר יציאתם לגמלאות " . 
