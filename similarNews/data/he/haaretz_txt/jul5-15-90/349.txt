( ע ) . מאז חודש פברואר הגיעו לחדר המיון של בית החולים " אסף הרופא " 
בצריפין 032 עולים חדשים , מיד עם נחיתתם בשדה התעופה בן - גוריון כך מסרה 
אתמול דבורה שרף , דוברת בית החולים . בשדה התעופה בן - גוריון תחנה המאוישת 
בצוות אחיות של בית החולים , והן מטפלות בבעיות בריאות דחופות של עולים 
המגיעים מבריה"ם . הבעיות השכיחות אצל העולים הן תופעות של חולשה כללית , 
הנובעת מטלטלת הדרך ומחוסר שינה . לאחר הגיעם לשדה התעופה , מופנים עולים 
אלה לבית חולים " אסף הרופא " ולאחר התאוששות , הם חוזרים להמשך סידורי 
הקליטה בשדה התעופה . דוברת בית החולים ציינה כי בחודשים האחרונים הגיעו 
מבריה"ם עולים , אשר דחו טיפולים רפואיים והעדיפו לקבלם בארץ . בין היתר 
הגיע חולה עם תופעות של רעידות והתכווצויות ורק לאחר שנבדק בבית חולים אסף 
הרופא , התברר לו , לראשונה , שהוא חולה אפילפסיה . בית החולים אסף הרופא 
קלט באחרונה לעבודה שש אחיות - עולות מבריה"ם , והן נעזרות בדפי הסבר בשפה 
הרוסית , אשר מחולקים להן באמצעות משרד האחות הראשית בבית החולים . דפי 
הסבר דומים נשלחים לאחיות , עוד בהיותן בבריה"ם . 
