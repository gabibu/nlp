אחרי נפילתה של איטליה , לא הכל קיבלו ברצינות את פרשנותו של אזליו ויציני . 
הוא דיבר על חוזקה של ההגנה הארגנטינית ועל חלוציה המהירים . רצה להבהיר 
שרק זה מטריד אותו . על כל פנים , הרבה יותר מהשאלה מי יפתח ויאלי או 
באגו ליד סקילאצי שלא לדבר על הנושא המדובר ( ואולי המגוחך ) ביותר : 
את מי אוהב יותר הקהל של נאפולי , את איטליה או את מראדונה , ולמי יריע . 
מרוב התייחסות שגילגלו כמה ימים כותרות אין סוף , כנראה שכחו עיתוניה הצעקניים 
של איטליה , כי דייגו הוא ארגנטיני , גם בנאפולי . העיסוק המוזר הזה אולי 
תפס תאוצה מפני שהמנצחת נראתה צפויה , אז מה הטעם להשחית רבבות מלים על 
הנושא החשוב מכל , אך הלא פיקנטי ? שהרי אפילו גדודי העיתונאים כאן , 
מרביתם שועלי כדורגל , בחרו באיטליה כמועמדת מספר 1 לגמר , ויריבתה מספר 
2 ( בהצבעה בכתב ) היא גרמניה . לא היה ויכוח לגבי שתי הפינאליסטיות , 
ובראשן ה"אזורה " . עד שקילומטרים ספורים ליד הווזוב , זה פרץ . קודם 
לכן , שיחזרה אנגליה " חצי היסטוריה " , כאשר ניצחה את הפתעת המונדיאל , 
קאמרון הנערצת , במשחק דרמטי , שעד " מקרה ארגנטינה " לעסו אותו בתאווה . 
אפשר לומר בוודאות : לא היה ספק שאיטליה תחכה ליריבתה בגמר באולימפיקו 
גרמניה או אנגליה . רק דבר אחד נשכח : זה אולי המונדיאל הלא צפוי ביותר . 
אפשר להבין את הכותרות האיטלקיות , גם בטלוויזיה , שפסקו אחרי הנפילה : 
המונדיאל נסתיים בסאן - פאולו . איזה איטלקי חשב שלמחרת הכשלון המר יאמר 
נשיא התאחדות הכדורגל שלו : גם למקום השלישי יש חשיבות . איזו סיבה " הגיונית " 
היתה לכל בר - בי - רב להניח את הקלפים על אלופת העולם , שרוב משחקיה , 
אולי כולם , עד חצי הגמר , עלבו בתוארה ? חוץ מההפסד לקאמרון , צריך 
לזכור שארגנטינה הדיחה במזל רב את בראזיל , וכך נגד יוגוסלאוויה בבעיטות 
11 . דייגו הפצוע בקרסולו היה צל של עצמו . מסירותיו האופייניות תרמו רק 
מעט לנבחרת כבדה ומבולבלת . אפילו שער אחד לא כבש , שלא לדבר על ויתורו 
מאונס על בעיטות העונשין המתוחכמות בעולם , השוות כמה שערים במונדיאל ממושך . 
ומול האלופה העלובה איטליה הגדולה והביתית . אנצו ביארזוט , אדריכל אליפות 
2891 , אמר שאיטליה הנוכחית כשרונית וטובה מהנבחרת שלו . לא סתם דברי נימוס . 
לפחות בניתוח של הפוטנציאל . זנגה בלתי ספיג ; בארזי , הבלם המשובח , 
ברגומי , פרי ומאלדיני העניקו לאיטליה הגנת ברזל ; ומתי היה לכחולים מאגר 
כזה בהתקפה , כמו ויאלי , באגיו , סרנה , קארנוואלה והבולדוזר סקילאצי ? 
מתי היו למאמן איטלקי כאבי ראש כשנאלץ להחליט את מי לא להרכיב , עד שהוכתר 
" אמן החילופים " והמוניטין שלו גאו מיום ליום . עד לנפילה . עם נתוני 
פתיחה כאלה , שגימדו את אפשרויות ההפתעה , התייצבו למשחק " אלופת העולם 
המסכנה " , ומי שרבים מיהרו להכתירה " אלופת העולם החדשה " , שתציב שיא 
אליפויות ( ארבע ) . ואז נולד ה"בום " . סידרת עבירות ארגנטיניות בפתיחה , 
רמזה שהאלופה הולכת לקרב על תוארה עד לדקה האחרונה . כאשר בורוצאגה ירה 
לשער לחילוץ עצמות ראשון של הבלתי מוכנע , זנגה , נתברר בדיעבד שזה יקרה . 
כלומר , לא טיול איטלקי ל - 8 ביולי . אמנם , היחה ביטחון שאיטליה עולה 
על האוטוסטרדה לרומא , כאשר גויקוצאה הדף וסקילאצי עלה למאזן חמישה שערים . 
התגלית של המונדיאל , שהקדימו לכנותו כוכב האליפות , יורשו של דייגו 68 , 
המשיך לפרוץ , להשתולל , לסכן עד שלא היתה ברירה אלא לפצוע אותו קל . 
מבצע סולני א - לה - מראדונה הקפצה ובעיטה בסיבוב הזכיר שאוהדי נאפולי 
ביציעים . הריעו לו . אחר כך התחרטו . עדיין לא הבחינו בבלונדי פרוע השיער 
קאניגה . החלוץ הארגנטיני האנרגטי נכנס להילוך חמישי ופיצפץ את רחבת איטליה . 
לא זכור מתי ההגנה הזאת הובכה כך , בידי חלוץ אחד , כמו קאניגה . הוא 
נטל , את השרביט מסקילאצי האיום . ארגנטינה , בקרב חכם , נייד וקר - 
רוח , מצאה את דייגו בשיאו ( כאן , באיטליה ) ולידו נעו , נתנו קצב 
והאטו אותו , בסואלדו , בורוצגה וגוסטי . בורוצגה נתן את משחק חייו . 
תעמיד אופטי הציב את מראדונה בחוד , יחד עם קאניגה , אבל מראדונה נמשך 
לשם עד שארגנטינה תקפה , ואז חמק אחורנית ולאגפים כדי לתמרן , למסור , 
להרגיע . כך הוליך לשער המשווה : מסירת סרגל שמאלה , אולארטיקוצאה הגביה , 
זנגה היסס , וקאניגה ( נגחן מצוין ) כבש . הכל פתוח , עד שנתברר כי 
ארגנטינה באמוק ואיטליה בהלם . עד כדי כך , שלאורך דקות לא עשתה דבר למנוע 
את בדידותו של סקילאצי בין המגינים . שלישיה עורפית עשתה את התקפת איטליה 
לאפסית . רוגרי נצמד לוויאלי ולמחליפו סרנה ( מאוחר מדי , חלש מדי ) , 
סריסואלה נתכבד בתפקיד הקשה ביותר להכניע את סקילאצי , וסימון האחורי 
היה הכן לסתום פרצות , או להחליף אחד משני השומרים . וזה הספיק החל מהמחצית 
השנייה . סקילאצי שרף שטחים , ויאלי היה טעות בשיקול של ויציני . זה היה 
צריך להספיק , אילו הקישור האיטלקי לא היה קפוא ומדדה מאחור . למעשה , 
זה ניכר כבר במחצית השניה נגד אייר . אז מה טעם להכניס שני חלוצים טריים , 
ויאלי ובאגיו , כאשר הקישור לא מתפקד . איטליה של ביארזוט הוכיחה ב - 
2891 שהקישור מגן ותוקף הוא שעשה את פאולו רוסי , הוא שהביא את הגביע . 
תופעה מפליאה היתה בהגנת איטליה . במשחקיה הקודמים שיגרה תמיד מגינים יחד 
או לסירוגין לתקוף . גם בארזי . נגד ארגנטינה קרה משהו . אחרי פתיחה 
טובה נתקפה בהלה מהיום הגדול והלוחם של ארגנטינה , וביחוד מקאניגה , בורוצאגה 
ודייגו . מעל כולם קאניגה . תצלום מצב , המעיד על כך . ב - 11 , בבעיטת 
עונשין לזכות איטליה , נשאר רק קאניגה בשטח האיטלקי מוקף ארבעה איטלקים . 
לא באו לתגבר כוחות בבעיטת העונשין הקורצת להכרעה ( דקה 911 ) . עד כדי 
כך החדיר בהם קאניגה בהלה . הוא לבדו לא היה מצליח בכך , כפי שקרה לסקילאצי . 
בספרד הבעירה איטליה מנועים אחרי המוקדמות . זכור הפיניש הגדול שלה . ארגנטינה 
קמה לתחיה רגע לפני הגמר . רק תזכורת ולא שום מילת תחזית . מסוכן יותר 
מתמיד . 
