קומתי יופעל לראשונה מהיום בקו תל - אביב אילת ובחזרה , על - ידי רשת מלונות 
ישרוטל של איל הממון היהודי מבריטניה , דיוויד לואיס , בשיתוף קואפרטיב 
אגד , במסגרת חבילת נופש למלון הדירות החדש " ריביירה קלאב " של הרשת . 
מבדיקת סופר " הארץ " אמש , עלה כי 41 נוסעים בלבד צפויים לקחת חלק בנסיעה 
הראשונה , שתופעל מהיום באופן קבוע , פעמיים בשבוע , בימי ראשון וחמישי . 
המבצע החדש יימשך עד אחרי חג סוכות . מדובר בשירות חדש שיהיה זהה , לדברי 
המארגנים , לזה המוגש לנוסעים בטיסות . דיילות רשת מלונות ישרוטל יגישו 
ארוחת בוקר , עיתונים ואוזניות לשמיעת שלושה ערוצי רדיו , לפי בחירה . 
כן יוקרנו שני סרטי קולנוע לכל כיוון , על מסכים מקומיים , בכל אחד מהמקומות 
באוטובוס . חבילות הנופש המוצעות הן לארבעה לילות לימי אמצע השבוע , במחיר 
903 ש"ח לאדם , כולל הנסיעה באוטובוס , או 962 ש"ח לאדם בסופי שבוע ( 
3 לילות ) . המחירים יהיו בתוקף עד ל2 באוגוסט . מרשת ישרוטל נמסר בתגובה , 
כי המספר הנמוך יחסית של נופשים המשתמשים בשירותי התחבורה היבשתית החדשה , 
נובעת מכך שמדובר במבצע ראשון מסוגו שלא חדר עדיין לתודעת הנוסעים לאילת . 
רבים מהנופשים אף מעדיפים לרדת לאילת בכלי רכבם , או בטיסות . 
