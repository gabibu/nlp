( ע"ר וע"ץ ) . נציגים של ממשלת מוזמביק ושל ארגון המורדים " רנאמו " 
קיימו את סיבוב השיחות הישיר הראשון ביניהם ברומא , והתחייבו לנסות ולסיים 
את מלחמת האזרחים העקובה מדם הנמשכת כבר 51 שנה , מאז קיבלה מוזמביק את 
עצמאותה מפורטוגל . השיחות נערכו בין ה8 ל01 ביולי ברומא , ובהודעה משותפת 
שפורסמה אתמול נאמר כי הפגישות התנהלו כשורה , וכי בקרוב ייערך סיבוב שיחות 
נוסף . מפגש רומא נערך חודש אחד בלבד לאחר כישלון נסיון קודם לקיים סיבוב 
שיחות במאלאווי . בהצהרה המשותפת נאמר כי שני הצדדים " מוכנים לחייב את 
עצמם במלוא העצמה לחיפוש אחר תכנית עבודה שתביא לסיום המלחמה , ברוח של 
כבוד והבנה הדדיים " . הבחירה ברומא כמקום השיחות מצביעה על התפקיד החשוב 
והחשאי שממלאה הכנסייה בניסיון להשגת שלום . האפיפיור , יוחנן פאולוס השני , 
ביקר במוזמביק לפני כשנתיים , וקרא פעמים רבות לשים קץ למלחמה , שגרמה 
עד כה למותם של כ009 אלף איש . מקורות דיפלומטיים בליסבון אמרו כי הם מצפים 
שהשיחות יהיו ממושכות וקשות . 
