ראשי יישובים ומועצות המתגוררים לאורך ואדי ערה , התענכים , גלבוע ועמק 
בית שאן , התלוננו אתמול בפני חברי ועדת הפנים של הכנסת וצמרת המשטרה על 
הידרדרות חמורה ביותר במצב הביטחון ביישוביהם . בסיור שערכו במקום שר המשטרה 
וחברי ועדת הפנים של הכנסת אמר מוטי כהן , חבר ועד היישוב הקהילתי גן - 
נר : " הרגשתנו היא כי אנו חיים לאורך הקו הסגול המפריד בין ישראל ללבנון 
ולא לאורך הקו הירוק " . ראשי יישובים אחרים סיפרו על התנכלויות חוזרות ונשנות 
מצד גורמים ערביים שונים , הבאים לטענתם הן מתוך היישובים הישראליים והן 
מעבר לקו הירוק . שר המשטרה רוני מילוא אמר בסיור כי אין כל כוונה להקים 
גדר ביטחון בין שני עברי הקו הירוק . הוא קרא לוועדת הפנים של הכנסת לסייע 
למשטרה להשיג תקציבים נוספים , כדי שאפשר יהיה למגן טוב יותר את היישובים 
שונים . ראש המועצה האזורית גלבוע אברהם יריב אמר כי עד היום לא קיבל כספים , 
בניגוד להבטחות שונות , כדי לתגבר את הנוכחות הביטחונית באזור בעיקר על 
ידי תאורות רחוב מתאימות ומכוניות ביטחון . הוא אמר כי חלה ירידה משמעותית 
במספר התושבים היהודים המתגוררים בתחום המועצה האזורית גלבוע , לעומת עלייה 
גדולה במספר התושבים הערבים במקום . יריב קרא להפוך את הר הגלבוע לפרויקט 
לאומי , משום שהוא משמש לדבריו כגשר חי בין השומרון לצפון הארץ . מנהל אחד 
מבתי הספר הערביים אמר לחברי ועדת הפנים של הכנסת : " פעם חשבו מנהיגי 
מדינות ערב לזרוק את היהודים לים והיום חושבים קיצונים יהודים לעשות טרנספר 
לערבים " . חבר מושב מגן שאול רפי כהן קבל על כך שאנשי מס רכוש אינם מעניקים 
פיצוי הולם לנזקים הכבדים שנגרמו ליישובים . יו"ר ועדת הפנים של הכנסת ח"ך 
יהושע מצא הבטיח לקיים ישיבה מיוחדת של הוועדה בנושאי הביטחון משני עברי 
הקו הירוק , ולזמן לישיבה את צמרת המחוז הצפוני של המשטרה . 
