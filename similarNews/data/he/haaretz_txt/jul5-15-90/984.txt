בארבע תאונות דרכים , שאירעו אתמול בכבישי הארץ , נהרגו חמישה בני - אדם 
ו71 נפצעו . בהתנגשות חזיתית בין שני כלי - רכב , שאירעה בשעה 00 : 61 אחרי 
הצהריים בכביש שעל - נפאח שברמת - הגולן , נהרגו שני צעירים , אחד מהם 
חייל , וארבעה חיילים נפצעו , אחד מהם קשה . החייל ההרוג הוא עמית עקירב 
מעפולה . טנדר פגו פתוח , ובו שלושה נוסעים , התנגש חזיתית בעוצמה רבה 
בכלי - רכב , שהוביל ציוד . מעוצמת ההתנגשות הועף אל סלעי הבזלת נוסע , 
שישב במושב האחורי של הפגו , ונהרג במקום . שני חיילים , שישבו במושב 
הקדמי של הפגו , נפצעו . נהג כלי - הרכב השני נפצע אנושות , ומת בדרך 
לבית החולים . חברו , שישב לידו , נפצע קשה . תאונה קשה נוספת אירעה סמוך 
לכלא נפחא , כעשרה קילומטרים מצפון למצפה רמון . מכונית מסוג ב - ם - וו 
התנגשה חזיתית באוטובוס " אגד " , שבא מכיוון באר - שבע , ונמחצה כליל . 
נהגה , גל בר דרור , והחייל מרק סלומון שלומי , שנסע עמו , נהרגו . 
שלושה חיילים אחרים , שנסעו אף הם בב - ם - וו , נפצעו שניים בינוני 
ואחד קל ופונו במסוקי חיל האוויר לבית החולים " סורוקה " בבאר - שבע . 
נהג האוטובוס סיפר , כי הב - ם - וו נסע במהירות רבה ובזיגזגים . לדבריו , 
סטתה המכונית הפרטית ממסלולה בעיקול הדרך , והתנגשה באוטובוס . למקום 
התאונה הוחשו אמבולנסים של מגן - דוד - אדום ממצפה רמון ומסוק של צה"ל . 
במשך זמן רב עסקו צוותי החילוץ בפינוי ההרוגים והפצועים מהמכונית , ונאלצו 
לנסר את חלקה העליון . בוחני התנועה של משטרת מרחב הנגב אשר הגיעו למקום 
התאונה החלו בחקירת לנסיבות התאונה . מתברר , כי נהג הב - ם - וו היה בשלילת 
רשיון . בהתנגשות חזיתית בין מכונית פרטית למשאית בצומת אלישיבכפר - ויתקין 
על כביש החוף הישן נהרג אדם אחד ואחר נפצע קשה . סמוך לשעה 00 : 81 נהג 
צעיר בן 81 מחדרה במכונית סובארו , כשלפתע סטה ממסלולו והתנגש חזיתית במשאית 
של חברת " עלית " , נהוגה בידי תושב רמת - גן . הצעיר נהרג , ונוסע שישב 
לידו נפצע קשה והועבר לבית החולים " הלל יפה " בחדרה . תשעה מתושבי הכפר 
תרשיחא נפצעו אתמול בשעות הבוקר , כשמכונית מסוג טרנזיט שבה נסעו לעבודתם 
התנגשה בעמוד חשמל . התאונה אירעה בין עין - יעקב לגעתון . הפצועים , 
רובם קל , פונו לבית החולים הממשלתי בנהריה . הנהג , תושב הכפר אבו - 
סנאן , נעצר לחקירה . 
