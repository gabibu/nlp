לונדון ( מיוחד ל"הארץ " ) . בשורה של החלטות מרחיקות לכת ואפילו דרמטיות , 
הודיעו בסוף השבוע ראשי ברית נאט"ו על סיום המלחמה הקרה , הציעו לברית 
המועצות לחתום על חוזה למניעת תוקפנות וקראו למדינות מזרח אירופה לשלוח נציגים 
קבועים למטה נאט"ו . בתום יום וחצי של דיונים מהירים וממצים , הכריזו 61 
המנהיגים על הנשק הגרעיני כעל נשק של מוצא אחרון , שינוי המהווה מפנה מרכזי 
בניסוחה של האסטרטגיה ארוכת השנים של נאט"ו . הפסגה , שעליה ריחפה רוחו 
של מיכאיל גורבצוב וקשייו הפוליטיים מבית , נערכה תוך הפניית מבט אל הנעשה 
במוסקווה , שם התקיימה ועידת המפלגה הקומוניסטית . מנהיגי נאט"ו לא הסתירו 
את רצונם בחיזוק מעמדו של הנשיא הסובייטי , ולשם כך אף שיגרו לו הזמנה לבוא 
ולשאת דברים בפני הפסגה הבאה . מנהיגי נאט " ו הציעו להרחיב את מסגרת שיתוף 
הפעולה עם מדינות מזרח אירופה , באמצעות הענקת מעמד חדש למועצת הביטחון 
של אירופה , הכוללת 53 חברים , והפיכתה לארגון לביטחון כלל אירופי , שיחליף 
את נאט"ו ואת ברית וארשה . מנהיגי נאט"ו רוצים ליצור מזכירות קבועה לוועידה 
לביטחון ושיתוף פעולה באירופה , לקיים דיונים של הוועידה פעם בשנה , ולהפוך 
את המזכירות למסגרת קבועה להבהרת עמדות ופתרון בעיות . הם מציעים כי הוועידה 
תהיה אחראית לפיקוח על זכויות האדם ועל קיומן של בחירות חופשיות . מטרות 
ועידת הפסגה החשובה ביותר בתולדות נאט"ו היו לשכנע את מוסקווה כי המלחמה 
הקרה היא נחלת ההיסטוריה , וכי נאט"ו , לרבות גרמניה המאוחדת , איננה 
איום . בנאט"ו גם מקווים לשכנע את דעת הקהל העולמית שלברית עדיין נועד תפקיד 
חיוני בעתיד . הצעת טיוטה שהגיש הנשיא גורג בוש ביום חמישי שימשה בסיס להצהרת 
נאט"ו . חוגים רשמיים במוסקווה הגיבו באכזבה על העדרו של סעיף בעניין הסיוע 
הכלכלי לבריה"ם בהודעה המסכמת של ועידת מנהיגי נאט"ו , אך קידמו בברכה את 
הודעת הסיכום בכללותה , וגורבצוב הגדיר אותה כצעד בכיוון הנכון . סיפוק 
מיוחד גרמה במוסקווה הזמנתו של גורבצוב לשאת דברו בכנס הפסגה הבא של נאט"ו . 
גורבצוב אמר באירוניה , כי " הפרסטרויקה חודרת לנאט"ו תוך קשיים , אולם 
היא החלה לחדור " . שר החוץ הסובייטי , אדוארד שווארדנאדזה , הגיב בנימה 
פחות מסתייגת , ואמר : " המערב הושיט את ידו למזרח . אין ספק שההחלטות 
שהתקבלו הינן בכיוון הנכון , ופותחות את הדרך לעתיד בטוח עבור כל היבשת 
האירופית " . שווארדנאדזה אמר כי יש " חשיבות מיוחדת " להצהרה שלנאט"ו 
אין שום כוונות תוקפניות , וכי מדינות הארגון לא השתמשו לעולם בכוח . " זה 
יוצר אווירה שונה לגמרי באירופה , שתתרום למערכת ביטחון חדשה ביבשת " , 
אמר השר הסובייטי . דובר משרד החוץ הסובייטי , גנאדי גרסימוב , אף קשר 
את הודעת נאט"ו לוויכוח בוועידת המפלגה הקומוניסטית הסובייטית , והעיר כי 
היא מפריכה את החששות של אנשי הצבא הסובייטיים , ומעידה כי פני העולם לשיתוף 
פעולה ולא לעימות . 
