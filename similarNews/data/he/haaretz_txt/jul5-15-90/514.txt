חברת אל - על מתכוונת להחמיר בדרישות הקבלה של עובדים חדשים לשורותיה , 
בעקבות חשיפת ניסיון ההברחה , שבוצע על - ידי שניים מעובדיה , באמצעות 
מטוסי גמבו . בית משפט השלום בתל - אביב האריך אתמול את מעצרו של טכנאי פנים 
המטוס , משה קרן , החשוד במעורבות בפרשה . הטכנאי השני , משה ורמוס , 
שהיה עצור במשך עשרה ימים , שוחרר בערבות ( 56 אלף שקלים במזומן , מתוכם 
04 אלף שקלים ערבות עצמית והיתר ערבות בנקאית ) , אך נאסר עליו לצאת 
מישראל . שר התחבורה , משה קצב , הורה למנכ"ל אל - על , רפאל הר - לב , 
לבדוק את האפשרות המעשית להקפדה חמורה יותר בדרישות הקבלה של עובדים חדשים . 
בין היתר , מדובר בדרישה להצגת תעודת יושר , כדי להוכיח שלמועמד לא היה 
עבר פלילי . לדברי שר התחבורה , צריכות להיות דרישות הקבלה של העובדים בחברת 
אל - על חמורות יותר משל כל מוסד ממשלתי אחר . השר קצב הוסיף , כי בהתאם 
לעדכונים שקיבל מהמנכ"ל , לא היווה ניסיון ההברחה של מצלמות הוידאו והמכשירים 
האלקטרונים סיכון ביטחוני . לדבריו , עברו שני העובדים החשודים בדיקה ביטחונית , 
ורק לאחר שנמצאו כשירים לתפקידם אופשרה להם גישה חופשית למטוסים . 
