שר הביטחון משה ארנס ושר המשטרה רוני מילוא , ייפגשו היום או מחר כדי לגבש 
דרכים לשמור על ביטחון היישובים היהודיים הסמוכים לקו הירוק , הסובלים זה 
תקופה ארוכה מפעילות חבלנית ומחבלות בשטחים החקלאיים שלהם . ארנס ומילוא 
ייפגשו עם צמרת המשטרה וצה"ל כדי לתאם ביניהם שיתוף פעולה בכל הקשור לביטחון 
אזורים אלה . מדובר בעיקר ביישובים בחבל התענכים ובאיזור קיבוץ אייל . 
נודע כי אלוף פיקוד המרכז , יצחק מרדכי , ערך לפני כחודש וחצי סיור ביישובי 
הקו הירוק . כבר אז סוכם על שיתוף פעולה בין צה"ל למשטרה בנושא ביטחון היישובים . 
גובשו מספר דרכים וכבר יושמו דרכי ביטחון למנוע פגיעות ברכוש חקלאי אותם 
יישובים . 
