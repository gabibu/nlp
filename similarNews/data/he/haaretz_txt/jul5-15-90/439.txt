בשעת מסירת הידיעה בחצות נמשך הדיון בין שר הבריאות אהוד אולמרט , הממונה 
על השכר באוצר יעקב דנון , ראשי ההסתדרות הרפואית ומנכ"ל קופת חולים נחום 
פסה , במאמץ למצוא נוסחת פשרה שתאפשר לרופאים להודיע על הפסקת העיצומים 
וביטול השבתות בתי החולים שנועדו להיום באזור הצפון ואזור תל - אביב וגוש 
דן . אם לא יושג הסכם בדיונים , שהחלו לאחר חצות , תשבית היום ההסתדרות 
הרפואית 51 בתי חולים : ששה באזור הצפון , תשעה באזור תל - אביב וגוש 
דן , ואת כל מרפאות קופות החולים בגליל העליון , בגליל המערבי , באזור 
עפולה ובגוש דן . על קיום ההשבתה הוחלט לאחר שהדיונים בסוף השבוע בין נציגי 
משרד הבריאות , האוצר והנהלת קופת חולים הכללית נקלעו למבוי סתום . בתי 
החולים שעלולים לשבות היום : בצפון : " זיו " בצפת ; " פוריה " בטבריה ; 
בית החולים הממשלתי בנהריה ; " העמק " בעפולה ; " מזרע " בעכו . באזור 
תל - אביב וגוש דן : בפתח תקווה : " ביילינסון " , " השרון " , " בית 
רבקה " ו"גהה " ; בתל - אביב : " איכילוב " , " רוקח " ו"הקריה " ; " שיבא " 
ברמת גן ; " וולפסון " בחולון . הפגישה בין נציגי הרופאים והממשלה החלה 
אמש בשעה 03 . 02 . קרוב לשעה 00 . 32 נקלעו הדיונים למבוי סתום לאחר שהרופאים 
דרשו להקים מנגנון שיפקח על ניהול המשא ומתן , כדי להבטיח שבכל מהלך המו"ם 
תשולם להם תוספת הכנסה בעבור קיצור התורים . הצעת הממשלה לרופאים בסוף השבוע 
היתה כי ההסכם לקיצור תורים יימשך עד לסוף חודש יולי בשתי המערכות , במתכונת 
שהונהגה בחצי השנה האחרונה במערכת האשפוז הממשלתית . הממשלה הציעה ששר האוצר 
ושר הבריאות יהיו אלו שבסמכותם לקבוע אם יוארך ההסכם . רופאי קופת חולים , 
שצפויים להפסיד מיישום דרישה זו % 03 מהכנסתם , הסכימו לדרישת האוצר לקבל 
תוספות שכר בעבור העבודה במשמרת שנייה בהתאם לרמה המשולמת לרופאי המדינה 
במערכת האשפוז הממשלתית . הסכמתם ניתנה לאחר שהוברר כי יוכלו לשמור על ההכנסה 
שקיבלו במשך שנתיים , מאז חתמו עם הנהלת הקופה על הסכם לקיצור תורים , 
שלפיו שולמו להם תוספות שכר בין 000 , 1 ל005 , 1 שקלים . במשרדים הממשלתיים 
חוששים , כי הרופאים יגרמו לסחבת בדיונים כדי להאריך באופן מלאכותי את הסדר 
קיצור התורים . הרופאים חוששים , לעומת זאת , שהשרים יפעלו משיקולים שלהם , 
וכי ייווצר מצב שבו יקבעו כי אינם מרוצים מהמו"ם ויחליטו שלא להאריך את 
ההסכם . לפיכך דרשו הרופאים כי יוקם מנגנון שיורכב מאנשים חיצוניים ובלתי - 
תלויים במערכת אולי במעמד של שופט עליון שישמש בורר למקרה של חילוקי דעות 
על ניהול המו"ם בתום לב . מנכ"ל משרד הבריאות , ד"ר משה משיח , שלא היה 
מוסמך להיענות בסוגיה זו לתביעת הרופאים , הזעיק את שר הבריאות אהוד אולמרט , 
ואת הממונה על השכר באוצר יעקב דנון , לפגישה עם הרופאים שהחלה לאחר חצות . 
לרופאי הקופה הסכם על תוספת אבחונים שנחתם ב4891 , שלאוצר אין עילה משפטית 
לבטלו . באמצעות הסכם זה תוכל הנהלת הקופה להמשיך ולשמור על תוספת הכנסה 
ברמה שהובטחה להם בהסכם משנת 8891 , אשר אותו מבקש האוצר לבטל באמצעות צווי 
המניעה שהוצאו בתחילת החודש . קפידבינאם לא יחודש המו"ם בין כל הגורמים במהלך 
היום , יושבתו מחר בתי החולים ומרפאות הקהילה באזורי חיפה , חדרה ונתניה . 
ההסתדרות הרפואית חילקה בסוף השבוע את הארץ לחמישה אזורים , אשר יושבתו 
לסירוגין כדי לצמצם את נזקי השביתה . בתי החולים המושבתים יפעלו במתכונת 
שבת . מחלקות הדיאליזה והאונקולוגיה יפעלו כרגיל . בחדרי הניתוח יבוצעו 
רק ניתוחים דחופים . במחלקות בבתי החולים יושארו רופא תורן וכונן . תצומצם 
הפעילות במכוני הסקר . לא יחלו בטיפולים חדשים של הפריה חוץ - גופית , 
אך יימשכו טיפולים שכבר הוחלו . רופאים צבאיים , רופאי המשטרה ורופאי מערכות 
החירום שוחררו מהשביתה . בבתי החולים שיושבתו תופסק הפעילות האקדמית וההוראה 
לסטודנטים . כל מרפאות קופות החולים יופעלו על - ידי % 03 מכוח האדם הרפואי . 
