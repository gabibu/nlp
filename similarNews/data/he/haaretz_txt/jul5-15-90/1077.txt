טייס במילואים נהרג כנראה לאחר שהמריא במטוס קל משדה התעופה דב והתרסק בים . 
חיל האוויר וכוחות הביטחון מחפשים אחר שרידי המטוס מסוג עגור . ביום שישי 
התברר לאנשי חיל האוויר , כי נעלם מטוס עגור בשדה התעופה במרכז הארץ . 
בעקבות הדיווח על היעלמות המטוס הוזנקו מטוסים וכוחות גדולים של חיל האוויר 
אשר החלו בחיפושים . החיפושים התרכזו בכל מסלולי הנחיתה והקיפו את אזור הבסיס . 
. בתום חקירה מאומצת התברר כי טייס חיל האוויר ( במילואים ) הגיע לשדה 
התעופה לקח את המטוס בלא רשות וככל הנראה התרסק אתו בים . בחיל האוויר בודקים 
איך קרה שהטייס לקח את העגור לטיסה מבלי שהדבר תואם עם מגדל הפיקוח וללא 
אישור מצד גורמי חיל - האוויר . מפקד חיל האוויר אלוף אביהו בן - נון קיבל 
דיווח שוטף על החיפושים . לא ברור עדיין אם שרידי המטוס נמצאו . העגור הוא 
מטוס קל בעל שני מקומות המשמש בעיקר למטרות סיור . מטוס מדגם זה זיהה את 
סירות המחבלים שחדרו לישראל בערב חג השבועות . תוספת על הידיעה על הטייסאמש 
התברר , כי הטייס אכן שובץ לטיסה אך מספר שעות לפני מועדה הוא עלה על המטוס 
וטס ללא דיווח למגדל הפיקוח . בחיל - האוויר הועלו אפשרויות שונות , אך 
לאחר חיפושים נרחבים הסתבר כי אפשרויות אלו ירדו מהפרק והסברה ההגיונית היחידה 
היא שהטייס התרסק עם מטוסו בים . מפקד חיל האוויר , האלוף אביהו בן נון 
מינה וועדת חקירה אשר תגיש את מסקנותיה בימים הקרובים . 
