( ע ) . בית - המשפט המחוזי בתל - אביב הורה אתמול להטיל עיקול על נכסיה 
וכספיה של חברת המזגנים " וירו תעשיות מיזוג אוויר " מרעננה . העיקול 
הוטל לבקשת פקיד השומה בכפר - סבא , הטוען שהחברה העלימה בשנתיים האחרונות 
הכנסות בסכום של תשעה מיליון ש"ח ולא הגישה דו"ח על הכנסותיה . פקיד השומה 
הדגיש , כי העלמת ההכנסות נחשפה במהלך חקירתו של בעל החברה , עופר שדות , 
שמסר כי נהג להפקיד את הכספים בחשבונות בנק של הוריו . בבקשת העיקול העלה 
פקיד השומה הנחה , שלפיה נכסי הנדל"ן של שדות נרכשו באמצעות אותם כספים . 
הוא הדגיש כי 42 שעות לאחר שהומצאו לחברה השומות שבהן נדרשה לשלם למס הכנסה 
5 . 7 מיליון שקלים , עסקו משאיות בהוצאת ציוד ממפעלה ברעננה והובילו אותו 
למקום לא - ידוע . בבקשת העיקול נאמר עוד , כי שדות נקט גם בעבר בדרך של 
הברחת נכסים מחברות שהיו בניהולו והותיר חובות כספיים למס הכנסה . 
