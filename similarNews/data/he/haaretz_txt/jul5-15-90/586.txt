היום תיערך בגדה וברצועה שביתה כללית , לציון החודש ה23 של האינתיפאדה . 
מקורות פלשתיניים מסרו , כי כל הארגונים בשטחים קראו להשבתת המסחר והלימודים , 
וכי התושבים לא ייצאו לעבודה בישראל . על - פי אותם מקורות , במהלך עימותים 
עם כוחות צה"ל נפצעו אתמול ברצועת עזה , ובעיקר במחנות הפליטים , ארבעה 
תושבים . המקורות דיווחו גם על כמה מקרים של ידוי אבנים , בעיקר בצירי התנועה 
המרכזיים ברצועה וכן , על התקהלויות בכמה מקומות מרכזיים בעיר עזה . נציג 
דובר צה"ל בפיקוד דרום דיווח על הפרות סדר מעטות , ללא פצועים . ראש המינהל 
האזרחי ברצועת עזה , תא"ל אריה רמות , נפגש אתמול עם האסירים הצעירים , 
ששוחררו בשבוע שעבר ממתקני הכליאה של צה"ל , כמחווה של שר הביטחון , משה 
ארנס , עם כניסתו לתפקידו החדש . רמות ביקש מהם שלא לשוב למעגל של מפירי 
הסדר . בניין חדש ובו חמישה חדרי ניתוח משוכללים ייפתח בחודש אוגוסט הקרוב 
בבית החולים שיפא בעזה . הקמתו של הבניין נמשכה עשר שנים , והושקעו בו 
33 מיליון שקלים . המבנה החדש יכלול יחידה לטיפול נשימתי נמרץ , הראשונה 
מסוגה ברצועת עזה , וכן מחלקות חיוניות אחרות , שיאפשרו את צמצום מספר 
החולים הנשלחים לטיפול בישראל . לצורך הפעלת האגף החדש יתווספו לבית החולים 
52 רופאים 06 אחיות ו22 אנשי מינהל ומשק . קפידבינמקורות פלשתיניים דיווחו 
אתמול כי שני תושבי כפר צידא , שבנפת טול - כרם , נפצעו במהלך תקרית שהתרחשה 
במקום . מקורות צבאיים אישרו כי בכפר צידא נפצעו שני תושבים , לאחר שחיילים 
נכנסו לכפר לצורך " נקיונות " . לדברי המקורות גרמה כניסת החיילים להפרות 
סדר במקום , שבמהלך פיזורן נפצע תושב אחד מכדור גומי באורח קל ואחר , שבר 
את קרסולו . מקורות פלשתינים מסרו אתמול כי רעולי פנים תקפו ביום שישי בסכינים 
את סגן ראש עיריית דורא שבהר חברון , גמיל אבו ערקוב , ופצעו אותו . האיש , 
שנחשד בשיתוף פעולה עם השלטונות , אושפז בבית חולים במצב בינוני . לדברי 
מקורות צבאיים , חשפו כוחות הביטחון באחרונה חולייה של הפת"ח באזור גנין , 
שאחד מחבריה חשוד בדקירת נהג מונית יהודי בגנין באפריל 09 , ובהנחת מטעני 
חבלה ליד מוסדות ציבוריים בגנין בתחילת שנות ה 08 . כמו כן , חשודים חברי 
החוליה בניסיון להניח מטעני חבלה ליד תחנת הדלק בגנין , שבעליה נחשד על 
ידם בסיוע לשלטונות . ברמאללה ובאל - בירה התקיימה אתמול שביתת מחאה , 
בגלל מותו של עציר תושב הכפר אל - גיב , סברי עבד רבו , שנורה במהלך ניסיון 
הימלטותו ממתקן הכליאה " עופר " . 
