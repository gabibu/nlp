ראש הממשלה לשעבר , מנחם בגין , נותח אתמול בבית החולים " שערי צדק " 
שבירושלים , לשם איחוי שבר בצוואר הירך הימני . בגין הוחש אתמול בבוקר 
לבית החולים , לאחר שנפל בביתו . בבדיקות אובחן כי הוא סובל משבר בצוואר 
הירך , ולאחר שהוברר כי מצבו הכללי טוב , הוחלט לנתחו . הניתוח החל בשעה 
00 . 31 בצהריים ונמשך כשעתיים . עם סיומו אושפז בגין במחלקת ההתאוששות , 
והבוקר הוא יועבר למחלקה האורטופדית . מבית החולים נמסר כי הניתוח עבר 
בהצלחה ומצבו של בגין טוב . מנהל בית החולים , ד"ר יהונתן הלוי , מסר כי 
שבר בירך הוא ניתוח שכיח מאד בקרב האוכלוסייה המבוגרת , וכי תהליך ההחלמה 
והשיקום במצבים אלו נמשך שבועיים עד שלושה שבועות . 
