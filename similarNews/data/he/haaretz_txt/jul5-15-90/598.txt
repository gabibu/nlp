מתכננים את הגרסה הישראלית לסוהו של ניו יורק כך מציג יצחק קאושנסקי את 
" החורבה " , גלריה ומרכז לתרבות שפתח במקום . קאושנסקי , יליד חיפה ובוגר 
בית - הספר המקצועי שפרינצק , חזר ארצה לפני שנה וחצי לאחר שהות של עשר 
שנים בניו יורק , שם גילה את גריניץ וילג ואת הציור . בניו יורק גם עבד 
בארגון תערוכות של אמני - שוליים . עכשיו הוא בונה את פרויקט " החורבה " 
כאלטרנטיווה למוזיאונים בארץ שמתפקדים כגלריות , לדבריו . את השנה הראשונה 
ב"החורבה " הוא מתאר " טיול באיסט וילג " . ציורי קיר , תערוכות של 52 
אמנים , רובן לא חשובות , אבל ביניהן גם כמה תערוכות של יוצרים ידועים 
יצחק וודיסלבסקי , קולקא , יוסף טנאי . עכשיו הסתיימה תקופת הווילג , 
וכמו בניו יורק החלה תקופה הסוהו , התחייה . הצטרפו אליו שלושה אמנים 
והמטרה היא גילוי פוטנציאל חדש בישראל , שיביא להפריה הדדית ויפרוץ את מעגל 
האמנות הישראלית אל העולם הרחב וממנו מניו יורק ומלונדון לישראל , דרך 
" החורבה " , הוא מבטיח . קאושנסקי מצייר על זכוכית " ציור בעל אפקט תלת - 
ממדי , שילוב של עץ וברזל , שמקרב את הטבע לתעשייה . העבודה היא אזהרה 
לחברה התעשייתית והפוליטית מפני הרס הקיים " . אברהם אילת , בוגר בית - 
הספר לאמנות קלישר בתל - אביב , אטליה 71 בפאריס ובית - הספר לאמנות סנט - 
מרטין בלונדון , הוא מורה בטכניון ואוצר לצילום במוזיאון חיפה . הציג 
במוזיאון ישראל , במוזיאון תל - אביב ובמוזיאון חיפה . הרבה תערוכות יחיד 
ועיצוב תפאורות . על עבודתו הוא אומר : " ציור תלת - ממדי , עוסק בניגודים 
שבין סדר לבין כאוס , כמטאפורה לחיים " . יהודה יציב , בוגר האקדמיה החופשית 
של האג וארט - סטיודנט - ליג בניו יורק , מלמד אמנות בסמינר " אורנים " 
ובאוניברסיטת חיפה . הוא " בודק יחסים בין דימוי לחלל . מפגש של חומרים , 
כמו עופרת אטומה וקנווס אוורירי " . הקיר הוא חלק אינטגרלי מן העבודה . 
דני גל - גליק , מהנדס בניין לשעבר , מנסה לקשור את ההוויה הישראלית עם 
זיכרונות השואה . הוא מצרף הפשטה של מפות טופוגרפיות מאזור הנגב לפורטרט 
עצמי ולציטטות משירי פול צלאן . בצד תערוכות של אמנות עכשווית מתכננים הארבעה 
ערבי תיאטרון . לדבריהם , ניקו ניתאי ( תיאטרון " הסמטה " ) כבר התעניין . 
כן יתקיימו ערבי משוררים , ערבי גז ורוק . ובשבתות מוסיקה קאמרית . 
הגג הגדול של הבניין הנשקף אל הנמל , ובו בר ותזמורת , הוא מקור משיכה . 
עיקר הפעילות מכוונת אל קהל מבוגרים , שאמור להיחשף לאמנות עכשווית . 
בשעות היום הבניין נבלע בשוק הסיטונאי . אפשר לזהותו על - פי הוויטרז הענק 
של קאושנסקי . בכניסה מקדם את בני הבאים קיר של פורטרטים מעשה ידי יציב 
וגרם מדרגות הנישא לגובה החלל , 41 מטר . הפנים נשאר בחספוסו . בבית - 
הקפה הקטנטן שבתוך הבניין הריהוט ישן , אך האווירה ייחודית . אין עוד מקום 
כזה בחיפה , אומרים ארבעת האמנים . 
