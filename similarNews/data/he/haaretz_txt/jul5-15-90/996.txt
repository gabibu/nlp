רומא ( רויטר ) . קבוצות הליגה הראשונה באיטליה , טורינו ויובנטוס , 
מפעילות לחצים לרכישת שלושה משחקני נבחרת אנגליה גארי לינקר , פול גאסקוין 
ודז ווקר . טורינו מבקשת לרכוש את החלוץ לינקר והיא נושאת ונותנת עם קבוצתו 
טוטנהאם . עיתוני הספורט באיטליה דיווחו , כי טורינו הציעה לטוטנהאם תמורת 
לינקר חמישה מיליון דולר , ובנוסף את החלוץ היוגוסלווי האריס סקורו . דובר 
טורינו אמר , כי אינו יכול למסור פרטים כספיים , אולם ציין , כי טוטנהאם 
דורשת סכום גבוה תמורת לינקר . לדברי עיתונות הספורט באיטליה , תסכים טוטנהאם 
לשחרר את לינקר תמורת 01 מיליון דולר , או 3 . 8 מיליון דולר ובנוסף את 
סקורו . מנכ"ל טורינו עמד להגיע אתמול ללונדון לשיחות עם מנהלי טוטנהאם . 
טורינו , שזכתה באליפות הליגה השניה , כבר החתימה את הבראזילי מולר והספרדי 
מרטין ואסקז . יריבתה העירונית של טורינו , מחזיקת גביע אופ"א יובנטוס , 
מוכנה לשלם לטוטנהאם 6 . 1 מיליון דולר , כדי לשמור לעצמה את האופציה הראשונה 
לרכוש את הקשר המוכשר פול גאסקוין בתום העונה הבאה . יובנטוס מעוניינת לרכוש 
מנוטינגהאם פורסט את הבלם ווקר , אם ייכשל הנסיון לרכוש את הבראזילי דונגה 
מפיורנטינה . בהרכבה של יובנטוס יככבו בעונה הבאה רוברטו באגו שחתם בקבוצה 
בסכום שיא של 31 מיליון דולר , והקשר המערב גרמני תומאס הסלר שחתם תמורת 
8 . 8 מיליון דולר . הזר השני שחתם ביובנטוס הוא שחקן הקו האחורי זוליו סזאר . 
יובנטוס שיחררה את החלוץ הסובייטי אלכסנדר זאווארוב ואת הפורטוגלי רואי 
בארוס . הקבוצה עושה מאמצים לרכוש את החלוץ סרגיי אלייניקוב מבריה"ם . 
המועד האחרון לרישום זרים באיטליה הוא ה - 01 באוגוסט . 
