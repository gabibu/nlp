זה רעיון מעניין . חשוב לזכור שהדרוזים תמיד עזרו למדינה . הבנים שלנו 
משרתים בצה"ל והשתתפו בכל מלחמות ישראל , לכן אין שום סיבה שלא נעזור למדינה 
בקליטת העולים שמגיעים עכשיו מבריה"ם . אינני יודע , משום שעוד לא הספקתי 
לדבר על כך עם אף אחד . אבל אני חושב שתהיה נכונות לעזור בקליטת העולים 
מבריה"ם , אם הממשלה גם תעזור לבנים שלנו שחוזרים הביתה אחרי שירות צבאי 
ושמתקשים לבנות את ביתם ולמצוא מקור תעסוקה . לא ייתכן מצב שחיילים דרוזים 
שמשרתים בנאמנות בצה"ל ומסכנים את עצמם במלחמות בכל תפקיד שמטילים עליהם , 
לא יזכו לעזרה , ולעומת זאת העולים החדשים יקבלו זמן קצר אחרי בואם לישראל 
דירה ומקום עבודה . גישה כזו תחזק את תחושת האפליה ותגביר את הניכור בין 
הצעירים הדרוזים לבין העולים . שמעתי שגם צעירים יהודים שהשתחררו מצה"ל 
וזוגות צעירים הקימו אוהלים והפגינו , משום שלא עוזרים להם בדיור כמו לעולים 
החדשים . אבל המצב של הצעירים הדרוזים יותר קשה מאשר של היהודים , וזה גורם 
להם להתמרמרות קשה . אינני צופה שום בעיות בכך . גם בצה"ל החיילים הדרוזים 
משרתים יחד עם יהודים וישנם גם כפרים דרוזיים שיהודים חיים בהם , למשל בעוספיה . 
דליית אל - כרמל נמצאת בשכנות לחיפה , וישנם דרוזים מהכפר שעובדים במפעלים 
בחיפה ומקיימים קשרי מסחר עם בעלי עסקים בחיפה . גם אני אישית חי כל השנים 
ביחסים טובים מאוד עם יהודים , אבל כדי שנוכל לחיות ביחד , חייבים למחוק 
מלבם של הדרוזים את ההרגשה שהם שחורים והיהודים הם לבנים . אנחנו זכאים 
לכך שיתייחסו אלינו כאל אזרחים שווי - זכויות , כפי שאנו ממלאים את כל החובות 
האזרחיות המוטלות עלינו . אם לא ישנו את היחס והצעירים הדרוזים יראו שרק 
העולים החדשים נהנים מעזרה בדיור ובתעסוקה , תגבר תחושת הקנאה וייווצרו 
מתחים חברתיים קשים . 
