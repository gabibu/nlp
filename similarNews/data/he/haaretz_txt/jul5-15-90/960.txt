חברת התוכנה גון ברייס מירושלים זכתה בפרויקט לניהול תחזוקת מטוסי חברת התעופה 
הלאומית הצרפתית , אייר פראנס , בסכום של מיליון וחצי דולר . מנציגות 
חברת התעופה בישראל נמסר אתמול , כי החברה מירושלים תספק את התוכנה וחברת 
דיגיטל תספק את החומרה , בסכום נוסף של 5 . 3 מיליון דולר . אייר פראנס 
הקצתה לחברה מישראל שטח רחב במשרדיה ליד שדה התעופה אורלי , ומינתה צוות 
קבוע של עשרה אנשים במשרה מלאה , שעובדים בשיתוף פעולה מלא עם אנשי גון 
ברייס . יהיו גם ארבעה נציגי המשתמשים מחברת התעופה יו - טי - אי , שנרכשה 
באחרונה ע"י אייר - פראנס . הפרויקט החדש יכלול ניהול תיעודי בסיסי ותיזמון 
דינמי של מערך התחזוקה . 
