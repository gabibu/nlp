" חיפה יורדת מנכסיה האמנותיים " , טוען האמן גרשון קניספל , שיצר את התבליט 
" האדם מניע גלגלי עולם " , המונח על " גשר פז " וחלקיו נעלמים בהדרגה . 
התבליט מתאר את התפתחות התעשייה בחיפה , ואורכו במקורו היה 521 מטרים . 
הוא כלל 561 לוחות אלומיניום במשקל כולל של ששה טונות , בשווי 000 , 013 
ש"ח . חברת הדלק " פז " תרמה את הצבתו , בשנת 8791 , כחלק ממאמצי העירייה 
לשפץ את הגשר . בשנת 48 פגעה משאית בגשר ובתבליט , ועד היום טרם שוקם . 
מדי כמה חודשים נעלם קטע של התבליט , והיום נותרו רק שרידים ממנו . באחרונה 
נעלמו לוחות אלומיניום רבים , שהרכיבו דמות מרכזית בבסיס המערבי של הגשר , 
המסמלת את התפתחות התיעוש והמדע . מאז הקמת התבליט תבע קניספל מראש העיר , 
אריה גוראל , לעגן את גושי המתכת הכבדים בברגים ובכך למנוע את המשך גניבת 
התבליט . פנייתו האחרונה היתה בדצמבר 98 , אך לא נענתה . קפתמונה1 , 71פקניספל , 
שיצירתו " מרד הימאים " משנות החמישים נחשבת לנכס צאן ברזל של האמנות 
הישראלית , יועץ אמנות בעירייה במשך 22 שנה ואמן חשוב , היה לסופר המלאי 
שנותר מאוסף אמנות הפיסול הסביבתי בעיר . גניבתו הנמשכת של התבליט על גשר 
פז היא רק חוליה בשרשרת פגיעות בפסלים בחיפה , שעליהן הוא מתריע . כך לדוגמה , 
פסלו של יגאל תומרקין " הקטומים " , שהוצב ברחבת בית אבא חושי ביזראליה , 
הפך לגרוטאות חלודות . שרידיו עדיין מוטלים בשולי מדשאות המרכז הקהילתי 
על שם חושי , שנתיים לאחר שנותץ . שלושה מעשרת הפסלים שהותיר אחריו הפסל 
יצחק דנציגר הוצבו בחיפה . שלושתם נעלמו . אחד מהם , תבליט ברזל שהוצב 
בשנת 9591 על קיר שלם בכניסה הפנימית לתחנת הכרמלית בכיכר סולל - בונה , 
נחשב בשעתו לחידוש בעולם הפיסול . פסל אחר שלו הוצב בגן האם , מעין אוהל 
עם כנפיים , והוא הוצב לרגל עשרים שנות המדינה במקום שבו נמצא היום מבנה 
הקונכייה בגן . פסל שלישי , " וריאציה נוספת על הסנה הבוער " , הוצג תחילה 
בתערוכת " אגודת ידידי אמנות " שקמה בחיפה והועבר אחר כך לחזית בית אבא 
חושי . קניספל חושש שגם גורלו של פסל זה יהיה כגורל פסלו של תומרקין . 
אנדרטת שחרור חיפה , שהיתה מוצבת בפתח גן הזיכרון מול עיריית חיפה , נותצה 
לפני כחודש . יונה מונומנטלית , הסוככת על דמות לוחם הרובץ למרגלותיה , 
נעתקה מן האנדרטה . שרידיה מונחים מנותצים . פסל של אברם רפאל , כדור 
מתכת מרותך שקוטרו כמטר וחצי , משמש היום אשפתון למבקרי המוזיאון העירוני 
לאמנות חדשה . הפסל מוטל למרגלות מדרגות מקלט הבטון שבשולי החצר , לאחר 
שהורד ממקומו המקורי ברחבת המוזיאון . למרות הבטחות מלפני שנה של הממונים 
על נושאי האמנות בעירייה , שהפסל יועתק לכיכר הפועל , הוא נשאר במקומו . 
וזאת רק רשימה חלקית . אפשר להזכיר גם את גניבת החפצים מן המוזיאון היפאני 
בשנה שעברה והיעלמויות נוספות של עבודות אמנות . " למעשה היתה חיפה חלוצת 
הפיסול הסביבתי בארץ . אבא חושי היה הראשון שהציב פיסול פיגורטיווי בעיר 
עוד בשנות החמישים " , אומר קניספל . " בזמן ששימשתי כיועץ בעירייה הצבנו 
פסלים רבים . מאז שאריה גוראל הגיע לשלטון ( ואז קניספל פרש בשל חילוקי 
דעות , ן . ך . ) לא נעשה דבר בתחום זה , חוץ מהצבת מזרקות ( " הן 
גם צורה של פיסול סביבתי " , לטענתו ) , ושני פסלים שנכפו על העירייה שלא 
ביוזמתה : אחד מטעם ממשלת גרמניה , המוקדש ליהודי ארץ זו והוצב ברכבל התחתון , 
והשני פסל הפרטיזנים המוקם כעת בגן ברמות רמז . " ביוזמת העירייה הנוכחית 
לא הוצב שום פסל . להיפך , הפסלים נעלמים והולכים , או נהרסים , או ששבריהם 
מונחים ואיש לא זז " . קניספל מאשים את עיריית חיפה באי קיום אמנת ברן הבין - 
לאומית לשמירת יצירות אמנות . ישראל חתומה על האמנה , המחייבת את הרשות 
המקומית לדאוג לשימורים של אתרים אמנותיים ויצירות אמנות ברשות הרבים , 
הנמצאות בתחומיה . היכן הפסלים שנעלמו ? קניספל טוען , על סמך חקירה ודרישה 
שעשה במשך השנים , שחלקם נלקחו למחסן עירוני בחוף שמן , בעת שינויים ובנייה 
באתרים שבהם הוצבו . כשנבחר גוראל לראש העיר , הורה להעביר את מחסני העירייה 
לאזור המפרץ . " תוך כדי העמסת הפסלים קבעו מה הולך למילוי ערוץ הוואדי 
של גשר רושמייה ומה יישמר . ואז נמצאו הפסלים מתאימים למילוי הוואדי " , 
טוען קניספל . היעלמות ספינת ההצלה הדנית , שהיתה מוצבת מול המרכז הקהילתי 
פאני קפלן במבואות חיפה , קשורה לנושא , טוען קניספל . לפני כשנה עברתי 
במקום וראיתי שנותר רק משטח בטון ועליו כתוב : הספינה הזאת נתרמה לעיריית 
חיפה לאזכר את פעילות הדנים להצלת יהודים . הספינה לא היתה במקום " . כשהתקשר 
לדובר העירייה לשאול מה קרה , הופנה ליוסף אלמוג , מנהל מוזיאון ההעפלה . 
קניספל ביקש לחפש את האונייה . בשלב מסוים נאמר לו על ידי דובר העירייה , 
שילדים שרפו את הספינה . לדבריו , הוחלט להעביר את הספינה למקום אחר בגלל 
התכנסויות של סוחרי סמים וזונות בה . כשהעמיסו את הספינה היא התבקעה לשניים . 
העירייה קילקלה את הספינה , טוען קניספל . בבחירות האחרונות חל שינוי 
בעמדתם של אמנים בעיר : קבוצה בראשות המשורר נתן זך אחראית לחלק מאובדן 
% 43 אחוזי התמיכה בגוראל בבחירות המוניציפליות . סיסמת הקבוצה היתה " רק 
לא גוראל " . חבריה עייפו ממחדלי העירייה בתחום התרבות והרוח בעיר . מוקד 
מאבקה של הקבוצה היה הרס ואדי סאליב , ובמסגרת זאת התקיימה תערוכת אמנות 
והוצאה חוברת אמנות לזכרו . זאת קבוצה לא גדולה , אך בעלת מהלכים והשפעה 
בעיר . תגובתו של יוסי בר , דובר עיריית חיפה : " אל לקניספל להלין . 
קניספל יודע ודאי , שמי שאחראי לנושא הגניבות במדינה דמוקרטית היא המשטרה 
ולא העירייה , אך נוהג להאשים את האחרונה . מדבריו משתמעת דרישה לא הגיונית , 
להציב ליד התבליט בגשר פז שומר או שוטר 42 שעות ביממה " . בר טוען , כי 
העירייה הגישה כמה תלונות למשטרה על גניבת התבליט של קניספל . בר מזכיר , 
כי את הצבת התבליט שיצר קניספל אישר היועץ האמנותי של העירייה דאז , קניספל . 
הוא טוען , כי הפסל של תומרקין שהוצב בבית אבא חושי נעלם , הספינה הדנית 
הוצתה על ידי ילדים בל"ג בעומר , אף שהיתה מוגנת בגדר . בעניין שאר הפסלים , 
אמר מקומם לא ידוע . 
