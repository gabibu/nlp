נבאטיה ( ע"ר וע"ץ ) . לוחמים של אמל והחיזבאללה החלו לזרום לדרום - לבנון , 
ככל הנראה לקראת קרב הכרעה שייערך בין שתי המיליציות בימים הקרובים . כך 
מסרו אתמול מקורות צבאיים לבנוניים . המקורות אמרו , כי אמל והחיזבאללה 
תגברו את עמדותיהם באזור איקלים אל - תופאח , 04 ק"ם דרומית לביירות . 
באזור זה ניטשו קרבות דמים בין שתי המיליציות בעבר הלא - רחוק . ראשי אמל 
טוענים , כי החיזבאללה מתכנן התקפה על נבאטיה , במטרה להרחיב את שליטתו 
על שטחים בקרבת הגבול עם ישראל . לפי המקורות , ייתכן שתבוא התערבות מצד 
ארגוני המחבלים הפלשתינים , שגם להם בסיסים בדרום - לבנון . מאות מאנשי 
אש"ף , המרוכזים בשני מחנות פליטים ליד צידון , שמו קץ לקרבות בין אמל 
לבין החיזבאללה באיקלים אל - תופאח בינואר השנה . קרוב לאלף בני אדם נהרגו 
בשלוש השנים האחרונות במאבק בין אמל והחיזבאללה על השליטה ב3 . 1 מיליון 
השיעים בלבנון . בינתיים מסרו מקורות מוסלמיים , כי אימאד מאוניה , שלפי 
ידיעות מהימנות הוא האחראי לחטיפתם של מרבית בני הערובה ממדינות המערב בלבנון , 
הסתכסך עם שלטונות איראן , לאחר שדחה את דרישתה של ממשלת טהראן לשחרר את 
החטופים . מאוניה הוא ממייסדי ארגון הגיהאד האיסלאמי . כידוע , שוחררו 
באפריל שני בני ערובה אמריקאים , רוברט פולהיל ופראנק ריד . שחרור זה בא 
לאחר לחץ כבד שהפעילו הן איראן והן סוריה על ארגון הגיהאד האיסלאמי . מקור 
שיעי אמר לכתב רויטר בביירות : " אימאד ואנשיו רוצים שאיראן תראה בהם 
שותפים שווי - מעלה ולא סתם מכשיר פעולה " . 
