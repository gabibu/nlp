ועדת העבודה והרווחה של הכנסת תובעת מהממונה על השכר במשרד האוצר להמציא 
לה בתוך שבועיים הסכם עם משרד הבריאות וההסתדרות הרפואית בדבר הסכם תעריפים 
מיוחד לרופאי תורנויות הלילה בערי הפיתוח , ללא קשר עם הדיונים המתקיימים 
בימים אלה עם כלל הרופאים . יו"ר הוועדה ח"ך אורה נמיר ( מערך ) אמרה כי 
לא תסכים לקשור את שיפור תנאי הרופאים בערי הפיתוח בהעלאת תעריפים כוללת 
במרכז הארץ , למרות שגם במרכז הארץ נאלצים רופאים צעירים לעשות תורנויות 
לילה כדי להשלים את שכרם הנמוך . היא סבורה שאיש לא יעבור מרצונו לגור בערי 
הפיתוח , אם לא יהיו בהן העדפות בחינוך ובבריאות . נמיר פנתה אל ההסתדרות 
הרפואית להסכים להסדר מיוחד לרופאים בערי הפיתוח , ולא להעלות בהזדמנות 
זו תביעות נוספות . הממונה על השכר באוצר , יעקב דנון , אמר בוועדה כי 
הרופאים משתמשים בערי הפיתוח על מנת להשיג תעריפים גבוהים בכל רחבי הארץ . 
הוא ציין כי משרדו פתוח לדיון בנושא התעריפים בערי הפיתוח . דנון טען כי 
תעריפי השכר של הרופאים גדלו בחמש השנים האחרונות ב%61 מעבר להסכם שנחתם 
עמם בשנת 58 וב%01 מעבר לעליית המדד בתקופה זו . הוא האשים את הרופאים ביצירת 
קרטל ובקביעת תעריפים חד - צדדים תוך איום בסנקציות . קפידבינראש עיריית 
ערד בצלאל טביב מסר כי מזה שנתיים אין לערד כיסוי רפואי הולם בלילות . הוא 
טען כי ראשי הרשויות המקומיות נאלצים לשלם לרופאים מתחת לשולחן לכל תורנות , 
סכום המגיע עד ל081 ש"ח מעבר לגבייה הרשמית . ראש עיריית דימונה גבי ללוש 
אמר כי אין בעיר ניידת לטיפול נמרץ . לדבריו תושבי הנגב משמשים בני ערובה 
בידי הרשויות ומשלמים על כך בחייהם . הוא ציין כי רופא בדימונה דורש 003 
ש"ח לתורנות , ובשבת וחג 054 ש"ח . ללוש הזכיר כי בדימונה מתגוררים רק 
חמישה רופאים . ראש מועצת מגדל העמק ח"ך שאול עמור ( ליכוד ) מחה נגד החלטת 
מגן דוד אדום לסגור את המוקד בעירו בהנחה שראש המועצה , שהוא גם ח"ך , 
ימצא מקורות מימון אחרים . ח"ך יעקב שמאי ( ליכוד ) אמר כי האוכלוסייה 
בערי הפיתוח נדרשת להוציא על בריאות כסף שאין לה . הוא קבל על הנטל הכלכלי 
המוטל על משפחות בערי הפיתוח הנאלצות להסיע תינוקות לחדר מיון מרוחק . ח"ך 
עמיר פרץ ( מערך ) אמר כי יש להתנות היתר לרופא לעבוד בתורנות לילה בעיר 
גדולה בהסכמה לתורנות שיבצע , אחת לשבוע , בעיר פיתוח . הוא ציין כי בעיית 
שירותי הבריאות בערי הפיתוח אינה מתמצה רק בתורנויות לילה . אסור להשאיר 
את הנושא בידי הרשות המקומית בלבד , גרס פרץ . ח"ך רן כהן ( רץ ) אמר 
כי מה שדרוש הוא שהמתקנים והשירותים בערי הפיתוח יהיו המעולים ביותר . רק 
כך ניתן למשוך אליהם רופאים טובים . ח"ך יאיר צבן ( מפם ) אמר כי תשלום 
נאות לעולים שיפנו לפריפריה יפתור גם את בעיות הדיור וגם את בעיות התעסוקה 
של העולים החדשים . 
