שר האוצר יצחק מודעי ידון מחר עם מזכיר ההסתדרות , ישראל קיסר , בתביעת 
ההסתדרות כי האוצר יחזור בו מביטולי הפטורים ממס לעובדים , ובהם פטור והקלות 
לעובדים במשמרות , פטור ממס על מתנות ועל ארוחות במפעלים . הפטורים וההקלות 
הללו בוטלו בתחילת יולי , בעת הפעלתה של הרפורמה במערכת המס . מזכיר ההסתדרות 
טען בסוף השבוע כי ביטול פטורים אלה יביא לאובדן הכנסה לעובד בשיעור כ004 
ש"ח בממוצע . באוצר טוענים , לעומת זאת , שביטול פטורים אלה נעשה במסגרת 
הרפורמה , שהיטיבה עם שכר העובד . משרד האוצר אמור להודיע בקרוב לוועדת 
הכספים , על עמדתו בנושא הצעתו לביטול ההקלות במס לאזורי הפיתוח . כזכור , 
ביקש מודעי מהוועדה , לשנות הקריטריונים למתן הקלות במס , ובין היתר לקבוע 
שיעור הקלה אחיד בסך % 7 . על - פי הקריטריונים החדשים שהציע האוצר , ייפלטו 
עשרות יישובים מרשימת מקבלי ההטבות . בוועדת הכספים יש התנגדות להצעת האוצר 
בנדון , והוצע כי האוצר יאריך בחצי שנה את ההטבות הקיימות במסים לערי הפיתוח . 
ע"ף ההצעה שנתגבשה בוועדת הכספים , תוקם ועדת משנה מטעם ועדת הכספים , 
שתקבע , בתיאום האוצר , קריטריונים חדשים להטבות במס לערי הפיתוח . 
