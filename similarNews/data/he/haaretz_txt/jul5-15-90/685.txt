כ04 משפחות נוספות של חסרי דיור התנחלו אתמול במעברת אוהלים בוואדי שלרגלי 
מוזיאון ישראל בבירה . האתר הוקם כפעולת מחאה על - ידי מטה המורכב מנציגי 
מפ"ם , הפנתרים והאוהלים . וכך פוצלה למעשה מחאת חסרי הדיור בירושלים לשני 
מחנות פוליטיים : מאהל חסרי הדיור בגן מול הכנסת , בחסות הימין והמאהל 
החדש בחסות השמאל . רובם המכריע של דיירי מעברת האוהלים שהוקמה אתמול בחשאי 
הם תושבי קטמונים . ביניהם זוגות צעירים , משפחות חד - הוריות ומשפחות 
מרובות ילדים . האתר נבחר בין השאר משום סגולותיו הטופוגראפיות , שיאפשרו 
בעתיד התרחבות על פני שטח גדול , אם לא יפונה קודם לכן על - ידי המשטרה . 
כל אחד מהגופים המארגנים השקיע עד כה בפעולה 005 , 2 שקל וקיבוצי השומר 
הצעיר השאילו למבצעים ציוד . המארגנים נערכים לשהות ממושכת בשטח , בו יוצבו 
גם מקלחות ושירותים . בכוונתם להפעיל מיד במקום קיטנה לילדים , שתופעל 
על - ידי סטודנטים מתנדבים , ומרפאה שתאויש בחובשים . לטווח ארוך יותר 
מתכוונים לפנות לתורמים , ביניהם נסים גאון , להקצות לחסרי הדיור קארוואנים 
לימים קרים יותר . 04 המשפחות שעסקו עם חשכה בהקמת האוהלים והרגעת עשרות 
הילדים הקטנים , עברו קודם למבצע שתי פגישות גיבוש עם מטה הארגון , במהלכן 
הוצגו בפניהם יעדי המחאה . לדברי דובר המטה , צבי בן - דור , הרצון להתנחל 
במאהלים היה של המשפחות עצמן , אולם עתה הכוונה היא שהפעילות תכוון על - 
ידי המטה . בדרום תל - אביב התמקמו אתמול ארבע משפחות חסרות דיור במאהל שהקימו 
בדרך השלום פינת שדרות ההשכלה בכניסה לשכונת ביצרון . המשפחות טענו כי אין 
באפשרותן לעמוד בשיעורי שכר הדירה , שהוכפלו לאחרונה . דובר עיריית תל - 
אביב אמר בתגובה כי " מדובר בבעיה לאומית ממדרגה ראשונה , ועל ממשלת ישראל , 
ובמיוחד משרד השיכון , למצוא לה פתרון " . הדובר הוסיף כי העירייה תעזור 
למשפחות שהתמקמו באוהלים . גם ביישוב אליכין ליד חדרה , הוקם מאהל של כ02 
משפחות וזוגות צעירים . מתחילת השבוע השתכנו במקום חסרי דיור הולם , הטוענים 
כי המועצה המקומית אינה מפשירה עבורם קרקעות לבנייה . מיכל גמליאל , תושבת 
אליכין : " בעלי עוזי , ואני , גרים אצל ההורים שלי וזה בהחלט מצב לא 
נוח . כמונו יש עוד עשרות זוגות צעירים שנאלצים לגור עם הוריהם מאחר שלא 
ניתן לנו לבנות בתים משלנו . נולדנו כאן ואנו לא רוצים לעזוב את אליכין " . 
באליכין מספרים שיש מזה שנים מספר משפחות בהן הילדים שהתחתנו גרים עם משפחותיהם 
אצל ההורים . באליכין מכהנת ועדה קרואה מטעם משרד הפנים . את חסרי הדיור 
ביקר ח"ך מיכה גולדמן , שהבטיח לנסות ולסייע להם . אתמול ביקר באליכין 
נציג משרד הפנים , שהגיע כדי לבדוק את הבעיות . צעירי היישוב מציינים כי 
לא ירפו מהמאבק עד שיובטחו להם תנאי דיור מתאימים . מאהל נוסף לזוגות צעירים 
חסרי דיור אמור היה להתמקם אמש בגן הראשונים בבאר - שבע . בשלב הראשון יגורו 
בו חמש משפחות , אולם לדברי יו"ר ארגון צמ"ד ( צעירים מקופחי דיור ) בבאר - 
שבע , חיים בר - יעקב , בחודשיים הקרובים עלולים למצוא עצמם ללא דירה עוד 
כ02 זוגות . ארגון צמ"ד פנה אל יו"ר האגודה למען זכויות הבדואים , נורי 
אל - עוקבי , שהבטיח , כי יפעל להשיג אוהל בדואי ענק לזוגות הצעירים . 
" אנחנו רואים במצב הקיים ניסיון לטרנספר זוגות צעירים מבאר - שבע לעיירות 
הפיתוח ואל ההתנחלויות " , אמר בר - יעקב . הוא ציין , כי מגמה זו עולה 
מההטבות הניתנות לעוברים לגור במקומות אלה . בארגון צמ"ד בבאר - שבע חברים 
כ05 זוגות צעירים , ונוספים להם גם סטודנטים רווקים וזכאי משרד השיכון , 
שמחירי הדירות לרכישה ולהשכרה , שהאמירו בחודשים האחרונים , אינם מאפשרים 
להם למצוא קורת גג בעיר . ארגון צמ"ד לא פנה למשטרה בבקשה לקבל אישור להקמת 
המאהל . " ידענו שאישור כזה לא יינתן " , אמר בר - יעקב . הוא ציין עם 
זאת , כי אינו מאמין שעיריית באר - שבע תהיה העירייה הראשונה בארץ שתבקש 
לפנות חסרי דיור . " מדובר כאן במאבק של ישראלים שעדיין מעוניינים לחיות 
בארץ הזו " , אמר בר - יעקב . שר התקשורת רפאל פנחסי יעלה בישיבת הממשלה 
הקרובה את נושא מצוקתם של הזוגות הצעירים חסרי הדיור . בסיור ברמת השרון , 
כאורח ראש העיר אפרים חירם , פגש השר קבוצת צעירים חסרי דיור , שהשתכנו 
באוהלים ברחבה מול המועצה המקומית . השר אמר כי יפעל שהממשלה תמצא בהקדם 
פתרון הולם למצב הבלתי - נסבל שנוצר , ותשים קץ למצוקתם של חסרי הדיור . 
