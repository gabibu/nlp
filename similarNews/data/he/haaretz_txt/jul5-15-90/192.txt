שמעון דנאי , שניהל עד לפני כחצי שנה את חברת השכרת הרכב יורופקאר , החל 
להפעיל חברה המציעה שירותים של השכרת רכב באירופה ובארצות - הברית . דנאי , 
שהיה בעבר גם מנכ"ל חברת אוויס בישראל , מתחרה בחברות השכרת הרכב הקיימות , 
לא על ידי ייצוג חברה חדשה בתחום ההשכרה , אלא על ידי הצעת עסקות של חברות 
שונות , ללא קשר ביניהן , המבטיחות , לדעתו , שירותים של חברות הפועלות 
עם מחירים נמוכים מהמקובל . דנאי נאלץ לפרוש מחברת יורופקאר , שהיתה באותה 
עת בשליטת צמפיון - מוטורס , יבואנית פולקסווגן , השקעות - דיסקונט ודלק - 
השקעות , בעקבות הפסדים כבדים שהצטברו בחברה , והמגיעים למיליוני דולר . 
דנאי עצמו היה בעל מניות מיעוט ביורופקאר , אך נאלץ לפרוש בעקבות הרה - 
ארגון בחברה . בעקבות ההפסדים מכרו השקעות דיסקונט ודלק השקעות את מניותיהן 
ביורופקאר , והחברה נמצאת כעת רק בשליטתה של צמפיון - מוטורס . 
