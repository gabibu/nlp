וארשה ( ע"ר ) . שר החקלאות הפולני , צסלאב יניצקי , התפטר אתמול , 
בעוד ציר במפלגתו , מפלגת האיכרים הפולנית , איים בהפלת ממשלתו של תדיאוש 
מאזובייצקי . יניצקי ( 36 ) הודיע לפרלמנט על התפטרותו , יום לפני חילופי 
גברי שנקבעו להיום , בו ציפה כי הוא יפוטר . יניצקי הוא השר הראשון הנוטש 
את הממשלה בהנהגת סולידאריות , שהוקמה בספטמבר שעבר כממשלה הלא קומוניסטית 
הראשונה בגוש המזרחי מאז 0491 . הוא גם הקרבן הראשון של המשבר הפוליטי ההולך 
ומחריף , נוכח הקרע בתנועת סולידאריות והחרפת התסיסה הציבורית בעקבות מדיניותו 
הכלכלית הנוקשה של מאזובייצקי . האיכרים טוענים , כי הם נסחפים למצוקה כלכלית 
כתוצאה מעליות המחירים , האשראי היקר , הקיפאון במחירים בעד התוצרת שלהם 
והירידות בביקוש . הם האשימו את יניצקי , שר החקלאות , בכך שהוא נכשל 
באבטחת יחס מועדף לחקלאות הפולנית . האיכרים הודיעו , כי הם יקיימו הפגנה 
בווארשה בשבת , בעת השיחות שיתקיימו בין ארגונם לבין הממשלה . הם ידרשו 
מחירי מינימום בעד תוצרת חקלאית , איסור על יבוא חקלאי ועל סיוע במזון מן 
המערב לפולין . החקלאים גם מאיימים כי יארגנו עצרות מחאה ברחבי פולין ביום 
שני , ויחסמו כבישים למשך שעה , אם תביעותיהם לא ייענו . יניצקי הודיע , 
כי הוא נטש את משרדו בעקבות ויכוח סוער בפרלמנט , בקשר לעבירות המשטרה 
נגד שמונה נציגי מפלגת האיכרים , שנטלו חלק בהפגנת מחאה של האיכרים בסוף 
השבוע שעבר . השמונה גורשו ממיניסטריון החקלאות בשבוע שעבר , לאחר שביתת - 
שבת של יומיים . אחד מהם , יאשק סוסקה , הודיע בפרלמנט כי כל השמונה יתפטרו 
מן הסיים הבית התחתון בפרלמנט אם לא יינקטו פעולות בקשר לפגיעה בחסינותם . 
