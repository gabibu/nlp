כוחות הביטחון , ביחוד השוטרים , עובדים קשה מאוד במונדיאל , לא רק באיתור 
ודיכוי חוליגנים . הם גם דואגים לנוחות אח"מים . כמו למשל יו"ר איגוד השופטים 
שלנו אברהם קליין , שהוא אורח המישחקים , לא בתפקיד רשמי . " האשם " 
בליווי שניתן לו הוא חברו ההונגרי , ספשי , לשעבר יו"ר ההתאחדות לכדורגל 
בארצו , כדורגלן , איש שיפוט בכיר , העושה כאן כמשקיף רשמי . השניים יצאו 
שלשום בצהרים מרומא , במכונית , לעבר נאפולי . השעה היתה מוקדמת , וההונגרי 
פנה לחוף הים וביקש לטבול . החום , החום . נכנס למים ושכח לצאת , עד 
שקליין האיץ בו והם שבו למכונית וקדימה לסאן - פאולו . אבל הם נתקעו בפקקי 
תנועה גדולים ואיבדו סיכוי להגיע לאיצטדיון לפני השריקה . כאן נכנסה המשטרה 
לתמונה , הבחינה במכונית האח"מים , שבה ישבו שניים לבושים בחליפות רשמיות 
של פיפ"א , ופינתה להם דרך עד שהביאה אותם לאיצטדיון . נושם ומתנשף , 
מתוח וקצר רוח הספיק קליין להקדים את הפתיחה . 
