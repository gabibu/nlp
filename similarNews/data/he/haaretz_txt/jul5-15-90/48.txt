הסניף הראשון של רשת הפיצריות האמריקאית פיצה - האט ייפתח באוקטובר הקרוב 
בדיזגוף סנטר בתל - אביב . רשת פיצה - האט האמריקאית היא בבעלות קונצרן המזון 
והמשקאות " פפסיקו " החולש על יצרנית המשקאות הגדולה " פפסי קולה " ומספר 
רשתות מזון מהיר גדולות בארה"ב , ובהן " קנטקי פרייד ציקן " , ו"טאקו - 
בל " . חברות אלה מפעילות למעלה מ004 , 7 מסעדות ברחבי ארה"ב ומחזור המכירות 
של הקונצרן כולו הסתכם בשנת 98 ביותר מחמישה מיליארד דולר . תקציב הפרסום 
של פיצה - האט בישראל יגיע בשנה הראשונה להיקף של כחצי מיליון דולר . זכה 
בו משרד הפרסום " גיתם - מערכות תדמית " לאחר התמודדות עם משרדי ורשבסקי - 
פרייליך - דובר , באומן - בר ו - וינברג - קרסו . בעקבות החלטתה של הרשת 
לבחור ב"גיתם " הוזמן מודי כידון , הנמנה על מנהליה הבכירים , לפגישה 
עם ראשי הרשת בלונדון . שם גם נפגש עם אנשי הפרסום של הרשת ממשרד הפרסום 
הבינלאומי " בי - בי - די - או . בפגישות אלה סוכם כי מסע הפרסום של הרשת 
בישראל יתבסס על חומר מקורי ישראלי תוך התייעצות עם החברה בחו"ל . רשת פיצה - 
האט בישראל תופעל בזיכיון שקיבלה חברת " כלל ליסינג " לאחר מו"ם ארוך עם 
הנהלת הרשת בארה"ב ובבריטניה . בכוונת כלל להקים בישראל בעשר השנים הקרבות 
03 סניפים של פיצה - האט מתוך כוונה להקים את רשת המזון המהיר הגדולה ביותר 
בישראל . יאיר תמיר , שהקים את רשת מזללות ההמבורגרים " גוליבר " מונה 
למנכ"ל " פיצה - האט " בישראל . כמו - כן מתברר כי סניפי פיצה האט בארץ 
ימכרו פפסי קולה שאותו תייבא החברה בשלב בראשון מהמפעל של הרשת בקפריסין . 
