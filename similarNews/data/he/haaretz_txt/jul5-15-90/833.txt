נשיא בריה"ם , מיכאיל גורבצוב , נבחר אתמול מחדש לתפקיד המזכיר הכללי של 
המפלגה הקומוניסטית הסובייטית . כך הודיע יו"ר ועדת הבחירות , איגור טוטוול , 
בפני הוועידה ה82 של המפלגה . טוטוול מסר , כי 114 , 3 צירים תמכו בגורבצוב , 
ואילו 611 , 1 הצביעו נגדו . המתחרה היחיד בגורבצוב , טימוראז אוואליאנין , 
זכה בקולותיהם של 105 צירים , ואילו 620 , 4 הצביעו נגדו . עם היוודע התוצאות 
אמר גורבצוב : " אני מקבל לידי את התפקיד בתחושת אחריות , ומתוך הבנה 
כי יש להסיק מסקנות מכל מה , שנאמר במהלך הוועידה על - ידי ועל - ידי אחרים . 
אני מפרש הצבעה זו כתמיכה בעמדתי " . אוואליאנין , המזכיר המחוזי של המפלגה 
בקוזנצק , נודע ברבים אשתקד כשהתייצב לימין כורי הפחם השובתים באזורו . 
בשבוע שעבר הופיע במסיבת עיתונאים במוסקווה , אולם לא מילא אחר הציפיות , 
שתלו בו רבים , והשמיע דעות שמרניות בעניין הרפורמות הכלכליות ובשאלת היחסים 
בין הרפובליקות בתוך ברית - המועצות . כל המועמדים האחרים , ששמותיהם הועלו 
בדיון ובהם גם שר החוץ , אדוארד שוורדנאדזה ויתרו על מועמדותם . מנהיגי 
השמרנים , כאיגור ליגצוב , העדיפו שלא להתמודד על תפקיד המזכיר הכללי , 
ואף הביעו בפומבי תמיכה בגורבצוב . קפידבינבחירת המזכיר הכללי התאפשרה לאחר 
שוועידת המפלגה הקומוניסטית אישרה ארבעה סעיפים בתקנונה , הנוגעים למוסדות 
העליונים של המפלגה ולדרכי בחירתם . בראש המפלגה יעמוד גם להבא מזכיר כללי , 
לאחר שנדחתה ההצעה לבחור בנשיא . נוסף תפקיד חדש סגן המזכיר הכללי , 
והפוליטבירו יהיה מעתה מורכב מהמזכ"ל , סגנו ומנהיגי המפלגות הקומוניסטיות 
ב51 רפובליקות הברית . לוועידה ניתנה סמכות להוסיף עליהם חברים נוספים . 
הוחלט , שהמזכיר הכללי וסגנו ייבחרו במישרין בוועידה , ולא על - ידי הוועד 
המרכזי כפי שהיה עד עכשיו . ההצעה , שגם חברי מזכירות המפלגה ייבחרו על - 
ידי הוועידה , נדחתה , וגם בעתיד יבחר אותם הוועד המרכזי . הפוליטבירו 
יחויב לדווח אחת לשנה על פעילותו לוועידה . בסכמו את הדיון הכללי , לפני 
ההצבעה , הודיע גורבצוב שאם ייבחר ישאף לשינויים גדולים בוועד המרכזי , 
וקרא לצירים להצביע בעדו או נגדו , בהיותם מודעים לשאיפתו זו . הוא הטעים , 
כי כמנהיג הראשי של המפלגה והמדינה הוא הנושא באחריות הראשית לשגיאות שנעשו , 
אך הגן על הכיוון הכללי של מדיניותו ונשבע אמונים לסוציאליזם . גורבצוב 
הזהיר את יריביו השמרנים , כי אינם יכולים להחזיר אחורנית את מחוגי השעון 
ולבטל את הרפורמות שביצע . " אין דרך להחזיר את יום האתמול " , אמר . 
במהלך הנאום נתקל בעוינות ברורה מצד חלק ניכר מצירי הוועידה , ומספר פעמים 
הפסיק את נאומו וקרא להם להתייצב מולו בגלוי . הוא הגיב לראשונה על אזהרות 
מצד ליברלים ורדיקלים , שלפיהן יש חשש כי אישי צבא מסוימים שוקלים לנסות 
לתפוס את השלטון . " אין בכוחה של אף דיקטטורה לפתור דבר , אם אכן יש 
למישהו רעיון מטורף כזה בראשו " . גורבצוב הזהיר , כי לא יסבול שאנשים ישמשו 
בתפקידים בכירים , לאחר שחלקו בתוקף על מדיניותו . " לא ייתכן , שהנשיא 
והממשל יהיו בעלי השקפה אחת , ופקידים מסוימים בעלי השקפה אחרת . אם יש 
בהם הגינות כלשהי , עליהם לבקש להתפטר ולפרוש " , אמר ברמזו לראשי האגף 
השמרני במפלגה . קפידבין " אם נמשיך כך אני אומר לכם זאת בכנות אנו מובילים 
את המדינה לפשיטת רגל " , המשיך גורבצוב בהשיבו למתנגדים להנהגת כלכלת שוק . 
" כלכלת השוק מסוגלת להעשיר את המדינה , אם כי לא יהיה מנוס מהעלאת מחירים " . 
הס הושלך באולם , משהקשה הנשיא : " האם צדקנו , כאשר עזבנו את אפגניסטאן ? 
