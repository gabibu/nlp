חברת הנפט מוביל תשקיע עשרות מיליוני דולרים בחיסול מפגע אקולוגי בברוקלין . 
לפי הסכם שנחתם אתמול בין החברה לממשל מדינת ניו יורק , תממן מוביל עלות 
ניקוי כתם שמן ענק , שהצטבר במשך 04 שנה מתחת לרובע גרינפוינט בברוקלין , 
שהוא איזור תעשייתי בעיקר . מדובר בכתם שמן תת - קרקעי המשתרע לפי הערכה 
על פני עשרות אקרים , שנוצר כתוצאה מדליפות ופליטות מתמשכות ממתקני החברה 
בברוקלין . מומחים מעריכים כי כמות הנפט וחומרים נזילים אחרים שהצטברה מתחת 
לאזור הגיעה ל71 מיליון גלון . כמות הנפט שנפלטה מהמיכלית " אקסון וואלדז " 
באלסקה , היא 11 מיליון גלון . עלות מבצע הניקוי עדיין לא נקבעה , והיא 
תלויה בתוצאות של בדיקות שיקבעו את גודל הכתם , עומקו ואת תנאי הקרקע בה 
נספג . אך מומחים העריכו כי תסתכם בעשרות מיליוני דולר . הסכמת חברת מוביל 
לממן את ניקוי הכתם , הושגה לאחר משא ומתן שנמשך שנים והיא נחשבת לניצחון 
משמעותי של הגורמים לשמירת איכות הסביבה בניו יורק . ההחלטה , אמר מומחה 
לאיכות הסביבה , משקפת את המודעות הגוברת בציבור למפגעים סביבתיים , ובה 
בעת את נכונותן של חברות נפט לשאת באחריות לכתמים ולמפגעים סביבתיים הנגרמים 
כתוצאה מדליפות במכליות נפט ושיבושים במתקני זיקוק ומסופי נפט בנמלים . 
