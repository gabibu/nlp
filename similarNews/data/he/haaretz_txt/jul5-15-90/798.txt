לונדון ( ע"ר ) . ריב פרץ בין יצרני תוכנה גדולים וקטנים בעקבות הצעת 
חוק של הפרלמנט האירופי , המציע הגנה נוקשה יותר מפני העתקת תוכנה . על 
פי ההצעה , יזכה יצרן תוכנה לבעלות על יצירתו למשך 05 שנה , וייאסר כל 
ניסיון להעתיק את התוכנה , במסגרת התהליך המכונה " הנדסה הפוכה " . עד 
כה אין מדינה האוסרת לחלוטין על התהליך . מבקרי ההצעה אומרים כי היא מגינה 
בעיקר על חברות התוכנה הגדולות , במיוחד האמריקאיות , בעוד שהיצרנים האירופיים 
וחברות התוכנה הקטנות עלולים להפסיד את כל עסקיהם . בין תומכי החוק , יבם 
ודיגיטל הטוענות כי מדיניות פתוחה יותר תעזור רק למעתיקי התוכנה היפאנים . 
מומחי מחשבים אומרים כי החוק עלול לעכב את הגידול בשוק המחשבים באירופה , 
מכיוון שיקשה על פיתוחים חדשים בתחום התוכנה . 
