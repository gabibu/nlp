נשיא עיראק , סדאם חוסיין , הזהיר אתמול כי סכנת מלחמה חדשה במזרח התיכון 
עדיין קיימת . במקביל הזהיר מומחה אמריקאי , תומאס נאף מאוניברסיטת פנסילווניה , 
מפני מלחמה בין ישראל לבין סוריה וירדן על רקע חלוקת מקורות המים . בתוך 
כך צפוי לבוא היום לגדה , בסעודיה , נשיא מצרים , חוסני מובארק , כדי 
להיוועד עם המלך פאהד , שנועד אמש עם נשיא אלגיריה שאדלי בן - גדיד ודן 
עמו בהתפתחויות האחרונות באזור ובעליית כוחה של התנועה האיסלאמית הקיצונית 
בארצו . לקהיר צפוי לבוא בשבת נשיא סוריה חאפז אסד לביקור ראשון מסוגו מזה 
71 שנה . בראיון לרשת הראשונה של הטלוויזיה הצרפתית ועיתוני כוויית , האשים 
נשיא עיראק את ישראל בהכנות " לפעולה תוקפנית " נגד עיראק . הוא אמר כי 
לעיראק הזכות המלאה להתכונן לאפשרות זו ולנקוט בצעדים , המתחייבים כדי להגן 
על עיראק והאומה הערבית . עוד אמר כי עיראק לא תהסס להשיג נשק גרעיני , 
במיוחד אם אחת ממדינות המערב תהיה מוכנה לשתף פעולה עם עיראק . 
