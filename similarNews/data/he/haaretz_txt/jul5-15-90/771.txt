דמשק ( ע"ר ) . סוריה הזהירה אתמול את מדינות הנפט הערביות , כי ישראל 
זוממת להשתלט על שדות הנפט שלהן , במסגרת מדיניות ההתפשטות שלה ועל - מנת 
לפרנס את המוני היהודים הנוהרים אליה מבריה"ם . אזהרה זו , שהושמעה ברדיו 
דמשק , כוונה ללא ספק אל מדינות המפרץ הערביות , שבידיהן קרוב לשני - שלישים 
של עתודות הנפט בעולם . " הסכנה הציונית , הנראית בעיני אנשים מסוימים 
כרחוקה , תהפוך עתה לסכנה מידית , שכן הגירה יהודית פירושה התפשטות התיישבותית 
ושליטה במשאבי הערבים , הן במים , הן במקורות הנפט " . רדיו דמשק , המשקף 
את הלכי המחשבות בממשלת סוריה , גם מתח ביקורת על המדינות הערביות העשירות , 
שאינן תומכות תמיכה מספקת באינתיפאדה ואף אינן תומכות במדינות - העימות : 
סוריה , ירדן ומצרים . " ישראל מתכננת ומבצעת , בשעה שהערבים עומדים 
מנגד ומסתפקים בגינויים בין - לאומיים של צעדיה של ישראל . . . דומה הדבר 
שהערבים ממתינים לפתרון קסמים שלא יצריך שום התחייבות מצדם " . 
