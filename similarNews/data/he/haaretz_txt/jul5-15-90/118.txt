" במשטרה נערכו ביומיים האחרונים דיונים קדחתניים , בהשתתפות גורמים בכירים , 
כדי לגבש עמדה כיצד להתמודד עם האשמותיה של סנ"ץ בלה ויינשטוק בוועדה לביקורת 
המדינה . ויינשטוק האשימה את ראשי המשטרה בשנים האחרונות , בהם המפכ"ל הקודם , 
דוד קראוס , בהתערבות ובטיוח חקירות פנימיות נגד קצינים , בשיבוש הליכי 
חקירה , במתן אפשרות לקצינים חשודים בפלילים להתקדם במשטרה או בסיוע לפרישתם 
מהמשטרה . מפכ"ל המשטרה , ראש אגף החקירות , וקציני משטרה בכירים אחרים , 
אמורים להופיע בפני הוועדה לביקורת המדינה בשבוע הבא . כמה קצינים בכירים , 
שוויינשטוק העלתה נגדם טענות , מבקשים אף הם להופיע בפני הוועדה כדי להשיב 
על ההאשמות , שהן , לדבריהם , " ברובן מוגזמות , מופרכות ומשוללות יסוד " . 
צמרת המשטרה נוטה לבקש מהוועדה לאשר את הופעת הקצינים האלו בפניה . הסערה 
במשטרה ביומיים האחרונים , בעקבות טענותיה של סנ"ץ ויינשטוק , היא חסרת 
תקדים בהיקפה ובעוצמתה . יש בין קציני המשטרה כאלה התומכים בטענותיה של 
ויינשטוק , אך רבים אחרים , בהם גם קצינים המקורבים אליה והמעורים בפרשיות 
שהזכירה , סבורים כי האשמותיה " חרגו מכל פרופורציה " , כפי שהתבטא אתמול 
אחד הקצינים . קפידבינסנ"ץ ויינשטוק שימשה כראש המחלקה לחקירות פנים במשטרה 
עד לפני חמש שנים . שתי הקצינות ששימשו אחריה בתפקיד זה אינן תומכות בטענותיה . 
נצ"ם רות גדות , המכהנת כראש המחלקה כיום אמרה , כי " בכל התקופה שאני 
משמשת כראש מח"ף , לא היתה התערבות מצד מי ממפקדי , בכללם המפכ"ל וראשי 
אגף החקירות , בניהול חקירות של קצינים , למעט במקרה בודד אחד . " המסר 
שקבלתי מפיקוד המשטרה היה לבצע חקירות יעילות , ללא פשרות , במטרה לחשוף 
את האמת , תוך חופש מקצועי מוחלט . לא חשתי שום מניעה לחלוק על מפקדי בגלוי " , 
אמרה גדות . גם הודעת שר המשטרה החדש , רוני מילוא , על גיבוש תוכנית 
לרפורמה במערכת החקירות הפנימיות במשטרה , שתגביר את פיקוח משרד המשטרה 
והפרקליטות על החקירות האלה , גרמה למבוכה רבה . רבים רואים בה סטירת לחי 
והבעת אי - אמון במשטרה , בעיקר נוכח העובדה , כי הודעת השר באה על רקע 
האשמותיה הקשות של ויינשטוק . קציני משטרה טענו אתמול כי ויינשטוק החלה להעלות 
האשמות בפני גורם חיצוני רק שלוש שנים לאחר שסיימה את תפקידה כראש מח"ף , 
על רקע טענות לאי - קידומה במשטרה . הם קראו למפך " ל להגיב בתקיפות על 
האשמותיה . קצינים בכירים ציינו כי על עבודתה של סנ"ץ ויינשטוק ועל ניהול 
החקירות במחלקה לחקירות פנים בראשותה , נמתחה בעבר ביקורת של בתי - משפט , 
שהצביעו על ליקויים בצורת ניהול החקירות . 
