ההנהגה האמריקאית , שהחליטה להשעות את הדו - שיח עם אש"ף , דבקה בעמדתה : 
היא מוכנה אמנם לחדש אותו , אם יאסר ערפאת יניע את הוועד המרכזי של אש"ף 
לגנות את ההתקפה על חוף ישראל בחג השבועות וגם לנקוט צעדים נגד אבו אל - 
עבאס באופן אישי . כל עוד מנהיג אש"ף לא ממלא אחר תנאים אלה , אין ואשינגטון 
מוכנה להבליג . יש מקום לפקפק בגרסתו של אבו איאד , המפרש את דברי גורג 
בוש בלונדון כאילו ארה"ב כבר גמרה אומר לנתק לחלוטין את המגע עם אש"ף . 
אבל אין להטיל ספק בנחרצות התנגדותו של ממשל ארה"ב כלפי הטרור . אבל אם קיווה 
ראש הממשלה שגורג בוש יתרשם לחיוב מאיגרתו אליו , דומה שנתפס לטעות . גורג 
בוש ציין אמנם , במסר שהועבר בשבוע שעבר ליצחק שמיר , כי הממשל נכון לעבוד 
עם ישראל " על בסיס משותף " , אך מקורות בוואשינגטון סבורים , כי אין להסיק 
מכך שארה"ב תוותר על תנאיה : היא מצפה מישראל לתשובות חד - משמעיות לשאלותיו 
של מזכיר המדינה בדבר שיתופם של שני מגורשים ושני ירושלמים בעלי כתובת כפולה 
במשלחת הפלשתינית למפגש קהיר . בבית הלבן פירשו את איגרת שמיר כתשובה שלילית . 
רווחת אף סברה , כי ברנט סקוקרופט , ראש המועצה לביטחון הלאומי , חיווה 
את דעתו כי איגרת שמיר חוסמת את הדרך להמשך התהליך המדיני , ומן הראוי שהממשל 
יאמר זאת לירושלים בלשון שאינה משתמעת לשתי פנים . הנשיא בוש מיאן לאמץ 
את עצתו של סקוקרופט . ניסוחה של איגרת שמיר , שלפיו ישראל " מסתייגת " 
משתי הדרישות הידועות של גיימס בייקר , פורש במחלקת המדינה כסימן של התרככות 
ישראלית . על רקע זה צריך להבין את נכונות בייקר להזמין את שר החוץ , דוד 
לוי , להיפגש אתו בעוד עשרה ימים בפאריס . ראש הממשלה אומר כי הוא מעוניין 
בדוח - שיח ישיר בין ישראל לבין ארצות הברית . משמע , שהוא מצפה להיות 
מוזמן לוואשינגטון לפגישה עם הנשיא . תקווה זו עדיין לא התמלאה , אבל יצחק 
שמיר יכול להתנחם לעת עתה בהזמנת שר החוץ לפגישה עם בייקר , ולהסיק ממנה 
כי רכותו הסגנונית בניסוח איגרתו כבר השתלמה . אין לטעון , כי הערכה זאת 
מוטעית לגמרי . ואולם , אם שמיר מאמין כי התקרב למטרתו , מן הראוי להזהיר 
אותו מאשליה . חזקה על גיימס בייקר כי בפאריס ישאל בפירוט את דוד לוי מה 
דעתו של ראש הממשלה בעניין שני התנאים הנ"ל . ואם לוי יחזור על שלילתם , 
וההבדל בין ישראל " מסתייגת , כפי שידוע לארה"ב " לבין " ישראל מתנגדת " , 
יתגלה באוזני מזכיר המדינה כהבדל סמנטי בלבד יש לשער כי שמיר יוכל לגנוז 
את משאלתו בדבר הזמנה לוואשינגטון לפגישה עם הנשיא בוש . יהודים אמריקאים 
בעלי מעמד ציבורי מכובד אינם חדלים להזהיר את שמיר ואת יועציו , כי הממשל 
נחוש בדעתו שלא להפקיר את המאמצים הרבים שהשקיע בקידומה של תוכנית הבחירות 
בשטחים , שיזמה ממשלת ישראל . וכשם שהממשל אינו מוכן לוותר להנהגת אש"ף , 
כך גם אינו מוכן לוותר לממשלת ישראל . מוטב לליכוד שלא ילך שולל אחרי 
הצהרות מרגיעות מפיהם של עסקנים יהודים , אשר התרגלו לשקוד בראש ובראשונה 
על היותם מקובלים בירושלים . אם יוסיף שמיר להתפתל , כפי שעשה באיגרתו 
האחרונה , צפויה הרעה מוחשית ביחסי ארה"ב כלפי ישראל . 
