ועדת התקינה שליד מכון התקנים , אישרה בישיבה אתמול , את ההצעה שסונול 
תשווק גז המועשר בתוספי מנוע . ההחלטה התקבלה ברוב דיעות גדול , ובהתנגדות 
נציגיה של חברת פז . אנשי פז טענו כי הבנזין המועשר אינו רשום בתקן , ולכן 
ההחלטה לשיווקו אינה חוקית . ההחלטה התקבלה בתמיכתם של בתי הזיקוק , משרדי 
האנרגיה והתחבורה , יבואני הרכב , ארגוני הצרכנים ונציג חברת דלק . נציג 
מנהל הדלק , שהתנגד בעבר לשיווק הבנזין המועשר , חזר בו מעמדתו הקודמת , 
והחליט לתמוך בשיווק . סונול התחילה בשיווק הבנזין המועשר לפני כשבועיים . 
זמן קצר לאחר מכן יצאה גם דלק בשיווק בנזין מועשר , אך בעקבות לחץ ציבורי 
חזרה בה . סונול המשיכה בשיווק הבנזין המועשר . בפז לומדים את משמעות החלטת 
ועדת התקינה , ויגיבו בהתאם . 
