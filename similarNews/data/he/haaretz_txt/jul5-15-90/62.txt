( ע ) . בית המשפט המחוזי בבאר - שבע דחה אתמול עתירה של אסיר העולם יונה 
אברושמי , לבקר אצל אמו הקשישה בבית החולים . יונה אברושמי הורשע לפני כשש 
שנים ברצח אמיל גרינצווייג ז"ל , כשהשליך רימון - יד על מפגיני " שלום 
עכשיו " , ליד בניין הכנסת . לפני כחצי שנה עתר אברושמי לבית המשפט המחוזי 
בבאר - שבע , נגד נציבות שירות בתי הסוהר . הוא ביקש מבית המשפט לחייב 
את השירות לאפשר לו ביקורי - בית אצל הוריו הקשישים . יום לאחר שהשופט גלעד 
גלעדי נעתר לבקשת אסיר העולם , מת אביו , לפני שהספיק לבקרו . לאחרונה 
עתר שוב אברושמי לבית המשפט . הוא טען , כי למרות קביעתו של השופט גלעדי , 
אין הנהלת כלא באר - שבע מאפשרת לו לבקר את אמו בבית החולים . בתשובה על 
העתירה טענה פרקליטות מחוז הדרום כי ביקורי - בית ניתנים לאסירים כהטבה , 
וזו נשללה מאברושמי בשל התנהגות אלימה . הפרקליטות דיווחה לבית המשפט כי 
ב09 . 2 . 12 נלקח אברושמי לעלות לקבר אביו ותקף סוהר . בשל כך נשללה ממנו 
הזכות לביקורים אצל אמו , שהועברה מבית האבות לבית - חולים , ומצבה השתפר 
מאז . השופט , ידין טימור , קבע כי לשירות בתי הסוהר יש סמכות לקבוע נהלים , 
ואין זה מתפקידו של בית המשפט , שרק בודק אם פועל השב"ס באופן סביר . 
השופט אמר כי מהעובדות שבידו עולה , כי הנהלת הכלא נהגה לפי הכללים , ולכן 
דחה את העתירה . השופט הוסיף כי באוגוסט תסתיים תקופת שלילת הזכויות של אברושמי 
בשל תקיפת הסוהר , ואז הוא יהיה רשאי לעתור שוב , אם לא יאפשרו לו לבקר 
אצל אמו . 
