ערב גרמני נדקר אתמול בגבו בטורינו , במהלך קטטה בין אוהדים אנגלים לגרמנים , 
כמה שעות לפני מישחק חצי הגמר בין אנגליה למערב גרמניה . הפצוע הועבר במצב 
קשה לבית החולים ושם נותח . מאנפרד גיר , 32 , הגיע ממילאנו ברכבת לטורינו , 
יחד עם אוהדים מערב גרמנים אחרים . ברדתם מהרכבת הם נתקלו באוהדים אנגלים 
ואיטלקים , שהתאספו בגנים הציבוריים מול תחנת הרכבת . הגרמנים השליכו חזיזים 
לעבר האנגלים והאיטלקים , והמשטרה נאלצה להתערב ולהפריד בין היריבים בעזרת 
אלות . לאחר שפוזרו שני הצדדים , נתגלה מאנפרד גיר על הכביש , ומסביבו 
שלולית דם . הוא נפצע באחת מריאותיו , מלהב סכין באורך 04 ס"ם . המשטרה 
מסרה כי ברשותו של גיר היה כרטיס חבר של ארגון ניאו - נאצי מערב גרמני , 
פאף . ( ע"ר ) . 
