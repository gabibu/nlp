שני סיבובים של שיחות בארבע עיניים שנמשכו חמש שעות , כבר ביום הראשון של 
הביקור ממחישים ניסיון רציני של הנשיאים חוסני מובארק וחאפז אסד לחידוש 
השותפות המצרית - סורית . ניסיון זה , שבא אחרי הסולחה הרשמית וחידוש היחסים 
הדיפלומטיים , שואב את כוחו מעצם היחסים האישיים החמים בין שני העמיתים 
לנשק . אין ספק , כי בואו של אסד אתמול למצרים , לראשונה זה 71 שנים , 
פותח עידן חדש - ישן ביחסי הכוחות בזירה הבין - ערבית . מצרים שבה למלא 
את תפקיד המפייס בעולם הערבי והשתדלן בעולם הגדול למען העניין הערבי . הנשיא 
מובארק פועל בכל המרץ לעריכת סולחה בין אסד לערפאת ובין אסד לסדאם חוסיין , 
לשביעות רצון אורחו באלכסנדריה . מצרים אף פועלת בוואשינגטון למען הנשיא 
הלבנוני הנבחר ( על - ידי סוריה ) אליאס אל - הראווי . כבר בתום היום הראשון 
של השיחות אפשר להניח , כי בניגוד למה שאירע באחרונה בפסגת בגדאד , יהיה 
אסד בין באי הפסגה הערבית הבאה בקאהיר בנובמבר . מובארק ואסד מודעים לשוני 
בראייתם את אפשרות הפיתרון במזרח התיכון . אם מובארק מצפה שאסד יהיה שותף 
למאמצים המדיניים , הרי באותה מידה מצפה אסד שמארחו לא יתן יד למהלכים הנוגדים 
את העמדה הסורית . כך או אחרת , מחייב הדבר התייעצויות , תיאומים וגיבוש 
עמדות משותפות . זאת ניסו לעשות אתמול וימשיכו גם היום באלכסנדריה . 
