בצה"ל החלו בימים האחרונים ביישום המלצת דו"ח על דיווח אחיד של אירועי האינתיפאדה 
בשטחים . הדו"ח הוכן על ידי ועדה בראשות קצין בדרגת תא"ל , על פי הוראת 
סגן הרמטכ"ל . בוועדה היו קצינים מפיקוד המרכז , פיקוד הדרום , מפקדת חילות 
השדה ונציגי השב"ך . היא בדקה כמות וסוגי אירועים על פי חתך ימי השבוע , 
וכן נבדקו אירועים חבלניים , זריקות אבנים , השלכת בקבוקי תבערה ואירועים 
אחרים הקשורים לאינתיפאדה . הדו"ח סוקר את האירועים בשטחי יהודה שומרון ועזה , 
ומנתח את האירועים והנתונים שנאספו על ידי אנשי הצוות באמצעות קצינים בשטח . 
הדו"ח מציין כי רוב האירועים בשטחים הם אירועים של זריקות אבנים ורק בחלק 
קטן יש הבערת צמיגים והקמת מחסומים . הדו"ח טוען כי ישהבדלים משמעותיים בנוהלי 
הדיווח בין המדווח מיהודה ושומרון לבין המדווח מחבל עזה , ופערי דיווח בעיקר 
ברצועת עזה , בין הדיווח לבין המתחולל באמת בשטח , בנושא זריקות האבנים . 
לדוגמה : הדו"ח מגלה כי ברצועת עזה חל לעתים גידול במספר האירועים בשבתות , 
בהן התושבים הערבים אינם יוצאים לעבודה בישראל . אולם בבדיקת הנתונים , 
לא מצאה הוועדה עלייה משמעותית במספר האירועים בשבתות , זאת משום שהפעילות 
מבוצעת כנגד הצבא , ודיווחי הצבא ברצועת עזה מוטים משמעותית כלפי מטה . 
עוד מצוין בדו"ח כי חיילים נוטים לעתים להימנע מדיווח על זריקת אבנים . 
בעזה , למשל , כל כניסה למחנה פליטים מלווה בזריקת אבנים , ובדרך כלל 
אינה מדווחת . מסקנות הוועדה מצביעות על העדר דיווחים על אירועים מסוימים 
ברצועת עזה , כאשר אירועים דומים בהיקפם באזור יו"ש מדווחים . 
