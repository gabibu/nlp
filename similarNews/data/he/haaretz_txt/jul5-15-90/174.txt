העדות שמסרה השבוע סגן - ניצב בלה ויינשטוק בוועדת הכנסת לביקורת המדינה 
מעוררת תמיהות על הנעשה בדרגים הגבוהים ביותר של משטרת ישראל . אם נכונה 
עדותה , חיפו במשך שנים מפכ"ל המשטרה , ראש אגף החקירות במטה הארצי וקציני 
מטה אחרים בדרגות הבכירות ביותר על קציני משטרה שהוחשדו בעבירות פליליות , 
התערבו במהלך חקירות וגרמו להשהיית חקירות במשך תקופות ארוכות , לגניזת 
תיקים ולאי העברתם לפרקליטות המדינה דבר שהם חייבים בו לפי נוהל שנקבע 
ביחס לחקירות פנים במשטרה . תח3אחדים מהקצינים פרשו מן המשטרה בלי שהחקירה 
נגדם הסתיימה ובלי שהועמדו לדין . אחרים אף המשיכו בתפקידם המשטרתי וגם 
הועלו בדרגה למרות חשדות פליליים שהועלו נגדם ולא נבדקו עד תום . תח3כפי 
שנמסר בעיתוני אתמול , גרמה עדותה של סנ"ץ ויינשטוק , המכהנת עתה כראש 
מחלקת החקירות במחוז הדרום של המשטרה , לזעזוע קשה בין קציני המטה הארצי . 
המטה עדיין לא הגיב על ההאשמות . תח3יש להתייחס להאשמותיה של הקצינה הבכירה 
בכובד ראש , ולא רק משום ששימשה בעבר במשך תקופה ממושכת כראש מחלקת חקירות - 
פנים במטה הארצי וחלק מעדותה מבוסס על ניסיונה האישי . פרטי עדותה תואמים 
כמעט לגמרי את הממצאים החמורים בדו"ח שנתי של מבקר המדינה על תפקודה של 
המחלקה לחקירות פנים במשטרה , שעליו מתקיים עתה הדיון בוועדת הכנסת . תח3מחלקת 
חקירות פנים במשטרה הוקמה לפני אחת - עשרה שנה כתוצאה מהמלצות ועדת שמרון 
הוועדה שהוקמה בעקבות הפרסום על פשע מאורגן בישראל . הוועדה קבעה , כי 
למרות הכחשות המשטרה קיים בארץ פשע מאורגן ודרשה להקים מחלקה לחקירות - 
פנים במשטרה כחלק מהאמצעים ללחימה בתופעה החמורה . תח3אף על פי שבמשטרות 
הגדולות בעולם קיימות מחלקות כאלה זה עשרות שנים , התנגד הפיקוד של משטרת 
ישראל במשך שנים להקים מחלקה כזאת בארץ , והיא הוקמה רק בעקבות ההמלצה החד - 
משמעית של הוועדה . תח3התברר , שפיקוד המשטרה השכיל לנטרל במידה רבה את 
פעילותה של המחלקה גם אחרי הקמתה . העובדה שהמחלקה פעלה בהרכב מצומצם ביותר 
גרמה להתארכות בלתי סבירה בחקירות במאות התיקים הפליליים שנפתחו מדי שנה . 
תח3לכך יש לצרף , כנראה , התערבות של הדרגים הגבוהים ביותר במטה הארצי 
לטובת הנחקרים והסתרת התיקים שנגנזו מעיני פרקליטות המדינה . תח3עם זאת , 
קשה לתמוך במסקנתם של חלק מחברי הכנסת להוציא את חקירות הפנים במשטרה מידי 
המשטרה עצמה . אי אפשר להקים משטרת - על , שתחקור מבחוץ את המשטרה . ואם 
יוקם גוף כזה , ספק אם יוכל לתפקד . אך אפשר לדרוש מפיקוד המשטרה במיוחד 
עתה , זמן קצר לאחר שהוחלפו המפכ"לים שיחזק את זרוע חקירות - הפנים וישמור 
על עצמאותו . אפשר , וצריך , גם לבוא בדרישה לפרקליטות המדינה שגם היא 
אינה נקייה ממחדל חקירות - הפנים , כפי שמתארת אותו מבקרת המדינה שתמלא 
נאמנה את חובתה לפקח פיקוח צמוד על הנעשה במשטרת ישראל בכל הקשור לשוטרים 
שסטו מדרך הישר . 
