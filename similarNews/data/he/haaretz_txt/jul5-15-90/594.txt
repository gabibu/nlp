כזו ציפה עולם הכדורגל במישחק הגמר הסוער אמש ברומא , בו נכנעה ארגנטינה 
01 , עם הרבה סיבות מקלות שאולי המתיקו לה במיקצת את הגלולה המרה . בעיטת 
ה - 11 השנוייה במחלוקת של אנדראס ברהמה בדקה ה - 48 , אחרי שסנסיני הכשיל 
את פלר ברחבה ; והעובדה שארגנטינה סיימה את המישחק בתשעה שחקנים בלבד , 
אחרי הרחקות של מונזון ( דקה 56 ) ודזוטי ( 78 ) , בתוספת שיפוט חסר 
אחריות של המכסיקאי אדגארדו קודסאל כל אלה הותירו טעם מר . מה שהיה אמור 
להיות שיאו של הטורניר העולמי היה בעצם המשך ישיר למה שראינו כאן מאז ראשיתו 
ב - 8 ביוני כדורגל באיכות מאכזבת , בלי דמויות זוהרות , עם יותר מדי 
מפגני חולשה ופחות מדי מכל מה שמבקשים לראות במעמדים כאלה . הדמעות של דייגו 
מארדונה בסיום לא טישטשו את העובדה שגרמניה היתה הנבחרת הדומיננטית , ששלטה 
ללא עוררין והכתיבה את הקצב , החמיצה ללא הרף והיתה ראויה מעל לכל ספק לבכורה 
אחרי שתי אכזבות רצופות ב - 2891 ו - 6891 . היא גמלה בזה לארגנטינה על 
ניצחונה לפני ארבע שנים בגמר במכסיקו וחיכתה למעשה 61 שנים ארוכות מאוד לרגע 
הזה , אמש ברומא , כאשר הקפטן לותאר מתיאוס הניף סוף סוף את הגביע העולמי . 
המנגר הגרמני פרנץ בקנבאואר עשה זאת ב - 4791 במינכן . אמש היה בקנבאואר 
לקפטן הראשון בהיסטוריה שניצח גם כמאמן לאומי . אין פלא שהקיסר פרנץ , 
בדרך כלל מאופק וקר רוח , יצא אמש מכליו והתחבק עם כולם . אבל עד שראו 306 , 
37 אלף הצופים את הניצחון הגרמני הזה התנהל באולימפיקו של רומא מישחק הגמר 
הגרוע , וגם החד - צדדי ביותר הזכור מאז 6691 , לאורך שבע אליפויות עולם 
רצופות . האכזבה נבעה בעיקר מכך שארגנטינה שכחה דבר יסודי וחשוב יותר , 
או שלא היתה מסוגלת לשחק אחרת : בכדורגל , שלא כמו באגרוף , לא די בתיקו 
כדי להישאר אלוף . " התרגיל הארגנטיני " אשר הפיל בזו אחר זו את ברזיל , 
יוגוסלוויה ואיטליה לא היה יעיל די הצורך נגד גרמניה , מפני שהיריב האחרון 
" חנק " את אלופי העולם מכל עבר , ובכל מקום ברחבי המיגרש , והפעיל עליהם 
מכבש דורסני שלבסוף השיג את מטרתו גם אם בצורה שתוסיף בוודאי לעורר מחלוקת 
ניצחית . גרמניה מודל 0991 היתה טובה לעין ערוך מזו שראיתי בארבעה גמרים 
קודמים בלונדון , במינכן , במדריד ובמכסיקו סיטי . היא היתה נבחרת מאוזנת , 
מחושלת , מתורגלת ומסוכנת הרבה יותר ממה שארגנטינה יכלה לצפות לה . אומנם 
לא בלטו בה כוכבי - על , אבל הצוות החרוץ שלה ניצל בסופו של דבר היטב את 
העובדה שארגנטינה שיחקה בעצם עם " חצי מארדונה " , כי לא היה זה דייגו הגדול 
מלפני ארבע שנים . גם היעדרו של קאניגה בלט היטב על הרקע הארגנטיני החיוור 
מפני שפריצותיו הסוחפות יכלו להקל מן הלחץ ואולי גם לרתק כמה שחקנים גרמניים 
נוספים לעורף . ארגנטינה ספגה אמש , מהלומות ללא הרף , קירטעה אך החזיקה 
מעמד בלי לספוג נוק - אאוט . נדרשו לה אומץ לב וכוח נפשי רב , כדי לא להתמוטט 
ועל כן תוסיף להתנחם בעובדה ש - 48 דקות היתה אלופה עולמית עד להכרעה האכזרית 
כל כך מבחינתה . וכאשר רקדו אמש באולימפיקו של רומא פרנץ בקנבאואר וחניכיו , 
לקול מצהלות 05 אלף גרמנים , החל עידן חדש בכדורגל העולמי . ה - 8 ביולי 
0991 סימל , ככלות הכל , לא רק את סופה של ההגמוניה הארגנטינית , אלא 
במידה לא מעטה גם גילה לעולם כדורגל שונה , לא מבריק במיוחד , שהחל משתלט 
יותר ויותר על העולם . כדורגל כזה , שלא מוציא מכליו איש ולא מצליח לסחוף 
מעריצים חדשים , הוא שהיה כל כך אופייני לכל אורך המונדיאל הזה . 
