מועצת הלול יוצאת במסע פרסום חדש לעידוד הצריכה של מוצרי עוף והודו . זאת , 
במסגרת מאמצי השיווק של המועצה , והניסיון לענות על נטיית הצרכנים לעבור 
לצריכת " מוצרים בריאותיים " , כמו דגים ותחליפים צמחיים . בשבועות האחרונים 
עושות רשתות השיווק הקמעונאיות מאמצים רבים כדי לעודד את מכירת העוף הקפוא 
ולאחרונה אף החלו להציע " עוף חם " ו"עוף מצונן " כשהם מוכרים את העוף 
הקפוא במחיר הנמוך בהרבה מהמחיר המירבי שנקבע על ידי האוצר ומשרד החקלאות . 
מאמצים אלה נובעים מהקטנת הביקוש לעוף והצטברות מלאים בבתי הקירור . במועצת 
הלול , שם מודאגים מהמצב שנוצר , מציינים את העובדה שבעולם המערבי מורגשת 
נטייה של הצרכנים לחזור אל צריכת העוף וההודו . במדינות המערב , בעיקר 
במדינות סקנדינוויה , ארה"ב ומערב אירופה נרשמה בשנתיים האחרונות עלייה 
של עשרות אחוזים בצריכת מוצרים אלה . זאת , בשל הכרה בתכונותיהם כמוצרים 
דלים בשומן , בקלוריות ובכולסטרול . במועצת הלול מקווים שמגמה זו תגיע 
גם לישראל . כדי לזרז את התהליך , הוכנה אסטרטגיה שיווקית ופרסומית שתנסה 
להחזיר גם את הצרכן הישראלי למאכלי העוף וההודו . מסע הפרסום יכלול סדרה 
חדשה של תשדירי שירות טלוויזיוניים ומסע הסברה בעיתונות הכתובה . 
