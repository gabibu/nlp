בנק הפועלים שילם בימים אלה לבנק ההשקעות האמריקאי שירסון ליהמן בראדרס כ003 
אלף דולר עבור הערכה כלכלית . במסגרת עבודה זו בדקו כלכלני שירסון ליהמן 
את שווי תיק ההלוואות של הבנק לחרושת , שבנק הפועלים מתעתד להשלים את רכישתו 
בקרוב . הודעה על הכוונה לרכוש את תיק ההלוואות של הבנק לחרושת נמסרה על - 
ידי בנק הפועלים לרשות לניירות ערך האמריקאית , לפני חודשים מספר . הבנק 
לחרושת היא חברה - בת של בנק הפועלים , והוא עסק במתן הלוואות ובנושאים 
פיננסיים אחרים . היקף תיק ההלוואות של הבנק לחרושת מסתכם ב7 . 1 מיליארד 
שקל . ההחלטה להעביר את בדיקת העסקה לכלכלי שירסון ליהמן נתקבלה לאור העובדה 
כי המדובר בעסקה בין בעלי עניין , ומכיוון שמניות הבנק לחרושת רשומות למסחר 
בבורסה האמריקאית . הבדיקה נועדה לוודא כי התמורה שיקבל הבנק לחרושת עבור 
תיק האשראי , תהיה הוגנת , ולא ייווצר חשש לעושק המיעוט בבנק לחרושת . 
בדיקה נוספת נעשתה על - ידי פרופסור חיים בן שחר . בדיקתו של זה - האחרון 
נועדה לאפשר לחברי דירקטוריון בנק הפועלים לוודא כי מחיר העסקה של רכישת 
תיק האשראי , היה הוגן לכל הצדדים . הדירקטוריונים של הבנק לחרושת ובנק 
הפועלים , יתכנסו בימים הקרובים על מנת לאשר את העסקה המוצעת . 
