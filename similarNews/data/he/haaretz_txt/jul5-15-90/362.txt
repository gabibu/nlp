הוועדה המרכזת החדשה של ההסתדרות , שתמנה 44 חברים ממפלגת העבודה , מפם , 
ש " ס ואיגוד העובדים הליברלים , תאושר היום במליאת הועד הפועל של ההסתדרות , 
שמונה חודשים לאחר הבחירות הכלליות לוועידת ההסתדרות . מספר חבריה יגיע 
ל6474 אם ייחתם הסכם קואליציוני גם עם סיעת רץ . במקביל יאושרו חלק מהמינויים 
לתפקידים המרכזיים : חיים הברפלד ראש האגף לאיגוד מקצועי ; ארתור ישראלוביץ 
גזבר ההסתדרות ; מאשה לובלסקי מזכ"ל נעמת ; אבי יחזקאל מזכיר המשמרת 
הצעירה במפלגת העבודה יקבל לידיו את האגף למנהל ואילו קודמו לתפקיד גדעון 
שגיא , מזכיר מחוז תל אביב במפלגת העבודה , יהיה מעתה ראש האגף לארגון 
ומועצות פועלים , במקומו של גדעון בן ישראל . יעקב ישי יכהן כראש האגף 
לצעירים , נוער וספורט ; ד"ר רן כוחן יו"ר המרכז לתרבות ; דב פלג ( 
מפם ) ראש האגף לביטחון סוציאלי ; מישל אלמליח ( מפם ) ראש האגף לדמוקרטיה 
תעשייתית , במקום רעיה רטיג , העומדת להשתלב בתפקיד ביצועי חדש בהסתדרות . 
נוזהת קצב ראש הרשות להגנת הצרכן ; אביגדור קהלני ראש רשת עמל ; פרוף 
איתן ששינסקי יו"ר חברת העובדים . למפלגת העבודה , שזכתה ב%55 מהקולות 
בבחירות להסתדרות בנובמבר אשתקד , יהיו 53 נציגים , מהם נבחרו על ידי מרכז 
מפלגת העבודה 61 איש , ועוד שניים נבחרו במכסת השריונים על ידי התק"ם . 
יתר הנבחרים נכללו ברשימת משוריינים שהוגשה על ידי המזכ"ל קיסר למרכז העבודה . 
למפם 6 נציגים , לליברלים עצמאיים 1 , לאיגוד עובדים ליברלים ( הליכוד ) 
1 , לש"ס 1 ( הנציג טרם נקבע ) . כן יצורפו לוועדה המרכזת 2 נציגים 
מפועלי אגודת ישראל והפועל המזרחי במעמד של חברים בדעה מייעצת . ח"ך יאיר 
צבן , מי שעמד בראש רשימת מפם והובלט במסע הבחירות שלה באופן שניתן היה 
לראות בו את הנציג הבכיר לעתיד בהסתדרות , לא יכהן בוועדה המרכזת ולא בוועד 
הפועל . צבן אמר אתמול ל"הארץ " , כי מעולם לא הבטיח לקבל על עצמו תפקיד 
ביצועי בוועדה המרכזת ולהעביר את כובד המשקל בפעילותו הפוליטית להסתדרות . 
