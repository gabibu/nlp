יובל נאמן , שר האנרגיה והמדע , עומד למנות לתפקיד סמנכ"ל חברת הנפט הלאומית 
( חנ"ל ) את ירון רן , עוזרו הפוליטי של שר האנרגיה לשעבר , משה שחל . 
רן פנה ביום רביעי שעבר לנאמן , וביקש ממנו לסייע לו לקבל את התפקיד . 
רן נימק את הבקשה בכך שנותר ללא תעסוקה לאחר פרישת שחל . שר האנרגיה הבטיח 
לבדוק את בקשתו . ירון רן אמור להחליף בתפקיד את אבי לוי , שהסתכסך עם מנכ"ל 
חנ"ל , מרק היינטר , שהחליט להדיחו . ההחלפה הצפויה התקבלה בתדהמה בקרב 
חוגים במשק האנרגיה . אותם חוגים ציינו כי לרן , בניגוד ללוי , אין כל 
הכשרה מקצועית ולא ברור כיצד ימלא את התפקיד . ירון רן שימש בתפקידו האחרון 
כסמנכ"ל משרד האנרגיה לענייני מינהל , במקביל להיותו העוזר הפוליטי של משה 
שחל . קודם לכניסתו לתפקידו במשרד האנרגיה , זמן קצר לפני הבחירות לכנסת 
בשנת 88 , שימש רן תקופה קצרה מאוד בתפקיד בחברת הפחם הלאומית . לאחר חידוש 
מינויו של שחל כשר האנרגיה בעקבות תוצאות הבחירות שלף שחל את רן לתפקידו 
במשרד האנרגיה . 
