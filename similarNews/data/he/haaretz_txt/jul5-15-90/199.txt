במאה ה21 ידעה העיר בניאס קרבות עזים ועקובים מדם . היא עברה מיד ליד , 
פעם לידי המוסלמים , אדוני דמשק , ופעם לידי הצלבנים , שליטי ממלכת ירושלים , 
ששטחי שלטונה בצפון הארץ באותם שנים חפפו לגבולות ארץ - ישראל המנדטורית . 
שנים רצופות - קרבות היו השנים שבין 7511 ל4611 . אותן שנים היתה העיר 
בניאס וסביבתה הקרובה בשליטת הצלבנים . ב81 באוקטובר 4611 , הצליחו המוסלמים 
להכניע את העיר ולכבשה . זה היה לאחר קרבות שאירעו בשנים קודמות , ובהם 
הצליח צבא המוסלמים לפרוץ את חומות העיר ולדחוק את מגיניה הצלבנים אל המצודה . 
ממצודתם הצליחו הצלבנים לצאת בהתקפות נגד ולהחזיר את כל העיר לשלטונם . 
עד ל81 באוקטובר , שהיה יום שחור משחור לצלבנים . המפלה בשולי הגולן ונפילת 
הבניאס לידי המוסלמים העמידה את הצלבנים על הסכנה הרבה הנשקפת לממלכתם . 
פטריארך ירושלים באותן השנים , אמלריך ( שמו כשם המלך הצלבני אז ) , 
הריץ מכתבים בהולים אל ראשי ממלכות אירופה ואל האפיפיור . במכתב ששלח אל 
לואי מלך צרפת , בסתיו 4611 , מסכם הפטריאך את השקפת עולמו ותפישתו המדינית 
על חשיבותם של הבניאס ורמת הגולן לממלכה הצלבנית . וכך הוא אומר : " אבדה 
בניאס , המפתח , השער והמגן לכל ממלכת ירושלים " . כעבור חמש שנים , כאשר 
שולחים הצלבנים לאירופה משלחת רמת - דרג , להבהיר את חשיבותם של הבניאס 
ורמת הגולן להגנת ארץ - ישראל המערבית , תחומי מלכותם , הם מפקידים בידי 
ראשי המשטר את מפתח עיר - הבירה ירושלים . המסר הוא : הרוצה להחזיק בממלכת 
ירושלים ובירתה , אי - אפשר לו שהכוח המוסלמי יישב ברמת הגולן ובבניאס . 
ידיעות אלו העלו על הכתב ההיסטוריונים והכרונולוגיסטים הצלבנים של העת ההיא . 
לא הגיעו לידינו ידיעות מן הצד השני , המוסלמי , אך יש להניח שנפילת הבניאס 
לשלטון הכוחות הנוצרים - הצלבנים בשנת 9211 לוותה במסרים דומים מצד שליטי 
דמשק המוסלמים לעולם האיסלם כולו . אלא שהפעם , עברה נקודת - הכובד תפנית 
של מאה ושמונים מעלות . לא ירושלים היתה גולת הכותרת אלא דמשק . מכתב אפשרי 
שבישר באותם ימים לעולם האיסלם את נפילת העיר בניאס ואזורה לידי הנוצרים , 
היה יכול להיפתח במשפט זה : " אבדה בניאס , המפתח , השער והמגן לכל 
ממלכת דמשק " . בשנת 9901 כבשו הצלבנים את ירושלים ומיד החלו במסעות - צבא 
לכבוש את ארץ - ישראל ולהקים בה את ממלכתם , ממלכת ירושלים . תוך שנים 
מספר הצליחו לכבוש חלקי ארץ רבים . בצפון התבססו על רוכסי הר נפתלי , החולשים 
על עמק החולה , והקימו מבצר רב - רושם בכפר הונין בימינו , המושב מרגליות , 
בין משגב - עם ומנרה . זה היה כבר בשנים הראשונות למאה ה21 . כבר בשנת 
4011 נמצאו ידיעות על מבצר זה ושמו : המבצר החדש ( שאט - נף ) . שני הכוחות , 
המוסלמים מדמשק והצלבנים אנשי ממלכת ירושלים , נערכו אלה מול אלה . הצלבנים 
על רוכסי נפתלי והמוסלמים על מורדות הגולן . אלה במבצר החדש בהונין ואלה 
בעיר - המבצר בניאס . עמק החולה נותר בתווך . שני הצדדים ידעו כי כיבוש 
תחומו של הצד השני מסכן את כל מדינתו . כיבוש הבניאס יגרור לחץ קשה מנשוא 
על דמשק ; וכיבוש הונין , שמן הבניאס אפשר לזנק עליו במהירות , משמעו 
סכנת - חיים לממלכת ירושלים , ממלכת ארץ - ישראל המערבית . הצלבנים התאמצו 
לכבוש את הבניאס ולא עלה בידם . רק בשנת 4211 , בשלושים שנה לשהותם בארץ , 
עבר הבניאס לידיהם . הם נכנסו לעיר וקיבלו את מפתחות שעריה מידי חיל - 
המצב הסורי ששמר על הבניאס . בחיל - המצב היו חיילים ובני משפחותיהם , 
בני העדה האסמעילית - השיעית . הם שירתו את אדוני דמשק הסונים . טבח שנעשה 
באסמעילים בדמשק עורר את בני העדה , מגיני הבניאס , לנקום באדוניהם השנואים 
ולמסור את העיר לידי הצלבנים . ב53 השנים שמראשית שלטון הצלבנים על הבניאס 
ועל מבואות הגולן ( 9211 ) ועד הכיבוש הסופי של העיר והאזור בידי המוסלמים 
( 4611 ) , התנהלו קרבות עזים בין כוחות דמשק לכוחות ירושלים והעיר עברה 
עוד פעמיים מיד ליד . ב2311 חזרה לידי המוסלמים ; ב0411 חזרה לידי הנוצרים . 
קרבות אלה היו תמיד קרבות קשים , שהפעילו בהם את מלוא העוצמה הצבאית , 
והם תבעו קורבנות רבים בנפש וברכוש . אפשר להבין את העוצמות הצבאיות והמשאבים 
הכלכליים שהושקעו בזה . כשיש שתי מדינות בתחומי ארץ - ישראל וסוריה , בירת 
האחת דמשק ובירת השנייה ירושלים , כל אחת מן השתיים רואה ברמת - הדולן ובבירתו , 
בניאס , קרש - קפיצה אל משנה . במצבים של איבה ומלחמה , אי - אפשר שאחד 
הצדדים יסכים כי האזור יהיה בידי יריבו הצבאי או הפוליטי . ואכן , כל המטייל 
ברמת הגולן וצופה ממנה אל עמק החולה והרי הגליל העליון ולעבר הכינרת והדרך 
ההולכת בבקעה לירושלים , נחרד למחשבה שכוח עוין יישב עם צבאו באותם מקומות . 
אותם חששות מקננים בלב כל מי ששולט בסוריה ובירתו דמשק . פריחה יישובית 
אמיתית ידע הגולן רק כאשר תחומי סוריה וארץ - ישראל היו תחת שלטון אחד . 
הדוגמה המובהקת היא ימי שלטון רומא וביזנטיון מהמאה הראשונה ועד המאה השביעית 
לספירה . אימפריה אחת גדולה החזיקה בשטח כולו . במקרה כזה , לא היתה בעיית 
גבולות ולא היה סיכון , לא לירושלים ולא לדמשק . אז נוצלו מרחבי הגולן 
וצמחו בהם יישובים פורחים . שרידיהם של בתי - כנסת רבים ואף כנסיות ועשרות 
בתי - בד וממצאים ארכיאולוגיים אחרים מעידים על מה שהתרחש בשטח כאשר לא היו 
מגמות עוינות משני צדדיו . בתקופת המקרא , כאשר דוד מרחיב את גבולות ממלכתו 
וכובש שטחים נרחבים בסוריה , נמצא את הגולן בלבה של ממלכה אחרת . אבל רק 
למראית עין כך : באזורי ארץ - ישראל הרוב המכריע היו ישראלים ויהודים בני 
אמונה אחת , ואילו בתחומי סוריה ישבו לרוב שבטים ארמיים . אחדות השטח לא 
תרמה לאחדות הרוחנית : תרבות הקבוצות השונות , דתם , מוצאם , שפתם וכיוצא 
באלה לא יכלו לשמש בסיס לאחדות אמיתית . אכן , גם במקרה זה נמצא שגורל הגולן 
אינו שונה מגורלו בתקופות הרבות האחרות , כאשר הוא בתווך בין שתי מדינות . 
אין בגולן שרידים ליישוב מהותי מתקופת המקרא . המעט הקיים , ובמיוחד המידע 
ההיסטורי המוכר , שעיקרו מן התנ"ך , מספר שבאזור זה קמה אז מדינה קטנה 
ועצמאית : גשור . היא היתה חיץ בין שני הגושים הגדולים , יהודה וישראל , 
לבין השטחים הכבושים בידם בארם ; כלומר , סוריה של ימינו . קווי - יסוד 
אלה בחיי הגולן ובהתפתחות היישוב בו , עוברים כחוט השני במשך כל ההיסטוריה . 
תולדות היישובים והעשייה באזור - גבול זה חשובים לשני הצדדים . בימי - הביניים , 
בשני העשורים האחרונים לממלכת ירושלים הצלבנית הראשונה , לפני נפילתה בידי 
המוסלמים של צאלח א - דין , ניסו שני הכוחות , המוסלמים והצלבנים , להגיע 
להסדרים ברמת - הגולן . הסדרים אלה התבססו על ההכרה שהשטח חיוני לשני הצדדים , 
גם חבל להפסיד את יתרונותיו הכלכליים . מצאו איפוא שטוב יהיה לשניים אם 
יעובד השטח אך לא בדרך יישוב - קבע של אחד הצדדים . הכנסותיו יחולקו והזכויות 
לרעייה עונתית ולכל פעולה עונתית אחרת יינתנו תוך הסכמים ופיקוח של שני הצדדים . 
במקרה של הפרת ההסכם , הגיעו הצדדים לידי בירורים משפטיים ולרוב , לשביעת 
רצון הכל . תיאור של ניסיון זה מביא הנוסע , ההיסטוריון המוסלמי - הערבי 
בן ספרד , אבן - גובייר . מביקורו בארץ בשנת 5811 לספירה , נותרו רשמים 
אלה : " בניאס נמצאת בגבול המוסלמים . בה מבצר שחומותיו מוגנות בנהר המקיף 
אותן . תעלה מן הנהר חוצה את העיר דרך אחד משעריה ומניעה ריחיים של טחנות - 
קמח . העיר היתה פעם בידי הפרנקים ( הצלבנים ) , אבל המוסלמי נור א - 
דין , נשמתו עדן , כבש אותה בחזרה ( 4611 ) . ברשותה אדמות חקלאיות 
רחבות - ידיים המשתרעות בעמק לרגליה . על העיר מאיים מבצר הפרנקים ( הצלבנים ) 
. המבצר החדש , הונין , בריחוק שלוש ליגות מבניאס . עיבוד אדמות העמק 
מחולק בין הפרנקים ( הצלבנים ) לבין המוסלמים . ביניהם עובר גבול ושמו 
גבול החלוקה . הם חולקים ביניהם את היבול שווה בשווה ועדרי בקר רועים יחדיו 
באין מפריע , ללא חשש שוד או גניבות " . זה היה ניסיון מעניין לפתור את בעיית 
אזור הבניאס ורמת הגולן אזור שבו כל צד חושש מחברו , שמא ישלוט על התחום 
המשמש נקודת - זינוק מצוינת לעבר הטריטוריה של משנהו . תולדות האזור מלמדות 
כי שגשוגו ייתכן רק אם שני הצדדים סרים למרותו של אותו שלטון . ואולם אם 
הגורל גוזר שיהיו שתי טריטוריות ושתי מדינות , שהגולן ביניהן אם לא תהיה 
מלחמה ביניהם , ייווצר מצב ששני הצדדים אינם יכולים לשאתו : אחד מהם מחזיק 
בשטח ומתוך כך נשקף איום על הצד השני . במקרים כאלה יש לחתור לפעילות משותפת 
ולבעלויות משותפות באזור זה . רק העתיד יוכיח איזה פתרון יוליד שר ההיסטוריה 
לבעיה הסבוכה של רמת - הגולן בימינו , כאזור מריבה בין סוריה וישראל . 
