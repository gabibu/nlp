עצירים פלשתינאים הועברו שלשום בלילה ממתקו הכליאה בקציעות למתקן הכליאה 
" אנצאר 2 " בעזה כדי לאפשר את תחילת משפטיהם . העצירים , כולם תושבי 
הרצועה , עצורים למעלה משנה על עבירות של פעילות חבלנית , זריקת בקבוקי 
תבערה , והנחת מטענים . את ההעברה יזם נשיא ביהמ"ש הצבאי בעזה , סגן - 
אלוף אלי זיכרמן , כדי שיוכל להתחיל מיד במשפטים , לאחר שהתברר לו כי 
אותם 002 עצירים יושבים בקציעות למעלה משנה מבלי שינוהל משפטם , מבלי שמשפחותיהם 
יבקרו אותם ומבלי שעורכי הדין שלהם יבקשו להתחיל את משפטם . במקביל , הורה 
נשיא ביהמ"ש להפסיק את המשפטים המתקיימים עתה בביהמ"ש בעזה ולשפוט אך ורק 
את אותם 002 עצירים שהועברו מקציעות . מקורות צבאיים הדגישו , כי שלא כמו 
בישראל , בשטחים ניתן להחזיק עציר לפני משפט גם מעל לשנה . נודע , כי כבר 
עתה נשפטו מספר עצירים ונידונו לעונשי מאסר , וכך יימשכו המשפטים בימים 
הקרובים ברציפות . 
