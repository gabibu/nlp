זנווה ( ע"ר ) . מזכיר האו"ם , פרז דה קוויאר , קרא אתמול לישראל להתחשב 
בקובלנות של הפלשתינאים בשטחים ולתקן את הטעון תיקון , בעקבות ד"ח שמסר 
לו השליח המיוחד של האו"ם , זאן קלוד איימה , שביקר בישראל ובשטחים מה22 
ביוני עד ל1 ביולי . מזכיר האו"ם שהגיע לשווייץ לרגל מושב המועצה הכלכלית 
והסוציאלית של האו"ם , גם קרא לכינוס ועידת שלום על המזרח התיכון , בציינו 
כי אין תחליף לתהליך של משא ומתן שיתחשב בכל העמדות . תושבים ופליטים בגדה 
המערבית וברצועת עזה התלוננו בפני שליחו של מזכיר האו"ם כי הם משוללי הגנה , 
וכי שלטונות ישראל אינם מכבדים את זכויותיהם . מזכיר האו"ם ציין , כי " קובלנותיהם 
של תושבי השטחים הובאו לידיעת שלטונות ישראל , והם נדרשו לנקוט את הצעדים 
הדרושים " . 
