מזכיר המדינה האמריקאי גיימס בייקר ושר החוץ דוד לוי ייפגשו , ככל הנראה , 
בעוד כשבועיים בפאריס , לשם יגיע בייקר ב71 ביולי להשתתף בכינוס של מדינות 
ברית נאט"ו . אמש העביר שגריר ארה"ב בישראל , ויליאם בראון , איגרת מבייקר 
ללוי . באיגרת , שנוסחה בסגנון לבבי , הביע בייקר את רצונו העז לעבוד 
בשיתוף פעולה עם שר החוץ הישראלי . מזכיר המדינה הביע גם את אמונתו , כי 
יחד יוכלו השניים להגיע לפתרון בעיות אחדות , ואת שביעות רצונו מכך , שהמפגש 
ביניהם ייערך בקרוב . בהודעה רשמית , שפרסמה אמש לשכת שר החוץ , נאמר כי 
בימים הקרובים ייקבעו מועד הפגישה ומיקומה , אולם קרוב לוודאי שהיא תיערך 
בפאריס . ראש הממשלה , יצחק שמיר , נועד אמש עם השגריר בראון , שאמר לו 
כי נשיא ארה"ב , גורג בוש , מעוניין בהמשך התהליך המדיני . בתום הפגישה 
אמר שמיר , כי כל העת מתנהלים מגעים בין ארה"ב לישראל . בירושלים מעריכים , 
כי רצונו של מזכיר המדינה האמריקאי להיפגש בהקדם עם שר החוץ מעיד על כך , 
שארה"ב החליטה שלא לאפשר בשום אופן היווצרות קיפאון בתהליך המדיני , וכי 
היא אינה דוחה על הסף את תוכן ההצעות לקידום התהליך המדיני , שנכללו באיגרת 
ששיגר בשבוע שעבר שמיר לבייקר . נראה , כי בייקר ירצה לקבל בפגישתו עם לוי 
הסברים מפורטים ותשובות ברורות לגבי התנגדות ישראל לשיתוף מגורשים ונציגים 
ממזרח - ירושלים במשלחת הפלשתינית לשיחות קהיר . בייקר עשוי להציג בפני עמיתו 
הישראלי רשימה שמית של פלשתינאים , המועמדים להשתתף בשיחות קהיר . זאת , 
לנוכח הצהרתו של שמיר , כי הוא מוכן לדון עם פלשתינאים תושבי השטחים , 
שייבחרו על בסיס אישי . 
