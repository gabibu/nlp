הכת הצבאית השלטת בחרטום חגגה את יום השנה הראשון להפיכה בדרכה שלה , וב03 
ביוני ארגנה הפגנה גדולה בבירה לתפארת ה"שריעה " ( החוק האיסלמי ) . 
הנהגת החוק המוסלמי על ידי השליט געפר נומיירי היתה אחת הסיבות העיקריות 
להפלתו , ב6 באפריל 5891 , בהפיכה צבאית שהתחוללה בלא שפיכות דמים , אך 
לאחר מהומות אלימות ומרי כללי . אז עוררה ה"שריעה " התנגדות גם בקרב מוסלמים 
אדוקים במדינה , ולא רק בדרום המרדני , הנוצרי והאנימיסטי . בהפגנה הנוכחית , 
שהמשטר ניצח עליה בקפדנות ושהשתתפו בה רבבות בני - אדם מכל חלקי המדינה , 
נישאה ברמה הקריאה : " שריעה , שריעה עכשיו " , " שריעה או מות קדושים " . 
כאשר תפס הצבא את השלטון בחרטום , ב9891 , והפיל את הממשלה הראשונה שנבחרה 
בבחירות דמוקרטיות חופשיות לאחר נפילת נומיירי היתה אחת מדאגותיו העיקריות 
לטשטש את מטרותיו האמיתיות . וכדי להיטיב ולהעלים את עקבותיהם הרחיקו השליטים 
החדשים של סודן עד כדי הטלת איסור על " החזית האיסלמית הלאומית " ( אף - 
אן - אי ) ועצרו את מנהיגה , טוראבי . לא רבים בחרטום הלכו אז שולל . 
השמועות סיפרו , כי אם לא היה טוראבי המארגן - למעשה של ההפיכה , הרי לפחות 
הורה לחסידיו לתמוך בה ללא סייג . בסודן לא שכחו , שהחזית האיסלמית היתה 
נאמנה לנומיירי עד הסוף ורק ברגע האחרון קפצה על עגלת ההתנגדות העממית . 
כיום ברור , שהמנצח האמיתי בהפיכה היה טוראבי . רשמית עדיין נתון האיש 
במעצר בית , אך למעשה הוא נהנה מחופש תנועה מלא . הוא משמש אידיאולוג של 
המשטר ושגרירו הנודד , המרבה לנסוע בעולם . השריעה עדיין לא קיבלה תוקף 
רשמי , אך תהליך הפיכתה לעובדה מוגמרת נמצא בעיצומו ופירוש הדבר , בין 
השאר , כי כל הניסיונות לפתור במשא ומתן את מלחמת הגרילה של הדרום נידונו 
לכישלון ( ביטול השריעה היה תנאי בסיסי שהעלה הקולונל גון גרנג , מנהיג 
המורדים בדרום ) . בימים אלה פועל הצבא בגלוי כדי להפוך את סודן לרפובליקה 
האיסלמית הצרופה הראשונה באפריקה , לפי תפיסותיו . השלטון האמיתי נתון 
בידי " ועדת ה04 " , שארגנה את ההפיכה הצבאית , והיא מפקחת עד פרטי הפרטים 
על תהליך החדרתה ויישומה של השריעה . ראש הכת הצבאית , הגנרל באשיר , נמנה 
עם ועדה זו , אך סמכויותיו מוגבלות בידי " גרעין קשה " של ארבעה אנשי 
צבא ושלושה אזרחים , המייצגים את הסיעה הפונדמנטליסטית ביותר באף - אן - 
אי . האיש החזק בקבוצה זו , שהולכת ומסתמנת כמוקד השלטון האמיתי , הוא 
ככל הנראה רב - סרן איברהים שמסדין , שבאפריל השנה סיכל ניסיון הפיכה צבאית 
של קצינים בעתיסטים ( מקורבים לעירק ) ומירגניסטים ( בדרך כלל קרובים 
למצרים ) . 82 קצינים הוצאו להורג . שמסדין ניצל את האירוע כדי להוציא 
לגימלאות חמישה גנרלים . כתריסר סגני - אלופים ומספר לא ידוע של קצינים 
שנחשבו " לא בטוחים " . הפונדמנטליסטים ביותר שבקרב הקצינים השליטים , 
כיוון שנכוו ברותחים הכבידו את אמצעי הביטחון והחריפו את הדיכוי . וראשית 
זירזו את הקמתן של יחידות " ההגנה העממית " , המונות פעילים או אוהדים 
של אף - אן - אי והמיועדות לשמש כמשמר הפרטוריאני של המשטר . על מלאכת הדיכוי 
מנצח קולונל בקרי חסן סאלח , האיש מספר שתיים ב"וועדת ה04 " . הוא איחד 
את גופי הביטחון השונים ונטרל למעשה את המשטרה הסדירה , שלטענתו דבקה יתר 
על המידה בכיבוד ערבויות לגאליות מסוימות . לעצירים הפוליטיים הרבים אין 
כל הגנה והם מופקרים לנקמנותם של אנשי אף - אן - אי , העושים ככל העולה 
על רוחם במרכזי הכליאה הרבים , שעינויים מתרחשים בהם מעשה יום - יום . בכל 
מוסדות המדינה מונו אנשי אף - אן - אי לתפקידי מפתח , ובהדרגה תרם תהליך 
זה להידרדרות היחסים בין סודן ושכנותיה הערביות , שאף החרימו את חגיגות 
יום השנה להפיכה . מצרים , שבחודשים הראשונים לאחר ההפיכה גילתה סלחנות 
פזיזה כלפי השליטים החדשים בחרטום , התפכחה משעה שנודע לה , כי האחים 
המוסלמים המצרים אומנו בסודן וכי אחד ממארגני רצח סדאת מצא מקלט בחרטום , 
בווילה שהעמיד לרשותו אף - אן - אי . בגדד , שראתה במשטר החדש מחסום כנגד 
ההשפעה האיראנית , שינתה את טעמה מאז הוצאתם להורג של הקצינים תומכי הבעת , 
ובעיקר מאז בואם של מומחי ביטחון איראנים לחרטום . אפילו ערב - הסעודית 
ולוב נשמרות מפני השליטים בחרטום . מועמר קדאפי אף כינה אותם באחרונה " פאנאטים 
מוסלמים " . היחסים עם מדינות מערביות אינם טובים יותר . אחד החברים בעלי 
ההשפעה ב"וועדת ה04 " , אחמד סוליימן , איים " לכרות את הידיים ואת הלשון " 
של דיפלומטים מערביים שימתחו ביקורת על המשטר . 
