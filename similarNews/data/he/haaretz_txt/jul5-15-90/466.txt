קבוצת חנינא בידרמן החליטה לא למכור את מניותיה בחברת הביטוח בידרמן לאיש 
העסקים אלברט ( אל ) גייקובס מארה"ב . גייקובס שהגיע לארץ בסוף השבוע 
שעבר אמור לסיים בימים הקרובים את תהליך רכישת החברה לביטוח משנה , חברת 
הסנה יו - קיי וחברת הביטוח בידרמן . לתאגיד הביטוח ההסתדרותי הסנה 15 אחוז 
ממניות חברת הביטוח בידרמן . משפחת בידרמן מחזיקה ב%44 ממניות החברה ו%5 
נוספים נמצאות בבעלותו של איש הביטוח זאב בן יצחק המכהן כמנכ"ל משותף בחברת 
בידרמן . בחוזה שנערך בין קבוצת הסנה לבין המשקיע אלברט גייקובס סוכם כי 
הסנה תמכור לו את מניותיה וכן את מניות קבוצת בידרמן , שלה % 94 ממניות החברה . 
בהתייעצויות בשבוע שעבר הוחלט לא למכור את המניות למשקיע האמריקאי . הדבר 
הוסבר בשיפור התוצאות העסקיות של חברת בידרמן , ובהתעניינות גוברת מצד משקיעים 
אחרים . בסוף השבוע הודיעו אנשי קבוצת בידרמן באופן מפתיע למנכ"ל הסנה מיכאל 
( מיקי ) מילר כי לא ימכרו את מניותיהם . לפיכך יהיה צורך לנסח חוזה חדש , 
שבו תמכור הסנה רק % 15 מהמניות . צעד זה יחייב את קבוצת בידרמן להשתתף 
בהגדלת ההון של החברה , על - פי דרישת המפקח על הביטוח . 
