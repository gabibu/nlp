כל מי שלמד בעממי בימים הטובים ההם , יודע עד כמה מתסכל יכול להיות לימוד 
הטבע באמצעותו של " מגדיר צמחים " . כבר ההתחלה , מבוא ההתראה ש"רצוי לנתח 
לפני ההגדרה את חלקי הצמח הנחוצים להגדרה ותוך כדי ההגדרה יש להקפיד מאד 
שלא לטעות במספרים המסומנים , כי דייה טעות קטנה אחת במספר , כדי לייגע 
את הקורא ולהביאו במבוכה " , ( פרוף ם . זוהרי ) , הכניסה אותנו ללחץ 
חס וחלילה נראה רקפת והעלעול במגדיר יביא אותנו לומר : " הנה כלנית " . 
זה , לרוע המזל , מה שקרה כנראה לעמוס בן - ורד ( " הארץ " 7 . 8 ) 
. בבואו להגדיר את יוסי שריד מצא אותו ניצב משמאל לשמאל - הציוני . לפי 
המגדיר ( הפוליטי ) של בן - וורד , קיים איזה " קו - דק " ( משהו כמו 
זה שמבדיל בין וורד מטפס לוורד ננסי ) שמבדיל בין שמאל - ציוני לשאינו ציוני . 
מרחבעם זאבי בקצה הימין , והלאה דרך כל המפה הפוליטית עד לאיזו שהיא נקודה 
דמיונית בתוך ר"ץ הכל ציוניסטים . הכשר דרבנן ! יוסי שריד שלא הבחין שהשמאל 
הלא - ציוני רואה במתנחלים " אויב " , בעוד השמאל הציוני רואה בהם " כוחות 
חיוביים מעיקרם " , חצה את אותו קו - דק , ומעתה רחבעם זאבי ציוני כשר למהדרין , 
ואילו שריד מוגדר משתייך למשפחת " המתקדמת " ו"יוצאי מצפן " . נניח כי 
בן - וורד סבור ששריד שוב אינו ציוני , אז מה ? אלא שיוסי שריד כבר מסומן 
כמטרה אצל כמה וכמה מטורפים כולם ציונים והדחתו אל מחוץ למחנה נודעת לה 
משמעות פרקטית לא פחות מאנטלקטואלית . עליית המיליון " , גם אם תסתכם בכמה 
מאות אלפים , עתידה לשנות את פניה של ישראל . אבל לא באפס מחיר . את קליטת 
העלייה ההמונית של שנות החמישים הנהיגה אוטוריטה בוטחת בעצמה מן הזן שמאפיין 
מנהיגות מהפכנית . משלמי המחיר של מוראות הקליטה דאז , הם הבסיס האלקטוראלי 
לשלטון של היום : " לחם עבודה וטרנספר לערבים ! עשרות האלפים שבאים לכאן 
עכשיו מדי חודש , באים לכאן כדי לחיות , לחיות טוב . אך עליהם להיקלט 
בחברה שמאה וחמישים אלף מבניה מחוסרי עבודה , למעלה מחצי מיליון חיים מתחת 
לקו העוני , וצעיריה נוטים אוהלים בגן העיר כדי להפגין מתוכם . חכמי הכלכלה 
יודעים כי " בסופו של דבר " עלייה לאמור , תוספת אנשים לכוח העבודה 
תכניס את המשק לעידן של שגשוג . אבל מכיוון שגזרו על עצמם שלא לעסוק בפוליטיקה 
אין חכמי הכלכלה מעיזים לומר שתנאי הכרחי לעלייה גדולה ולקליטה מוצלחת , 
הוא נסיגה ישראלית ממצב המלחמה . אריק שרון ישפץ את דירות עמידר וייבא 
מכוח צווי חרום שלושת אלפים בתים . אבל מישהו מאמין שאפשר גם להחזיק בקסבה 
של שכם , גם לעמוד בודדים וגאים נגד כל העולם , גם להביא מיליון עולים 
וגם לעשות מיליארד דולרים בשוק המשותף ? אם לא תיפול בישראל ההכרעה לומר 
שלום להר - הבית ולקברי האבות , יהיו סיפורי קליטת העלייה סיפורי סבתא . 
אין איש נזקק למגדיר בן - וורד . ציונות בת - זמננו היא זו שפניה לשלום . 
כשאמר שר החוץ בייקר שישראל ראוי שתוותר על חלום ארץ ישראל הגדולה , אמר 
אמירה ציונית . כשאמר ראש הממשלה " עלייה גדולה מחייבת ארץ גדולה " , הוא 
אמר את ההיפך . אין מה לעשות . מחנה השלום הוא המחנה הלאומי . הכחולים - 
לבנים שרצים כאן על המגרש , תוקפים משמאל לימין , ובועטים את הכדור לשערי 
הלאומנות , הם שלנו ומשלנו . יוסי שריד מוביל את ההסתערות . 
