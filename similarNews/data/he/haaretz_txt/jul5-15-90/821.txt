לדעתנו , שר האוצר מפר את כל כללי המשחק . ועדת הכספים קיבלה החלטה על 
העברת 5 . 13 מיליון ש"ח לתחומי הרווחה והחינוך , לאחר דיון של שעות , 
בהסכמת מ"ם שר האוצר דן מרידור , ובהסכמת הנציגים הדתיים לוותר על חלק מהכספים 
הייחודיים . נציגי האוצר , משרד העבודה ומשרד הבריאות , השתתפו בדיוני 
הוועדה בעניין זה . לא יתכן , אפוא , ששר האוצר יעכב עתה את העברת הכסף 
ליעדו . אי העברת הכספים גורמת לכך , שילדים נזרקים מפנימיות , תוכניות 
למלחמה בסמים לא מבוצעות , וכן קיימות בעיות של גרעונות בם . ד . א ובשלוחות 
של אוניברסיטת בר - אילן . שר האוצר מזלזל בוועדת הכספים . אם לא תהיה 
ברירה , גם אנו נעכב בקשות של האוצר מהוועדה . אמרתי שקביעת הסכומים על 
ידי הוועדה היתה בתיאום עם המשרדים הנוגעים בדבר . לא יעלה על הדעת , שהאוצר 
ישתמש בכוחו באופן שרירותי . יש כאן " משחקי כוח " ושר האוצר כנראה החליט 
ל"חנך את הוועדה " , אם זה בנושא ההסדר עם הרשויות החלשות , אם זה בנושא 
ההקלות לערי הפיתוח . אם שר האוצר ישחק במשחקים האלה על חשבון השכבות החלשות 
ביותר , הוא ייתקל בכוח נגדי . אני ממליץ בפניו לסיים את הפרשה , ויפה 
שעה אחת קודם . אין לי אינטרס . נכון שמדובר בשלוחה הנמצאת באשקלון , 
אך היא משרתת לא רק את תושבי עירי , אלא גם את תושבי האזור . חוץ מזה , 
גם שלוחת עמק הירדן ושלוחת צפת של אוניברסיטת בר - אילן יקבלו סכום דומה . 
הכספים הללו מיועדים לאוניברסיטאות . לעומת הקצאת 222 מיליון ש"ח לייחודיים , 
הסכומים הללו הם בבחינת לעג לרש . 
