" המטרה הראשונה של היהודים היא לגרש מהעיר העתיקה בירושלים כל מי שאינו 
יהודי , ולא להרשות לשום פלשתינאי , מוסלמי או נוצרי להימצא בה " כך 
אמר הפאטריארך היווני אורתודוקסי של ירושלים , דיאודורס הראשון , בראיון 
שהתפרסם ב61 ביוני השנה בשבועון הלבנוני " סבאח אלחיר אלבנאא " , בעקבות 
פגישתו של הפאטריארך עם נשיא סוריה , חאפז אסד . עותק השבועון הגיע לגורם 
ממשלתי בירושלים . לדבריו הפטריארך , כפי שצוטטו בשבועון , המניעים הנסתרים 
יותר של ישראל הם בתחום המדיני . " היא רוצה את כל הבתים , ולא רק את 
כל הכנסיות , כדי להושיב בהם מתנחלים יהודים חדשים , לאחר גירוש תושביהם 
המקוריים . אולם אנו לא נרשה ליהודים לכבוש את אדמתנו . קפידבין " הבעיה 
שלנו היא אחת , והאוייב שלנו הוא אחד " , הוסיף דיאודורס . על פגישתו עם 
נשיא סוריה אמר : " פגישתי עם אסד היתה מצויינת . פירטתי באזניו את ארועי 
דיר מר יוחנא ( אכסניית סנט גון ) בירושלים , ואת הפעולות שנקטו היהודים 
נגד המקומות הקדושים לאיסלאם ולנצרות בירושלים . מצאתי אצל הנשיא אסד חיזוק 
ותמיכה למאבקנו במתנחלים היהודים , כדי להוציאם לא רק מדיר מר יוחנא , 
אלא מכל האדמות הקדושות . אסד הבטיח לנו סיוע מדיני , חומרי והסברתי , 
במאבקנו נגד גזילת אדמותינו והמקומות המקודשים לנו " . גורמים ישראלים בכירים 
אומרים , כי אם אמנם אמר הפאטריארך את הדברים , יש לראות זאת בחומרה רבה 
ולשקול כיצד להגיב בדרך הראויה . 
