היועץ המשפטי לממשלה , יוסף חריש , ביקש הבהרות ממשרד השיכון לגבי טענותיהם 
של תושבי שכונת הרכבת בלוד על עידוד האוכלוסייה הערבית לעזוב את העיר , 
על - ידי אפליה בקבלת משכנתאות ומתן תמריץ לעוזבים את העיר . חריש ביקש 
את ההבהרות עקב פניות של האגודה לזכויות האזרח . בדואים וערבים תושבי שכונת 
הרכבת טענו , כי נאסר עליהם לרכוש דירות בלוד אלא בשכונת וורדה , שמשרד 
השיכון הועיד למפוני השכונה . אפשרות אחרת שהוצעה להם היתה לעזוב את לוד 
ולעבור לכפרים ערביים , תמורת תמריץ של 000 , 5 שקל . תושבים שרכשו דירות 
באזורים אחרים בלוד התלוננו כי נאלצו לבטל את חוזי הרכישה , משום שנאמר 
להם שלא יקבלו משכנתא . הדברים נאמרו להם , לטענתם , על - ידי חנן שחר , 
האחראי על הפינויים בחברה לפיתוח לוד - רמלה , השייכת ברובה למשרד השיכון . 
שכונת הרכבת , שהיא שכונת מצוקה מאוכלסת ערבים , מיועדת לפינוי . בצווי 
ההריסה שניתנו לתושבים הובטח מענק פינוי ומשכנתא . למי שעזב את לוד ניתן 
תמריץ נוסף למענק הפינוי . מאיר אלונים , הממונה על מחוז המרכז במשרד השיכון , 
הכחיש את הדברים וטען כי התושבים זכאים למשכנתא ככל אזרחי המדינה . האגודה 
לזכויות האזרח שלחה ליועץ המשפטי לממשלה צילומי מסמכים , המחזקים את טענות 
התושבים . בנספח הפינוי של עטא אבו זיאד נכתבה המלצה " לאשר דמי פינוי 
בסך 003 , 5 שקל ועוד 000 , 5 שקל בתנאי שיעבור מחוץ ליישוב " . במסמך נוסף 
שהועבר לחריש מופיעה בקשה של משרד הבינוי והשיכון לאשר משכנתא שנייה לחאלד 
עבד אלקדס , לאחר שבעבר כבר ניצל את זכותו . אחד הנימוקים לבקשה המיוחדת 
הוא , כי המשפחה מבקשת לרכוש דירה חלופית בטירה . ועדת האכלוס העליונה 
אישרה את הבקשה . בהחלטה נאמר , כי הסיוע ניתן " לישובי 40 בלבד " , שהוא 
מספר הקוד של ישובי מיעוטים . אלונים לא היה מוכן להגיב על המסמך . דובר 
משרד השיכון , נמרוד גרניט , לא מצא לנכון לענות לפניות הרבות של " הארץ " . 
