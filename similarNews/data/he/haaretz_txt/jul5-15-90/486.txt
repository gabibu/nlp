" למרות המספר העצום של מחקרים שעסקו בחיזוי רעידות אדמה , טרם נמצא דגם 
לחיזוי שאפשר יהיה להתבסס עליו . אפילו כאשר מדובר באזור שבו מוצב מערך 
צפוף ( ויקר ) של מכשירי מדידה מדויקים , כמו בקע סן אנדרוס בקליפורניה . 
גם מכשירי המדידה הרגישים המבוססים על מדידת מרחק מדויקת בקרני לייזר כזאת 
היכולה לגלות תזוזה של 5 . 0 מ"ם בין שתי נקודות המצויות 5 ק"ם זו מזו לא 
הניבה שום התראה לפני הרעש שפקד את סן פרנסיסקו בשנה שעברה . הניסיונות 
לחיזוי רעידות אדמה מתבססים על שתי שיטות , הפועלות בנפרד או במשולב . 
הראשונה היא סטטיסטית ומתייחסת לאירועים מן העבר . היא מנסה לעמוד על מיקומם 
של אירועים אלה על ציר הזמן תוך כדי מעקב אחר עוצמתם . גישה זו מנצלת היום 
בסיסי נתונים נרחבים ומערכת ניתוח סטטיסטי באמצעות מחשבים , כדי לבחון אם 
אפשר להסיק מסקנות בעלות משמעות מאירועי העבר . במידה רבה דומה שיטה זו 
לשיטת החיזוי העונתית במטאורולוגיה אין מנסים לומר מה יהיה מזג האוויר מחר , 
אלא לחזות אם החורף הקרוב יהיה גשום . שיטה זו הניבה , למשל , את התחזית 
הבאה לגבי אזור פארקפילד בבקע סן אנדרוס : המקום צפוי לרעידת אדמה בעוצמה 
בינונית - חזקה ( בין 5 . 5 ל6 בסולם ריכטר ) בשנת 8891 , עם אפשרות סטייה 
של שבע שנים . תחזית שקשה מאוד לנקוט על - פיה פעולה , פרט להקשחת תקני 
הבנייה . אלא שאלה קשוחים ממילא בקליפורניה המועדת לרעשים . הסוג השני של 
שיטות חיזוי מתבסס על זיהוי דגמים של התנהגות רעידות אדמה בלתי - מורגשות 
או קלות שקדמו לרעשים חזקים . מתוך רישומים אלה מבקשים החוקרים להעלות " דגם 
התנהגות " של קרום כדור הארץ , שיתריע מפני רעש , בדומה לחיזוי מזג האוויר 
של מחר על - פי מערך לחצי האוויר , החום והלחות . עד כה לא נחלה השיטה 
הצלחה , ולעומת כל מקרה שבו נטען כי היתה אזהרה מפני רעש קרוב , יש מאות 
מקרים שבהם לא חזו שיטות סייסמיות אלה רעשים שהתרחשו . אופיים החמקני של 
סימני ההתראה שהחוקרים כולם ממשיכים להאמין כי הם ניתנים על - ידי תנודות 
הקרום וכל שדרוש הוא לזהותם אינו מרתיע את החוקרים . קבוצת חוקרים מאוניברסיטת 
בולדר , קולורדו , הודיעה עתה כי היא מצמצמת את טווח הסטייה של התחזית 
הסטטיסטית של השירות הגיאולוגי האמריקאי לגבי אזור פארקפילד : רעש בעוצמה 
7 . 5 בסולם ריכטר צפוי באזור זה במהלך 1991 , עם אפשרות סטייה של שנה אחת . 
כיצד הגיעו החוקרים לתחזיות אלה ? האזור סבל מרעשים בינוניים בעוצמה 5 . 
5 עד 6 בסולם ריכטר בשנים 7581 , 1881 , 2091 , 2291 , 4391 ו6691 ומכאן 
הניתוח הסטטיסטי . קבוצת החוקרים , בראשות מקס וייס , שהצליח כבר בחיזוי 
רעישת אדמה באזור סטון קניון ( אף הוא לאורך בקע סן אנדרוס ) , פירסמה 
את ממצאיה בשני מאמרים בביטאון המדע " נייצר " ( גיליון 543 , עם 624 ) 
. וייס פיתח בעבר תיאוריה שלפיה יש לחפש " תקופת תרדמה " בפעילות הסייסמית 
הקודמת לרעידת אדמה . לטענתו , תרדמה סייסמית כזאת הנמשכת שנים אחדות 
קודמת לרעידת אדמה חזקה . על - פי ממצאיה של הקבוצה , הם איבחנו עתה תרדמה 
בקטע מוגדר של בקע סן אנדרוס באזור פארקפילד והאזור שבו היא זוהתה תחום 
בבירור . תופעת התרדמה לא נרשמה באזורים שמצפון או מדרום לו . הרישומים 
הסייסמיים שניתחה קבוצת החוקרים נעשו בידי השירות הגיאולוגי האמריקאי , 
שהציב באזור מערך צפוף של מכשירי מדידה מדויקים . רישומיהם של מכשירים אלה 
נבחנו ונמצא כי בשנים האחרונות ירד מספרם של רעשים קלים בעוצמה 4 . 2 , 
או חזקה יותר באזור זה ב%08 . הירידה ברעשים שעוצמתם גדולה מ2 בסולם ריכטר 
היתה אף היא ניכרת : % 64 . תקופת התרדמה באזור החלה בשנת 6891 ומכאן שהיא 
נמשכת כבר ארבע שנים . באזור שמצפון לפארקפילד , מקו רוחב 50 . 63 , נעלמת 
התרדמה ושם לא זוהתה ירידה ברעשים . הגבול הדרומי של אזור התרדמה ברור פחות , 
אך נראה כי האנומליה של התרדמה נפרשת לאורך כ04 ק"ם של בקע סן אנדרוס . 
בנוסף לרישומים הסייסמים נרשמה הרגיעה הנוכחית גם במכשירי מדידה באמצעות 
קרני לייזר . מכשירים אלה רושמים את קצב ההתקרבות של נקודות משני צדי בקע 
סן אנדרוס בדיוק של חלקי מ"ם . החל בשנת 4891 נמדדו קטעים כאלה גם באזור 
פארקפילד והמדידות הראו כי מ6891 ירד שיעור התזוזה בין שני חלקי הבקע באזור 
ב%02 . הירידה בקצב התנועה היתה בטווח של כמה חודשים מן הירידה בפעילות 
הסייסמית . מסקנת החוקרים , כי רעידת אדמה בינונית תתחולל ב1991 ( עם אפשרות 
של סטייה של שנה אחת ) , מתבססת על בחינת תקופות תרדמה דומות ( כפי שעלו 
מרישומי השירות הגיאולוגי ) באזור סן אנדרוס , בהוואי ובאלסקה . בדיקת 
רישומים של סייסמוגרפים באזורים אלה הראתה , כי לרעידות אדמה בעוצמה בינונית 
עד הרסנית קדמו תקופות תרדמה שנעו בין 5 . 1 ל8 . 3 שנים , ונמצא קשר חלש 
בין אורך תקופת התרדמה לעוצמת הרעש שבא לאחריה . במאמר נלווה למאמרם של וייס 
ועמיתיו מציין הגיאולוג ויליאם סטיוארט , כי תקופת תרדמה של ארבע שנים , 
כפי שהתגלתה בפארקפילד , מרמזת על רעידת אדמה צפויה בעוצמת חזקה יותר 
7 בסולם ריכטר . מדוע תקופות תרדמה מקדימות רעידת אדמה ? ההסבר המקובל על 
החוקרים הוא שהלחצים המצטברים והרעידות הקלות יוצרים בסופו של דבר מעין טלאי 
קטע שבו נדבקים שני גושי הקרום משני צדי הבקע זה לזה . באזור הטלאי אין 
החלקה של הגושים , והלחץ המניע החלקה כזאת הולך ומצטבר בסלע ודורך אותו 
כקפיץ . כאשר הלחץ עולה על יכולת ההדבקה של הטלאי , הוא משתחרר וגורם רעידת 
אדמה חזקה . ואכן , מדידות הלייזר הראו כי התנועה היחסית של שני הגושים 
באזור פארקפילד פחתה . אם מניחים כי הכוחות הגורמים לתנועה לא נעלמו והלחצים 
על הקרום קיימים , יש גם להניח כי בלימת התנועה היא זמנית , עד לרגע שבו 
יגברו הלחצים על המחסום . עקרונית , אין הבדל בין דגמים סייסמים שונים , 
המנסים לאתר את קו המגע בין הגושים ואת אזור הטלאי . כל הדגמים האפשריים 
מנסים לחזות את רעידת האדמה בהסתמך על גישה אמפירית , הנתמכת בניתוח של 
דגם פיסיקלי מוגדר ; גישה המקרבת את תחזית רעידות האדמה לטכניקה של תחזית 
מזג האוויר ומגדילה את התקווה לפיתוח דגם אמין לחיזוי כזה . כל שנותר עתה 
הוא להמתין ולראות אם אכן צדקו הגיאולוגים מקולורדו בתחזיתם . 
