הערב , באולם להקת המחול " בת דור " , תתקיים הופעה חגיגית של הלהקה לרגל 
הוצאת הספר " בת דור מחווה לזנט אורדמן " . מבקרת המחול של הגרוסלם פוסט " , 
דורה סאודן , שוחחה עם מעריציה של אורדמן והתוצאה היא ספר במתכונת אלבומית 
( הוצאת דניאלה די - נור ) , עם צילומים שאפשר היה לייחל להדפסה קצת יותר 
קונטרסטית שלהם , כולו סביב דמותה של אורדמן . זהו ספר דו - לשוני שערוך 
כך שאת דפיו הופכים מימין לשמאל , וזה חל גם על הקטעים באנגלית . אפשר לקרוא 
שם זיכרונות על אורדמן מפי ידידותיה לבית הספר בדרום אפריקה , מורותיה לבלט 
שם ( היא רקדה שם את " גיזל " , לפי בחירתו של אנטון דולין , כשהיתה בת 
41 ) , דברים חמים מפי בני משפחתה , וגם דברי הערצה מפי כוריאוגרפים שיצרו 
למענה , רקדנים ועובדים של " בת דור " , וכמובן הברונית בת שבע דה רוטשילד , 
שהפגישה בין אורדמן למרתה גרהם , ואחר כך הקימה עבורה את " בת דור " . 
על פי הספר , אורדמן איננה רק רקדנית מופלאה , אלא גם אישה נדיבה , מנהלת 
יעילה וקפדנית ומסורה היודעת לדאוג לרקדניה אבל גם להשליט משמעת בעבודה , 
אישיות שמשכילה לשלב בין מחול קלאסי ומודרני וגם לבנות בית ספר מקצועי מעולה 
שהוא בסיס ללהקה מעולה . משתמע מהספר שאלמלא אורדמן לא היה מחול מקצועי 
מודרני בישראל . נכון שלהקת " בת שבע " הצליחה בחו"ל , כך בספר , אבל 
זה היה בזכות הסימפטיה לישראל . רק " בת דור " גרמה לכך שישראל הצליחה 
בחו"ל בזכות המחול . זהו ספר מטעם , וקשה לדרוש ממנו גם הערכה שקולה לתרומתה 
של אורדמן . העובדה שיש המבקרים את דרכה בישראל נרמזת במעומעם , ומיוחסת 
לקנאה . אורדמן , על כל פנים , יודעת להשיב מלחמה שערה , אבל אינה עוסקת 
בזוטות כאלה , כך נאמר שם . יש גם כמה מלות ביקורת מעריצות : היא אישה 
קשה , אבל כולם מכירים בזכותה לכך , כי זה נעשה בשירות המקצועיות והמחול ; 
היא רקדנית דרמטית יותר משהיא רקדנית לירית או קומית . פרק בפני עצמו הוא 
על מאבקה ההירואי של אורדמן בגופה שלה : ניתוחי החלפת מפרק הירך אחריהם 
חזרה לרקוד ב"פיאף " למרות הכאבים , והמאבק במחלת סרטן השד . הרווחים 
ממכירת הספר ( המחיר 99 . 92 ש"ח ) קודש לחוג ידידי מרכז סמבור להמטולוגיה 
ואונקולוגיה לילדים במרכז הרפואי בילינסון . גם הכנסות מערב הגאלה במלאת 
02 שנה ל " בת דור " יועדו למטרה דומה , ושם שבה אורדמן לבמה אחרי מחלה 
קשה . קפמאבינהכל בספר , החל מיכולתה של אורדמן להכין ספגטי בולונז ועד 
לסיפור של קנת מייסון , שהוא עוזרה של אורדמן בניהול בת דור . הוא מספר 
שפגישתם הכמעט ראשונה היתה בחדר הכושר , כשהיא שוכבת על בטנה . " כשהגעתי 
הביתה , שאלה אישתי : איך היא נראית ? ואני עניתי : אני לא יודע , 
אבל יש לה ישבן משגע " . 
