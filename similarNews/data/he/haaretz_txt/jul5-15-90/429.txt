שרק אל - אוסט " , כי השיחות המתקיימות כעת בין עירק ואיראן מתמקדות בעיקר 
בשאלה כיצד לקשר בין היוזמה העירקית והתגובה האיראנית הרואה בהחלטה 895 
בסיס לפסגה בין הנשיאים סדאם חוסיין והאשמי רפסנגאני . הערכות אופטימיות 
אומרות כי תיתכן פסגה ביניהם באוגוסט . המגעים לקראת פסגה החלו בזנווה בין 
השגריר העירקי ברזאן אל - תכריתי והשגריר האיראני סאירוס נאצרי , בעת שהאיגרת 
העירקית השנייה נמסרה לאיראן . ייתכן שדרג המגעים האלה יעלה קצת , בפרט 
משום שחלק מהמגעים ייערכו ברומא בנוסף למגעים הנערכים בזנווה . המקורות מסרו 
כי את הפגישות הללו דרש הצד האיראני ועירק נענתה לדרישה , כשהיא רואה בהן 
הכנה לפסגה וערבות להצלחתה . בעקבות זאת , מטרת הפעולות הנוכחיות היא להכשיר 
קרקע מתאימה לדברים שיידונו בפגישות בין סדאם חוסיין ורפסנגאני . המקורות 
הוסיפו כי למרות שבהכנות המתקיימות כעת חלה התקדמות ניכרת לגבי הפרטים שאפשר 
להגיע ביחס אליהם להבנה הדדית ולראות בהם בסיס לפגישה , הרי פסגה לא תתקיים 
לפני סוף חודש אוגוסט וזאת לפי ההערכות האופטימיות ביותר . המקורות ציינו 
שעוד לא הוסכם על מקום כינוסה של הפסגה , למרות שקיימות הצעות רבות , וביניהן 
פקיסטאן . באשר לקשר בין היוזמה העירקית והדרישה האיראנית , מסרו המקורות 
כי העניין תלוי באופן בסיסי בתפקידו של מזכ"ל האו"ם , פרז דה - קוויאר , 
ונציגו האישי , יאן אליאסון . צפוי שנושא זה יהיה העניין החשוב ביותר 
שידון בין נציגי עירק ואיראן באירופה . ביוזמתה , מעוניינת עירק בפגישות 
ישירות ללא מתווכים , כדי להקל על הצדדים את הדו - שיח ואת הדרך להבנה משותפת , 
כך שאחר כך יושג הסכם מדיני ביחס לנושאים שיש לגביהם חילוקי דעות . בשלב 
הזה יקרא מזכ"ל האו"ם ליישם את מה שיוסכם עליו , זאת עם ההדגשה בנסיבות 
רבות על כך שציר הפגישות העירקיות - איראניות יהיה החלטה 895 . איראן , 
לעומת זאת , מתעקשת שלא להתנתק מהאו"ם , וזאת כדי להשאיר לעצמה ערבויות , 
במקרה שלא יושגו נקודות הבנה ומפגש עם עירק . מסיבה זו , אגרת התשובה 
של איראן על היוזמה העירקית , ציינה כי " לא צריך להפחית מחשיבותה של החלטה 
895 " . כמו כן הגיבו האחראים האיראנים , ובהם הנשיא רפסנגאני , על האיגרת , 
בהצהרות שלפיהן החלטה 895 צריכה להיות בסיס לפגישת הפסגה . 
