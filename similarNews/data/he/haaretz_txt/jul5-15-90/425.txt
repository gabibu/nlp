לדעתי יש הצדקה לביטול דו"חות חניה של עובדים בגופים הנותנים שירות חיוני , 
רק אם מדובר בעבירות שמבוצעות במהלך העבודה , בימים אלה ובעתיד . לא מתקבל 
על הדעת שביטול הדו"חות הללו יחול על עבירות שבוצעו לפני שנתיים , שלוש 
וארבע שנים , כי היועץ המשפטי של העירייה , שהוסמך ע"י היועץ המשפטי לממשלה 
לבטל את הדו"חות , איננו מסוגל לבדוק אם עבירה מסוימת שבוצעה לפני שלוש 
שנים , נעשתה בתפקיד או אחרי שעות העבודה . בהחלט . אני מתאר לעצמי שישנם 
עובדי ציבור הנותנים שירות חיוני , שמחזיקים בידיהם מאות דו"חות חניה שתשלום 
הקנסות שלהם מסתכם באלפים רבים של שקלים . עצם ההחלטה המעניקה להם אפשרות 
לפנות ליועץ המשפטי של העירייה ולבקש לבטל את הדו"חות , היא פתח לניצול 
לרעה , ויש בה משום איפה ואיפה , משום שאזרח מן השורה שאיננו עובד בגוף 
הנותן שירות חיוני , כלל איננו רשאי לבקש את ביטול הפטור . אם מדובר בעבירות 
שבוצעו בימים אלה , ניתן לבקש מעובד השירות החיוני להביא ראיות ולהוכיח 
שהדו"ח ניתן לו בעת מילוי תפקידו , אבל אם , כפי ששמעתי , בוטלו גם דו"חות 
חניה שניתנו מאז דצמבר 7891 , יש בכך פגם חמור , כי אינני חושב שיועץ משפטי , 
שההכרעה נתונה לשרירות לבו , יכול לוודא את אמיתות דבריו של מגיש הבקשה 
אחרי כמה שנים . בוודאי . אין ספק שהנושא מחייב בדיקה נוספת . בכוונתי 
לבחון אותו מקרוב . בדעתי לזמן לישיבת הוועדה את היועצים המשפטיים של כמה 
עיריות גדולות , על מנת לברר עמם באיזה אופן הם מעניקים את הפטורים לעובדי 
המוסדות והחברות הציבוריות . אני מאד סקרן לדעת כיצד הם מחליטים אם הבקשה 
לקבלת הפטור מסתמכת על דיווח אמת או על דיווח שקרי . 
