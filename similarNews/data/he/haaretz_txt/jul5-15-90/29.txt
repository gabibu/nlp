( ע ) . מומחה למשק המים בארץ , הקובל כי מחדלי הרשויות בפתרון משבר 
המים עלולים להביא עוד השנה ל"מחדל יום כיפור במקורות המים " , עתר אתמול 
לבית המשפט הגבוה לצדק בבקשה להורות לשרי החקלאות והפנים , לנציב המים ולחברת 
מקורות להפחית בהקצבות מים , בעיקר לחקלאות , ולהעלות את מחירם הריאלי 
לצרכנים . העתירה הועברה לדיון בפני הרכב של שלושה שופטים ולדיון הוזמנו 
נציגי המשיבים . בעתירה שהגיש לבג"ץ מציין יששכר בן - חיים מחולון , כי 
הוא כלכלן שהתמחה בנושא משק המים לאחר שורה של תפקידים שמילא בתחום זה . 
בן - חיים , המבקש להבטיח באמצעות בג"ץ " ניהול תקין של משק המים " , מתבסס 
בין השאר גם על ביקורת חריפה שמתחה מבקרת המדינה בדו"ח השנתי האחרון שלה , 
על " עצימת עיניים , קוצר ראות והתמקדות בצרכי השעה " , שגרמו למשבר המים 
הנוכחי בישראל . הוא טוען כי עודף ביקוש של צרכני המים בארץ , למגזריהם 
השונים , מומש על ידי שאיבת - יתר ממקורות המים הדלים בלאו - הכי , והדבר 
גרם לירידת מפלסי מי התהום עד לקו אדום , באופן שדולדלו וחוסלו עתודות המים 
בארץ . צריכת היתר של מים גורמת לדבריו להמלחה שיטתית של בארות המים , לפגיעה 
איכותית במי השתייה ולחשיפת אוכלוסיות שלמות למים באיכות נחותה וברמת סיכון 
גבוהה . העותר מצטט מאמר של האגרונום והכלכלן ד"ר רן מוסנזון , הקורא " למנוע 
מחדל יום כיפורים התש"ן במקורות המים " . בהסתמך על נתונים אלה , מאשים העותר 
יששכר בן - חיים , כי נציב המים לא פעל במשך כל שנות כהונתו לשמור ולפקח 
על משק המים , וכי הקצבות המים שאישר השנה מסכנות את מאגרי המים בארץ . 
לפיכך מבקש בן - חיים שבג"ץ יורה לנציב לעדכן את רשיונות הפקת המים , תוך 
הפחתת ההקצבה לחלק מהצרכנים , באופן שימנע את דלדול המקורות . עוד טוען 
העותר כי מחירי המים אינם ריאליים ונמוכים מעלות הפקתם , הודות לסבסוד ממשלתי 
גלוי וסמוי , המוערך על ידו בכ002 מיליון דולר לשנה . הדבר הביא לסחרור 
של ביקוש מוגבר למים מחד גיסא ולהגדלת כמות ההשקעות בתחום זה מאידך גיסא . 
השיטה הקיימת של חישוב עלויות מים לא נותנת , לדברי העותר , את מלוא התמורה 
לספקי המים , והדבר עלול לסכן בעתיד את חברת מקורות . בן - חיים מבקש שבג"ץ 
יורה לשר החקלאות ולנציב המים לחשב את מחירי המים לפי עלותם הממשית , וכן 
שיורה לחברת מקורות לספק מים במחירים ריאליים כדי להבטיח את קיומה . 
