נראה שבחברת היבוא הוותיקה , מנשה אלישר , עדיין מאמינים שטוב שם משמן 
טוב , ועל כך אני מעידה מניסיון אישי . חברה זו ייבאה לפני שנים אחדות את 
מעבד - המזון " ויוה " , מתוצרת איטליה , שאותו רכשתי במשביר לצרכן . 
התרשמתי אז מן העובדה שבמחיר הבסיסי היו כלולים גם חלקים נוספים , כמו אבזרים 
לסחיטת מיץ הדרים ואבזרים לסחיטת מיץ גזר . כמה חלקים נפגעו אצלי כבר בשנה 
הראשונה , והחלפתי חלק מהם בכסף מלא . מאחר שחלק אחד נפגם שוב ושני חלקים 
לא החלפתי מיד , פניתי ליבואן וטענתי שאילו היה נפגם רק חלק אחד , הייתי 
רוכשת אותו שוב בכסף , אבל כשמדובר בשלושה חלקים ובשבירה חוזרת , יש לי 
ספקות אם הדבר אכן קורה באשמתי . חרף העובדה ששנת האחריות חלפה מכבר , הורה 
המנהל הירושלמי , יואל ביאלה , למזכירתו להתקשר מיד לנותן השירות של החברה 
ולספק לי חלפים על חשבון חברת אלישר , ואף צייד אותי במכתב מתאים . קיבלתי 
שלושה חלקים חדשים לשביעות רצוני המלאה . אגב , הם הפסיקו לייבא את מעבד - 
המזון הזה והסיבה , לדברי המנהל , היא רוויה בשוק המקומי של מעבדי - מזון . 
עם זאת , הם ממשיכים לספק חלפים . בחברה אין יודעים עד לרגע זה שאני עיתונאית 
הכותבת גם על נושאים צרכניים . 
