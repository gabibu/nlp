במרכז הרפואי " ביילינסון " הצליחו לשחזר עצבים בגף השמאלי העליון של עולה 
חדשה בת 92 , שנפגעה בתאונת דרכים בבריה"ם בטרם עלתה לארץ . עקב קרע של 
העצבים , במהלך הפגיעה , אשר מוצאם בצוואר , נותר הגף העליון השמאלי משותק 
לחלוטין . החולה נותחה בבית החולים ביילינסון , ביחידה לכירורגיה של היד 
ומיקרוכירורגיה שבתחום המחלה האורתופדית , במשך 61 שעות רצופות . במהלך 
הניתוח ניסו הרופאים לגשר על הרווח שנוצר בין קצות העצבים שנקרעו . נלקח 
שתל של אחד העצבים ביד הפגועה שלא היה סיכוי להתאוששותו , והוא חובר לעצבים 
הקרועים . לאחר חיבור כלי הדם של העצב המושתל לכלי הדם הראשיים בצוואר , 
חודשה אספקת הדם לעצב . לאחר שבוע של אשפוז שוחררה החולה לביתה . מבית 
החולים נמסר , כי זמן ההתאוששות וההחלמה של העצבים במקרים כאלה הוא ארוך 
מאוד . הסימנים הראשונים של ההתאוששות העצבית צפויים להופיע כחצי שנה לאחר 
הניתוח , ותהליך החלמה כולו עשוי להימשך כשנתיים ויותר , משום שהצמיחה 
של תאי העצב שנחתכו היא בקצב של 1 מ"ם ליום . 
