שר התחבורה , משה קצב , יציע להעלות את מחיר הבנזין למכוניות במספר אגורות 
לליטר , ולממן בכך חלק מהוצאות המלחמה בתאונות הדרכים . הצעה זו נבחנת בימים 
האחרונים על - ידי צמרת משרד התחבורה , במסגרת תוכנית כוללת למלחמה בתאונות . 
בקרוב יציג קצב את התוכנית בפני הממשלה , וידרוש הקצאת משאבים נוספים למערכה 
למניעת תאונות . קצב אמר אתמול , כי הוא תומך בהפעלת התוכנית להעלאת מחיר 
הבנזין למשך שנה - שנתיים , מאחר שהיא יכולה לסייע במימון ההשקעות בתשתית . 
לדבריו , העלאת מחיר ליטר בנזין לצרכן באגורה אחת תגדיל את הכנסות המדינה 
ב31 מיליון שקל לשנה . שר התחבורה אמר , כי יש לבצע השקעות בהיקף נרחב בתשתית 
הכבישים , ולדאוג לאחזקתם . ההשקעות בתשתית הכבישים , לדבריו , יכולות 
לסייע במציאת תעסוקה לדורשי העבודה במשק ולעולים החדשים . הנזק הכלכלי , 
הנובע מתאונות הדרכים , מגיע ל007 מיליון שקל בשנה . שר האנרגיה והמדע , 
הפרוף יובל נאמן , אמר כי אם תועלה הצעה לייקר את הבנזין למכוניות לצורך 
מימון פעולות לבטיחות בדרכים , היא תישקל לגופו של עניין , ואפילו בצורה 
אוהדת . לעומתו , הדגישו גורמים באוצר , כי במערכת מס מודרנית אין מוטלים 
מסים לצורך ייעוד מסוים . " צד ההוצאות נקבע לפי מערכת העדפות תקציביות , 
וצד ההכנסות בהתאם לשיקולים פיסקליים . אם קיים צורך להגדיל את ההוצאה 
בנושא הבטיחות בדרכים יש למצוא מקור מימון בתוך התקציב , ועל חשבון מקורות 
אלטרנטיוויים " , אמרו . 
