המנהל האזרחי ביו"ש החליט לפתוח את המכללה באבו - דיס ב8 ביולי . ממקורות 
צבאיים נודע כי במכללה באבו - דיס אמורים ללמוד 052 תלמידים . כמו כן הוחלט 
לפתוח את מכללת אל - נגאח בשכם ב51 ביולי ובמכללה הזו ילמדו 051 תלמידים . 
מקורות צבאיים הדגישו כי ההחלטה לפתוח את שתי המכללות , באה לאור הבטחות 
כי לא יהיו הפרות סדר בקרב התלמידים ואם אכן יהיו יוחלט על סגירתן המידית . 
מבית החולים בטול - כרם נמסר אתמול על ילד בן 31 , מהכפר לבד , בנפת טול - 
כרם , שהגיע פצוע מ3 כדורי גומי בירכו . מקורות פלשתיניים מסרו כי שלשום 
בלילה נפצע צעיר בן 02 , תייסיר בילאל , מכפר עתיל ליד טול - כרם , מכדור 
פלסטיק ברגלו , בהתנגשות עם חיילים בכפר . שלשום בלילה נפצע גם נער בן 
51 מגנין , אחמד שלבי , מכדור בחזהו , מסרו המקורות . מצבו הוגדר כיציב . 
מקורות צבאיים מסרו כי בטול כרם נזרק אתמול אחה"ץ בקבוק תבערה לעבר משאית 
המשמשת לשאיבת ביוב . הבקבוק התלקח על הכביש , מבלי לגרום לנזק או לנפגעים . 
בעקבות התקרית סגר צה"ל את האזור , פתח בסריקות ובחיפושים ועצר חשוד אחד 
בביצוע המעשה . גופת הגבר שהתגלתה שלשום ליד מחנה הפליטים אל - אמערי , 
בנפת רמאללה , זוהתה אתמול כגופתו של תושב המחנה פיראס חסונה , בן 02 . 
מקורות פלשתיניים מסרו כי האיש נחטף שלשום מביתו , ע"י קבוצה של רעולי 
פנים ונרצח בדקירות סכינים . האיש היה אסיר ביטחוני ושוחרר לפני ימים אחדים 
מבית הכלא . מקורות פלשתיניים אומרים כי הוא נחשד בסיוע לשלטונות וכי נשתל 
בכלא ע"י כוחות הביטחון כמלשין . המשטרה שחוקרת את המקרה כבר עצרה כמה 
חשודים במחנה . אתמול היה היום האחרון לחג הקרבן המוסלמי , ולבד משתי התקריות 
באזור טול - כרם שרר שקט ברחבי הגדה , ולא הוטל עוצר בשום יישוב . בתקריות 
ברצועת עזה נפצעו אתמול שלושה תושבים , במהלך התנגשויות עם כוחות צה"ל . 
מקורות פלשתיניים דיווחו על תקריות בעיר עזה , בחאן - יונס , רפיח וגבאליה . 
עוד מסרו המקורות על שני תושבים שהוכו ממחנה הפליטים גבאליה , לאחר שנחשדו 
בסיוע לשלטונות . נציג דובר צה"ל בפיקוד דרום דיווח על הפרות סדר מעטות שהיו 
אתמול ברצועה , החיים התנהלו כסדרם ומבתי החולים ברצועה לא נמסר על תושבים 
ערבים פצועים . 
