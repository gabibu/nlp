בתי הזיקוק נערכים לאספקת בנזין נטול עופרת בארץ . מנכ"ל בתי הזיקוק , 
משה בר - אילן , מסר אתמול במסיבת עיתונאים בחיפה כי חלק מההשקעה הכוללת 
של כ001 מיליון דולר , כבר מצוי בשלב ביצוע בבתי - הזיקוק באשדוד ובחיפה , 
במסגרת פרויקט הפצחן הקטליטי ( מתקן המעבד את הבנזין כך שניתן יהיה להשתמש 
בו ללא עופרת ) . לדברי בר - אילן דרושה השקעה נוספת של כ08 מיליון דולר , 
הנמצאת כעת בגיבוש סופי וצפויה להיות מוגשת לאישור דירקטוריון החברה במועד 
קרוב . אספקת בנזין נטול עופרת צפויה להתחיל בסוף ספטמבר , לקראת הגעת 
מכוניות משנת 19 . צריכת הבנזין ללא עופרת תתפתח בהדרגתיות , כאשר בשנים 
הראשונות הגידול יהיה איטי יחסית , משום שהחוק המחייב שימוש בפצחן קטליטי 
עדיין לא ייכנס לתוקפו . עם כניסת החוק לתוקפו בשנת 3991 , צפויה האצה 
גדולה בשימוש בבנזין נטול עופרת , והצריכה של בנזין זה תגדל לפי ההערכות 
בשיעור של % 01 לשנה . עם השלמת הפצחן הקטליטי יהיו בתי הזיקוק בחיפה ובאשדוד 
ערוכים לספק את כל הצריכה של בנזין נטול עופרת עד המחצית השנייה של שנות 
התשעים . הדבר מותנה בהיערכות גורמים נוספים במשק הדלק כגון פריסת התחנות 
וקביעת המחיר לצרכן על - ידי הרשויות . 
