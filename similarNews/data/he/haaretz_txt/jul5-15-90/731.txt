בביהמ"ש הצבאי בעזה הורשעו אתמול ארבעה חברי חוליית מחבלים , שפעלה באזור 
רפיח . במשך חודשיים הציבו חבריה מארבים לסיורי צה"ל והשליכו בקבוקי תבערה 
לעבר כלי - רכב צבאיים והניחו מטעני חבלה מאולתרים . באחד המקרים השליכו 
חברי החוליה בקבוקי תבערה לעבר אמבולנס צבאי ; לא היו נפגעים בתקרית זו . 
ביהמ"ש הצבאי בראשותו של נשיא ביה"ד סגן אלוף אלי זיכרמן וכן שני שופטי 
צד , גזרו עונשים כבדים על ארבעת חברי החוליה . הנאשם הראשון סלמאן אשוואי , 
בן 02 , נידון ל52 שנות מאסר , מהן 31 לריצוי בפועל . חברו , חאלד 
חמדי , בן 22 , נידון ל03 שנות מאסר , מהן 71 לריצוי בפועל . השלישי , 
גמאל אשאווי , בן 91 , נידון ל52 שנות מאסר , מהן 31 לריצוי בפועל . 
המחבל הרביעי מחמוד אשאווי , בן 02 , נידון ל02 שנות מאסר , מהן עשר 
לריצוי בפועל . בחקירה נחשפו גם דרכי פעולתם של הארבעה , שעסקו מתחילת 98 
בהנחת מטעני חבלה מאולתרים ובזריקת בקבוקי תבערה . חברי החוליה נהגו להתפצל 
לשני זוגות , והציבו מארבים לכלי רכב צבאיים . כאשר חלפו כלי - רכב צבאיים 
הם היו משליכים את הבקבוקים על פי אות מוסכם מראש . בשני מקרים פגעו בקבוקי 
התבערה בשני כלי - רכב צבאיים והציתו אותם מבלי שהחיילים נפגעו . כמו כן 
הניחו ארבעה מטעני חבלה מאולתרים בשלושה מועדים שונים במטרה לפגוע בסיורי 
צה"ל . גם המטענים שהתפוצצו לא גרמו לפגיעות . ארבעת המחבלים היו עצורים 
למעלה משנה בכלא קציעות , והודו בעבירות המיוחסות להם . מקורות צבאיים 
הדגישו , כי מדובר באחת החוליות המסוכנות שפעלה באזור רפיח ולא בחלה בשום 
אמצעים , כולל שימוש בנשק חם . 
