יום לפני הנפילה , לא הכל קיבלו ברצינות כבדה את פרשנותו , בתשובה לשאלות , 
של אזליו ויציני . הוא דיבר ברורות על חוזקה של ההגנה הארגנטינית ועל חלוציה 
המהירים . רצה להבהיר שרק זה מטריד אותו . על כל פנים , הרבה יותר מהשאלה 
מי יפתח ויאלי או באגו ליד סקילאצי שלא לדבר על הנושא המדובר ( ואולי 
המגוחך ) ביותר : את מי אוהב יותר הקהל של נאפולי , את איטליה או את מראדונה , 
ולמי יריע . מרוב התייחסות שגילגלה כמה ימים כותרות אין סוף , כנראה שכחו 
עיתוניה הצעקניים של איטליה , כי דייגו הוא ארגנטיני , גם בנאפולי . עד 
שהרבבות הוכיחו זאת . העיסוק המוזר והנדיר הזה אולי תפס תאוצה מפני שהמנצחת 
הרי היתה צפויה , אז מה הטעם להשחית רבבות מלים על הנושא החשוב מכל , אך 
הלא פיקנטי ? שהרי אפילו גדודי העיתונאים כאן , מרביתם שועלי כדורגל , 
בחרו באיטליה כמועמדת מספר 1 לגמר , ויריבתה מספר 2 ( בהצבעה בכתב ) 
היא גרמניה . לפחות לגבי שתי הפינאליסטיות , ובראשן ה"אזורה " , לא היה 
ויכוח . עד שקילומטרים ספורים ליד הווזוב , זה פרץ . יומיים לפני כן , 
באותו איצטדיון , שיחזרה אנגליה " חצי היסטוריה " , כאשר ניצחה את הפתעת 
המונדיאל , קאמרון הנערצת , במשחק דרמטי , שעד " מקרה ארגנטינה " לעסו 
אותו בתאווה . אפשר לומר בוודאות : לא היה ספק שאיטליה תחכה , משלשום 
סמוך לחצות , ליריבתה בגמר באולימפיקו גרמניה או אנגליה . רק דבר אחד 
נשכח וצריך להכות על חטא החיזוי : זה אולי המונדיאל הלא צפוי ביותר , 
והוא עדיין לא נחתם . אפשר להבין את הכותרות האיטלקיות , גם בטלוויזיה , 
שפסקו אתמול : המונדיאל נסתיים בסאן - פאולו . אבל כמובן אין להסכים עמן . 
על כל פנים , איזה איטלקי חשב שלמחרת הכשלון המר יאמר נשיא התאחדות הכדורגל 
שלו : גם למקום השלישי יש חשיבות . איזו סיבה " הגיונית " היתה לכל בר - 
בי - רב להניח את הקלפים על אלופת העולם , שרוב משחקיה , אולי כולם , 
עד שלשום , עלבו בתוארה ? חוץ מההפסד לקאמרון , צריך לזכור שהדיחה במזל 
רב ביותר את בראזיל , וכך נגד יוגוסלאוויה בבעיטות 11 . דייגו הפצוע בקרסולו 
היה צל כבד של עצמו . מסירותיו האופייניות תרמו רק מעט לנבחרת כבדה ומבולבלת . 
אפילו שער אחד לא כבש , שלא לדבר על ויתורו מאונס על בעיטות העונשין המתוחכמות 
בעולם , השוות כמה שערים במונדיאל ממושך . ומול האלופה העלובה איטליה 
הגדולה והביתית . אנדצו ביארזוט , אדריכל אליפות 2891 , אמר כי איטליה 
הנוכחית כשרונית וטובה מהנבחרת שלו . לא דברי נימוס בעלמא . היה בהם אמת . 
לפחות בניתוח של הפוטנציאל . זנגה בלתי ספיג ; בארזי , הבלם המשובח , 
ברגומי , פרי ומאלדיני העניקו לאיטליה הגנת ברזל ; ומתי היה לכחולים מאגר 
אדיר כזה בהתקפה , כמו ויאלי , באגו , סרנה , קארנוואלה והבולדוזר החדיש , 
סקילאצי ? מתי היו למאמן איטלקי כאבי ראש כשנאלץ להחליט את מי לא להרכיב , 
מה שאיפשר לו מגוון אפשרויות , עד שהוכתר " אמן החילופים " והמוניטין 
שלו גאו מיום ליום . עד שלשום . עם נתוני פתיחה כאלה , שגימדו את אפשרויות 
ההפתעה , התייצבו למשחק " אלופת העולם המסכנה " , ומי שרבים כל כך מיהרו 
להכתירה " אלופת העולם החדשה " , שתציב שיא אליפויות ( ארבע ) . ואז נולד 
ה"בום " . סידרה של עבירות ארגנטיניות בפתיחה , רמזה שהאלופה יוצאת לקרב 
על תוארה עד לדקה האחרונה . וכאשר בורוצאגה , שעד מהרה היה לאחד מגיבורי 
הניצחון ירה לשער לחילוץ עצמות ראשון של הבלתי מוכנע , זנגה , נתברר בדיעבד 
שזה יקרה . כלומר , לא טיול איטלקי ל - 8 ביולי . לרגע , השתרר ביציעים 
ביטחון שאיטליה עולה על האוטוסטרדה לרומא . הרגע הזה ( 71 ) היה גדול . 
הכוונה להתקפה היוצאת מן הכלל . דה - נאפולי החל , גיאניני הערים על מגן , 
נגח אל ויאלי , זה בעט , גויקוצאה הדף וסקילאצי כבר עם חמישה שערים . 
התגלית של המונדיאל , " טוטו " , שהקדימו לכנותו כוכב האליפות , יורשו 
של דייגו 68 , המשיך לפרוץ , להשתולל , לסכן עד שלא היתה ברירה אלא לפצוע 
אותו קל . מבצע סולני א - לה - מראדונה הקפצה ובעיטה בסיבוב הזכיר שאוהדי 
נאפולי ביציעים . הריעו לו . הם עוד יתחרטו . עדיין לא הבחינו בכתובת 
הבלונדית שעל החומות , זו של קאניגה פרוע השיער . הוא היה אחד ההבדלים . 
החלוץ הארגנטיני האנרגטי נכנס אט - אט להילוך חמישי ופיצפץ את רחבת איטליה . 
לא זכור מתי ההגנה הזאת הובכה כך , בידי חלוץ אחד , כמו קאניגה . הוא 
נטל , לפחות חד - פעמית , את השרביט מסקילאצי האיום . לא בלי סיבות . 
ארגנטינה , בקרב חכם , נייד וקר - רוח , מצאה את דייגו בשיאו ( כאן , 
באיטליה ) ולידו נעו , נתנו קצב והאטו אותו , בסואלדו , בורוצגה וגוסטי . 
במיוחד בורוצגה נתן את משחק חייו על כל המגרש . תעמיד אופטי הציב את מראדונה 
בחוד , יחד עם קאניגה , אבל מראדונה נמשך לשם עד שארגנטינה תקפה , ואז 
חמק אחורנית ולאגפים כדי לתמרן , למסור , להרגיע בלי שומרים צמודים . 
כך גם הוליך לשער המשווה : מסירת סרגל שמאלה , אולארטיקוצאה הגביה , 
זנגה היסס , וקאניגה ( גם נגחן מצוין ) , בין פרי לזנגה כבש . הכל היה 
פתוח , עד שנתברר כי ארגנטינה באמוק ואילו איטליה בהלם . עד כדי כך , 
שלאורך דקות רבות לא עשתה דבר כדי למנוע את בדידותו של סקילאצי בין המגינים . 
שלישיה עורפית עשתה למעשה את התקפת איטליה לאפסית . רוגרי נצמד לוויאלי 
ולמחליפו סרנה ( מאוחר מדי , חלש מדי ) , סריסואלה נתכבד בתפקיד הקשה 
ביותר להכניע את סקילאצי , וסימון האחורי היה הכן לסתום פרצות , או להחליף 
אחד משני השומרים . וזה הספיק החל מהמחצית השנייה . סקילאצי שרף שטחים , 
ויאלי היה טעות בשיקול של ויציני . זה היה צריך להספיק , אילו הקישור 
האיטלקי לא היה קפוא ומדדה מאחור . משיכותיו של " טוטו " חסרו סיכוי , 
משום שדה - נאפולי , גיאניני ודונאדוני לא פרצו קדימה כבעבר . למעשה , 
זה ניכר כבר במחצית השנייה נגד אייר . אז מה טעם להכניס שני חלוצים טריים , 
ויאלי ובאגו , כאשר הלב ( הקישור ) לא פועם . והרי איטליה של ביארזוט 
הוכיחה ב - 2891 שהקישור הנפלא שלה מגן ותוקף הוא שעשה את פאולו רוסי , 
הוא שהביא את הגביע . תופעה מפליאה היתה בהגנת איטליה . במשחקיה הקודמים 
המבטיחים כל כך , שיגרה תמיד מגינים יחד או לסירוגין לתקוף . גם בארזי . 
שלשום קרה לה משהו . אחרי פתיחה טובה נתקפה בהלה מהיום הגדול והלוחם של 
ארגנטינה , וביחוד מקאניגה , בורוצאגה ודייגו . מעל כולם קאניגה . תצלום 
מצב , המעיד על כך . ב - 11 , בבעיטת עונשין לזכות איטליה , נשאר רק 
קאניגה בשטח האיטלקי . הקיפו אותו ארבעה איטלקים . לא באו לתגבר כוחות 
בבעיטת העונשין הקורצת להכרעה ( דקה 911 ) . עד כדי כך החדיר בהם קאניגה 
בהלה . הוא לבדו לא היה מצליח בכך , כפי שקרה לסקילאצי . כל החברים שלו , 
במשחק שהזכיר לי את ארגנטינה במקסיקו ( חוץ מדייגו ) עשו את הסנסציה . 
בספרד הבעירה איטליה מנועים אחרי המוקדמות . זכור הפיניש הגדול שלה . ארגנטינה 
קמה לתחיה רגע לפני הגמר . רק תזכורת ולא שום מילת תחזית . מסוכן יותר 
מתמיד . 
