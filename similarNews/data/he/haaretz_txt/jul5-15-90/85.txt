( ע ) . " לא קל לשלוח חולי - נפש , המהווים נטל על המשפחה והחברה , 
לבתיהם אך בימי השביתה אין מנוס מכך " . כך אמר אתמול המנהל האדמינסטרטיווי 
של בית החולים " שלוותא " , דב פסט , ביום השביתה הרביעי של בתי החולים 
של קופת חולים . בית החולים הפסיכיאטרי " שלוותא " אחראי על אזור המרכז 
כולו . מאושפזים בו בני - נוער במצב נפשי קשה וחולי - נפש מאזור השרון והשומרון . 
עקב השביתה נאלץ בית החולים לשחרר בימים האחרונים חלק מן המאושפזים , שניתן 
לשחררם מחוץ לכתתלי המוסד . אתמול נעדרו מבית החולים גם עובדי המינהל והמשק 
והעובדים הפארא - רפואים . לפיכך , ניתנו טיפולי חירום בלבד לחולים המאושפזים . 
גם מחלקת אשפוז יום היתה סגורה , אך חדר המיון קלט חולים , שהגיעו במצב 
פסיכוטי קשה , ומהם אושפזו מקרים דחופים , שבהם לא ניתן היה לשחרר את החולים 
לבתיהם . דב פסט אמר , כי הרמה התפקודית של בית החולים ירדה מאוד בימי השביתה , 
וגרמה לנזק בל - יתואר לחולים . גם בית החולים לחולי - נפש " טלביה " 
בירושלים הושבת אתמול . קפידבינבבית החולים השיקומי " בית לוינשטיין " 
ברעננה הורגשה אתמול השביתה ביתר שאת . היעדרותם של עובדי המינהל והמשק 
ויתר העובדים השיקומיים מנעה טיפול מנכים ומחולים , הנמצאים בשלבי השיקום . 
למעט ארוחות ותרופות חיוניות לא קיבלו החולים המשתקמים כל טיפול . עקב 
השביתה , אין בית החולים קולט חולים חדשים . בתל - אביב פעלו אתמול שלושת 
בתי החולים העירוניים , ובראשם " איכילוב " , ללא שיבושים כלשהם בעוד שמאות 
אלפי מבוטחי קופת החולים הכללית בעיר סבלו מן השביתה . עיקר הסבל נפל בחלקם 
של מבוטחי הקופה , שנזקקו לתרופות דחופות . בשל השבתת כל בתי המרקחת הקהילתיים 
של הקופה במרפאות השונות , נאלצו אלה לכתת את רגליהם לאחד משלושת בתי המרקחת 
התורניים בעיר , שנותרו פתוחים , וגם זאת בשעות לפני הצהריים בלבד . בבית 
החולים " איכילוב " התנהלה העבודה כסדרה , ונעשו מאמצים לבצע את הניתוחים , 
שנדחו משלשום . סגנית מנהל ביה"ח , ד"ר ביאנקה לדרמן , אמרה כי הבלבול 
במוסד הוא רב . " העובדים מבולבלים מכל ההודעות והשמועות הסותרות , המגיעות 
מהעירייה , ההסתדרות והוועדים השונים . קשה לתכנן את העבודה בצורה כזו " . 
לדבריה , אין היא יודעת כיצד יפעל בית החולים היום . קפידבינבארבעת בתי 
החולים הכלליים בירושלים , " הדסה " עין - כרם , " הדסה " הר - הצופים , 
" שערי צדק " ו"ביקור חולים " , התנהלה אתמול העבודה כסדרה . הרופאים 
התייצבו לעבודתם , המרפאות היו פתוחות וחולים התקבלו בחדרי המיון . בחדרי 
המיון של בתי החולים בחיפה " רמב"ם " ( ממשלתי ) , " כרמל " ( קופת 
חולים ) ו"בני - ציון " ( עירוני ) הורגשה אתמול תנועת חולים פחותה מזו 
המקובלת בכל ימות השנה . השביתה ב"רמב"ם " נכנסה ליומה השני , וועד הפעולה 
של הרופאים במוסד אישר לבצע חמישה ניתוחים דחופים , בעוד שעשרות פעולות 
כירורגיות אחרות בחולים , שהמתינו חודשים רבים בתור לניתוח , נדחו . בבית 
החולים " כרמל " נכנסה השביתה ליומה הרביעי , ואתמול הצטרפו אליה עובדי 
המינהל והמשק . רופאי בית החולים " סורוקה " בבאר - שבע שבו אתמול לעבודה 
של יום אחד , אך נבצר מהם להדביק את הפיגור , שנגרם בשלושת ימי השביתה 
הקודמים , בין היתר בשל שביתת עובדי המינהל והמשק והאחיות . 
