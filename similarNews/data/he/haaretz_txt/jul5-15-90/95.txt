קופנהאגן ( מיוחד ל"הארץ " ) . בווארשה פורסמו החלטות מרחיקות לכת של הרשות 
העליונה למוזיאונים בפולין . בתום ישיבה שבה נדון בהרחבה נושא המוזיאון 
במחנה אושוויץ , החליטה הרשות לערוך שינוי יסודי במוזיאון ולהבליט את העובדה , 
כי באושוויץ ובבירקנאו נרצחו בראש וראשונה יהודים , צוענים ופולנים . במסגרת 
השינויים שיחולו בתצוגה המתמדת של המוזיאון במחנה ההשמדה הוחלט לפנות לישראל 
לקבלת מוצגים , שיבליטו את שואת העם היהודי בפולין ובאושוויץ . בהחלטה 
זו יש משום תפנית ברורה לעומת המדיניות שהיתה נקוטה בפולין עד עתה , שהתעלמה 
מיהדותם של קורבנות מחנות ההשמדה ברחבי פולין . במסגרת השינוים הוחלט על 
פיטורי מנהל מוזיאון אושוויץ , קומוניסט שמונה על - ידי הממשלה הקומוניסטית 
בפולין . בהשראתו של המנהל הוצנעה במידה רבה רצח העם היהודי , והובלטו 
מעבר לכל פרופורציה מוצגים שנועדו לפאר ולרומם את ברית המועצות והצבא האדום , 
ששיחרר את אושוויץ בינואר 5491 . הרשות החליטה לפנות לבריה"ם ולבקש החזרת 
מסמכים , שנלקחו מן המחנה והועברו למוסקווה . למנהל החדש של מוזיאון אושוויץ 
נבחר ההיסטוריון יזי וורובלנסקי . בין החלטותיה הנוספות של הוועדה הקמת 
אנדרטה חדשה במחנה בירקנאו הסמוך לאושוויץ , והקמת מרכז כנסייתי מחוץ למחנה , 
שבו ייבנה המנזר הכרמליטי , המצוי כיום בתחומי המחנה . 
