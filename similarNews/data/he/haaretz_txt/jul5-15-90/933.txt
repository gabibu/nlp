ממשלת מזרח גרמניה קיבלה אתמול החלטה לקבל בשטחה כל פליט יהודי שירצה בכך . 
בתום ישיבה שבה נדונה המדיניות המזרח גרמנית החדשה כלפי זרים ופליטים אמר 
אלמר ברגר , האחראי מטעם הממשלה על הטיפול בנושא , כי ההחלטה בעניין היהודים 
התקבלה מסיבות הומניטריות . על פי הערכות משקיפים מהווה ההחלטה איתות ליהודים 
העוזבים את בריה"ם , ואינם רוצים לבוא לישראל , לבחור במזרח גרמניה כיעד 
חליפי להגירה . בשל האיחוד הצפוי של שתי הגרמניות , שיושלם כנראה באופן 
רשמי בסוף השנה הנוכחית , פירוש הדבר הוא למעשה פתח להגירה אפשרית גם אל 
החלק המערבי של גרמניה . מערב גרמניה מקבלת כיום פליטים יהודים רק אם בני 
משפחותיהם היו בעבר גרמנים , או אם יש ביכולתם אפשרות להוכיח שהם משתייכים 
ל"חוג התרבות הגרמנית " . בשנים האחרונות פעלה בון בתקיפות כדי למנוע מיהודים 
סובייטים , הטוענים להיות ממוצא גרמני , להתיישב בשטח הרפובליקה הפדראלית 
וליהנות מהטבות דומות לאלה הניתנות לעולים חדשים . קפידבינככל הנראה לא תואמה 
ההחלטה עם ממשלת מערב גרמניה . בדיון כולל על זרים ופליטים החליטה אתמול 
ממשלת מזרח גרמניה כי היא תעניק אזרחות לנרדפים פוליטיים שמצבם תואם הגדרות 
של אמנת זנווה ומסמכים ביו - לאומיים אחרים . כן קבעה הממשלה כי היא תרחיב 
את ההגנה על זרים הנמצאים במזרח גרמניה , ושנפלו באחרונה קרבן להתעללות , 
הכאות , פיטורים וניצול ( מדובר בעיקר בעובדים שהובאו על ידי המשטר הקודם 
מקובה , ממוזמביק ומווייטנאם ) . הממשלה גם החליטה , כי היא תאפשר לכל 
זר , שיוכיח כי יש לו מקום מגורים ואפשרויות להתפרנס , את השהות במזרח 
גרמניה . גם החלטות אלה לא תואמו עם מערב גרמניה , והן עלולות ליצור קשיים 
בתהליכי האיחוד . ברפובליקה הפדראלית , שהוצפה בשנים האחרונות בבקשות לקבלת 
מקלט פוליטי , יש נטייה גוברת והולכת להחמיר את הקריטריונים לקבלת זרים . 
