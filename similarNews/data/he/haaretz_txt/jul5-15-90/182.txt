מדינת ישראל קמה לא רק כדי לשמש מחוז חפץ לאומי ליהודים נפוצים . היא גם 
מגלמת את התעוררותה של הרוח הקיבוצית של האומה כולה , אף בפזורותיה . הרוח 
הקיבוצית הזאת היא הדלק האמור להניע את גלגלי " כוח המשימה " . לא עוד צדקה , 
לא עוד פשיטת - יד , אלא עסקים ותחרות כלכלית . וכאן אני מגיע להצעתי . 
אי - אפשר לשווק את המוצר שלנו תחת השם " כוח המשימה " . אין בו כדי להגדיר 
את המטרות אלא רק את הדרך והדרך נשמעת צבאית . מוצע , במקומו , שם חדש : 
" קדימה ישראל " . זהו שם הקורא להיחלצות כל - יהודית שנועדה להעלות את 
ישראל על דרך המלך , במקרה זה , כלכלית . באשר לקונצפציה גם פה יש צורך 
ברוויזיה שורשית . ראשית , קהל היעד חייב להשתנות . אי - אפשר לבוא יותר 
לדור האבות המייסדים אשר מיצה את עצמו ב04 שנים של מגביות ותרומות . זהו 
דור שפרש מעסקיו וכל זמנו מוקדש לתחביבים . בקטע שלנו מדובר בתחביב ששמו 
" כוח המשימה " . ואולם מאחורי הדור הקשיש צומח דור חדש של הבנים הממשיכים , 
בני ה04 וה05 וזהו קהל היעד החדש שלנו . הכוונה היא לעורכי - דין , רואי - 
חשבון , פרסומאים ואנשי שיווק שבחלקם הפכו להיות נשיאים ויו"רים של חברות 
משפחתיות ובחלקם צמחו ועלו לצמרת בכוחות עצמם . הגישה אליהם חייבת להיות 
פשוטה : לא לבוא בבקשת עצות כדי לשנות את פני המדינה , לא להציע להם באורח 
כללי להשקיע הון גדול , ולא למנוע מהם להתחרות בייצור המקומי . א . יש 
לטוות רשת של תאים ברחבי אמריקה ואירופה שיאוכלסו על - ידי אנשי העסקים 
הצעירים הללו . ב . הגוף המתאם בכל מדינה ומדינה תהיה הפדרציה היהודית , 
בסיוע לשכת המסחר המקומית . ג . ישוגרו משלחות של קהל היעד העסקי וכאן 
בארץ ייקבעו לכל משתתף פגישות אינדיווידואליות . ד . יאורגנו סמינרים שתכליתם 
לעודד את המעורבות העסקית בישראל . ה . יצא לאור ירחון מידע מעודכן , שיצביע 
בין היתר על נקודות השקעה פוטנציאליות . ו . תוקם קרן הון סיכון באמצעות 
הנפקת איגרות חוב ממשלתיות . ז . תיווסד קרן מחקר ופיתוח על - ידי הנפקת 
מניות למשקיעים תוך התחייבות מצדם לרכוש את הפטנטים העתידיים . ח . יש 
לפעול להקמתם של מפעלים קטנים , שיהיו קבלני - משנה של מפעלים בחו"ל תוך 
התחייבות מצד היהודים להעביר אלינו את ההזמנות . ט . יורכבו קבוצות סקר 
משותפות לאנשי חו"ל ולנו ( בעלי מקצוע ) אשר יאתרו פרויקטים פוטנציאליים 
בארץ . י . הקבוצות הללו ידלו , גם מן הגנזים , דו"חות מחקר ופיתוח מהעבר 
שלא נוצלו עד כה . יא . ייבנו כוורות של מדענים עולים כאשר במרכז כל כוורת 
מוצב חוקר עולה המגבש סביבו דור של ממשיכים - מצוינים מקומיים . יש לבטל 
את המשרדים של " כוח המשימה " בלונדון ובניו יורק , ולכונן בארץ מטה חדש 
ובלעדי . האפראט הזה יהיה גוף ממלכתי שימומן על - ידי מרכיביו ויכלול : 
1 . הנהלה ( ראש מטה , יועץ כלכלי ויועץ משפטי ) ; 2 . רפרנטים על - 
פי ארצות ותחומי התמחות ; 3 . חברי המטה נציגים של המוסדות הרלוונטיים : 
הפדרציות ( נציג אחד מאירופה ואחד מאמריקה ) , משרדי הממשלה השייכים , 
התאחדות התעשיינים , לשכות המסחר , הבנקים , הסוכנות היהודית , המרכז 
הלאומי למידע והמכון לחיזוי טכנולוגי בין - תחומי ; 4 . חדר - מצב ריכוז 
תוכניות קיימות ותכנון עתידי . אולם , בכל אלו לא סגי . אני הייתי מרחיק 
לכת ומציע לגוון את תחומי ההשקעה גם מעבר לתעשייה למשל בספורט , בתרבות 
הפנאי . אפשר בהחלט להסתכן בניבוי בכל הנוגע להצלחה כלכלית של נושאים כמו : 
1 . קאונטרי קלאב בירושלים ; 2 . מסלול גולף שני ( נוסף לקיסריה ) 
שימוקם בין יבנה לאשקלון ; 3 . רשת מתקני באולינג וסקווש ; 4 . הקמת 
מתקן רב - תכליתי באזור הקריות , במפרץ חיפה , אשר ישמש את כל האזור למופעים 
של בלט - קרח , קרקס , כדורסל , אירועי ספורט גדולים ואפילו כנסים ציבוריים ; 
5 . היפודרום למרוצי - סוסים ( הראשון בארץ ) , שייבנה באתר - ההיפודרום 
ההרודיאני בקיסריה . פה אפשר יהיה לשלב תיירות ארכיאולוגית עם מתן זיכיון 
להפעלת ההיפודרום לידי יזמים מחו"ל ( כאשר האחריות המוסדות מופקדת בידי 
המועצה להסדר ההימורים בספורט ) . דומה שבנייר הזה יש חומר ראוי להתמודד 
עמו . הזמן דוחק והדחיפות גדולה . 
