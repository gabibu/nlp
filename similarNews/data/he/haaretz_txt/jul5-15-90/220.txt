גלי הלם זיעזעו בשבוע שעבר את אזורי הים הכספי שכבר הפכו לעיי חרבות כאשר 
עובדי חילוץ תשושים סרקו במהירות את ההריסות בחיפוש אחרון אחר ניצולי רעש 
האדמה הקטלני באיראן . כסף , אספקה וצוותות חילוץ זרמו למדינה מארצות אחרות 
בעקבות בקשת העזרה של הנשיא האשמי רפסנגני . אך זרם הסיוע הזר העלה את חמתם 
של אנשי הקו הנוקשה באיראן . מאמר מערכת בעיתון " גמהורי איסלמי " אמר 
כי הסיוע בא " מידיים מפוקפקות . . . המקוות שיוכלו להפיק תועלת מהרגשות 
ולטשטש את בוגדנות העבר " . קפמאפרקרפסנגני תקף את המתנגדים , וקרא לאיראנים 
להיות אסירי תודה לזרם הסיוע מחו"ל . " אני לא חושב שהאנשים השוכבים תחת 
ההריסות אומרים : לא , אנחנו לא רוצים סיוע זר " , אמר . " תגובתן של 
מדינות זרות לאירוע היתה מאוד הגיונית וצודקת " . האיתותים הסותרים עיכבו 
לפעמים פעולות הצלה . צוות חילוץ משווייץ התעכב בשדה התעופה של זנווה במשך 
03 שעות , בעוד מתונים וקיצוניים התווכחו באיראן אם להתיר את כניסתם למדינה . 
עובדי חילוץ מערביים רבים התלוננו כי היו איראנים שנואשו מהר מדי בחיפושיהם 
אחר ניצולים , לאחר שהנספים ברעש האדמה הוכרזו רשמית כקדושים . " נראה 
שהם מעוניינים יותר להתאבל בגדול על המתים מאשר לחפש אחר ניצולים " , אמר 
הרי ליף , איש " אינטרנשיונל רסקיו קורף " הבריטית . אך רוב הדיפלומטים 
המערביים הסכימו כי מאמצי החילוץ אורגנו באורח מרשים . ניסיונה של איראן 
במלחמת המפרץ סייע לה להתמודד עם האסון . שלטים ודוכנים של הסהר האדום , 
לאיסוף כספים וציוד , שצצו בכל קרנות הרחוב בטהראן , היו שם במבצעים דומים 
בתקופת המלחמה . איראנים רבים בעלי כישורים התנדבו לעבוד באזורים הנפגעים . 
לדברי השלטונות , מספר הנספים הגיע ל04 אלף פחות מכמה אומדנים מוקדמים . 
001 אלף נפצעו ו005 אלף נותרו ללא קורת גג . לדידו של רפסנגני , זרם צוותות 
החילוץ סיפק הזדמנות לפתוח את הדלת למערב . הוא קיבל בברכה סיוע מכל מדינה , 
להוציא ישראל ודרום אפריקה . לאחר בידוד פוליטי וכלכלי של יותר מעשור , 
קראו איראנים על תרומות נדיבות מאויביה הוותיקים של ארצם , כולל ארצות 
הברית , ערב הסעודית ובריטניה . סלמן רושדי , שעליו גזר חומייני דין מוות 
בשל ספרו " פסוקי השטן " , תרם 000 , 5 לירות שטרלינג . מתונים במשטר אמרו 
כי לסיועה של הקהילה הבין - לאומית יכולות להיות השלכות פוליטיות חיוביות . 
" אם סיוע המוצע מסיבות הומניטריות מביא לתוצאת - לוואי פוליטית , אין 
כאן שום סתירה " , אמר יועץ של שר החוץ עלי אכבר וליאטי . " אני חושב שהדבר 
טבעי . זה ירכך את האווירה " . אנשי הקו הנוקשה הדגישו כי אין לקנות יחסי 
חוץ טובים יותר באמצעות סיוע חירום . " נראה שאמצעי התקשורת חושבים שבגלל 
פרסום ידיעות על סיוע מסלמן רושדי לנפגעי הרעש , אנחנו נתפשר בעניינו " , 
אמר האייטולה סאדק חלחלי , ציר בפרלנמנט האיראני , המגליס . פקידים איראנים 
ואמריקאים כאחד הטילו ספק באפשרות כי מאמצי הסיוע יובילו להתקדמות במאמצי 
איראן לקבל חזרה את נכסיה המוקפאים בארה"ב , או במאמצים האמריקאיים לשחרר 
בני ערובה אמריקאים המוחזקים בידי קבוצות פרו - איראניות בלבנון . כמה פקידים 
איראנים מתחו ביקורת על שוואשינגטון התחייבה לתרום רק כמה מיליוני דולרים 
לסיוע החירום . " כולנו ציפינו להרבה יותר מארצות הברית ומבריטניה " , 
אמר פקיד בכיר בטהראן . " הסעודים שלחו בלי לומר מלה 04 מטוסי תובלה , 
ונתנו לנו למעשה צק פתוח . אבל מארצות הברית קיבלנו כסף קטן . רק כסף 
קטן " . הקיצוניים הדגישו כי הרפובליקה האיסלמית מסוגלת לדאוג לעצמה לחלוטין . 
אבל המדינה עדיין נאבקת להשתקם ממלחמתה עם עיראק וכלכלתה ממוטטת . האינפלציה 
הפכה את הריאל לחסר ערך , ומוטל קיצוב על מוצרים חיוניים רבים . רווחי 
יצוא הנפט הגלמי ירדו השנה כנראה ל9 מיליארד דולר , הרבה פחות מהתחזית , 
21 מיליארד דולר . מטרתו הראשונה במעלה של רפסנגני היא להחיות את כלכלת 
המדינה . בפברואר הוא העביר במגליס תכנית חומש שתרחיב את הסקטור הפרטי ותתיר 
מלוות והשקעות זרים . אנשי הקו הנוקשה התנגדו לכך בכל תוקף , ולדברי כמה 
דיפלומטים מערביים גבר עליהם רפסנגני רק תמורת ויתוריו בחזיתות אחרות . 
המערכה שנערכה באביב נגד מי שאינם מקיימים את החיגב חוקי הדת האוסרים על 
נשים לחשוף את פניהן , להתאפר ולשבת בחברת גברים היתה החמורה ביותר מזה 
כמה שנים . השלטונות גם ערכו מעצרים נרחבים של " אלמנטים המצדדים בפשרה 
עם המערב " . ביקורת על המשטר מושמעת בשקט , אך היא רווחת בקרב איראנים , 
גם בקרב עובדי סיוע מקומיים . הרושם הוא שרפסנגני נהנה מפופולריות לא - 
מבוטלת . אלה המתגעגעים במיוחד לשגשוג הכלכלי בתקופה השאח נותנים אמון רב 
ביכולתו של רפסנגני להעלות את רמת החיים . עם זאת , הוא צועד על חוט דק 
מאוד בין רפורמה חילונית לקנאות פונדמנטליסטית . בתפילות יום ששי בשבוע 
שעבר שוסעו דבריו לעתים קרובות בקריאות הרגילות נגד ארצות הברית וישראל , 
אבל המסר שלו ביטא אופטימיות באשר ל"שם הטוב " של איראן ומקומה " בלבו 
של כל אדם ברחבי העולם . 
