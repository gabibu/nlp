הטובין והסחורות השתנו , לפי צורכי האופנה , השוק והביקוש . לעתים , 
השיטות השתכללו . אך הענף קיים , ושורשי העץ מתרחבים ומעמיקים . מאז ימיה 
הראשונים יצרה המדינה תנאים , שבהם ההברחה כדאית . הברחת מצלמות הווידיאו 
באל - על , למשל , עונה על דרישה : מכס גבוה על המצלמות החדישות וביקוש 
אופנתי לסמל - המעמד החדש הזמינו הברחה . אך ראה זה פלא , לפני חודשים אחדים 
הפחית האוצר את המכס על מכשירי וידיאו מ%551 ל%09 וכבר גדל היבוא הרשמי , 
לדברי האוצר , ב%081 אחוז . אילו ירד המכס ל%02 , היו פוסקות ההברחות 
כליל . השנה מצפים , שתיירים ישראלים יחזרו מחו"ל עם מצלמות וידיאו קטנות . 
מי שעדיין לא הצטיידו במכשירי קומפקט - דיסק יבריחו גם אותם . לפני שנים 
לא רבות הבריחו בעיקר טלוויזיות קטנות , תנורי טוסטר - אוון , ווקמנים 
וציוד למטבח . בשנים האחרונות מבריחים בעיקר מכשירי וידיאו . עניין של כדאיות . 
כאשר מדינה מרגילה את אזרחיה להבריח , ההברחה נעשית טבע שני . ההברחות 
לארץ החלו עם קום המדינה בשני מישורים . מנמל חיפה הבריחו בעיקר ארגזי משקאות 
מתוצרת חוץ ומכשירי חשמל פשוטים לצריכה ביתית . מגהצים , למשל . תפסו 
גם ארגזים ובהם קופסאות חשודות של שימורי בשר . יבוא בשר משומר היה ענף משגשג 
בתנאי המחסור של השנים הראשונות . מבריחים חרדים הבריחו בקופסאות הבשר שעונים 
ודולרים בכמויות גדולות . המכס על שעונים היה גבוה . הברחה מוצלחת של שעונים , 
שנקנו בזול ממקורות מפוקפקים באירופה אחרי מלחמת העולם השנייה , הכניסה 
למבריחים ממון רב . חלקם היו מבריחים שעבדו לרווחת עצמם , ואחרים פעלו 
בשירותם של מפלגות ומוסדות דתיים אספו תרומות בחו"ל , בתרומות קנו שעונים , 
והברחתם הגדילה את ההכנסה . מפלגות ומוסדות חרדיים היו גם בין ראשי המבריחים 
של דולרים - במזומנים לארץ . השער הרשמי של הדולר היה באותם ימים לירה 
ישראלית אחת . בשוק השחור נמכר הדולר בשלוש לירות . המגבית המאוחדת עוד 
לא היתה , וכל מפלגה העבירה לכאן את הכספים שאספה בחו"ל . כשהפרש השערים 
גדול כל כך , ההברחה משתלמת מאוד . מפלגת השלטון , מפא"י , העבירה את 
כספיה לארץ , בדרך כלל , במניפולאציות בנקאיות ואחרות . במצב האנומלי 
של אז היו צדיקים מעטים מאוד . קפמאבינגם אם נתפס חלק מן הכספים או הטובין , 
עדיין יצאו המפלגות והמוסדות ברווח . אין איסור מן התורה על הברחות , 
ומה גם שהן נעשות למען מוסדות תורניים . רבנים מכובדים לא ראו בכך עבירה . 
יום אחד נעצר בנמל התעופה לוד רב ראשי נכבד של קהילה מכובדת ואמידה בחו"ל , 
שעלה לארץ . בחיפוש שעשתה המשטרה בכליו נחשפה כמות גדולה של דולרים . 
שאלו החוקרים את הרב מה יש לו לומר לזכותו , ושתק . ביקשו הנחיות מהמטה 
הארצי , כיצד לנהוג בו . השיב אדי סלע , ראש המחלקה הכלכלית במטה הארצי , 
שיעכבו את הרב עד שהוא יגיע . סלע , גנטלמן גבה - קומה ובעל נימוסים מרכז - 
אירופיים , הציג עצמו לפני הרב הישיש ושאל לפשר מעשהו . שתק הרב . ביקש 
סלע בדרכי נועם , שיאמר הרב משהו ואולי יימצאו נסיבות מקילות . השיב לו 
הרב במשפט אחד : " זה עניין שביני לבין המקום ואינני חייב לך תשובה " . 
הרב נעצר ושוחרר בערבות . גף בראונינג , מי שהיה מפקד מחלקת החקירות של 
המכס הבריטי , הקדיש בספר זיכרונותיו פרק מיוחד ליהודים חרדים שעסקו בהברחת 
יהלומים ושעונים . כמה מהם הבריחו את האבנים היקרות בתוך גופם , כשהן ארוזות 
בקונדומים . הברחת יהלומים היתה ענף כדאי בגלל המחסור העולמי ביהלומים גולמיים . 
כל מדינה קיבלה מן הסינדיקט הקצבה של יהלומים לליטוש . כל מה שהגיע לכאן 
שלא במסגרת ההקצבה זיכה את הבעלים ברווח גדול . היתה תנועה גדולה לארץ של 
יהלומים גולמיים , ותנועה מן הארץ של יהלומים מעובדים . יום אחד נעצר בלוד 
אחד הפוליטיקאים הבכירים ביותר במחנה החרדי . בידי המשטרה היה מידע , שהאיש 
מביא לארץ יהלומים , והיא נערכה בסודיות לפעולה , בפיקודם של ישורון שיף , 
ראש אגף החקירות במטה הארצי , ואדי סלע . השוטרים פשטו על האיש ועל 
פמלייתו , ערכו חיפוש וגילו אצל נושאי - כליו יהלומים מוברחים . הפעולה 
כולה נעשתה בלא ידיעת המפכ"ל אז , יחזקאל סחר . לדעת הקצינים , סחר לא 
היה מעז לאשר את הפעולה בלא התייעצות עם הדרג המדיני . קרוב לוודאי שאישור 
כזה לא היה ניתן , מסיבות קואליציוניות . מפא"י היתה זקוקה לאיש ולמפלגתו . 
לאחר שדיווחו הקצינים על התפיסה למפכ"ל , פנה סחר ללשכת ראש הממשלה , 
ומשם הורו לו לסגור את התיק . באותם הימים , שנות ה05 , היה למשטרה מידע 
על עוד הברחות שמעורבים בהן רבנים ופוליטיקאים מן המחנה הדתי . רבנים הועמדו 
לדין , ובמשפטיהם קשרו הם ואנשי - שלומם קשר של שתיקה וסירבו להעיד , גם 
כשאיימו עליהם בהעמדה לדין ובמאסר . הפוליטיקאים יצאו בלא עונש . קפמאבינוכל 
העת נמשכה גם תנועת ההברחות הלא - פוליטית . נמל חיפה היה השער הראשי 
למבריחים . ימאים הטמינו בדופנות האוניות סחורות והבריחו אותן לחוף , וכך 
נולדו המושגים " סחורות ימאים " ו"חנויות ימאים " . הסחורות המוברחות נמכרו 
בחיפה התחתית בראש חוצות , ומה שנמכר ביוקר בחנות מכובדת במרכז הארץ הוצע 
בזול בדוכני הימאים . לא הכל הוצג למכירה על הדלפקים . אבל , תמיד ידעו 
ישראלים היכן קונים ציוד חשמלי בזול . תמיד היו חנויות בתל - אביב שאפשר 
להזמין בהן מערכות סטריאו יקרות ויוקרתיות , טלוויזיות , רשמקולים ומכשירי 
וידיאו . את הסחורה מספקים מיד , או רושמים את הצרכנים בתור . כשמגיעה 
סחורה טרייה , במכולות או בהתגנבות יחידים , מודיעים לצרכן שיבוא לקחת . 
בגלל מכסים גבוהים , או עיוותים במדיניות המוניטארית והכלכלית , תמיד היתה 
ההברחה כדאית . כשהורידו השלטונות את המכס על פריט במידה ניכרת מיד פחתה 
ההברחה . היום ממעטים מאוד להבריח שעונים ומצלמות , כי לא משתלם להבריחם . 
עכשיו מבוקשות מצלמות וידיאו . 
