הזמר לשעבר קאט סטיוונס , המתקרא כיום יוסוף איסלם , פנה באמצעות פרקליטו 
לשגרירות הישראלית בלונדון , וביקש הסברים על הסיבות לגירושו מן הארץ לפני 
עשר שנים . הוא דורש משלטונות ישראל ערבויות לכך , שהדבר לא יישנה בביקורו 
הבא בישראל , ולצורך זה פנה גם למשרד החוץ הבריטי . איסלם הביע השתוממות 
על כך , שישראל ראתה בו סיכון ביטחוני , וציטט מספר הנביא חבקוק , כדי 
להוכיח את טענתו , שלפיה חדלו רוב היהודים זה מכבר להאמין לתנ"ך . " ברור 
למדי , כי לא ישרור שלום בארץ הקודש , כל עוד שולטים בה מנהיגים ציונים . 
הם הוכיחו , כי אינם מוכנים לחלק את כדור - הארץ עם אנשים אחרים . העובדה , 
שמנעו ממני להתפלל במסגד אל - אקצה , מוכיחה לעולם את אופיה העריץ של המדינה 
הציונית " . איסלם הדגיש , כי אינו חבר באש"ף או בתנועת החמאס , ונדרש לעונש 
המאסר הקל , שהוטל על הרב משה לוינגר , שהורשע בהריגת סוחר נעליים בחברון . 
