יותר ממחצית מקרב 852 רופאים , שהשתתפו במחקר אשר נערך במסגרת אוניברסיטת 
חיפה , הם בדעה כי שיתוף החולים בתהליך הטיפול תורם לבריאות . עם זאת , 
מממצאי המחקר אפשר לראות שרופאים העובדים במרפאות קופת חולים , נשים רופאות , 
וכאלה שסיימו את לימודיהם בבריה"ם , הם בעלי נטייה לעמדה פטרנליסטית כלפי 
החולים . המחקר " חלוקת הסמכויות בתהליך הטיפול הראשוני בבריאות , מנקודת 
הראות של הרופאים " נערך על - ידי רחל תבורי מאוניברסיטת חיפה , כעבודת 
גמר לקבלת התואר השני . המחקר עוסק בעמדותיהם של רופאים העובדים במרפאות 
בקהילה ובמרפאות חוץ בבתי החולים הכלליים בירושלים , באר שבע , גוש דן 
וחיפה , ובמסגרתו נחקרו בעלי התמחות במקצועות הרפואה הפנימית על ענפיה השונים 
( קרדיולוגיה , גריאטריה , ועוד ) . הרופאים נתבקשו להביע את דעתם לגבי 
חלוקת האחריות לבריאות הפרט בין גורמי הקהילה השונים , מהות יחסיהם עם החולים 
בתהליך הטיפולי ומהות קשריהם המקצועיים עם בעלי מקצועות אחרים בענף הבריאות 
כגון עובדי סיעוד , פיזיותרפיסטים ועובדים סוציאליים . המחקר מצביע על כך , 
שבמרפאות קופת החולים הכללית מאורגנת עדיין העבודה על - פי המתכונת הרגילה , 
שלפיה הרופא מנהל ומבצע את העבודה המקצועית , בעוד שהאחות מסייעת לו רק 
בחלק מהפעילות המקצועית . לדברי החוקרת , הצמדת אחות לרופא עדיין אינה 
מבטאת כיום גישה משתפת ושיוויונית , לא כלפי המטופלים ולא כלפי בעלי מקצועות 
הבריאות האחרים . בהשוואה לרופאי המרפאות גילו הרופאים העובדים בבתי החולים 
נטייה חזקה יותר לשיתוף החולה בטיפול . המחקר ממליץ ליזום תוכניות התערבות 
לשינוי עמדות הרופאים ולערוך שינויים ארגוניים במרכזי מערכת הבריאות כך שתהיה 
מדיניות - על מנחה שתשפיע גם על הפריפריות . כמו כן ממליצה החוקרת לעודד 
מגמות של תודעה צרכנית לשירותי בריאות ומודעות לטיפול עצמי הן כחלק ממדיניות 
העל החברתית - בריאותית של המדינה , והן בדרך של יזימת פעילות ממוקדת בנושאים 
אלה , ברמת הקהילה והשכונה . 
