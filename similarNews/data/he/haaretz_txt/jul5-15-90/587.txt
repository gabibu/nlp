מערב ברלין ( אי - פי ) . אלפי אנשים שטפו את מרכז הקניות במערב ברלין 
דקות אחדות אחרי שהקפטן הגרמני לותר מתיאוס הניף את גביע העולם . בשירה , 
ברעש צופרים , זיקוקין ובניפנוף דגלים חגג ההמון הצוהל ברחובות העיר . 
הקריאות : " גרמניה , גרמניה " , נשמעו מכל עבר . " אני שמח להיות גרמני " , 
קרא מרטין דלרה , בן 02 , תוך שהוא מניף את דגל ארצו בחגיגות הברלינאיות . 
מרינה הינץ אמרה , כי היא " חשה הנאה , שום דבר מלבד הנאה " . גם היא 
נשאה עימה דגל מערב גרמני ענק . חברתה פמלה קנופק הוסיפה : " גרמניה היתה 
צריכה לנצח , זה ברור " . אל החוגגים במערב העיר , הצטרפו גם מאות ממזרח 
ברלין , שגם הם צעדו נרגשים בתהלוכת הניצחון הענקית . החגיגות בברלין הזכירו 
בעוצמתן את אשר התרחש עם נפילת החומה המפרידה בין שני חלקי העיר בנובמבר 
האחרון . חגיגות דומות התרחשו במקומות אחרים במערב גרמניה , מפלנסבורג 
שבצפון עד לבאוואריה שבדרום . מערב גרמניה הצטרפה לבראזיל ואיטליה עם שלוש 
זכיות בגביע העולם . הפעמים הקודמות בהן היתה מערב גרמניה אלופה , ב - 
4591 בניצחון על הונגריה 32 בשוייץ , וב - 4791 באיצטדיון האולימפי במינכן 
בו ניצחה 21 את הולנד . 
