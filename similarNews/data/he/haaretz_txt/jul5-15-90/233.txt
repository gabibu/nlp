יש סימנים ברורים ורבים , אם כי חלקם עדיין עמום , שמירוץ החימוש הלא - 
קונוונציונלי ( כימי וגרעיני ) במזרח התיכון קיבל תאוצה משמעותית . הגורם 
הלא - קונוונציונלי מוכנס עתה בדרך גלויה יותר מאי - פעם למשוואות המאזן 
האסטרטגי באזור , אפילו לעמדות המוצהרות של הצדדים . העניין המדאיג ביותר 
הוא התחרות בין עיראק לישראל בנשק הלא - קונוונציונלי . במובן מסוים , 
שתי המדינות כבר הציבו עצמן , דה - פקטו , בהרתעה של מאזן אימה . במצב 
הנוכחי , על שתי המדינות להביא בחשבון , וברצינות , את האפשרות להסלמה 
לא - קונוונציונלית במקרה של תקיפת - מנע , שתוביל להתדרדרות מלחמתית אחרת 
ביניהן . פירושם בעליל של איומי סדאם חוסיין הוא הצבת קווים אדומים לפעילות 
הישראלית . ככל שהזמן ינקוף ולא ייעשה דבר , תיעשה הרתעת מאזן - האימה ליותר 
שבירה ורגישה . היציבות תתערער ככל שעיראק תתקדם בפיתוח יכולת גרעינית מבצעית 
משל עצמה . הרי עם כל הקשיים והאילוצים , ברור שישראל לא תשב שאננה לנוכח 
פיתוחו של נשק גרעיני בעיראק . מצב זה של מחויבות ישראלית למניעת גרען ערבי 
( " דוקטרינת בגין " ) , מול נחישות עיראקית להגיע לפצצה , הכרח שתעמיד 
את שתי המדינות על נתיב ההתנגשות . מועד ההתנגשות הוא רק שאלה של זמן . 
נחישות גרעינית עיראקית לא רק תוביל להתנגשות עם ישראל תהיה לה השפעה שלילית 
קשה על האזור כולו , פוליטית וצבאית כאחת . היא מאיימת לנתץ את האיזון 
העדין ששמר על כך ששאלת התפוצה הגרעינית באזורנו תישאר " עמומה " , " סמויה " , 
ולכן גם נסבלת מבחינה מדינית . הנשק הגרעיני ומקומו בסכסוך משול , לפחות 
עד לשנים האחרונות , לענן כבד המטיל את צלו האפוקליפטי על אלו הנמצאים תחתיו , 
אך דומה שהכל , לפחות מבחינת מדיניותם הרשמית , נזהרים מלהביט בו בעין . 
דומה שהושג מעין מודוס - ויוונדי . קפמאליד4במבט לאחור נראה שנוצרו חוקי 
משחק , רגישים ושבירים , המגדירים את התנהגות הצדדים . ישראל הרשמית התנהגה 
כמעט תמיד בזהירות מופלגת ומעולם לא התייחסה לחצי הכוס המלאה בפומבי . הוצגה 
רק חצי הכוס הריקה : מחויבותה של ישראל שלא להיות הראשונה להציג נשק גרעיני , 
ותמיכתה בעיקרון של הפיכת המזרח התיכון לאזור חופשי מנשק גרעיני , כאשר 
ייכונו תנאים מתאימים . מנגד , נטו מדינות ערב במדיניותן הרשמית במיוחד 
בתקופה שקדמה לגילויי וענונו שלא לעשות מטעמים מהאיום הגרעיני הישראלי . 
הן התייחסו אליו או כלא - אמין כנשק לשימוש צבאי , או כאל " בלוף " . 
דומה שחוקי משחק שהתהוו בלא תכנון או תיאום , היו בהם יותר חיות ועוצמה 
ממה שרוב המומחים סברו לפני דור , כאשר גרעון המזרח התיכון נתפס כעובדה 
לא - נמנעת . עתה נראה שחוקי המשחק עומדים בפני התמוטטות , אם לא תינקט 
יוזמה פוליטית מרסנת ומייצבת . כאשר היציבות הפוליטית באזור מתערערת , 
ובמהירות , והסכסוך הישראלי - הפלשתיני לובש אופי אזורי יותר , נהפכת שאלת 
הנשק הלא - קונוונציונלי ליותר אקוטית . גם מבלי להתייחס ישירות לאפשרות 
של התדרדרות למלחמה , עלולה להיות לעצם התמוטטות הסדר הגרעיני הישן השפעה 
שלילית קשה על האזור . גרעונה של עיראק עלול במשך העשור לגרור לגרעונן של 
עוד מדינות : איראן , מצרים , ערב הסעודית וסוריה . מזרח תיכון כזה יהיה 
חלום ביעותים לכל דייריו , בלא הבדל דת , גזע , מין וצבע . על שום רגישות 
הנושא וחשדנות הצדדים , רוב המומחים פסימיים לגבי הסדר גרעיני ישראלי - 
ערבי בעל תוכן , במצב של פחות מהסדר שלום כולל . למרות שההתפתחויות האחרונות 
מעוררות דאגה בוואשינגטון , בירושלים ובבירות ערב , לא הניבה הדאגה הזו 
שום יוזמה חדשנית . ובהיעדר שיח שקט וקונסטרוקטיווי בעניין , כל שחזינו 
בחודשים האחרונים , מאז הכרזותיו של סדאם חוסיין , הוא שיח מסלים של איומים 
ואיומי - נגד . כנקודת התחלה קונצפטואלית , חשוב להזכיר שהן ישראל והן מצרים 
תומכות , בעיקרון , בפירוז גרעיני אזורי . אך במבט שני , קונסנסוס זה 
מסתיר חילוקי דעות עמוקים ביותר לגבי התנאים הבסיסיים שיכולים להוות בסיס 
להוצאתו לפועל של הסדר פירוז גרעיני אזורי . ההצעה המצרית בנויה על המכניזם 
של האמנה לאי - הפצת נשק גרעיני ( ) ומוסדות הסוכנות הגרעינית הבין - 
לאומית ( ) . ההצעה המצרית , בצורה שהוגשה לעצרות האו"ם החל מ4791 , 
מתעלמת בעליל מהנסיבות הפוליטיות והצבאיות המיוחדות של הסכסוך הערבי - הישראלי , 
ולכן גם לא נוגעת בשאלת הקשר שבין שלום לבין היעדר נשק גרעיני במזרח התיכון . 
אלא שהיעדר זה בדיוק הוא שעושה את הגישה המצרית לפירוז גרעיני אזורי לבלתי - 
קבילה לישראל . על אף שישראל מתרצת את התנגדותה להצעה המצרית בצורך לקיים 
משטר פיקוח חמור יותר מזה שמוצע בה פיקוח שיתבצע במישרין על - ידי הצדדים 
עצמם ברור ששורשיה של ההתנגדות הישראלית עמוקים יותר משאלת הפיקוח . לגבי 
ישראל , היכולת הגרעינית משיקה בחרדת הביטחון המיוחדת לה . דומה שהיכולת 
הגרעינית המיוחסת לישראל נבנתה על הרעיון שרק ישראל שיש לה יכולת לאיים בשואה 
אפוקליפטית תוכל להבטיח את מניעת התרחשותה של שואה נוספת . מהבחינה הישראלית , 
קשה להעלות על הדעת שבהיעדר סילוק שורשי הקונפליקט הערבי - הישראלי , תוכל 
ישראל לוותר על דימוי ההרתעה הגרעינית המיוחס לה . אך להצעה המצרית יש גם 
קושי טכני לא - מבוטל , ודווקא מנקודת ראות ערבית . חתימה ישראלית על האמנה 
לאי - הפצת נשק גרעיני , או על כל הסכם גרעון אזורי ( במתכונת הסכם טלטולקו 
הדרום - אמריקאי ) , תהיה בהכרח בעייתית מאוד , ובצדק , בעיניים ערביות . 
חששות ערביים מכושרה הגרעיני של ישראל לא יסתיימו גם אם דימונה תהיה תחת 
פיקוח בין - לאומי מלא . מצבה הגרעיני של ישראל , כנראה , אינו מתאים 
כלל למשטר הפיקוח של או ההצעות הסטנדרטיות לכינון אזורים מפורזים מנשק גרעיני . 
משום הקשיים העמוקים האלה , ההצעות המצרית והישראלית אינן , בשלב הנוכחי , 
יותר מאשר רטוריקה דיפלומטית . מכאן גם הפסימיות של רוב המומחים . למרות 
זאת , על שום הסיכונים , יש צורך חיוני בחשיבה חדשנית יוצרת על הסדרי ביניים 
לבקרת נשק , כדי למנוע אותם הסיכונים . במקום לחשוב במונחים הישנים של 
הסדרי פירוז פורמליים , יש לחשוב באופן יצירתי על הסדרי ביניים , הבנה 
הדדית לא - פורמלית , שיתאימו לתנאיו הנוכחיים של האזור . אגב , קיימים 
סימנים שדווקא ממשלת הליכוד הימנית , בשל רצונה לדחוק את הנושא הפלשתיני 
לקרן זווית , תנסה לטפל דווקא בנושא הגרעיני האזורי . ובכל זאת , קשה 
לראות איך תצליח לקדם אותו ברצינות לנוכח אילוציה הפוליטיים . ברוח כזו אפשר 
לחשוב על הסדר שיחזק יציבות ואמון בין הצדדים , במיוחד בין ישראל לעיראק , 
כדי למנוע הסלמה . בצד הישראלי הסדר חבילה כזה פירושו מתן תוכן נוסף למחויבותה 
ארוכת - היומין של ישראל שלא להיות המדינה הראשונה שתציג נשק גרעיני באזור . 
קיימים לפחות שלושה אלמנטים , המהווים מרכיב מרכזי במחויבות הישראלית ( 
דומה שכבר עתה הם חלק מהפרקסיס הישראלי , אם כי לא במפורש ) : הימנעות 
מביצוע ניסוי גרעיני ישראלי ; הימנעות מאיומים גרעיניים ; הימנעות מהעברת 
טכנולוגיה של גרעין לצד שלישי . יש לחזק את המחויבות הישראלית בשלושה תחומים 
אלה . בנוסף לכך , עסקת החבילה צריכה לכלול , מצד ישראל , עוד אלמנט חשוב . 
בתנאים מתאימים , אפשר לחשוב על הסדרי פיקוח יעילים , גם מבלי שגורמים 
עוינים יורשו להיכנס למתקנים רגישים . מבחינת ישראל , היא תוכל לראשונה 
בתולדותיה לטפל ברצינות וביסודיות במפגע הסביבתי הגדול ביותר שמדינת ישראל 
בנתה אי - פעם . כך יינתן תוקף חזק יותר למחויבותנו שלא להביא לגרעון המזרח 
התיכון . היכולת הגרעינית הישראלית , יהא אשר יהא טיבה המדויק , תישאר 
במרתף בלבד , לא בחזקת חרב לנפנף בה . ואין פירושה של חבילה כזו מתן לגיטימציה 
למצב קבוע כלשהו ; פירושה בניית הסדרי ביניים שיקטינו את סיכוני ההווה , 
ושיאפשרו , עם בוא הזמן , התדיינות רצינית ויסודית יותר על פירוז האזור 
מכל נשק של השמדה המונית . אך יש לזכור שהתדיינות כזו תוכל ללבוש פסים מעשיים 
רק תוך כדי התדיינות פוליטית וצבאית רחבה יותר בין הצדדים . המדינות הערביות 
המעורבות בחבילה כזו , במיוחד עיראק , יתנו תוקף מעשי חזק יותר למחויבותן 
במסגרת האמנה שלא לפתח נשק גרעיני . מחויבות כזו יכולה להתבסס על אפשרויות 
פיקוח של צד שלישי מעבר למכניזם הפיקוח שבמסגרת האמנה . כמו כן , במסגרת 
חבילה כזו , כל הצדדים יתחייבו שלא לתקוף מתקנים גרעיניים . דרישה הכרחית 
לקיומה של חבילה כזאת היא נאמנות לעיקרון שהנשיא רייגן ביטא במשפט טח , 
אבל את " . תפקידן הפעיל של מעצמות - העל בסיוע ליצירתה של חבילה כזו הוא 
הכרחי . מעורבותן תיצור מסגרת התדיינות ותספק ערבות בשאלת הפיקוח והאימות , 
כולל גישה לחומר מודיעיני טכני שלהן שיוגש למדינות . ככל שהאמון יגדל בין 
הצדדים , הסדרי האימות ייעשו ישירים יותר . קפמאליד4עסקת חבילה גרעינית , 
מהסוג המוצע כאן , היא רק התחלתו של תהליך , ודאי שלא נקודת הגמר שלו . 
התדיינות כזו צריכה להיות מלווה בהתדיינות גם על בקרת נשק קונוונציונלי . 
כמו באירופה בעידן המלחמה הקרה , גם באזורנו מהווה יכולת גרעינית תשובה 
למצבים שבהם עלולה להיווצר עליונות קונוונציונלית שאין להתגבר עליה בשום 
אמצעי אחר . משום כך , לטווח הארוך , לא יהיה אפשר להגיע להתדיינות אמיתית 
על פירוז האזור מכלי נשק של השמדה המונית מבלי לטפל בהסדרי ביטחון אזוריים 
כוללים . הסדרים כאלה חייבים להיות מעוגנים בהסדרים פוליטיים . ברור שרק 
באווירה מדינית הולמת אפשר ליצור תנאים נאותים להסדר חבילה מעין זה . אך 
יש לזכור שהקשר בין האווירה הפוליטית , ובמיוחד השאלה הפלשתינית , לבין 
הטיפול בתפוצה הלא - קונוונציונלית הוא דו - סיטרי : על - ידי עשיית הצדדים 
מודעים לסכנות האדירות הכרוכות בתפוצה לא - קונוונציונלית , ניתן גם תמריץ 
לצורך לטפל ברצינות בשאלה הפלשתינית . מלחמה נוספת באזורנו תמיט אסון חסר - 
תקדים על כל תושבי האזור , ערבים ויהודים כאחד . הכרה בסיכון הזה היא אולי 
התמריץ החזק ביותר לשלום . 
