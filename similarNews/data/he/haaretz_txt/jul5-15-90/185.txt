משרד הפרסום ויחסי הציבור " גיתם מערכות תדמית " , זכה במכרז לייעוץ ויחסי 
הציבור של בזק שפורסם על ידה לפני כארבעה חודשים . חברת התקשורת הממלכתית 
עומדת לצאת בקרוב בהנפקה בבורסה , ותנסה לגייס באמצעותה 021 מיליון שקל 
במניות , ו13 מיליון שקל נוספים באג"ח אופציה . ליחסי הציבור לה זוכה החברה 
יכולה להיות השפעה על היענות הציבור לגיוס ההון . בענף הפרסום מעריכים שבזק 
תקדיש בתקופה הקרובה משקל רב לשיפור תדמיתה בעיני הציבור , ותנסה להציג 
את השיפור במוצרים ובשירותים שהיא מציעה . למכרז שפירסמה החברה לפני ארבעה 
חודשים , נענו 22 חברות פרסום ויחסי ציבור בישראל . הבחירה הסופית נפלה 
לאחר סיבוב התמודדות נוסף בין ששת המשרדים שעלו לשלב הגמר , שהסתיים השבוע . 
דובר בזק , מרדכי מיזרוצקי , הסביר אתמול שתקציב הפרסום של בזק מתנהל 
ברובו באמצעות חברת הפרסום הממשלתית , ובהתאם למכרז תופקד גיתם בעיקר על 
יחסי הציבור והייעוץ הכרוך בשיפור תדמיתה . עבור העבודה תקבל גיתם שכר קבוע 
( ריטיינר ) . הדובר הדגיש שלפי ההסכם , תקציבי ההפקה והביצוע לא יימסרו 
בהכרח לגיתם , וייתכן שיבוצעו ע"י אחרים . 
