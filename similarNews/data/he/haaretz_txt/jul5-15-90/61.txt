חצי טון בשר שאינו ראוי למאכל אדם נתפס אתמול במחסן קירור בתל - אביב , 
והושמד בידי פקחי המחלקה הווטרינרית של עיריית תל - אביב . שלשום הגיעו פקחי 
העירייה לביקורת תברואתית שגרתית במחסן קירור לבשר ברחוב הגדוד העברי 85 
בתל - אביב . בעל המחסן , שהבחין בפקחים , מיהר לסגור את המחסן ועזב את 
המקום . הדבר עורר את חשד אנשי הפיקוח , ופקח הוצמד למחסן למשך כל הלילה . 
בשעה חמש הגיעו העובדים למקום ופתחו את המחסן להוצאת בשר . למקום פרצו פקחי 
העירייה ועובדי המחלקה הווטרינרית מלווים בשוטרים . בבדיקה התגלה בשר במצב 
גרוע שאינו ראוי למאכל אדם , במשקל של יותר מחצי טון . הבשר הושמד מיד 
במכל דחס עם חומר חיטוי . נפתחה חקירה , ובינתיים לא נמסר על מעצרים . 
