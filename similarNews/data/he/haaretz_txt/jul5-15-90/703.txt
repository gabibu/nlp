כפי שקורה לא אחת בחיים הפוליטיים , הפלוגתא במפלגת העבודה , אשר לכאורה 
אמורה לעסוק בתכנים , היתה למשהו שונה לגמרי . הוויכוח ואולי מוטב לכנותו 
מריבה בין שתי הדמויות הבולטות בהנהגת המפלגה עוסק בפרוצדורות : זה רוצה 
הכרעה לאלתר בין המועמדים , וזה רוצה לנהוג כמתבקש על פי הנוהג . תח2אך 
הכל מבינים ( ככלות הכל , הוויכוח מתנהל בקרב הציבור המשופשף ביותר בהסחת 
הדעת מן העיקר ) , כי פרס ורבין כאחד רוצים בכופתאות , ולא בהגדה . פרס 
רוצה לשרוד כמספר אחת , רבין רוצה לרשת אותו . ההעדפות הפרוצדורליות כפופות 
ליעדים של הטוענים למקום הראשון . תח2אם צודק רבין הממהר , בין השאר כדי 
לקרב את חידוש הקואליציה עם הליכוד , שהוא נושא דגלה במפלגת העבודה , 
או צודק פרס הבולם , המאמין , כפי הנראה , שרווח זמן ישפר את סיכוייו 
לשמור את ההגה בידו זאת שאלה שאין עליה תשובה מן המוכן . תח2הסימנים הנוכחיים 
מעידים הדבר נאמר בעירבון מוגבל כי המפלגה , בדו"חות הלשכה והמרכז , 
נוטה לצד רבין : חבריה שיכנעו את עצמם ברובם , כי הוא האיש שיובילם לניצחון 
בקלפי . פרס הודה שלשום , כי אילו שוכנע גם הוא בכך , היה מצטרף לשואפים 
להכתיר את יריבו : הוא מותיר לאחרים לגלות את הלאו הנלמד מן ההן . תח2איננו 
מבקשים לעסוק בשאלה אם ההתמודדות רצויה ואם עיתויה המוצע לגיטימי או לאו , 
ורק נציין כי נראה לנו , שאת המענה יש לחפש במנהגים פוליטיים ולא מתוך 
פלפול חוקתי . ואולם נראה , כי הצמרת הפוליטית גמרה אומר להכריע לאלתר 
בשאלה , מתי תתקיים ההצבעה שתוצאותיה מחייבות . תח2והנה בא עתה חבר הכנסת 
משה שחל ומבקש לפתוח את שהיה סגור : הוא נזכר בעובדת היותו מועמד , לסירוגין , 
למשרת המריבה של הנהגת העבודה . אם להקשיב לדבריו של שחל , יש לו כישורים 
בשפע , בשיעור המצדיק את תביעתו שהמפלגה תשנה את לוח הזמנים שעליו החליטה . 
הוא צריך שהות להתכונן למועמדות , אומר שחל , בין שהוא טוען לטובת עצמו , 
ובין בעצה אחת עם פרס , שאמנם לא רוצה לפנות את מקומו , אך כך טוענים 
המביאים והמוציאים של רבין מברך על כל סחבת , יהא יוזמה אשר יהיה . תח2בלי 
להביע כאן דעה על יומרותיו של שחל כמנהיג מפלגת העבודה נראה לנו , שהוא 
מתחיל ברגל שמאל . שום דבר לא מנע ממנו עד כה להציג את מועמדותו לראשות 
המפלגה : מה שרבין עשה , קריאת תיגר על מנהיגותו של פרס , שחל היה יכול 
לעשות גם הוא , ולא המפלגה היא שצריכה להתאים את עצמה לשיקוליו הטקטיים 
של הטוען להנהגה , כי אם להיפך . תח2שחל נזכר רק עכשיו , שהוא רוצה כבר 
בסיבוב הנוכחי להצטרף למתמודדים , ששלבי התנגחות לא מעטה כבר מאחוריהם . 
על כגון זה אמר גורבצוב : " מי שמאחר , מענישים אותו החיים " . 
