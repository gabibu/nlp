מונרוביה ( ע"ר ) . קרבות כבדים פרצו בפרברי מונרוביה , והמורדים הודיעו 
כי הם מכינים את התקפתם הסופית על בירת ליבריה , למרות קריאתו של הנשיא 
סמואל דו להפסקת אש . נציגי המורדים גם עיכבו את בואם לשיחות השלום , המתקיימות 
בסיירה - לאון , ומנהיגם , צארלס טיילור , אמר כי הם באים רק להקשיב , 
ולא לשאת ולתת . בראיון שהעניק לבי - בי - סי אמר טיילור , כי הוא מתנגד 
להפסקת האש , וכי אנשיו רוצים להיכנס מוקדם ככל האפשר לתוך מונרוביה כדי 
למנוע סבל נוסף , כדבריו . 
