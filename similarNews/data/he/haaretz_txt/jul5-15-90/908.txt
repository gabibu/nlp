בוגוטה ( ע"ר ) . משטרת קולומביה , בסיוע אנשי צבא , הצליחה לעצור 11 
מעוזריו הבכירים של סוחר הסמים הגדול פאבלו אסקובאר , לאחר מבצע רחב - היקף . 
אסקובאר עצמו הצליח להימלט . במבצע השתתפו לפחות 000 , 3 שוטרים וחיילים , 
והוא נחשב לאחד הגדולים מסוגו . בין העוזרים שנתפסו היו גם גיסו של אסקובאר , 
רופאו האישי והאחראי על ביטחונו . אסקובאר עצמו היה יחד אתם , אך הוא 
הצליח להימלט מהרשת , תוך שהוא משאיר מאחוריו מסמכים רבים ונשק . הטלוויזיה 
הקולומביאנית הודיעה , כי המצוד אחרי אסקובאר נמשך , וכי תפיסתו בלתי - 
נמנעת . במהלך החיפושים תפסו השוטרים כ005 , 3 ק"ג חומר - נפץ , רובים מסוג 
קלצניקוב וגליל , אקדחים המנופקים בדרך - כלל לשוטרים , ציוד תקשורת מתוחכם 
ומסמכים הנוגעים לפעולתו של קרטל הסמים של מדיין . בחיפוש נתגלתה גם מרפאה 
חשאית , שעמדה לשימוש אנשי הקרטל . זאת הפעם הרביעית בתוך 11 חודש שאסקובאר 
מצליח להימלט ממעצר . שלטונות קולומביה הכריזו על פרס בסך 004 אלף דולר , 
לכל מי שיביא מידע שיגרום למעצרו . 
