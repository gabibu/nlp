התנסות קטנה בכרית שינה הניבה פעם נוספת את מוסר ההשכל : לא למהר לשלם . 
הפיסיותרפיסטית שלי המליצה על כרית " מקנזי " לגב . " מקנזי " היא 
שיטה הדוגלת בכריות עגולות עשויות חומר רך וגמיש , המתאים עצמו לקימורי 
הגוף ובכך נותן תמיכה לכל המקומות , בלי להשאיר חללים . בהתאם לאותה גישה 
המליצה הפיסיותרפיסטית על כרית לראש . היא וחברתה לעבודה ציינו את הכרית 
" נעורים - כרמיה " . " זו כרית רכה , שיתרונה בכך שאינה נמעכת עם הזמן 
אלא חוזרת למצבה המקורי . אפשר לכבס אותה במים קרים , בלי סחיטה , והיא 
חוזרת למצבה הקודם בלי גבשושים . כיבסתי כבר כמה פעמים , בלי בעיות " , 
אמרה אחת מן הפיסיותרפיסטיות . מצוידת במידע זה פניתי לחנות למוצרי אורתופדיה 
" מנדט " ברמת השרון . תמורת כרית - גליל " מקנזי " לגב , תוצרת מור - 
לוק , ארה"ב , שילמתי 94 ש"ח . בעד כרית לראש בגודל 05 07 ס"ם דרשו 78 
ש"ח . פניתי למשביר המרכזי , המספק מוצרים שונים להתיישבות העובדת , מתוך 
ביטחון שאמצא שם כריות " נעורים " מתוצרת " כרמיה " . ההפתעה שציפתה לי 
היתה משולשת : כרית , באותו גודל , עלתה שם 13 ש"ח . על תשלום במזומן 
מקבלים הנחה של % 3 ( אנשי ההתיישבות העובדת נהנים מהנחה של % 7 ) . מחיר 
הכרית היה כשליש מזה שנדרש בחנות לאבזרים אורתופדיים . " מוצרי כרמיה נמכרים 
ברובם לחו"ל , בעיקר לארה"ב , בהיקף של מיליונים " , סיפר הזבן . אם כך , 
מדוע אנחנו צריכים לייבא מארה"ב מוצרים זהים , במחיר גבוה פי שלושה מתוצרת 
הארץ ? וההפתעה השלישית : המילוי , בשתי הכריות , עשוי % 001 פוליאסטר . 
ההבדל הוא בציפוי . זה של " כרמיה " עשוי בד סינתטי צפוף , נעים למגע , 
מורכב מ%02 פוליאמיד ו%08 ויסקוזה . זה מתוצרת ארה"ב עשוי אריג דליל , 
נעים אמנם למגע , אך הרכבו אינו מזוהה בתווית והוא מזכיר תחבושת . גם 
מבחינה זו הכרית של " כרמיה " היתה עדיפה בעיני , אם כי זה עניין של טעם . 
