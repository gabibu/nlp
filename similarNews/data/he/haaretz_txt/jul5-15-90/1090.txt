מחלקת המחקר בבנק ישראל מיקדה את תשומת - הלב על פיגור שחל בבניית תשתיות 
בתחומי התחבורה והתקשורת ( שתשואתן למשק גבוהה מאוד והן מעודדות עלייה בפריון 
ההון והעבודה ועידוד התעסוקה ) . בניית תשתיות של כבישים , מסילות ברזל 
וקווי תקשורת מחייבת התערבות ממשלתית ישירה , והשקעת הון רב . פרויקטים 
אלה יתנו תשואה עתידית גבוהה מאוד , יקלו על פיזור האוכלוסייה , יגדילו 
את הבטיחות בכבישים ויעודדו צמיחת תעשיות באזורים המרוחקים מן המרכזים הגדולים . 
יש הטוענים , שאם הממשלה תבטיח קיומה של תשתית מפותחת , רפורמה במיסים 
ובשוק ההון , כל יתר הבעיות ייפתרו ע"י " היד הנעלמת " של כוחות השוק . 
נראה שדרך זו נועדה לכשלון כבר בטווח הקצר , מפאת חוסר יכולתו של הסקטור 
העסקי לקלוט כמות מאסיווית של עובדים המחפשים תעסוקה . לפתירת בעיות התעסוקה 
יכול להיות פתרון הכרוך במעורבות ממשלתית בולטת : פרויקטים שהממשלה תבצע 
ותממן , בתחומים שתהיה בהם תשואה גבוהה , ויוכלו להעסיק אנשים רבים . להלן 
כמה דוגמאות : ניתן להוציא מן המגירה את תוכנית רכבת הפרוורים של גוש דן . 
למימוש הפרויקט הזה תידרש עזרה ממשלתית , במענקים , והוא יוכל לקלוט עובדים 
רבים בתחומים הרלוונטיים . מגיעים מאות מהנדסי רכבות מבריה"ם . במקום להעבירם 
הסבה מקצועית , ניתן להעסיקם בתחום הרכבת . בניית מסילת הרכבת לאילת היא 
פרויקט נוסף שמדברים עליו כבר שנים כפרויקט כדאי מבחינה כלכלית . זה הזמן 
להתחיל בביצועו , תוך קליטת מאות עובדים . מסילת רכבת שתוכל להעביר גם רכבות 
משא וגם רכבות מהירות , תיצור אמצעי תחבורה מהיר וזול לאילת . אמצעי זה 
יועיל גם לתיירות , גם לתושבים המקומיים . גידול מהיר של אוכלוסיה וצמיחה 
של מפעלים חדשים מצריכים אנרגיה . חברת החשמל מתקשה כבר היום לספק בעיתות 
שיא את מלוא הביקוש . אם יגיעו מאות אלפי עולים חדשים , יגדל הביקוש לחשמל . 
חברת החשמל תהיה חייבת להקדים בכמה שנים את תוכניותיה לבניית תחנת חשמל 
נוספת . בניית התחנה החדשה לאלתר , תספק עבודה לאלפי עובדים . דרך אחרת 
לפתרון בעיות אנרגיה , ניתן למצוא בתעלת הימים , פרויקט שהוכרז ע"י ועדה 
בראשות פרוף ששינסקי כלא - רווחי . אלמנטים חדשים נכנסו למשוואות הכדאיות 
הכלכלית של תעלת הימים . בראש וראשונה , האפשרות להעסיק עובדים רבים . 
כמו כן , הפרויקט יוכל לעזור למנוע משבר אנרגיה , שעלול לפקוד בקרוב 
את המדינה . קיימת תחזית חדשה , על - פיה ים - המלח מתייבש בקצב מהיר מזה 
שהיה צפוי . תעלת הימים עשויה להאט התייבשות זו . אפשר גם להקים עיר חדשה , 
אשר תקלוט עולים וזוגות ישראליים צעירים . עיר זו , שתיבנה כדוגמת ערד , 
תיצור אלפי מקומות עבודה למתכנני ערים , אדריכלים , מהנדסי בניין , בנאים 
ועוד . היא תפתור בעיית דיור לעולים ותתרום לפיזור אוכלוסיה . עיר זו צריכה 
להיבנות בנגב או בגליל . הצעה נוספת היא להעתיק את נמל התעופה מאילת צפונה , 
כך שיוכל לקלוט מטוסים גדולים . תוכנית זו כבר קיימת ויש לזרז ולהקדים 
את ביצועה . תחום לא - קונוונציונלי , העשוי לספק תעסוקה רבה , בעיקר למועסקים 
לא - מקצועיים , ותוצר הלוואי שלו יהיה אטרקציות לתיירים , הוא חפירות 
ארכיאולוגיות . מדינת ישראל משופעת אתרים ארכיאולוגיים . רבים מהם לא 
נחפרו מפאת חוסר תקציב . החפירות בבית - שאן מוכיחות שזו דרך ליצירת מקור 
משיכה לתיירות . המחסור החריף במים בתחומי מדינת ישראל הביא להעלאת מחירי 
המים ולצמצום מכסות המים לחקלאים . נדונה הצעה לייבא מים מתורכיה , בסכום 
של 002 מיליוני דולר בשנה . במדבר יהודה בלבד מעריכים , שמיליוני קוב מים 
זורמים בעת השטפונות ונעלמים בים המלח . תוכנית ממשלתית מקפת להקמת מאגרי 
מי שטפונות בנגב , ומאגרי מים באזורים אחרים בארץ , תפתור , לפחות חלקית , 
את המחסור במים , ותספק במקביל תעסוקה למאות אנשים בתחומים שונים : מהנדסים , 
גיאולוגים , מפעילי ציוד מכאני הנדסי כבד ועוד . יתכן שפרויקטים של התפלת 
מי ים יהיו רווחיים במידה שמחירי המים יוסיפו לעלות . ובהמשך לנגב הערבה . 
בקרבת אילת מצויים מכרות הנחושת הסגורים בתמנע . מחירי הנחושת בעולם עלו 
בשנים האחרונות , ויתכן שכדאי לבדוק שוב את הכדאיות הכלכלית של המכרות . 
יום לימודים ארוך יוכל להתאפשר ע"י קליטתם של מורים עולים , בעיקר בתחומים 
שבהם קיים מחסור , כגון מתימטיקה , פיסיקה וכימיה . ההצעות שהוזכרו עד 
כה מחייבות התערבות ישירה של הממשלה מפני שכוחות השוק אינם מסוגלים או אינם 
מעוניינים לבצע אותם . יש תחומים נוספים שבהם דרושה התערבות ממשלתית בדרך 
של מענקים והטבות על מנת לעודד את הסקטור העסקי לבצע אותם : הרחבת מערכת 
השירותים הגריאטריים בישראל , על - ידי בניית מוסדות רבים נוספים אשר ישרתו 
את אוכלוסיית הזקנים בישראל , העומדת כיום על % 11 מכלל האוכלוסייה ( מעל 
גיל 56 ) מעט נמוך מן הממוצע בעולם המערבי . בעלייה הנוכחית מרוסיה שיעור 
הזקנים עומד על % 61 . עלייתם מעלה את שיעור הזקנים באוכלוסייה הזקוקה לשירותים 
גריארטיים . כדי לספק שירותים אלה יהיה צריך לקלוט הרבה רופאים ואחיות . 
רצוי לבדוק באופן מעמיק את האפשרות של משמרת שנייה ושלישית בבתי חולים . 
כיום מובטלים חדרי ניתוח וטיפול רבים במשך שעות רבות של היום . משמרות 
נוספות בבתי חולים יאפשרו טיפול ציבורי ופרטי כאחד . פתרון זה יזרים כספים 
נוספים לקופות החולים , למשרד הבריאות , למשרד הבריאות , לרופאים בעלי 
המשכורות הנמוכות , ובשלב מאוחר יותר יוכל להפוך אף לפרויקט יצוא מצליח 
של מתן שירותים רפואיים לתושבי חוץ . בשנות ה05 הפעילה הממשלה עבודות דחק 
של יעור וסלילת כבישים על - מנת לספק תעסוקה לעולים הרבים . עבודות דחק 
למדענים הרבים המגיעים זה רעיון בלתי נסבל . הממשלה יכולה לספק תעסוקה לאלפי 
מדענים וחוקרים ע"י מימון משותף עם הסקטור הפרטי להקמת עשרות מכונים קטנים 
אשר יעסקו במו"ף בתחומים רלוונטיים בעלי פוטנציאל גדול . המחקרים והפטנטים 
עשויים לתרום לצמיחה במשק . במידה שמכון שכזה יצליח להפוך פטנט או מחקר 
לרווחי , תהיה הממשלה שותפה זוטרה באותה חברה . אם המכון ייכשל , תהפוך 
השקעת הממשלה למענק . תחום נוסף שהממשלה יכולה לעודד הוא השירותים האוניברסיטאיים 
לתואר ראשון בלבד , כדוגמת הקולגים בארה"ב . מכללות אלה , שהביקוש להן 
גואה , ושקיומן יצמצם ירידת סטודנטים , יוכלו להיבנות ע"י הסקטור הפרטי 
בעזרת סיוע ממשלתי , ולספק תעסוקה למרצים ישראלים ועולים כאחד . ניתן יהיה 
לשלב בקולגים אלה מחלקות אשר ילמדו בשפה האנגלית כפרויקט יצוא , אשר ימשוך 
לכאן סטודנטים מארצות אחרות . בניית מרינות לחופי ים מצריכה השקעות ניכרות . 
עד כה נבנו מרינות בהשתתפות הסקטור הציבורי . התשואה להשקעה זו גבוהה , 
והביקוש למרינות נוספות בארץ גבוה , הן מצד האוכלוסיה המקומית והן מצד 
תיירים . נכון לעכשיו , למען הקליטה והצמיחה זורעים אצלנו בעיקר רוח . 
נקווה שלא נקצור סופה בקרוב . 
