בוועידת הפסגה של הארגון לאחדות אפריקה , המתכנס עתה באדיס אבבה , תקף 
נשיא ניגריה , הגנראל בבנגידה , את העדר הדמוקרטיה ואת חוסר היזמת במדינות 
היבשת , " הנוהגות כאילו העולם חייב לפרנס אותן " . אחת המדינות המעטות 
שלא נוהגות כך היא קניה , שמבחינות רבות נותרה אי של סדר ציבורי , כלכלה 
חופשית ושלטון החוק . אך גם בקניה פרצו באחרונה הפגנות של סטודנטים , הדורשים 
הנהגת דמוקרטיה רב - מפלגתית , במקום השלטון החד - מפלגתי המקשיח של הנשיא 
דניאל אראף מוי . הוא נבחר לפני כ21 שנה לרשת את יומו קניאטה האגדי , בעיקר 
משום שהוא בן שבט קלנזין הקטן : שני השבטים הגדולים הקיקי והלא חששו שאם 
אחד מביניהם יהיה נשיא , ינסה שבטו להשתלט על השבטים האחרים ( 04 במספר 
בקניה ) , כפי שזה קרה במדינות אפריקאיות לא מעטות . מוי גילה כשרון פוליטי 
ומנהלי , נטייה לכלכלה חופשית , חוש למחוות של דאגה לפשוטי העם וסגולה 
נדירה של קיום הבטחות . מאז ניסיון ההתנקשות בחייו לפני כ21 שנה צומצמו בהדרגה 
הערבויות החוקתיות של חירות האזרח מול השלטון ; בשנים האחרונות הפכה התאוריה 
שריבוי מפלגות גורם לפירוד שבטי לתורה מקודשת , ובשמה נאסרה כל פעילות 
אופוזיציונית , בעלי הביקורת הושתקו ואף נרצחו . במקביל גברו בעיות הכלכלה 
בקניה , כלכלה שהיתה בעבר מן היציבות והמתפתחות באפריקה . האבטלה גברה , 
חברות זרות החלו להוציא חלק מהשקעותיהן , ובערים לבש המחסור בדיור ממדים 
שעל סף התפוצצות . במעמד הבינוני פשתה אי - שביעות הרצון מהממשלה שבעבר 
נחשבה מייצגת את האינטרסים שלו . השבוע הובילו המחאות להתנגשויות סוערות 
עם המשטרה ולהרוגים ופצועים . אך ההתפתחות החמורה ביותר הם הסימנים שאספסוף 
בניירובי ובערים אחרות משתלט על ההפגנות ומנצל אותן לשוד ולביזה . הגבול 
בין מחאה פוליטית לבין אלימות פלילית מיטשטש . אך הנשיא מוי עדיין מהסס 
להפעיל את הצבא , פן יתקשה אחר כך להחזיר את החיילים למחנותיהם . 
