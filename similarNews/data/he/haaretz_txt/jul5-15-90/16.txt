סגן מזכיר האו"ם , זאן קלוד איימה , סייר בסוף השבוע בגדה המערבית , ונפגש 
עם מנהיגים מקומיים . שלשום ביקר איימה בשכם , וסייר בקסבה של העיר , 
במחנה הפליטים בלאטה , בבית החולים אל - איתיחאד ובכפר בית - פוריק , שהיה 
נתון בעוצר במשך 04 יום . בשכם נועד איימה עם קבוצה של מנהיגים מקומיים 
ושמע מפיהם דרישה תקיפה לספק הגנה של האו"ם לתושבים ולהציב בשטחים נציג 
קבוע של ארגון העבודה הבין - לאומי . בביקורו בכפר בית - פוריק , כשבעה 
ק"ם ממזרח לשכם , שמע איימה את תלונות התושבים על המבצעים האחרונים של הצבא 
להשלטת סדר בכפר , שנחשב אצל שלטונות הביטחון כאחד הקשים בגדה . מדריכיו 
של איימה בסיור הפגישו אותו עם פצועי אינתיפאדה מן הכפר , וקבוצה של ילדים 
הגישה לו ענפי זית ופנייה כתובה אל האו"ם לספק הגנה בין - לאומית לכפר . 
אח"ך הגיעו למקום 61 רעולי פנים במדי חאקי , שנשאו דגל פלשתין ושרפו לעיניו 
דגל ישראלי . איימה גם נפגש אתמול עם ששה נציגים של תנועות המחאה מהשמאל 
וארגונים לזכויות האדם בישראל , שהביעו בפניו את תמיכתם בתביעתה של ההנהגה 
הפלשתינית בשטחים למתן הגנה בין - לאומית לתושבי הגדה והרצועה . המשתתפים 
אמרו לאיימה , כי התביעה הפלשתינית מקבלת משנה תוקף בעקבות ההחלטה להקים 
משמר אזרחי של מתנחלים . 
