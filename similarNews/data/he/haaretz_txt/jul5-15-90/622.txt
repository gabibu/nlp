אחרי מריבה בין לקוח שחור לבין סוחר קוריאני בסוף חודש ינואר התחילו השחורים 
המתגוררים ברובע פלאטש בברוקלין , בחלק המאוכלס ברובו בבני האיטי , להחרים 
שתי חנויות ירקות בבעלותם של קוריאנים . מפגינים צימצמו את זרימת הלקוחות 
לחנויות עד כדי קילוח דקיק , כשהם נשבעים לסלק את הירקנים מן השכונה . 
לא הרחק מקו המחרימים ריסק צעיר שחור את גולגלתו של תושב וייטנאמי בפטיש , 
ושותפיו למעשה צעקו : " קוריאנים , לכו הביתה " . מוטרדים כבר מבעיות 
של הסם קראק והפשיעה , מחוסרי הבית ומחלת האיידס , היה על תושביבני ניו 
יורק לעמוד בפני השנאות השבטיות הממשיכות לעצב את החיים בעירם . ובאשר לשחורים 
ולקוריאנים , המתיחות נובעת מההתחככות זה בזה של אנשים בעלי ניסיון , רגישויות 
והכנסה שונים . אבל למאבק היה גם צד פוליטי אפל יותר . להבדיל מן הרוגז , 
שהקנה לו תנופה , החרם שאב הרבה מעוצמתו מן הלהט והזעם של הכוח השחור המתעורר . 
פרטי התקרית שעוררה את החרם מעורפלים . לדברי המפגינים , הקוריאנים " התייחסו 
בזלזול לאחות אפריקאית " , בת האיטי דוברת קריאולית , גיזליין פליסנייט . 
לפליסנייט נמאס להמתין בתור לקופה והיא פנתה לעבר הדלת . כאשר סירבה לדרישת 
החנוונים לפתוח את תיקה , הם היכו אותה בפראות . הקוריאנים טוענים שפליסנייט 
שילמה שני דולרים תמורת סחורה בשווי שלושה דולרים . כאשר הקופאית ביקשה 
את הדולר הנוסף , היא נענתה , " אתם הסינים , הקוריאנים מזייני - האמהות , 
תחזרו לארץ שלכם " . הקופאית ענתה , " זו לא הארץ שלך , לא הארץ שלי , 
זו הארץ של כולם , נכון ? " אחרי חילופי דברים חריפים ומאבק קל נפלה 
האישה לארץ וטענה שהוכתה . קפמאלידמיד פשטו שמועות שהקוריאנים היכו אישה 
הרה , ששחורה קשישה הוכתה והכרתה לא שבה אליה . ( המשטרה ובית - החולים 
דיווחו על שריטה קלה בפנים ) . הקהל הנזעם השליך על החנות אבנים ובקבוקים . 
כאשר קוריאני אחד נמלט אל חנות ירקות שמעבר לכביש , זעם ההמון הופנה גם 
אליה . במשך כל האביב צעדו המחרימים , שניים או שלושה בבוקר , ותריסרים 
אחדים בערב , לפני פתחי החנויות . נציגיו של דייוויד דינקינס , ראש העירייה , 
ניסו ליישב את הסכסוך , אבל המחרימים לא היססו לרגע : יש לתבוע לדין 
את הקוריאנים , יש לסגור את שתי החנויות . קפמאפרקכעשרים ושניים שבועות 
לאחר מכן העימות נותר כשהיה . עסקי שתי החנויות צנחו מאלפי דולרים ליום 
לפחות מ05 דולר . ארגוני סוחרים קוריאנים מזרימים לכל חנות 000 , 8 דולר 
לחודש . הם חוששים מפני רגשות אנטי - אסיאתיים , ומתלוננים על מאמצים של 
" פלוגות סער " לדחוק אותם מן השכונות השחורות . חנווני שעמד בפתח חנותו 
הריקה הצביע על העיוות : " מדוע הם צועקים קוריאנים לכו הביתה ? אם נחתכת 
לך היד , הצבע הוא אותו הצבע . . . כולנו אותו הדבר . אבל הם אומרים 
ששחור זה כוח , שהשחורים הם אנשים מיוחדים " . מעבר לכביש שואל חנווני אחר , 
" איך אנחנו יכולים להתייחס בגסות ללקוחות שלנו ? באזור הזה יש שש חנויות 
של ירקות ופירות . אנחנו מתחרים זה בזה " . מפניו נשקף מתח המצור . " החרם 
הזה הוא רצח . זהו רצח נפשי . מדוע הם עושים לי את זה ? חלק מן התשובה 
נעוץ בחיכוכים שהחלו משנות השבעים המוקדמות ויצרו עימותים בין קוריאנים לבין 
שחורים בלוס אנגלס , בפילדלפיה , בוואשינגטון , בבולטימור ובמקומות אחרים . 
הליברליזציה של חוקי ההגירה באמצע שנות הששים זירזה את יציאתם של קוריאנים 
רבים לארצות - הברית , והביאה להשתלטות קוריאנית על גומחות של מסחר קמעוני 
בכלכלת הגטו . השחורים התלוננו על כך שאינם זוכים ליחס של כבוד מן הסוחרים 
הקוריאנים . כפי שאומרת הסיסמה , " גאים בדם בני האיטי שלנו " . בני האיטי , 
הזועמים על קביעת הממשלה הפדרלית כי הם קבוצת סיכון למחלת האיידס , רגישים 
במיוחד לפגיעות אתניות . ההתרכזות האתנית בתרבות הקוריאנית , והגישות 
הגזעניות של הקוריאנים , תרמו לתחושתם המאוימת של השחורים . אפילו לפני 
שעזב את קוריאה הדרומית , נזכר אחד האנשים , " קיבלתי מסרטים אמריקאיים 
ומהניסיון שהיה לנו עם חיילים שחורים את המחשבה שהשחורים מלוכלכים ותוקפניים " . 
יש גם שוני בסגנון התרבותי . הקוריאנים נמנעיממקשר עין לדידם זה חוסר 
נימוס ואינם נוהגים לחייך אל לקוחותיהם . הקופאיות הקוריאניות נמנעות ממגע 
גופני עם גברים , ומניחות את העודף על הדלפק . ניצול עצמי גבוה , שעות 
עבודה ארוכות ומתישות , חוסר שינה וידיעה לא - שלמה של השפה האנגלית , 
גורמים אף הם חוסר אדיבות . בפגישה עם שחורים חיפש מנהיג של התאחדות הירקנים 
הקוריאנים נקודות דמיון . " מוסיקת הצאנג שלנו דומה למוסיקת - הנשמה שלכם : 
היא באה מן הלב . כמו אפריקאים אמריקאיים , גם אנחנו שועבדנו " . אבל 
הוא הוסיף : " לנו הקוריאנים יש כוח סבולת גדול . אנחנו לא מביעים את 
שמחתנו או צוחקים בקלות , או משתפים אחרים בצערנו " . סלע המחלוקת כאן הוא 
דעות מנוגדות על יחסי לקוח - סוחר . בני האיים הקריביים , המורגלים בכלכלת 
השוק של איי הודו המערבית , אוהבים לעמוד על המקח . הם מביאים את פירות 
המנגו שלהם לקופה ומציעים מחיר נמוך יותר , או תולשים עינב מתוך אשכול כדי 
לטעום את מתיקותו . דברים כאלה מכעיסים את הסוחרים . אחדים רואים בכך 
כמעט גניבה . ולבסוף , השחורים מתרעמים על ההנחה שהם כולם גנבים . לגבי 
מהגרים גאים בשכונת פועלים זו , שרבים מהם מגנים את מה שהם רואים כבטלנותם 
של השחורים האמריקאים העניים , בדיקתם המדוקדקת של בעלי החנויות מעליבה . 
אלא שסוחרי פלטבוש עומדים בפני מכת גניבות של ממש . תחנת הרכבת התחתית 
של שדרת צרץ היא מקום התרחשותם של מעשי שוד רבים , וחבורות עבריינים מפילות 
שוב ושוב את חתיתן על הנוסעים בקו הסמוך . על כן הסוחרים מעלים לעתים קרובות 
חשדות כוללניים . כמה סוחרים פשוט מחייבים את הלקוח על הגניבה . מסביר 
אחד מהם : " ברגע שאתה עושה מזה עניין , הם מתחילים לצרוח גזען שכמוך . 
הם הופכים כל דבר לגזעני . אתה פשוט מנסה להוציא אותם מן החנות " . סוחר 
המסתפק בנזיפה רכה יסבול שוב מפשיטות גנבים . כאשר סוחרים קוריאנים מנסים 
לפתוח תיקים או לעצור לקוחות הם נוגעים בעצב של רגישות שחורה . יתר על כן , 
אומר כומר מברוקלין , במרבית התקריות מעורבים גברים קוריאנים ונשים שחורות . 
" יש לנו רגישות יתר לגישה חסרת הנימוס אל הנשים שלנו . . . נשים שחורות 
היו הסחבה של גברים בני כל הגזעים בעולם " . תלות כלכלית מוסיפה גם היא משקל 
ליחסים בין סוחרים ללקוחותיהם . בעבר , טינתם של אמריקאים שחורים כלפי 
סוחרים שבאו מבחוץ קיבלה ביטוי בביזת בתי עסק של יהודים בעת מהומות גזעיות 
ובשימוש בדימוי של מוצצי - דם פרזיטיים . הפלישה הקוריאנית לשכונות השחורות 
הפיחה רוח חיים בתלונה זו . בשנת 1891 תיאר העיתון השחור , " אמסטרדם 
ניוז " , את תגובת הסוחרים השחורים לריצה הקוריאנית אחר הכסף של הארלם " 
כ"היסטריה אנטי - קוריאנית " . בהתפוצצויות קודמות היה על קוריאנים להסכים 
להחזיר חלק מרווחיהם לקהילה , לשתף אחרים במיומנות העסקית שלהם , ולתרום 
כסף לארגונים קהילתיים . בשעה שאחדים ממארגני החרם בפלטבוש מדברים על ענישת 
" סוחרים מסוימים " , לא כולם זהירים כל - כך בדבריהם . הרטוריקה של החרם 
היתה מלווה בקריאות לקנות אצל שחורים ולגרש את הזרים מבחינה אתנית . בעלון 
שוק החקלאים של העם האפריקאי נכתב : " עלינו לשלוט בכסף שלנו , במה נקנה 
ומתי נקנה , מתי נספק להם ומתי לא נספק . . . שוב לא נהיה מוכרחים לקנות 
אצל אנשים שאינם נראים כמונו " . הצלחתם של הקוריאנים מעוררת רגשות אחרים . 
" הקוריאנים לוקחים לעצמם בניינים שאנחנו חלמנו עליהם , שבמשך שנים השתוקקנו 
אליהם " . רבים חשים ששוב נמנע מן השחורים המקום המגיע להם בתור האתני . 
מנהיג אחד של החרם אמר , שלפתע הקוריאנים " נמצאים בכל מקום . נותנים 
להם כסף כדי לפתוח עסקים . איך יכולים אנשים עניים כאלה , שרק עתה הגיעו 
למדינה הזאת , לעשות את זה , אם לא סיפקו להם כסף ? איש אינו עושה את 
זה בשביל השחורים " . המהגרים הקוריאנים באים מרקע של מעמד בינוני , והם 
הביאו אתם יתרונות של מעמד וארגון שרק למעטים אחרים יש כמותם . אך בכך אין 
כדי לענות על שאלתו של מטלפן שחור לתחנת הרדיו השחורה , מדוע שחורים אינם 
מסוגלים לפרוש רשתות של הלוואה הדדית כמו הקוריאנים . בתוכנית , הערה בדרך - 
כלל לניסיונות להעביר את נטל האשמה מן הגזענות הלבנה אל כתפי השחורים , 
עוררה השאלה את ההרהור , מה יקרה אם השחורים יימנעו יום אחד מנטילת סמים . 
הקריאה לשחורים לצבור הון באמצעות הימנעות מנטילת קוקאין מדגישה את האמת 
שאימצו לעצמם אותם מוסלמים המחרימים מרכזי סמים , ולא את חנויות הירקות 
של הקוריאנים : הגזענות אינה המכשול היחיד להתקדמות השחורים . 
