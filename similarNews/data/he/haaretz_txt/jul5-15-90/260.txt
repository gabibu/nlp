קופנהאגן ( מיוחד ל"הארץ " ) . " טיסות ישירות לישראל יגבירו את המתיחות 
במזרח התיכון , אולם בריה"ם תהיה מוכנה לחדש את השיחות עם ישראל על טיסות 
ישירות , אם ישראל תתחייב לא ליישב את העולים בשטחים הכבושים " כך אמר 
ראש המחלקה לזכויות האדם במשרד החוץ הסובייטי , יורי ראשאטוב , בראיון 
לרדיו פינלנד . הפקיד הסובייטי השיב לשאלה , מדוע אין בריה"ם מתירה טיסות 
ישירות בין לנינגראד לישראל . שאלה זו הציג אתמול בהלסינקי שר החוץ הפיני , 
במסיבת עתונאים . ראשאטוב עמד בראש משלחת בריה"ם לוועידת הלסינקי בנושא 
זכויות האדם , שהתקיימה בחודש יוני בקופנהאגן . שגריר ישראל בדנמרק , עמוס 
גנור , אומר כי אותם דברים אמר ראשאטוב בקופנהאגן לפני כשבועיים , כאשר 
השתתף ביום עיון בנושא יהודי בריה"ם , שנערך במסגרת הפעילויות המקבילות 
לוועידת הלסינקי . 
