שמעון פרס הוא כיום הפוליטיקאי מספר אחד בזירה שלנו . הוא הוותיק מכולם , 
המנוסה שבהם . הוא איש ביטחון וכלכלה , איש של מדיניות חוץ ופנים . כאשר 
יצחק רבין רץ בראשונה לכנסת ב3791 , באותה עת שהחלו את דרכם הפוליטית גם 
יצחק שמיר ואריאל שרון , כבר זקף לזכותו פרס יותר מ02 שנות עסקנות בכירה : 
מנכ"ל משרד הביטחון מ3591 , חבר כנסת וסגן שר מ9591 , מזכ"ל רפ"י מ5691 
ושר מ9691 . ב61 השנים האחרונות הוא שותף או קרוב לכל ההכרעות החשובות במדינת 
ישראל כשר ביטחון , כמנהיג האופוזיציה , כראש ממשלה או כממלא - מקומו . 
פרס הוא לבטח המנהיג הישראלי האהוד ביותר בוואשינגטון , פאריס , בון או 
מדריד , שבהן נוהגים בו כבראש ממשלה . הוא דמות מבוקשת בכינוסי האינטרנציונל 
הסוציאליסטי . בארץ רואים בו איש מעשה מן השורה הראשונה , שידע למגר את 
האינפלציה ולהוציא את צה"ל מלבנון , ועם זאת , הוא גם נחשב , אולי יחיד 
בכך , כמנהיג בעל חזון , או לפחות בעל חלום . הוא מדבר על שלום יותר מכל 
מנהיג אחר . פרס נחשב לאינטלקטואל שבחבורת המנהיגים הבכירה , הוא קורא 
ספרים יותר מכל האחרים והיחיד הנהנה מן ההילה של יורש וממשיך לדוד בן - גוריון . 
אבל את פרס אוהבים לשנוא ועכשיו גם במפלגתו . קפמאליד4במפלגת העבודה מוכנים 
לפתע להודות בכישלון בארבע מערכות - הבחירות האחרונות , כלומר , באי - 
הצלחתם אף פעם לדחוק את הליכוד לאופוזיציה . אבל כאשר מודים בכישלון , 
מייחסים את כולו לפרס . פרס הוא גם האחראי ליוזמה להקים ממשלה צרה , שהעסיקה 
את המפלגה בחודשים האחרונים , והוא האחראי היחיד משעה שהניסיון נכשל . 
מסתבר כי 31 שנים רצופות של מנהיגות הם זמן רב , במיוחד לאלה שהיו צעירים 
כאשר החל פרס להנהיג את המפלגה ועתה כבר מלאו להם חמישים שנה , אך הם נותרו 
חברי - כנסת מן השורה השנייה ללא טעם השררה . פרס אינו מואשם רק בכישלון 
בקלפי אלא בבדידותו . הוא הקים לו צוות מצומצם של יועצים , כולם נאמניו 
האישיים , עמם חלק את כל המידע הממלכתי ובסיועם קיבל את כל החלטותיו . כמי 
שגיבש את רשימת השרים מטעם המפלגה , נקלע לעימותים עם אישים במפלגה שאוכזבו , 
אך מעל לכל , הוא מסוכסך עם האיש מספר שניים . פרשת יחסיו עם רבין חוזרת 
תמיד אל התקופה שבה היה שר בממשלתו והיא תועדה על - ידי רבין בספר . רבין 
אומר כי פרס אינו יודע לשמור אמונים למי שמעליו . כך נהג בו לפני כ51 שנים 
וכך באחרונה , בממשלת האחדות , כאשר חתר תחת שמיר . הפגם העיקרי באישיותו 
של פרס הוא מערכת יחסיו עם רבין . מאז ביקש את ראשות המפלגה והממשלה , 
ניצב רבין על דרכו . פרס פילס את דרכו בקושי כל השנים מול הזקנים , פנחס 
לבון , לוי אשכול וגולדה מאיר , ומול בני דורו משה דיין , אבא אבן ויצחק 
נבון . בעת שנותר יחיד מחבורה זו , העדיפה המפלגה את רבין , כאילו היה 
יורש העצר , כמו הנסיכים בליכוד . רבין לא ביקש את המינוי אלא קיבלו ב4791 
בברכת הזקנים , ורק פרס לבדו , ללא כל תמיכה , חודשים ספורים לאחר מות 
בן - גוריון , היה למערער היחיד על רבין , ביקש להתמודד עמו וכשל . פרס 
המשיך במאבק גם בעת כהונתו בממשלת רבין וב7791 עירער שוב , ללא הצלחה , 
על המנהיג הנבחר שביקש להמשיך . פרס היה הזאב ורבין הכבשה . ולפתע ויתר 
הנסיך התמים על הכתר ומסר אותו למי אם לא לפרס , שכל - כך הציק לו . רק 
הופקד המטמון הגדול בידי האיש הרע וכבר הפסידו . העונש היה ארבע שנות עבודת 
פרך למען מפלגתו , ובמוראל נמוך . מנגד , הביא מנחם בגין שלום עם מצרים . 
פרס אסף את השברים והדביק אותם ורק אז הודתה לו המפלגה . ערב בחירות 1891 , 
כאשר התייצב מולו רבין , ניצח פרס . זו היתה ההתמודדות האחרונה בין השניים . 
מאז , נותרה היריבות . פרס היה בינתיים לראש ממשלה מצליח , שהרבה בעשייה 
מבורכת , אך נותר השועל . הוא הפוליטיקאי מספר אחד , גם מפני שהוא ידוע 
בשאפתנותו ובחתרנותו הבלתי - נלאות . איש של כן ולא . מנהיג שההמון חש 
כלפיו ניכור . 65 שנותיו בארץ לא הוציאו ממנו את הגלותיות הנחשפת בהטעמות 
קולו . ורבין הוא האנליטי , הפלמ"חניק היפה , בן הארץ . הוא קורץ מן 
החומר של יגאל אלון ויש בו מה שהעריצו במשה דיין . הוא האיש העומד על משמר 
ביטחון המדינה , רציני , אחראי , ותיק , מנוסה . והוא אחד משלנו , 
דוגרי , סחבק . רואים עליו שהוא מתרגש כנער ברגעים מביכים . כבר מזמן שכחו 
לו את הדולרים שלקח בשכר הרצאות כשגריר בארה"ב או שהפקידה אשתו בבנק שם . 
איש אינו מעז לעסוק בהרגלי השתייה שלו . הביקורת הציבורית עליו מוגבלת . 
אין מזכירים לו שלא שב מארה"ב בפרוץ האינתיפאדה או שאינו קם להגן על קציני 
צה"ל שפעלו ברוח הנחיותיו להכות בתושבים ועתה הם עומדים לדין . הוא חביב 
כל - כך שזכה גם בחסינות מן הליכוד ולמעשה , היטיב לתפקד בתיאום עם שמיר 
יותר מאשר עם בן מפלגתו , שהוא הרי יריבו בנפש . למעשה , חתר לא - פעם 
תחת פרס , אבל לרבין מותר . כי רבין הוא נכס , חביב משאלי דעת - הקהל . 
במפלגת העבודה משוכנעים , כי בחירתו להנהיג את המפלגה משמעה גם , אוטומטית , 
מינויו לראש ממשלה . עדיין לא הוכח ההיפך . רבין התמים ויתר על ההתמודדות 
ב4891 וב8891 , אולי גם חשש מפני הביקורת החריפה שהיה מטיל בו פרס . במין 
אצילות שאינה מאפיינת פוליטיקאים , ניאות להיות מספר שתיים , תחת פרס . 
כך נהג כל עוד פרס מספק את הסחורה מפקיד בידו את תיק הביטחון . מעת שלקחו 
ממנו את עיסוקו החביב , אין הוא חייב דבר לאיש . מעולם לא הכחיש רבין את 
עוינותו לפרס על מה שעולל לו כשהיה ראש ממשלה צעיר . אך הוא תמיד נרתע מלחזור 
ולעסוק בזה , ולוא מפני שהכל מוכר וידוע . אבל מעת שאיבדה המפלגה את חלקה 
בשלטון , החל רבין להיות כתובת לכל מי שמאסו בפרס . יריביו של פרס רבים , 
אך אין הם יכולים לערער על מנהיגותו , אין הם יודעים כיצד לגבור על כושרו 
לשרוד . רבין הוא היחיד שעל - ידיו אפשר לנפץ את שלטונו של פרס . הרצון 
לחסל את פרס הוביל את אנשי השמאל ימינה , והשומרים אמונים למנהיגם נדחקו 
לאופוזיציה במפלגה . פרס מנסה לנהוג כאילו הוא התמים שנפגע . הוא טוען 
כי פתאום , באמצע הקדנציה , מדיחים אותו . הוא נדהם , הוא נעלב . אבל 
פרס הוא לא רק קורבן של היוזמה להדחת שמיר , שנכשל בה , אלא קורבן של אותה 
שיטה עצמה שנקט כלפי שמיר . כמו שמותר להחליף פתאום ראש ממשלה בעיצומה של 
הכהונה , כך מותר להחליף גם מנהיג מפלגה . כמו שטען כלפי שמיר שלא הביא 
את השלום , כך רוגזים על פרס שלא הביא את השלטון . וכמו שפעל לגייס עריקים 
כאברהם שריר או קבוצת מודעי , שיעברו ממחנה הליכוד אל מחנה העבודה , כדי 
לסלול את דרכו לראשות הממשלה , כך עורקים אנשיו עוד קודם שרבין ביקשם . 
פרס מדבר עתה כמו מגרונו של שמיר : מה החיפזון הזה לכם , חכו ל2991 . 
באותם ימים של מארס , כאשר הפיל פרס את ממשלת שמיר , אכן יכול היה לכונן 
ממשלה . ככל שעבר הזמן פחתו סיכוייו . סוד הצלחתן של מהפיכות , שהן מיידיות , 
סוחפות ומגיעות אל השלמתן בטרם יובן פשרן . התעכבותו של פרס , שנבעה מן 
התהליכים החוקתיים של הרכבת ממשלה , נוצלה על - ידי שמיר לבלום את המהפיכה 
בחצרו . נראה כי פרס מיטיב גם כאן לנהוג כשמיר . הוא פועל לעכב את התהליכים 
בחצרו שלו . אם יחזיק פרס מעמד עוד חודשיים או שלושה , זו תהיה עדות לחוסנו 
ויספיק לו הזמן לקעקע את מנהיגותו ודמותו של רבין במפלגה . ההתמודדות עתה 
לא תמנע התמודדות נוספת ערב הבחירות הבאות . עד אז , יחרוש פרס את הסניפים 
ברחבי הארץ כמנהיג המפלגה או כמי שנגזל ממנו הכתר . חברי מפלגת העבודה , 
המבקשים לשנות את שיטת הבחירות בארץ , באופן שההכרעה מי המנצח תהיה ברורה 
וסופית , והכל כדי שההנהגה תיטיב לתפקד ישכילו לעשות אם ינהיגו את השיטה 
גם בביתם . פרס אולי אינו מיטיב לשמש אופוזיציה לליכוד , אבל הוא יריב 
מושבע לרבין , ובינתיים אינו פורש לכתוב את זיכרונותיו . 
