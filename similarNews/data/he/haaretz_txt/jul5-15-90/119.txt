בריסל ( מיוחד ל"הארץ " ) . בשני חלקי גרמניה גוברת הוודאות כי כבר ב2 
לדצמבר השנה ייערכו בחירות לפרלמנט כלל - גרמני על פי חוק בחירות אחד , 
וכנראה גם במסגרת של מדינה מאוחדת . התמיכה ברעיון הבחירות באה הן מקרב הקואליציה 
השמרנית - ליברלית והן מקרב אנשי האופוזיציה הסוציאל - דמוקרטית . הקואליציה 
במזרח - ברלין החליטה בתחילת השבוע לתמוך בבחירות כלל - גרמניות עוד לפני 
סוף השנה . המפסידה העיקרית מבחירות כלל - גרמניות על פי חוק אחד , שיכלול 
אחוז חסימה של חמישה אחוזים , תהיה כנראה המפלגה הקומוניסטית לשעבר במזרח - 
גרמניה . מפלגה זו זכתה בכ%61 בבחירות הכלליות במזרח - גרמניה בחודש מארס 
השנה , אך במערב - גרמניה אין לה כל אחיזה . כמעט וודאי , כי בבחירות 
כלל - גרמניות היא לא תצליח לעבור את מחסום חמשת האחוזים , ותישאר מחוץ 
לפרלמנט . קפידבינהמפלגה הסוציאליסטית במזרח , המונהגת על ידי גרגור גיזי , 
נאבקת בינתיים על שמירת הרכוש בשווי מיליארדי מארקים שצברה בתקופת המשטר 
הקודם של אריך הונקר . הממשלה המזרח - גרמנית הודיעה על תוכנית לתפוס את 
רכוש המפלגה ולנהל אותו באופן זמני , עד למציאת הסדר מוסכם בדבר גורלו . 
גיזי מודה ברכוש של כשני מיליארד מארק בלבד , הכולל חברות כלכליות רבות 
במערב - גרמניה . אך מומחים מעריכים את שווי הרכוש והמזומנים שבידי המפלגה , 
כולל חשבונות סודייים וממוספרים בשווייץ , ביותר מ05 מיליארד מארק . בינתיים 
התפרסמו נתונים המורים על גידול מואץ באבטלה במזרח - גרמניה , המגיעה כנראה 
לכשני אחוזים מכלל כוח העבודה . עד לאחרונה לא היתה כלל אבטלה במזרח - גרמניה . 
כדי לעודד השקעות ויצירת מקומות עבודה , החליטה אתמול הממשלה במזרח - ברלין 
להקים ועדה שתפרק את המפעלים הממלכתיים הגדולים והמסורבלים , הידועים בשם 
" קומבינאטים " , ותעביר אותם לידיים פרטיות . בוועדה חברים שבעה מומחים 
ממערב - גרמניה ומארצות מערביות אחרות . 
