חבר מועצת עיריית תל - אביב , ח"ך מרדכי וירשובסקי ( רץ ) , פנה ליועץ 
המשפטי לממשלה שיבדוק נושא הסדרי ביטול דו"חות החניה שיש לעיריית תל - אביב 
עם המשטרה וגופים אחרים כמו חברת החשמל , בזק ועוד ( " הארץ " מיום ששי ) 
. בפנייתו מציין ח"ך וירשובסקי , ששימש כיועץ משפטי של עיריית תל - אביב 
במשך 11 שנה , כי אינו מתנגד עקרונית שדו"ח חניה שנרשם לאדם בעת שמילא את 
תפקידו יבוטל , ואמר כי גם הוא ביטל דו"חות כאלה בתקופה שהוא שימש כיועץ 
משפטי של העירייה . אבל , העובדה שמדובר במאות דו"חות בחודש , המבוטלים 
בצורה סיטונאית , מעוררים , לדעתו , את החשד כי ההסדרים הללו נוצלו לרעה 
וכי מבוטלים דו"חות שלא כדין . וירשובסקי מבקש מהיועץ המשפטי לממשלה שיבדוק 
אם בהסכם שאליו הגיעו העירייה והמשטרה לא נעשתה הפרת דין המונית , בידי 
שני מוסדות שהתפקיד שלהם הוא לשמור על החוק ולא לעקוף אותו . עיריית תל - 
אביב טוענת כי הסדרי ביטול הדו"חות שנרשמו לנהגים בעת מילוי תפקידם , אושרו 
בידי היועץ המשפטי לממשלה . לטענת העירייה אישר היועץ המשפטי לממשלה לתובעים 
העירוניים ברשויות המקומיות את הסמכות לבטל דו"חות חניה , במידה ובעל הדו"ח 
מוכיח כי הדו"ח נרשם לו בעת שמילא את תפקידו . אולם , ההנחיה של היועץ 
המשפטי לממשלה מוגבלת לכלי רכב ממשלתיים - מוסדיים , ומתברר כי העירייה 
מבטלת עשרות דו"חות בחודש גם לכלי רכב פרטיים . מטעם העירייה נמסר כי הביטולים 
נעשים על סמך רשימות שמעבירה המשטרה במחוז ת"א , לאחר שקצינה מיוחדת עוסקת 
באימות כל מקרה ומקרה ועל סמך אישורה שאכן מדובר בכלי רכב שחנו בעת מילוי 
תפקיד . " ייתכן ויש פירצה בנוהלים והעירייה תבדוק מחדש את הנוהלים " , 
נמסר מטעם עיריית תל - אביב . 
