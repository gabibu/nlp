חברות הביטוח החליטו להיענות לדרישת המפקח על הביטוח במשרד האוצר גד ארבל 
והן יפחיתו בקרוב את תעריפי הביטוח רכב רכוש ( קסקו ) בשיעור של כ%01 בממוצע . 
המפקח על הביטוח השתתף אתמול בחלקו הראשון של הדיון שנערך בהנהלת איגוד 
חברות הביטוח ובו נדונו בעיקר בעיות ביטוח הרכב . בדיון מתח ארבל ביקורת 
על פעולות חברות הביטוח לפיהן נקבעים תעריפים גבוהים בביטוח רכב ובמקביל 
לכך נותנות חברות הביטוח הנחות גדולות , במיוחד לקבוצות של עובדים קולקטיווים . 
התעריפים של החברות , כפי שנמסרים למשרד הפיקוח על הביטוח לא משקפים את 
התעריף בשטח . המפקח טען שמצב זה יוצר לחצים על משרדו , שהוא אינו יכול 
לעמוד בהם שכן המבוטח הבודד מופלה לרעה לעומת הקבוצה הגדולה וזאת על בסיס 
כוחני ולא על בסיס של שוני ברמות " . המפקח גם דרש מהחברות לשנות את מבנה 
התעריף ולהביא בחשבון את תכונותיו של הנהג בעת חישוב הפרמיה , מהלך בו כבר 
החלו החברות . חברות הביטוח נדרשו להגיש תעריפים חדשים , מתוקן על פי 
רמות ההנחות הניתנות כיום בפועל . כמו כן סוכם כי לאחר שייבחנו מודלים 
חדשים לקביעת תעריפי ביטוח הרכב יידון הנושא עם משרד המפקח בחודש זה . 
מקור בכיר בענף הביטוח הסביר כי החברות אומנם ייענו לתביעת המפקח על הביטוח 
ויפחיתו את התעריפים בשיעור של כ%01 בממוצע , אך בפועל תעריפי הביטוח הקיימים 
לא ישתנו . כתוצאה מכך אלה שנהנו מהנחות גדולות ימשיכו לשלם את אותם התשלומים , 
אף שנומינלית ההנחות לקולקטיווים יצטמצמו . הלקוחות שלא נהנו עד כה מהנחות , 
שהם רק חלק קטן מהמבוטחים , ישלמו פחות מבעבר . בדיון מסר המפקח על הביטוח 
כי יוציא חוזר עם הנחיות לגבי גרירת רכב על ידי חברות הביטוח ומתן רכב חליפי . 
חוזר זה יפרט את השינויים בפוליסה שיביאו לכך שמחיר שרותים אלה ייכלל ויצוין 
במסגרת הפוליסה . 
