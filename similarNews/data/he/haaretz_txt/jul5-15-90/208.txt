השאלה הרטורית , מי יגאל את מפלגת העבודה , ששימשה ככותרת לכתבתו של חנן 
עזרן , ב"יומן השבוע " נותרה ללא מענה . איש לא יגאל את המפלגה , שעל 
חורבותיה מנהל שמעון פרס את קרב הבלימה שלו , ולפי תיאורו הציורי של עזרן , 
חבול , נפגע , כועס , ועדיין אינו נכנע ואינו מוותר . במקרה הטוב , 
אולי אפשר לשאול : מי יצליח להדביק את הרסיסים ולאחות את השברים . פרס , 
כפי שהוא מצטייר בהופעותיו הרודפות זו את זו בקצב מסחרר , נראה כאילו הוא 
מסרב להבין שרבים התאכזבו ממנו , לאורך כל הדרך . מכל האנשים שהקיפו אותו , 
גם אלה שגידל וטיפח , לא נותרו במצדה שלו יחד אתו אלא קומץ אינטרסנטים , 
שגם הם עלולים לזנוח אותו בבוא היום . גם למראה הרבים שפנו לו עורף , 
נמנע פרס מהסקת מסקנות , ממשיך להונות את עצמו . פרס הוא אמנם ברוך - כשרונות , 
ואין עוררים שהיה ראש - ממשלה מצוין . אבל גם אם הבעיה של פרס מצטייירת 
כבעיית תדמית ועל יצחק רבין להיזהר מפני הליכוד היוצא כיום להרוס את תדמיתו - 
שלו לפרס יש בעיית אמינות קשה , הן במישור האישי והן במישור הפוליטי . 
לרבים הבטיח הבטחות ללא - כיסוי , ועכשיו הם נוקמים בו את נקמתם . הפרסולוגים 
טוענים כי לעומת פרס , רבין הפרגמטיסט , הקר והמנוכר , שעסקנות רחוקה 
ממנו , הוא בעל אינטגריטי רב יותר . במילון שלו , בניגוד לפרס , יש לדעתם 
לאווים מפורשים שהוא נאמן להם . את פרס מנחה , לדעת רבים , אמביציה חסרת - 
מעצורים ותאוות שלטון לא - נלאית . אפילו הוא חוזר ומדבר על השלום שהוא 
בראש - מעייניו , מתברר שזה שלום חסר - תוכן של ממש . הרי הוא היה מוכן 
לשתף פעולה עם אריאל שרון , להכניס את רחבעם זאבי לממשלתו , ולכרות ברית 
עם אברהם שריר . אישיותו של פרס היא חידה . הוא תופעה מיוחדת בנוף הפוליטי . 
יש מי שאומר כי כמנהיג , היה עליו לדעת שבדמוקרטיה יש להכשיר דעת - קהל , 
ליצור קונסנסוס סביב דיעותיו . אבל הוא נהג בחוסר - רצינות , היה עסוק 
בעניינים אחרים , כנראה האמין בנסים . לאמיתו של דבר , הוא חסר אישיות 
מגובשת , יש לו רק כשרונות . אחרים מגדירים אותו כאדם חלול , שדבריו לעתים 
חסרי תוכן של ממש , מתפוגגים . ועכשיו פרס עומד בודד על מצדה שלו , קריאת 
הקרב האחרונה שלו עלולה להיות : תמות נפשי עם פלשתים . מפמכתבת , 3 , 3 , 
76שאני מנסה להבין מה הנתונים שעל - פיהם נבחר המראיין - האורח המצטרף לדן 
מרגלית ב"מוסף המוספים " . המסקנה האחת העולה על דעתי היא שעוברים שם על 
רשימת " האינים " בטורי הרכילות מקור לא - אכזב של מידע ותרבות תופסים 
באקראי חבר - כנסת או איש - ציבור ששמו הופיע בכותרות , והכל מתוך הנחה , 
שבמדינה שהכל מרואיינים בה , אפשר להפוך תפקידים ולהיות גם מראיינים לעת - 
מצוא . ובייחוד כשהראיון נתפס כשיח - קרנות חסר שחר וחסר - פואנטה . דן 
מרגלית , מראיין מקצועי ולא חלטוריסט , מדוע אינו מנחה את אורחיו ? מדוע 
הוא מתיר להם להשתלח ללא כיוון ? הוא נוהג בהם בסבלנות עילאית , מרשה להם 
לנהל שיחה כרצונם . לתוכנית האחרונה נבחרה אילנה גור , המפארת טורי רכילות , 
המלה האחרונה באיניות " הקרתנית . גור קופצת לארץ מדי - פעם מניו - יורק , 
מאצילה עלינו מנוכחותה . אני מעדיפה שלא להתייחס לשאלותיה המטופשות של גור . 
כיצד היתה מגיבה אילו מראיין היה מושיב אותה על ספסל הנאשמים , חוקר אותה 
ושואל בחוצפה כמה בתים ודירות יש לה ? מנין מימנה את רכישתם ? למי אם 
בכלל מכרה את דירותיה הקודמות ? כמה קיבלה בעדן ? אלה שאלות המותרות לפקיד 
מס הכנסה . ולשאלות ברוח זו נידונה יפה דרעי , אשתו של השר אריה דרעי , 
שמוספי יום ששי היו גדושים בראיונות זהים אתה . מי שדחף אותה לכך טעה טעות 
מרה . דרעי , אשה נאה וסימפטית , עוררה בי אהדה , דווקא בגלל מראייניה . 
איני מוסמכת לדון אם נעשה עוול לבעלה ואם אכן שפכו את דמו . אבל הבעיה 
בפרשת דרעי אינה דווקא הדירות שברשותו , אלא חלוקת הכספים למוסדות דתיים . 
וגם אם דרעי לא המציא את השיטה הפסולה , הוא מואשם בניצולה ובעבירה על 
החוק . ההיטפלות הקטנונית , הקרתנית , צרת - העין , לדירה שברשות בני - 
הזוג , החקירה ביחס לשטחה של הדירה , מספר חדריה , הידורה ופארה , ושאלת 
המחץ המכשילה - כאילו : למי מכרתם את הדירה הקודמת ? כאילו יש בכך להעלות 
או להוריד כל זה נובע מקטנוניות , קרתנות וצרות - מוחין . גור אינה מתגוררת 
בדירת שיכון , לא ביפו ולא בניו - יורק . יפה דרעי יכלה בהחלט לשאול את 
גור ממי קיבלה את ביתה הנאה ביפו העתיקה , כמה שילמה תמורתו ומה זכותה לבית 
כזה , כשהיא יושבת רוב הזמן בניו - יורק . מפמכתב , 3 , 3 , 62שמועד הבחירה 
של מנכ"ל הטלוויזיה קרב ובא . יוסף בראל , מנהל שידורי הטלוויזיה בערבית , 
הוא דוגמה למי שמצליח לעשות טלוויזיה שכולה תעמולה ממשלתית מוכתבת מגבוה , 
שאפילו במדינות טוטליטריות כבר מחסלים כמוה ושמים אותה ללעג ולקלס . סביב 
בראל התקבצה קואליציה של תומכים . מכאן , ח"ך יצחק נבון , שבימי כהונתו 
כשר התדרדרה הטלוויזיה עד תחתיות , ומכאן , שולמית שמיר , רעיית ראש - 
הממשלה , המתערבת בתקיפות בעניינים לא - לה . על האישים האמורים לבחור במנכ"ל 
הטלוויזיה כמעט אין להוסיף מלים . זו עדת עסקנים מליגה נמוכה ביותר , שהדיווחים 
מישיבותיהם עשויים , במקרה הטוב , לתת השראה לתוכנית סאטירית . אלה אינטרסנטים 
המנעים על - ידי מכבשים פוליטיים . המכבש של המערך פגום , כמעט חדל מלפעול . 
אולי מוטב לבחור ישר בשלמה קור , ולסיים את הפרשה אחת ולתמיד . מה דעתה 
של שולמית שמיר ? מפמכתב , 3 , 3 , 74שהצרפתים הפסידו את פיבו , שהכריז 
כי הוא רוצה לקרוא קצת פחות . הוא זכאי לזה בהחלט . אבל אנחנו זוכים מדי 
ליל שבת ב"אפוסטרוף " בערוץ השני . הפעם דנה התוכנית ב"מחילה וסליחה לאחר 
השואה " . זו היתה תוכנית מרתקת , משמעותית ורבת - עניין . הצרפתים חוזרים 
ומחטטים כמעט באובססיוויות בעברם האפל . השואה רודפת אותם , אולי בשל רגשי - 
אשם שאין הם מנסים להסתירם . לפחות לא בתוכנית זו . הדמות המרכזית בדיון 
היתה דשמותו של שמעון ויזנטל , צייד הנאצים . סיפור חייו הופיע בספר בצרפתית . 
לי היתה זו היכרות ראשונה כמעט עם אדם מעניין ומרשים . קשה להבין כיצד 
בצרפת משתפים אותו בתוכנית יוקרה ושותים בצמא את דבריו , ובישראל זכה בקושי 
בעשר דקות סתמיות ב"זה הזמן " אם איני טועה ראיון שהחמיצו כליל . כנראה 
אנו אנשים מתקדמים ואנשים כויזנטל אינם מעניינים את הישראלים התרבותיים . 
שמענו מפיו סיפורים מדהימים . הוא שואל את עצמו : למה ניצלתי אני מבין 
כולם , וחש רגשות אשם על - כך . בדיון השתתף גם החשמן של ליון , שפירסם 
ספר על המחילה . דמותו של אינטלקטואל צרפתי זה , בעל כושר - ביטוי מבריק , 
והשילוב שהוא מגלם בין האינטלקט , האמונה הנוצרית וההומאניות היו תופעה 
מרתקת . שמענו גם התפלספות מתוחכמת , עתירת - מלים , של אלן פינקלקראוט , 
פילוסוף וסופר יהודי - צרפתי צעיר , שכתב ספר על משפט בארבי , ויצא נגד 
הסניגור במשפט , בשם צדקת הקרבנות לעומת צדקת המנצחים . והמסקנה בפי החשמן : 
יש מצב שבו כל מושגי החרטה והסליחה שהנצרות אמונה עליהם , מאבדים ממשמעותם 
כאשר דנים בפשע נגד האנושות , בחטא נגד הרוח . מפמכתב , 3 , 3 , 24שמינויו 
של עמנואל הלפרין לכתב מדיני במקום יגאל גורן , הוא מינוי מבורך . קראתי 
שחנן עזרן ראה עצמו מועמד לתפקיד . עזרן אמנם הוכיח את יכולתו בחודשי המשבר 
הקואליציוני כרפורטר חרוץ שעבד ללא - ליאות , עמד בלחצים , גם הביא סקופים . 
אבל עדיין אינו משוחרר ממגבלותיו . ככתב לענייני מפלגות מובטח לו שנוכחותו 
תורגש ועתידו לפניו . את עמנואל הלפרין גיליתי ב"רואים עולם " , וקודם - 
לכן בתוכניות הרדיו המצוינות שלו . אין ספק שהוא תופעה תרבותית נדירה בנוף 
הטלוויזיוני שלנו . הלפרין הוא אינטלקטואל ופרנקופיל . אמנם הוא קשור ל"משפחה 
הלוחמת " הוא בן - אחותו של מנחם בגין אבל דומה שהקשר המשפחתי הזיק לו 
יותר משהועיל לו . מכל מקום , אין בקשר משפחתי שכזה לפסול איש לתפקיד כלשהו . 
עד היום איני מסוגלת לנחש מה דיעותיו הפוליטיות של הלפרין , כמו שלאחר 
שנות היכרות טלוויזיונית עדיין איני יודעת מה עמדתו ודיעותיו של יעקב אחימאיר , 
אף הוא קשור עם אותו מחנה , בתוקף זכות - אבות . קשה לי להאמין שאנשים 
אינטליגנטיים ובקיאים בנעשה כשניים אלה , מסוגלים לתמוך בלב שלם בשמיר וחבר 
מרעיו . בינתיים , לפי הופעותיו הראשונות ב"מבט " , הלפרין נראה מאולץ במקצת , 
לא משוחרר דיו , כאילו הוא משחק את עצמו מתוך מודעות עצמית . כיצד ימלא 
את תפקידו כרפורטר ? האם ההתחככות בחצר הפוליטית היא לרוחו והולמת אותו ? 
מכל מקום , זו בחירה מוצלחת ומבטיחה . מפמכתב , 3 , 3 , 14ש " זה הזמן " , 
כמו " מוסף המוספים " , שואב בדרך - כלל את השראתו ובוחר את מרואייניו 
ממוספי סוף - השבוע . אבל מאיר מרטין בראון הוא תגלית של " זה הזמן " 
ומשם קצרה הדרך לעיתונות הכתובה . בראון הצעיר , חסיד סאטמר , יושב בלונדון 
ועושה חיל בעסקיו . הוא תופעה מיוחדת במינה בעולם החרדי , והוא ממוטט את 
כל המושגים שקנינו על עולם זה . בראון מעיד שמעורבותו בישראל עמוקה . הוא 
הקים עמותה לשינוי הממשל והיא מכוונת כלפי החרדים . הוא מגדיר את עצמו כילד 
זבל חרדי . גדל במעברה ועבר לבני - ברק . משפחתו עלתה בחוסר כל מהונגריה . 
בראון נפלט מן הישיבה ויצא בנערותו לארה"ב , לקבץ נדבות בשביל שידוך טוב 
בחוגי סאטמר . זו הטראומה של חייו . 51 שנים נדרשו לו להשתחרר ממנה . 
עכשיו הוא כותב ספר אוטוביוגראפי על אותה תקופה . בעולם החרדי הוא צופה מיומן , 
מכיר את המציאות לאשורה . לדעתו , על החרדים להניח את החילוניים לנפשם 
ולעשות בדק - בית מיידי . בניגוד לדעה הרווחת בקרב חילוניים , הוא מספר 
על בעיות חינוך קשות , על עיוותים בקרב הנוער החרדי . זה נוער חסר ערכים , 
חיפוש האמת ממנו והלאה , והוא נתון בתת - תרבות . הזיווג בין דת לפוליטיקה 
ובין פוליטיקה לחינוך נתעב בעיני בראון . לדעתו , הוא הורס כל חלקה טובה 
בעולם החרדי . ועוד הפתעה : בראון מומחה ויועץ לאמנות . " בלי האמנות 
היו חיי שוממים " , הוא מודה . מפליא שחסידי סאטמר עדיין לא הטילו חרם על 
כופר כמוהו . 
