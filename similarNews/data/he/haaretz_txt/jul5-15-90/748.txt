שלושה בני אדם , שהיו לבושים בלבוש חרדי , ניסו אתמול לגנוב שלושה ארונות 
קבורה עתיקים סמוך למקום שם קבור על פי המסורת רבי יוחנן הסנדלר במירון . 
המשטרה מנעה במקום תגרות ידיים בין חרדים לאנשי אגף העתיקות , ובסיוע משרד 
הדתות נאטמה המערה , ממנה הוצאו ארונות הקבורה . השלושה , שני בחורים ובחורה , 
נעצרו על ידי משטרת צפת . התברר כי השלושה הצליחו לחצוב במשך שלושה ימים 
בסמוך למערה ולשלוף מתוכה את שלושת הארונות הקטנים . עדיין לא ברור מה בדיוק 
התכוונו השלושה לעשות בארונות . למקום הגיעו אנשי אגף העתיקות , אשר הזעיקו 
כאמור אל המשטרה . 
