בכל ההתמודדות בין רבין לפרס , שריכזה את כל האנרגיה הרוחנית והחומרית 
של מפלגת העבודה , אין זכר וסימן למאבק רעיוני , וגם לא חשיבה על השאלה : 
כיצד מעבירים את המסר התנועתי לציבור . מדברים על ה"נכס האלקטורלי " שמהווה 
המנהיג , כאילו זהו הנכס הבלעדי שיש למפלגה , ואין לה ערכים , עקרונות 
ועמדות יסוד לא רק בשאלות מדיניות - ביטחוניות אלא גם בבעיות חברה , כלכלה , 
קליטה , תעסוקה , שיכון ושירותי - רווחה . מכנסים ישיבות מרכז ולשכה , 
ממלאים עמודי עיתון בדברי הלל ושבח או לחילופין הכפשה כל אחד על המנהיג 
שלו , וזהו התפריט שמגישה המפלגה לעם . האם אין למפלגת העבודה מה לומר כאשר 
ממשלה ימנית - לאומנית מכוונת את המדינה יום - יום לכיוון של הידרדרות מדינית 
וביטחונית , לבידודנו בעולם , לסיכון המעט המקשר אותנו עם המדינה הערבית 
היחידה שחתמה אתנו על הסכם שלום , לערעור היחסים עם ערביי ישראל ולהקצנה 
של הפלשתינאים , ובסך - הכל להצטברות של עוינות גוברת והליכה על סף העימות 
המלחמתי ? והאם אין למפלגה התייחסות ייחודית לבעיות הקשות של קליטת רבבות 
העולים המגיעים , להמוני המובטלים ומחוסרי הדיור ולשירותי הרווחה המכורסמים 
והמקוצצים ? מפלגה זו מתעלמת במודע מן האפשרות של השפעה ופעילות אינטנסיווית 
גם מחוץ לשולחן הממשלה , בלי המשרד והוולוו . האם יש צורך להוכיח , כי 
ל03 חברי - הכנסת של המפלגה ועשרת חברי - הכנסת מהמפלגות הקרובות לה יש משקל 
עצום , שיכול לסכן לעתים את הרוב הזעום של הממשלה ? וגם אם לא תיפול הממשלה , 
האם ניתן לוותר על כוח הזעקה של גוש זה ולא להפעילו בכל העוצמה ? גם לאופוזיציה 
יש כוח , בוודאי כוח חזק יותר משיש לשותפות - רמייה שבה מפלגת העבודה משמשת 
כסות לשלטון המתנגד בתכלית לדרכה . אופוזיציה איננה ניוון , אלא ההיפך 
מכך : אופוזיציה המציגה מסר ברור לעם רק מחזקת את האמון בה ומשרתת את המדינה 
בעת מצוקתה וגם נותנת תקווה בלב לשינוי . האופוזיציה היום צריכה להציג בפני 
העם את הקשר והשילוב שבין התקדמות אמת לשלום , לבניין , קליטה ופיתוח . 
האם יש כוח אחר במדינת ישראל שיכול להוביל את המאבק המשולב ? לא נוכל לסלוח 
למפלגת העבודה על הזמן האבוד והאנרגיה , שלא גויסה כולה למאבק האופוזיציוני 
למען פתרון הבעיות הקיומיות של ישראל . תל - אביבקפמאביגבתגובה למאמר המערכת 
" מכללות למשפטים ; צעד בכיוון הנכון " ( " הארץ " 6 . 82 ) , ברצוני 
להעיר : המערכת המשפטית מידרדרת , ואמון העם בה יורד . חלק מעורכי - הדין 
מנצלים את מקצועם המכובד כדי להפגין כוח . איומים כמו : " אגיש משפט " , 
" הטרטורים בבתי - משפט אינם נעימים " וכו הופכים לנשק יעיל להפחדת אזרחים 
ישרים ושלווים ופוגעים בשמה הטוב של המערכת . פתיחת שעריהן של מכללות למשפטים 
לכל דורש מהווה סכנה לטוהר המידות של המערכת המשפטית . גם הפקולטות למשפטים 
אינן צריכות לראות את ממוצע הציונים כקריטריון העיקרי לקבלת תלמידים . טוהר 
המידות והאישיות של המועמד חייבים לעמוד במקום הראשון במבחני הקבלה . ראשון - 
לציונקפמאביגבכתבה של עמית דובקין " ביני ובין אללה " ( מוסף " הארץ " , 
6 . 22 ) , בעניין השייח אמין טריף , נאמר : " אגב , פאדל מנסור ומוחמד 
רמל היו היחידים שהעזו לומר לציטוט , דברים חריפים בגנות השייח " . מעולם 
לא אמרתי ולא אומר מלה או חצי מלה בגנות השייח אמין טריף . נהפוך הוא : 
תמיד הערכתי , ואמשיך להעריך , את השייח . בראיון אמרתי , שהשייח הוא 
היחיד שיש עליו קונסנסוס לאומי כמנהיג הרוחני של העדה . אין ספק שהשייח טריף 
הוא היחיד היום שיוכל לאחד את העדה ולקבצה סביבו . כפר ירכאקפמאביגבתגובה 
לכתבה " ביני ובין אללה " ( מוסף " הארץ " , 6 . 22 ) , שעסקה בחייו 
של שייח אמין טריף , המנהיג הרוחני של הדרוזים בישראל , ברצוני להעיר : 
הדרוזים אינם מאמינים בכך שנביאי הדרוזים הופיעו עלי אדמות בפעם האחרונה 
בתקופה שבין השנים 699340 , 1 לספירה . שייח טריף הוא אדם רגיל המגשים אורח 
חיים רוחני ומוסרי , ואין אדם יכול לקשר בין אנשים ואלוהים . הדת והשייכות 
אליה היא הדבר היחיד המשותף לכל הדרוזים , ובנושאים אחרים במיוחד פוליטיים 
קיים מגוון של דעות בדיוק כמו בחברה הישראלית . בשירות של הדרוזים בצה"ל 
אנו מגינים על עצמנו ועל מדינתנו . לגבי העריקים , הבעיה קיימת גם בין 
הצעירים היהודים , ולדעתי לא האינתיפאדה השפיעה על העריקים הדרוזים , אלא 
הקיפוח ובעיות סוציו - אקונומיות . גם לכשלון מערכת החינוך בהכשרתם כישראלים 
ולתעמולה האנטי - ישראלית והאנטי - ציונית של חוגים רבים בקרב המיעוטים בישראל 
יש השפעה על העריקים . לאחר מותו של השייח טריף והלוואי שיזכה לחיים ארוכים 
לא יהיה מקובל עלי ועל דרוזים רבים נוספים אף יורש , יהיה מי שיהיה . 
אדרוש לקיים תהליך דמוקרטי , שבאמצעותו תוקם מועצה עדתית - דרוזית שתכיל 
נציגים של כל הזרמים והסקטורים בתוך הכפרים הדרוזיים , יהיו בה ועדות שונות 
והנהגה רוחנית נבחרת , אז אכיר במנהיגות רוחנית דרוזית בישראל , אך בשום 
פנים ואופן לא אכיר במנהיגות העוברת בירושה . עוספיהקפמאביגבראיון ב"מבט " 
ב7 . 2 אמר ד"ר אריה אורנשטיין , יו"ר ארגון רופאי המדינה : " אנו דורשים 
משא - ומתן כנה " , ובכך עשה שגיאה נפוצה . בעברית נכונה יש לומר : משא - 
ומתן ן . משמעות המלה ( משורש ך . ו . ן ) : אמיתי , ישר , הגון . 
מאותו שורש נגזרות המלים : נכון , כנות . משמעות המלה כשם תואר : איש 
ן , אמיתי , רצון ן . התנהגות כנה ; אנשים כנים : " כנים אנחנו , 
לא היו עבדים מרגלים " ( בראשית מ"ב , 11 ) . ובמשמעות תואר הפועל : 
כן , אבוא אליך ( כן אמת ) ; האיש מדבר כן : " כן דיברת , לא אוסיף 
עוד ראות פניך " ( שמות , 92 ) ; " כן בנות צלפחד דוברות " ( במדבר 
כ"ז , 67 ) , יש אפוא לומר : איש כן , ניסיון כן , רצון כן , תכנון 
כן , האיש מדבר כן . 
