תנועת " נשים בשחור " בחיפה תפגין היום , בהוראת המשטרה , ליד התחנה 
המרכזית של אגד , במקום בבית הקרנות בהדר הכרמל כבעבר . הדרישה באה לאחר 
שהתנועה ביקשה תוספת הגנה עליהן , לאור ריבוי מקרי תקיפתן על ידי אנשי הימין . 
על פי הוראת המשטרה יפגינו " נשים בשחור " בצד אחד של הכביש ואילו מפגיני 
הימין יורשו להפגין בצדו השני , בלא שיהיה ביניהם מגע . עורכת הדין של 
האגודה לזכויות האזרח בחיפה , פמלה בטר , פנתה למשטרה במכתבים מיום 09 . 
6 . 21 ו09 . 6 . 81 בנושא משמרות המחאה ומעשי האלימות של אנשי הימין ושוטרים . 
במכתבים נאמר , בין היתר , כי רס"ר יחזקאל שאול פגע במפגינות באחת מעצרות 
המחאה . ב09 . 6 . 5 סירב חוקר תורן לקבל עדות נשים על אלימות אנשי הימין 
והשוטרים . ב09 . 7 . 1 התקיימה פגישה במשרדו של תת - ניצב יוסי לוי , מפקד 
מרחב חיפה , עם נציגי האגודה לזכויות האזרח . בעקבות סיכום בין הצדדים 
שלח לוי מכתב לאגודה , שבו נאמר כי העביר הנחיות לקצינים ולשוטרים , המטפלים 
בנושא משמרות המחאה . תלונות האגודה בנושא אלימות שוטרים וחוסר הגנה מספקת 
מצדם נוכח אלימות אנשי הימין הועברו לטיפול . " בנוסף לתלונות הועבר הנושא 
לקצין תלונות הציבור " , אמרה עו"ד בטר , והוסיפה שתחושתה היא שהמדובר בטיפול 
רציני . " רק איני בטוחה שנענו לבקשתי לשלוח שוטרים נייטראליים לשמירה 
על העצרת " . 
