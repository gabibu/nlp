עבודה " קמינה אי טורנה " ( " הולך סובב " ) , בכוריאוגרפיה של משה 
אפרתי ללהקת " קול ודממה " , שפתחה את פסטיבל ישראל , פתחה גם דף חדש ביצירתו 
של אפרתי . אולם עיני נפלה דווקא על שמה של העורכת ומעבדת הטקסט , אסתר 
נדלר . נדלר , הנמצאת בתחילת שנות הארבעים שלה , זכורה בוודאי לרבים 
כרקדנית - סולנית בלהקת " בת שבע " ואחר כך בלהקת " קול ודממה " . מעבר 
של רקדן מתחום המחול אל הנייר והעט הוא ללא תקדים בארץ . ברוב המקרים פונים 
רקדנים , הפורשים מן הריקוד , אל הכוריאוגרפיה או להוראת המחול . " אין 
מעבר מריקוד לשום דבר . שלא כמו צייר או פסל , שהוא גם היוצר וגם המבצע , 
הרקדן רק מבצע , כך שהמעבר מאמן מבצע לאמן יוצר אינו חלק ואינו מתבקש " , 
אומרת נדלר , שפרשה מן המחול כשחשה שהגיע הזמן . " אני לא רואה בזה טרגדיה , 
כי אם מבחן של כנות . רקדן שלא פורש בזמן , מעניש את הקהל . אני נרשמתי 
לאוניברסיטה ועשיתי תואר ראשון בפילוסופיה ובתרבות קלאסית , למדתי אנגלית 
וצרפתית , ועכשיו אני לומדת גרמנית כדי שאוכל לקרוא חומר במקור . אם ארצה 
להמשיך ללמוד , לא יהיו לי בעיות טכניות של שפה " , אומרת נדלר , ומוסיפה 
שהמסלול שלה לא היה מסלול אופייני לרקדנים . נדלר הגיעה לריקוד רק לאחר השירות 
הצבאי , אם כי ההחלטה להיות רקדנית גמלה בלבה כבר כילדה . בקיבוצה , רמת 
הכובש , לא היו מקובלים אז שיעורי באלט , ואסתר נדלר עברה את המסלול הרגיל 
של ילדה ישראלית , בבית הספר היסודי ובתיכון . " הייתי טובה בספרות עם 
נטייה לכתיבה . תמיד כתבתי וקראתי הרבה . ראיתי את עצמי כאמן , לא רק 
כרקדנית . כאמן שקשור לאמנות בכלל , לציור ולפיסול . תמיד תהיתי מה השפעתם 
של הציור והפיסול על אמנות המחול . לא ייתכן שהריקוד הוא רק עניין פיסי . 
הרי היוצר לא מנותק מהאדם שמבצע את היצירה שלו " . ב96 , אחרי שירותה הצבאי , 
הגיעה נדלר לעתודה של להקת בת שבע . " לא קפצתי בדרגות . עברתי את המסלול , 
מאחרונת הרקדניות עד לסולנות , במשך שבע שנים . באתי עם נתונים גופניים 
מתאימים : גובה , משקל וגמישות אופטימליים , ומוסר עבודה לא רגיל , עם 
תשוקה עצומה לרקוד ואנרגיה בלתי נדלית . כל אלה ביחד כנראה הוכיחו את עצמם . 
היא מודה שאין זה רגיל שרקדן עובר לטיפול בטקסט . " יש בעיה איך לתקשר 
בין שני העולמות . האם תנועה ניתנת לתרגום למלל , או להיפך , האם יש מעבר 
בין המלה לתנועה ? בלהקת " בת שבע " גם פגשה את מי שהשפיע על חייה כרקדנית 
וכאדם : משה אפרתי . הם נישאו לפני 31 שנה ומאז הם חיים ויוצרים יחד . 
בלי ילדים , מתוך בחירה . " אימצנו את ההשקפה האפלטונית , ואנחנו מעבירים 
הכל ביצירה . זו לידה רוחנית , מנטלית . אני לא יודעת מה קדם למה , 
האם עובדת היותי רקדנית פסלה אותי מלהיות אם , או להיפך . שנינו עצמאים 
מאוד . 31 שנה אנחנו נשואים ואני לא רואה אותנו כמשפחה . אנחנו חברים בנפש , 
כמעט אחים , למרות השוני " . אפרתי התחיל ליצור במסגרת " בת שבע " , והעבודות 
שלו זכו להכרה בארץ ובניו יורק . נדלר החלה לעבוד יחד אתו בלהקת " קול 
ודממה " ב57 , ולמתכונת המוגמרת הגיעו רק בסוף 87 . את עבודתה הראשונה 
עם טקסט עשתה במחול " לה פוליה " , שם השתמש אפרתי בקטעים מתוך " אדי קינג " 
של נסים אלוני . " יש טקסט , ואני נותנת לו את המקצב , כך שהרקדנים יוכלו 
לפעול . זאת בעצם כבר כוריאוגרפיה , ומשה ואני עובדים על זה צמוד " . מ"לה 
פוליה " ל"קמינה אי טורנה " המעבר היה טבעי . שוב נסים אלוני , יוסי 
בנאי קורא . " השוני הוא שלא השתמשתי רק בטקסט של אלוני . הוא היה אמצעי 
כדי להפוך את ההיסטוריה לרלוונטית . ליצירה שני רבדים : האחד גירוש יהודי 
ספרד , והאחר תזוזות ועצירות , כשני מוטיווים החוזרים על עצמם בקורות 
העם היהודי " . הטקסטים נערכו מתוך " השירה העברית בספרד ובפרובנס " מאת 
חיים שירמן , ו"הצוענים של יפו " של נסים אלוני . " זו יצירה שכואבת על 
הירידה לאמריקה , אל החומריות . זהו ערב של 56 דקות , ועבדנו עליו שנה 
וחצי " . היצירה מוזמנת , כבר מחודש אוקטובר , לגרמניה , לשווייץ , לאנגליה , 
למקסיקו ולספרד . שנת 29 מציינת 005 שנה לגירוש יהודי ספרד , מה שיקנה 
ליצירה אורך חיים נוסף . כיום משמשת אסתר נדלר כיועצת אמנותית בשכר . הלהקה 
מתקיימת מתקציבים של משרד החינוך ומתרומות של תורמים פרטיים , כמו קרן דורון . 
הלהקה אינה מתבססת כיום על רקדנים חירשים , אבל היא הלהקה היחידה בעולם 
המאפשרת להם לרקוד בה . נדלר אומרת שאפרתי התרחק מהרעיון של שילוב רקדנים 
חירשים ושומעים , כי הפסיקו להתייחס לאמנות שלו , והתחילו להתייחס לצד 
הקרקסי כמו כמה רקדנים חירשים יש בהופעה . " אני חושבת שאחרי שמשה מיצה 
את השיטה , היא הפסיקה לעניין אותו . בית הספר נסגר כי אין לנו כוח אדם " . 
יש לה טענה לממסד הנותן יד לאינפלציה של כוריאוגרפים , כמו המפעל של " גוונים 
במחול " . " אני מבינה להקה שנותנת לרקדן שלה ליצור בתוכה . לא הולך מורידים . 
אבל בגוונים נותנים פרס וגושפנקה . יש סדנאות בציור ובספרות , אבל אין 
סדנאות למחול . גוונים צריכה להיות סדנה . בוועדה , שמחליטה מי ייקרא 
כוריאוגרף , לא כולם אנשי מחול " . 
