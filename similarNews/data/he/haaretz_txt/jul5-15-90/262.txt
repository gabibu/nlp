בלגראד ( אי - פי ) . שלטונות סרביה , הגדולה שברפובליקות יוגוסלוויה , 
פיזרו אתמול את הפרלמנט ואת הממשלה של מחוז קוסובו המרדני . כך מסרו אמצעי 
התקשורת הממלכתיים . צעדה זה של סרביה עלול להצית מהומות חדשות בקרב הרוב 
האלבני בקוסובו , הפחות מפותח במחוזות הרפובליקה , וזירת התפרצויות של 
אלימות בשנתיים האחרונות . ההחלטה , שהתקבלה בשלושת הבתים של הפרלמנט הסרבי , 
באה בעקבות הצהרתם של 411 צירים אלבנים באספה המחוזית של קוסובו , להינתק 
מסרביה . על - פי הצהרתם תהיה קוסובו שווה במעמדה לרפובליקות האחרות בסרביה , 
והאלבנים לא ייחשבו עוד מיעוט . השלטונות הסרביים הגיבו במהירות והודיעו , 
כי הצעד שננקט הוא בלתי - חוקי ונוגד את החוקה . יוגוסלוויה היא פדראציה 
רופפת של שש רפובליקות ושני מחוזות אוטונומיים . קוסובו , שהיא מחוז המונה 
9 . 1 מיליון נפש , ש%09 מתוכם אלבנים , מאבדת בהדרגה את השליטה בענייניה 
לטובת סרביה . רפובליקות אחרות ביוגוסלוויה , סלובניה וקרואטיה , מצדדות 
בדרישתה של קוסובו לעצמאות מסרביה . עיתונאים בבירת המחוז פריסטינה אומרים , 
כי ההחלטה לפזר את הגוף המחוקק של קוסובו המונה 081 איש , ואת ממשלתו של 
יוסוף זינולאו , הוקראה בפני הצירים במהלך ישיבתה אתמול . נמסר להם , 
כי כל הפקידים הנבחרים במחוז הושעו מתפקידיהם . האלבנים מבקשים להחזיר את 
האוטונומיה הרחבה ממנה נהנו על - פי החוקה של שנת 4791 , שתוקנה במארס 9891 . 
הסרבים , שרואים בקוסובו את ערש ממלכתם בימי הביניים , טוענים כי האלבנים 
מנסים לדחוק את רגליהם של הסלווים מן המחוז . האלבנים מכחישים טענה זו ואומרים 
כי היא משמשת רק תירוץ למדיניותו הנוקשה של מנהיג סרביה , סלובודן מילוסביץ . 
מאז תיקון החוקה נהרגו כ06 אלבנים בהתנגשויות עם כוחות הביטחון . " ההחלטה 
לפזר את הפרלמנט אינה חוקית והעם האלבני לא יכיר בה " , אמר איברהים רוגובה , 
מנהיג הפורום הדמוקרטי , שהוא ארגון אתני המאגד על - פי טענתו 005 אלף 
איש . " לסרביה אין כעת זכות לצעד כזה , והפורום יקרא לאלבנים לא להיגרר 
להתגרות זו " . שלטונות סרביה הודיעו גם , כי הם מטילים " צעדים מיוחדים " 
על רדיו פריסטינה ועל הטלוויזיה , וכמו כן על החברה לטלקומוניקציה . צעדים 
אלה , מסרה סוכנות הידיעות היוגוסלווית טאניוג , נועדו להעניק לסרביה שליטה 
מלאה על אמצעי התקשורת . תוצאות משאל - עם שנערך בסרביה ביום ראשון ושני , 
שנושאו היה האם לערוך בחירות רב - מפלגתיות לפני אימוץ חוקה חדשה , מעלות 
כי % 8 . 69 מן האוכלוסיה הצביעו בעד הצעת הממשלה לדחות את הבחירות החופשיות . 
במשאל , שתוצאות פורסמו אתמול , השתתפו כשלושה רבעים מתוך 7 . 6 מיליון 
תושבי סרביה . מפלגות האופוזיציה , שתבעו את עריכת הבחירות לפני הפעלת 
החוקה החדשה , קראו לתומכיהן להחרים את משאל העם . 
