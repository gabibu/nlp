תוכנית מקיפה לטיפול במיידי האבנים בבתי - הספר בגדה וברצועת עזה , תוצג 
הבוקר בדיון של פורום שטחים , בפני הרמטכ"ל רב אלוף דן שומרון ושר הביטחון 
משה ארנס , ע"י מתאם הפעולות בשטחים , שמואל גורן . גורן הכין את התוכנית 
בהוראת שר הביטחון , והיא כוללת כמה הצעות לטיפול בתופעת מיידי האבנים , 
המהווה % 57 מאירועי האינתיפאדה . מדובר בשינויים שייעשו ב53 בתי - ספר 
הנמצאים על צירי התנועה המרכזיים . אחת ההצעות בתוכנית המתפרסמת הבוקר לראשונה , 
היא להחליף כיתות בבתי הספר השונים ; לקחת תלמידי תיכון המיידים אבנים 
דרך קבע ושבית ספרם נמצא על ציר תנועה מרכזי , ולהעבירם לבתי - ספר בתוך 
הכפרים . לבית - ספר זה יועברו למשל תלמידות כיתות ו , שלהערכת צה"ל לא 
יידו אבנים . הצעות נוספות כוללות ארגון הסעות מאורגנות לתלמידים , כדי 
למנוע מהם ליידות אבנים , הקמת חומות סביב בתי הספר והקפתם בגדרות . הצעה 
נוספת הנבחנת עתה היא לשנות את הכניסות לבתי הספר . בכוונת המנהל האזרחי 
לבנות כניסות צדדיות לבתי - ספר , כדי שלא יפנו לכיוון צירי התנועה המרכזיים . 
מקורות צבאיים הדגישו , כי תופעת יידוי האבנים אינה כוללת את כל בתי - הספר 
בשטחים ולא כל התלמידים משתתפים ביידויי האבנים , אך מדובר בתופעה רחבה 
ומסוכנת , שצה"ל לא הצליח למצוא לה עד עתה פתרון . אם יתקבלו ההצעות של 
מתאם הפעולות בשטחים , הם ייושמו רק בשנת הלימודים הקרובה , מאחר שהתלמידים 
בגדה וברצועת עזה נמצאים עתה בחופשה . מכשול נוסף ביישום המיידי של התוכנית 
קשור בהשקעה הכספית הדרושה לביצועה . 
