יש לברך על מאמרו הבהיר והמנומק של פרוף יואב גלבר , " פלשתינאים דה - 
לוקס " , ב"הארץ " מ6 . 51 , שכן הוא עשה שירות רב חשיבות , הן להבהרת 
הסוגיה המורכבת של מעמד פלשתיני - ישראלי , סוגיה שמשמעויותיה המחייבות 
התייחסות , מתחוורות והולכות ביתר שאת לאור הלם האינתיפאדה , והן לחידוד 
העמדה שהוא אחד מחסידיה . הפרכת טיעוניו של פרוף גלבר בעד חלוקת הפלשתינאים - 
הישראלים לשני שבטים בעלי זכויות מלאות ובעלי זכויות " תושב בלבד " היא 
עניין למאמר בהיר ומנומק , מוסרית משפטית ואחרת , שוודאי לא יאחר להופיע . 
כאן ברצוני רק להעיר כמה הערות לגבי מופרכות פתרונו ה"קולומבוסי " של פרוף 
גלבר , שיותר מעל עומק מחשבה , הוא מעיד על בהלה המולידה חוסר - רגישות 
משווע , עיוורון פסיכולוגי ממש , ומכשילה עד כדי היותה מתכון לשפיכות דמים . 
ישימות הצעותיו הקיצוניות של פרוף גלבר היא פחות ממפוקפקת , וזאת בשל שתי 
סיבות מעשיות עיקריות : האחת , כללית , והיא העדר מסגרות חשיבה מחייבות 
לתוכניות רבתי כגון אלו שהוא מפרט , והעדר מסגרות ממשיות לביצוען , שכן 
עניות הרוח של כל ענפי הממשל והשקיעה הפטליסטית והמייאשת שלו בכיבוי שריפות , 
שנה אחר שנה אחר שנה , מסכלת כל תכנון וביצוע מושכלים בכל תחום שהוא . 
הסיבה האחרת , והיא המכרעת , היא שמדי רגע מחולל התהליך הדמוגרפי בישראל 
עובדות בשטח , שפשוט " מצפצפות " על תוכניות כגון אלו של פרוף גלבר , 
שאפילו יימצאו ישימות , אפילו יוחלט לנהוג לפיהן , יידרשו שנים לתיכונן 
ובוודאי למימושן , כך שעד אותו מועד מיוחל , שבו תיפתר כביכול הבעיה שהן 
אמורות לפתור , תשים אותן המציאות הדמוגרפית העתידית , שתתהווה בינתיים , 
לשחוק . כל זה , כמובן , על רקע תהליכים גלויים יותר פוליטיים המקצינים 
את שתי החברות המהוות את ישראל לקראת התנגשות בלתי - נמנעת , שאפשר כי תגיע 
לשיאה בד בבד עם התלקחות ישראלית - ערבית כללית יותר . לפיכך , סביר מאוד , 
שתוכניתו של פרוף גלבר , הבאה לשים את הפלשתינאים - הישראלים " במקומם " 
ב"דרכי שלום " חוקיות - מנהליות , תחת להשיג את התוצא הרצוי לו ולחושבים 
כמוהו , מבחינת הסדרת היחסים היהודיים - פלשתיניים בישראל , תעלה , לפני 
כל דבר אחר , תרומה ישירה ומיידית להחרדתו המוצדקת ולהקצנתו הבלתי - נמנעת 
של " הרחוב הערבי " בישראל כולו ומכאן להיגב שכנגד בלתי - נמנע בצד היהודי , 
כלומר להגברת המתח ההדדי ולהחשת ריאקציית השרשרת המחזורית של הסכסוך הערבי - 
יהודי , המובילה את כל הצדדים המעורבים , בישראל ומחוצה לה , כבעל פסי - 
ברזל להתנגשות אלימה , שמסביר כי תישא אופי של מלחמת 8491 בטוטליותה , 
אך במחירה תהיה מכאיבה פי כמה . אם באמת חפצי שלום אנחנו , אם נכיר כי שלווה 
היא תנאי לאיכות חיים ולקיום חברה מתוקנת , בריאה ומשגשגת . אם נבין כי 
עם עובדות מסוימות , נתונות כמתפתחות , אי אפשר להתווכח , אלא יש להשלים 
עמן ולהופכן לרווחיות אהדדי לכל המעורבים , כי אז הגיעה העת שגם נבין כי 
כשם שפינוי ( " החזרת " ) סיני ביוזמתנו היה עדיף מפינויו מאונס ובמחיר 
דמים , והוא הדין בטאבה במחיר הכבוד , כך עדיף פינוי השטחים , פינוי ירושלים 
המזרחית ופינוי רמת הגולן , מפינויים מאונס במחיר דמים וכבוד ואיכות חיים 
גם יחד וכך גם , מכוח אותו היגיון , עדיף מתן אוטונומיה תרבותית ומנהלית 
לערביי הגליל וה"משולש " ביוזמנתנו , לאלתר בנדיבות , מרצון ובשלום 
מנטילתה או התהוותה הבלתי - נמנעת בכוח , בדמים ובשחיקה הדדית איומה , 
אירלנדית - לבנונית , הממתינה לנו מעבר לפינה לא רחוקה , ומבטיחה צרות 
צרורות ואובדן משאבים חיוניים , שימנעו כל התפנות לבניית חברה בריאה פורחת 
ואיכותית . נוכח העובדות והתהליכים הדמוגרפיים המוצקים והבלתי - מעורערים , 
אנו מעדים בדרך שבה אנו הולכים עכשיו , ובוודאי אם נלך בהנחייתם של פרוף 
גלבר וחסידיו להמיט על עצמנו מצב , שבו כל פלשתינאי - ישראלי יהיה מתקוממעציר , 
וכל יהודי - ישראלי שוטרבלש , סוהר , או אף גרוע מזה . עם דמוגרפיה , 
חוקיה ותוצאותיה , אי - אפשר להתווכח . צר , כי לפי כל הסימנים אין לנו 
כוח להשלים אתה , שכן נדמה לנו , משום - מה , שיש לנו כוח לאנוס אותה , 
כלומר לנקוט נגדה אמצעי " הבה נתחכמה " שאלימותם מוסווה כביכול , אך 
גלויה לכל מי שעיניו בראשו , ובוודאי לקורבנותיה הפלשתינאים - הישראלים , 
המיועדים להעלמה ממפת האזרחות הישראלית המלאה או אמצעים אלימים בגלוי , 
המתקראים במקומותינו " טרנספר " , המיועדים להעלמתם הפיסית . וזאת לדעת 
ולזכור , כי מעולם לא היה טרנספר בלי מלחמה בשעתו , או כמבוא לו . קשה 
להאמין , שפרוף גלבר , הן בהיסטוריון של המזרח התיכון והן כמי שבתוך עמו 
הוא יושב , אינו מבין שהצעתו המנהלית - משפטנית המלומדת לפתרון הסופי של 
" הבעיה הערבית " אינה אלימה פחות , מהבחינה הפסיכולוגית של קורבנותיה 
ומהבחינה המעשית של תוצאותיה , מהצעות הטרנספרמלחמה למיניהן . יתר על כן , 
האומנם זה הרגע " לדחוף " בכיוון זה ? הרי אם פנינו לאלימות מוסווית 
או גלויה כפתרון הסופי של הבעיה הערבית , כלומר שמלחמה טוטלית , שממנה 
נצא כמובן מנצחים טוטליים , והצד שכנגד מובס טוטלית , וחלקו המסוים מועלם 
טוטלית , היא היא התחזית המרנינה , שלאורה עלינו לחיות ולגדל את ילדינו . 
האין מוטב להמתין קמעה עד שייעשה לנו נס , והמן ווייזתא שבוושינגטון ייתלו 
על עץ גבוה , או לפחות , בינינו לבין עצמנו , לקלוט תחילה כהלכה , למען 
מטרה נשגבה זו , את בשר התותחים המגיע אלינו ממש בימים אלה ברבבותיו , 
על מנת להתקבל בשירת בני - נוער מסוממי - אלוהי - צבאות בשירה אדירה של " הבאנו 
שלום עליכם " ? 
