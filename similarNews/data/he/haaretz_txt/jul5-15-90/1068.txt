( ע ) . בעל שתקף את אשתו באכזריות וניסה לחנקה , נידון בסוף השבוע בבית 
המשפט המחוזי בתל - אביב לפיקוח של שירות המבחן במשך שלוש שנים . בכתב האישום 
נטען , כי הנאשם , דוד דרעי ( 33 ) , ממושב בית - עוזיאל היה מסוכסך 
עם אשתו זה שנים מספר . ב98 . 5 . 9 , בביתם במושב בית - עוזיאל , דרש 
דרעי מאשתו כסף , ומשסירבה להיענות לדרישתו פרצה ביניהם מריבה מילולית . 
הבעל הרוגז ניגש למטבח , נטל עמו את המיחם , ושפך את המים הרותחים על האשה . 
בהמשך , שבר הנאשם כוס זכוכית על ראשה , חנק אותה בצווארה והיכה אותה 
בגבה באמצעות מטאטא . השופט אריה אבן - ארי ציין בגזר הדין , כי התביעה 
צודקת בתביעתה להעניש בחומרה את הנאשם , " בהתחשב בתופעה החברתית האיומה 
של אלימות כלפי נשים " . ואולם הוסיף השופט יש להתחשב בדברי אשת הנאשם , 
שמסרה בעדותה כי קיים סיכוי של ממש לשיקום חייהם המשותפים , לאחר שהבעל 
נגמל מסמים . השופט הדגיש , כי לאחר היסוס החליט שלא להטיל על הנאשם עונש 
של מאסר בפועל , ולהעמידו בתקופת מבחן של שלוש שנים בפיקוח שירות המבחן . 
השופט הורה לשירות המבחן להגיש לבית המשפט תסקיר תקופתי , אחת לששה חודשים . 
