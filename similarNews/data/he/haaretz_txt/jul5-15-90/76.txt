מהדורות החדשות בטלוויזיה האיטלקית לא ידעו רחמים בבוקר שאחרי . הביאו דיווחים 
על ההילולות בארגנטינה , בבחינת זריית מלח על פצעים . עובדי מרכז העיתונות 
הענק ברומא זרקו מבטים על המרקעים הרבים והמשיכו בעיסוקיהם , תוך סינון 
כמה מילות כעס ( ניחוש לא פרוע ) . קשיי העיכול נמשכו , גם הדיילות לקחו 
ללב . אולי בחרו לעבודה במרכזי העיתונות אוהדות כדורגל שהבקיאות שלהן בכוכבי 
איטליה מדהימה . איני יודע אם בחדר ההלבשה האיטלקי בסאן - פאולו הזילו המנוצחים 
דמעה . אולי . אבל נערות נאפולי כן . לא היה אפשר שלא להרגיען . אחרי 
שחזר השקט לכוורת העיתונאים , והטלפונים , המסופים והטלקסים האטו את הקצב 
המטורף , ניגשנו לאחד הדוכנים לבקש , כתמול שלשום , מכוחות העזר להזמין 
לנו מונית . השתיים , תמיד מחייכות , היו קפואות . בעיני אחת מהן היתה 
לחלוחית . התביישה , ניגבה באצבעה והתנצלה : " אני יודעת שהחיים יימשכו , 
אבל כל כך רצינו לזכות בגביע . הרי איטליה הכי טובה בעולם " . וחייגה לתחנת 
מוניות . ההפסד המהמם כמו גרם שיתוק באיברי נאפולי וגם השפיע על איטלקים 
רבים , לרבות עיתונאים . החיוכים התמידיים נעלמו . האדיבות פינתה מקום 
לחוסר סבלנות ולתשובות גוערות . מעבר לחומות סאן - פאולו זעקה דממה . פילחו 
אותה רק קריאות נחמה " איטליה , איטליה " וזעקות אושר של כמה נושאי דגלי 
תכלת , " ארגנטינה , ארגנטינה " . סיפרו לנו שך - 005 , 3 ארגנטינים ביקשו 
לבוא למונדיאל . רק 000 , 2 נחתו . " בגלל המצב הכספי הקשה של הארגנטינים " . 
שעה - שעתיים אחרי , נבלעו מאות שוטרים בניידות ובאוטובוסים הכהים ויצאו 
לתחנות או למשימות ברחבי העיר . הם ישבו דוממים במכוניות שלהם . הכיכרות 
המדושאות ליד האיצטדיון כמעט ריקות . המונית שלנו עצרה ופינתה את הדרך לאופנועים 
ומכוניות משטרה צופרות . רגע של בהלה . המכוניות הדוהרות ליוו בנסיעה פראית 
אוטובוס מפואר . בפנים ישבו מחוללי הסנסציה . לא נגעו בהם . הנאפוליטאנים 
גאים כך סיפרו לנו בהגינותם כלפי קבוצות יריבות . 
