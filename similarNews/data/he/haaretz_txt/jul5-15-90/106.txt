כמה הקלות בסדרי תשלומי קנסות על עבירות ברירת משפט , כגון עבירות חניה 
ותעבורה , נכנסו באחרונה לתוקף על פי תיקון לחוק סדר הדין הפלילי . בין 
השאר נקבע כי קנס שלא שולם במועדו יוכפל כעבור 03 יום . אם לא שולם הקנס 
גם לאחר מכן , תצטבר מדי ששה חודשים תוספת פיגור בשיעור % 05 מהקנס המקורי , 
לעומת תוספת של % 001 מכפל הקנס שהיתה נהוגה עד כה . לדוגמה : קנס של 05 
ש"ח שלא שולם תוך 03 יום ייוכפל ל001 ש"ח . אם לא שולם גם בששת החודשים 
הבאים יגדל הסכום ל521 ש"ח , כעבור עוד ששה חודשים ל051 ש"ח , וכך הלאה 
עד התשלום בפועל . מי שקיבל הודעת תשלום קנס בשלוש השנים האחרונות , ועדיין 
לא שילם את הקנס וגם לא ביקש להישפט , יקבל בדואר שובר חדש לתשלום הקנס , 
ובו תווספת הפיגור מחושבת לפי השיעור החדש . הקלה זו תינתן רק למי שישלם 
את חובו עד 02 באוקטובר השנה . מי שלא יקבל שובר חדש עד 51 ביולי , צריך 
לפנות ללשכת התנועה במשטרה או ליחידת החניה ברשות המקומית , לפי העניין . 
מי שקיבל הודעה על תשלום קנס על עבירת חניה או תעבורה רשאי לפנות תוך 03 
יום מעת קבלתה לתובע ברשות המקומית או במשטרה ולבקשו לבטל את הקנס . התובע 
רשאי לבטל את הקנס אם השתכנע שלא נעברה עבירה , או שלא מקבל ההודעה הוא 
שעבר אותה , או שבנסיבות המקרה אין עניין לציבור בהמשך ההליכים . התובע 
גם רשאי להפחית או לבטל תוספת פיגור שהתווספה על קנס שלא שולם במועד אם השתכנע 
כי הקנס לא שולם בגלל שהות בחו"ל , מילואים או תקלה שמקורה ברשויות המדינה . 
במשרד המשפטים מציינים כי הגשת בקשה לביטול קנס אינה מפסיקה את התקופה של 
כפל הקנס ותוספות הפיגור . 
