שירות הביטחון הכללי לכד שלשום בלילה את החשוד ברצח המסעדן עו"ד יעקב שלום , 
בעל פונדק עין כרם , שנרצח בליל ה - 0212 במאי , כנראה בנקמה על רצח שבעת 
הפועלים בראשון לציון . החשוד ברצח נגאח מוקבל בן 42 , תושב אל ערוב באזור 
חברון , נלכד באזור הכפר רובר שליד ביר - זית בנפת רמאללה . כוחות הביטחון 
לכדו את החשוד , וללא התנגדות מצדו הוא הועבר לאחר חקירת השב"ך למשטרת ירושלים . 
יעקב שלום נרצח באמצעות 21 דקירות סכין , בתגובה לרציחתם של שבעת הפועלים 
הערבים בראשון לציון באותו יום בבוקר . על פי החשד סייע לנגאח מוקבל ערבי 
נוסף . בעקבות הרצח ולאחר חקירה של שירות הביטחון והמשטרה הוכרז נגאח מוקבל 
כמבוקש על ידי כוחות הביטחון , לאחר שהסתבר כי הוא הועסק כטבח אצל הנרצח 
והוא החשוד העיקרי ברצח . במשך תקופה ארוכה חמק מוקבל מכוחות הביטחון ואף 
התחבא בכמה מקומות בגדה . לאחר חקירה מאומצת אותר מוקבל במקום המסתור בנפת 
רמאללה , וכאמור נלכד על ידי כוחות הביטחון . מקורות מהימנים ציינו כי 
החשוד משתף פעולה עם חוקריו , ולמעשה בתוך ימים תסתיים חקירתו ויוגש כתב 
אישום . 
