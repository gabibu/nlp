שר החינוך , זבולון המר , דן שלשום עם אנשי משרדו בבעיות החינוך הערבי , 
ודוברת משרדו מסרה כי יש בדעתו ליזום תוכנית חומש לפתרונן . עוד נמסר כי 
בכוונת המר לשפר בצורה משמעותית את מערכות החינוך לא רק במגזר הערבי , אלא 
גם במגזר הדרוזי , ולהשוותן למגזר היהודי . תוכנית זו תמומש על - ידי שינוי 
סדרי העדיפויות של המשרד בהקצאת תקציבים . כדי להתמודד עם הפער הגדול במגזרים 
הערבי והדרוזי מתכוון המר להקצות להם תקציבים גדולים יותר , מעבר למגיע 
להם על - פי משקלם היחסי בכלל האוכלוסייה . לצורך ביצוע התוכנית בודקים 
שני צוותים של משרד החינוך את הנושא , לשם קביעת תוכנית ראשונית . ראשי 
ועדת המעקב לחינוך הערבי הכריזו , כי אם לא ייפגש אתם מיד השר המר , לדיון 
במצוקת בתי הספר הערביים , הם יפגינו מול הכנסת ומול משרדי החינוך וראש 
הממשלה , וישבשו את פתיחת שנת הלימודים הבאה כך נמסר במכתב ששלחה אתמול 
הוועדה להמר . לטענת יו"ר הוועדה , ד"ר מוחמד חביבאללה , לא זומנה הוועדה 
לדיון במצוקת החינוך הערבי מאז מונה אהרון זבדה ליועץ שר החינוך לענייני 
מיעוטים , בטענה שזוהי " ועדה פוליטית " . קפידבינבמכתב להמר דוחה חביבאללה 
טענה זו , ומדגיש כי מדובר בוועדה מקצועית . לדבריו , תיכננו בתי הספר 
במגזר הערבי להשבית את הלימודים ב02 ביוני במחאה על מצוקתם , אולם הם השעו 
את השביתה כמחווה לשר עם כניסתו לתפקידו החדש . בדו"ח שהגישה ועדת המעקב 
למשרד החינוך לפני למעלה מחודש , צוין כי יש מחסור בכ004 , 1 חדרי לימוד , 
אין ניסוח מחודש למטרות החינוך הערבי , יש פער גדול בתוכניות ובספרי הלימוד 
בין המגזר הערבי והמגזר היהודי ויש מחסור בתקנים לכותבי תוכניות וספרי הלימוד . 
עוד נאמר בדו"ח כי יש למנות בדחיפות עוד עשרה קציני ביקור סדיר במגזר הערבי , 
בנוסף לעשרה הפועלים היום . הודגש , כי מתוך 069 תקנים של פסיכולוגים 
במערכת החינוך , הוקצו למגזר הערבי רק שישה וחצי תקנים . הוועדה דרשה שיום 
החינוך הארוך יוחל גם בבתי הספר הערביים , אשר ייחשבו לצורך זה כבתי ספר 
באזורי פיתוח . הדו"ח כלל גם תוכנית - חומש לשיפור החינוך במגזר הערבי . 
בתגובה לטענת ד"ר חביבאללה , כי אין מזמנים את ועדת המעקב לשיחה עם שר החינוך 
משום שזוהי ועדה פוליטית , אמר זבדה כי משרד החינוך אינו מכיר בוועדת המעקב 
לחינוך הערבי , משום שהיא פועלת לעתים בניגוד למדיניות משרד החינוך , וללא 
תיאום עם ראשי המגזר הערבי . " הוועדה מתפקדת כאילו היא יחידת חינוך פדגוגית 
במשרד החינוך " , אמר . הוא ציין כי בשבוע הבא יזמן אליו המר את ראשי הרשויות 
הערביות ואנשי חינוך ערבים , כדי לדון במצוקת החינוך הערבי , אולם ראשי 
ועדת המעקב לא יזומנו . לדברי זבדה , המר מתכוון לזמן אליו בקרוב גם את 
חביבאללה , אך לא בתוקף היותו יו"ר הוועדה , אלא בשל תפקידו כסגן מנהל 
הסמינר הערבי בחיפה . לגבי תוכנית החומש של ועדת המעקב , הוא ציין כי אין 
זו התוכנית שלפיה מתכוון המר לפעול . בתגובה אמר חביבאללה : " אם הם ממנים 
ועדות בעצמם , משמע שבכוונתם לקבור את החינוך הערבי " . לדבריו יש במשרד 
החינוך תוכניות מגירה רבות בנוגע לסגירת הפערים בחינוך הערבי , ובכללן דו"ח 
ועדת מנכ"לים של משרדי הממשלה , מלפני שנים אחדות . בדו"ח נאמר , בין 
השאר , כי סגירת הפער בין מערכת החינוך הערבית לזו היהודית תיקח 51 שנה . 
" עכשיו הפער גדול יותר " , טען חביבאללה . 
