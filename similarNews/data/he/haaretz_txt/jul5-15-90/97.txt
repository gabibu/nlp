ראש הממשלה יצחק שמיר מתנגד לחוק להגבלת מינויים פוליטיים , שהתקבל לפני 
כחודש בכנסת . שמיר הביע אתמול דברים ברוח זו בפני קבוצת חברי מרכז הליכוד , 
שהם עובדי מדינה . שמיר אמר לבאים לפגישה עמו כי החוק נעשה בחופזה וכי העניין 
יועלה בישיבתם הקרובה של שרי הליכוד . היום אמורה מזכירות הליכוד לדון 
בדרכים לביטול החוק . בפגישה עם שמיר נכחו בין היתר : סמנכ"ל שירות התעסוקה 
רמי לוי , מוטי משעני יו"ר " עמידר " ועוזרו של שר החוץ דוד לוי , איתן 
סולמי מנכ"ל עמידר , מנכ"ל המכון לפריון העבודה יוסף דוריאל , יעקב קדמי 
איש נציבות שירות המדינה , וסמנכ"ל בנק יהב מיכאל צולר . ח"ך אמנון רובינשטיין 
( שינוי ) מחה בחריפות על כך שראש הממשלה נכנע ללחצם של עסקנים " חסרי 
בושה ממרכז הליכוד " , כהגדרתו , והבטיח להם לפעול נגד החוק הבולם מינויים 
פוליטיים של חברי מרכזי מפלגות בשירות המדינה . רובישנטיין הזכיר לשמיר 
כי בנוסף להיותו איש מפלגה יש לו חובות ציבוריות לכלל הציבור הישראלי , 
ובין היתר החובה להילחם נגד תופעות המשחיתות את החיים הפוליטיים . נציב שירות 
המדינה , מאיר גבאי , שיגר אתמול מכתב אל 000 , 5 עובדי המדינה המשובצים 
בארבע הדרגות העליונות . על פי החוק , יצטרכו עובדים בדרגות אלו , שהם 
חברי מרכזי מפלגות , להחליט עד ל13 ביולי 09 , אם הם מתפטרים מחברותם במרכז 
או מתפטרים מתפקידם בשירות המדינה . 
