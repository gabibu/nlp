( עש"ת ) . שר החינוך והתרבות , מר זבולון המר , יוצא היום להונגריה , 
כדי לייצג את ממשלת ישראל בטקס הסרת הלוט מאנדרטת אתר ההנצחה ליהודי הונגריה 
שהושמדו בשואה . השר הוזמן על - ידי הקונגרס היהודי העולמי , ממשלת הונגריה 
והקהילה היהודית מסר דובר משרד החינוך והתרבות . הטקס יתקיים באתר ההנצחה 
החדש ביום ראשון , במעמד נשיא הונגריה , ראש ממשלת הונגריה , נשיא הקונגרס 
היהודי העולמי והשר המר , שישא דברים בשם הממשלה והעם בישראל . את האנדרטה 
עיצב הפסל היהודי ההונגרי אימרה ורגה . היא מוקמה באחת הכיכרות המרכזיות 
בבודפשט , בין מוסדות הקהילה היהודית ובית הכנסת הגדול , באזור שהיה פעם 
הגטו היהודי . מארגני הטקס מצפים להשתתפות אלפי יהודים מרחבי הונגריה , 
וכן לבואם של כ000 , 1 אורחים מחו"ל , ביניהם ראשי קהילות יהודיות ויוצאי 
הונגריה בעולם . לאחר הטקס יערוך נשיא הונגריה קבלת פנים ממלכתית , שאליה 
הוזמנו שר החינוך ונשיא הקונגרס היהודי העולמי . בשבת יתפלל השר המר בבית 
הכנסת הגדול בבודפשט , וישא דברים באוזני המתפללים . השר ישוב לישראל ביום 
ראשון בערב . 
