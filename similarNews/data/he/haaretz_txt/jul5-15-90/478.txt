הרסטורטור מאיר שטרן , מגלריה שטרן בתל - אביב , טוען שיש כמה סוגי זייפנים 
בארץ . יש , לדבריו , למשל כאלה שמתמחים בצייר מסוים , בעל שם כמובן , 
ומעתיקים את עבודותיו במטרה למכור אותן . לפני שלוש שנים התפוצצה פרשת 
זיוף יצירותיו של האמן הצפתי המנוח שלום מושקוביץ , הידוע בכינוי " הזייגערמאכר " . 
חיים סביצקי , בן 28 , צייר מצפת , חשוד שהתמחה בזיוף היצירות ובמכירתן 
בעזרת דבורה כץ , מזכירת שופטים בבית - משפט השלום בתל - אביב , ומשפטו 
נמשך עדיין . ציורים מזויפים כאלה הגיעו לאספנים רבים , לתיירים ולגלריות 
בארץ ובעולם , ואף נמכרו במכירות פומביות בארץ . לדברי שטרן , מחירי ציורים 
בארץ היו זולים יחסית עד שנת 78 . אז החלו לעלות בצורה חדה , והדבר פיתה 
את הזייפנים . גם ציוריו של משה מוקדי המנוח זויפו . מחיר יצירה שלו היום 
מגיע ל000 , 52 דולר . לפני חצי שנה נפטרה אלמנתו , וכבר מופיעים בשוק 
זיופים של ציוריו . לדברי שטרן , אשר שיפץ בעבר ציורים רבים של האמן , 
הזיופים אפילו לא טובים . עם זייפנים מסוג אחר נמנים , לדברי שטרן , 
אלה הלוקחים ציורים של ציירים לא ידועים , מוחקים מהם את החתימה וחותמים 
בשם של אמן ידוע , שמחיריו גבוהים . מכירת הזיופים נעשית לא בגלריות ולא 
במכירות פומביות , שם הם מסתכנים שעין מומחה תראה אותם , אלא בתערוכות 
בבית ובאמצעות פרסום בעיתונים . אנשים שבאים לקנות תמונה בבית פרטי , ורואים 
שם תמונות של פרנקל או צבי שור במחיר " מציאה " , מתפתים . אגב , את חתימתו 
של צבי שור , למשל , קל מאד לזייף כי היא פשוטה וברורה . במשפט זיוף שהסתיים 
באחרונה נדונו שני בעלי גלריות , שלמה מגירא מצפת ויונתן רונן מחיפה , 
לשנת מאסר בפועל ו81 חודשי מאסר על תנאי . המדובר בפרשת זיוף ציורים של 
האמנים שמשון הולצמן , אליהו גת , משה קסטל , מרדכי לבנון ומרסל ינקו 
ומכירתם . במשפט זיוף אחר , שנמשך כבר שנים רבות , מואשם אדם במכירת ציורים 
עם חתימות מזויפות של ציירים ידועים , בהם שמואל עובדיהו , שאין כל קשר 
בינם לבין הציורים . האיש כינה את עצמו אספן מרומניה , ופירסם בכל יום 
ששי מודעה שבידיו ציורים של ציירים מפורסמים למכירה , ואנשים נפלו בפח . 
איך נמנעים מליפול בפח ? קונים במקורות ידועים , כמו גלריות ומכירות פומביות . 
שם יש גם אחריות , ומחזירים את הכסף אם התגלה כי ציור שנרכש הוא זיוף . 
כמו כן אפשר להתייעץ שם עם מומחה לפני הרכישה . בארץ יש בעלי גלריות המתמחים 
בציירים מסוימים ומכירים את ציוריהם . ויש גם זייפני ליתוגרפיות . הללו 
מדפיסים ליתוגרפיות בדפוס אופסט , נותנים להן מספרים ומוכרים אותן כאוריגינלים 
של ליתוגרפיות אבן . מאחר שבדפוס אופסט אין הגבלה במספר ההדפסים שאפשר לייצר , 
השוק מוצף במאות רבות של ליתוגרפיות מזויפות , שהן למעשה צילומים . שלא 
כמו הדפסי האבן , אפשר להדפיס מהן יותר מ002052 העתקות . 
