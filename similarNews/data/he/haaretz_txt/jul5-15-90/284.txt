שלושה ילדים בדווים מפגרים שוהים זה יותר משנתיים בבית חולים סורוקה בבאר 
שבע , בהעדר סידור מוסדי מתאים . ותיק הילדים מאושפז בבית החולים מאז 7891 , 
עם הפסקות קצרות , כאשר הפנייה הראשונה לסידור מוסדי עבורו נעשתה במאי 
88 . פניות חוזרות ונשנות בעניינו לשירות למפגר של משרד העבודה והרווחה 
לא נענו . האחראית לשירות הסוציאלי בסורוקה , אסתר שטרן , טוענת במכתב 
למנהל שירותי עבודה סוציאלית במרכז קופת חולים , ברוך עובדיה , כי מקומם 
של הילדים אינו בבית החולים . בית החולים וקופת החולים אינם יכולים לשמש 
אכסניה לילדים הללו , כאשר העומס על הצוות הסיעודי רב ולפעמים בלתי נסבל , 
כתבה שטרן . לדבריה , עלות אשפוזם של הילדים מגיעה למאות אלפי שקלים , 
ואין גורם שנושא בנטל המימון וכך נאלצת קופת חולים לממן את החזקת הילדים , 
שצריכים היו להיות בטיפול האגף לטיפול במפגר במשרד העבודה והרווחה . כ02 
ילדים מפגרים , תינוקות או ילדים שאושפזו עם בעיות רפואיות בחצי השנה האחרונה , 
נותרו בבתי חולים שונים ברחבי הארץ , בהעדר סידור מוסדי מתאים להחזקתם . 
ילדים אלה מאושפזים בבתי החולים הדסה עין כרם , אסף הרופא , רמב"ם בחיפה , 
הקריה בתל - אביב , וולפסון בחולון , לניאדו בנתניה , שיבא בתל השומר 
ועוד . ששה ילדים נוספים שנלקחו הביתה על ידי הוריהם , מצויים בסיכון , 
כי בבתיהם אין תנאים לטיפול בהם . לפני כשנתיים , ביוזמת שר העבודה והרווחה 
אז , משה קצב , סודרו 03 ילדים מפגרים שהושארו בבתי חולים במשפחות אומנות 
ובמוסדות וחלקם הוחזר לבתי ההורים , באמצעות צוותות שפעלו בבתי החולים . 
היוזמה למניעת נטישת תינוקות בבתי החולים , שהיתה משותפת למשרד הרווחה 
ולמשרד הבריאות , קופת חולים ואק"ים , חיסלה כמעט כליל את נטישת הילדים 
המפגרים בבתי חולים , עד שעתה שוב התעוררה הבעיה . המשנה למנכ"ל משרד העבודה 
והרווחה , ד"ר יצחק קנדל , אמר אתמול בתגובה כי לאחרונה קיבל משרדו פניות 
רבות מבתי החולים , שדרשו למצוא פתרונות אלטרנטיוויים לתינוקות שאינם יכולים 
לחזור לבתיהם . אבל למרות שהסידור המוסדי זול מדמי האשפוז ומתאים יותר לילדים 
מבחינה טיפולית , אין בנמצא פתרון , כי רשימת הילדים המפגרים הממתינים , 
בחלקם חמש שנים ומעלה , מונה כיום 009 ילדים . קנדל הוסיף , כי לרשימת 
הילדים הממתינים לסידור מוסדי יתוספו בקרוב ילדים מפגרים מקרב העולים , 
ששיעורם נאמד בכ052 מקרים נוספים ( % 5 . 0 מהעולים ) . למרות שלשנה הראשונה 
מצויים כספים לטיפול בילדים העולים , אין משרד העבודה והרווחה מוכן להעניק 
להם עדיפות על הממתינים מהאוכלוסייה הוותיקה . 
