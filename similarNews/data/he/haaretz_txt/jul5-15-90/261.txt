ראש עירית תל - אביב שלמה להט נכשל אתמול במאבק הממושך שניהל למניעת מה שהגדיר 
" מינוי פוליטי " בראשות חברת " חלמיש " . בהצבעה בדירקטוריון החברה שהתקיימה 
אתמול , נבחר לתפקיד מנכ"ל החברה הנרי אזולאי , עובד חברת " חלמיש " , 
שהוא גם יו"ר סניף חירות ביפו וידוע כמקורבו של השר דוד לוי . אזולאי גבר 
בשלושה קולות על עמוס רודין , המשנה למנכ"ל חלמיש , המזוהה עם המערך , 
שבמינויו רצו ראש העירייה שלמה להט ואנשי המערך בדירקטוריון . שלשום נפגשו 
הנרי אזולאי ושני חברי הדירקטוריון חברי סיעת הליכוד בעירייה , איתן סולמי 
ובן - ציון מורדוב , עם שר השיכון אריאל שרון , ודנו אתו על איוש תפקיד 
המנכ"ל בחברת " חלמיש " המשותפת לעירייה ולמשרד השיכון . יצוין כי החלטת 
הדירקטוריון טעונה את אישור שרי השיכון והאוצר . שרון נתן את ברכתו לבחירת 
אזולאי , אולם ביקש כי לתפקיד יו"ר מועצת המנהלים של החברה , יבחר ראש 
העירייה , שלמה להט . על פי ההסכם בין הממשלה לעירייה , שני התפקידים , 
של יו"ר החברה והמנכ"ל , מתחלקים בין נציג משרד השיכון לנציג העירייה . 
אזולאי נבחר כנציג משרד השיכון . ואמנם , אף שהנושא לא נכלל בסדר היום 
של הישיבה , הציע אתמול בן - ציון מורדוב להוסיף סעיף בנוגע לבחירת יו"ר 
קבוע לדירקטוריון החברה והציע את להט לתפקיד . להט עצמו סירב וטען כי מאחר 
והסעיף לא נכלל בסדר היום , לא ניתן לדון בו . בחירתו של אזולאי למנכ"ל 
חלמיש לא היתה המהלומה היחידה שספג אתמול להט . בהצבעה על מינויו של יו"ר 
לישיבה הובס להט בידי איתן סולמי , שנבחר ברוב קולות לשמש כיו"ר הישיבה . 
