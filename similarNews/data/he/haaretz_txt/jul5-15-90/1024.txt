ריו דה זניירו ( רויטר ) . חבר בהנהלת התאחדות הכדורגל הבראזילית , הביע 
דעתו כי אף לא אחד לא יוכל לרוד כמאמן נבחרת בראזיל במשך ארבע שנים . בראיון 
לסוכנות רויטר , אמר זואו סאלגאדו : " התקשורת בבראזיל מנתחת רק את התוצאות 
ולא את העבודה הכללית . אני מסופק אם מאמן כלשהו יוכל לעמוד בלחץ התקשורת 
במשך ארבע שנים . בהדרכתו של קארלוס בילארדו , שיחקה ארגנטינה 11 מישחקים 
ללא ניצחון והוא המשיך לגביע העולם . איני יודע אם הוא היה ניצל בבראזיל " . 
סאלגאדו אמר עוד , כי התאחדות הכדורגל של בראזיל עדיין לא החליטה אם להחתים 
את המאמן החדש על חוזה לארבע שנים , עד למונדיאל הבא , או להחתימו לזמן 
קצר יותר אפילו על חוזה ממישחק למישחק . את מאמנה החדש של בראזיל , במקום 
סאבסטיאו לאזארוני , ימנה נשיא ההתאחדות ריקארדו טייקסיירה , אחרי שיחזור 
לבראזיל , כנראה ב - 32 ביולי . המועמדים : שחקן העבר פאלקאו , קארלוס 
אלברטו פריירה שאימן במונדיאל האחרון את איחוד האמירויות , זאיר פריירה 
מאמנה של פלאמנגו , ושוער העבר אמרסון ליאו , המאמן את פורטוגיזה מסאו 
פאולו . במשאל ציבורי זכה פאלקאו במספר הגדול של הקולות 73 אחוזים . 
