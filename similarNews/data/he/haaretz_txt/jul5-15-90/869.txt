אתמול נפתח משפטו של עמי פופר ( 12 ) בבית המשפט המחוזי בתל אביב . פופר 
מואשם בהריגת שבעה ערבים ופציעת עשרה אחרים , בצומת גן הוורדים בראשון לציון 
ב02 במאי . עם פתיחת הדיון ביקש סניגורו , עו"ד דוד אופק , לשחררו מהטיפול 
בתיק , אולם השופטים לא נעתרו לבקשתו . עו"ד אופק אמר כי בכוונתו לערער 
על ההחלטה בפני בית הדין הגבוה לצדק . עו"ד אופק נימק את בקשתו להשתחרר מן 
התיק , בכך שהוא נתקל בסירוב מצד כל הפסיכיאטרים שפנה אליהם , לתת חוות 
דעת נגדית לזו של הפסיכיאטר המחוזי ושל ארבעה פסיכיאטרים בכירים בבית החולים 
המחוזי לחולי נפש " אברבנאל " . כזכור קבעה חוות הדעת שלהם כי פופר שפוי 
בדעתו וכשיר לעמוד לדין . צוות השופטים , שמנה את חיים שטיינברג כיו"ר , 
אדמונד לוי ודויד בר - אופיר , קבע כי אין כל יסוד להצדקת שחרורו של הסניגור 
מחובת ייצוג הנאשם . הסניגור ליווה את לקוחו מאז מעשה הרצח בגן הוורדים , 
וכל ההחלטות בדבר בדיקתו של הנאשם בידי פסיכיאטר ניתנו בהסכמתו ובתמיכתו . 
עו"ד אופק טען כי מצפונית אין הוא יכול לייצג את הנאשם , וכי הקשר ביניהם 
נותק שלשום , ומאז אין פופר משיב או מגיב על דבריו . עו"ד אופק העריך , 
כי מרשו הושפע מתמונותיהם של שבעת הפועלים הערבים שברציחתם הוא מואשם . 
על מנת למנוע דחייה ארוכה של מועד תחילת המשפט , ניאות הסניגור להשיב על 
כתב האישום בכפירה כללית . כל מהלך הדיון ישב פופר ובהה בתקרה , כאילו 
אין הדברים הנאמרים באולם נוגעים אליו . כאשר נתבקש פופר על ידי השופט שטיינברג 
לקום ולהזדהות בשמו קם , אולם לא הגיב ולא השיב לשאלה . התנהגותו הממה 
את בני משפחתו וחבריו , שהיו בקהל . אמו ואחותו של פופר פרצו בבכי . סניגורו 
התערב והודיע לשופטים , כי בשעתו הסביר למרשו את כתב האישום והוא ידע במה 
מדובר והבין את ההאשמות נגדו . השופטים ציינו כי הם רואים בשתיקתו של פופר 
משום כפירה גורפת בהאשמות המיוחסות לו . עו"ד אופק אמר שביקש כי מרשו יישלח 
לטיפול נפשי במחלקה סגורה . לדבריו הוא הוחזק עד לאחרונה בבידוד בבית המעצר 
בבאר שבע , והדבר תרם להתערערותו הנפשית . השופטים קבעו כי יש באפשרותו 
לפנות לשלטונות בתי הסוהר בנושא . פרקליטת המחוז , עו"ד נורית שניט , הודיעה 
בשם התביעה כי תעשה ככל יכולתה על מנת למלא את הבקשה במידת האפשר . עו"ד 
שניט ציינה , כי הפסיכאטר המחוזי מבקש להעביר את פופר להסתכלות ב"אברבנאל " , 
והפרקליטות לא מתנגדת . 
