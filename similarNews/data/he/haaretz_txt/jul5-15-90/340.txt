ישראל פועלת להשתלב ביוזמה חדשה של יוון , להקמת ארגון תיירות ים תיכוני 
חדש . פעילותה של ישראל מתבצעת היום באמצעות משרדי החוץ והתיירות . היוזמה 
להקמת הארגון האזורי החדש , באה מצד אגודת סוכני הנסיעות של יוון . בהתאם 
לתוכנית , יבוא לידי ביטוי בשלב ראשון שיתוף פעולה בין גורמי התיירות של 
יוון וקפריסין . בהמשך יוקם איגוד אזורי חדש , שיקיף את מדינות הים התיכון , 
המתקדמות מבחינה תיירותית . היוזמה החדשה תידון ביריד תיירות שיתקיים ביוון . 
בכוונת אתונה לקדם את התוכנית החדשה , במסגרת שנת התיירות הבין - לאומית , 
של הקהילייה האירופית . ישראל פועלת להשתלב ביוזמה החדשה , כדי לא למצוא 
עצמה בעמדה נחותה , לעומת מדינות תיירות אחרות בים התיכון . 
