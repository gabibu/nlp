שר החוץ דוד לוי החליט בעצת רופאיו לדחות את פגישתו עם מזכיר המדינה האמריקאי 
גיימס בייקר , שעמדה להתקיים ב81 ביולי בפאריס . למרות שהשר לוי חש בטוב 
הציעו לו רופאיו לדחות את נסיעתו לחו"ל לפחות עד סוף חודש זה , כדי לאפשר 
את המשך החלמתו ולמנוע ממנו מאמץ רב מדי . מאז לקה השר בהתקף לב הוא עבר 
צנתור בביה"ח " הדסה " בירושלים , ובראשית השבוע אף עזב את מלון " לרום " 
ממנו ניהל את ענייני משרדו , ושב לעבודה סדירה בלשכתו במשרד החוץ . עקב 
החלטת השר לוי לדחות את נסיעתו , תבוטל גם הפגישה שתוכננה עם שלושת שרי 
החוץ של השוק האירופי המשותף , שנועדה להתקיים ב32 או ב52 ביולי ברומא . 
בעקבות דחיית נסיעתו של שר החוץ לחו"ל , תתקיים פגישתו עם מזכיר המדינה 
האמריקאי בוואשינגטון בשבוע הראשון של החודש הבא , לפני צאתו של בייקר לחופשה . 
היום ישגר ככל הנראה שר החוץ איגרת לבייקר , בא יביע את צערו על דחיית 
הפגישה ביניהם , שנועדה לעסוק בקידום תהליך השלום וקיום המפגש בקהיר בין 
משלחת ישראלית ופלשתינית . 
