לקט של כותרות צעקניות וכותרות משנה מגרות , בעיתוני אתמול באיטליה , אולי 
אינו מעיד על הלם , כמו על אי תפיסת הסנסציה . יידרש זמן עד שזה יובן , 
ותוכר המציאות . כמה מן הכותרות זועקות : " איטליה , חבל " ; " איטליה 
לא " ; " סקילאצי לא הספיק " ; " מראדונה : אני האלוף ; אני רוצה בגמר 
את אנגליה " . בטור מערכת , מבקשים מוויציני : " ספר לנו מה קרה " ? ובהמשך : 
" האם נער הזהב " של איטליה עד למונדיאל , ויאלי , היה צריך לפתוח , 
או רק להכניסו בהמשך " . עוד כותרת גדולה : " הנקמה של מראדונה " . וקאניגה : 
" אני לא כל כך מאושר משערי , מפני שהכרטיס הצהוב השני ימנע שיתופי בגמר " . 
זו באמת בעיה ארגנטינית , והקלה ליריבה בגמר . מה אומר ויציני : " אני 
לא כועס על שחקני , הם היו עייפים , סקילאצי ופרי לא בעטו כדורי 11 כפי 
שרציתי מפני שהיו פצועים . אילו שיחקנו ברומא , ולא בנאפולי , היה טוב 
לנו , אף על פי שהקהל היה עם איטליה ולא עם מראדונה " . הוא דוחה את ההאשמות 
שהוא אשם בכישלון הגדול . עוד יואשם כנראה . זה הכדורגל . 
