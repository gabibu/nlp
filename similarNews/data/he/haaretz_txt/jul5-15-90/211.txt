נמוך , הוא באמת חזק כל - כך . הכלב הרמאי , שהוא חלש יותר , ועוד החליש 
את עצמו בשל הצורך להפיק נהמה נמוכה יותר , עלול למצוא את עצמו במצב מאוד 
לא נעים . בעלי - חיים מסוימים אף עלולים לסיים באופן זה את חייהם . כך 
נאלצים בעלי - החיים לדווח זה לזה דיווח - אמת בכל הקשור לעוצמתם . החזקים 
ביותר והנחושים ביותר אכן זוכים בעמדות השלטון ( פרט למקרים שהחלשים מנצלים 
את חולשתם לביצוע מניפולציות שונות על החזקים ) . פרוף זהבי אומר , שבעולמם 
של בני - האדם יש סוג מסוים של הונאה , בתיאטרון ששחקנים מתחזים בו לבני - 
אדם אחרים . שחקן חלש ולא בריא יכול ללא קושי להתחזות על קרשי הבימה לאדם 
חזק , אלים וגס . אבל אותו שחקן אינו יכול לצאתקפמאליד4לרחוב ולהמשיך ולשחק 
שם את תפקיד הבריון ; אם יעשה זאת , הוא עלול להסתבך בקטטות שאין לו כל 
רצון וכוונה ויכולת לצאת מהן בשלום . וכך , גם בעולמם של בני - האדם קשה 
למדי לרמות , ככל שהדברים אמורים בעוצמה אישית ובנכונות להילחם . התיאוריה 
בדבר הקשר שבין תנוחת הגוף ומתח השרירים לבין גובהו של צליל הדיבור , קיבלה 
חיזוק כאשר המורה למשחק , ניסן נתיב , אמר לפרוף זהבי כי הוא אינו מלמד 
שחקנים לדבר על הבימה , אלא כיצד לנוע עליה . " ברגע שהשחקן ניצב בתנוחה 
הנכונה והוא נע בדרך הנכונה , צליל הדיבור שלו יהיה נכון , באופן טבעי , 
בלי שיהיה עליו להתאמץ לשם כך " , אמר נתיב לפרוף זהבי . עוד דוגמה לפעולתו 
של עקרון ההכבדה , אפשר לראות בהתנהגותם של עשירים חדשים . הפזרנות והראוותנות 
שהם נוהגים , מכבידה עליהם ללא - ספק , אבל היא נועדה לומר לקהל הצופים : 
אני יכול להרשות לעצמי להוציא סכומים גדולים כל - כך , כלומר , אני עשיר , 
כלומר , הצלחתי יותר ממך , כלומר , אני מוצלח ממך , ולכן רק טבעי שתישמע 
לי ותניח לי לשלוט בך . הזנבנים , שאת התנהגותם חוקר פרוף זהבי , משתמשים 
בעקרון ההכבדה בדרך מתוחכמת למדי . במבט ראשון נראית לנו התנהגותם אלטרואיסטית . 
הזנבנים מאכילים את חבריהם , מטפלים בגוזלים שאינם שלהם ועוזרים לחברי - 
הלהקה הנקלעים למצוקה . אבל פרוף זהבי אומר שהאלטרואיזם אינו אלא דרך של 
תקשורת שבה הזנבנים אומרים זה לזה : " אני טוב ממך " . לפי עקרון ההכבדה , 
מי שיכול להרשות לעצמו לתת לחבריו יותר , הוא החזק יותר , ולפיכך , הוא 
ראוי להיות שליט הלהקה . טכניקה זו מזכירה שבטים מסוימים של אינדיאנים , 
הנוהגים להעניק מתנות לאויביהם כדי להעליבם . ככל שהמתנה גדולה יותר 
קשה יותר העלבון , כאילו אמר הנותן : ראה , אני יכול לנצח אותך גם כשאני 
גורע מכוחי , וגם כאשר אני מעניק לך יתרון . אותו עיקרון עומד גם ( כנראה ) 
בבסיסו של פסוק כ"א בפרק כ"ה , בספר משלי : " אם רעב שונאך האכילהו לחם 
ואם צמא , השקהו מים : כי גחלים אתה חותה על ראשו " . פרוף זהבי : " לפי 
העיקרון הזה ברור שאם מישהו עושה לך טובה , הוא עושה בכך טובה גדולה יותר 
לעצמו . אין בטבע , וגם לא בחברה האנושית , אלטרואיזם אמיתי . מי שעושה 
לך טובה , מנסה בעצם להשתלט עליך . הוא מנסה לומר לך אני טוב ממך , כלומר 
חזק ממך , ולכן אני ראוי לשלוט בך . כך , למשל , שליטים מנסים לשמר את 
שלטונם בחלוקת טובות - הנאה למקורביהם " . פרוף זהבי אומר , שככל שהמאבקים 
על השלטון בחברה האנושית נעשים מתוחכמים ומורכבים יותר , בכל זאת הם מתנהלים 
לפי העיקרון של מאבקי כוח ושלטון בעולמם של בעלי - החיים ; כלומר , לפי 
עקרון ההכבדה . ולפי העיקרון הזה , מי שרוצה לשלוט , חייב להוכיח שהוא 
מסוגל להכביד על עצמו ולחשוף את עצמו לסכנות יותר מאחרים . כשמנהיגים מספרים 
עד כמה השלטון מכביד עליהם , אפשר איפוא להאמין להם . 
