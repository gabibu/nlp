מעמדו של חבר המועצה ברשויות המקומיות נחלש מאוד , מאז הונהגה שיטת הבחירות 
האישית של ראשי הערים . טענה זו השמיעו משתתפיו של כינוס ראשון של חברי 
מועצות מקומיות ועירוניות שנערך בסוף השבוע בתל - אביב , ביוזמתו של חבר 
מועצת עיריית תל - אביב , ח"ך מרדכי וירשובסקי . בכינוס נטלו חלק כמאה חברי 
מועצה מכל הסיעות והמפלגות , מרשויות מקומיות ונעיריות בכל הארץ . מרבית 
הדוברים סבורים , כי סמכויותיהם של חברי המועצות מצומצמות מאוד , ואין 
בידיהם הכלים למלא את תפקידם . ראש הרשות המקומית שהחוק העניק לו סמכויות 
נרחבות יכול למעשה לעשות ככל העולה על דעתו . מספר דוברים אמרו , כי יש 
לשקול הנהגת תגמול כספי לחבר מועצה על כל ישיבה , על מנת לעודד נוכחות 
ופעילות של חברי מועצה שאינם משתכרים בגין עבודתם הציבורית . שר הפנים , 
אריה דרעי , שהשתתף בכינוס , אימץ הצעה שהעלה ח"ך וירשובסקי , להקמת 
יחידה חדשה באגף למנהל שלטון מקומי במשרד הפנים , שתעמוד לרשות חברי המועצות 
בייעוץ והדרכה . משתתפי הכינוס החליטו על הקמת ועד פעולה לחברי המועצות 
העירוניות , שידאג בין השאר לגיבוש הצעות חקיקה שיעגנו את סמכויות חבר המועצה 
המקומית . 
