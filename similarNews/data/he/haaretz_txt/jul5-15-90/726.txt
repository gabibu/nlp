בית המשפט המחוזי בירושלים הרשיע את עמרם אלבז , בעל קיוסק בשוק מחנה יהודה 
בעיר , בפציעה וחבלה בנסיבות מחמירות לאחר שדקר בסכין את רות עמר , פקידה 
בבנק איגוד , שגנבה את כספו . מפסק הדין מתברר כי אלבז תקף באפריל 9891 
את עמר במזנון סמוך לביתה וגרם לה חתכים בכל חלקי גופה . הנאשם כפר באשמה 
וטען לאליבי . סניגוריו טענו כי היה ספק בזיהוי התוקף , וכי רות עמר אינה 
ראויה לאמונו של בית המשפט משום שמעלה בכספי הבנק ובכספי לקוחותיו , רימתה 
וזייפה . כמו כן טענה הסניגוריה כי למתלוננת היה מניע להעליל על הנאשם עלילות , 
שכן היא חיפתה על " אנשים שליליים " שאתם היו לה עסקים . השופט יעקב צמח 
דחה את כל טענות הסניגוריה , וקבע כי לנאשם היה מניע של ממש לתקוף את רות 
עמר , מפני שזמן - מה קודם לכן , כפי שטען הנאשם , מעלה עמר בסכום של 
011 אלף דולר שהפקידו אלבז ואשתו ולא נמצאה דרך להחזיר להם את הכסף . 
