חברת הנפט הלאומית שוקלת לבטל את התוכנית לביצוע קידוח עומק בים המלח , 
בהשקעה של כ01 מיליון דולר . קידוח זה , המכונה בעגת הקודחים " סדום עמוק " , 
אמור היה להיות לב - ליבו של פרויקט ים המלח , שאותו יזמה חנ"ל . ההשקעה 
בפרויקט זה אמורה להסתכם בכ03 מיליון דולר , והוא אמור להימשך כ3 שנים . 
במסגרת הפרויקט צריך היה להוציא אל הפועל 43 קידוחים , ובהם קידוח חריג 
לעומק של כ005 , 5 מטר . לצורך ההשקעה בפרויקט השלימה חנ"ל לא מכבר גיוס 
6 מיליון דולר מהציבור , בתעודות השתתפות בשותפות מוגבלת . על - פי תנאי 
התשקיף , הקידוח הראשון אמור להתבצע כבר בתחילת ספטמבר 0991 , ועד סוף 
השנה מתחייבת חנ"ל להכין פרוספקטים לגבי ארבעה אתרי קידוח אפשריים . ההחלטה 
לשקול מחדש את כדאיות הוצאתו לפועל של קידוח העומק , התקבלה על - ידי מארק 
הייטנר , מנכ"ל החברה , נוכח עלותו הגבוהה יחסית . נודע , כי חנ"ל מתכוונת 
לקיים בימים הקרובים יום עיון מיוחד , ובו תיחן כדאיות הפרויקט . בפני משתתפי 
יום העיון יובאו ממצאים נוספים , ובהם הערכה כלכלית מחודשת של הקידוח , 
שהוכנה על - ידי יועץ בין - לאומי . מחברת חנ"ל נמסר , כי האפשרות לביטול 
קידוח העומק בים המלח אינה מנוגדת לנאמר בתשקיף ההנפקה של החברה , מכיוון 
שלא ניתנה שם התחייבות לגבי קידוחים ספציפיים . עוד נמסר , כי ההחלטה על 
הבדיקה הנוספת התקבלה נוכח העלות הגבוהה של הקידוח , ורק בסיומה יוחלט על 
גורלו . 
