( ע ) . אגודת גמלאי שירות הקבע בצה"ל צוות עתרה אתמול לבית המשפט 
הגבוה לצדק בבקשה להורות לשר הביטחון , לצה"ל ולמשרד האוצר להעניק הטבות 
שכר לכ000 , 3 גמלאים , שקצבתם מחושבת לפי " דירוג מנהלי " , ושלטענתם 
הם זכאים לדירוג משופר יותר של " קצינים טכניים " . העותרים מבססים את עתירתם 
על החלטה מאוקטובר אשתקד של ועדת ערעור לפי חוק שירות הקבע בצה"ל , שדנה 
בעניינו של רב - סרן ( מיל . ) יעקב אהרוני שפרש לגמלאות לפני כחמש שנים , 
ומאז מקבל קצבה לפי דירוג שכר הקרוי " דירוג מנהלי " . כחצי שנה לאחר פרישתו 
שינה צה"ל והרחיב את אמות המידה לקביעת הגמלאים ב"דירוג קצינים טכניים " , 
ששכרו גבוה יותר . רוב הקצינים המנהליים שבשירות הסדיר נכנסו לדירוג זה 
ובכך ניתנה להם הטבת שכר . עקב כך נתמעטו מאוד הקצינים הפורשים מצה"ל לפי 
דירוג מנהלי . אהרוני תבע מהממונה על תשלום הגמלאות בצה"ל לשלם לו קצבת גמלה 
בהתאם לדירוג קצינים טכניים . הוא טען כי בשינוי הדירוג נקט צה"ל דרך מלאכותית , 
שתכליתה העיקרית היתה להגדיל את משכורות הקצינים , וגם הוא זכאי לכך . 
בקשתו נדחתה על ידי הממונה על תשלום הגמלאות והוא ערער לוועדה העוסקת בכך . 
הוועדה הגיעה למסקנה כי " בהיבט העקרוני , הדין עם המערער " . היא ציינה 
כי הואיל ובשרות הסדיר לא נותרו כמעט קצינים מנהליים , אין לרשויות הצבא 
עניין לדון בנושא שכרם ואין כמעט סיכוי להטבתו . לדעת חברי הוועדה , מכיוון 
שהקריטריונים שנוצרו ב68 לקבלת דירוג קצינים טכניים אינם כוללים כל הכשרה 
או ייחוד מקצועיים , מדובר למעשה במתן אפשרות לכל הקצונה המנהלית מדרגת 
סגן ומעלה להיות מדורגת בדירוג זה , ללא כל קושי הפועל היוצא העיקרי של 
המעבר מדירוג אחד למשנהו הוא הטבת שכר . הוועדה החליטה כי " הקצינים המנהליים 
הגמלאים זכאים לאותה הטבה בשכרם כמו עמיתיהם , שעל פי אותם קריטריונים ממש , 
דורגו בדירוג קצינים טכניים " . הוועדה קיבלה , אפוא , את הטענה העקרונית 
של אהרוני ונתנה לממונה על תשלום הגמלאות בצה"ל ארכה כדי שיבחן אם יש צורך 
בהחלטת תיאום ממשלתית . עתה טוענת צוות בעתירתה כי החלטת ועדת הערעור מהווה 
הלכה משפטית מחייבת , ועל הרשויות לקבלה , גם אם היא נוגדת את דעתן . 
