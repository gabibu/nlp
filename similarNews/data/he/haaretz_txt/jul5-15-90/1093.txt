שר האוצר ומזכיר ההסתדרות סללו ביום ה את הדרך למו"ם ענייני על הסכמי עבודה 
במגזר הציבורי לשנים 190991 ו291991 . הדבר התאפשר לאחר שיצחק מודעי לא 
התנה עוד את תשלום תוספות השכר בשנה השוטפת בהפעלה מקבילה של דו"ח זוסמן . 
ישראל קיסר הסכים שהדו"ח ייושם בתקופת הסכם העבודה החדש . אילו היה ודאי 
שההסכם העקרוני בין השניים יתורגם לשפת המציאות , על שני חלקיו , אפשר 
היה לקדמו בברכה . האומנם כך יהיה ? נראה כי תוספות השכר ישולמו , ואילו 
דו"ח זוסמן ספק אם יזכה ליישום . לדו"ח מתנגדים תקיפים באיגודים המקצועיים , 
והם שהכשילו את יישומו עד כה ( למרות שההסתדרות השתתפה בהכנתו , ואח"ך 
אישרה ואימצה אותו ) . יש יסוד להניח , שהאיגודים המקצועיים ימשיכו לשבש 
את יישום ההסכם , בעיקר משום שהוא עלול להחליש את מעמדם ואת כוח המיקוח 
שלהם . השפעתו של הממסד ההסתדרות על האיגודים בשירות הציבורי פוחתת והולכת , 
וקיסר יתקשה לספק את הסחורה שהבטיח למודעי . נקודת מחלוקת אחרת בין הצדדים , 
היתה המיני - רפורמה במס הכנסה , וליתר דיוק ביטול הפטורים וההקלות . 
קיסר דרש לדחות את ביטול הפטורים וההקלות מיד , כדי שלא יתבטאו במשכורת 
יולי . הוא הביא נתונים שהוכנו בהסתדרות , ולפיהם יהיו מגזרים בקרב העובדים 
שיפסידו עקב הרפורמה עד 004 ש בחודש . הנתון נראה מופרך : הסכום החודשי 
המירבי שהיה פטור עד כה ממס ( לעובד דמיוני , שקיבל את מלוא המכסה של " מתנות " 
מהמעסיק ) , מסתכם ב051 ש , והמס על סכום זה אינו עולה על 27 ש . הזיכוי 
החודשי המירבי בגין עבודה במשמרות מגיע ל072 ש , אבל ביטול הפטור חל רק 
על הכנסה חודשית העולה על 000 , 3 ש . מאידך גיסא , קיימים זיכויים חדשים , 
המגיעים עד 621 ש בחודש . קשה לראות כיצד " מגזרים " שלמים בקרב העובדים 
יפסידו 004 ש בחודש , או אף הרבה פחות . הפירכות בחישובי ההסתדרות ייחשפו 
מן הסתם במינהל הכנסות המדינה , אבל הבעיה העיקרית היא בתחומים אחרים . 
ראשית , הרפורמה אושרה בידי הכנסת . האם יעלה על הדעת לבטל חקיקה שנתקבלה 
כדין בגלל תנאים שמציב צד במו"ם על הסכם עבודה ? שנית , המיני - הרפורמה 
מהווה שלב ברפורמה רחבה במיסוי , שחיוניותה אינה מוטלת בספק . מה הסיכוי 
לבצע רפורמה כאשר התנגדות של אינטרסנטים מסוגלת לשים לאל צעד קטן הנעשה בכיוון 
זה לאחר דיונים ממושכים ? קיסר אמר שאין כל בעיה חוקית ; " אפשר לפרסם 
הוראת שעה הדוחה את החלת החוק " . אם אפשר לבטל חוק ב"הוראת שעה " , למה 
אי אפשר לבטל את ההסכם השערורייתי בין פרס לבין קיסר בעניין הריבית המסובסדת 
לקרנות הפנסיה וההזרמות האדירות לקופת החולים ? 
