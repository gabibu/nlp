בית המשפט העליון חייב עורך דין לשלם באופן אישי הוצאות ישיבה של בית המשפט , 
בסך 000 , 3 ש"ח , משום שאיחר בהגשת מסמכים וגרם לדחיית הדיון . השופטים 
שלמה לוין , שושנה נתניהו ומיכאל בן יאיר כותבים בהחלטתם כי בערעור שהגיש 
עורך הדין מאיר זיו , על גזר דין של בית המשפט המחוזי בנצרת במשפט פלילי , 
הודיע כי נימוקי בקשת הערעור יימסרו במועד מאוחר יותר . ואולם , רק ביום 
הדיון בערעור קיבלו השופטים שני מסמכים . האחד מוכתר בכותרת " נימוקי הערעור 
ועיקרי טיעון בערעור מטעם המערער " . זהו מסמך המשתרע על 01 עמודים . המסמך 
האחר הוא בקשה לראיות נוספות . השופטים כותבים כי לא היה סיפק בידם לעיין 
בשני מסמכים אלה , והסבריו של עו"ד זיו לסיבת האיחור לא הניחו את דעתם . 
בין השאר , הסביר עו"ד זיו כי פקיד בית המשפט הנחה אותו שאין צורך להגיש 
נימוקי ערעור . " נפלה הדבר מאיתנו , כיצד ניתן להעלות טענה שפרקליט מונחה 
בשאלה משפטית על ידי פקיד בית המשפט , כותבים השופטים . שופטי ביהמ"ש העליון 
אמנם הסכימו לדחות את הדיון למועד אחר , " כדי לא לקפח את המערער , וכדי 
לאפשר לנציגת המדינה לעיין בנימוקי הערעור " , אך החליטו לחייב את עו"ד זיו 
אישית בתשלום הוצאות הישיבה . 
