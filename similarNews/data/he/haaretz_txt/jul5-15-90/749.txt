בון ( מיוחד ל"הארץ " ) . זרים במזרח ברלין , בעיקר אפריקאים או אסיאתים , 
מותקפים לאחרונה , לעתים קרובות , על ידי חבורות של אזרחים אמרה אתמול 
אנטה כהנא , שהתמנתה לפני שבועות אחדים על ידי עיריית מזרח ברלין לטפל בבעיותיהם 
של לא גרמנים החיים בעיר . כהנא סיפרה , כי ההתקפות על זרים נעשות ללא סיבה 
כלשהי , וכוללות הכאות ועינויים . היא אמרה , שהעירייה תעבד תוכנית להגביר 
את השמירה על זרים על ידי נוכחות מוגברת של כוחות ביטחון באזורים המועדים 
לפורענות . בנוסף לכך גילתה כהנא , כי יש תופעות רבות של אפליית זרים במקומות 
עבודה ושל יחס מבזה במסעדות , בבתי קפה ובמקומות ציבוריים . חלק גדול מן 
העובדים הזרים החיים במזרח גרמניה הגיעו בתקופה השלטון הקומוניסטי ממדינות 
ידידותיות באפריקה ובאסיה . למרות מספרם המצומצם , היו הזרים לאחרונה יעד 
להתנכלויות של קיצונים גרמנים , המושפעים במידה גדולה מסיסמאות לאומניות . 
התקפות אלימות חמורות במיוחד נגד זרים היו במזרח ברלין בלילה שבין יום א 
ליום ב , שעות אחדות אחרי שנבחרת מערב גרמניה זכתה בגביע העולמי בכדורגל . 
אנטה כהנא סיפרה , שעד כה לא העניקה המשטרה המזרח גרמנית הגנה מספקת לזרים , 
ובמקרים רבים סירבה להתערב , גם כשאנשיה היו עדים להכאות והשפלות . היא 
אמרה , שאחת ממשימותיה הראשונות תהיה ניהול שיחות עם מפקדי משטרה ושוטרים 
כדי לשכנעם לפעול בצורה נמרצת להגנת הזרים , ולא " להביט הצדה " כאשר 
הם נתקלים בתופעות של אלימות נגד שחורים ואסיאתים . לדברי כהנא , רבים במזרח 
גרמניה מבינים את החופש החדש גם כחופש לאמץ עמדות גזעניות . היא דיווחה , 
כי הניצול של זרים מתבטא בפיטורים שרירותיים , קיצוצים במשכורות והעלאות 
דראסטיות של דמי השכירות במעונות המשמשים אותם למגורים . מזרח ברלין ( ע"ר ) 
. חקלאים מזרח גרמנים שפכו אתמול חלב ליד משרד ממשלתי וחילקו חינם חלב , 
ביצים וירקות לעוברי אורח , במחאה על השתלטות מערב גרמניה על השוק הפנימי 
שלהם . מאז אוחדו הכלכלות של שתי הגרמניות ב1 ביולי , מלאים המרכולים במזרח 
בתוצרת מערב גרמנית , וזו דוחקת מן המדפים את המזון המקומי ומאיימת להמיט 
הרס פינאנסי על החקלאים המקומיים . החקלאים התכוונו לרוקן מיכלית של 000 , 
01 ליטר חלב מול בניין ממשלתי בלייפציג , אך הפסיקו את השיטפון אחרי 001 
ליטר , כאשר פקיד יצא ושוחח עמם , מסרה סוכנות הידיעות המזרח גרמנית . 
במקום זה הם חילקו חינם תוצרת חקלאית , כדי להבליט את מצוקתם הפינאנסית , 
מסרו . החקלאים , מ01 קואופרטיווים , שאלו את מנהל המחוז , רודולף קראוזה , 
להסביר להם , מדוע בוטל היטל של 11 אחוז על תוצרת מיובאת , ומתי יוכלו 
לצפות לסובסידיות כדי להגן עליהם במסגרת השוק החופשי החדש . קראוזה אמר להם 
כי אין לו תשובות על שאלות אלה , אך הבטיח להתקשר מיד עם שר החקלאות , 
פטר פולאק , ולהשיב להם היום . גם התסיסה בקרב הפועלים , על רקע החשש לאבטלה 
המונית במזרח גרמניה , נמשכה אתמול . נהגי קטרים שבתו משך שעה , בדרישה 
לחתום על הסכמי עבודה . רבבות עובדי תעשייה ערכו בשבוע שעבר שביתות - בזק , 
בדרישה להבטחת תעסוקה משך שנתיים , העלאות שכר גדולות והזכות להשתתף בניהול 
מפעלים . 
