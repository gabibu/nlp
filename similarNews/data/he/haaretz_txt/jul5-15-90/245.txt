סרינגר , הודו ( אי - פי ) . רוב כלי הרכב נעלמו אתמול מן הכבישים בעיר 
סרינגר שבהודו , לאחר שלוחמים מוסלמים איימו לפגוע בתחבורה הפרטית בעמק 
קשמיר . סרינגר , מוקד התנועה המוסלמית להינתקות העמק מהודו נשלטת בידי 
ההינדים . רק אוטובוסים ומוניות - אופנוע נראו ברחובות , אמרו עדי ראייה . 
הם סיפרו כי כוחות הביטחון לא נראו ברחובות . האיסור על התחבורה הפרטית 
יימשך עד שמונה באוגוסט , אמרו המוסלמים בהודעה לעיתונות המקומיות . כל 
רכב אשר יפר את החרם , צפוי להתקפה , אמרו המוסלמים . ההתקוממות המוסלמית 
בעמק , שהוא חלק ממדינת גמו - קשמיר , נמשכת מאז תחילת השנה . לפחות 466 
איש נהרגו מאז החלה הממשלה לפעול לדיכוי ההתקוממות בינואר . שייכותו של העמק 
נתונה במחלוקת מאז חולקה תת היבשת ההודית על פי ההשתיכות הדתית ב7491 . קשמיר 
היתה מוסלמית ברובה , אך השליט ההינדי שלה העדיף איחוד עם הודו . התנועה 
למען האיחוד עם פקיסטן החלה לפעול מאז , אך הגיעה להתפרצות שיא השנה . המורדים 
דורשים עתה עצמאות ומעמד של אומה נייטראלית . הודו מאשימה את פקיסטאן כי 
היא מתסיסה את התושבים ; פקיסטן דוחה את הטענה , אך מאשרת כי היא תומכת 
בבני קשמיר במאבקם לעצמאות . כ%46 מתושבי גמו קשמיר הם מוסלמים . שיעורם 
של המוסלמים באומה ההודית כולה מגיע ל%21 . 
