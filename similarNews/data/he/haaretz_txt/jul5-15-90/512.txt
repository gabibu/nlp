עורך הדין והסופר שמואל פיזאר , קיבל ביום ו האחרון את תואר אביר לגיון 
הכבוד של צרפת , מידיו של הנשיא פרנסוא מיטראן . האות הגבוה ניתן לפיזאר 
כאות הוקרה על פעילותו כסופר וכמשפטן . ההחלטה להעניק לו את התואר התקבלה 
על ידי ממשלת צרפת לפני חודשים אחדים . האות הוענק בקבלת פנים שהתקיימה בארמון 
ה"אליזה " , בהשתתפות אישי ציבור רבים . בדברי ברכתו גולל הנשיא מיטראן 
את מסכת חייו של פיזאר , החל מילדותו בה עבר מסע ארוך של סבל ויסורים במחנות 
הריכוז הנאציים . הוא ציין את עבודתו האוניברסיטאית ב"סורבון " ופעילותו 
כעורך דין , במסגרתה היה מעורב בהידוק הקשר בין מערב אירופה למזרח . פיזאר 
התפרסם בישראל בעיקר לאחר תרגומם ספרו " כעוף החול " . הוא מבקר בישראל 
לעיתים קרובות , ומופיע בפורומים אוניברסיטאיים ואחרים . 
