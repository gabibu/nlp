" לפי מיטב זכרוני , לא אמרתי אף פעם ובשום מקום , כי יש לשבור את העצמות " . 
כך אמר אתמול ח"ך יצחק רבין ( מערך ) , שר הביטחון בממשלת האחדות , 
כשקיבל בהתאם לתקנון הכנסת רשות להגיב על הצעות לסדר היום , שבהן תבעו ח"כים 
להקים ועדת חקירה לבדיקת הפקודות , שנתן עם פרוץ האינתיפאדה . רבין הסביר , 
כי עם תחילת ההתקוממות בחודשים דצמבר 7891 עד פברואר 8891 ירו חיילי צה"ל 
במפגינים , והיו הרוגים רבים . אחרי שנידון המצב , הגיע למסקנה שכדי לפזר 
הפגנות ולמנוע אלימות אין להשתמש באש חיה , הגורמת הרוגים , אלא בכוח . 
לדבריו , הופעלו שיטות הנהוגות במשטרת מהומות , הפועלת במספר מדינות . 
" החלטה זו היא שלי , ואני כשר הביטחון אז נושא במלוא האחריות לה , במסגרת 
ההנחיות שהוצאתי לכוחות " , קבע רבין . הוא ציטט כמה וכמה הנחיות , שנתן 
במסגרות שונות למפקדי צה"ל . בכולן נאמר , כי יש להשתמש בכוח בעת פיזור 
הפגנות , וכי במהלכו מותר להכות . " הדבר צריך להיעשות לנוכח ובעת הפרות 
סדר , ונגד תקיפה של כוחותינו . זהו הכרח , במטרה למנוע את הגרוע יותר , 
שהוא פתיחה באש וגרימת מוות " . הנחיות אלו עוברות כחוט השני בכל ההוראות , 
שניתנו באותה תקופה . באחת מהן נאמר , בין השאר : " מכות בזמן הפעילות 
אם בהפגנה או בפיזור מחסום , אם ברדיפה אחרי משליכי אבנים . . . בעת 
הפרת סדר אלימה , ולא לאחריה או לפניה " . קפידבינסיכומי הדיונים והפקודות 
הכתובות , שניתנו למפקדי כוחות צה"ל , הועברו גם ללשכת ראש הממשלה , ותוכנם 
נמסר באופן שוטף לשרי הקבינט ולחברי ועדת החוץ והביטחון של הכנסת . רבין 
שב והכריז על מתן גיבוי מלא לכל אדם ולכל מפקד , שמילא את פקודותיו . " אין 
בעולם צבא בעל ערכי מוסר כצה"ל " , אמר בהביעו את הערכתו לצבא , למשטרה 
ולשב"ך . ח"ך מיכאל איתן ( ליכוד ) היה הראשון שהעלה את הנושא . תביעתו 
להקמת ועדת חקירה ממלכתית באה , לדבריו , מכיוון שרבין לא נתן גיבוי מספיק 
לחיילים בדיכוי האינתיפאדה , ועל ועדה זו לקבוע את אחריות הדרג המדיני למה 
שנעשה . ח"ך יוסי שריד ( רץ ) אמר , שלפי מאות עדויות אמר רבין לחיילים : 
" לשבור להם את העצמות " . לדבריו , יש חשיבות רבה יותר לאופן , שבו 
הבין את הדברים החייל הממוצע , מלתוכנם המדויק . " עד היום מעדיף רבין 
להציל את עורו , ולהטיל את האשם על צה"ל , ויוצא מכך שהצבא פעל בשטח כפלנגות , 
בהפקרות ובלי פקודה . חייבים להקים ועדת חקירה . מחובתה של זו יהיה , 
כלשון דו"ח ועדת כהן , שחקרה את הטבח בסאברה ושתילה , לשקול לאו דווקא 
את האספקטים המשפטיים של הנושא , אלא גם ולפעמים בעיקר את האספקטים הציבוריים 
והמוסריים " , אמר שריד . שר הביטחון , משה ארנס , שהשיב על ההצעות בשם 
הממשלה , אמר שלדעתו אין זה תפקידה של ועדת חקירה לקבוע את אחריותו של הדרג 
המדיני . " שופטיו של זה הם הכנסת , או הציבור בזמן בחירות , ואם היו 
עבירות פליליות מערכת המשפט " , אמר בהציעו להסיר את ההצעות מסדר היום . 
בהצבעה פעלו הליכוד , המערך וכל מרכיבי ממשלת האחדות הקודמת והממשלה הנוכחית 
ביחד , וההצעות הוסרו ברוב של 66 קולות לעומת 51 . 
