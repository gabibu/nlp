הישראלי דני ניישטוט , בן 71 , נוצח ביום שישי במאבק על מדליית הארד באליפות 
העולם לנוער בהיאבקות , סגנון יווני - רומי , שהסתיימה בפתח תקוה . הוא 
נכנע בהשכבה לאלוף בריה"ם , גריגורי קאמיצנקו . ניישטוט הציג יכולת טובה , 
נאבק בפקחות עם היריב העדיף וסיכל את נסיונותיו ללכוד אותו באחת הפינות . 
לשני המתאבקים היו שתי אזהרות על פאסיביות . מצבו של קאמיצנקו היה גרוע 
יותר לאחר ששופט הזירה הזהירו כמה פעמים על דחיפות לא חוקיות . כאשר נראה , 
כי ניישטוט יזכה בארד , ניצל קאמיצנקו את חוסר עירנותו והטילו לזירה חצי 
דקה לפני סיום הקרב . ניישטוט המאוכזב אמר אחרי הקרב : " הייתי כל - כך 
קרוב למדליה אך איבדתי אותה בגלל חוסר עירנות " . המקום הרביעי של ניישטוט 
הוא ההישג הישראלי הטוב ביותר באליפות . אמר המאמן הישראלי יעקב מאזין : 
" הישגו של ניישטוט מצויין , אם ניקח בחשבון את הרמה הגבוהה , הקרובה 
לזו של המתאבקים הבוגרים . השגנו גם מקום שמיני ומקום עשירי . ההופעה שלנו 
היתה טובה . עם מעט מזל היינו זוכים , לראשונה , במדליה " . נבחרת בריה"ם 
שלטה ללא עוררין . מתאבקיה צברו שבע מדליות זהב ושתי מדליות ארד , בתחרויות 
שהיו ב - 01 משקלים . רק במשקל 18 ק"ג לא זכו במדליה . המאמן הסובייטי , 
סרגי גניסוד : " השגנו את כל שתיכננו . הרמה הספורטיווית היתה גבוהה 
מאד והשיפוט מעולה . מי שהוכתר לאלוף , היה ראוי לכך " . גניסוד ציין את 
הארגון המוצלח של האליפות ואת התנאים המצויינים שהועמדו לרשות המתאבקים . 
המנצחים : הסובייטי סרקיז אלגאן ניצח בגמר 95 את הפולני מירוסלב רומנוסקי . 
שלישי סיים האיטלקי פרנצסקו קונסטנטינו . מחטיאר מנוקיאן מבריה"ם גבר בגמר 
410 על הפולני דריוש יבלונסקי . שלישי סיים הרומני אליוטה דסקלסקו . הרומני 
מריאן סנדו גבר בהשכבה לאחר 5 . 2 דקות על הבולגרי פלמאן גולנצב . שלישי 
סיים הסובייטי קאמיצנקו ורביעי הישראלי ניישטוט . יורי מלניצנקו מבריה"ם 
גבר בגמר על הפיני ארי הארקנן 20 . מדליית הארד ניתנה לטורקי סבקט קאראפינר . 
אנדריי ליסיצה , אלוף אירופה מבריה"ם , צרף לאמתחתו גם את התואר העולמי 
בנצחון 210 על השוודי גקוב יעקב . שלישי היה הקוריאני סאנג - פיל סון . 
הבולגרי צלנגי וסלין הכניע בגמר את הקוריאני יאנג - קו רא 812 . הקוריאני 
סחט תשואות ם - 005 הצופים לאחר שהחזיק " גשר " לאחור במשך יותר מדקה , 
חרף הלחץ של הבולגרי . היה זה הקרב היפה באליפות . שלישי סיים הסובייטי 
אלכסנדר אילייב . אנדריי קארבייב מבריה"ם ניצח בגמר את ההונגרי קארולי קובאץ 
60 . מדליית הארד נפלה בידי התורכי אלבן מרט . ההונגרי אטילה נאגי ניצח 
את היווני ניקולאוס זאמניס 30 . שלישי סיים הבולגרי אנגל אנגלוב . סרגיי 
מטביינקו מבריה"ם , מועמד בטוח להשתתפות באולימפיאדת ברצלונה , גבר על 
ההונגרי נאדור גלנשי 70 . שלישי היה היווני ירומאוויס קונסטנטינידיס . הסובייטי 
סרגיי אלגין הכניע בהשכבה לאחר 5 . 3 דקות את הבולגרי אמיל מאצב . שלישי 
סיים הרומני אובידיו קרויטרו . נבחרת בולגריה זכתה במדליית זהב , בשתי מדליות 
מכסף ואחת מארד וסיימה שניה אחרי הסובייטים . הונגריה זכתה במדליית זהב 
ובשתי מדליות כסף ודורגה שלישית . באליפות השתתפו 071 מתאבקים ם - 42 מדינות . 
ראשי המשלחות שיבחו את רמת הארגון של איגוד ההיאבקות הישראלי . גם נציגי 
ההתאחדות הבין - לאומית , ובראשם הנשיא מילאן ארציגן , העניקו ציונים גבוהים 
לארגון הישראלי . 
