חיילים ירדנים סיכלו לפני יותר מעשרה ימים נסיון של שני מחבלים לחדור לשטח 
ישראל באזור הערבה , לפגוע בתצפית של צה"ל , וייתכן שאף לבצע פיגוע באחד 
מיישובי הערבה . ממקורות בטחוניים נודע , כי שני מחבלים הגיעו עד לגבול 
ישראל - ירדן באזור הערבה . בכוונת המחבלים היה לתקוף מוצב תצפית של צה"ל . 
המחבלים היו מצויידים באמצעי לחימה רבים , וברשותם היה אף טיל . הם הגיעו 
ממש לקו הגבול , וערכו את כל ההכנות לתקיפת המוצב , במגמה לחדור לתחום 
ישראל . במקום עבר סיור של הצבא הירדני , שזיהה את המחבלים ולכד אותם ללא 
קרב . שני המחבלים נעצרו לחקירה בירדן . מקורות בטחוניים ציינו את עירנותם 
של אנשי הסיור הירדני , שמנעו כניסת מחבלים לשטח ישראל . אותם מקורות הוסיפו , 
כי אם היו מצליחים המחבלים להיכנס לישראל , היה עלול להיגרם אסון כבד . 
מקורות צבאיים בכירים אמרו באחרונה , כי ירדן עושה כל שביכולתה למנוע פיגועים 
משטחה לישראל . בשנה האחרונה נרשמו לאורך הגבול עם ירדן עשר תקריות , גידול 
ניכר לאחר 91 שנים ללא תקרית . לדברי הגורמים הצבאיים , הצבא הירדני תיגבר 
את כוחותיו באיזור הגבול , ויש לו עניין בסיכול פיגועים . הירדנים הגבירו 
את סיוריהם לאורך הגבול , שרפו צמחיה רבה והכשירו דרכי עפר , כדי לשפר 
את הראות . בסיור כתבים צבאיים לאורך הגבול , שהתקיים באחרונה , ציינו 
גורמים צבאיים כי חוליות מחבלים אחדות , שעברו מסוריה לירדן בדרכן לפיגועים 
בישראל , נלכדו על ידי הירדנים שסיכלו את הפיגועים . גם בצד הישראלי תיגבר 
צה"ל את כוחותיו ואת הסיורים . מקורות ביטחוניים בכירים אישרו , כי אכן 
היה נסיון לתקוף מהגבול הירדני , שסוכל על ידי הירדנים . לדבריהם , ככל 
הידוע המחבלים היו חמושים באמצעי לחימה רבים , ולא ברור אם ניסו לתקוף את 
מוצב צה"ל או לחדור ולבצע פיגוע באחד מהיישובים בערבה . 
