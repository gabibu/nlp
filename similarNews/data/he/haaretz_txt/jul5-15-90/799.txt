בחודש שעבר התקיימה בגני יהושע בתל - אביב תערוכת כלבים . תמר אלבז , ספרית 
כלבים , הכינה וסיפרה את שון , פדל ננסי אפור . הכלב זכה לתספורת כבש : 
כפות רגליים חשופות , פנים מגולחות , סביב הצוואר קו צווארון המדגיש 
את אורכם של הראש והצוואר . שערות הגוף סופרו באורך 3 ס"ם , באופן אחיד 
לכל אורך הגוף , כדי להדגיש את קו המתאר של הבטן , הרגליים והגב . אורך 
השיער חשוב , שכן גם איכות הפרווה עומדת לשיפוט . התספורת ארכה כשלוש שעות , 
כל שערה סורקה ועוצבה , ושון זכה בציון " מצוין " . אלבז למדה לספר כלבים 
בבית - ספר לסרות בגרמניה , לפני 21 שנה . הקורס נמשך ששה חודשים וכלל 
לימודי כלבנות , תספורות , הבחנה בין גזעים שונים וגם גישות פסיכולוגיות 
לטיפול בכלבים . כל כלב מטפח יחס שונה אל המספרה , אומרת אלבז . אין זה 
נכון שכלבים מפחדים או נרתעים מהטיפול בהם משום שזה טבעם . הדבר תלוי בספר 
ובכימיה שנוצרת ביניהם . יש לדעת שכלב שמגיע למקום זר לו , ומעמידים אותו 
על שולחן , יירתע . היא מנסה להרגיע אותו וליצור אצלו אמון כלפיה על - 
ידי דיבור מתמשך , מספרת לו איך ייראה לאחר התספורת ומתרכזת רק בו . ב%99 
מהמקרים זה עובד . אחרי שגמרה את לימודיה , פתחה תמר אלבז מספרה בתל - אביב 
וב5891 נסעה לארה"ב ועבדה במספרת כלבים יוקרתית בבל - אייר . שם סיפרה את 
כלביהם של כוכבי הוליוווד , ביניהם כלבו של דון גונסון . המספרה היתה 
קשורה גם לסוכנות של כלבים - שחקנים . כך , למשל , כלבה הפקינזי של אלקסיס 
מ"שושלת " היה לקוח קבוע לרחצה והברשה מדי שבוע . בארה"ב , היא מספרת , 
מטפחים את הכלבים ומטפלים בהם עד כדי הגזמה , לעתים . בעלי כלבים מייחסים 
לכלביהם תכונות אנוש צובעים את ציפורניהם בלאכה ומסלסלים את ריסי עיניהם . 
יום אחד באה לקוחה קבועה למספרה וביקשה למשוח על ציפורני הקוקר ספניאל שלה 
גוון מסוים מאוד של לאכה . הבקשה מולאה ונהגה של הלקוחה אסף את הכלב הביתה 
בתום הטיפול . לאחר שעה הגיעה שיחת טלפון בהולה , שהלאכה אינה זו שהוזמנה 
ואינה מתאימה לנעליים שביקשה לנעול באותו ערב . ספרית יצאה מיד לבית ותיקנה 
את הטעות , תוך התנצלויות . מאז שאלבז חזרה ארצה היא מנהלת מספרה ברחוב 
שיינקין בתל - אביב . בארץ , היא אומרת , נוטים בקיץ לגלח את הכלב עד 
לעור . תגלחת כזו גורמת לכלב לרוב תחושת בושה קשה , והוא עלול להיכנס מתחת 
למיטה ולא לצאת כמה ימים . אלבז עצמה נוהגת להשאיר 12 ס"ם אורך שיער . 
ככלל , יש לתת לכלב תמיכה חיובית לאחר תספורת , ויש לחזור ולומר לו שהוא 
יפה . יש גם כלבים המתגאים מאוד בתספורתם כשהם מציגים אותה לראווה . קפמאפרקכמו 
בשטחים אחרים , גם בשוק ספרות הכלבים קיימים " חאפרים " , אומרת אלבז , 
שלא למדו ולא התנסו בסרות כלבים , והכלב שהם מטפלים בו עלול ללקות בטראומה , 
כוויות או דלקות עור . לעתים אנשים באים אליה ואומרים שהכלב לא אוהב להסתפר , 
וכי נזקקו לשלושה אנשים כדי להחזיק בו . יש אף המציעים להרדים את כלבם כדי 
לספרו . לרוב הבעיה היא בספר ולא בכלב , אומרת אלבז . היא עצמה אינה 
מספרת , בעיקרון , כלב רדום . לדעתה זוהי תחושה קשה , של טיפול בגווייה , 
ואין סיבה מוצדקת לכך . ב21 השנים שהיא עובדת היא לא נתקלה במצב שבו לא 
הצליחה לספר כלב . אם הכלב היסטרי במיוחד היא תוותר על תספורת נים מושלמת , 
שהיא לפעמים עיקר הבעיה , והכלב ינסה אף לנשוך , אך היא לא תרדים אותו . 
אלבז ממליצה לספר כלבים מדי חודשיים - שלושה , על מנת לשמור על עיצובו וניקיונו 
של שערם . המדובר , כמובן , בכלבים החיים בבית , ולא בכלב שמירה או כלב 
החי בחצר . יש גם להבחין בין כלבים גזעיים וכלבים מעורבים . לגזעיים יש 
רפרטואר שלם של תספורות . לפודל , למשל , יש תספורות " מכנסיים " , " פאפי " , 
" אריה " , " לאמב " וגילוח באורכים שונים . כך גם לפוקס - טרייר , 
קוקר ספניאל ועוד . שנאוצר , למשל , מספרים בטכניקה של מריטה , שאינה 
מכאיבה לכלב , כיוון שהשיער הנמרט הוא שיער מת , אולם הטיפול מייגע מאוד , 
מכיוון שעל הכלב לעמוד על שולחן העבודה במשך כארבע שעות . לכלבים מעורבים 
מותאמת תספורת לפי אופיים , רצונו של בעליהם , הפונקציה שהכלב ממלא , 
סוג שערו וכשרונו של הספר . תספורת הגוף נעשית בעזרת מכשיר גילוח . את 
הרגליים והפנים מספרים בעזרת מספריים . המחיר לתספורת : 06 ש"ח כולל חפיפה 
בחומר נגד פרעושים , לכלב קטן או בינוני . התספורת נמשכת כשעה ומומלץ לא 
להישאר ליד הכלב . קפמאפרקחשוב מאוד לסרק את הכלב לפחות פעם בשבוע , אומרת 
תמר אלבז . אשר לחפיפות היא גורסת כלב שחי בבית , ושקשה להסתגל ללכלוך 
שהוא מביא מטיוליו ברחוב , כדאי לרחוץ כל אימת שבעליו רוצה בכך פעם בשבוע 
או פעם בחודש . כלבים שחיים בחצר אינם זקוקים לרחצה כלל . קיימים בשוק 
כמה תכשירים לרחצה . אסור לחפוף את הכלב בשמפו הביתי של בעליו , גם לא 
על מנת לפנקו , משום שחומציות עורו של הכלב שונה מזו של בני - האדם , ושמפו 
ביתי ייבש את עורו של הכלב וייצור קשקשים . השמפו הכלבי , לרוב , אינו 
פותר את בעיית הפרעושים , גם אם מצויין עליו שהוא נועד לכך . הפרעושים 
המצויים כבר התרגלו לסוגי השמפו הקיים . המחירים : " אופיקן " 05 . 01 
ש"ח ( 072 מ"ל ) , " כלפט " 00 . 62 ש"ח ( 005 מ"ל ) ; 
00 . 02 ש"ח ( 005 מ"ל ) . נגד פרעושים מטפלת אלבז ב - הנמהל במים . 
קיימים גם מיני תרסיסים על בסיס אלכוהול או מים , וספריי לסביבה שבה רובץ 
הכלב . מברשת בעלת זיפי ברזל " אוניברסל " עולה 00 . 01 ש"ח . קוסמטיקה 
לכלבים יש ריח גוף חריף , בעיקר כשהם מזדקנים . להפגת ריח קיימים בשוק 
דאודורנט של 00 . 32 ש"ח , ומי קולון מאותה תוצרת 00 . 71 ש"ח . יש 
גם נוזל לניקוי עקבות דמעות ( תחום בעייתי אצל פודלים ) וקרם גוף . יש 
גם ויטמינים שונים המוסיפים ברק לפרוותה של החיה ומחזקים את שורשי שערה . 
ד"ר אנדרה יפה מ"בילינסון לחיות " גורס שאם מאכילים כלב במזון מוכן המיועד 
לכלבים , המכיל את כל אבות המזון והמינרלים אין צורך להוסיף ויטמינים . 
ככלל , אומר ד"ר יפה , המזון המוכן הוא הבריא ביותר לכלב . המזון מגיע 
סטרילי , האפשרות להעברת מחלות היא מינימלית , המזון היבש שומר על בריאות 
שיני הכלב ומסדיר את היציאות . לאור הניסיון שנרכש בכלביות ובכלבי נחייה 
לעיוורים נמצא כי המזון המוכן תורם לתוחלת חייו של הכלב . מומלץ להאכיל את 
הכלב פעמיים ביום , כדי לא להעמיס על קיבתו בפעם אחת במשך 42 שעות . ד"ר 
יפה מסביר , כי בתנאי הטבע יושב בעל - החיים ונח עד שתם עיכול המזון . 
בבית , כלב שאכל 21 ק"ג מזון , עלול לקפוץ משמחה על בוא בעליו , ועשר 
דקות אחר כך יכול להיגרם לו היפוך קיבה , הגורם מוות . הכלבים בעיר , בניגוד 
לטבע , חשופים גם לגירויים מתמידים על מערכת העיכול שלהם , כמו ריחות הבישול , 
ריח דלת המקרר שנפתחת , ויש להם הפרשה מוגברת של מיצי עיכול . בקיבה הריקה 
במשך שעות רבות יכול הדבר לגרום נזק . פרעושים ותולעים , אומר ד"ר יפה , 
אי אפשר למנוע לחלוטין . חשוב לטפל בשתי הבעיות במקביל , כיוון שהן קשורות 
זו בזו . סוג התולעת הנפוץ אצל כלבים בוגרים הוא " דיפילידיוס קאניס " , 
שהפונדקאי הסופי שלה הוא הכלב , אולם פונדקאי המשנה הוא הפרעוש , שבמערכת 
העיכול שלו מתפתח זחל התולעת . הכלב שאוכל את הפרעוש , באותו צקצוק שיניים 
על גבי רגליו , המוכר לכל בעל כלב , משחרר את הזחל ומפתח תולעת בוגרת במעיו . 
כללית אין התולעים והפרעושים מזיקים לאדם . הפתרון : יש להדביר את הפרעושים 
מהבית , לרסס היטב בפאנלים ומתחת לרהיטים , ובמקביל לטפל בתולעים בעזרת 
תכשירים רפואיים שיתאים הווטרינר באופן ספציפי לכל כלב . 
