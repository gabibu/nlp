ל אימת ששלום פדידה נוסע לחו"ל ומציג את עצמו כראש המועצה המקומית של בית 
שמש , אנשים שואלים אותו אם זו אותה בית שמש שעמוס עוז כתב עליה . כשפדידה 
מאשר שזאת היא , הם עושים " אהה " , ספק ברתיעה , ספק בחמלה . פדידה 
יכול להגיד להם אלף פעמים שזו גם אותה בית שמש שאליה החזירו הפלשתים את ארון 
הקודש ויכול הוא להגיד להם אלף פעמים ששוב אין זו אותה עיירה שעוז התיישב 
בסמי בורקס שלה ורשם מה ששמע מפי " משה ושמעון ושלום ואבי וזוזו ואברהם 
ושמעון השני " ; יכול הוא להגיד להם אלף פעמים שאיש אינו יודע אל נכון אם 
עוז אכן שמע מה שטען ששמע או שבדה את כל הדברים האיומים האלה מדמיונו היוצר : 
האנשים בחו"ל תמיד יגידו " אהה " , כי עוז , הלא , סופר ידוע מאוד ובית 
שמש עודנה עיירה נידחת מאוד . וכך לא נותר לו לפדידה אלא לומר לאנשים הטובים 
בחו"ל שעוז שגה . הצחצחים הכהניסטים מהמרכז המסחרי של בית שמש נדרשו לו 
אז כדי להפחיד את קוראי " דבר " מפני הליכוד . זה היה אחרי שזרקו את שמעון 
פרס מהעיירה . " המצב לא טוב " , כתב עוז . אבל בדומה לדוד גרוסמן , 
שלא חזה את האינתיפאדה , לא חזה גם עמוס עוז את האפשרות שבית שמש תבחר בראש 
מועצה ממפלגת העבודה . פדידה הוא לא סתם ממפלגת העבודה : פדידה הוא ממחנה 
פרס . והוא לא סתם ממחנה פרס : הוא מקורב אמיתי . השבוע שלח אותו היושב - 
ראש לייצגו בוועדת החוקה של המפלגה . לא , לא מפני שהוא האיש האחרון שהיה 
מוכן לעשות זאת בשבילו , הסביר לי פדידה , אלא מפני שפרס יודע להעריך את 
כישוריו ונאמנותו . פדידה הוא עורך - דין ; עד שהיה לראש המועצה , היה 
מטפל בכל מיני עניינים אזרחיים ומסנגר על פושעי העיירה . בעוד ועדת החוקה 
מנסחת את מסקנותיה , נסעתי השבוע לבית שמש כדי לברר מיהו , בעצם , פרקליטו 
של פרס ואיך קרה בכלל שנבחר לתפקידו ; חניתי מול הסמי בורקס של עוז . פדידה 
יכול להיראות קצת כמו דוד לוי . לא היה עולה בדעתי לומר לו זאת , שמא אשמע 
כמי שחושב שכל המרוקאים דומים , אבל פדידה אמר את זה בעצמו . הוא בן 63 ; 
כשעלו הוריו ממרוקו ב1691 , היה בן שבע . אביו , מקודם סוחר בדים , 
עבד בקרן הקיימת , בייעור . הם היו שמונה ילדים , בשיכון . עכשיו יש 
לו וילה בגבעת שרת : עמוס עוז ייחס לווילות שבנו שם " עשירות ישראלית גסה 
ורברבנית " . בסך הכל זה לא הרבה יותר ממה שיש בחולדה . ראש המועצה פדידה 
נוסע במכונית סיירה רשמית , לא המודל האחרון , נהוגה בידי נהג , ויש בה 
גם פלאפון ומעין צבת קטנה שמחברים אליה את סדר יומו : " 03 . 80 דיון מטה 
אצל שמעון " , רשמה אורית . סדר היום תלוי מעל תפילת הדרך ; פדידה חובש 
כיפה סרוגה באדום . הוא זכה ב%45 מקולות הבוחרים ; המערך זכה רק ב%62 מהקולות . 
סימן שתושבי העיירה מאמינים בו למרות שהוא ממפלגת העבודה , לא בגלל זה . 
בלשכתו יש לו אי - אלו תמונות דיוקן של שמעון פרס : " ראש הממשלה " , 
כתוב מתחת לאחת , עוד מאז . עד שהסכים להסביר לי כיצד קרה שהיה לפרקליטו 
הפוליטי של פרס , הסיע אותי פדידה ברחובות העיירה ועוד קודם הזמין אותי 
לישיבה שדנו בה בשאלה מהיכן יבואו 000 , 8 דולר החסרים למימון נסיעתה של 
להקת ההורה המקומית לפסטיבל ההוא באירלנד ( פדידה הציע להעסיק את חברי הלהקה 
בעבודות גינון עירוניות , בשכר , כדי שיוכלו לשלם את חלקם בהוצאות הדרך ) 
, וגם לקח אותי אתו כשאמר כמה מלות ברכה לחמש תלמידות שיוצאות לביקור באתרי 
ההשמדה בפולין . אחר כך נסענו לראות את בריכת השחייה המשופצת . פתיחתה 
עושה השבוע את הכותרת הראשית בבית שמש : מעורבותו של ראש המועצה פדידה במלחמה 
בין רבין לפרס עושה לכל היותר כותרת משנה . כ61 אלף תושבים מתגוררים כיום 
בעיירה , רובם דור שני ושלישי ליוצאי מרוקו , רובם צעירים . אין מחסור 
בתעסוקה . מפעל המנועים מתחיל להרוויח ( שמעון פרס ) , סיור המנכ"לים 
( שמעון פרס ) סייע להזיז לפחות פרויקט תעשייתי אחד שהיה תקוע ; צארלס 
ברונפמן ( שמעון פרס ) נתן לבית שמש מיליון דולר לתוכניות העשרה בבתי - 
הספר . בכל מקום בונים בתים , סוללים רחובות וצמתים ( שמעון פרס ) , 
מכשירים מסלולי טיול , שותלים פינות נוי ונוטעים עצים : כמה מהגזעים עודם 
עטופים בנייר אריזה . משהו קורה שם , בבית שמש של פדידה , שנה ועוד כמה 
חודשים לאחר שנכנס לתפקידו . כך נראתה יבנה של מאיר שטרית , זמן מה לאחר 
שנבחר לראשות המועצה . וכמו לשטרית , גם לפדידה כבר קוראים בעיירה שלו 
טדי קולק . יש משהו שובה לב בנטייתו להתפאר בכל עץ ובכל פנס רחוב , לעולם 
בגוף ראשון : שתלתי , בניתי , עשיתי . בדרך פגשנו איש העונה לשם פרנסואה . 
הוא חרותניק ותיק , אמר לנו מבעד לחלון המכונית , והוא בעד שמעון פרס , 
( כמוהו כשאול פרידלנדר ומנחם פרי ) ואילו שמעון פרס לא היה עושה את השגיאה 
להיות במפלגת העבודה אלא היה מצטרף לחרות , מזמן היה יכול להיות ראש הממשלה 
והעם היה אתו . פדידה אמר שפרנסואה הוא איש יקר . בהיותו בן 81 כבר היה 
יושב - ראש המשמרת הצעירה של מפלגת העבודה בעיירה שלו . מאז ומתמיד הוא 
עם שימון : כמוהו הוא מעריץ את בן - גוריון והוא יהיה אתו עד הסוף . הוא 
לא שייך לאלה שהגיעו עכשיו למסקנה ששימון גמור וקפצו מהר על העגלה של רבין . 
הוא חושב שזה גם לא נבון , מבחינה פוליטית , כי שימון הלא לא - גמור בכלל . 
העיתונים מתרשמים מזה שחברי - הכנסת בגדו בשימון . הוא , פדידה , יודע 
יותר . הוא מהלך בין אנשים , הוא שומע . יש הרבה אנשים שיודעים להעריך 
את שימון . הם הרוב במרכז . המרכז לא ירשה להדיח את שימון . ולכן הוא 
מרוצה למדי מההחלטה של ועדת החוקה . כי , בעצם , ההכרעה עוברת עכשיו למרכז . 
פחות או יותר כמו שהוא העריך שיקרה . וזה לא רע לשימון . ישבנו על שפת 
הבריכה המחודשת . פועלי המועצה עוד היו טורחים בבדיקת המשאבות והברזים וזרימת 
הכלור ופדידה היה מנצח עליהם בעיצות ובקריאות עידוד ומעת לעת הכל היו מתפעלים : 
איזה יופי . ובאו נערים קצרי - רוח ודרשו מראש המועצה שלהם להקדים את פתיחתה : 
לא מחרתיים , מחר ! וראש המועצה , כולו חזון , סיפר לי על הקאנטרי קלאב 
שייפתח סביב הבריכה , ואגב כך אמר שמוטה גור סתם צבוע : הנה רק לפני חמישה 
חודשים גור שלח לו מברק ( גור : " מה פתאום ? זה היה מכתב " ) ובו ביקש 
ממנו להפעיל את קשריו הטובים אצל פרס כדי שיעשה אותו לשר החוץ בממשלתו הצרה , 
ועכשיו הוא עובד בשביל רבין ( גור : " פניתי בעניין זה לרבים מחברי המרכז , 
לא רק לפדידה . ואמרתי לשמעון : שמעון , אל תפרק את הממשלה . אתה הולך 
על הימור , אמרתי לו . והוא פעל בניגוד להמלצתי " ) . לא , פדידה לא 
אמר לפרס לעשות את גור לשר החוץ : אף אחד לא שכח לגור מה שאמר בזמנו על 
עדות המזרח כפי שאיש לא שכח לרבין איך התמוטט ערב מלחמת ששת הימים , שלא 
לדבר על זה שבימיו כראש הממשלה איבדה מפלגת העבודה את השלטון . פדידה זוכר . 
בשבוע שעבר היה לפדידה רעיון . למה צריך לעשות לו את זה עכשיו , לשימון , 
אמר ליצחק נבון והציע שההתמודדות תהיה בינואר של השנה הבאה . אם זה לא 
יהיה קרוב כל כך לכישלונו של פרס להקים ממשלה , זה גם לא ייראה כהדחה ואז 
אולי זה גם יכאב פחות . נבון , סיפר לי פדידה , הבטיח לבדוק את הרעיון 
במחנה השני וחזר עם הצעה נגדית : התמודדות באוקטובר . פדידה אמר ינואר . 
נבון התעקש על אוקטובר . וכך זה עומד עכשיו . כי אם נגזר שפרס יילך , 
למה לא לעשות לו את זה קצת פחות משפיל . מפזרכותוקר - בוקר מגיע עמרם אלבז 
אל הסניף של בנק איגוד שברחוב יפו בירושלים , מחנה את מכונית הרנו הקטנה 
שלו מול הכניסה וממתין ללקוחות . הוא משרת אותם באדיבות : כל אחד מהם מקבל 
מידיו טופס מודפס וגם הסבר בעל - פה שתמציתו לכו לבנק אחר . לחיזוק דבריו , 
הוא לובש חולצה שעליה מודפסת הכתובת " לא לבנק איגוד " . אלבז , בעל קיוסק 
בן 83 , יושב בפתח הבנק זה ששה שבועות רצופים . הנייר שהוא מחלק לבאים 
נושא את הכותרת " כרוז מספר 2 " וכבר יצא גם כרוז מספר 3 . שלושתם זהים , 
פחות או יותר בתוכנם : הבנק חייב לו כסף . חלק מטענותיו מודפסות על בד 
לבן : הכל אמור להצביע כי הוא אינו מתכוון להסתלק משם בהקדם . אלבז נמנה 
עם אלה מלקוחות הבנק שנפגעו , לדבריהם , עקב פרשת הרמייה שהתגלתה שם לפני 
יותר משנה . אחת מפקידות הבנק , רות עמר , ניהלה מעין בנק בתוך בנק : 
היא הרוויחה , הלקוחות ובנק איגוד הפסידו . בינתיים הורשעה ונידונה למאסר . 
רוב הלקוחות שאיבדו את כספם פוצו : בנק איגוד מכיר בעיקרון כי הוא חייב 
להחזיר ללקוחותיו כספים שגנבו מהם פקידי הבנק , בשמו . היו כ07 מקרים כאלה ; 
נותרו עוד כמה שלא קיבלו מה שדרשו , והם תבעו את הבנק למשפט . אלבז אומר 
שהבנק חייב לו 08 אלף שקל ומוכן , לדבריו , להחזיר לו רק 04 אלף . עשרת 
אלפים שילמו לו כבר . הוויכוח בינו לבין הבנק נע אם כן בגבולות 03 אלף שקל . 
אשר על כן , הוא ניצב בפתח הבנק ומשתדל להבריח את הלקוחות . תחילה ניסו , 
כמובן , לסלקו משם בעזרת המשטרה , אבל התברר שכל עוד הוא אינו צועק ואינו 
מטריד איש , אין הוא עובר על החוק . הוא יודע משהו על החוק . מאז הביאוהו 
הוריו לארץ ממרוקו , בהיותו בן תשע , התגלגל ממוסד למוסד ומצא את עצמו 
שוב ושוב בכלא , בדרך כלל על עבירות תקיפה . בסך הכל ישב כשמונה שנים . 
כל כך טוב הוא מכיר את עולם הפשע שאין הוא מוכן לנהל משא ומתן עם פרקליטו 
של בנק איגוד , יגאל ארנון : " מי יילך אל הפרקליט מהפגישה הלילית , 
שהורשע בדין " , הוא אומר לכל מי שמוכן לשמוע , וגם כתב את זה על השלטים 
שלו . איזה מין בנק זה , בכלל , שהולך אל ארנון . איזה מין ניהול זה . 
דובר הבנק , זהיר זהיר , ביקש לתקן : מדובר באחד מאנשי משרדו של ארנון . 
יש לו קול גדול המקהיל סביבו אנשים כל שעות הפתיחה של הבנק . העוברים והשבים 
אתו , התרשמתי : טופחים על שכמו כמו היה מעין רובין הוד מקומי . אומרים 
לו שנכון , כולם לא בסדר , כולם - כולם , גם קופת חולים וגם מס הכנסה 
וגם העירייה ומה בכלל יש לראות שם , בטלוויזיה שהם לוקחים אגרה כזאת וגם 
מסנדלים לאנשים את המכוניות : כי כולם גנבים בני גנבים , אומרים האנשים 
ומניפים את אגרופם אל הסניף הצנוע של הבנק הזה ואלבז מנסח בינתיים את כרוז 
מספר ארבע . במו עיני ראיתי אנשים שכבר הציגו רגל אחת מעבר לדלת הזכוכית 
של הבנק , וברגע האחרון החליטו להישאר בחוץ . צילצלתי איפוא אל יונה פוגל , 
דובר . למה זה לא שווה לכם 03 אלף שקל ? תהיתי . פוגל אמר שהם עדיין 
בודקים את המקרה של אלבז ובינתיים הם מגלים כל מיני ראיות - לכאורה שלא הבנק 
רימה אותו , כי אם רות עמר , ואם כך אין הם אשמים , כמובן , ועוד כהנה 
וכהנה חשדות עלו בחקירה , המצביעים כולם כי לא הבנק חייב לאלבז אלא אלבז 
לבנק : הם בודקים אפשרות להגיש נגדו תביעה . נניח : למה זה כדאי להם ? 
אני לא הייתי מביא את פדיון הקיוסק שלי לבנק שמפגינים בפתחו . פוגל אמר 
שככל הידוע לו , ההפגנה של אלבז לא פגעה בעסקי הבנק ; ואם ייכנעו לו , 
הם יכולים באותה הזדמנות לפתוח לרווחה את כל הקופות , כי לא יעבור יום 
בלי שמישהו ינסה להביא אותם במבוכה כדי לגבות מהם כספים . ודאי שמעתי על 
המקרה המצער ההוא , כשחקלאים שרצו להתנכל לבנק שלהם הביאו אתם פרה . זה 
נכון : שמעתי . אין כנראה גבול למה שאנשים מוכנים לעולל לבנק שלהם . מפזרכותאלה 
דאוד , עקרת בית בת 72 מרבת עמון , ביקשה רשות לבוא לביקור משפחתי ברמאללה , 
ובקשתה נדחתה . שבע חותמות הוטבעו על גבי הטופס ובכולן מלה אחת , שהביורוקרטיה 
הישראלית בגדה שאלה מביורוקרטיה אחרת , שאף היא היתה מגבילה עד לא מכבר 
את זכות ההגירה של תושביה : " מסורב " . הנה תוספת למילון הכיבוש . מפזרכותל 
אחד מכיר את הסיפור הזה : כשהודיעו הנאצים שיהודי דניה חייבים לענוד טלאי 
צהוב לבגדיהם , יצא המלך כריסטיאן העשירי לרחובות קופנהאגן , רכוב כדרכו 
על סוסו האהוב , כשטלאי צהוב צמוד לבגדי המלכות שלבש , ואז נאלצו הנאצים 
לבטל את ההוראה ובאה הישועה ליהודים . יש המכירים את הסיפור בגרסה קצת פחות 
דרמטית : המלך לא ענד את הטלאי , כי אם רק איים לעשות זאת , והנאצים נרתעו 
מהאיום . אך יש גם גרסה דרמטית יותר : לא רק המלך יצא לרחובות כשהוא עונד 
את הטלאי , כי אם כל בני העם הדני כולם , ושוב לא היה אפשר להבחין מי יהודי 
ומי לא . זה סיפור שובה לב ; הוא לא היה ולא נברא . המלך לא יצא לרחובות 
כשהוא עונד את הטלאי הצהוב וגם לא איים לעשות זאת . יהודי דניה כלל לא נדרשו 
לענוד טלאי צהוב . עובדה . השורות האלה לא שייכות למשהו שקרה השבוע : הן 
שייכות לכל שבוע . אני חייב אותן לשני קוראים . האחד הפנה את תשומת לבי 
לוויכוח בעניין זה שהתנהל לא מכבר מעל דפי עיתון אמריקאי , והשני שלח לי 
מאמר ארוך . שניהם התעקשו שזה מתאים לכאן : אני אוהב קוראים כאלה . ב"ניו 
יורק רוויו אוף בוקס " התעורר לא מכבר ויכוח על הדנים והנאצים . איש ושמו 
יינס לונד , שאביו היגר מדניה לארצות הברית , התערב בוויכוח . אין הוא 
כועס על כך שיתר המתווכחים אינם מכירים את העניין , כתב לעיתון , שהרי 
המחקר שלו התפרסם רק בכתב - עת מדעי נידח כלשהו וגם זה היה כבר ב5791 . 
ההיסטוריונית לני יחיל כתבה עוד מקודם בספרה על הצלת היהודים בדניה שאין 
שחר לסיפור , אך נראה שהאגדה חזקה מהעובדות , שכן עד היום היא מופיעה שוב 
ושוב בהקשרים שונים . לונד ציטט את הופעתה האחרונה : כשניסו לחייב פועלים 
ערבים באריאל לשאת תגי - זיהוי , היו בשמאל הישראלי מי שאיימו להלך עם תגים 
דומים , " כפי שעשה מלך הדנים במלחמת העולם השנייה " . המחקר של לונד פורסם 
בכתב - עת לענייני פולקלור שיוצא מטעם אוניברסיטת אינדיאנה , ארצות הברית . 
הוא מנסה לשחזר את מקורותיה של האגדה . הנחתו היא שהיה זה מעשה שהמלך כריסטיאן 
יכול היה לעשות , על - פי אישיותו ויחסו החם לקהילה היהודית בארצו . פעם 
בא המלך להתפלל בבית - הכנסת היהודי , וכשהיטלר שלח לו מברק ברכה ליום הולדתו 
ה07 , השיב לו המלך בשתי מלים : " מיטב תודותי " . זה התקבל , כצפוי , 
כעלבון צורב לפיהרר והתפתח למה שנודע אחר כך כ"משבר המברק " . בסוף ספטמבר 
ותחילת אוקטובר 3491 סייעו אלפים מתושבי דניה להבריח את היהודים לשוודיה 
במבצע הצלה יחיד במינו . הסיפור על המלך והטלאי הצהוב היה ידוע כבר ומקובל 
כאמת לפחות שנה אחת לפני מבצע ההצלה : כבר בספטמבר 2491 קיבל ועד השליחים 
של יהודי בריטניה החלטה רשמית המודה למלך הדני על שאיים לענוד את הטלאי הצהוב . 
לונד לא הצליח לגלות איך נולדה האגדה הזאת , אך יש לו השערה מדוע נולדה : 
הכיבוש הגרמני בדניה היה מבוסס על הסכם עם ממשלתה : לדנים לא היה כמובן 
שום סיכוי להדוף את הנאצים , ועל כן העדיפו להיכנע להם . הסיפור על איומו 
של המלך כריסטיאן לענוד את הטלאי הצהוב הופץ כנראה ביוזמת המחתרת הדנית בחו"ל , 
במסגרת מאמציה למנוע את הרושם שהדנים אכן משתפים פעולה עם הכובש הנאצי . 
גם שגריר דניה בוואשינגטון נהג להזכיר את איומו של מלכו . הסיפור השתלב 
במסורת מגובשת של אגדות שגיבורן הוא מלך טוב המציל את נתיניו מצרה . לונד 
הזכיר גם את אחת האגדות הראשונות של הנס כריסטיאן אנדרסן , " קופסת הגפרורים " : 
מעשה בחייל המארח בחדרו נסיכה . לאחר לכתה הוא מגלה שסימנה את דלתו ב . 
הוא ממהר לצייר סימן כזה על כל דלתות העיר , כדי שמשמרות המלך לא יוכלו 
לעצור אותו . זה יכול להיות אחד המקורות לאגדה על כריסטיאן העשירי , כותב 
לונד . זה סיפור הנותן יסוד לתקווה ולאמונה באדם ובטוב : איש לא רצה לוותר 
עליו . על כן חזרו עליו שוב ושוב עד שהכל האמינו שהוא אמת . נראה כי התפוצה 
הגדולה ביותר ניתנה לו בספרו של ליאון יוריס " אקסודוס " : רק בגרסה הדנית 
של הספר הוא הושמט . הוא הופיע בספרי היסטוריה לאין ספור ובספרי לימוד וגם 
בספרות : חנה ארנדט הכניסה אותו ל"אייכמן בירושלים " שלה , רולף הוכהוט 
שילב אותו ב"ממלא המקום " . גואן באאז שרה לו בלדה . הנה גלגולו של מיתוס . 
חבל , זה סיפור כל כך יפה . בעצם , מה זה חשוב אם הוא אמת או אגדה . 
