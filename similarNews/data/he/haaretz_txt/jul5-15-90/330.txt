בית משפט השלום בנתניה , מחק על הסף תביעה של בנק הפועלים נגד לקוחה , 
בגין הלוואה שנטלה ממנו . המדובר בהלוואה שנטלה לקוחה מסניף הים בנתניה 
של בנק הפועלים . הבנק תבע את החזר ההלוואה בתוספת הפרשי הצמדה וריבית . 
פרקליטיה של הלקוחה , עורכי - הדין אמיר טיטונוביץ ואורי מקובסקי , טענו 
כי מאחר שבמסמך ההלוואה לא נאמר אם ההלוואה צמודה אם לאו , הרי ההלוואה 
לא היתה צמודה למדד . השופט ה . גרובס קבע בהחלטתו לפני ימים אחדים למחוק 
את תביעתו של הבנק . בהחלטה כתב השופט : " הבנק הוא שערך את מסמך ההלוואה 
והוא שמבקש סעד משפטי על פיו , ולכן אם נפלה טעות בעת עריכת המסמך זוהי 
טעותו של הבנק ועליו לחיות עם התוצאות ולשאת בהן , ואם מדובר ברשלנות באי - 
מילוי הטופס זהו מחדל של פקיד הבנק שטיפל בהלוואה וגם כך על הבנק לשאת 
באחריות למחדל " . קפמאפרקבית המשפט המחוזי בתל - אביב עיכב השבוע את הליכי 
ההוצאה לפועל נגד יעקב רדמן מפתח - תקוה , עד שתתברר בקשתו להכרזתו כפושט - 
רגל . רדמן , באמצעות עו"ד אברהם קורן , מציין בבקשתו להכרזתו כשפושט - 
רגל כי חובותיו הם 325 אלף ש"ח , ובעבר ניהל עסק לבגדי אופנה בפתח - תקוה . 
