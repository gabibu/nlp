הפכה לחברה ציבורית . יצהר עוסקת בייצור וזיכוך שמנים , בייצור שמנים 
מוקשים , מרגרינה תעשייתית וכוספאות מסוגים שונים . מפעל הייצור מוקם בבאר - 
טוביה . בדו"חות הכספיים לשנת 9891 בולט הפסד ענק של כ61 מיליון ש"ח ( 
במחירי דצמבר 9891 ) . על אף ההפסד , גדל ההון העצמי המותאם לכ62 מיליון 
ש"ח , לעומת 51 מיליון אשתקד ( מחירי דצמבר 9891 ) , לאחר שגויס הון 
בבורסה לקראת תום שנת הדו"ח . שלושה הסברים מספקת הנהלת החברה להפסד החריג 
( פי 5 כמעט מהפסד אשתקד ) : 1 ) ירידה בכמות המעובדת של פולי סויה , 
חומר הגלם העיקרי , בכ%91 לעומת 8891 , שהושפעה מהקטנת הביקושים במשק החקלאי 
ומתחרות מצד הייבוא . פריחת הייבוא מוסברת בעיקר בכך שהיטלי המגן עמדו על 
שיעורים נמוכים משך רוב השנה . 2 ) מניעה בעדכון מחירים בשל התחרות עם הייבוא . 
3 ) עלייה בהוצאות המימון ( הדגשת המחברים ) , כתוצאה ממבנה ההתחייבויות 
של החברה , שעיקרן היו הלוואות לזמן קצר בריבית גבוהה , וכתוצאה ממימון 
ההפסדים השוטפים . טרם נבחן את דוחו"ת החברה ואת הסברי ההנהלה , נסקור את 
מצב הענף . הבנת הסביבה שבה פועלת החברה , היא מפתח לניתוח . בענף השמנים , 
פועלות פרט לחברה מספר חברות ( שמן - עץ הזית , טית - בית , אולבקס , 
מילומור ואחרות ) , המייצרות מגוון מוגדר של מוצרים . העיקריים שבהם 
הם מוצרי האבסה ( כוספת סויה בעיקר ) , ושמן ( סויה בעיקר ) . חלקה 
של יצהר בענף בשנת 9891 מוערך בכ%02 . חברות אחדות מייצרות גם חומרי ניקוי , 
טיפוח וכדומה , אולם יצהר כמעט שאינה עוסקת כיום בתחומים אלו . מוצרי ההאבסה 
והשמן הגולמי הם שני תוצרים המתקבלים כתוצאה מתהליך עיבוד של פולי סויה . 
מכל טון של פולים , מתקבלים לאחר המיצוי כ081 ק"ג שמן גולמי , וכ097 ק"ג 
כוספא , המשמשת להאבסת בעלי חיים . מוצר הכוספא עובר תהליכים נוספים של 
קלייה וייבוש , ונמכר לשוק החקלאי כמזון לבעלי חיים . לחילופין , ניתן 
לקלף את הפולים ולהפיק מהם כוספא מועשרת בחלבון , המשמשת לייצור חלבון מרוכז . 
השמן המופק בתהליך הייצור נמכר בחלקו כשמן גולמי . יתרת השמן עוברת תהליכי 
זיקוק נוספים , עד לקבלת המוצר הסופי : שמן לטיגון , בישול , אפיייה , 
שמנים מוקשים לתעשיות הגלידה , מרגרינה ועוד . עד ספטמבר 8891 פעל בישראל 
קרטל שמנים וכוספאות , שכלל את רוב החברות המובילות בענף . המפעלים ייצרו 
בהתאם למכסות ייצור שקבעה הממשלה . מחיר המוצר הסופי היה נתון לפיקוח , 
ומפעלי הענף פעלו למעשה כמעין קבלני משנה . כמות הפולים המעובדים על - ידי 
המפעלים לצריכה מקומית נקבעה אז בהתחשב בכמות הכוספא הדרושה לענף בעלי החיים 
בארץ . כדי לספק את מלוא הביקוש לשמן בארץ , יובאו הכמויות החסרות על - 
ידי מנהל הסחר הממשלתי . במגמה לחשוף את הענף לתנאי תחרות , ובתקווה להביאו 
להתייעלות , החלה הממשלה מדצמבר 7891 בהנהגה בשלבים של ליברליזציה , שעיקריה 
הם : 1 ) ביטול הפיקוח על מחירי השמנים מפברואר 9891 , ועל מחירי הכוספא 
מספטמבר 8891 . 2 ) מעבר לרכישה עצמאית ( יבוא ) של פולי סויה . 3 ) 
התרת יבוא כוספת סויה ותחליפיה . תחילה נראה היה כי הסרת הפיקוח הממשלתי 
תגרום לגידול הרווחיות בענף , כתוצאה מביטול פיקוח המחירים , אך ביטול 
הקרטל וחשיפת הענף לתחרות העמידו את הענף בפני מחיר הנמוך ממחיר המקסימום 
שקבעה בזמנו הממשלה . מצוקת הענף נעוצה בראש ובראשונה בעודף ניכר של כושר 
ייצור בכל החברות . יצהר מנצלת % 58 מכושר הייצור של מערכת מיצוי השמנים , 
% 06 מכושר הייצור של המתקן להקשית שמנים , % 04%84 מכושר הייצור של המתקן 
ליצור מרגרינה . לו היה המשק בצמיחה , היו החברות נושאות פניהן לעתיד באופטימיות , 
אך התפתחויות השנים האחרונות במשק הישראלי , לרבות צמצום משק החי , צמצום 
הביקוש של המגזר הערבי וכרסום בביקוש לכוספא עקב כניסת מוצרים תחליפיים , 
הביאו את רוב החברות לתכנן את מהלכן בכיוון של צמצום . כך למשל , התאחדו 
חברות כור , שמן , ועץ הזית , תוך עריכת רה - ארגון שהקיף שינויים במערך 
הייצור , לרבות קיצוץ בכוח - אדם . מדיניות הממשל להתיר יבוא כוספת סויה 
ותחליפיה , וכן יבוא שמן ומוצריו , תורמת לאי הוודאות בענף . יבוא הכוספא 
מוגבל כיום ל%01 מהשוק , אולם ההיטלים צפויים לרדת . בו בזמן , צפויה העלאה 
מקבילה של מכסת יבוא הכוספא לכדי % 52 , עד לשחרור יבוא הכוספא ממגבלות . 
חשש היצרן המקומי אינו מייבוא כוספא לישראל , תהליך שהוא מסובך בשל רגישות 
המוצר לרטיבות , אלא ממדיניות משרד המסחר והתעשייה , לפיה יופחתו ההיטלים 
על יבוא שמנים בהדרגה תוך מספר שנים . יבוא השמנים מהווה כ%03 מהצריכה , 
וצפוי לעלות עם הפחתת ההיטלים . קפידבינהירידה בביקושים במשק הישראלי והחשיפה 
לייבוא המתעצם , גרמו לירידה בפעילות חברות הענף . מאחר וגמישות הביקוש 
לשמן בישראל נמוכה מאוד , ניצבת התעשייה המקומית בפני בעייה חריפה , שכן 
גידול בייבוא השמן יביא בהכרח לתחליפיות בין צריכת המוצרים המיובאים לבין 
הצריכה המקומית . ב9891 הקטינה יצהר את כמות פולי הסויה המעובדים בכ%91 לעומת 
השנה הקודמת . בהינתן ירידה של כ%21 במחזור המכירות המותאם של החברה ( 
001 מיליון ש"ח , מחירי דצמבר 9891 ) , ומאחר שהשינויים במלאים לא היו 
מהותיים יחסית לשנה הקודמת , עולה כי היתה עליית מחירים ריאלית בשנת 9891 
בכללותה . הירידה בפעילות , אף אם פגעה ברווחיות החברה , אינה יכולה להסביר 
הפסד גולמי של כ4 מיליון ש"ח , שמשמעותו הפסד של החברה על כל טון פולים 
אותו היא מעבדת . לתוצאה שכזו אין אח ורע בקרב החברות האחרות בענף . לשם 
השוואה , לשמן - עץ - הזית , רווח גולמי של כ%51 בשנת 9891 , ויש חברות 
רווחיות מהן . הפסד גולמי לא ניתן לנמק בירידה בביקושים , אלא אם עלויות 
הייצור הקבועות גבוהות להפליא . להערכתנו החלק הבעייתי בעלויות היייצור 
הוא דווקא העלויות המשתנות המובהקות חומרי הגלם . לעומת חברות אחרות בענף , 
שם היוו חומרי הגלם ב9891 כ%07 מן המכירות או אף למטה מזה , מגיעה הפרופורציה 
הנ"ל ביצהר לכ%58 . ניסיון להתחקות אחר הסיבה לכך מעלה מספר אפשרויות מדיניות 
רכש בזבזנית ? תהליך יצור לא יעיל ? אובדן חומרים תוך כדי הייצור או בשלבי 
האחסנה ? והרשימה עוד ארוכה . מכל מקום , ברור שהמרווח כאמור , בין מחיר 
מכירת המוצרים למחיר רכישת חומרי הגלם , אינו מאפשר לחברה לכסות את יתר 
הוצאותיה . לחברה חוזים לשיווק כוספא לבעלי המניות הקודמים של חברת הבת תבלים 
ארגוני קניות מושבי הדרום , מושבי התיכון ומושבי הדרום והמרכז . הארגונים 
רוכשים מהחברה כ%06%07 מכוספת הסויה שהיא מיייצרת . תוקף החוזים יפוג בעוד 
כשלוש שנים , חוזים אלו היוו גורם מרכזי לגידול בעיבוד פולי הסויה מאז נחתמו . 
כבר כיום מתגלים סימני עצבנות בנוגע לרכישות מהחברה , המתבטאים למשל בפזילה 
לתוצרת מתחרה . בתום שנת 9891 הפסיקה יצהר את הפעלת מחלקת התמרוקים , והעניקה 
את זכויות השיווק והייצור של מוצרי התמרוקים לחברת אגיס תמורת תמלוגים . 
הסכם התמלוגים הכניס לקופת יצהר כמיליון ש"ח עד כה , כולל תשלום עבור השנה 
הבאה . החברה צימצמה את פעילותה גם בתחום הסבונים , אבקות הכביסה ונוזלי 
הניקוי , מוצרים בהם התחרות פרועה . נראה שמסתמנת בכך מגמה של החברה להיאחז 
בפלח השוק של השמנים וכוספאות . החברה מייצרת פתיתי סויה לבנים ללקוח יחיד 
בארץ , ולשם כך הקימה מתקן ייצור מיוחד . אם הלקוח יחדל מרכישות מהחברה , 
ייגרם לחברה נזק והחברה טוענת שיהא עליה לבדוק אפשרויות כמו ייצור המוצר 
לייצוא . לנוכח עלויות הייצור הגבוהות בארץ , קשה להניח שיהיה קל לחברה 
להתחרות בשווקי חו"ל , שם מתמודדים יצרנים יעילים יותר . יש להעיר את תשומת 
הלב לסיכון בהסתמכות על שוק , שכנראה יהפוך לשוק של קונה בודד בעוד מספר 
שנים . קפידבינהרכוש הקבוע של החברה מורכב בעיקר ממכונות וציוד ( % 78 מסך 
העלות המותאמת לתום 9891 ) , ומקרקע ומבנים ( % 11 ) . ההשקעה ברכוש 
הקבוע בשנת 9891 היתה כ5 מיליון ש"ח לעומת פחת של כ6 מיליון ש"ח . אשתקד 
היו סדרי הגודל דומים , כך שההשקעה בחברה מכסה את הפחת החשבונאי . בהנחה 
שהפחת הכלכלי על מכונות וציוד ייצור אינו נופל מהפחת החשבונאי , הרי שההשקעות 
מביאות לריענון הקיים , ואולי להתייעלות דרך הכנסת שיפורים במיכון . בשלב 
זה , אין אלה השקעות המאפיינות כוונות צמיחה עתידיות . באוקטובר 9891 גייסה 
יצהר בבורסה כ52 מיליון ש"ח נטו ( מחירי דצמבר 9891 ) . בנוסף , צפויה 
החברה לתקבולים של כ81 מיליון ש"ח נוספים במהלך השנתיים הקרובות , ממימוש 
אופציות שנכללו בהנפקה בכמות נדיבה , ללא תמורה , עם מנוף גבוה . ההנפקה 
לציבור כללה אג"ח ניתנות להמרה במניות , בסך של כ21 מיליון ש"ח , דהיינו 
כ31 מן ההון העצמי של החברה . לציבור ניתנה אופציה לתקופה ארוכה ( עד שנת 
7991 ) , להחליט האם להמיר את האג"ח למניות . החברה החליטה לקבוע את הריבית 
על האג"ח במכרז . הצלחת ההנפקה היתה חלקית : מחד נרשם ביקוש יתר של % 061 , 
אך מאידך נקבעה ריבית מרקיעת שחקים של % 59 . 4 לשנה , לתקופה ממוצעת בת 
שש שנים . הסיבה לשיעור זה נעוצה כנראה בעיתוי הגרוע של ההנפקה מבחינת האווירה 
בבורסה ( שבועיים לאחר מפולת שערים בוול - סטריט ) , וייתכן שגם בשיוך 
רמת סיכון גבוהה להלוואה לחברה מצד רוכשי האג"ח . מנהלי החברה רואים בהוצאות 
המימון הגבוהות גורם מרכזי בהפסד הגדול ב9891 . תמורת ההנפקה בתום אותה 
שנה נועדה כולה להפחית אותם . לטענתם , נבעו הוצאות המימון מההשקעות המאסיביות 
במפעל החדש עד - הלום , השקעות שמומנו בחלקם ממקורות מימון לטווח קצר . 
קפידביננבחן את מבנה ההתחייבויות : הלוואות ואשראי לזמן קצר במאזן 9891 
הסתכמו בכ01 מיליון ש"ח , בתוספת חלויות שוטפות של הלווות לזמן ארוך , 
כ5 . 3 מיליון ש"ח . מרבית ההתחייבויות השוטפות הם חובות לספקים , כ82 
מיליון ש"ח . שיעורי הריבית על הלוואות לזמן ארוך שהשיגה החברה עד כה הם 
גבוהים , שוב , ביטוי אפשרי לפרמיית סיכון גבוהה שמייחסים המלווים להלוואותיהם 
לחברה . ההלוואות העיקריות ( כ%08 ) הינן צמודות מדד , רובן מהבנקים . 
שעורי הריבית עליהן נעים בין % 8 ל%21 , וחלותן היא עד תשע שנים . איגרות 
החוב ההמירות יוסיפו בשנים הבאות ( כל עוד לא יומרו ) , הוצאות מימון 
ריאליות של כחצי מיליון ש"ח ( מחירי דצמבר 9891 ) . את רכישות חומרי הגלם 
מממנת החברה באמצעות אשראי ספקים : כחצי שנה מספקי חו"ל , וכחודשיים מספקים 
מקומיים . מול קניות חומרי גלם צמודות דולר , מתבצעות מכירות לשוק המקומי . 
האשראי ללקוחות נע בין חודש לחודשיים . לכך השפעה על היותו של תזרים המזומן 
מפעילות שוטפת שלילי . זהו פן אחד של חשיפת החברה למטבע חוץ . הפן השני 
מצוי ב"מאזן ההצמדה " של החברה . בתום שנת 9891 היו לחברה כ5 . 12 מיליון 
ש"ח התחייבויות הצמודות למטבע חוץ , וזאת לאחר שכספי ההנפקה נוצלו לפרוע 
חלק ניכר מההתחייבויות הצמודות למט"ח . נכסי החברה השוטפים אינם צמודים . 
פועל יוצא ממצב זה היא החשיפה הקיצונית של החברה לתנודות בשער הדולר מול 
כוח הקנייה של השקל . אין איזכור בדו"חות הכספיים לעסקות פיננסיות , דוגמת 
עסקות פורוורד , הנועדות כרגיל לצמצם את הסיכון הכרוך בפוזיציה מעין זו . 
סך מצבת החובות לזמן ארוך של החברה לא קטנו ב9891 ( כ47 מיליון ב9891 לעומת 
כ37 מיליון אשתקד מחירי דצמבר 9891 ) , אך המבנה השתנה בעיקר עקב ההנפקה : 
האג"ח נוספו להתחייבויות לזמן ארוך , סכומן עלה כנגד פירעון הלוואות ואשראי 
לזמן קצר . המנהלים קושרים את הוצאות המימון הגבוהות , בין היתר , לפיחות 
השקל מול הדולר בתום השנה . ברם , הסבר זה תקף לגבי הדו"ח הנומינאלי בלבד . 
בשנת 9891 הסתכם הפיחות בשער הדולר לעומת השקל בכ%9 , דהיינו היה תיסוף 
ריאלי . כתוצאה מכך נבעה לחברה הכנסה בדו"ח המותאם , עקב שחיקתם האינפלציונית 
של ההתחייבויות הדולריות מעבר להפרשי השער בגינן . חלק ניכר מהוצאות המימון 
הנומינאליות מקוזז בדו"ח המותאם ע"י שחיקה אינפלציונית של התחייבויות כספיות 
נטו ( כ6 מיליון ש"ח ) . נציין כי פיחות ריאלי יפעל על החברה בצורה הפוכה 
והתוצאות , לכאן או לכאן , הן מהותיות . יצהר נתונה בקשיי נזילות . יחס 
הרכוש השוטף להתחייבויותיה השוטפות עמד על כ%88 ב9891 , שיפור מה לעומת 
אשתקד ( כ%67 ) , כתוצאה מההנפקה מאחר וגלגול המלאי איטי , ננטרל אותו 
מהיחס הנ"ל ונגלה מצב רגיש עוד יותר , יחס מהיר של % 44 . ההון החוזר של 
החברה שלילי , כ5 . 5 מיליון ש"ח , אף שצומצם לכדי מחציתו לעומת אשתקד 
( מנפלאות ההנפקה ) . דו"ח תזרים המזומנים מציג תזרים שלילי לפעילות שוטפת 
ב - 9891 , כ8 מיליון ש"ח ( מחירי דצמבר 9891 ) . פרט לפעילות השוטפת 
נדרשה החברה לממן גם השקעות ברכוש קבוע . תמורת ההנפקה היתה ב9891 מיכל 
החמצן של המימון , שהספיק גם לפירעון התחייבויות לזמן קצר וארוך , אך חמצן 
במיכל , כידוע , כלה עם הזמן . בחודש מאי השנה פרסמה יצהר דו"ח רבעוני 
ל13 במארס 0991 ( לא מבוקר ) . בדו"ח המותאם מציגה החברה רווח גולמי של 
כ076 אלף ש"ח ( מחירי דצמבר 9891 ) , כ%5 . 2 מהמכירות . המנהלים טוענים 
לשיפור ברווחיות , שגורמיו הם השיפור הכללי במצב הענף והשיפורים הטכנולוגיים 
שהוכנסו בסוף שנת 9891 . לאור ניתוח תוצאות הפעילות ב9891 , ספק רב אם 
ניתן למצוא ברווח גולמי בשייעור כה נמוך מגמה ברורה . הדו"ח המותאם מציג 
בשנת 9891 ירידה במלאים של כ007 אלף ש"ח , ולעומתו מציג הדו"ח הנומינלי 
עלייה של כ4 מיליון ש"ח . הווה אומר , הימצאות מלאי שגלגולו איטי במחסני 
החברה , הוא הגורם המרכזי לכך שהדו"ח המותאם מציג הפסד גולמי , והדו"ח 
הנומינלי מציג רווח גולמי . התפלגות שונה של קניות ומכירות עשויה לגרור 
תנודות ברווח הגולמי המזערי , לשבט או לחסד . לדעתנו , אין איפוא ברווח 
הגולמי הרבעוני כדי להעיד על תפנית , וכבר טענו כי זו לא תתרחש כל עוד יוותרו 
העלויות היחסיות של החומרים בעינם , הרבה מעבר לשיעורים המקובלים בענף . 
עתיד החברה יושפע מהתמורות הלא - צפויות בשוק השמנים . התקדמות בשלבי הליברליזציה 
תעיק על החברה עד מחנק , אם לא תתייעל החל משלבי רכישת חומרי הגלם והייצור . 
מלחמת הישרדות קשה צפויה לחברה גם נוכח עודף כושר הייצור הקיים בענף . 
נקודת המוצא העכשווית אינה מעודדת : טלטלה סביב איזון גולמי , קשיי נזילות 
והוצאות מימון גבוהות . בעלי העניין בחברה רואים כנראה עתיד ורוד , אחרת 
קשה להסביר את השקעתם המסיבית בהנפקה האחרונה , שמומנה בין השאר , מהכנסתם 
ממכירת מגרש בנחלת - יצחק . הנפקות מסוג ההנפקה האחרונה שערכה החברה , בהן 
מיועדת כל התמורה לשינוי מבנה התחייבויות ולמימון הפסדים , לא ירפאו את 
החולי המימוני והתפעולי ויהיו בבחינת שיכוך כאבים . הצעות מפתות לציבור , 
הן יקרות , הן בעלויות המימון והן בדילול השליטה . במצב אליו נקלעה החברה , 
התמחות לצורך רכישת יתרון יחסי בענף היא צו השעה , שהרי תוך מספר שנים 
יחשוף שטף יבוא השמנים הצפוי את החברות המיותרות בענף . 
