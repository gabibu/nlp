מוסקווה ( מיוחד להארץ ) . " רוחו של ברזנייב מרחפת באולם הוועידה " , 
אמר אתמול עיתונאי מזרח - אירופי לאחר ששמע את הנואמים בוועידת המפלגה הקומוניסטית 
הסובייטית במוסקווה . בעיני מי שנכח בוועידות קודמות , היה הדמיון לימי 
ברזנייב בולט מאוד . כל הנואמים קראו את דבריהם מן הכתב , ורובם חזרו על 
הססמאות התורניות של ההנהגה בפירושיהן השמרניים ביותר . נציגי השמרנים תקפו 
אתמול בחריפות את הרדיקלים וחסידי הרפורמות . אולם נראה כי מעמדו של מיכאיל 
גורבצוב אינו מאוים . גורבצוב עצמו ניסה אתמול להקטין את חשיבות הפילוג במפלגה . 
" איש בקונגרס לא הטיל ספק בפרסטרויקה . זה הדבר העיקרי " , אמר גורבצוב 
לעיתונאים זרים . השמרנים הודיעו כי יתמכו במועמדותו של גורבצוב להנהגת המפלגה , 
אולם יצאו בחמת זעם נגד חסידי רפורמות אחרים . כך למשל , הם הפריעו לנאומו 
של יורי פרוקופייב , ראש המפלגה הקומוניסטית במוסקווה ואחד מחסידי הרפורמות , 
ויצאו בהתקפה גם על ואדים מדוויידב , האידיאולוג הראשי של המפלגה ומבעלי 
בריתו של גורבצוב , וטענו כי הוא אינו מציב מדיניות ברורה למפלגה . הדמוקרטים 
אמרו כי הם מתכוננים להילחם עד הסוף בהגנה על הרפורמות . הנציג הבולט של 
סיעת " המצע הדמוקרטי " , ולאדימיר ליסנקו , אמר כי הקבוצות הדמוקרטיות 
מתכננות הפגנות המוניות ברחבי המדינה ב41 וב51 ביולי . נשיא הפדרציה של רוסיה , 
בוריס ילצין , אמר לעיתונאים : " התחזית קודרת . אולם , הדברים יכולים 
להשתנות . הקונגרס עדיין נמשך " . הוועידה האמיתית כך מתרשמים כל הנוכחים 
בארמון הוועידות בקרמלין מתנהלת לא באולם אלא בפרוזדורים , בייחוד בהפסקות . 
כאן מתנהלים ויכוחים לוהטים בקבוצות שונות , נערכות פגישות מתוכננות וגם 
מקריות , ומוענקים ראיונות שבהם מובעות השקפות חד - משמעיות וברורות שקשה 
לשמוע דוגמתן בנאומים הרשמיים מעל הבמה . אבל גם בשיחות אלו אומרים הכל 
החל בשמרנים הקיצוניים וכלה ברדיקלים דמוקרטיים שיתמכו בבחירתו מחדש של 
מיכאיל גורבצוב , משום שאין אדם אחר היכול ללכד את השורות . יריבו השמרני 
של גורבצוב , יגור ליגצוב , שגם הוא הרבה אתמול להסתובב במסדרונות , נשאל 
אם יסכים להציג את מועמדותו לתפקיד המזכיר הכללי . ליגצוב לא פסל מראש אפשרות 
זו ורק אמר כי " על כך תכריע הוועידה " . קפידבינולאדימיר ליסנקו מ"המצע 
הדמוקרטי " אמר , לעומת זאת , כי עמדתה העקרונית של התנועה הדמוקרטית 
היא שיש להפריד בין תפקיד נשיא המדינה ובין המזכיר הכללי של המפלגה . אילו 
הופרדו התפקידים היו הדמוקרטים מצדדים במועמדותו של אלכסנדר יקובלב לתפקיד 
המזכיר הכללי , והם אף עמדו להיוועד עם יקובלב ולדון עמו באפשרות זו . 
אולם אין כל סיכוי שיקובלב יתן הסכמתו , שכן בכוונתו לפרוש מתפקידיו המפלגתיים . 
מקורביו אמרו אתמול לשליח " הארץ " כי " על יקובלב נמאסה האווירה העכורה 
במוסדות המפלגתיים העליונים " , וכי הוא רוצה להבא להתמסר לפעילות במועצת 
הנשיאות . אם מועמדותו של יקובלב תרד מעל הפרק , יתמכו גם אנשי " המצע 
הדמוקרטי " בגורבצוב מאחר שכל אלטרנטיווה אחרת נראית גרועה בהרבה . הם 
יתנגדו אף לקביעת תפקיד חדש של סגן המזכיר הכללי , שנועד להיות ממלא מקומו 
הקבוע של גורבצוב בתפקידו המפלגתי , מחשש שתפקיד זה יפול בחלקו של ליגצוב . 
יש לצפות , אפוא , כי גורבצוב ייבחר ברוב גדול , ומאחר שאין לו תחליף 
הוא יוכל להכתיב כרצונו גם את החלטות הוועידה . אולם לא יהיה לאל ידו לשנות 
את המבנה השמרני של המפלגה ולבלום את כוחו של המנגנון המפלגתי המסוגל לחבל 
בביצועה של כל החלטה . על כן לא ייפלא שהאינטלקטואל אלקסיי ימליאנוב , הנמנה 
עם דוברי " המצע הדמוקרטי " , נשמע אתמול פסימי למדי במסיבת העיתונאים שכינס . 
לדבריו יש לו תקווה מעטה בלבד שניתן לשנות את המפלגה מבפנים אם כי עד הזמן 
האחרון חשב שיש לנצל לשם כך כל הזדמנות . אולם נוכח מהלך הוועידה אין הוא 
מוציא מכלל אפשרות ש"הפילוג הרעיוני הקיים במפלגה יקבל אחרי הוועידה גם צורה 
ארגונית " . 
