מנהל מרכז ההשקעות , משה טרי , החליט להעניק ליזמים את הסקר הכלכלי שנערך 
על - ידי הבנק לפיתוח התעשייה , הבודק את הכדאיות הכלכלית של הפרויקט שהם 
מציעים מנקודת הראות של המשק והמפעל . הבדיקה נעשית על חשבון היזם המבקש 
את הסיוע , אולם עד כה לא התאפשר לו לראות את תוצאותיה . עובדה זו עוררה 
תרעומת בקרב יזמים , שטענו כי היות שהם מממנים את הבדיקה עליהם לקבל את 
ממצאיה . טרי מסר , כי בסופו של דבר הוחלט למסור ליזמים את הנתונים , 
כיוון שלדעתו וגם לדעת משרד מבקר המדינה אין שום הצדקה לאי - מסירת הסקר 
ליזם . בעבר נטען , כי הפרסום נמנע בגלל שעלולות להיות לו השלכות מסוכנות . 
המתנגדים אמרו כי היזמים יוכלו לטעון , שאם הסקר הוכיח על כדאיות כלכלית 
אין סיבה שבקשתם לסיוע תידחה . עוד נטען , כי אם תבוצע ההשקעה על - סמך 
בדיקת הכדאיות , האחריות לכשלון עלולה ליפול על מרכז ההשקעות והבנק לפיתוח 
התעשייה . עקב כך הודיע טרי , כי בפתח הסקר מוסבר כי הוא נעשה על בסיס 
מקצועי ואינו מחייב את הבנק לפיתוח התעשייה או את מרכז ההשקעות . 
