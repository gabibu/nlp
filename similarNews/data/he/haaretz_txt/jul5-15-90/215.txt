ב11 במאי , בשעת ערב , כבה פתאום האור בקמפוס של אוניברסיטת לומומבאשי . 
למחרת , כאשר זרחה שמש טרופית על עיר המחוז הזאירית , בסמוך לגבול זאמביה , 
ליקק הקמפוס את פצעיו . מתוך הלילה הגיחו אנשי - עטלף מסתוריים ודקרו למוות 
מספר לא - ידוע של סטודנטים . מספרם מוערך בחמישים וגם יש הערכה , מופרזת 
קרוב לוודאי , של " עד 003 " . כעבור ששה ימים פירסם העיתון הבלגי לה סואר " 
את סיפור המעשה . ממשלת זאיר הכחישה אותו מעיקרו . לדבריה , רק סטודנט 
אחד נהרג " בהתנגשות בין סיעות יריבות של סטודנטים " . כמו טבח הפועלים במאקונדו 
האגדית , ב"מאה שנים של בדידות " לגבריאל גארסיה מרקס , גם את הטבח הזה 
קיוותה הממשלה למחוק מן הזיכרון . בזאיר הענקית ששטחה עשוי להחזיק את גרמניה , 
צרפת וספרד כיסתה הארץ את דמם של מאות אלפים בשלושים השנה האחרונות . 
המרשל מובוטו ססה סקו , נשיא הרפובליקה ו"האזרח המייסד " , היה רשאי לצת , 
על סמך כל התקדימים , שגם את המתים האלה תישא הרוח . אבל פרשת לומומבאשי 
התלקחה לכלל שערורייה בין - לאומית . חודש וחצי אחריה , גירש מובוטו בחימה 
שפוכה 007 יועצים בלגים , מפני שבריסל לשעבר , הגבירה הקולוניאלית של 
זאיר דרשה חקירה בין - לאומית עצמאית . צרפת הודיעה כי היא משעה את ההכנות 
לקראת ועידת מדינות אפריקה הדוברות צרפתית , שעמדה להתכנס בזאיר בשנה הבאה , 
במעמד הנשיא מיטראן . הקהילה האירופית מיחתה בחריפות . עיתון נועז בקינשאסה 
כתב : " השאלה שוב אינה אם היה טבח בקמפוס של לומומבאשי . על הכל מוסכם 
עכשיו , כי הסטודנטים הותקפו על - ידי קבוצה של אנשי קומנדו שביצעו את ההתקפה 
על - פי הכנה מוקדמת " . שבועיים לאחר הטבח , העזו כמה פקידי ממשלה מקומיים 
באזור לומומבאשי לפנות במישרים אל מובוטו . " אנחנו מסכימים עם דעת הקהל , 
שאנשי קומנדו - מוות אמנם פעלו בלילה שבין 11 ל21 במאי 0991 בקמפוס של אוניברסיטת 
לומומבאשי " . מי היו אנשי " קומאנדו המוות ? תשובה חד - משמעית אין , אבל 
שורה של ראיות נסיבתיות שיכנעו פעילים לזכויות - האדם בזאיר , באירופה ובארה"ב , 
כי את הטבח עשו חברי " היחידה הנשיאותית המיוחדת " ( ) , גדוד מובחר 
של צבא זאיר , שעיקר אימונו נעשה בתשע השנים האחרונות בידי יועצים צבאיים 
ישראלים . " קשה לפסוק חד - משמעית " , אומר מאקאו מטאה , מוועדת עורכי - 
הדין למען זכויות - האדם בניו יורק , " אבל העדויות שגבינו מאנשים בלומומבאשי 
מצביעות על היחידה הנשיאותית . אנחנו בטוחים למדי שהיא האחראית " . מוטואה , 
יליד קניה ומומחה לענייני אפריקה , אומר כי את אנשי היחידה אפשר לזהות 
על - פי אפיונים אלה : " הם אנשי הביטחון היעילים ביותר בזאיר , בעלי 
ההכשרה הטובה ביותר , והשכר הגבוה ביותר . חברי יחידות אחרות גונבים והורסים 
רכוש ללא אבחנה . לעומתם , אנשי היחידה הנשיאותית מזהים מטרה , הורסים 
אותה ונעלמים ללא טביעות - רגל . זה מה שקרה כאן " . עדים לטבח בלומומבאשי 
אמרו , כי אנשי " קומאנדו המוות " דיברו בשעת מעשה בלשון גוואנדי , אחת 
ממאות הלשונות והניבים המדוברים בזאיר , שאינה מדוברת באזור לומומבאשי . 
גוואנדי היא הקבוצה האתנית של מובוטו , ולפי מוטואה , בדיוק מטעם זה מגויסים 
% 09 מאנשי היחידה הנשיאותית מקרב הגוואנדי . מסורת ארוכה היא באפריקה , 
ששליטים מסתמכים לצורך הגנתם על בני שבטם או אפילו על בני הקלאן שלהם . 
ולא רק באפריקה : סדאם חוסיין עושה כן בעיראק . היחידה הנשיאותית היא היהלום 
בכתר הישראלי בזאיר . מובוטו היה השליט האפריקאי הראשון , ששבר , ב2891 , 
את מחסום הבידוד של ישראל והסכים לחדש אתה את היחסים הדיפלומטיים , שהוא 
עצמו ניתק במחווה תיאטרלית ערב מלחמת יום הכיפורים . את הדרך לזאיר סלל לישראל 
שר הביטחון באותם הימים , אריאל שרון . ב"ביקור סודי " , שהוביל גם לגאבון , 
לרפובליקה המרכז - אפריקאית ולצאד , הציע שרון עסקה למובוטו : ישראל תסייע 
לו לשקם את צבאו , תאמן את משמר - הראש שלו והוא יסכים להנפת דגל ישראל 
בקינשאסה . שליט זאיר היה שקוע בצרות מבית ומחוץ ובסיס - כוחו התרופף במידה 
מדאיגה . הוא לא יכול לסרב . העסקה יצאה אל הפועל גם מפני שארה"ב של רונלד 
רייגן רצתה בה . ההפרה השיטתית של זכויות - האדם בזאיר הרגיזה את הקונגרס 
בוואשינגטון , והוא קיצץ במידה ניכרת את הסיוע הצבאי למובוטו . מאחר שהמרשל 
מקינשאסה השתלב במתקפתו של רייגן נגד התפשטות ההשפעה הסובייטית בעולם השלישי , 
בירך הממשל על התפקיד הישראלי . בסוף 2891 , יצא שר החוץ דאז , יצחק 
שמיר , לקינשאסה בראש פמליה ענקית , ונפגש עם מובוטו על סיפון היאכטה הנשיאותית , 
כדי לברך על המוגמר . שמיר היה אולי האורח הישראלי רם - הדרג ביותר באותו 
יום אבל מובוטו התעניין בו פחות ממה שהתעניין באחד ממלווי שמיר , האלוף 
אברהם טמיר . טמיר כפי שפירסמה בשעתה , בהרחבה ניכרת , כל העיתונות הישראלית 
הציג לפני מובוטו תוכנית מקפת לרפורמה צבאית . ישראל קיבלה עליה לבנות 
מחדש דיוויזיה שלמה בסמוך לגבול הרגיש עם אנגולה ; ומדריכים ישראלים כבר 
עסקו בגיוס חיילים ליחידה הנשיאותית . בעיתונות הזרה התפרסמו ידיעות על 
שיתוף - פעולה קרוב עם שירותי הביטחון הפנימיים . שיתוף - הפעולה הצבאי לא 
פסק . לפי מקורות בלגיים רשמיים , יש בקינשאסה משלחת קבועה של יועצי - 
צבא ישראלים . המקורות הבלגיים מדברים על " עשרות יועצים " , אבל נראה 
שהמספר קטן מזה . מכל מקום , לא המספר קובע , אלא תחומי הפעולה של היועצים 
והשפעתם . לישראל אין מונופול על ייעוץ צבאי בזאיר . עד גירושם , היו לבלגים 
כמאה יועצים . צרפתים מוסיפים לאמן את גדוד הצנחנים ה113 המובחר , גם יש 
ידיעות על מצרים ועל מרוקאים . אבל כדי להבין את רגישות המשמר הנשיאותי , 
אין צורך אלא להתבונן באופיין של רוב מדינות אפריקה . אלו ביסודן קיסרויות 
צבאיות . בראשן עומדים פעמים רבות קצינים שתפסו את השלטון בהפיכה , ומחזיקים 
בו כל עוד הם מצליחים לקיים את נאמנות הצבא בעיר הבירה . כמו שבקיסרות הרומית 
הענקית יכול המשמר הפרטוריאני בעיר הבירה להחליט מי יהיה הקיסר הבא , כך 
מסורה החלטה זו לא - פעם בידי משמרות פרטוריאניים באפריקה . סמיואל דו , 
שבעת כתיבת הרשימה הזאת עמד לאבד את השלטון בליבריה , תפס אותו מלכתחילה 
בהיותו רב - סמל במשמר הנשיא . באפריל 0891 פרץ לחדר - השינה של הנשיא , 
ורצח אותו במו ידיו . הקולונל מנגיסטו באתיופיה רצח , אולי אפילו במו 
ידיו , שני ראשי ממשלה , כדי להגיע לשלטון . גרי רולינגס מגאנה הוציא 
כלאחר - יד להורג שלושה נשיאים , לפני שהדיח רביעי . מובוטו הוא במידה רבה 
מקביל אפריקאי של המלך חוסיין , לפחות במובן זה שגם נפילתו המיידית נחזתה 
כמעט על בסיס שבועי בדור האחרון . עלייתו לשלטון , ב5691 , היתה מעשה - 
הצלה בשביל מה שעדיין נקראה קונגו . הוא סיים את מלחמת - האזרחים העקובה - 
מדם ביותר של ימי הדה - קולוניזציה , השליך החוצה את הפוליטיקאים החמדנים , 
וניסה לייעל את המערכת הביורוקרטית . אבל בהדרגה התפתחה קונגו - זאיר למקרה - 
אסון אפריקאי . פרופסור ניו יורקי , מומחה בעל שם לענייני זאיר , אומר , 
כי בטבלת הדיכוי באפריקה " זאיר קרובה מאוד אל הראש , אם אנו מדברים על 
דיכוי פוליטי . אבל אם אנחנו מדברים על דיכוי במובן של שלילת אמצעי - המחיה 
מן האוכלוסייה הרי היא שייכת לראש ממש . למשל , במשך עשרים שנה לא בנה 
מובוטו אף בית - חולים אחד בזאיר , ושליש התקציב של שירותי הרפואה הלאומיים 
הולך לבית - חולים בקינשאסה , הנמצא בחסות אשתו " . הפרופסור מבקש ששמו 
לא יוזכר בכתבה זו , כי הוא עדיין מקווה לקבל בעתיד אשרת - כניסה לזאיר . 
בסוף שנות ה07 היה אך כפשע בין מובוטו להתמוטטות . הוא ניצל משתי פלישות 
של שכירי - חרב מאנגולה רק בזכות התערבות זרה : תחילה של חיילים מארוקאים , 
ואחר - כך של צנחנים צרפתים ובלגים . על רקע החולשה המבהילה של צבאו , 
הוא גם עשה את העסקה עם ישראל . נפילתו ומותו של ניקולה צאושסקו ברומניה , 
בדצמבר שעבר , העבירו צמרמורת בגוום של אוטוקרטים בכל רחבי אפריקה . כאשר 
דיבר נשיא גאבון בתחילת השנה על " רוח הקדים המטלטלת את עצי הקוקוס " , 
התכוון פחות לגורבצוב וחומת ברלין , ויותר למאורעות בוקרשט וטימישוארה . 
נפילת צאושסקו כבר הביאה טלטלה גדולה באפריקה המערבית , והשפעתה החלה לעבור 
גם אל אפריקה המזרחית . " מה שיכול להפיל את מובוטו " , אומר פיטר רוזנבלום , 
מוועדת עורכי הדין למען זכויות - האדם , " הוא שהכול בטוחים בהקבלה בינו 
לבין צאושסקו . אומרים עליו כי אחרי נפילת צאושסקו שקע מובוטו בדיכאון עמוק " . 
לפי רוזנבלום , שחיבר לאחרונה דו"ח על מצב זכויות - האדם בזאיר , מאורעות 
רומניה היו סיבה מיידית ל"התייעצות עממית , שהחליט מובוטו לכנס על עתיד 
הרודנות החד - מפלגתית . הוא קיווה כי ההתייעצות תהיה שסתום - ביטחון , 
והיא התפתחה לכלל סדרה של התבטאויות פומביות נגד משטרו ונגד השיטה . בעקבות 
התפשטותו של אי - השקט , הודיע מובוטו ב42 באפריל , כי יתיר פעולתן של 
שלוש מפלגות פוליטיות , יעשה בחירות בתוך שנה וייסוג מניהול יום - יומי 
של המדינה , אם כי לא יפרוש . רק תשעה ימים עמד מובוטו בדיבורו . ב3 במאי 
התייצב לפני פרלמנט - הגושפנקה שלו , לתקן את " אי - ההבנות " של נאומו 
הקודם . לפי - שעה , הודיע , ייאסר על התארגנותן של המפלגות . על רקע 
זה התחולל הטבח בלומומבאשי . על רקע זה הגיבו מדינות אירופה בחריפות מיוחדת 
במינה ועל רקע זה גירש מובוטו את הבלגים , נותני הסיוע הגדולים והנדיבים 
ביותר שלו . מקור בכיר בממשלת ישראל , שנשאל השבוע על פרשת לומומבאשי , 
אמר : " איני יכול להגיד מי עשה זאת , כי איננו יודעים . אנשינו שם 
אומרים כי אין להניח שזה המשמר הנשיאותי , מפני שהוא צמוד תמיד לבעל - הבית 
צמידות הדוקה ביותר , ובעל - הבית היה בקינשאסה . אבל זו הערכה ספקולאטיווית . 
איננו יודעים " . העיתונאית תמר גולן , כתבת " מעריב " בפאריס שחייתה 
כמה שנים בזאיר ומוסיפה לעקוב אחריה , אומרת : " אם אמנם היה המשמר הנשיאותי 
מעורב בטבח וכל הסימנים מעידים על כך אין להניח שהיועצים הישראלים ידעו 
מראש . באפריקה אין משתפים יועצים זרים בידיעות כאלו לפני מעשה . אבל לאחר 
מעשה , אין קושי מיוחד לוודא אם אמנם השתתפו החיילים בטבח " . הפרופסור הניו - 
יורקי , המעדיף עילום שם , אומר : " תמיכת ישראל במובוטו היא שערורייתית . 
לדברים אלה אין שום בסיס מוסרי , וההסבר היחיד הוא שמובוטו משרת אינטרסים 
ישראליים , לפיכך הם משרתים את האינטרסים שלו . ואולם בשירות האינטרסים 
שלו הם עושים שירות רע מאוד לעמו " . אבל באיזו מידה משרת מובוטו אינטרס ישראלי ? 
ב1891 קיבל תמורה על נכונותו להיות חלוץ לפני המחנה האפריקאי . התמורה , 
אגב , לא היתה מוגבלת לסיוע צבאי , אלא הורחבה לניסיון , לא מוצלח , 
לשפר את יחסי הציבור של מובוטו בוואשינגטון , על - ידי צירי קונגרס יהודיים . 
הצירים המחוזרים דחו את החיזור . מה יכול מובוטו לתת לישראל ב0991 , שיצדיק 
את המשך הסיוע הביטחוני ויסכן את ישראל בהסתבכות לצד משטר המאבד והולך את 
הלגיטימיות שלו ? המקור הממשלתי הבכיר , שלפניו הוצגה השבוע השאלה , העדיף 
תשובה כללית על פני תגובה ספציפית . " האינטרסים משתנים " , אמר , " ולכן 
משתנה גם המדיניות . מתי הם יכולים להשתנות ? למשל כאשר מתמעטת החיוניות 
של אותו משטר , וזה באמת קורה במקומות מסוימים . העולם אכן משתנה . הנחות 
היסוד האחרונות , שהנחו אותנו לפני שנתיים , אינן תקפות בהכרח במצבים מסוימים " . 
זאיר אינה המקרה היחיד באפריקה שישראל הושיטה בו בשנים האחרונות סיוע חיוני 
למשמר - ראש נשיאותי . ליבריה וקאמרון הם עוד שני מקרים . בליבריה , משמר - 
הראש שאימנה ישראל ( בשמו הרשמי , " היחידה המיוחדת למלחמה בטרור " , 
) , היה מן היחידות האחרונות ששמרו אמונים למשטר המתמוטט . במשך מלחמת 
האזרחים של ליבריה , שפרצה בסוף השנה שעברה , הפיצה האופוזיציה ידיעות 
על נוכחותם של עשרות " שכירי חרב ישראלים " , שהוטסו להציל את הגנרל סמיואל 
דו . ישראל הכחישה את הסיפור , אבל הוא הספיק לגולים ליבריים , כדי להפגין 
בחזית של שגרירות ישראל בוואשינגטון ולפני שתי קונסוליות ישראליות , בניו 
יורק ובבוסטון . הדובר הראשי של האופוזיציה הליברית בארה"ב , תום ואי , 
הודה השבוע בראיון טלפוני , כי לארגונו , המכונה " החזית הפטריוטית " , 
לא היו מעולם הוכחות לנוכחותם של הישראלים בזאיר , " במובן זה שלא ראיתי 
דרכונים " . אבל הוא עומד על דעתו שאנשיו ראו " מאה לבנים במדי צבא ליבריה , 
בסביבות העיר ביוקאנאן , בקרבה למתקנים של חברה ישראלית " . נראה שהוא 
התכוון לישראלים , שעסקו עד לאחרונה בשיווק עצים מליבריה . וואיו אומר , 
כי " המעורבות הישראלית החלה הרבה לפני הסכסוך הנוכחי , וישראל היא שאימנה 
את שירותי הביטחון הפנימיים " . נשיא ליבריה , סמיואל דו , ביקר בישראל 
ב3891 . דובר האופוזיציה מספר כי בא בדברים עם שגרירות ישראל בוואשינגטון 
בתחילת השנה , והזהיר את ישראל לבל תתייצב לימין דו . לדבריו , יש ל"חזית 
הפטריוטית " הוכחות , שמטוס ה"בואינג " הפרטי של דו יצא לישראל בעת הלחימה , 
וחזר עמוס נשק . הוא אף מייחס לשירותי מודיעין של מדינות , שאין הוא מוכן 
לנקוב בשמן , את הטענה ש"למוסד היו 003 סוכנים בקאמרון , ואחדים שוגרו 
לחוף השנהב , כדי לחסל את צארלס טיילור " . טיילור הוא מנהיג " החזית " , 
ומועמד כמעט ודאי להיות השליט הבא של ליבריה . אבל חרף ההאשמות הסנסציוניות 
שבפיו , אין וואיו מבטיח לישראל נקם ושילם . " אינני חושב שמה שקרה יגרום 
לחזית , או לעם הליברי , לנתק את היחסים עם ישראל . עם זאת , היחסים 
יצטרכו לעבור הגדרה מחודשת " . מייקל קלאף מן המועצה ליחסי חוץ " , גוף אקדמי 
בעל יוקרה בניו יורק , אומר , כי בעת ביקוריו בליבריה , שמע על נוכחותם 
של שומרי - ראש ישראלים בארמון הנשיא . הוא מאמין כי " חיי דו היו יכולים 
להיות קשים הרבה יותר , אילולא קיבל סיוע ישראלי " . קלאף מותח ביקורת קשה 
על המעורבות הביטחונית של ישראל באפריקה . הוא מתלונן שישראל מסייעת לארבעת 
המשטרים המדכאים ביותר ביבשת : אתיופיה , ליבריה , זאיר ודרום - אפריקה . 
הוא מזהיר , כי זה " יהיה יותר ויותר לעניין פוליטי שנוי במחלוקת בארה"ב , 
בהתחשב בהתעצמותם של האמריקאים האפריקאים " . המושג " אמריקאים אפריקאים " 
החל לרוח בשנה האחרונה בארה"ב במקום התואר הקיבוצי " שחורים " . " אם תמיכה 
בישראל היא מבחן - לאקמוס הפוליטי העיקרי של יהודי ארה"ב " , הוא טוען , 
" לא ירחק היום ואפריקה תהיה מבחן - לאקמוס כזה בשביל האמריקאים האפריקאים " . 
עצם השימוש הגובר במושג זה הוא בעיני קלאף הוכחה להעמקת עניינם של השחורים 
ביבשת מוצאם . " יש כתובת על הקיר " , הוא אומר , " ומוטב לישראל שתבחין 
בה " . 
