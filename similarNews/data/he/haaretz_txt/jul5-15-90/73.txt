כאשר אתה מתכנן סיקור אליפות עולם בכדורגל , תמיד תיטיב לעשות אם תשאיר 
קצת מקום לדמיון ולחוש הששי . קל לי לומר , שהתכוננתי לאפשרות הזו אנגליה 
מול גרמניה בחצי הגמר בטורינו כאשר תכננתי את מסלול הנסיעה , הטיסות , 
הרכבות , הזמנת חדרי המלון והכרטיסים למישחקים השונים . ההימור שזה מה 
שיקרה ב - 4 ביולי היה ארוך - טווח , אולי אפילו " מטורף " וחסר בסיס , 
אבל מוצלח מאד . וכך מותר היה לי לחייך להנאתי במרכז התקשורת של טורינו . 
בעיקר בגלל הקשר האישי לכל הכרוך בשניים משלושת המישחקים האחרים בין שתי 
הנבחרות בהיסטוריה הארוכה של הגביע העולמי . איצטדיון וומבלי בלונדון . 
גמר הגביע העולמי בין אנגליה למערב גרמניה . מאיזו נקודת מוצא מתחילים 
להעלות זכרונות מלפני 42 שנים , הנראים לפתע כה טריים ? האם משער השוויון 
המדהים של וולפגאנג וובר , בדקה ה - 09 , שכפה 22 סנסציוני והארכה ? ואיך 
אפשר לשכוח את השער מעורר - המחלוקת של גף הרסט , שקבע 32 בכדור שניתז מהמשקוף 
ונחת במקום שנשאר בגדר תעלומה נצחית , אך אושר על ידי השופט השווייצי לאחר 
שנועץ בקוון הסובייטי ? וכמובן השער הרביעי של הרסט , שהשלים שלושער פרטי , 
ניצחון 42 וזכיה ראשונה ויחידה עד כה של אנגליה בגביע העולמי . בעוד שלונדון 
יצאה מכליה כאשר הקפטן בובי מור הניף את הפרס היקר , כועסת עלי רעייתי עד 
עצם היום הזה , על לא עוול בכפי . היא היתה בין 001 אלף הצופים בוומבלי 
ו - 09 דקות הספיקו לה די והותר . 03 הדקות הנוספות היו מבחינתה עונש כבד 
מדי למי שהכדורגל אינו מצוי אצלו בראש סולם העדיפויות , אם לנקוט לשון המעטה . 
יצא עם האנגלים למקסיקו כעבור ארבע שנים , כדי לנסות להחזיר את הגביע העולמי 
ללונדון . גם אני זכיתי לנסוע לשם , כדי לסקר את הופעתה היחידה של נבחרת 
ישראל בשלב הגמר . כאשר תם הפרק הישראלי התפניתי למישחקים אחרים . הבחירה 
נפלה כמובן על מפגש רבע הגמר בין אנגליה למערב גרמניה , בכבשן הלוהט של 
העיר ליאון . ישבנו ביציע - העיתונות הדחוס , עירומים למחצה ומסתתרים תחת 
סומבררוס רחבי - שוליים , עייפים ומיובשים אחרי נסיעה של כמה מאות קילומטרים 
ממקסיקו סיטי . אנגליה הובילה 20 , החמיצה שער שלישי וגרמניה כאילו לא 
היתה במגרש . אבל השערים של אלן מאלרי ומרטין פיטרס לא הספיקו . אנגליה 
התייצבה למישחק בלי שוערה גורדון באנקס , שלקה בקלקול קיבה . פיטר בונטי 
תפס את מקומו בין הקורות , ויעדיף לשכוח את המישחק . קשר גרמני בן 42 , 
פראנץ בקנבאאר , ששיחק פצוע בזרועו הימנית , כבש שער בדקה ה - 86 . תוך 
פחות מעשר דקות הישווה אבה זיילר בנגיחה מפינת רחבת ה - 61 . הארכה והכרעה 
בדקה ה - 801 : בונטי ניצב כגולם בשערו כשגרד מילר הבקיע את השער השלישי 
לגרמניה והדיח את אלופי העולם מהטורניר . 32 הפכפך . גמול גרמני מתוק על 
וומבלי . אתמול חזיתי בפרק הרביעי בסידרה המתרתקת כל כך של אגדות הגביע העולמי 
של אנגליה וגרמניה . היו לי כמה וכמה סיבות טובות לצפות לשריקת הפתיחה שלו 
בקוצר רוח . 
