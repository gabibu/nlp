ואשינגטון ( מיוחד ל"הארץ " ) . הממשל האמריקאי הכחיש אתמול רשמית את הטענה , 
שארצות הברית מכינה תוכנית סודית עם הממשל המצרי , אשר תגדיר תנאים מרוככים 
יותר לחידוש הדיאלוג בין ארצות הברית לאש"ף . לפי ידיעה שפורסמה אתמול בעיתון 
" ואשינגטון פוסט " , התוכנית גורסת כי הנהגת אש"ף תידרש להשעות את מנהיג 
" חזית השחרור הפלשתינית " , אבו אל - עבאס , מן הוועד הפועל של הארגון , 
לגנות את ניסיון הפיגוע של הארגון בחופי ישראל ב03 במאי האחרון , וליטול 
כמה מזכויותיה של חזית השחרור הפלשתינית , במסגרת אש"ף . לדברי " ואשינגטון 
פוסט " , המסתמך על " מקורות דיפלומטיים " , התוכנית עובדה בשיתוף עם ממשל 
הנשיא מובארק , והיא נשמרת תחת מעטה של חשאיות , מחשש שגורמים פלשתיניים 
קיצוניים ינצלו אותה לשם ערעור מעמדו של יאסר ערפאת בתוך אש"ף . דובר רשמי 
במחלקת המדינה אמר אתמול כי אין כל אמת בכך שארצות הברית מתווה תוכנית חשאית 
בעניין זה , או מעניקה ביטחונות חשאיים לאש"ף או למצרים . הפקיד אמר כי 
דברי הנשיא גורג בוש לפני כשלושה שבועות , שבהם הודיע רשמית על השעיית הדיאלוג 
עם אש"ף , כללו התייחסות ברורה ומפורשת לציפיות של ואשינגטון מאש"ף , לשם 
חידוש הדיאלוג . הפקיד אמר , כי הוא משוכנע שראשי הממשל המצרי דיברו עם 
ראשי אש"ף בנושא זה , וכי אין כל סוד בכך , שנושא הדיאלוג בין ארצות הברית 
לאש"ף נדון בשיחות שניהל שר החוץ המצרי עסמת עבד אל - מגיד , עם ראשי הממשל , 
בביקורו בואשינגטון לפני כשבוע . בהודעתו על השעיית הדיאלוג עם אש"ף ב02 
ביוני שעבר , דרש הנשיא בוש מהנהגת הארגון " לגנות את ההתקפה , להתנער 
ממנה , וכן להתחיל לנקוט צעדים משמעתיים נגד אבו אל - עבאס " , שארגונו 
היה אחראי לניסיון הפיגוע מול ניצנים . דיפלומטים ישראלים בוואשינגטון מסרו , 
כי לא ידוע להם דבר וחצי דבר על מגעים סודיים או על תוכנית סודית שכזו , 
הנרקמת כביכול בין הממשל האמריקאי לבין מצרים . בקשות אחדות לקבלת תגובה 
משגרירות מצרים בואשינגטון נענו אתמול בדחייה . דיפלומטים אמריקאים בוואשינגטון , 
העוסקים בעניינים מזרח - תיכוניים , העריכו בשבועיים האחרונים כי לא יהיה 
שינוי בתקופה הקרובה בעמדת הממשל או בעמדת אש"ף בנוגע לדיאלוג , וכי קשה 
להעלות על הדעת נקיטת צעדים ממשיים של הנהגת אש"ף נגד אבו אל - עבאס . 
