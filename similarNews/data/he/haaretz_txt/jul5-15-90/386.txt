לקראת חגיגות יום השנה למהפכת ה32 ביולי במצרים , תתקיים בקהיר פסגה משולשת 
בהשתתפות הנשיאים חוסני מובארק וחאפז אסד , וראש אש"ף , יאסר ערפאת . 
מקורות בארמון הנשיאות המצרי , שצוטטו אתמול בעיתון הסעודי " א - שרק אל - 
אוסט " המופיע בלונדון , ציינו כי הפסגה תכלול " סולחה " בין אסד לערפאת 
וחידוש היחסים בין אש"ף לסוריה , לרבות חידוש פעילות פתח בדמשק . מקורות 
ערביים בביירות מסרו כי אש"ף הגביר בימים האחרונים את פעילותו בדרום לבנון , 
בעיקר במרחב צידון . על רקע פעילות זו , שמטרתה להרחיב את שליטת הארגון 
באזור , פרצו אמש התנגשויות בין אנשי אש"ף לאנשי המיליציה הנאצריסטית הסונית 
בראשות מוסטפה סעד בצידון . 
