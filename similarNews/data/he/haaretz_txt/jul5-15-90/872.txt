מפכ"ל המשטרה יעקב טרנר , הציע להוציא מהמשטרה את נושא החקירות הפנימיות 
נגד שוטרים , ולהעבירו לגוף חיצוני . " אין שום סיבה שנסתובב כאשמים דרך - 
קבע . זהו מוקש ציבורי שאין אנו מסוגלים לפרקו " . ח"ך אברהם פורז ( שינוי ) 
, שיזם את הזמנת המפקדים הקודמים של המחלקה לחקירות פנים במשטרה , בירך 
על קריאת המפכ"ל להוציא חקירות אלו מידי המשטרה . הוא קרא לשרי המשפטים 
והמשטרה להגיש בדחיפות לכנסת הצעת - חוק שתסדיר העברת חקירות מסוג זה מהמשטרה 
למשרד המשפטים . מנכ"ל משרד המשטרה , גד אבינר , הציג לפני שר המשטרה רוני 
מילוא הצעה לפיה יועבר מפלג חקירות הפנים לידי משרד המשפטים בפיקוח היועץ 
המשפטי לממשלה , או למשרד המשטרה . מבקרת המדינה מרים בן - פורת והיועץ 
המשפטי לממשלה יוסף חריש יבדקו את האשמותיה של סנ"ץ בלה ויינשטוק , על התערבות 
בחקירת שוטרים מצד מפכ"ל המשטרה לשעבר דוד קראוס , סגנו גבי עמיר , וראש 
אגף החקירות יגאל מרכוס . כך הוסכם אתמול בתום ישיבתה של הוועדה לביקורת 
המדינה , שדנה בדו"ח מבקרת המדינה בעניין חקירת המשטרה את שוטריה . סנ"ץ 
ויינשטוק שיגרה אל יו"ר הוועדה ח"ך דוד ליבאי ( מערך ) מסמך ובו פירוט 
תלונותיה . היא מעלה את שאלת קידומם של 71 קצינים בכירים , שנחקרו או שהועמדו 
לדין משמעתי . יו"ר הוועדה ח"ך דוד ליבאי ( מערך ) אמר , כי הוועדה לא 
תוכל להושיב את כל אחד מהמוזכרים בדו"ח ולבדוק כל מקרה לגופו . על כן הציע 
כי מבקרת המדינה והיועץ המשפטי לממשלה יבדקו עניינים אלה . מבקרת המדינה 
הסכימה להצעה . היא ציינה כי בדו"ח הביקורת האחרון , שבו התייחסה אל נושא 
הטיפול של המשטרה בחקירות שוטריה , לא התייחסה להיבט של קידום השוטרים . 
