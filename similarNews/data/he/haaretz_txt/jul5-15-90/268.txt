שני שליחים לובים בכירים הגיעו אמש במפתיע לקהיר , ונמסר כי עמדו להיוועד 
עם הנשיא חוסני מובארק ולהעביר לו איגרת דחופה מהקולונל מועמר קדאפי . מקורות 
ערביים בקהיר מסרו , כי שני השליחים הם ראש המודיעין אחמד קדאף אל - דם , 
וחבר מועצת ההפיכה מוצטפה אל - חרובי . באחרונה הוזכר שמו של הראשון כמועמד 
לשמש שגריר ארצו במצרים . לוב הנה המדינה הערבית היחידה שלא חידשה את קשריה 
הדיפלומטיים עם מצרים . 
