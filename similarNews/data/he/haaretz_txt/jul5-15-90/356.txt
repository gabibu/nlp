מכור לסמים בן 82 , תושב הקריות , החשוד בהתעללות באשתו ובילדיו , ביקש 
מבית המשפט להרחיקו מביתו עד שייגמל מהשימוש בסם . שופט בית משפט השלום 
בחיפה , סלים גובראן , ציווה שלשום על הארכת מעצרו בעשרה ימים . בא - כוח 
המשטרה טען כי באחרונה התעלל האיש באשתו ובילדיו הקטנים , בהיותו נתון תחת 
השפעת סמים . לטענת המשטרה , האיש מזריק לעצמו סמים בביתו לעיני ילדיו 
הקטנים , ובעבר אף הוגשו תלונות כי הוא מבצע בהם מעשים מגונים . בא - כוח 
המשטרה סיפר עוד , כי באחרונה התעלל החשוד במיוחד בבתו בת ה11 ובבנו בן 
השנתיים , וכי הוא מטיל אימה ופחד על כל בני הבית . החשוד טען בבית המשפט : 
" נתתי לילדים קצת מכות בטוסיק למטרות חינוכיות " . הוא ביקש לסייע לו 
בגמילה מן הסמים . השופט הוציא צו איסור פרסום של שמו של החשוד , על מנת 
להגן על אשתו וילדיו . 
