" לא נתתי שום הנחיה בלתי חוקית לחיילי צה"ל " , אמר שר הביטחון לשעבר , 
ח"ך יצחק רבין . בהתייחסו לאחריות הדרג המדיני ל"מדיניות המכות " , בראשית 
האינתיפאדה , אמר רבין כי בגלל משפטו של אל"ם יהודה מאיר העניין בגדר סוביודיצה , 
אך למיטב ידיעתו , הוא והפיקוד הצבאי הבכיר לא נתנו הוראות בלתי חוקיות 
מהסוג הנידון עתה במשפט מאיר . רבין הופיע בסמינר של המרכז ללימודים יהודיים 
" שרשים " על האינתיפאדה , שהתקיים בסוף השבוע במלון רמת אביב . בסמינר , 
שנמשך יומיים , השתתפו החוקרים והמזרחנים פרוף יהושפט הרכבי , ד"ר דן 
שיפטן , ד"ר יוסי אולמרט , פרוף רפי ישראלי , ד"ר שאול משעל , ד"ר יורם 
פרי וד"ר אלכס בליי , העיתונאים דני רובינשטיין וזאב שיף , חברי הכנסת 
האשם מחאמיד , אברהם בורג וצחי הנגבי , ד"ר אפרים סנה , לשעבר ראש המנהל 
האזרחי בגדה , וישראל הראל , עורך ביטאון המתנחלים " נקודה " . רוב הדוברים 
בכנס הביעו את הדיעה שלא ייתכן פתרון לסכסוך ללא פרטנר פלשתינאי , והפנייה 
הישירה של ממשלת ישראל לנשיא סוריה , חאפז אסד , לפתוח במשא ומתן , איננה 
רצינית . פרוף הרכבי העריך , כי במוקדם או במאוחר תיאלץ ישראל לסגת מהשטחים , 
והזהיר כי המשבר שיפקוד אז את החברה הישראלית יהיה כה חמור , שראוי כבר 
למנות צוות של סוציולוגים שייערכו לטפל במצב . " אני לא מאשים את הפוליטיקאים 
כמו את האינטלקטואלים , שראו את העם יורד מהפסים ולא קמו לעצור את התהליך " , 
אמר הרכבי . זאב שיף , חבר מערכת " הארץ " , אמר כי " האינתיפאדה נתנה 
לישראלים ולפלשתינאים הזדמנות לעצור את הרכבת כדי לשוב ולהגדיר את המצב . 
בבריה"ם עשה זאת אדם אלמוני , גורבצוב " . ללא תהליך כזה , חוזה שיף התנגשות 
צבאית חדשה עם מדינות ערב , וחזית מזרחית הצומחת במהירות , אשר תגרום לשחיקה 
עצומה . לדבריו , לוקים כיום הישראלים , גם בקצונה הצעירה של צה"ל , 
ב"תסמונת וייטנאם " , כלומר סופרים את האבנים ומבטיחים שהאינתיפאדה עוד מעט 
נגמרת . אבל האינתיפאדה לא תיגמר , העריך שיף , " ובסופו של דבר נוציא 
את המנהיגים הפלשתינים מן הכלא ונדבר אתם , כפי שקרה לבן בלה בתוניסיה , 
למקאריוס בקפריסין , לקנייאטה בקניה ולמנדלה בדרום אפריקה " . קפידבינלעומת 
הרכבי ורובינשטיין , הגורסים כי במהלך האינתיפאדה חל שינוי בתנועה הפלשתינית 
ביחס ל"זכות השיבה " , טען המזרחן דן שיפטן כי הוא לא מכיר שינוי כזה , 
ומרכיב הפליטים באוכלוסיית השטחים לא יסתפק בפתרון של מדינה בגדה וברצועה . 
לדבריו , ישראל צריכה לעודד בנפרד את יושבי הקבע בשטחים , שהאינטרסים 
שלהם שונים מאלה של הפליטים . לדברי שיפטן , ויתור על הגדה יאפשר לפלשתינאים 
להשתלט במוקדם או במאוחר גם על ירדן , ומשמעות הדבר : סכנה של חזית מזרחית 
בראשות אש"ף . לדבריו , עלינו להיות מודאגים מחוסר היציבות הסטרוקטוראלי 
המאפיין את מדינות ערב , ומנורמת האלימות הקיימת בהן . " גם ערביי ישראל 
הם אויבים פוטנציאליים , ואין לנו כלים להתמודד איתם " , אמר שיפטן . " התנאי 
ההכרחי לכל הסדר , הוא יכולת ההרתעה של ישראל " . מנהל לשכת העיתונות הממשלתית , 
ד"ר יוסי אולמרט , טען כי האינתיפאדה לא הפכה למוקד הזדהות במדינות ערב , 
ואינה מעצבת את המהלכים הערביים . הדאגה העיקרית של ישראל צריכה להיות 
מפני " התופעה המדהימה " , כהגדרתו , של עירק , שיצאה ממלחמה נוראה ורבת 
קורבנות , ובכל זאת מוציאה משאבים הולכים וגדלים לעימות חדש נגד ישראל . 
ח"ך האשם מחאמיד אמר , כי ערביי ישראל עברו שלושה שלבים מאז 84 : שלב ההכחשה , 
שלב ההכרה ושלב הרציונאליות . האינתיפאדה היא שיאו של שלב הרציונאליות , 
ולא בכדי משתמשים הפלשתינאים באבנים ולא בנשק חם . לדבריו , האינתיפאדה 
גרמה לאקטיוויזציה בדרישות ערביי ישראל לשוויון זכויות , אך עצם התביעה 
מסמלת את הגברת הקשר למדינה . לדברי מחאמיד , האינתיפאדה לא עברה את הקו 
הירוק , וגם אש"ף וגם ערביי ישראל מבינים כי העברת ההתקוממות לישראל עלולה 
להצדיק את הישראלים הטוענים כי אין מנוס מהמשך הכיבוש והדיכוי , כי הערבים 
הרי רוצים את הארץ כולה . 
