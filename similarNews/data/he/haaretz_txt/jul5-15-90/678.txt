סיעת הליכוד אמורה להצביע היום על ההצעה לבטל את החוק האוסר מינויים פוליטיים . 
אתמול החלה הסיעה בדיון , אך מפאת קוצר זמן נדחה המשכו להיום . המדובר 
בהצעה של חברי הכנסת צחי הנגבי ומיכאל קליינר לבטל את החוק שהתקבל לפני כחודש 
בכנסת , ולפיו עובדים בשירות המדינה , בארבע הדרגות העליונות , יצטרכו 
להתפטר מתפקידיהם בשירות המדינה או , לחילופין , מחברותם במרכז המפלגה . 
החוק אמור להיכנס לתוקף ב13 ביולי 09 . בישיבתה של סיעת הליכוד אתמול תמכו 
בעד ביטול החוק הח"כים הנגבי , קליינר ואברהם שריר . ח"ך יהושע שגיא הביע 
תמיכה עקרונית בחוק , אך הציע להכניס בו כמה שינויים והסתייגויות . הח"כים 
אוריאל לין ובני בגין הביעו התנגדות נחרצת לביטול החוק האוסר על מינויים 
פוליטיים . 
