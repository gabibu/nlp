התאחדות סוכני נסיעות ותיירות בישראל פירסמה לפני שבועות אחדים אזהרה להורים 
מפני תופעה של " חאפרים " סוכנים בלתי - מוסמכים , שמארגנים נסיעות של 
ילדים ונוער לקייטנות לימודים ( סאמר סקולס ) באירופה . דני כרוסט , 
מנהל ההתאחדות , הסביר כי קבוצות היוצאות לחו"ל באופן מבוקר מקבלות תדרוך 
ביטחוני ומבטיחות שכספי הנוסעים יגיעו ליעד הצפוי . משרד מורשה חייב בהפקדת 
ערבות כספית , כך שבמקרה של תקלה ותלונה יהיה ממי לגבות את הזכות על הכסף 
ששולם . לעומת זאת , אמר , מי שקונה כרטיס מגורם פרטי אינו יודע אם יטוס 
בטיסת צרטר או טיסה אחרת , ומה יהיו סידורי הבטיחות . בקשתנו לקבל שמות 
של חאפרים כאלה או של לקוחות שנפגעו לא נענתה , ומתעוררת השאלה האומנם כצעקתה . 
בירור נוסף מעלה , כי התקשרות עם משרד נסיעות החבר בהתאחדות מבטיחה אמנם 
את כל הנאמר לעיל , אך לא תמיד מספקת גם מידע מעמיק על סוגי הסאמר סקולס 
ותכניהם . מאידך גיסא , לעתים קרובות סוכן פרטי , שאינו קשור בהתאחדות , 
עשוי לגלות בקיאות רבה יותר בנושא ואז נותר רק לוודא שבכל הקשור לסידורי 
הטיסה יפנה אותו סוכן את הלקוח אל משרד מורשה . משרד התיירות הישראלי מתייחס 
פחות לתכנים של סאמר סקול ויותר להיבט הארגוני - הכלכלי - הביטחוני של הנושא . 
יוסף שובל , דובר משרד התיירות , אומר : " התקנות והחוקים שלנו דורשים 
שמי שאינו מוסמך לעסוק בתיירות לא יעסוק בה . לקבלת רשיון של פקיד מומחה 
או מורשה חייב אדם בהפקדת ערבות בנקאית כחוק , בתעודת יושר מהמשטרה , ועוד . 
תקנות חדשות מינואר 0991 אומרות כי קבוצות תיירים לחו"ל צריכות להיות מלוות 
על - ידי מלווה קבוצה שקיבל רישוי של משרד התיירות . קייטנות לחו"ל דינן 
כדין תיירות לכל דבר . מוכרים פה חבילה מסוימת , שכוללת חדר באכסניה ועיסוק 
נוסף שיכול להיות לימודים או חפירות ארכיאולוגיות . מנקודת ראותו של משרד 
התיירות חשוב מי אירגן את הסיור , האם יש לו הסמכה לעסוק בתיירות , האם 
הבטיח את התנאים הטובים ביותר לבאים לקנות את חבילת התיירות , ומי יחזיר 
ללקוחות את כספם , אם לא יעמוד בהבטחותיו " . עוד טוען הדובר , כי משרד 
נסיעות מוסמך מבטיח גם שהצד המארח ישתייך לגורמי תיירות מורשים . קפמאבינמשרדו 
של משה טריווקס מייצג את , רשות התיירות הבריטית בישראל , וזו מוכנה להמליץ 
על אותם בתי - ספר באנגליה החברים ברשתות ו - , המכרות על - ידי המועצה 
הבריטית . זו בהחלט יכולה לשמש אמת - מידה נוספת בבחירת קייטנת לימודים 
בחו"ל . הקריטריונים האנגליים מוצקים ונוח להסתמך עליהם . אביב אבידן ממשרד 
הנסיעות " סנצורי 0002 " , המתמחה גם בארגון קייטנות נוער באנגליה , אומר : 
" כמו כל מוצר , יש גם לבתי - ספר אמות - מידה תקניות שצריך לעמוד בהן . 
בתי - הספר השייכים לרשתות ארלס ופלקו מבטיחים רמה מסוימת : תעודות , 
כישורי מורים , רמת אכסניה נאותה לתלמידים , מזון , אחריות וביטחון . 
משרד החבר בהתאחדות אחראי לשירות שנתן . אם לא עמד בדרישה ולא נתן תמורה 
כספית לנוסע יש לתבוע אותו . מבחינת התכנים " , אומר אבידן , " ההתאחדות 
בישראל אינה מבקרת ואינה בודקת כל משרד נסיעות השייך לה , אם אכן עמד בדרישות . 
באנגליה , לעומת זאת , נותנים הארגונים ארלס ופלקו ערובה ממשית לרמתם " . 
על עצמו מעיד אביב אבידן כי ביקר בכל אחד מבתי - הספר שהוא מציע ובדק מתקנים , 
עזרי לימוד , רמת דיור ובעיות של ביטוח רפואי . ריימונד קירשנר ממשרד הנסיעות 
" רימון - טיולים " מוסיף עוד אמות - מידה לביקורת : " יש לבדוק את הוותק 
של הקייטנה המומלצת . בין 51 ל05 שנות חיים , ומיקום קבוע , הם ערובה 
לאיכות ולרצינות " . קירשנר אומר שהוא עובד עם ארגונים מוכרים בבריטניה , 
ביניהם " יורו - סנטרס " , " ריגנט סקול " ו"כרמל קולג " . הוא מאמין 
כי בכל משרד תיירות מסודר יש לפחות מומחה אחד שלמד את נושא הסאמר סקול . 
יש סוכנים פרטיים , שאינם משתייכים להתאחדות סוכני נסיעות ותיירות בישראל , 
אך משקיעים בלימוד הנושא וקשרו קשרים הדוקים ומחייבים עם הארגון האנגלי , 
ובכל הקשור להסדרי הטיסה והתיור הם מפנים את הלקוח אל משרד נסיעות מורשה . 
כאלה הן ורדה ענתבי ומיכל בן - שלום . קפמאבינענתבי מצהירה כי איננה סוכנת 
נסיעות , ובשום אופן גם אינה נכנסת לקטגוריה של חאפר . היא רואה בעצמה 
אדם מקצועי , שעם השנים למד את נושא הסאמר סקול . פעמיים בשנה היא נמצאת 
באנגליה , מבקרת בבתי - הספר , מכירה את ההנהלות וחלק גדול מהצוותים בשעת 
תפקודם . עם הניסיון שצברה היא למדה להציע לילד הנכון את המקום הנכון מתוך 
המבחר . היא עובדת עם בתי - ספר הנמצאים בפיקוח המועצה הבריטית , מה שמבטיח 
עמידה בקריטריונים נוקשים של אמצעי בטיחות , מספר רצוי של מורים , ניהול 
בית - הספר בפיקוח ועוד . סאמר סקול אינו נבחן לפי סוכן המוכר אותו " , 
היא אומרת , כי אם לפי המוסד עצמו . ההורים צריכים לכוון את הילד לבית - 
הספר המתאים לו על - פי ציפיותיו מתוך המידע שיקבל מהסוכן . ענתבי אינה מתעסקת 
בסידורי הנסיעה של חבילת התיירות . לשם כך היא מפנה את הילדים אל סוכני 
נסיעות מורשים . גם בן - שלום מתעסקת רק במה שקשור לבית - הספר . להסדרת 
הטיסה היא מפנה את הילדים אל סוכני נסיעות מורשים . בן - שלום עובדת בעיקר 
עם בתי - ספר השייכים לרשת " תסיס " הוותיקה והיוקרתית , המכרת על - ידי 
האגודות האירופיות והאמריקאיות . את בתי - הספר היא מכירה לפני ולפנים . 
אנשים מתפתים לקנות תוכניות זולות ושוכחים כי אין כאן מציאות , היא אומרת . 
כשנותנים לכל ששה תלמידים מדריך , זה עולה כסף . ואם בקמפוס יש מעבדה 
לצילום , ספרייה וחוגי העשרה יש לזה מחיר . ואכן , יש פער מחירים בין 
הקייטנות , כפי שאפשר לראות מהטבלה המתפרסמת כאן . המחירים אינם כוללים 
את עלות הטיסה , ולרוב גם לא את עלות ההסעה משדה התעופה . באופנה היום 
גם קייטנות לבני 71 ומעלה , שמחיריהן זולים יותר , שכן דרושים בהן פחות 
אנשי צוות והשגחה . קיינות לימודים יש גם בצרפת ובשווייץ . חלק מסוכני הנסיעות 
דואגים גם לאוכל כשר למי שמעוניין בכך . פער המחירים בין סאמר סקול אחד לאחר 
נובע מכמה מדדים , וכשהמחירים נעים בין 062 ליש"ט ל001 , 2 ליש"ט ( לפי 
הטבלה ) על ההורים לבדוק ולהשוות . אחד המדדים החשובים הוא משך הקייטנה 
ותנאי האכסניה . מגורים בפנימיה הם תמיד יקרים ממגורים אצל משפחות . מספר 
הארוחות ביום גם הוא קובע . לעתים מצוין מחיר העלות הבסיסי , אך זה אינו 
כולל סוגי פעילות נוספים שעליהם נדרשים לשלם באופן נפרד . יש לבדוק גם את 
מספר שיעורי האנגלית בשבוע ואם משכם 06 דקות או 54 בלבד . עוד משפיעים על 
המחיר סוגי הפעילות הספורטיווית והחברתית , חוגי העשרה כמו וידאו , מחשבים , 
רכיבה על סוסים וכיו"ב . מספר המורים ואנשי הצוות הנדרש להשגחה על הילדים 
הוא מדד מייקר . יש גם הבדל בין צוות קבוע , הנשאר ללון בתחום בית - הספר , 
לבין צוות יום . ומובן שגם היוקרה מחייבת . בתי - ספר יוקרתיים מגבילים 
את מספר הילדים מכל ארץ , ומבטיחים מגוון חברתי , עם השמות הנכונים , 
תעודות הערכה , מורים מקצועיים לספורט וטיולים . 
