מים רבים חלפו מאז כונתה לובשת המדים הלבנים בתואר " אחות רחמנייה " או 
" מלאך בלבן " . כיום , תלוש המשכורת המצומק ועומס התפקידים המגוון המוטל 
על כתפי האחיות הפך את תפקידן לארצי יותר , ואותן עצמן לקשוחות משהיו . 
כיום הן מציצות יותר במחוגי השעון , ואפילו רוטנות פה ושם על חולה טרדן . 
אסתר צציק , אחות בגמלאות זה שלושה חודשים , שחזרה לעבודה חלקית , מתנגדת 
לתואר " מלאך בלבן " באותה מידה שהיא מתנגדת לדיבורים על חוסר סבלנותה 
של האחות בת זמננו . היא טוענת שבמקצוע הסיעוד בוחרות רק אוהבות אדם מובהקות , 
השואפות לסייע פיסית ונפשית לחולים . באוגוסט 8891 הוענק לצציק " פרס 
העובד המצטיין " על ידי העיתון " ידיעות אחרונות " והוועדה להשתלמויות 
של עיריית תל - אביב . הטקס עצמו התקיים בבית הנשיא בירושלים . בין הדברים 
המרגשים שכתב לה מנהל בית החולים איכילוב , הפרוף דן מיכאלי , נאמר : " פרס 
זה בא להביע את הוקרתנו ותודתנו על דרך הביצוע של עבודתך . מסירותך לתפקיד 
ונועם הליכותיך מהווים עבורנו נכס חשוב לשמירה על תדמית המרכז הרפואי בעיני 
החולים והציבור " . חודש וחצי לאחר פרישתה ביקשו אותה לחזור לעבודה בהיקף 
של חצי משרה , להדרכה קלינית במחלקה , והיא נעתרה . אסתר צציק מבקשת להצניע 
את חלקה . " בית הספר שלנו הוציא אחיות לתפארת " , היא אומרת , " הרבה 
אחיות ראשיות בבתי חולים שונים בארץ גמרו את בית הספר שלנו . האחיות היום 
עוברות קורסים שונים , כמו טיפול נמרץ , טיפול בקשיי נשימה , טיפול 
בפגים ובנפגעי איידס , ומגלות מעורבות רבה בחיי החולים , מבקרות אותם בבתיהם 
ועוזרות להם ולמשפחתם בבעיות שונות . כל אחות אחראית על טיפול כולל בחולה 
המסוים שהיא מופקדת עליו . היא אינה מסתפקת בזריקה או בבדיקת לחץ דם , 
אלא גם רוחצת את החולה , עוזרת לו לרדת מן המיטה , ובעיקר שומרת על קשר 
עם משפחתו ותומכת בה . יעידו על כך מכתבי התודה שאנחנו מקבלות במחלקה . 
חבל רק שיש מחסור באחיות בגלל השכר הנמוך והעבודה הקשה בעיקר מן הצד הנפשי 
שלה אבל לומר שאין להן סבלנות ? קפמאפרקבשנת 6491 סיימה צציק , ילידת רוסיה 
שעלתה ב6391 , את המחזור הראשון של בית הספר לאחיות " הדסה " בתל - אביב 
בהצטיינות , ועסקה במשך כל השנים בחינוך לסיעוד בצד עבודתה כאחות מוסמכת 
במחלקה הכירורגית באיכילוב . כבר בגיל 21 ידעה שתהיה אחות , ומחלתה של 
אמה אך הגבירה בה את התחושה שזהו ייעודה בחיים . היא זוכרת את השנים הראשונות 
כשנים של מגיפות טיפוס הבטן ושחפת שקשה היה לטפל בהן משום שהאנטיביוטיקה 
טרם נולדה . רק מאוחר יותר בישר הפניצילין את תחילתו של עידן חדש בתחום 
הרפואה . חייהן של האחיות כיום מורכבים יותר עקב התקדמות הרפואה והטכנולוגיה , 
אומרת צציק . בעוד שפעם נדרשה האחות לסיים את הכיתה השביעית בתיכון , 
כיום היא נתבעת להציג תעודת בגרות . כדי להיות אחות מוסמכת , עליה להשלים 
שלוש שנים בבית הספר לאחיות . אך אם ברצונה לקבל תואר אקדמי , עליה לסיים 
גם את האוניברסיטה לסיעוד בתל - אביב ולהיות בעלת תואר בי - איי . צציק 
עצמה הספיקה לעבור במשך שנות עבודתה במחלקות הפנימית , הכירורגית והאורתופדית . 
כמדריכה , היא ממונה על מחלקה המונה שמונה תלמידים , ביניהם שני תלמידים 
ערבים ואחות משתלמת מרוסיה . אסתר צציק עברה את כל מלחמות ישראל בסיעוד נפגעים , 
ועד היום היא חשה מעורבות והזדהות עם חוליה ואפילו סובלת בגינם . מנהלת 
בית הספר לאחיות , מילכה שמואלי , שהמליצה על מתן פרס העובד המצטיין לאסתר 
צציק , קבעה בנימוקיה לבקשת הפרס : " מעבר למרכיבי תפקידיה הרשמיים , 
היא מצטיינת בפעילות התנדבותית מגוונת . אסתר מקדימה את בואה לעבודה לשש 
ושלושים בבוקר ומאחרת את צאתה מהעבודה כדי להדריך את התלמידים בפעולות טיפוליות 
ייחודיות , המתבצעות בשעות האלו , מדריכה את החולים ומשפחותיהם בתחום בית 
החולים ובסביבתם הטבעית , בבית , בהתמודדות עם מחלתם . היא מבקרת בבתי 
המטופלים הנזקקים לטיפול סיעודי , להדרכה ולעידוד . היא קולטת אחיות חדשות 
למערכת ומדריכה אותן בשיטות עבודה ובנהלים מקומיים . היא מתמסרת לתלמידיה 
מעל ומעבר לנדרש בהגדרת תפקידה . מכירה אותם אישית , מחזקת את תכונותיהם 
החיוביות ופועלת לשינוי תכונות הטעונות שיפור . " היא מהווה דגם לתפקיד , 
מודל לחיקוי , הן לתלמידים והן לצוות העובדים בכללותו , במחלקה הכירורגית 
ובבית הספר לסיעוד . אסתר מתנדבת בסיוע לתלמידים חלשים , ועובדת אתם על 
בסיס אישי . במיוחד היא פועלת לשם קליטת עולים חדשים מארצות הגוש המזרחי 
ומאתיופיה . מתאימה את תוכניותיה הפרטיות ( כמו חופשה שנתית , ימי היעדרות ) 
לצורכי הלימודים . " היא חברה בוועדת המלגות של בית הספר , ופועלת רבות 
לגיוס כספים ממקורות מוסדיים ופרטיים לשם סיוע לתלמידים נצרכים ומצטיינים . 
יוזמת פעולות לגיוס משאבים כספיים לצרכים החיוניים של בית הספר כמו רכישת 
ספרים , ציוד אור קולי , בזאר עוגות , תצוגת אופנה וכיו"ב . מתמסרת בזמנה 
הפנוי לטיפול באנשי סגל בית הספר ובית החולים בעת מחלה , מצוקה או משבר " . 
