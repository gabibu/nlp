שר החינוך , זבולון המר , עומד ליזום הצעת חוק בכנסת , שתדחה את מועד 
גיוסם של בני נוער בוגרי תיכון בחודשיים לפחות , לאחר שיסיימו את בחינות 
הבגרות . המר פנה בעניין זה גם לראש הממשלה , לשר הביטחון ולרמטכ"ל . המר 
טוען כי משיחות עם תלמידי כיתות י"ב , השתכנע שהלחץ הגדול עליהם , בשני 
חודשי בחינות הבגרות ואף לפני כן , מצדיק את דחיית הגיוס על מנת שיוכלו 
לנוח , ולהירגע לקראת הגיוס . " הנוער הישראלי מקדיש מיטב שנותיו לצה"ל 
וההתחשבות בו בנושא זה מוצדקת מאוד והיא תועיל הן לנוער והן לצה"ל " , אמר 
שר החינוך . 
