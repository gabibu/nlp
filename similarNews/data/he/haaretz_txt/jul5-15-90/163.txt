היועץ המשפטי לממשלה אינו יכול להתגאות במספר ההנחיות שהוסיף לקובצי ההנחיות 
ליועצים המשפטיים במשרדי הממשלה וברשויות המקומיות . את הוספת ההנחיות יזם 
והנהיג נשיא ביהמ"ש העליון מאיר שמגר , בעת שכיהן כיועץ המשפטי לממשלה . 
ברק וזמיר המשיכו במסורת שהחל בה , אולם יוסף חריש ( שמכל הבחינות נופל 
בכישוריו וביכולתו מקודמיו ) לא הרבה בארבע שנות כהונתו בפרסום הנחיות חדשות . 
והנה , בימים אלה יצאה מתחת ידיו הנחיה חדשה , שתגרום קורת רוח מרובה 
לציבור הנהגים ( ובעיקר לעברייני התנועה שבהם ) . בימים אלה הוצאו , ביוזמתו , 
הנחיות מפורטות למשטרה ולרשויות המקומיות , שנועדו למנוע שרירות לב מצד 
שוטרים ופקחים עירוניים : במשטרה ובעיריות יתמנו תובעים מיוחדים , שיוסמכו 
לבטל קנסות בעבירות של ברירת משפט . מדוע החליט חריש להקל על עברייני התנועה ? 
מסתבר שאת הטענות אין להפנות רק אל חריש , אלא בראש ובראשונה לכנסת , 
אשר אישרה באחרונה תיקון לחוק סדר הדין הפלילי . תיקון מס 11 מעניק לתובע , 
שמינה היועץ המשפטי , סמכות לבטל תשלום קנס שהושת בעקבות ברירת משפט . 
בסמכות התובע גם לבטל או להפחית את תוספת הפיגור שחלה על קנס שלא שולם במועדו . 
ההנחיות שפירסם חריש מבוססות למעשה על התיקון לחוק ועל התקנות החדשות הנלוות 
לו . במבט ראשוננראה שיש כאן שיקול לא נכון : במקום להכביד את העונשים 
על עברייני התנועה מעניקים להם פרס ? אבל הגב לבנת משיח ממשרד המשפטים , 
שעיבדה את הנחיותיו של חריש , הרגיעה אותי במידת - מה . היא הסבירה שהחוק , 
התקנות וההנחיות אינם חלים על עבירות תעבורה חמורות , אלא רק על עבירות 
של ברירת קנס , לרבות אי ציות לשלט " עצור " או מתן זכות קדימה , או 
נסיעה בלילה בלי אורות . עבריינים אלה יוכלו לבחור , בנוסף לברירת הקנס , 
בזכות לערער על הדו"ח בתוך 03 יום בפני התובע המשטרתי . בהקלות בדין לגבי 
עבירות חנייה ברשויות המקומיות אפשר לראות מידה של היגיון ( מצוקת חנייה 
הגוררת עבירות שאין בעטיין קורבנות . מי ילין על רופא בתפקיד , שהחנה רכבו 
במקום אסור ? ) . אבל מדוע הוחלט להקל עם עברייני התעבורה ה"קשים " ? ההנחיה 
המסוכנת ביותר היא זו הקובעת שהתובע המשטרתי יהיה רשאי לבטל הודעת תשלום 
קנס , אם המבקש הוא " בעל רשיון נהיגה לפחות חמש שנים והוא לא עבר עבירת 
תעבורה , למעט עבירת חנייה או עבירה טכנית , בשנתיים שקדמו לביצוע העבירה 
הנוכחית " . האם העובדה שעבריין לא ביצע עבירה במשך חמש שנים ( או ביצע 
עבירת תעבורה , אך לא נלכד ) יכולה לשמש עילה לביטול דו"ח על נסיעה מסוכנת 
בניגוד לתקנות התעבורה ? יתרה מזו , ההנחיות מאפשרות למי שעבר עבירה " טכנית " 
להגיש ערר על הדו"ח . בקטגוריה זו נכללים נהגים שנתפסו בנהיגה ללא מסמכים 
או נהגים שנמצאו ליקויים בתאורת הרכב שלהם או במתקני העזר שבו ( בתנאי ששנתיים 
לפני ביצוע העבירה לא קיבלו דו"ח על עבירה טכנית ) . במלים אחרות , נהג 
שבשל רשלנות ( או בתום לב ) נוסע בלילה ללא אורות , או שאורותיו מסנוורים 
את המכוניות הנוסעות מולו , או שהאתת ( וינקר ) שלו אינו תקין ועלול לגרום 
תאונה האם הוא ראוי להתחשבות ? גורמים במשרד המשפטים ציינו כי התיקון בחוק 
ובתקנות נועד להגביר את הפיקוח על השוטרים והפקחים העירוניים , המחלקים 
דו " חות ביד נדיבה מדי . המטרה , כך נטען , לפשט את ההליכים ולייעל 
את פעולתן של הרשויות ( המשטרה והעיריות ) , הכורעות תחת עומס הדו"חות . 
" האמת היא שגם עד כה רבים עירערו על הדו"חות " , אומר עובד בכיר באחת הרשויות 
המקומיות , " אלא שהטיפול בעררים נעשה בצורה לא מסודרת . כעת הנושא מוסדר 
בחוק ובתקנות . עדיין מוקדם לקבוע אם יש לתקנות החדשות הצדקה . זאת נוכל 
לראות רק בעוד שנה - שנתיים " . כשציבור הנהגים יהיה מודע לדבר קיומן של ההקלות 
החדשות יוצפו המשטרה והרשויות המקומיות באלפי עררים . בכך אין ספק . אך 
השאלה החשובה - באמת היא , אם התקנות החדשות יביאו לצמצום בממדי תאונות 
הדרכים . חוששני שהתוצאות יהיו הפוכות ונהיה עדים ליותר תאונות דרכים עם 
נפגעים בנפש . המסר העיקרי הוא , שאולי לא כדאי להיות נהג זהיר . הכנסת 
ומשרד המשפטים חברו יחד להגדיל את הסיכויים לחמוק מתשלום דו " חות על עבירות 
שבוצעו . וכך ימשיכו נהגים להשתולל בכבישים ולחפש תירוץ טוב להיפטר מעונש . 
