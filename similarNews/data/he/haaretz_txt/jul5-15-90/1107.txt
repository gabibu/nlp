פעילי העמותות של מגדלי פרי הדר , מתחו אתמול ביקורת חריפה בעקבות הפרסום 
הראשוני ב"הארץ " , לפיו המועצה לשיווק פרי הדר מייבאת ללא מכרז עץ למשטחים , 
המשמש לשינוע של פרי הדר . באחרונה רכשה המועצה לשיווק פרי הדר כמות גדולה 
של עץ למשטחים מפורטוגל . המועצה נמנעה מלנקוב במחיר ששילמה עבור העץ שייבאה , 
אך גורמים בענף העץ בארץ העריכו שהעץ נרכש תמורת 572 עד 082 דולר למ"ק , 
כולל הוצאות ביטוח ותובלה . הגורמים בענף גורסים , שמפעלים אחרים לייצור 
עץ בארץ , מצליחים לרכוש עץ למשטחים בפורטוגל ב042 עד 542 דולר למ"ק . אנשי 
העמותות של מגדלי פרי ההדר טוענים כי הימנעותה של המועצה מלצאת במכרז , 
קודם שהחליטה מאיזה מקור לרכוש את העץ למשטחים , היא בגדר " בושה " . לדבריהם , 
מדיניות זו " מלמדת על כך שהמועצה חשה עצמה כפריץ בארמון , שכוחו במותניו " . 
מנכ"ל המועצה לשיווק פרי הדר , יורם ויברג , הכחיש כאילו חרגה המועצה מהנהלים , 
בהחלטה לרכוש את העץ , והטעים שבמקרה זה לא חלה חובת יציאה במכרז . לדבריו , 
המחיר שבו נרכש העץ נמוך מכפי שצוין , " ובכל מקרה אשמח לרכוש עץ במחיר 
נמוך " . גורמים בענף העץ טוענים שהמועצה לשיווק פרי הדר רכשה את העץ בפורטוגל 
כדי לסבסד את המפעל לייצור המשטחים בעורף נמל אשדוד , השייך לה . ויברג 
אמר בתגובה , שהמפעל אינו בבעלות המועצה , אלא הוחכר על ידה לחברת גל - 
משטחים , כאשר בבעלות המועצה השטח עליו בנוי המפעל . 
