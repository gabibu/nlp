לוס אנגלס , ( מיוחד ל"הארץ " ) . נתן שרנסקי נפגש שלשום עם מנהיג השחורים 
הדרום - אפריקאי נלסון מנדלה והזמין אותו לבקר בישראל . " הוא אמר כמה 
דברים על ישראל ואמרתי לו , בוא , תהיה אורח שלנו ותראה שהמצב הוא לא בדיוק 
כזה . הוא השיב שאם יקבל הזמנה רשמית הוא ישקול אותה " , סיפר שרנסקי . 
" הדגשתי בפניו שהיהודים שתמכו בעוצמה רבה משך מאות שנים בכל המדינות בזכויות 
האזרח , לא ויתרו על הנושא בישראל . " אין ספק שישראל כמדינה והיהודים 
כעם מייחלים להגיע להסדר בבעיה הפלשתינית . אבל הבעיה איננה ישראל נגד הפלשתינאים 
אלא ישראל נגד העולם הערבי המבקש להרוס אותנו " . דברים אלה אמר שלשום נתן 
שרנסקי במסיבת עיתונאים בתום שיחה בת כ03 דקות עם מנהיג השחורים הדרום - 
אפריקאי , במלון " בלטימור " בלוס אנגלס . שרנסקי , שהגדיר את השיחה 
כ"חמימה ולבבית " ואת מנדלה כ"מרשים " , הודה כי נתגלעו במהלכה " חילוקי 
דעות אובקייקטיוויים " . " הוא לא הסכים על כך שערפאת מבקש להרוס את ישראל " , 
אמר שרנסקי . " אני חזרתי על עמדתי והוא חזר על עמדתו . אבל הסכמנו שאנו 
זקוקים ליותר דיאלוג שיאפשר לנו להתגבר על המחלוקות " . " . בתחילת השיחה , 
שבה נכחה גם ויני מנדלה , סיפר המנהיג השחור לשרנסקי כי קרא את ספרו בכלא . 
. השניים החליפו חוויות על ניסיון הכלא שלהם והגיעו למסקנה כי חרף ההבדלים 
הברורים ( מנדלה 72 שנה , שרנסקי שמונה וחצי שנים ) " הניסיון הנפשי 
דומה מאוד " . 
