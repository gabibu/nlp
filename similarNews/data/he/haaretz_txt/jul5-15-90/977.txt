נשיא בית המשפט המחוזי בתל - אביב , השופט אליהו וינוגרד , שב וביטל אתמול 
בפעם השלישית החלטה של הבורסה לניירות ערך . וינוגרד הורה לבורסה שלא לבצע 
את החלטת הדירקטוריון שלה , לפתוח בתהליכים למחיקת מניית מטוויות מאוחדות 
מהמסחר , עד שתינתן לחברה ההזדמנות לערער על החלטת הדירקטוריון בבית המשפט . 
וינוגרד שב ותקף את החלטות הבורסה ואמר כי פרק הזמן שניתן לחברה ולבית המשפט 
לשכנע את הבורסה שאין מקום למחוק את המניה , אינו עומד בשום קריטריון של 
זמן סביר . " איני רואה מדוע אצה הדרך לבורסה " , סיכם וינוגרד . המסחר 
במניות חברת המטוויות המאוחדות מופסק מזה זמן רב , לאחר שהחברה נקלעה לקשיים 
חמורים . בישיבת הדירקטוריון האחרונה של הבורסה ביום חמישי שעבר , הוחלט 
לפתוח בהליכים למחיקה של המניה . בעלי השליטה החברה פנו לבורסה לפני הדיון , 
וביקשו ממנה לשקול מחדש את המחיקה , שכן הם פתחו במו"ם לשיתוף פעולה אפשרי 
עם חברת הטקסטיל גינגט שיאפשר אולי את הפעלת החברה כעסק חי . תסריט דומה 
חזר לפני שבועיים במניות חברת עוז . גם שם פנו בעלי השליטה בחברה בבקשה 
לדחות את המחיקה , והבורסה נעתרה ודחתה את המחיקה . אולם במקרה של מטוויות , 
לא הסכימה הבורסה לדחות את המחיקה , ולאמיתו של דבר הפנייה כלל לא עלתה 
על שולחן הדירקטוריון . מהבורסה נמסר בתגובה כי ההנהלה לא סבורה כי נתנה 
זמן קצר מדי , כיוון שהליכי מחיקת ניירות ערך לפי התקנון , כוללים הכרזה 
על פתיחת הליכי מחיקה , אותה פרסמה הבורסה לפני מספר שבועות . . . בתגובה 
לשאלת " הארץ " אמר עו"ד נתי שילה : " יש להמתין לדיון בבקשה לצו מניעה 
במעמד שני הצדדים ואחר - כך לדיון בערעור עצמו . בינתיים , הפועל היוצא 
המעניין הוא , שכל עת שהבורסה מקבלת החלטה כלשהי שמישהו עלול לראות עצמו 
נפגע ממנה על הבורסה לתת להחלטה תוקף רק כעבור מועד סביר , כך שניתן יהיה 
לערער לבית - משפט . אני מניח שהבורסה לא תישאר אדישה להחלטה זו " . 
