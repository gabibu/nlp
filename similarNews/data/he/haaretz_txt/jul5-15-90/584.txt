נסיבות ניסיון הבריחה של העציר סברי עבד רבו מכלא עופר ליד רמאללה טרם הובררו . 
ע"ף הודעה שמסר דובר צה"ל סברי עבד רבו , בן 81 , תושב הכפר אל - גיב 
הסמוך לכלא , נהרג שלשום בעת , שניסה לעבור את גדרות הכלא . סמוך לחצות 
הבחינו השומרים בדמות המנסה לחצות את הגדרות , הם קראו לו לעצור . מקורות 
צבאיים טענו , כי בוצע " נוהל עצירת חשוד " ( שפירושו קריאה לעצור , 
יריית אזהרה וירי על מנת לפגוע בפלג התחתון ) , אך הצעיר המשיך לרוץ וברח 
אל מחוץ לגדרות , שם נקרא שוב לעצור ומשלא נעצר נורה ונהרג . חיילים המשרתים 
בכלא סיפרו אתמול , כי לעבר הבורח נורתה יריה אחת , אחרי שסירב לקריאה 
לעצור והיריה פילחה את ראשו . עד אמש טרם קיבלה משפחת ההרוג את הגופה שהועברה 
אחרי התקרית למכון לרפואה משפטית באבו כביר . אתמול ניתן היה למצוא בבית 
ההרוג רק את אימו ושתיים מאחיותיו , שכן תקופת האבל על פי דין האיסלם מתחילה 
רק אחרי הקבורה . משיחה עם האם עזיזה עבד רבו , בת 55 , מתברר כי אחיו 
של ההרוג , מוחמד , בן 22 , נהרג מירי חיילים לפני קצת יותר משנה , ביום 
האדמה , בעת שעשה את דרכו לתפילה במסגד . עבד רבו , נעצר ב09 . 1 . 61 . 
תחילה הוחזק בכלא דהריה , אך לפני כשלושה חודשים הועבר למיתקן עופר הסמוך 
לכפר . אימו שביקרה אצלו ביום שני שעבר אומרת " היהודים משקרים . לא יכול 
להיות שניסה לברוח . אני ראיתי שהגדרות כל כך גבוהים שציפור לא יכולה לברוח 
משם " . העונש שהיה צפוי לעציר לא היה אמור להניאו להסתכן בבריחה . הוא כבר 
היה עצור שבעה חודשים וההאשמות שהועלו נגדו היו קלות יחסית והוגדרו כעבירות 
של " הפרות סדר " . 
