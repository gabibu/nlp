מחמוד שמאסנה , תושב הכפר קטנה שבאזור רמאללה , נרצח אתמול , ושניים מאנשי 
כפרו נפצעו , בתקרית בין שתי משפחות מקומיות . התקרית אירעה בשעת בוקר 
מוקדמת , כאשר שמאסנה יצא מביתו אחרי שהבחין באדם עם סכין בידו . לפי גרסת 
המשטרה , חשד שמאסנה כי האיש בא לגנוב מאחד הבתים , ואז התפתח ויכוח בין 
השניים ובעל הסכין , אף הוא תושב הכפר , דקר את שמאסנה והרגו . לשמע הצעקות , 
יצאו אחיו של הדוקר והנדקר מבתיהם ובמקום התפתחה תגרה במהלכה נפצעו גם שני 
האחים . שני הפצועים הובלו לבית החולים הדסה בירושלים . אחר כך נמסר כי 
אחד מהם ברח מבית החולים . המשטרה וצה"ל נכנסו אל הכפר והעבירו את גופת הנרצח 
למכון לרפואה משפטית באבו כביר . מקורות פלשתיניים מסרו כי שמאסנה ואביו 
מוכרים בכפר כמשתפי פעולה , וכי בתקרית ירה האב מאקדחו . המקורות מסרו 
כי אחרי התקרית הציתו תושבים את בית שמאסנה והוא נשרף כליל . מקורות פלשתיניים 
מסרו אתמול על התנגשויות בין תושבים לחיילים בחאלת אל - עמוד בשכם . המקורות 
מסרו כי החיילים הרבו להשתמש בגז מדמיע ונכנסו לפחות ל04 בתים באזור , במהלך 
ההתנגשויות . המקורות מסרו גם על פעולה יזומה שקיים צה"ל אתמול , בעצירה 
א - שמאליה מצפון לשכם , ועל עוצר שהוטל על הכפר למשך 5 שעות . בכפר בידיא 
ממזרח לראש העין , שורר עוצר זה היום הרביעי ברציפות . ועד עורכי הדין הפלשתינים 
בגדה החליט לשבות שלושה ימים במחאה על הריגת העציר סברי עבד רבו ( 81 ) 
, מכפר אל - גיב , שנורה ונהרג בשבת בעת שניסה לברוח ממחנה המעצר עופר , 
ליד רמאללה . השביתה התחילה ביום ראשון והיא תסתיים מחר . ועד עורכי הדין 
בגדה מחרים מזה מספר שבועות את בית המשפט הצבאי בגנין , בגלל שינוי בנהלי 
השפיטה , הקובעים כי מקום המשפט יהיה בסמוך למקום אחזקתו של העציר ולא סמוך 
למקום מגוריו , דבר המקשה על ביקורי משפחות עצירים המתגוררות במקומות מרוחקים . 
בשטחים היתה אתמול שביתה כללית לציון תחילת החודש ה23 של ההתקוממות . קפידבינכוחות 
הביטחון ברצועת עזה , אטמו אמש את בתיהם של חליל עיסא שמאלח ועבד - אל באסד 
עאדל שמאלח , תושבי שיח עגלין בעזה . מקורות צבאיים מסרו כי שני הצעירים 
חשודים ביידוי אבנים לעבר רכבים של צה"ל באזור שיח עגלין . כתוצאה מיידוי 
האבנים איבד קצין קשר של צה"ל את עין שמאל לפני שלושה חודשים , בעת שנסע 
ברכבו באזור . שני החשודים השתתפו באירוע של יידוי אבנים לעבר רכב קצין הקשר . 
נציג דובר צה"ל בפיקוד דרום לא ציין בהודעתו , האם שני החשודים הם אלה 
שאכן פגעו בקצין . בקבוק תבערה נזרק אתמול לעבר סיור של צה"ל בעיר עזה . 
הבקבוק התנפץ , אך לא גרם לכל נזק . אתמול נלכדו חמישה עוטי מסכה . מקורות 
צבאיים מסרו כי שלושה עוטי מסכה נלכדו בעזה בעת שהפריעו לפועלים לצאת לעבודה 
בישראל . במהלך מעצרם של השלושה , בוצע נגד אחד מהם נוהל עצירת חשוד . 
הוא סירב לעצור , נורה על ידי כוחות צה"ל ונפצע . הוא הועבר לבית החולים 
ברזילי באשקלון . שני עוטי מסכה אחרים נתפשו כשהם מחזיקים אלות בידיהם ומציירים 
סיסמאות בגבאליה . אתמול היתה שביתה כללית ברצועת עזה , לרגל החודש ה23 
לאינתיפאדה . מקורות פלשתיניים דיווחו על תקריות במחנות הפליטים , שם נפצעו 
על פי מקורות פלשתיניים ארבעה תושבים . עוד מסרו המקורות על תקריות בעיר 
עזה , שם נפצעו שני תושבים . נציג דובר צה"ל בפיקוד דרום דיווח על הפרות 
סדר מועטות שהיו ברצועת עזה ופצוע אחד . ראש המנהל האזרחי תא"ל אריה רמות , 
ערך אתמול ביקור באזור התעשייה במחסום ארז , במפעלים הנמצאים ברשות יהודים 
וערבים , המעסיקים 055 עובדים מהרצועה . ראש המנהל שמע סקירות ודיווחים 
על תעסוקת העובדים הערבים במפעלים . קפידבינאתמול יושמה למעשה הנחיה חדשה 
של שר הביטחון בנושא מדיניותו כלפי מיידי אבנים . כזכור בוטל ביום ששי פורום 
השטחים שנועד לעסוק בתוכנית חדשה למלחמה ביידוי האבנים מבתי הספר בשטחים , 
בעקבות הדלפת התוכנית לעיתונות . התוכנית פורסמה בבוקר יום ששי ב"הארץ " . 
על פי הנחיית השר ארנס למערכת הביטחון נאטמו אתמול בתיהם של שני תושבים מעזה 
אשר יידו אבנים ופגעו בקצין צה"ל לפני שלושה חודשים . הקצין איבד את עינו 
בפציעה . מקור בכיר במערכת הביטחון אמר ל"הארץ " כי ההחלטה לאטום את בתיהם 
של מיידי האבנים היא החלטה של שר הביטחון , אשר החליט להקשיח את המדיניות 
כלפי מיידי האבנים ולמעשה זוהי החלטה ראשונה שמיישמים בצה"ל בנושא יידויי 
אבנים . 
