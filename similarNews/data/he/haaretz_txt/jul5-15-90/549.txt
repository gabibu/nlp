בון ( מיוחד ל"הארץ " ) . ממשלת מזרח גרמניה עשוייה לבקש מישראל לבטל את 
חובת ההצטיידות של גרמנים באשרות כניסה לפני ביקורים בארץ , כך אמר אמש 
פקיד בכיר במשרד הפנים במזרח ברלין לסופר " הארץ " . הפקיד הזכיר , כי מאז 
ביטול בדיקת הדרכונים במעברי הגבול בין שתי הגרמניות , בתחילת חודש יולי , 
משוחררים למעשה בעלי דרכונים ישראליים מחובת הצטיידות באשרה בעת ביקוריהם 
במזרח גרמניה . בימים האחרונים פנו תושבים מזרח גרמניים רבים לסוכני נסיעות 
המארגנים טיולים בישראל בשאלות בעניין חובת ההצטיידות באשרות . כדי להצטייד 
באשרת כניסה לישראל צריך תושב מזרח גרמניה לשלוח את דרכונו לשגרירות הישראלית 
בבון , למלא טפסים ולשלם סכום של 02 מרק . התהליך של מתן האשרה אורך כשלושה 
שבועות . אזרחים מערב גרמניים המבקרים בארץ אינם צריכים להצטייד באשרות אלא 
אם כן נולדו לפני שנת 8291 המזרח גרמנים מעוניינים כנראה , שהסדר דומה יונהג 
גם לגבי אזרחי ארצם . ישראלים הבאים למערב גרמניה כתיירים אינם צריכים להצטייד 
באשרות . סוכני נסיעות מזרח גרמניים מציינים כי לאחרונה ניכרת התעניינות 
רבה בישראל . בשבוע שעבר שהו בישראל מומחי תיירות מזרח גרמניים אחדים במסגרת 
קבוצה שהוזמנה למסע פירסום על ידי מיכאל רידל , מנהל משרד " סקובה רייזן " 
בשטוטגארט . 
