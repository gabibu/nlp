בטבריה נמצאים במשא - ומתן עם מחלקת העלייה והקליטה של הסוכנות על הפיכת 
מלונות אלה למרכזי קליטה . התוכנית תבוצע אם הקליטה הישירה לא תענה על קצב 
העלייה המוגבר . נציג המלונות בטבריה , אברהם קוגל , מסר כי בסוף השבוע 
הגיע אליו מכתב רשמי ממחלקת העלייה בסוכנות שבו התבקש לדווח על המלונות המעוניינים 
בהסדר . קוגל כבר שלח את הדו"ח , וציין את גדלם של חדרי האוכל והחדרים , 
וכן את המרחקים שבין המלונות השונים , עובדה חשובה למחלקת העלייה בסוכנות , 
משום שכדי לרכז פעולות משותפות , כגון טיפולים רפואיים , הדרכה והוראת 
עברית וריכוז של פעילויות חברתיות , רצוי שהעולים לא יפוזרו על שטח גדול . 
מנהל אגף הקליטה והעלייה של הסוכנות היהודית , ברכיה מנצורי , אישר כי 
אכן הוחל במו"ם עם קבוצות של מלונות ואכסניות נוער , ברחבי הארץ וביניהם 
מלונות קריית - שמואל בטבריה . הוא הדגיש , כי לאחרונה גבר קצב העלייה 
ולעומתו יש סחבת בקצב שיפוץ בתים . 
