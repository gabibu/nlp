בון ( ע"ר וע"ץ ) . מקורות בממשלת מערב - גרמניה מסרו אתמול , כי אלבניה 
הבהירה שההקלות על נסיעות אזרחיה לחו"ל אינן מתייחסות לאלה שנמלטו לכמה שגרירויות 
בטיראנה וביקשו מקלט מדיני . שדר זה נראה כמכה למאמצי הדיפלומטים להביא 
להוצאת אזרחים אלה מהמדינה . המקורות אמרו , כי ממשלת אלבניה שלחה שדר בעניין 
זה לשגרירויות הנוגעות בדבר . בשדר נאמר , כי התקנות החדשות בכל הקשור 
לנסיעות אזרחי אלבניה לחו"ל , אין בהן כדי לערוב למעבר חופשי אל מחוץ לאלבניה 
לאנשים שנמלטו אל תוך השגרירויות . הפרלמנט האלבני אישר שורה של תקנות חדשות 
בתחום הכלכלי ובתחום זכויות האזרח לפני חודשיים , כדי לרכך במידת - מה את 
התדמית הנוקשה של מדינה זו . תקנות אלה כוללות זכות לנסיעה לחו"ל , בפעם 
הראשונה מזה 04 שנות השלטון הקומוניסטי הנוקשה . עיתוני אלבניה גינו אתמול 
את מה שהם כינו " ניסיונות להכתים את תדמיתה של המדינה הקומוניסטית האחרונה 
באירופה " . העיתונים יצאו עם מכתבים למערכת מצעירים וזקנים , שהודיעו על 
תמיכתם במפלגה הקומוניסטית ובמנהיגה ראמיז אליה , בעקבות המהומות בטיראנה 
ופריצתם של מאות אנשים לשגרירויות . בבריטניה מסר הבי - בי - סי כי מספר 
האלבנים שברחו או פרצו לתוך שטחי השגרירויות הזרות בטיראנה מגיע ל008 , 
כשבשגרירות מערב - גרמניה נמצא המספר הגדול ביותר . עד עתה , הוערך מספרם , 
לפי דיווחי דיפלומטים , ב002 בלבד . " הקהילייה האירופית קוראת לאלבניה 
לאפשר לפליטים שמצאו לעצמם מקלט בשגרירויות שונות בטיראנה ביומיים האחרונים , 
מעבר חופשי ובטוח אל מחוץ למדינה " . כך הודיע אתמול משרד החוץ המערב - 
גרמני . דובר המשרד אמר , כי הקהילייה האירופית תובעת ביצוע רפורמות מהירות 
וכיבוד מלא של זכויות האדם באלבניה . עוד אמר הדובר , כי הצהרת הקהילייה 
האירופית ברוח זו תימסר למשרד החוץ האלבני , על - ידי השגריר האיטלקי בטיראנה . 
על תוכן ההצהרה הוחלט שלשום במועצת הקהילייה האירופית בבריסל , אמר הדובר . 
מזכ"ל האו"ם , פרז דה - קויאר , שיגר איגרת לממשלת אלבניה , ובה קריאה 
לכבד את ההבטחות בדבר זכויות האדם שעליהן מסרה לפני כמה חודשים . בטיראנה 
עלה אתמול מספר האלבנים שבאו לבקש מקלט בשגרירות ההונגרית לששה , לאחר שגבר 
ואשה טיפסו על החומה ונכנסו לחצר השגרירות . כך הודיע דיפלומט הונגרי בבירה 
האלבנית . " השערים שלנו אינם כל - כך גבוהים " , אמר הדיפלומט אנטאל הייזר 
לכתב רויטר בשיחה טלפונית . ביום ראשון הסתננו ארבעה גברים אלבנים לשגרירות 
ההונגרית . 
