ראשי הכפר מנדא בגליל המערבי פועלים להרגיע את הרוחות בכפר , ובעיקר בקרב 
בני משפחת עומר אחמד עודה , שעל - פי החשד נרצח על - ידי ניר עפרוני מקיבוץ 
דליה ואלי וענונו מבת - ים . ראש מועצת הכפר , זיתן מוחמד , אמר אתמול 
כי הוא פועל אישית אצל משפחת הנרצח והציבור בכפר , במטרה להרגיע את הרוחות 
ולמנוע תסיסה מיותרת . זיתן מוחמד , המשמש גם כדובר ועד ראשי הרשויות הערביות , 
פנה לראשי היישובים האחרים במגזר הערבי , וקרא לשמור על הסדר . מוחמד 
סיפר , כי נדהם לשמוע שהרקע לרצח תושב כפרו הוא לאומני . בשנים האחרונות 
היו בכפר בטוחים , כי הסיבה היא שוד או מעורבות בפלילים . מפקד משטרת מרחב 
חיפה , תת - ניצב יוסף לוי , אמר כי המשטרה נערכת בעיקר בתחום המודיעיני 
לכל אפשרות של ניסיון להפרות - סדר בעקבות גילוי פרטי הפרשה . תת - ניצב 
לוי הסביר את הסיבה לבקשת המשטרה לצו איסור פרסום על העובדה ששני העצורים 
מואשמים ברצח על רקע לאומני , בשל האווירה ששררה בציבור מאז הרצח בראשון - 
לציון . ניר עפרוני , בן 72 מקיבוץ דליה , ואלי וענונו , בן 33 מבת - 
ים , חשודים כי רצחו את הצעיר ממנדא לפני שש שנים כנקמה על רצח החיילת הדס 
קדמי . כך נמסר אתמול בבית משפט השלום בחדרה , לאחר שהוסר צו איסור הפרסום 
מעל אחדים מפרטי הפרשה . הרצח אירע בלילה שבין 41 ל51 בדצמבר 4891 , שלושה 
ימים לאחר שנתגלתה גופתה של הדס קדמי . על - פי החשד , נסעו השניים מקיבוץ 
דליה לתחנת הדלק במחלף זכרון יעקב . הם הכירו , ככל הנראה , את נוהלי 
העבודה בתחנה , וידעו כי בשעות הלילה נמצא במקום רק עובד ערבי . וענונו 
ועפרוני ניגשו לתדלק את המכונית , ואז שלפו סכין ורצחו בדקירות את עומר 
אחמד עודה . אחרי - כן פתחו את קופת התחנה והוציאו ממנה סכום כסף קטן , 
במטרה להטעות את חוקרי המשטרה , כאילו מדובר בשוד אלים , שהסתיים ברצח . 
המשטרה פתחה אז בחקירה נמרצת , בניסיון לפענח את פרשת הרצח , ועצרה חשודים 
רבים אך לשווא . לא היה בידיה אף קצה חוט , שיכול היה להובילה למבצעי 
הרצח . קפידבינהפרשה כולה נחשפה לאחר שאלי וענונו נעצר בנהריה בחשד לעבירות 
רכוש והתפרצויות . במהלך חקירתו התוודה , להפתעת חוקריו , כי ביצע את 
הרצח בזכרון יעקב . לדבריו , חשף את הפרשה לאחר שמצפונו הציק לו מאז ביצוע 
הרצח . החקירה הועברה למשטרת חיפה . וענונו שיתף פעולה , והודה במעשה . 
לאחר שהובא להארכת מעצרו , הפתיע שוב את חוקריו . אז סיפר , כי לרצח 
היה שותף ניר עפרוני מקיבוץ דליה , חייל בשירות סדיר באותה תקופה . עפרוני 
נעצר , והודה אף הוא ברצח . השניים שחזרו את הרצח לעיני מצלמות המשטרה . 
הסכין , שבאמצעותו נרצח עודה , לא נמצא . פרסום הפרשה עוכב ימים אחדים , 
בשל חשש המשטרה כי פרסום הרצח ומניעיו יעורר מהומות . שני החשודים , עפרוני 
ווענונו , נעצרו בסוף השבוע שעבר ל31 יום . כתב אישום בפרשה יוגש לבית 
המשפט המחוזי בחיפה עד מועד סיום מעצרם . באותן שנים נקלט אלי וענונו בקיבוץ 
דליה במסגרת קליטת אסירים , המבקשים לעבור שיקום בקיבוץ . בקיבוץ אמרו 
אתמול , כי בינו לבין עפרוני שררו יחסים קרובים . מזכיר קיבוץ דליה , 
אהוד כץ , אמר : " קשה לנו לעכל , שבן הקיבוץ עסק ברצח על רקע לאומני . 
ניר מעולם לא עסק בנושאים פוליטיים , וכל הנושא הלאומני היה רחוק ממנו . 
אנו המומים וכואבים " . מזכירות הקיבוץ החליטה לסייע לעפרוני ולהעניק לו 
סיוע משפטי . בקיבוץ דליה אומרים , כי ישקלו מחדש את הקשר שבין חברי הקיבוץ 
לבין אסירים , העוברים שיקום . עם זאת , אין בינתיים כל כוונה לבטל את 
הקשר בין האסירים , הנמצאים כבר בקיבוצים השונים , לבין חברי הקיבוצים . 
בקיבוץ כפר מסריק , שבו מתגוררים הוריה של הדס קדמי , התקבלה אתמול הידיעה 
בתדהמה רבה . בקיבוץ מדגישים , כי לא היה כל קשר בין החשודים ברצח לבין 
החיילת . אתמול ביקשו חברי הקיבוץ שלא להטריד את המשפחה . במזכירות הקיבוץ 
הוקם צוות חברים , המסייע לבני משפחת קדמי . קפידבינבדיון אתמול בבית המשפט 
בחדרה התייחס השופט טל שחר לידיעה על חקירת רצח הערבי , ששודרה בתוכנית 
" ערב חדש " בטלוויזיה החינוכית , ומיד לאחריה נערך ראיון או ידיעה , 
" שבה נזכר שמה ועיסוקה של מי שקשורה במניע לרצח , דבר שהיה יותר מרמז 
דק לציבור הרחב , וניסיון להתחכם ולהפר את צו איסור הפרסום " , כדבריו . 
עורך " ערב חדש " , יוסי רונן , אמר בתגובה : " הטלוויזיה החינוכית מבקשת 
להבהיר , כי בראיון שהתקיים ביום שני בתוכנית ערב חדש עם מזכיר קיבוץ דליה , 
אהוד כץ , ועם בלהה גרוסמן , אמו של ניר עפרוני , לא היו כל ידיעה , 
ראיון , רמז , או אזכור באשר למניע הרצח , שבגינו עצורים ניר עפרוני 
ואלי וענונו . לפיכך , לא היתה כל הפרה של צו איסור הפרסום , שניתן על - 
ידי בית המשפט לבקשת המשטרה " . רונן אמר , כי אם יהיה השופט שחר מעוניין 
בכך , תעביר אליו מערכת " ערב חדש " את קלטת התוכנית , כדי לשכנעו שאיסור 
הפרסום לא הופר כלל . לטענתו , דבריו של השופט כי לאחר הראיון עם מזכיר 
הקיבוץ ואמו של עפרוני הוזכר שמה ועיסוקה של " מי שקשורה למניע הרצח " 
אינם נכונים , וכנראה הוטעה השופט על - ידי גורם אחר . 
