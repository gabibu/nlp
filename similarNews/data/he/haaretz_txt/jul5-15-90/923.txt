ועדת הספורט של הכנסת תקיים דיון מיוחד בנושא דו"ח מבקרת המדינה על ההתאחדות 
לכדורגל שהתפרסם באחרונה . הדיון יהיה ב - 32 בחודש . את הדיון יזם יו"ר 
ועדת הספורט , חבר הכנסת מיכאל בר - זוהר , שאמר אמש ל"ספורט הארץ " : 
" הדו"ח חריף ובכוונתנו לדון במימצאיו ולנתח אותו לעומק " . לדיון הוזמנו 
מבקרת המדינה מרים בן - פורת , חברי ועדת ביקורת המדינה , חברי ועדת החינוך 
והתרבות , חברי ועדת הספורט וראשי ההתאחדות לכדורגל . " נבקש לברר אם ההאשמות 
בדו"ח נכונות ומה נעשה לתיקון הליקויים " , אמר חבר הכנסת בר - זוהר . " אם 
דיון אחד לא יספיק , נקיים דיון נוסף " . חבר הכנסת בר זוהר הדגיש כי מבקרת 
המדינה אינה נוהגת לבוא לישיבות של ועדות הכנסת השונות , אלא לדיונים של 
ועדת ביקורת המדינה . הוא ציין את חשיבות השתתפותה של הגברת בן - פורת בדיון 
שיהיה בוועדת הספורט . בשבוע הבא תקיים ועדת הספורט יום עיון בנושא חוק הסדר 
ההימורים בספורט . בשלב מאוחר יותר תדון הוועדה בהצעה שהגיש יצחק לוי מהמפד"ל 
שלא לקיים מישחקי כדורגל בשבתות . 
