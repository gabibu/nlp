מעטות המקהלות המסוגלות לשיר בצלילות כה נקייה את מרווחי הטריטונוסים התובעניים 
של אבל ארליך . מנצחה של מקהלת " אנקור " , ארנון מירוז , בחר במכוון 
רפרטואר קשה ויומרני , אך לא בהכרח רב - עניין . הרקוויאם של קרול ברנט 
הוא אמנם יצירה מודרנית , אך החזרות של תוכנית צלילים היורדים במרווחים 
דיאטוניים בראשית כל פרק , היכו שיממון . " אור הנצח " הצטיין בצליל 
ראש מושלם וטכניקת הידהוד מרשימה , בעיקר בשירתן של הסופרן קרן פלולי 
והמצו - סופרן איילת כרמון . בדייקנות מופתית שרה המקהלה ארבעה מזמורים כנסייתיים 
מאת בריטן , שעיקרה כל תמצית תוססת מהמלחין הזה . קטעי האוניסונו לא 
תמיד נשמעו מגובשים , ובהעפילם לגבהים היתה שירתם צווחנית מעט . רענן , 
קצבי ושירתי יותר היה " שיר החיזור " מאת שוברט . שני קטעי טריו מתוך 
" חליל הקסם " של מוצרט זכו לביצוע שהצטיין בזוך מלאכי . בחלקו השני של 
הערב הוכיח ארנון מירוז , שבעזרת סדר ומשמעת והרגלי עבודה נכונים , כל 
אתגר אפשרי להשגה עם ילדים . הטכניקה המלוטשת של אופן הפקת הצליל , פתיחה 
וסיום של פראזות מוסיקליות , השתקפו גם בביצוע שירי - עם . אך מעבר לאיכות 
הביצוע הנדירה , היתה הספונטניות המתוכננת של המלאכים המאולפים בעוכרי 
חדוות הנעורים . 
