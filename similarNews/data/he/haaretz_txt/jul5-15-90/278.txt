אתמול , כאשר התכנסה לשכת מפלגת העבודה כדי לדון בדרישת רבין על סיום תהליך 
ההתמודדות על הנהגת המפלגה לא יאוחר מסוף יולי , היה ברור לכל כי העימות 
בין רבין לפרס הוא בלתי נמנע . סבב של פגישות שערך מזכ"ל המפלגה במשך היום 
עם נציגי המחנות לא הביא לפשרה המיוחלת . רק במהלך הפסקה בת חצי שעה בדיונים , 
נמנע ניסיון של שמעון פרס להשתלט על ניהול הדיון בלשכת המפלגה , ולמנוע 
בתוקף תפקידו כיו"ר כל דיון או החלטה בשאלת ההתמודדות . ההתרוצצות החלה 
אתמול בשעות הבוקר , כאשר יצחק רבין העביר לידי חריש את הצעת ההחלטה של 
אנשי מחנהו , לדיון בלשכת המפלגה . ההצעה הקצרה קבעה : " לאור פסיקת 
ועדת החוקה , הלשכה מחליטה להמליץ בפני המרכז כדלקמן : 1 . יש לבחור בהקדם 
ולא יאוחר מ09 . 7 . 03 : א . את יו"ר המפלגה שיהיה גם הראשון ברשימת המועמדים 
של המפלגה לכנסת ה31 . ב . את מועמד מפלגת העבודה לכהונת ראש הממשלה בכנסת 
ה31 . 2 . סדרי הצגת המועמדים והבחירה ייקבעו ע"י מזכ"ל המפלגה " . משנודע 
לשמעון פרס על ההצעה דרש לבטל את כינוס המפלגה ותבע שוועדת החוקה תתייחס 
ראשית כל להצעתו החדשה של רבין . פרס גם טען כי לא ייתכן שהוא ואנשיו יקבלו 
את נוסח ההחלטה רק שעות ספורות לפני כינוס המרכז . בינתיים זימן ח"ך מיכה 
חריש לדיון בלשכתו את ראשי המטות של רבין ופרס , מוטה גור ונסים זווילי , 
כדי לנסות ולהגיע להבנה . גור תבע כי כל פשרה שתתקבל תהיה מלווה בהחלטת 
המפלגה על התמודדות , ואילו זווילי טען כי לא ייתכן לקיים בלשכה דיון ויש 
לדחותו לפחות בשבוע נוסף . הצדדים יצאו להתייעצות ונקבעה פגישה נוספת בצהריים . 
בעקבות הערות של משפטנים בקרב מחנה פרס לגבי החלטת ועדת החוקה בראשות פרוף 
ליבאי , התכנסה ועדה זו פעם נוספת בצהריים וקיבלה החלטה לפיה " אין 
זה סביר שרק יו"ר המפלגה יוכל ליזום הצעת החלטה בלשכה או במרכז בדבר המועד 
הנראה לו מתאים לסיום תקופת כהונתו . כך גם אין זה סביר שכל אימת שהמרכז 
יקבע שיש מקום לבחירה מחדש , יכנו את סיום " הקדנציה " כ"הדחה " מבחינה 
חוקתית , וזאת משום שאין הגבלה ברורה מראש על משך תקופת הכהונה של יו"ר 
המפלגה " - נאמר בפסיקה המחודשת של ועדת החוקה . גם בפגישה השנייה בצהריים 
התקשה מזכ"ל המפלגה להגיע להסכמה בין ראשי מחנות פרס ורבין . חריש הציע 
פשרה שלפיה יסכים פרס לכינוס מרכז המפלגה ב22 ביולי ומנגד יסכים רבין שלא 
לקבוע בהחלטה , שהליך סיום הבחירה המחודשת יסתיים בסוף יולי . ח"ך גור 
התנגד להצעה , מתוך חשש שפרס ברגע האחרון ינסה לטרפד גם את כינוס המרכז . 
חריש קיים סיבוב פגישות נוסף כולל שיחות נפרדות בין רבין לפרס , אך גם 
בפגישות אלה לא הושגה הסכמה . ישיבת הלשכה נפתחה ונראה היה כי העימות בין 
הצדדים הוא בלתי נמנע . חריש החליט על הפסקת הדיונים למשך כחצי שעה ובמהלכה 
ניסה פעם נוספת להגיע לפשרה בין פרס ורבין והפעם הצליח . חצי שעה לאחר 
מכן התכנסה הלשכה וכמעט פה אחד אישרה את ההצעה הקובעת כי מרכז המפלגה יתכנס 
ב22 ביולי ויחליט אם לקיים את ההתמודדות ואף יקבע את המועד לכך . בתום 
הישיבה הודיע רבין כי לא יוותר על ההכרעה במפלגה עד סוף יולי ואילו פרס אמר 
כי יש להפסיק את אווירת ההתמודדות במפלגה . 
