, 41 תלמידי תיכון פלשתינים התחילו אתמול את בחינות הבגרות בגדה המערבית . 
הבחירות , המתנהלות על פי תוכנית הלימודים הירדנית , מתקיימות ב591 מרכזים 
בגדה והן יימשכו כשבועיים . בין הנבחנים גם 004 אסירים הכלואים בששה בתי 
כלא ברחבי הגדה ובישראל . לרגל פתיחת הבחינות התאחדו כל הגופים הלאומיים 
הפועלים בגדה , בכלל זה תנועת החמאס , בקריאה לתלמידים לקיים את הבחינות 
כסידרן . במהלך האינתיפאדה הגיעו גופים אלה למסקנה , כי סגירת מוסדות החינוך 
הפלשתינים כתוצאה ממהומות שארגנו תלמידים , פגעה בעיקר בפלשתינים עצמם ולפיכך 
חוזרים וקוראים המוסדות הלאומיים לתלמידים בכל הכרוזים האחרונים להפריד 
בין פעילויות האינתיפאדה לבין הלימודים . היום לא יתקיימו בחינות בגדה בגלל 
השביתה הכללית שמתוכננת להיום יום תחילת החודש ה23 של האינתיפאדה , לפי 
יומן האירועים של אש"ף ( תנועת החמאס מציינת תאריך שונה לפרוץ ההתקוממות ) 
. במינהל האזרחי החליטו שלא לגרום לתסיסה בקרב התלמידים ולהימנע מקיום 
הבחינות ביום זה . אתמול סייר ראש המינהל האזרחי בגדה תא"ל שייקה ארז , 
מושל נפת רמאללה אל"ם שמואל אטינגר , קצין מטה חינוך ד"ר פוואז כמאל וקצינים 
נוספים באולמות של בתי ספר באזור רמאללה שם התקיימו בחינות . להערכת גורמים 
בטחוניים ישרור שקט באזור במהלך השבועיים של הבחינות . רצף האירועים האחרונים : 
חג הקורבן המוסלמי , ביקורי הקיץ מירדן , שידורי המונדיאל ועתה בחינות 
הבגרות , יצרו בשבועות האחרונים אווירה של שקט יחסי בשטחים וניכרה ירידה 
משמעותית באירועים אלימים . 
