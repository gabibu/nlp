מטוסי חיל האוויר הישראלי חזרו והפציצו אתמול , תוך יממה , יעדי מחבלים 
בתוך לבנון . על פי הודעת מקורות צבאיים נמסר , כי הופצצו בסיסי מחבלים 
של ארגון החיזבללה ליד גרגוע , מצפון לרצועת הביטחון . לפי אותם מקורות , 
המטרות נפגעו וכל מטוסי חיל האוויר שבו בשלום . הבסיס שהופצץ שימש יציאה 
לפיגועים של ארגון החיזבללה . זו ההתקפה ה21 בלבנון , של מטוסי חיל האוויר 
מאז חודש ינואר השנה . מקורות זרים בלבנון וכן סוכניות הידיעות , דיווחו 
על הפצצות כבדות של מטוסי חיל האוויר , וכן על כך שהמחבלים הכריזו כוננות 
בכל בסיסיהם , מצפון לרצועת הביטחון . שלשום הפציצו מטוסי חיל האוויר יעדי 
מחבלים צפונית לטריפולי , באיזור סולטן יעקב ובאיזור חאן חייט , שם מצויים 
בסיסי החזית העממית לשחרור פלשתין המפקדה הכללית , ארגונו של אבו גיבריל . 
בהפצצה זו נפגעו שמונה מחבלים . קפידבינצידון , ( ע"ץ וע"ר ) . חיל 
האוויר הישראלי השמיד בנין בן שלוש קומות ששימש כבסיס צבאי של חיזבאללה , 
ממזרח לצידון , מוסר כתב סוכנות הידיעות הצרפתית . תקיפה זו , השלישית 
בלבנון תוך 84 שעות , נערכה על ידי ארבעה מפציצי - קרב , נגד מוצבים של 
חיזבאללה בעין בוסואר ובגרגוח מסר ארגון חיזבאללה בביירות . הטילים פגעו 
פגיעה ישירה בבניין , ומספר אנשי חיזבאללה נקברו מתחת לחורבותיו , מסרו 
אנשי הצלה במקום , בלי שידעו למסור סיכום מדוייק של ההנפגעים , שעה לאחר 
התקיפה . בסיס צבאי זה של חיזבאללה נמצא באזור איקלים א - תופאח , שם מתנגשים 
אנשי חיזבאללה זה 81 חודשים עם המיליציה השיעית היריבה אמל , הנתמכת על 
ידי סוריה . סוכנות רויטר מוסרת מפי מקורות בטחוניים בדרום לבנון , כי 
שישה מטוסים ישראליים תקפו בטילי אוויר - קרקע מוצבים של חיזבאללה בכפרים 
גרגוח ועין בוסואר , 04 ק"ם מדרום לביירות . בידיעות ראשונות נמסר כי לפחות 
ארבעה אנשים נפצעו בתקיפה בת חמש הדקות . בניין בעיר בוסואר נפגע פגיעה 
ישירה ונהרס לחלוטין . עד ראייה אמר : " עשן עדיין מיתמר מעל האזור שהופצץ 
ואמבולנסים של חיזבאללה חשים למקום כדי לפנות נפגעים " . דובר של חיזבאללה 
בביירות האשים את אמל כי " פתחו באש לעבר אנשי העזרה הראשונה שחשו למקום 
ההפצצה , ודבר זה מוכיח את שיתוף הפעולה בין אמל לבין הישראלים . הוא הוסיף 
כי " גיוס כללי מוכרז בשורות חיזבאללה בכל החזיתות , מול האוייב הציוני " . 
