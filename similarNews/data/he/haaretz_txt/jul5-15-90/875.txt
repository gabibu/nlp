כל נהג חדש , בשנה הראשונה לנהיגתו , יהיה חייב להתקין על השמשה האחורית 
במכונית שבה הוא נוהג שלט שעליו כתוב " נהג חדש " . כך קובעת תקנה שעליה 
חתם שר התחבורה משה קצב . מטרת התקנה היא להזכיר לנהג החדש להיזהר , וליידע 
נהגים אחרים להתנהג בזהירות כלפי אותו נהג . הנושא נמצא כרגע בהכנה לקראת 
ייצורו של שלט אחיד שיופץ בקרוב . משרד התחבורה יפרסם הנחיות ברורות למשרדי 
הרישוי על צורת התקנת השלט . השר קצב אמר אמש ל"הארץ " , כי החליט להאריך 
לשנתיים את הרישיון - לתנאי של נהגים חדשים . רק אם ינהגו בלא עבירות , 
יקבלו את רישיון הנהיגה הקבוע . כיום קיימת התנייה כזו למשך שנה אחת בלבד . 
הוא הוסיף , כי קיבל את אישורו של היועץ המשפטי לממשלה לאסור על מכורים 
לסמים ולאלכוהול לנהוג בכבישים . מתחילת יולי 09 הוחל ביישום מתכונת חדשה 
בבחינות נהיגה , כדי להבטיח שמקבל רישיון הנהיגה יהיה מיומן ומקצועי יותר . 
שיעורי הנהיגה יתקיימו גם מחוץ לערים , בשעות החשיכה ובתנאים מכבידים . 
בראשית יולי 09 נכנסה לתוקפה תקנה חדשה המחייבת את המוסכים לדווח למשרד הרישוי 
על - גבי טפסים מיוחדים שנמסרו להם , על כל רכב במוסך שיימצא בו ליקוי בטיחותי 
חמור במערכות ההיגוי , הבלמים , הצמיגים והאורות , ושלדעת מנהל המוסך 
עלול לגרום לתאונה בהמשך נסיעתו של הרכב . במידה שבעל הרכב יסרב לתקן הרכב 
לאחר שיימצאו בו הליקויים הללו , חייבים המוסכים לדווח על כך למשרד הרישוי , 
ובעל הרכב יזומן למשרד הרישוי לבדיקת כשירות הרכב . 
