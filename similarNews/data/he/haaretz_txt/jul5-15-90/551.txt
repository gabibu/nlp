במכתב ששלח ח"ך דדי צוקר ( רץ ) לשר הביטחון , משה ארנס , לפני עשרה 
ימים , הוא תובע לחקור שורה של אירועים במחנה הפליטים דיר - אל - באלח . 
לדברי צוקר , מדובר ב"אירועים קשים שלא נחקרו ולא דווחו , ובהם מעורבים 
חיילי צה"ל וקצין מהמנהל האזרחי " . צוקר כותב , כי ב1 במאי נפגעה חיילת 
המשרתת במנהל האזרחי בדיר אל באלח , מאבן שהושלכה לעברה . בתגובה לפציעתה , 
יצא קצין מהמנהל האזרחי בדרגת סגן בשם ערן , כשהוא מלווה בשני חיילים נוספים . 
לטענת צוקר , תפשו החיילים והקצין חמישה תושבים שניקרו על דרכם והיכו בהם 
מכות קשות בכל חלקי גופם . לתושבים שהוכו ונפצעו לא היה כל מושג לסיבת הכאתם . 
אירוע נוסף שעליו כותב צוקר לשר הביטחון , אירע בשבוע השני של חודש מאי , 
כאשר אותו קצין מהמינהל האזרחי עצר תושב מקומי בדיר אל באלח , ובעקבות 
החקירה התעלף הנחקר בנסיבות לא ברורות . באירוע אחר ריססו סגן ערן וחייל 
נוסף על קירות מסגד במחנה הפליטים את הכתובת : " עם ישראל חי ומגן דוד " . 
כשנודע האירוע לראש המנהל האזרחי , הוא שפט את החייל לשבועיים ריתוק לבסיס , 
אך לא נקט שום צעדים נגד מפקדו . התלונה הרביעית עליה כותב צוקר אירעה ב09 . 
5 . 72 , לאחר רצח שבעת הפועלים הערבים בראשון לציון . בהתנגשויות בין 
תושבים לצבא , נורה למוות תושב בשם אבו דייב . לדברי צוקר , יש בידו עדויות 
שדיווח חיילי צה"ל על האירוע היה שקרי . ידוע לו כי אבו דייב נורה בקליע 
כדור חי שהיה אסור בשימוש . עוד כותב צוקר , כי חיילי צה"ל המשרתים בחטיבה 
הדרומית , ממשיכים להשתמש במונח " מלוכלכים " בהתכוונם לערבים , ועושים 
כן גם ברשתות הקשר . היועץ לענייני תקשורת של שר הביטחון אישר , כי מכתבו 
של צוקר אכן התקבל והועבר לבדיקה . לכשתסתיים , יקבל ח"ך צוקר תשובה . 
