למה לא נותנים לי סיכוי לנצח את הסרטן ? שאלה לפני כשלושה שבועות נינה שאל , 
תושבת קריית ביאליק , הנאבקת זה חמש שנים במחלת סרטן בלוטות הלימפה . 
היא נאלצה לפתוח במאבק ציבורי כדי לזכות בטיפול במחלקה ההמטולוגית במרכז 
הרפואי " הדסה " בירושלים , בתרופה ניסויית שפותחה ומיוצרת במכון בסן 
דיאגו בקליפורניה . היה זה בעקבות הדרישה להמציא ערבות שתבטיח כיסוי לבית - 
החולים כנגד תביעת נזיקין , אם שאל תגיש כזאת בגין נזק מהטיפול . התרופה , 
סי - די - אי 2 ( כלורו - דיאוקסי - אנדינוזין ) , מיוצרת על - ידי המכון 
ונמצאת בתהליך ניסוי קליני גם בארצות - הברית . היא הוכחה כיעילה אצל חלק 
מחולים הסובלים מסרטן בלוטות הלימפה . בניסויים בחו"ל הוברר שאין לה תופעות - 
לוואי קשות , כמו הקאות או נשירת שיער בעקבות טיפולים כימותראפיים . במקרה 
של שאל הציב המכון האמריקאי תנאי ל"הדסה " , כהרשאה לשימוש בתרופה , שיש 
לחתום על מסמך משפטי שלפיו אם יתעוררו תביעות נזיקין בשל שימוש בתרופה , 
הן בארץ והן בחו"ל , בית - החולים יישא באחריות לפיצוי . בית - החולים 
סירב לחתום , מאחר שתביעה זו חורגת מתנאי הכיסוי הביטוחי שלו . בעקבות 
המאבק שניהלה שאל , חברת הביטוח " הפניקס " הסכימה לתת בלא כל תמורה כיסוי 
ביטוחי לבית - החולים עד מיליון דולר , ושר הבריאות , במחווה הומנית , 
חתם על ערבות בשם משרד הבריאות למקרה שסכומי תביעה יהיו מעל מיליון דולר . 
המקרה של שאל נחשב חריג בארץ , אולם ההתפתחות המואצת של הרפואה תביא עמה 
בוודאי עוד פניות כאלה . משום כך מנהל חבר - הכנסת יאיר צבן פעילות נמרצת 
לתיקון החקיקה הקשורה בניסויים קליניים . הניסויים הרפואיים בבני - אדם בבתי - 
חולים מוסדרים היום ב"תקנות בריאות העם " ( ניסויים רפואיים בבני - אדם ) 
, תש"ם 0891 . תקנות אלה מסדירות את הדרכים לקבל אישור לניסוי ואת סמכויותיו 
של משרד הבריאות בנושא זה , אולם אין התיחסות ישירה בחוק לכיסוי הביטוחי 
של מבצעי הניסויים בפני תביעות נזיקין . שלב הניסוי הקליני בבני - אדם 
הוא השלב הבעייתי ביותר בפיתוח תרופה חדשה , מכיוון שהוא מחייב את מפתח 
התרופה לעמוד באמות - מידה מחמירות ביותר . הניסויים הקלינים של תרופות חדשות 
מתבצעים בדרך - כלל בשלושה שלבים , ובכל שלב גדל מספר המשתתפים . השלב 
הראשון מתבצע במתנדבים בריאים , המקבלים תשלום על הסיכון שבהסכמה להשתתף 
בניסוי . מטרת הניסוי במתנדבים הוא לבדוק את מידת רעילות החומר ( לאחר 
שהרעילות נבדקה קודם בבעלי - חיים , ובחלק מהמקרים גם בחולים סופניים ) 
כיצד היא נספגת במערכות הגוף ומופרשת ממנו , מהן תופעות - הלוואי , ועל 
פי זה , מהו המינון האופטימלי לבני - אדם . הניסוי נעשה בפיקוח רפואי מלא . 
אם תוצאות השלב הראשון חיוביות מבחינת הרעילות ותופעות - הלוואי , עוברים 
לשלב השני ניסוי בחולים במחלה שלשמה פותחה התרופה . בניסוי זה משתתפים 
חולים במחלה והוא נערך בד בבד בקבוצת - בקרה שמקבלת טיפול - דמה , כדי 
לקבוע ביתר ודאות את יעילות התרופה . יש מקרים שתהליך הניסוי במחלות ממאירות 
מתקצר , כפי שקרה באי - זי - טי , שפותחה כנגד מחלת האיידס . בארצות - 
הברית , עקב לחץ של חולים , אושר השימוש בתרופה ארבעה חודשים בלבד לאחר 
התחלת הניסויים הקליניים . הדבר התאפשר הודות לניסוי הרחב שנעשה בתרופה 
בעולם והממצאים החיוביים שהתקבלו לגבי בטיחותה . בעקבות האישור בארצות - 
הברית הוכנסה התרופה לשימוש גם בארץ . קפמאבינמנהל המחלקה ההמטולוגית ב"הדסה " , 
פרוף אליעזר רחמילביץ : " נינה שאל פנתה אלינו כדי לקבל טיפול . הגענו 
למסקנה , לאחר שבדקנו את מהלך הטיפול במחלתה , כי אין לנו הצעה טובה יותר 
בעבורה . לי כרופא לא היה מה להפסיד . הסירוב של בית - החולים בארצות - 
הברית לקבל את חתימת החולה ובני משפחתה על כך שהם מסירים כל אחריות מבית - 
החולים , והדרישה מבית - החולים לערבות , נובעים מהעובדה ששום חברת תרופות 
טרם קיבלה על עצמה את החסות ( על התרופה ) . התרופה לא קיבלה עדיין אישור 
פורמלי של רשויות הבריאות , היא מיוצרת בשלב זה בידי הרופאים בבית - החולים , 
והם פשוט רצו להבטיח את עצמם בפני כל תביעה של נזיקין . לדעתי , אם החולה 
בדעה צלולה ויש קשר טוב אתו , יש להסתפק בחתימתו , כפי שמקובל בניסויים 
המבוצעים , כפוף כמובן לאישור ועדות הלסינקי של בתי - החולים ( ועדות שפועלות 
בבתי - חולים על בסיס המלצות שאומצו בעצרת ההסתדרות הרפואית העולמית ה81 
בהלסינקי ב4691 ועודכנו בוועידה ה92 , בטוקיו , ב5791 ) . " על - פי 
אישור ועדת הלסינקי של בית - החולים , אנו מבצעים היום ניסוי בתרופה חדשה , 
לודרבין , לטיפול בסוג מסוים של בלוטות הלימפה . ניסוי זה נעשה בתיאום 
עם המכון הלאומי לסרטן בארה"ב , שתוצאות הניסוי מדווחות לו . מנסים גם 
תרופה חדשה שפותחה באנגליה , פנטוסטטין , שמיועדת לטיפול בחולי לוקמיה 
של תאים שעירים " . פרוף רחמילביץ הוסיף כי " הציפיות מכל ניסוי כזה הן מינימליות . 
לא מצפים לנסים . לפעמים משיגים נסיגה זמנית , ואם אין תופעות - לוואי , 
למדנו משהו ובפעם הבא ננסה ליישם אותו בשלבים מוקדמים יותר של המחלה . 
תרופה חדשה בדרך - כלל נדחפת על - ידי חברת תרופות עשירה ומקבלת התוויות 
רחבות . אחר - כך באות האכזבות , ויש ירידה בהתוויות ולבסוף היא מתייצבת 
על התוויות מסוימות . למשל , האינטרפרון , שהיום יש לו התוויה לסוג מסוים 
של לוקמיה . וגם זאת לא המלה האחרונה , מאחר שלתרופה תופעות - לוואי . 
אחת החולות בלוקמיה שאנו שמנסים בה היום תרופה חדשה טופלה בעבר ללא הצלחה 
באינטרפרון . " תפקידנו בבית - החולים להיות עם היד על הדופק , להיות 
מעודכן לגבי תרופות חדשות שמופיעות בשוק המדעי , ולנסות ליישם את המידע 
על החולים מהר ככל האפשר . קבלת מידע רפואי אינה בעיה . המידע זורם היום 
אל רופאים בכל היבשות , באמצעות פרסומים רפואיים , בכנסים רפואיים . 
אלא שישראל היא שוק קטן לנסויים קליניים ויש גם בעיות של חרם ערבי . חברות 
תרופות שכבר רשמו פטנט על הפיתוח מעדיפות לבצע את הניסויים בארצות גדולות 
ועשירות יותר , באירופה או בארצות - הברית . למשל , מקבלים לשימוש בניסויים 
תרופות חדשות , שהן חומרים המזרזים התאוששות של תאי מוח - העצם לאחר הטיפול 
הכימותראפי משלושה שבועות לשבוע . שימוש בחומרים אלה , ששיווקם המסחרי 
טרם החל , עשוי לאפשר לתת כימותראפיה רבה יותר ובמקביל להקטין את סיכון 
הזיהום . היו מקרים שהתחננו להציל נפשות ולא נענינו . החברה המשווקת הסכימה 
להעביר חומר לניסוי רק למקרים של השתלות מוח - עצם , כי בנושא זה יש להם 
עניין " . לעומת זאת לא הסכימו האונקולוגים בארץ להכניס לשימוש את התרופה 
אייץ - אם - בי - אי . ההתעניינות של חולים בארץ בתקופה זו באה בעקבות כתבה 
ששודרה בטלוויזיה על הצוות הרפואי בבית - החולים " ממוריאל " בניו יורק 
שפיתח את התרופה . לטענת האונקולוגים , תרופה זו גורמת , אמנם בתנאי מעבדה , 
שתאים ממאירים ישובו להיות תקינים . אך השיטה לא הוכחה עדיין , על - פי 
הדיווחים המדעיים , לא בניסויים קליניים בחיות ולא בבני - אדם חולי סרטן . 
הצעת החוק שיזם ח"ך צבן באה לאסור תביעת נזיקין ממבצעי ניסוי שבוצע תוך כדי 
עמידה בתנאי החוק . משמעות ההצעה , שאם חולה מבקש ומסכים לקחת חלק בניסוי 
שמטרתו העיקרית היא אבחנה או ריפוי המחלה שהוא סובל ממנה , הוא לא יוכל 
לתבוע את רופאיו . כמו כן באה ההצעה להסדיר חובת ביטוח לאותם מתנדבים למחקר 
רפואי שמטרתו מדעית . על מתנדבים אלה , שאין להם אינטרס אישי בניסוי , 
מציע ח"ך צבן להחיל את תנאי הפיצוי המעוגנים בחוק פיצוי תאונות דרכים . 
בעיה משפטית נוספת שח"ך צבן מנסה לפתור היא מניעת תביעת נזיקין על - ידי 
החולה או משפחתו בארץ ייצור התרופה . אם יתקבל התיקון לחוק , חולה כמו 
נינה שאל לא תוכל לתבוע את מפתחי התרופה . כדי למנוע זאת יהיה צורך להקנות 
בחוק מתן סמכויות למשרד הבריאות בארץ לתפוס נכסים של מגיש התביעה . כך יובטח 
כיסוי לנתבע בחו"ל , למימון פיצויים . פתרון זה יהיה תקף אם לתובע יש נכסים . 
במקרים אחרים , אומר צבן , נצטרך לחשוב על פתרון . חשיבות הדבר היא בצורך 
לצמצם כל פגיעה בקשרים הרפואיים . לדבריו , ייתכן שצריך לעשות הסכמים בין - 
לאומיים בנושא של ועדות הלסינקי . כלומר , ניסוי בתרופה שפותחה , לדוגמה , 
בארצות - הברית וקיבלה אישור לניסוי מוועדת הלסינקי במוסד הרפואי שם , 
יהיה קביל גם כאן באופן אוטומטי . במשרד הבריאות אין רואים בשלב זה צורך 
ממשי לשנות את החקיקה . היועץ המשפטי של המשרד , עו"ד צבי לוין , אומר 
שהמקרה של שאל הוא חריג , מאחר שיצרני התרופה הם מוסד רפואי . בדרך - כלל 
המדובר בניסוי של תרופות חדשות , המיוצרות בידי חברות , ואלה דואגות לבטח 
את עצמן למקרה של תביעות נזיקין . הבעיות המשפטיות הכרוכות בחקיקה המתייחסת 
לניסויים ולטיפולים הן מסובכות , מאחר שקשה להבחין בין הליך ניסוי להליך 
שאינו ניסוי . למעשה , כל טיפול תרופתי הוא ניסוי , מכיוון שאי - אפשר 
לחזות את תוצאותיו . יש חשש שכל תקנה נוספת , או הרחבת החקיקה בנושא , 
עשויות להגביל את המחקרים ולהחליש את הפיקוח על הניסויים . לכן רצוי להשאיר 
את המצב הקיים , שלפיו במקרים של תביעות נזיקין נגד רופא או בית - חולים 
על פגיעה מחמת הניסוי מותירים את ההכרעה על פיצוי בידי בתי - המשפט , שיפסקו 
בכל מקרה לגופו של עניין . ח"ך צבן אינו נרתע מחששות של משפטנים ורופאים , 
והוא עומד להניח בקרוב את הצעתו על שולחן הכנסת . לדבריו , היום אנחנו 
הולכים לקראת תקופה שניסויים בבני - אדם יישאו אופי בין - לאומי . ככל שהמחלות 
נדירות יותר , כך עלות ההשקעה תגדל . לכן , יש צורך להבטיח ששיקולים 
כלכליים ומשפטיים לא יפגעו בריפוי החולים . 
