אירגון שחקני הכדורסל אינו שולל קיום שביתה , אם לא תשונה ההחלטה החדשה 
בדבר כניסת שחקנים להסגר . לפני שינקוט בצעד החריף , יפעל אירגון השחקנים 
בצורה משפטית . קודם יפנה לבית הדין העליון של איגוד הכדורסל , ואם גם 
שם לא תיענה תביעתו , תוגש בקשה לדיון בעניין לבית הדין המחוזי בתל אביב . 
החוק החדש , בעניין כניסת שחקנים להסגר , מונע משחקנים היוצאים לחו"ל לממש 
את זכותם להכניס טופס הסגר לשנתיים ולחזור לארץ כשחקנים חופשיים . על פי 
החוק החדש , יהיה חייב השחקן הנכנס להסגר לשהות בארץ במשך תקופת ההסגר 
למעשה , השבתתו מפעילות למשך שנתיים . יו"ר אירגון שחקני הכדורסל , שמואל 
זיסמן , אמר אתמול ל"ספורט הארץ " , כי איגוד הכדורסל מתעלם מהפניות , 
ואינו טורח להסביר ולנמק מדוע הוכנס החוק החדש , ומדוע התקבל בחטף ללא 
הודעה מוקדמת לשחקנים ולאגודות . " איגוד הכדורסל מותח את החבל , ואם 
הוא ייקרע זה יהיה באשמתו " , אמר זיסמן . 
