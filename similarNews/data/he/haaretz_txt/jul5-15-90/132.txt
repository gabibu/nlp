לד"ר פרלא , מנהלת המרכז לטיפול נפשי באוניברסיטת תל - אביב , זכורים מקרים 
שאירעו בקמפוס , והופנו אליה , בדר"ך ע"י אנשי הביטחון של האוניברסיטה . 
במקרה אחד , סטודנטית בפקולטה למדעי הרוח , אוהדת מושבעת , כך מתברר , 
של פרוף אסא כשר , עלתה לפתע על הבימה באחת מהרצאותיו , ושפכה על ראש 
הפרוף ההמום קסת דיו מלאה . לאחר שנתפסה ע"י אנשי הביטחון , הועברה מאוחר 
יותר לטיפול המרכז . כשנשאלה לפשר מעשיה הסבירה במלוא הרצינות כי פרוף אסא 
הוא אדם גדול המוחזק על פי אמונתה בגדר של צדיק , נביא ומורם מעם , אלא 
שיש לו חטא אחד גדול שהוא לוקה בו והוא חטא הגאווה , ורק ע"י הטבלתו יינצל . 
שכיחים יותר הם מקרים של סטודנטים המסתובבים בקמפוס ללא בגדים , וכאלה 
שהורדו מגגות וחלונות בקומות עליונות לאחר שניסו להתאבד . תופעות אלו , 
מדגישה ד"ר פרלא , אופייניות לכל אוכלוסייה בכל מקום אחר , אלא שהלחץ 
בו מצויים הסטודנטים , בעיקר בתקופות מבחנים , הופך את שכיחותן בקמפוס 
לגדולה מעט יותר . 
