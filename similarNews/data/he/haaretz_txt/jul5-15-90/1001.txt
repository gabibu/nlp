פרשה חמורה שבה מעורב חייל צה"ל בדרגת סמל , שסחט באיומי נשק תושב בגדה 
המערבית , נחשפה ביום ששי בבית הדין הצבאי של פיקוד דרום . סמל אלי מרציאנו 
הואשם כי ב82 באוגוסט 9891 , שעה שביקש להגיע למחסום צבאי באזור קבטייה , 
יצא לכביש , נעמד באמצעו וכיוון את נשקו האישי , כשהוא טעון ולא נצור , 
לעברו של רכב ערבי שהגיע מולו . נהג הרכב המופתע עצר , והחייל נכנס למכונית . 
באיומים בנשקו פקד החייל על הערבי להסיע אותו למחוז חפצו . הנהג המפוחד 
מילא אחר מצוות החייל . נגד החייל נפתחה חקירת מצ"ח , ובתום החקירה הוגש 
נגדו כתב - אישום לביה"ד הצבאי של פיקוד דרום . נציג התביעה , יוליוס רדיק , 
דרש להטיל על החייל עונש חמור , תוך שהוא מציין כי מדובר באירוע לא שגרתי . 
שופט ביה"ד של פיקוד דרום אל"ם ד"ר עמנואל גרוס גזר על החייל 81 חודשי מאסר , 
מהם תשעה לריצוי בפועל , וכן הורדה לדרגת טוראי , תוך שהוא מציין כי מדובר 
במקרה חמור ויוצא - דופן . 
