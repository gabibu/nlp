מפלגת העבודה לא נהפכה באחרונה לליכוד ב , על - פי הפירוש המקובל . התמורה 
חלה לפני כן : היה זה משה דיין , שבעטיה של מלחמת ששת הימים העמיד במוקד 
הדיון הציבורי את מעמדה של ישראל כמעצמה אזורית ואת אורחות החיים במדינה 
דו - לאומית בפועל . מפא"י השלימה עם דירוג זה של העדיפוית בסדר - היום 
הלאומי , הגם שהפטנט היה שייך מלכתחילה ליסוד החרותי בגח"ל . מאז השתנה 
רק מעט בתשתית החוויה הלאומית ; מי שאומר שהחלפתו של פרס ברבין בראש מפלגת 
העבודה עושה אותה לליכוד ב טועה ב02 שנים ויותר . ההבדל בין שני גיבורי ההתמודדות 
על הנהגת המפלגה אינו בהיותו של רבין חסיד ארץ - ישראל השלמה , בניגוד לפרס , 
אלא בנכונותו של הטוען לכתר להיות ממשיך נאמן וצנטריסטי של הקו המפלגתי 
מאז 7691 , ואילו פרס מבקש , לאו דווקא בהצלחה מסחררת , לסטות מקו זה . 
הריב אינו פרוגרמטי בלבד : רבין הוא איש השגרה , שתפיסתו ומהלכיו תחומים 
בגבולות המציאות כפי שהיא ; פרס מתקשה לחיות עם השגרה ולהשלים עם המסגרת 
הצרה שהיא קובעת . לשון אחר , רבין הוא הריאליסט של היום , פרס של המחר 
( כפי שמוכיחות , למשל , יוזמותיו המדעיות - הביטחוניות או התעשייתיות ) 
. רבין , כמו פרס , נאמן לרעיון הפשרה הטריטוריאלית : העובדה שלדידו 
הפשרה צריכה להתבטא במימושה של המהתלה הפוליטית - הצבאית הקרויה תוכנית אלון 
אין בה כדי לשנות את מיקומו במפה הפוליטית בקרב היונים . ואפשר לסמוך עליו , 
שבהיותו איש המציאות העכשווית הוא יסתלק מתוכנית אלון כאשר יתברר לו , 
שמקומה היחיד הוא בקובץ של הומור פוליטי . ומכל מקום , ברבין הוטבעה תעודת 
הכשר בידי כוהנה הגדול של מפלגת העבודה לובה אליאב . אין רבותא בעוזי ברעם 
הוא ילך לכל מקום שממנו עולה ריח של שלטון . אך אם אליאב אומר שרבין הוא 
נשר , יש לייחס לכך משמעות ערכית . ואולם , גם אילו היה רבין ליכודניק 
בתחפושת , היה נאלץ , כמתחייב מן המציאות הפוליטית במפלגתו , להיות דוברם 
גם של היונים הרבים בקרבה ; אלמלא כן לא ייבחר ( אם אמנם ייבחר ) לראש 
המפלגה ולא יחזיק מעמד . ברור לגמרי שפרס , בהיותו מקולל בדמיון יוצר ובהתמכרות 
לתפיסה של ישראל השוחה עם הזרם של העולם המתקדם , גם אם לא לתפיסת ישראל 
כאור לגויים , בנוסח מורו דוד בן - גוריון , היה מוכרח לחפש דרכים מדיניות 
חדשות החורגות משגרה של מפלגת המונים , הנושאת בירושה הכבדה של עברה . 
זו , מן הסתם , אחת הסיבות הראשיות לאובדן מעמדו בציבור וכן בקרב מפלגתו : 
הבריות אינם אוהבים את מי שדרך חשיבתו חדשנית , וכך גם אפין מעשיו . ואמנם , 
עדות לכך אפשר למצוא בעיקרי הביקורת המוטחת בו , העוסקת בלעדית ביצריו , 
אמיתיים או מדומים , ובמהלכים טקטיים שלא עלו יפה . רבין הוא המענה לגעגועיהם 
של חבריו לשלטון : בזה פרס אינו נבדל מהם . אך בהיותם חסרי סבלנות ועניים 
ממעש מכדי שיוכלו לכבוש את השלטון בכוחותיהם שלהם , הם נעשו מאמינים אדוקים 
בתפיסה הטקטית של רבין . מטרתה לחזור בהקדם לקואליציה היציבה עם הליכוד . 
( הדתיים החמיצו את הסיכוי להיות שותף - קבע של העבודה ) . לשם כך , 
מעבר לסיבות האחרות שמקצתן הוזכרה , יש להיפטר מפרס . כעבור זמן ייזום 
החבר השני בצמד רבין - שמיר משבר בתוך ממשלת הימין ( או שארה"ב תיזום אותו ) 
, הנשיא הרצוג יפנה בסדר כלשהו אל ראשי המפלגות החפצות , ואלה יכוננו 
מחדש , במתכונת שיכתיבו הנסיבות , את הממשלה המיוחלת שתשיב את העבודה לשלטון , 
ול חלקי . ואם ישאל השואל , לאיזו תכלית , יזכה במענה סתמי . התרחיש 
הנל , בהיותו בנוי גם על האפשרות שארה"ב תהיה שותפה ( סמויה , כמובן ) 
להפלת הממשלה הימנית הנוכחית , בא לסתור מראש דעה נגדית הנשמעת מחוגי הליכוד . 
על - פי דעה זו , הממשלה הנוכחית מתפקדת לפי שעה , ועובדה זו שמה לאל 
מזימה הבאה להפילה . אלא שמהלכי רבין , ובמיוחד האצתו את התפתחות המשבר 
במפלגת העבודה , בנויים על בסיס שאמינותו מפוקפקת . שהרי יסודם בהערכה , 
כי נוקשותו של הליכוד , ושל שמיר במיוחד , היא מטבע עובר לסוחר , ורק 
השותפות עם גאולה כהן , גאנדי ורפול מונעת מהליכוד וממנהיגו להיות גמישים , 
או לפחות גמישים יותר . זו הערכה שטרם עמדה במבחן , מה עוד שהיא אינה 
מביאה בחשבון את גמישותן של מפלגות הימין , שגם הן חפצות בשלטון . 
