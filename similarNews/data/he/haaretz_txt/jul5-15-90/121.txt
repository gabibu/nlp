שופטי בית הדין הצבאי במחוז המטכ"ל הורו על פתיחת חקירה נגד שוטרים צבאיים , 
החשודים בהכאתו של חייל מילואים , אשר נחשד שערק מצה"ל . השופטים ממליצים 
כי עד לסיום החקירה לא ישמשו השוטרים כלוכדי עריקים . לוכדי העריקים כבלו 
את חייל המילואים , גילגלו אותו מן המדרגות תוך שהם מכים אותו מכות קשות . 
חייל המילואים , שנפצע בכל חלקי גופו , הגיש תביעה נגד משרד הבטחון . 
צה"ל פתח בחקירה לנסיבות האירוע . " אנו רואים בחומרה מיוחדת את תוכן 
עדויותיהם של עדי ההגנה של הנאשם , אשר לפיהן היכו השוטרים הצבאיים את הנאשם 
מכות נמרצות , גם לאחר שנכבלו ידיו , והוא היה איפוא חסר כח התנגדות למעצרו " 
כך כתבו שלושת שופטי בית הדין של פיקוד המטכ"ל , בראשותו של סא"ל מרדכי 
לוי , בגזר דינו של רב"ט במיל . מוריס הורנשטיין , אשר הורשע בעבירה של 
התנגדות לפעולה חוקית . " נציין גם כי עדויותיהם של עדי ההגנה , שלפיהן 
שלושת השוטרים הצבאיים לבשו בגדים אזרחיים , אינן עולות בקנה אחד עם המתחייב 
בנסיבות אלו , ולפי מיטב ידיעותינו גם נוגד הדבר את הנוהג המקובל בנסיבות 
דומות . אנו מורים לפרקליט הצבאי של פיקוד מטכ"ל לפתוח בחקירה נגד השוטרים 
הצבאיים , ועד לסיום החקירה אנו בדעה כי אל להם לשמש כלוכדי עריקים " , 
כתבו השופטים . בתאריך 98 . 6 . 4 בשעה 00 . 3 לפנות בוקר הגיעו לוכדי עריקים 
לבית הנאשם בבת - ים , וביקשו לעצור אותו . לטענת השוטרים הצבאיים , היכה 
הנאשם באגרופו את אחד מהם והפילו מהמדרגות , אבל הם הצליחו להשתלט על הנאשם , 
וכבלו אותו באזיקים . בהכרעת הדין כותבים השופטים : " אין חולק , כי 
בתאריך המדובר בשעת לילה , הגיעו שלושת השוטרים הצבאיים לביתו של הנאשם 
בבת - ים , והקישו בדלת . הנאשם עצמו פתח את הדלת ואילו לטענתו , אשתו 
היא זו שפתחה את הדלת . השוטרים הצבאיים הודיעו לנאשם כי הם באו לעוצרו 
בגין היותו עריק , והציגו לו , לדבריהם , פקודת מעצר שהיתה ברשותם . 
אין חולק כי הנאשם לא ציית להוראות השוטרים הצבאיים להתלוות אליהם למעצר 
אולם הוא ניסה לשכנעם שלא לעוצרו , בהסבירו להם כי הוא עובד כמחלק מוצרי 
חלב , שעלולים להיפגם אם הוא ייעצר " . קפידבינעוד כותבים השופטים , כי 
על פי העדויות " ביקשו השוטרים הצבאיים לכבול את ידיו של הנאשם באזיקים , 
אך הוא סירב והתנגד באופן סביל . לאחר מכן , הוא ביקש לרדת במדרגות על 
מנת להראות לשוטרים את תכולת מוצרי החלב שבמשאית . תוך כדי כך הוא הופל 
במדרגות , נדחף לעבר דלת הכניסה של הבניין , שבו הוא מתגורר , ידיו הושמו 
באזיקים , הותז לעברו גז מדמיע ובזמן הובלתו לרכב השוטרים הצבאיים , הוא 
הוכה מכות נמרצות , אל אף שהיה כבר כבול " . השופטים הרשיעו את הנאשם בעבירה 
של התנגדות לפעולה חוקית , על כך שהתנגד בכוח לשוטרים שבאו בתוקף תפקידם 
לעוצרו . עם זאת , הם הורו לפתוח בחקירה נגד השוטרים . הנאשם הגיש תביעה 
נגד צה"ל ומשרד הביטחון , לאחר שהביא תעודות רפואיות כי הוא נפגע באופן 
קשה מן המכות , ובין היתר הוא נאלץ להחליף חלק משיניו . משרד הביטחון והמשטרה 
הצבאית בודקים את הנושא . בשל נסיבותיו המיוחדות של מקרה זה , לא פסק בית 
המשפט לנאשם מאסר בפועל , אלא רק מאסר על תנאי . 
