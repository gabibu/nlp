לובקי ובו 15 אלבנים שמצאו מקלט בשגרירות צכוסלובקיה בטיראנה . זוהי הקבוצה 
הראשונה מקרב כ000 , 5 פליטים אלבנים שחדרו לשגרירויות שונות בטיראנה ומבקשים 
לצאת מן המדינה . המטוס שהטיס את הפליטים משמש בדרך כלל את נשיא צכוסלובקיה 
ואצלב האוול בטיסותיו . שני הפליטים הראשונים שירדו מן המטוס בפראג הניפו 
תמונה גדולה של האוול ואולם רק שניים מבין הפליטים הביעו רצון להישאר בצכוסלובקיה . 
קפידבינסגן שר החוץ הצכוסלובקי , וויטך ואגנר , שניהל את מבצע החילוץ מטיראנה , 
אמר לשליח " הארץ " כי למעשה זהו המטוס הצכוסלובקי השלישי שנחת בטיראנה 
מאז החל משבר הפליטים בשגרירויות הזרות . בשני המטוסים הראשונים הובאו לטיראנה 
מזון ותרופות והוחזרו ממנה הנשים והילדים של עובדי השגרירות . על שאלת שליח 
" הארץ " כיצד עלה בידי צכוסלובקיה להשיג את הסכמת שלטונות אלבניה לנחיתת 
המטוסים ולהעברת הפליטים , כאשר שום מדינה אחרת לא הצליחה בכך לפי שעה , 
השיב ואגנר : " זה פרי הסבלנות , ההתמדה העיקשת וגם שיתוף פעולה קונסטרוקטיווי 
מצד מיופה הכוח האלבני בפראג " . סגן השר ציין כי בבדיקה נתגלה כי התביעות 
שצכוסלובקיה הציגה לאלבנים אינן נבדלות במהותן מתביעותיהן של מדינות מערב - 
אירופה , ועל יסוד עובדה זו הביע תקווה שתתאפשר גם יציאתם של הפליטים מהשגרירויות 
האחרות . קפידבינהתביעה הצכוסלובקית העיקרית היתה שהפליטים ילוו על ידי נציגים 
זרים עד המטוסים כדי שיהיו בטוחים שיצאו ליעדם . בעניין זה הושגה לבסוף 
פשרה , והפליטים לוו לנמל התעופה על ידי נציגו האישי של מזכיר האו"ם השוהה 
עתה בטיראנה . ואגנר הטעים כי האלבנים יישארו בצכוסלובקיה כל עוד לא יקבלו 
היתר להמשיך לארצות יעדם . " בשום פנים לא נחזירם לאלבניה אלא אם כן הם 
עצמם ירצו בכך . אילו רצינו להחזירם לאלבניה לא היה כדאי להתאמץ כדי להוציאם 
משם . " החזרתם לאלבניה מנוגדת לעקרונות ההומניזם המנחים את מדיניותנו " , 
אמר ואגנר . לפי הערכתו לא מדובר בתנועה מאורגנת אלפי אלבנים נכנסו לרובע 
הדיפלומטי ואחר כך חדרו לשגרירות הראשונה שנזדמנה בדרכם והיתה פתוחה . בין 
15 הפליטים שמצאו מקלט בשגרירות הצכוסלובקית לא נמצא כל מכנה משותף פוליטי , 
וככל שידוע זהו המצב גם בשגרירויות האחרות . עוד אמר כי אין כל דמיון בין 
הפליטים האלבנים ובין זרם הפליטים המזרח - גרמנים לפני שנה שכן הגרמנים 
שמו פעמיהם ליעד בטוח , מערב - גרמניה , ואילו האלבנים יוצאים אל חוסר 
ודאות מוחלט . קפידבינהפליטים עצמם נהנו אתמול מיום החירות הראשון שלהם בפראג . 
" זה לא ייאמן . זה גן עדן " , אמר אחד מהם לעיתונאים בפראג . ארתור , 
שרברב בן 13 מטיראנה , אמר באנגלית שוטפת : " זוהי הרגשה נפלאה להיות 
חופשי , להסתובב ולנשום את האוויר בלי שמישהו יעקוב אחריך כל הזמן . אולם 
עכשיו איננו יודעים לאן נוכל לנסוע , עלינו למצוא מדינה לחיות בה , למצוא 
עבודה במקומות שאין אנו יודעים עליהם מאומה " . ארטאן , בן 32 , סיפר : 
" רציתי להימלט משך שנים רבות , וזו היתה ההזדמנות " . אדוארד , 92 , 
הציג בגאווה צלב תלוי על צווארו , שאותו נאלץ להסתיר תמיד בהיותו בארצו . 
" עזבתי משום שאני קתולי , ולא יכולתי ללכת לכנסייה ולנהוג על פי דתי " , 
אמר . רוב האלבנים אמרו כי היו רוצים לנסוע לארה"ב , אוסטרליה , קנדה 
או שווייץ . " אני רוצה לנסוע לאמריקה , זה חלומי " , אמר ארטאן , בן 
71 , פועל שהניח מאחוריו הורה ארבעה אחים ושתי אחיות . " לעולם לא אשוב , 
אפילו אם תהיה שם ממשלה חדשה . ארוויח כסף ואביא אלי את בני משפחתי " . 
הפליטים האלבנים סירבו למסור את שמות המשפחה שלהם בראיונות , מחשש שמא ייפגעו 
בני משפחותיהם , שאחדים מהם עדיין נמצאים בשגרירויות אחרות בטיראנה . ארתור , 
ששימש מתורגמן עבור ידידיו , אמר : " אנו מקווים כי אירופה והעולם כולו 
יסייעו לעמנו לזכות סוף - סוף בחירות ולחיות במדינה דמוקרטית " . קפידבינדוברי 
המדינות שבשגרירויותיהן נמצאים מבקשי המקלט , אמרו כי הם מצפים שאלבניה 
תתיר לפליטים לעזוב עוד השבוע . כלי התקשורת הרשמיים של אלבניה תקפו את הפליטים , 
שפרצו בשבוע שעבר לשגרירויות זרות במטרה להימלט מארצם . בתוך כך נמסר כי 
אלבניה זכתה במעמד של משקיפה בוועידה המכינה לקראת ועידת הפסגה של הארגון 
לביטחון ולשיתוף פעולה באירופה , שנפתח אתמול בווינה . מספר נציגים של מדינות 
החברות בארגון קראו לאלבניה לאפשר לפליטים הנמצאים בשגרירויות בטיראנה , 
לעזוב את ארצם . שגריר איטליה דרש משלטונות אלבניה , בשם השוק האירופי 
המשותף , כי יבטיחו את ביטחונם של הפליטים ויבצעו את הרפורמות הדרושות כדי 
לכונן במדינה דמוקרטיה רב - מפלגתית . 
