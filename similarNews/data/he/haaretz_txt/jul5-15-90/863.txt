בפעם הראשונה מאז תחילת האינתיפאדה נאשם חייל צה"ל בסיוע לבריחת עצירים ביטחוניים 
ממתקן הכליאה אנצאר 2 בעזה . פרטים על כך עולים מכתב אישום שהוגש בסוף השבוע 
לבית הדין הצבאי של פיקוד הדרום . כתב האישום , שהוגש על ידי התובע הצבאי , 
סרן שלמה ניסים , מייחס לחייל אבנר אשתמקר סיוע לבריחה שני עצירים ביטחוניים 
וכן התנהגות מבישה . בסוף השבוע הובא החייל לבית הדין הצבאי והתביעה ביקשה 
לעצור את החייל עד לתום ההליכים המשפטיים נגדו . התובע אמר בדיון כי בנוסף 
לסיוע והעזרה לעצירים יתכן כי החייל עשה זאת תמורת טובת הנאה . לעומתו , 
טענה הסנגורית , סגן נורית קרן , כי הנאשם נאלץ לסייע לשני האסירים הביטחוניים 
לברוח לאחר שהשניים איימו עליו ולפיכך לא נותרה לו ברירה . בית הדין , בראשות 
הנשיא אלוף משנה ד"ר עמנואל גרוס , קיבל את טענת התביעה והורה לעצור את 
אשתמקר עד לתום ההליכים נגדו . אל"ם גרוס ציין בהחלטתו כי מדובר במעשה חריג 
וחמור . סופר " הארץ " מזכיר כי מדובר בבריחתם של שני עצירים ממתקן הכליאה 
אנצאר 2 בחודש אפריל . השניים עסקו בעבודות במחסן של מתקן הכליאה וכאשר 
הבחינו כי החייל שהופקד על שמירתם שכח אותם במחסן פרצו את החלון והצליחו 
לברוח מהחלון לעיר עזה . קבות בריחת העצירים מונה קצין בודק אשר בדק את כל 
סידורי הביטחון במתקן הכליאה . בהודעת דובר צהל בפיקוד דרום נאמר אז כי 
החייל נידון בדין משמעתי ל82 ימי מחבוש בפועל עתה כאמור מסתבר גם כי הוגש 
נגדו כתב אישום באשמת סיוע . מקורות צבאיים מסרו אמש כי סידורי הביטחון 
במתקן הכליאה בעזה שופרו , שונו הנוהלים ולמעשה יש פיקוח צמוד על כל עציר 
השוהה במתקן ויוצא לעבודה . משפטו של החייל יפתח בקרוב . 
