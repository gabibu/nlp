ועדת הכספים פנתה אתמול אל נציבות מס ההכנסה ואיגוד כתבי החוץ בישראל , 
בבקשה שיגיעו להסכמה בנושא גביית מס - הכנסה מעיתונאים זרים העובדים בישראל . 
נציב מס ההכנסה , משה גביש , הציג את התקנות בנושא ניכוי הוצאות שהייה 
לתושבי - חוץ . הניכוי שיינתן לעיתונאי - חוץ יהיה בגובה הניכוי הניתן למרצה - 
אורח ולמומחה - חוץ , או בגובה % 52 מהכנסותיו בישראל מעבודה עיתונאית , 
לפי בחירת העיתונאי . מוצע , כי תוקף התקנות יהיה למפרע משנת 98 . משלחת 
של כתבי החוץ , שהופיעה בפני הוועדה , התנגדה להצעה . אנשי המשלחת טענו , 
כי במדינות שונות בעולם , כמו גרמניה , עיתונאים זרים אינם מחויבים כלל 
בתשלום מס . אחדים מהם רמזו בעקיפין , כי הטלת המס תפגע בהם ובעבודתם , 
וכי עלולה להיות לכך השפעה על אופן סיקורם . יו"ר הוועדה , ח"ך אברהם שוחט 
( מערך ) , וח"כים נוספים , התנגדו להחיל את התקנות רטרואקטיווית משנת 
המס 98 . שוחט אמר , כי הוא סבור שיש לחייב במס את העיתונאים הזרים , 
אך עם זאת , ההקלות המוצעות על - ידי האוצר אינן מספיקות . 
