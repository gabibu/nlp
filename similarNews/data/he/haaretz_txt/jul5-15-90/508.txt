מסנני קרינה ( תכשירי שיזוף ) הם המצאה כה חשובה לבריאות , שהיא בהחלט 
בגדר מהפכה , אומר ד"ר יוסף שירי , מנהל מרפאת העור המרכזית של קופת - 
חולים בתל - אביב . אבל כדי ליהנות מן ההמצאה המהפכנית הזאת יש להשתמש בה 
בצורה נכונה . הכללים פשוטים למדי : חצי שעה לפני כל יציאה לשמש , גם אם 
נוסעים לעבודה , יש למרוח את התכשיר המתאים על כל חלקי העור החשופים . 
רוב התכשירים נותנים הגנה למשך שלוש עד חמש שעות , אבל אחרי רחצה בים או 
בבריכה יש לחזור על פעולת המריחה . עם זאת צריך לזכור כי גם המקדם הגבוה 
ביותר אינו נותן הגנה של מאה אחוז , ולכן אין להגזים בשהייה בשמש גם אם 
מתמרחים היטב . כן חשוב להשתמש באמצעי הגנה נוספים כמו כובע ומשקפי שמש . 
מכיוון שהשוק מוצף בעשרות רבות של מסנני קרינה עם מקדמי הגנה ממספר 2 עד 
24 , נשאלת השאלה מה לבחור ואיך לבחור . העצות הבאות הן שילוב של כללי 
צרכנות נבונה ועצות מקצועיות של מומחה העור ד"ר יוסף שירי . תכשירים יקרים , 
או בעלי שמות יוקרתיים , אינם ערובה לאיכות טובה יותר . כל תכשיר בעל 
מקדם הגנה בטווחים 851 יענה על הצרכים של אנשים בעלי עור רגיל . אנשים בעלי 
עור רגיש במיוחד ייטיבו לעשות אם ישתמשו במקדמים יותר גבוהים . אנשים שאינם 
בטוחים במה לבחור כדאי שיתייעצו עם רופא העור שלהם . מכל מקום , תכשיר 
בעל מקדם הגנה הנופל מ8 כמעט שאינו יעיל , אומר ד"ר שירי . מאידך גיסא , 
תכשירים בעלי מקדם גבוה מ51 אינם שונים כמעט מתכשירים בעלי מקדם הגנה 51 , 
שיעילות הסינון שלו היא % 39 . לדוגמה , מקדם של 23 או 24 מסנן בסביבות 
% 69 מקרני השמש . ומידע חשוב לנשים שמתאפרות : הן יכולות למרוח את מסנן 
הקרינה מתחת לאיפור . יעילות התכשיר לא תיגרע . מכיוון שמסנן הקרינה הוא 
בעל תכונות של קרם לחות , הוא משמש בסיס איפור טוב . חלק מהתכשירים מכילים 
תוספות , כמו קולאגן , ויטמין , אלו - ורה וכיו"ב . בלי להיכנס לשאלה 
אם יש בתוספות האלה כדי למנוע קמטים או לדחות את הזדקנות העור , יש לזכור 
כי תוספות אלה אין להן חשיבות לגבי יעילות מסנן הקרינה . ייתכן , עם זאת , 
כי התכשיר יהיה בעל מרקם יותר נעים . יש יצרנים הטוענים שמסנני הקרינה שלהם 
מכילים גם קרם לחות . לדעת מומחה העור יש כאן גימיק מסחרי בלבד , שכן כל 
מסנן קרינה הוא בבחינת קרם לחות . הטבלה המתפרסמת כאן כוללת חלק מהמבחר הגדול 
של מסנני קרינה בשוק , מחיריהם ליחידה ומחיר ל001 מ"ל . מן הטבלה עולה 
כי התכשירים הזולים ביותר בשוק הם מוצרי טבע , חלק ממוצרי רבלון שנמכרים 
בהנחה של % 05 וכן מוצרי פישר . קפמאפרקמקדם הגנה הוא תרגום חופשי של ההגדרה 
( ) . המקדמים נקבעו על סמך בדיקה בבני - אדם : לקחו קבוצת אנשים בעלי 
עור לא - שזוף בחורף , הניחו על גבם סדין ובו חורים מלבניים והקרינו על 
עורם החשוף במנורת - שמש . המשיכו בקרינה עד שהעור האדים . אותם אנשים 
עברו שוב אותו ניסוי , אבל הפעם לאחר שמרחו את העור בתכשיר . עתה בדקו 
פי כמה מאריך התכשיר את משך הזמן עד שהעור מאדים . על - פי זה קובעים את 
המקדם . אם נדרש לכך פי 5 זמן , המקדם יהיה 5 ; אם פי 8 , המקדם יהיה 
8 . וכן הלאה . המשמעות של מקדם הגנה היא , שככל שהמקדם גבוה , כך שיעור 
הסינון גבוה . 
