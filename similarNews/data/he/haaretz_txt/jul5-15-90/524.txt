וואשינגטון ( מיוחד ל"הארץ " ) . " אריאל שרון מדבר בקשיחות " היא הכותרת 
של כתבת השער במוסף השבועי האחרון של " ניו - יורק טיימס " . השר שרון , 
בתצלום ענק בשער המוסף שראה אור אתמול , צולם על רקע מפה חרושת קמטים של 
ארץ ישראל . " שרון חזר , ושוב הוא בעל עוצמה . שובו מחריד את הערבים , 
וגם ישראלים רבים " , אומרת כותרת המשנה של הכתבה רחבת היריעה . כתב הניו - 
יורק טיימס בישראל , גואל ברינקלי , התלווה לשר שרון בסיור בגוש קטיף , 
שהתקיים ימים אחדים לאחר הרכבת הממשלה החדשה , וביקר בחוות השקמים שלו 
ובביתו ברובע המוסלמי של העיר העתיקה בירושלים . אריאל שרון מוצג בכתבה כאישיות 
המפתח של ממשלת שמיר וכמי שיעצב את אופיה ואת האווירה שתשרור בה . שרון 
תיאר באוזני הכתב האמריקני כיצד ניהל מלחמת חורמה נגד אנשי הארגונים הפלשתיניים 
בעזה בתחילת שנות ה07 . " הפילוסופיה שלי היתה : אם זה מחבל , להרוג 
אותו " , מצוטט שרון . בין היתר , הוא מספר כיצד טמן מלכודת לחולייה של 
לוחמים פלשתיניים באותה תקופה , באמצעות תעלול הטעייה : סוכנים ישראלים 
נחתו בסירה על חוף עזה והותירו אחריהם חפצים וסימנים שונים , כאילו מדובר 
בחדירה של חבורת טרוריסטים מלבנון . מיד לאחר מכן ביים צה"ל מסע סריקות 
אחרי החודרים - כביכול , ונאלץ לוותר . כעבור ימים אחדים , באו חברי חולייה 
מבוקשת אחרת לבקר את עמיתיהם - כביכול במקום המחבוא שלהם , ואז ירו בהם 
הסוכנים הישראליים למוות . בראיון לכתב העיתון הבטיח שר הבינוי והשיכון כי 
כאשר יכהן כראש הממשלה , ידאג להעביר את משכן ראש הממשלה אל הרובע המוסלמי 
בעיר העתיקה בירושלים : " כאשר אהיה ראש הממשלה ואקבל בית מן הממשלה , 
אני רוצה שהוא יהיה כאן " , אמר שרון לכתב ה"טיימס " בבית המריבה שלו בעיר 
העתיקה . 
