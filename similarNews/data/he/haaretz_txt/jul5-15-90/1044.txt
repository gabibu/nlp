מחוסרי הדיור השוכנים במאהלים ברחבי הארץ מתכננים הפגנות בו - זמניות בט 
באב ( ה13 ביולי ) , שססמתן תהיה " חורבן הבית 0991 " . בשלב זה מתוכננות 
הפגנות בירושלים , בחיפה , בבאר - שבע ובגוש דן . בדיון על אופיה של ההפגנה 
הצפויה יש חילוקי דיעות בתנועה . חלק אחד תומך בגישה שהוצעה , בין השאר , 
על - ידי מפם , ואשר בה דובר על הפגנה מרכזית שתיערך בירושלים , לשם יגיעו 
המפגינים מכל הארץ . עתה , מעודדים הפנתרים , בראשותו של צרלי ביטון , 
את ההפגנות האזוריות דווקא . בסיור שערך ביטון בסוף השבוע בהתנחלויות האוהלים 
בדרום הארץ ובמרכזה , הוא החל לארגן את השובתים לקראת ההפגנות המקומיות . 
לדבריו , רבים לא יגיעו להפגנה מרכזית שתיערך בירושלים , בגלל עלות הנסיעה 
לעיר , ומשום שאנשים ייאלצו להישאר במאהלים , על - מנת לשמור עליהם . 
המחלוקת נתגלעה גם במעברת הכנסת בעמק המצלבה בירושלים . כאן , פרשו הפנתרים 
בראשות ביטון ממטה העל , הכולל את מפ"ם ואת תנועת האוהלים , בראשותו של 
ימין סוויסה . במהלך סוף השבוע , נוספו עוד משפחות למאהלי חסרי הדיור . 
אתמול בערב הוזמנו השובתים לארוחת ערב משותפת באולם השמחות " סמדר " שברחובות , 
בהשתתפות ראש עיריית רחובות , משה לפידות . מחר ייערך ברחובות כנס של השובתים , 
בהשתתפות שר השיכון , אריאל שרון וח"ך ביטון . לאחריו , יפגשו המשפחות 
עם נציגי משרד השיכון והעיריה , בניסיון למצוא פיתרונות דיור מידיים , 
כמו קרוואנים . 
