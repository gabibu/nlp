בירושלים , כך מספרים , קיימים כבר שני מחנות אוהלים המפגינים נגד מצוקת 
שכר הדירה הגבוה : אחד של הימין ואחד של השמאל . אם הדברים יתפתחו בכיוון 
זה יהיו עוד מעט שני מחנות האוהלים עסוקים במלחמה זה כנגד זה , ולא יישאר 
להם זמן וכוח למאבק נגד הממסד . סיפורים מעין אלה , כמו גם סיפורים על תנועות 
פוליטיות שונות המנסות לתפוש טרמף על תנועת המחאה המתפתחת , עלולים לטשטש 
את העובדות הבסיסיות שמאחורי התופעה ולגרום להחמצת הלקח המתבקש . וישנן 
כמה עובדות , שלגביהן , כך נראה , לא יכולים להיות ספקות . העובדה הראשונה : 
מחנות האוהלים הראשונים קמו באופן ספונטני , בלי שתנועה פוליטית כלשהי 
תעמוד מאחוריהם . רק כאשר צורת המחאה התחילה להתפשט הצטרפו אליה מפלגות 
ותנועות שונות . העובדה השנייה : קיימת עלייה ריאלית ומשמעותית בגובה 
שכר הדירה . המחירים ולא רק בערים הגדולות עלו בעשרות ולפעמים אף במאות 
אחוזים , תוך חודשים בודדים . מחאת האוהלים , אם כן , קמה מתוך מצוקה 
אמיתית של זוגות צעירים שידם לא השיגה עדיין לרכוש דירה לעצמם , המתקשים 
לשלם שכר דירה גבוה אפילו אם אינם שייכים לתחתית הסולם החברתי . גרוע מכל : 
הקפיצה הנחשונית במחירי שכר הדירה קשורה ישירות לעלייה ההמונית מבריה"ם . 
מכאן הרגישות של הבעיה , העלולה לגרום למתחים בין היישוב הוותיק ובין 
העולים וגם כתוצר לוואי למתחים מחודשים בין העדות . בשורה התחתונה , 
הנפגעת העיקרית מבעיות אלה תהיה קליטת העלייה . סיבות אלה מספיקות כדי להתגייס 
בדחיפות לפתרון בעיית מחיר שכר הדירה , מבלי להמתין עד שחוקי השוק החופשי 
יפעלו את פעולתם כתוצאה מבנייה מתוגברת של דירות . עד שדירות אלה יתחילו 
להשפיע על מחירי הדירות יעברו חודשים רבים מאוד , אם לא שנים , ואילו הפתרונות 
דרושים מיד . את הדרך לפתרונות יש לחפש בסיבות הגורמות לעליית שכר הדירה . 
המרכזית בהן היא הזרמת כחצי מיליון שקלים מדי יום , כדמי שכירות המועברים 
ממשרד הקליטה לבעלי הדירות באמצעות העולים במסגרת שיטת " הקליטה הישירה " , 
שמוסדות הקליטה מתקשים להיפרד ממנה . השיטה שפעלה היטב כל עוד העלייה היתה 
מצומצמת כ000 , 01 עולים בשנה גורמת לבעיות קשות כאשר מדובר בעלייה בהיקף 
של מאות אלפים . כל זה היה צריך להיות ברור כבר בתחילת השנה , או אפילו 
בחודשים האחרונים של 9891 . חוסר המעש שאיפיין תקופה זאת הוא מחדל היסטורי 
שאת מחירו אנו משלמים כבר עכשיו ונצטרך לשלם גם בעתיד . אך העשייה המידית 
חשובה מהחשבונות ההיסטוריים . יש להתחיל מיד , ובקנה - מידה רחב , בהקמת 
מחנות של קרוואנים או מבנים ארעיים אחרים כמקום מגורים זמני לעולים . בד 
בבד עם פתיחת מחנות אלה יש להפסיק לגמרי את שיטת הקליטה הישירה , שפשטה 
את הרגל . צעדים אלה לא יעזרו מיד לשוכני האוהלים , אך אפשר להניח שבטווח 
של חודשים בודדים עם חיסול מירוץ העולים אל הדירות להשכרה תיפסק העלייה 
בגובה שכר הדירה והוא יירד לרמה הגיונית . 
