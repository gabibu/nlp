תקדים שנוצר עם הטסת 15 פליטים אלבנים מטיראנה לצכוסלובקיה , מצפים עתה 
לתזוזה גם בעניין שאר הפליטים שמצאו מקלט בשגרירויות האחרות . איטליה הציעה 
לפנות אותם בדרך הים , וקרוב לוודאי שכבר ב84 השעות הקרובות יועלו על אנייה 
איטלקית כ000 , 5 פליטים המסתתרים בשגרירויות מערב גרמניה , צרפת ואיטליה . 
דובר השגרירות האיטלקית בטיראנה אמר שעתה מצפים לאישור שתתן הממשלה האלבנית 
לצאתם מהמדינה של אלפי האנשים שמצאו מקלט בשגרירויות . יעדיהם של הפליטים 
יהיו איטליה וצרפת . פליטים אלבנים שהצליחו להגיע ליוון סיפרו כי החיילים 
האלבנים פותחים באש ללא אבחנה לעבר כל מי שמתקרב לאזור הגבול . על אף אמצעים 
קיצוניים אלה זרם הפליטים גובר , ולדברי העיתון היוגוסלווי " פוליטיקה " 
הוא מקבל ממדים המוניים . לאחר הגיעם לפראג שוחחו כמה פליטים אלבנים עם עיתונאים , 
ורובם ככולם ביקשו שבכתבות לא יצוין שמם האמיתי , מחשש שבני משפחותיהם 
שנשארו באלבניה ייפגעו . פליט בן 72 אמר : " השלטון באלבניה אכזרי . 
הוא סומך רק על לובשי מדים שוטרים וחיילים . אפילו הודאה באמונה באלוהים 
כרוכה בסכנת מוות " . לדבריו , באלבניה יודע עתה כל אדם , אפילו באזורים 
הכפריים הנידחים , כי אירופה כולה הולכת ומשתנה , אם כי אין הם בקיאים 
במהות השינויים הללו ובודדים בלבד מסוגלים להבחין בין הזרמים הפוליטיים בפולין , 
בצכוסלובקיה או בהונגריה . כמעט כל הפליטים הם צעירים בגיל 52 עד 53 אשר 
ניצלו את ההזדמנות , חדרו לשגרירות זרה כלשהי וביקשו מקלט בתקווה לצאת מאלבניה , 
בלי שיידעו לאן יפנו אחר כך ומה הגורל המצפה להם . " אין לי מושג מה אוכל 
לעשות ומה מצפה לי " , אמר אחד מהם . 
