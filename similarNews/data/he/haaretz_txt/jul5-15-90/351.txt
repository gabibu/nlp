אל"ם ( מיל ) יעקב בירן , מפקד טייסת מסוקים בכיר במילואים , ששמו הופיע 
בפרסומי חברת " חוד החנית " של יאיר קליין כיועץ החברה לענייני תעופה , 
עומד להתגייס למשטרה בדרגת ניצב - משנה , ולעמוד בראש פרויקט הקמת יחידת 
המסוקים של המשטרה . על - פי התוכנית , תוקם בחודשים הקרובים יחידת המסוקים , 
שבשלב ראשון תמנה שני מסוקים . טרם סוכם אם המשטרה תרכוש את המסוקים , 
או תחכור אותם מצה"ל או מגופים אחרים . בשבועות הקרובים יסוכמו במשטרה 
אופני הקמת היחידה , תפעולה , תפקודה , מבנהה ומצבת כוח האדם שלה . על - 
פי התכנון , יגויסו למשטרה ארבעה טייסי מסוקים , המסיימים את שירותם בחיל - 
האוויר . הטייסים יעברו הכשרה משטרתית מלאה , שתכלול השתתפות בקורסים משטרתיים 
בתחומי הסיור , התנועה והמלחמה בפשיעה , כדי שיוכלו לתפקד כקציני משטרה 
לכל דבר . המסוקים , שמתכוונת המשטרה להפעיל , הם מסוג המופעל בחיל - האוויר , 
ויכולים להטיס כמה אנשים , בהם גם לוחמים של היחידה המיוחדת למלחמה בטרור . 
בין קציני משטרה התעוררה תמיהה על כך שבירן , ראש פרויקט ההקמה של יחידת 
המסוקים המשטרתית ומי שיהיה למעשה מפקדה , נמנה , לפי הפרסומים בארץ ובחו"ל , 
על צוות חברת חוד החנית . בפרסומי החברה , שנחשדה ביצוא נשק וידע ביטחוני 
לקולומביה ואנטיגואה ללא היתר , הופיע שמו כנציג החברה המומחה לתעופה , 
לחימה אווירית ושיטות תפעול מתקדמות של מסוקים , תוך שילובם בפעילות קרקעית . 
מפכ"ל המשטרה , רב - ניצב יעקב טרנר , ומנכ"ל משרד המשטרה , גד אבינר , 
שהיה מיוזמי הפעלת המסוקים במשטרה , אמרו אתמול כי קשרי בירן עם חוד החנית 
נבדקו היטב לפני גיוסו למשטרה , ולמיטב ידיעתם , הוא לא היה מעולם עובד 
או מנהל פעיל בחברה , לא השתתף באף אחת מפעולותיה והיה יועץ על הנייר בלבד . 
