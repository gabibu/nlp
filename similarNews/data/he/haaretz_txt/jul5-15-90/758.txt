( ע ) . ילדה מאומצת בת חמש , שבית דין רבני פסל את גיורה האורתודוקסי 
בארה"ב משום שהוריה אינם שומרי מצוות , עתרה באמצעות הוריה לבית המשפט 
הגבוה לצדק בבקשה לבטל את פסק הדין . הילדה נרשמה בינתיים כיהודיה על ידי 
משרד הפנים , לאחר מאבק ממושך של ההורים , אולם בית הדין הרבני ברחובות 
מסרב לחזור בו מהחלטתו , שבה קבע , כי מאחר " וידוע מראש שהילדה לא תקיים 
מצוות יש לדחות את הבקשה לאישור גיורה " . ההורים מאשימים את בית הדין , 
כי תקע טריז בינם לבין בתם וכי יצר סוג חדש של " יהודי בתנאי " . בעתירה 
שהגישו ההורים , בשמה של הילדה ובאמצעות עורך דין יוסף בן - מנשה , הם 
מספרים כי נישאו לפני 21 שנה בארה"ב בטקס דתי ואזרחי . הם שבו לישראל וב5891 
שוב יצאו לארה"ב לאמץ שם תינוקת , שנמסרה לידיהם זמן קצר לאחר לידתה ושגוירה 
בהיותה בת שלושה חודשים . העותרים סיימו את הליכי אימוץ התינוקת ב6891 , 
ופנו למשרד הפנים ברחובות לרשום את בתם כיהודיה במרשם האוכלוסין . אך משרד 
הפנים סירב לרשום את הילדה כיהודיה והפנה אותם למשרד הדתות . לאחר בירור 
נוסף הם הגיעו לבית הדין הרבני ברחובות , שאישר את כשרות תעודת הגיור . 
אולם להפתעת בני הזוג לא השתכנע משרד הפנים מהתעודה , וביקש מהם להביא 
מבית הדין הרבני תעודה אחרת המעידה על המרת דת . העותרים טוענים כי הולכו 
שולל כאשר התבקשו לפתוח תיק על אישור גרות . הם עשו כן , מתוך שכנוע שזהו 
הליך הכרחי על פי החוק , אולם לאחר דיון קצר נדהמו כאשר ביה"ד הרבני דחה , 
ביום 09 . 4 . 42 , את בקשתם לאישור הגרות , מכיוון שההורים אינם שומרי 
מצוות . לדברי פרקליטם לא ידעו בני הזוג שאין הם זקוקים לאישור הגרות , 
ושתעודת הגיור שבידיהם הספיקה לרישום הבת כיהודיה . עתה מבקשים ההורים 
מבית הדין ברחובות לבטל את החלטתו בנימוק שאין לו סמכות לדון באישור גרות , 
במיוחד כאשר הגיור נערך בחו"ל . בסיום העתירה נאמר כי " המדיניות השיפוטית 
העומדת מאחורי פסק הדין נוגדת את תקנת הציבור וטובת המדינה , כאשר היא פוגעת 
קשות בקליטת עלייה ומעודדת את פליטתה " . 
