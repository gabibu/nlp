נמשכים העיצומים במערכת הבריאות . במשך כל יום אתמול נמשכו המאמצים לגשר 
על פער עמדות בין הרופאים לממשלה , ומשלא נמצא הסדר , הודיעה ההסתדרות 
הרפואית , כי היא ממשכה בהשבתות של מתקנים רפואיים . על - פי החלטת הסתדרות 
הרפואית יושבתו היום מרפאות הקהילה ו51 בתי - חולים באזור ירושלים , השפלה 
והדרום . אם לא תחול התקדמות במו"ם במשך היום , יושבתו מחר מרפאות הקהילה 
ובתי החולים באזור הצפון , חיפה , חדרה ונתניה . ההסתדרות הרפואית גיבשה 
אתמול מסמך תנאים לתחילת המו"ם על הסכם השכר לרופאים . המסמך מבוסס על שלוש 
דרישות : קביעת תקופה בת שלושה חודשים לפחות לניהול מו"ם ענייני של הסכם 
שכר ותנאי עבודה ותוך שמירה על הסדר התשלום לעבודה נוספת בתקופה זו . ייקבע 
מנגנון מוסכם על כל הצדדים , שיוסמך להחליט על הארכת הסדר התשלום מעבר לתקופה 
של שלושה חודשים , אם יימצא צורך להאריך את המו"ם . המו"ם יתנהל על בסיס 
עקרון של שכר ותנאי עבודה שווים לרופאים בכל מערכות הבריאות , כלומר סגירת 
פער ההכנסה בין רופאי בתי החולים הממשלתיים לרופאי קופת - חולים . כיום 
גבוה שכר רופאי קופ"ח בכ%53 לעומת שכר הרופאים בבתי החולים הממשלתיים . מאחר 
על - פי החלטת הממשלה אין לנהל מו"ם עם שובתים , התיווך בין הרופאים למשרד 
הבריאות והאוצר נעשה באמצעות מנכ"ל קופת חולים הכללית , נחום פסה , שהשקיע 
ביומיים האחרונים מאמצים רבים , כדי להביא את ההסתדרות הרפואית לגיבוש הצעה 
לסיום השביתה . במשרד הבריאות אמרו אתמול , כי לכשתגיע הצעת הרופאים היא 
תיבחן . 
