בודאפשט ( ם . ט . י . עתי"ם ) . רשת המלונות המערב גרמנית קמפינסקי 
מקימה עתה מלון פאר של 5 כוכבים בלב בודאפשט , בהשקעה של כמאה מיליון מארק . 
אבן הפינה נורתה לפני ימים ספורים . במלון יהיו 393 חדרים והוא מוקם ברובע 
העסקים של בודאפשט . הבניין יושלם במחצית השנייה של 2991 . כדי לבנות ולנהל 
את המלון , הוקמה חברה הונגרית - מערב גרמנית משותפת , קמפינסקי - בודאפשט , 
שבה מחזיקים שני הצדדים כל אחד ב%05 . בעל המניות ההונגרי הגדול ביותר הוא 
עיריית בודאפשט , שמסרה לחברה המשותפת את החלקה , בשווי של 003 מיליון 
פורינט . יתר בעלי המניות ההונגרים הם איבוש , סוכנות הנסיעות הגדולה ביותר 
של הונגריה , הבנק למסחר ולאשראי וחברת הביטוח הממשלתית . יהיה זה המלון 
הראשון של רשת קמפינסקי במדינה כלשהי בגוש המזרחי . 
