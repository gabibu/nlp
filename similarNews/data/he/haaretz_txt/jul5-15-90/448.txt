בית המשפט המחוזי יתכנס היום , כדי לקבל דיווחים על התקדמות המגעים למכירת 
השליטה בחברה לכבלים וחוטי חשמל , על - ידי תדיראן . ישיבת בית המשפט זומנה 
להיום , כחלק מהחלטת בית המשפט , שניתנה לפני מספר שבועות . בית המשפט 
התכנס בזמנו , בהתאם לבקשת קבוצת משקיעים , שביקשה לרכוש את השליטה בכבלים . 
קבוצת משקיעים זאת בראשות איש העסקים מאיר עזרי , ביקשה מבית המשפט להורות 
לבנקים להיכנס למו"ם איתה , ולהורות לתדיראן , להימנע מביצוע פעולות בכבלים , 
העלולות להשפיע לרעה על רווחיותה . כל אחד מהצדדים , פירש את החלטת בית 
המשפט אחרת . בא - כוחם של המשקיעים , עו"ד אמנון גולדנברג , טען כי משמעות 
ההחלטה , היא חובת הבנקים להצטרף למו"ם . מאידך , עורכי הדין חיים שטריקס 
ודורון שנער , הבינו מההחלטה כי הבנקים אינם צדדים למשא - ומתן , והם ייכנסו 
לתוכו , אך ורק לאחר שתדיראן , תגיע לכלל הסכם מחייב למכירת השליטה בכבלים . 
בינתיים , נודע כי גם החברות להשקעות של בנק הפועלים ובנק לאומי , ביקשו 
להצטרף כצדדים לדיון . מתברר כי חברת כבלים , כבר משועבדת לטובתם , ותדיראן 
אינה יכולה למכור את השליטה בה , ללא אישורם . 
