ועדת השרים לעלייה החליטה אתמול להרחיב את צווי החירום שאושרו על - ידי הממשלה 
להכנת תשתית לבנייתם של 000 , 8 יחידות דיור . ההחלטה , הטעונה את אישור 
מליאת הממשלה ( האישור ייעשה במשאל טלפוני ) , אושרה על - פי הצעתו של 
שר הפנים הרב אריה דרעי , שהתנגד בשבוע שעבר להחלטה לאשר צווי חירום לבניית 
000 , 3 יחידות דיור לעולים . שר הפנים אמר , כי שינה את עמדתו משום שלאחר 
שהממשלה החליטה לאשר צווי חירום לבניית 000 , 3 יחידות דיור , עליו לכבד 
את ההחלטה ויהיה זה בזבוז אם במהלך הכנת התשתית ל000 , 3 יחידות דיור שהוחלט 
להקים , לא תיעשה פעולת הרחבה בהכנת תשתיות מים , חשמל , רשת כבישים וכד . 
כל חברי הקבינט , לרבות השרים שרון , נסים ופרץ ; סגנית שר המדע , גאולה 
כהן , וגזבר הסוכנות , מאיר שטרית , תמכו בהצעה . יו"ר ועדת העלייה , 
השר אריאל שרון , סייר אתמול בחמישה משמונה האתרים שבהם יוקמו יחידות הדיור 
( כרמיאל , צפת , נצרת עלית , קריית - גת , שדרות , נתיבות , אופקים , 
באר - שבע וערד ) . הוא ציין , כי בכל האתרים נשלמו ההכנות לתחילת הבנייה 
וכי הוא מקווה שתוך זמן קצר תחל הבנייה . שרון אמר , כי מאחר שבניית 000 , 
3 יחידות הדיור לא תפתור את המחסור החמור בדירות לעולים , הוחלט לזרז את 
שיפוצן של אלפי דירות ציבוריות של " עמידר " ו"עמיגור " , שיסתיים עד חודש 
דצמבר . לדבריו , בעיית התכנון ברשויות התכנון השונות גורמת לעיכובים בבנייה . 
שר הקליטה , הרב יצחק פרץ , אמר בישיבת הקבינט , כי עלייתם של רבבות יהודים 
הממתינים בבריה"ם לעלייתם ארצה , מתעכבת בשל סחבת בשחרור מטעניהם . לדעתו , 
על הממשלה לפצות כספית את העולים , אשר יוותרו על מטעניהם וישאירו אותם 
בבריה"ם . אפשר לפתור את העיכוב בעלייה בשל בעיות שחרור מטענים בעלות נמוכה , 
אמר . הוחלט שוועדה מיוחדת , שתכלול את השרים מודעי ושרון , ויו"ר הנהלת 
הסוכנות שמחה דיניץ , תבדוק את הנושא . 
