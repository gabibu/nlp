פאריס ( ע"ר וע"ץ ) . הגניבה הנועזת של תמונת רנואר קטנה , שנחתכה ביום 
רביעי לאור היום מן המסגרת שלה באחד מאולמי התצוגה של הלובר , וגניבת שתי 
תמונות משני מוזיאונים נוספים באותו יום , הביאו לסגירתם ביום חמישי של 
חמשת המוזיאונים הגדולים בפאריס ולהגברת אמצעי הביטחון במוזיאון הלאומי הצרפתי , 
הלובר . תמונת רנואר מן המאה ה91 , ששוויה הוערך בכמיליון דולר , נחתכה 
מתוך מסגרת העץ שלה ביום רביעי מתחת לאפם של השומרים באותו אולם . המשטרה 
סבורה כי אותו שודד אחראי להעלמה של יצירת אמנות אחרת , דיוקן של הצייר 
הצרפתי ארנסט הבר , ולהעלמו של ציור נוסף של הצייר הצרפתי פאול הואה . 
שתיהן הוערכו ב000 , 41 דולר כל אחת . התמונה האחרונה נעלמה מהמוזיאון קארנאוולה 
הסגור עתה לביקורי קהל . מנהל המוזיאונים בצרפת , זק סאלואה , אמר במסיבת 
עיתונאים כי היו אלה גניבות של איש מקצוע . הוא ציין כי עלה בידו של הגנב 
לחתוך את הבד של תמונת רנואר מתוך מסגרת בלי לעורר את מערכת האזעקה . 
