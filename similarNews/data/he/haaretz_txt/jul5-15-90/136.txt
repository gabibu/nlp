כנגד הצעות החוק לבחירה ישירה של ראש הממשלה , שאושרו בכנסת בקריאה ראשונה . 
ברפורמה בשיטת הממשל הוא רואה עניין של מכניזם אלקטורלי , ועל - כן הוא 
מציע לתנועות המחאה לרכז את האנרגיה שלהן בהפגנות למען השלום . אבל גם הוא 
אינו מתעלם , כנראה , מן הצורך לשנות את שיטת הבחירות בישראל , ולכן הוא 
סבור שהדרך הנכונה היא לתקן את שיטת הבחירות הקיימת . החלק הראשון של ביקורתו 
הטענה כי חבל להקדיש זמן לתיקון המבנה השלטוני בישראל , וכי צריך לרכז 
את המאמצים בקידום השלום ראוי להתייחסות נפרדת . גם חבר - הכנסת שמעון 
פרס התבסס על אותה טענה , כאשר פעל להפלת ממשלת האחדות . אולם בהחלט ראוי 
להתייחס להצעה שבמקום למצוא דרך שונה לבחירת ראש הממשלה והרשות המבצעת , 
צריך לתקן את השיטה הקיימת . השאלה הראשונה העולה על הפרק בהקשר זה , 
היא מדוע לא שונתה עד היום שיטת הבחירות והממשל הקיימת בישראל ? האם היינו 
כה שבעי רצון ? האומנם לא הבחינו גדולים וחכמים בפגמיה ובסכנותיה ? מסתבר 
שלא כך הוא . השיטה הקיימת היתה מקור לחוסר סיפוק ולחוסר שביעות רצון מאז 
קום המדינה . היא גם היתה מקור לחלק מן העוולות החמורות ביותר שנעשו כנגד 
הרוב בישראל , למען מימוש זכותו של המיעוט , ואף הובילה את הדמוקרטיה הישראלית 
בקו המדרון של האנוכיות הנורמטיווית , צרות האופק , חמיסת הקופה הציבורית , 
מיאוס השיטה בעיני העם והשפלת דימויה בעיני העולם הגדול . מתלות במפלגות 
בינוניות בגודלן , התדרדרנו לתלות גדולה יותר במפלגות קטנות , ומשם לתלות 
כמעט מוחלטת בחברי - כנסת יחידים , הסוחרים בייצוג הדמוקרטי שהופקד בידיהם . 
הדמוקרטיה הישראלית כיום אינה מה שהיתה לפני עשר שנים , היא גם לא מה שהיתה 
לפני שלושה חודשים . אמון העם בשלטון עורער , ובצדק . אין היא יותר ערך 
לאומי שאנחנו יכולים להתגאות בו , ואני מניח כי מר אבן יודע זאת היטב , 
שכן הוא יודע כיצד אנו נראים היום בעיני יהדות התפוצות ובעיני ידידינו בעולם . 
הסיבה לכך ששיטת הבחירות לא שונתה עד היום היא שלאחר הרבה שנים נוכחנו לדעת 
כי אין ביכולתנו לשנותה , ואולי גם אין זה רצוי לערוך בה שינוי מבני מרחיק 
לכת . ההצעה הרצינית היחידה לשינוי שיטת הבחירות העומדת כיום על הפרק , 
עוצבה על - ידי ועדה של עשרה חברי - כנסת ושרים משתי המפלגות הגדולות , 
הידועה גם כוועדת גד יעקבי . על - פי הצעה זו , שאינה שונה ביסודה מזו 
שאושרה בקריאה ראשונה בכנסת האחת עשרה , ייבחרו מחצית מחברי - הכנסת בבחירות 
אזוריות , ומחציתם מתוך הרשימות הארציות . ההבדל העיקרי הוא שבמקום ש06 
חברי - כנסת ייבחרו ב06 אזורי בחירה , על - פי ההצעה הישנה , תחולק המדינה 
ל02 אזורי בחירה , שכל אחד מהם ישלח שלושה נציגים לכנסת . שיטה זו אינה 
משנה במאומה את המבנה הרב - מפלגתי והקואליציוני של הכנסת והממשלה , שכן 
מספר המנדטים שיהיו לכל רשימה בכנסת נקבע רק על - פי פתק ההצבעה המפלגתי - 
ארצי , ולא על - פי הפתק האזורי - אישי . כאמור , ביסוד הצעה זו עמדה 
ההכרה שאין בכוחה של הכנסת לשנות את שיטת הבחירות בצורה שתפגע בייצוג היחסי 
כפי שהוא היום , אולם היו לכך גם סיבות אחרות : בעיקר ההבנה כי השיטה היחסית 
הפכה להיות מושרשת בתרבות הפוליטית בישראל , וכי עדיף שכל הזרמים החברתיים 
והפוליטיים המתגבשים לכלל מפלגה , ימצאו את מקומם במסגרת כללי המשחק הדמוקרטי . 
מכאן , שגם אם הצעה זו היתה מאשרת , לא היינו משנים במאומה את בעיות הממשל 
בישראל העדר יציבות כרוני , העדר כושר ניהול והכרעה ותלות מופרזת ותמידית 
במפלגות מיעוט . ההצעה לבחירה ישירה של ראש ממשלה נובעת ממצב עובדתי זה . 
לדעת המציעים , היא ממזגת תיקונים מרכזיים וחשובים במבנה הממשל ותפקודו , 
תוך התחשבות במציאות הפוליטית . ההצעות שעברו בקריאה ראשונה אינן מושלמות . 
הן צריכות לעבור עיבוד רב בדרך להכנתן לכלל מסגרת של הצעת חוק שלמה ומקיפה , 
וזהו בדיוק תפקידה של ועדת החוקה בכנסת . אולם עיקר השינויים המוצעים 
בהן ברורים ומוגדרים דיים . במקום שהתשובה לשאלה מי יעמוד בראש הממשלה תינתן 
בעקבות מעשה המרכבה הקואליציוני כמו שהיה לאחר הבחירות לכנסת האחת עשרה 
והכנסת השתים עשרה , וכן לאחר הפלתה של ממשלת האחדות היא תתברר כבר בתום 
יום הבחירות . במקום שההכרעה מי יהיה ראש הממשלה תעשה על - פי הצירוף הקואליציוני 
של המפלגות הנושאות ונותנות ביניהן , או באמצעות חברי - כנסת עריקים , 
היא תיעשה ישירות על - ידי הציבור בדרך של הכרעה אישית ואידיאולוגית ברורה . 
במקום שראש הממשלה יהיה אסיר קבוע של מפלגתו , או ליתר דיוק של מרכז המפלגה , 
יחוזק מעמדו בתוך מפלגתו וייפסקו התופעות של שרים החותרים תחת סמכותו גם 
כאשר הוא מצוי במאבקים מדיניים קשים . במקום התלות המוחלטת בכל אחת ממפלגות 
המיעוט יזכה ראש הממשלה במנדט ברור , למלא את תפקידו לתקופה של ארבע שנים . 
במקום מצב שבו כל משרד הופך להיות אחוזת כוח של השר העומד בראשו , יינתן 
יותר שיקול דעת לראש הממשלה להעביר תחומי אחריות ממשרד אחד למשרד אחר . לכנסת 
יש היום שלושה כוחות עיקריים : כוח החקיקה , כוח הבקרה והפיקוח על פעולות 
הממשלה והכוח להפיל את הממשלה . על - פי ההצעות לבחירה ישירה של ראש הממשלה , 
כוח החקיקה יגבר והביקורת על חקיקת המשנה של הרשות המבצעת תגבר גם היא . 
הכנסת תוכל להפיל את הממשלה אם תעביר חוק ברוב של 16 מחבריה לפיזור הכנסת . 
היא גם תוכל להפיל את ראש הממשלה בהחלטה רגילה של 07 או יותר מחבריה . 
המספר המדויק נתון כמובן לוויכוח . אולם גם אז יהיה עליה להתפזר , כדי 
להבטיח שהפלת ממשלה לא תהיה בבחינת אקספרימנט או תוצאה של פעולת חתרנות . 
