( ע ) . מועצת המים החליטה על איסור השקיית גינות - נוי פרטיות וציבוריות 
בין השעות 8 בבוקר ועד 6 בערב ועל איסור מילוין של בריכות שחייה פרטיות . 
במקביל הוחלט , בהסכמת נציגי החקלאים , להעלות את מחיר המים מ5 . 62 אגורות 
למ"ק מים ל82 אגורות . שר החקלאות , רפאל איתן , תמך במחיר זה , בניגוד 
להצעתו של נציב המים , צמח ישי , שתמך בהעלאת המחיר למגזר החקלאי והתעשייתי 
ל03 אגורות . מועצת המים אישרה גם קיצוץ כולל של 022 מיליון מ"ק מים במגזר 
החקלאי . נציב המים מסר כי החקלאות חסכה בחצי השנה האחרונה 07 מיליון מ"ק 
מים . הוא הזהיר את החקלאים לא להשתמש בעודפים שחסכו לצרכי גידולים חדשים , 
כדי שלא לגרום לקיצוץ מיידי של מכסות מים נוספות , וכדי לא להוריד את מפלסי 
מי התהום , שהם על קו הגבול המותר . שר החקלאות הבטיח לנציגי החקלאים , 
כי יעלה את נושא הפיצוי על אובדן הכנסה בשל קיצוץ מכסות המים , בפגישתו 
הקרובה עם שר האוצר . החקלאים תובעים פיצוי של 031 מיליון ש"ח בגלל הקיצוץ 
המיועד . יו"ר ועדת המשק של המרכז החקלאי וחבר מועצת המים , חיים מולכו , 
טען כי החקלאים התקשו לשלם מחיר המים עד כה ויתקשו לשלם את המחיר החדש , 
אם לא יפוצו . 
