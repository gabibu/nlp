בית המשפט המחוזי בירושלים דחה את ערעורו של גדעון ספירו , תושב העיר , 
על הרשעתו בניסיון להעליב עובד ציבור ובניסיון להשפיע באופן בלתי הוגן על 
הליכים משפטיים , ועל העונש שנגזר עליו . ספירו נידון בבית משפט השלום 
למאסר על תנאי לחודשיים ול001 שעות שירות לתועלת הציבור , בגלל תוכנם של 
מכתבים שכתב לפני חמש שנים לשופטי בית הדין הצבאי ברמאללה ולשופטי בית המשפט 
המחוזי בחיפה . המכתב שכתב לשופטי ביה"ד הצבאי היה בעניין פסק דין שלפיו 
נידון נער צעיר לתקופת מאסר ארוכה בגין ייצור בקבוק תבערה והטלתו על אוטובוס . 
על תוכן מכתבו זה הורשע בהעלבת עובד ציבור . ספירו טען בערעורו כי לא היה 
במכתב משום העלבה אלא " ביקורת עניינית ומנומקת " , המוגנת במסגרת חופש 
הביטוי . ואולם שלושת שופטי בית המשפט המחוזי קיבלו את קביעת בית משפט השלום 
כי היו במכתב דברי גנאי , חרפות וגידופים , שכללו העלבה קשה המייחסת לשופטים 
זדון ורשעות . בין השאר , היו במכתב ביטויים המכנים את פסק הדין " פשע " 
ו"מעשה נבלה " , והמשפט : " זהו כתם אישי על כל אחד מכם , על שניהלתם 
משפט ההופך לקריקטורה את כל מושגי הצדק המקובלים " . אשר לעבירת הניסיון 
להשפעה בלתי הוגנת , מדובר במכתב ששלח המערער לשופטי בית המשפט המחוזי בחיפה 
ובו יעץ להם לפסול את עצמם מלדון בפרשת רצח דני כץ ז"ל , נוכח העוינות ואווירת 
הלינץ האופפת , לדבריו , את הנאשמים בדעת הקהל הישראלית . ספירו הציע 
כי התיק ידן בפני שופטים לא - ישראלים שיוזמנו מחו"ל . בא כוחו של המערער 
טען כי המכתב נכתב באירוניה שבה הביע את השקפתו וכי לא היתה לנאשם כל כוונה 
להשפיע השפעה לא הוגנת על תוצאות המשפט . ואולם בית המשפט המחוזי קיבל את 
החלטת השופט בערכאה הקודמת לדחות טענה זו . לדברי שלושת השופטים , נכתב 
המכתב בלשון של שידול ובקשה להפסיק את ההליך השיפוטי מכיוון שלדעת הכותב 
תוצאתו קבועה מראש . 
