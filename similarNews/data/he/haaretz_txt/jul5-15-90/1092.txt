שמנכ"ל אביק , אלי אדמוני , פורש מתפקידו על רקע חילוקי דעות בינו לבין 
הנהלת קונצרן טבע . הודעה על כך מסר אדמוני בישיבת מועצת המנהלים של טבע 
שהתקיימה ביום חמישי . אדמוני טען , כי למרות ההבטחות שניתנו לו לאחר רכישת 
אביק על - ידי טבע , הבטחות שגרסו כי החברה תנוהל כחברה עצמאית , הלך מעמדו 
וכורסם , והוא נאלץ להשתלב כחלק מחברות הקונצרן . מטבע נמסר בתגובה , כי 
חילוקי הדעות היו על תנאי העסקתו האישיים של אדמוני , ולא בנושא הניהול . 
אדמוני אמר אתמול , כי לפני כמה חודשים החל תהליך איטי , שהלך והגביל את 
מידת העצמאות של החברה שבראשה הוא עומד מזה 8 שנים . לדבריו , במצב החדש 
שנוצר , איבדה אביק את גמישותה , והיא הופכת אט אט לחברה מסורבלת , שתתקשה 
להתאים את עצמה לתנאי שוק משתנים . אדמוני ציין , כי השינוי שהתחולל לא 
נעשה כדי לפגוע באביק , אלא היה חלק מתהליך טבעי . לדבריו , במבנה החדש 
שנוצר יקשה עליו לממש את אסטרטגיית הניהול שלו , ולכן החליט לפרוש . הוא 
הוסיף , כי בכל מקרה הוא לא יחזור בו מכוונתו לפרוש , אך יתאים את עצמו 
ללוח הזמנים לפרישה שתקבע הנהלת טבע . אדמוני משמש כמנכ"ל אביק מאז 28 , 
שנים שבמהלכן גדל היקף המכירות של החברה מ81 מיליון דולר ל05 מיליון דולר , 
כאשר שליש מהם לייצוא . להערכת אדמוני , ניתן היה להגיע בשנים הקרובות 
להיקף מכירות של 001 מיליון דולר , אולם במצב החדש שנוצר עם רכישת אביק 
על - ידי טבע , והיעדר עצמאות למנהליו , לא ניתן יהיה להגשים זאת . מהנהלת 
טבע נמסר בתגובה , כי פרישתו של אדמוני מניהול אביק עומדת על הפרק מזה כמה 
חודשים , אך בניגוד לגרסתו של אדמוני , הרקע לחילוקי הדעות הוא דרישותיו 
של אדמוני לשיפור תנאי שכרו וההטבות הניתנות לו בתוקף תפקידו , ולכך לא 
הסכימה הנהלת טבע . עם זאת ציינו בטבע את כושרו הניהולי הטוב של אדמוני , 
שבא לידי ביטוי בתוצאות העסקיות של אביק בשנים האחרונות תחת ניהולו . טבע 
השתלטה על אביק באוקטובר 88 , לאחר שרכשה % 89 מהשליטה עליה תמורת 6 . 62 
מיליון דולר . מימון הרכישה נעשה בעיקר ע"י השקעת 5 . 22 מיליון דולר של 
קבוצת ברונפמן מקנדה . 
