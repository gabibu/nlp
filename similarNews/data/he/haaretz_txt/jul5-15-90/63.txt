( ע ) . אזרח אמריקאי , הטוען כי אשתו חטפה לפני כשנתיים את בנם בן 
החמש וחצי מלוס אנגלס לירושלים , ומעניקה לו חינוך חרדי כדי לנתקו ממנו , 
עתר אתמול לבית המשפט הגבוה לצדק , בבקשה להורות לה להחזיר לו את הילד . 
העתירה הועברה לדיון בפני הרכב של שלושה שופטים , והאם הוזמנה לדיון כדי 
להשיב על טענות האב . בעתירה שהגיש לבג"ץ מספר האב כי נשא לאשה בשנת 48 תושבת 
ירושלים , והיא הסכימה להתגורר עמו בלוס - אנגלס . לשניים נולד בן ולדברי 
העותר , " התחנך הילד כיהודי אמריקאי לכל דבר " . נישואי הזוג עלו על שרטון 
וב78 החליטו בני הזוג להתגרש . בית המשפט בקליפורניה אישר את הגירושין בדצמבר 
אותה שנה , וקבע כי החזקת הילד תתבצע על ידי שני ההורים במשותף , במועדים 
שנקבעו לכך . הוא אסר על כל אחד מבני הזוג להוציא את הקטין מתחומי דרום 
קליפורניה , אך המליץ כי ההורים ישתפו פעולה בהסדרת ביקור בנם בישראל . 
לטענת האב הוא מילא את כל הוראות בית המשפט אך האם הפרה אותן וביוני 88 לקחה 
את הילד לישראל ולא שבה לארצות הברית . היא ניתקה כל קשר עם האב וכל הפניות 
אליה בעניין זה , העלו חרס . לדבריו , התנהל ביתם בלוס אנגלס , עד לגירושין , 
כבית יהודי חילוני , אך בישראל הפכה האם לחרדית וברוח זו היא מחנכת את 
בנם בניגוד לדעת האב . העותר טוען כי לבו נשבר נוכח ניתוקו מבנו . " אני 
מבקש להיות ליד בני ואתו , כדי לתרום לגידולו ועיצוב אישיותו " , הוא אומר . 
האב פנה שוב לבית המשפט בקליפורניה , אך גם סנקציות שהוטלו על האם לא גרמו 
לה למלא אחר צווי בית המשפט . " ישראל " , מדגיש העותר , " אינה ארץ 
מקלט לחוטפי ילדים וטובת הציבור מחייבת כי בית המשפט לא יעודד מעשים מעין 
אלה " . 
