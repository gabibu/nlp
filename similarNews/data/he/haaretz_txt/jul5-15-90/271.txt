באר - שבע ( ע ) . הפתעה זומנה אתמול למתדיין בבית הדין הרבני בבאר - 
שבע שביקש שלום - בית , כאשר פילגשו העידה נגדו וגרמה לדחיית תביעתו . 
עו"ד סימונה חיים הגישה את הבקשה לשלום - בית ולביטול צו איסור הכניסה לביתו , 
בשם הגבר בן ה06 מנתיבות . בבקשתה טענה , כי הבעל חזר בתשובה , ואף המציאה 
על כך אישור מהרב של נתיבות . לדבריה , מדובר באדם חולני , והיא המציאה 
על כך אישור רפואי . את האשה ייצג בבית הדין הטוען הרבני , יצחק לוי , 
שטען כי לא חל כל שינוי בהתנהגות הבעל , שנצטווה בזמנו לעזוב את הדירה 
המשותפת כשהיה שתיין והפך את החיים בדירה לבלתי - נסבלים עבור בני המשפחה 
האחרים . על הטענה של חזרה בתשובה אמר לוי , כי היא מופרכת מיסודה , כיוון 
שהבעל ממשיך לחיות בחטא עם פילגש . הוא הודיע לדיינים , כי הפילגש ניצבת 
מעבר לדלת אולם הדיונים והציע להזמינה לעדות . הדיינים קיבלו הצעה זו , 
והפילגש סיפרה , כי העותר " חי איתי 41 שנים ומבטיח לי שישא אותי לאשה " . 
נוכח ההתפתחות המפתיעה , דחו הדיינים את בקשת הבעל . עוד הורו הרבנים , 
כי על בני הזוג להתגרש בהקדם . 
