השעיית הדיאלוג בין ואשינגטון ואש"ף והקמת ממשלת הימין הקיצוני בישראל פתחה 
דף חדש בשטחים ובמאבק בין ישראל ואש"ף . אש"ף שלח הוראות חד - משמעיות לנציגיו 
בשטחים . ההוראה העיקרית אומרת שלא לנהל בשום פנים משא ומתן עם נציגי ישראל 
ולא לאפשר לה ליצור את הרושם כי חלה רגיעה ואפשר להסתדר בלי אש"ף - תוניס . 
נאסר עליהם אפילו לנהל משא ומתן על 41 הנקודות ( שנהפכו בינתיים ל71 נקודות ) 
אשר נועדו להשיג מטרות מדיניות , במקביל לשיפור תנאי - חייהם של התושבים . 
הוראה חשובה אחרת אומרת לעשות הכל כדי להוכיח שבירושלים אין דו - קיום אלא 
זו עיר מחולקת . כך מבקש אש"ף לשמור על המתח הבין - לאומי בעניין הפלשתיני . 
כן אנו עדים למאמציו של שר הביטחון החדש , משה ארנס , להיפגש עם אישים 
פלשתינאים . אישים אלה באים ברובם לפגישות , אך רצוי שלא להתרשם מההדלפות 
כי רובם אינם רוצים באש"ף . כך טען משך שנים גם יצחק רבין , אך אין לזה 
שום משמעות מדינית מעשית . זה טוב בקושי לשיחות שלא לפרסום , בלשכות נעולות 
של שרים . אין צורך להרחיק לכת עד לאמריקאים , שנציגיהם בשטחים אומרים 
כי לא ימצאו מנהיגים פלשתינאים שינהלו משא ומתן עם ישראל בניגוד להוראת אש"ף . 
גם גורמי הערכה ביטחוניים בישראל אומרים כי התושבים המקומיים לא ינהלו משא 
ומתן מדיני , אף לא על בחירות , ללא ברכת אש"ף . מנהיגים פלשתינאים אומרים 
כי רצונם אכן בהרפיית הלחץ הישראלי , אך לא נראה שיסכימו לתת יד לתחליפים 
למשא ומתן מדיני . המסקנה היא אחת : המקומיים לא יבואו כיום במקום אש"ף 
כמו שלא באו במקומו עד כה . הפלשתינאים שארנס נפגש עמם ( ואין הם מהנהגת 
האינתיפאדה ) , אף הם דורשים כי צה"ל יפנה את השטחים . כך היה גם עם נציגי 
אגודת - הכפרים , שאמרו בשעתם לממשלת ישראל כי הם אמנם בעד שלום , אך גם 
הם דורשים נסיגה ישראלית . זאת אין הממשלה הנוכחית יכולה לתת לפלשתינאים 
המקומיים , ובוודאי לא כיום . לשר הביטחון לא תישאר ברירה אלא לפעול באופן 
חד - צדדי . לצבא הורה לרכז מאמץ נגד המתקוממים בנקודות מסוימות , אך במקביל 
ראוי שיצווה על צה"ל למתן את השפלת הפלשתינאים , לצמצם את מספר ההרוגים , 
לנהוג הומניות רבה יותר כלפי התושבים , למרות ההתקוממות . אין זה מספיק 
כיום להנעת תהליך השלום , אך זאת אנו חייבים לעצמנו , מבחינה מוסרית וכדי 
להאט את העמקת השנאה . מה שהתחולל מאז פעולת הטרור בחוף ניצנים , מלמד כי 
שליטתו של ערפאת על אש"ף מוגבלת מאוד . הממשל האמריקאי התחנן כמעט שיעשה 
משהו לגינוי הפעולה . לא דרשו ממנו בתחילה אפילו את גירושו של אבו עבאס . 
עתה ברור שערפאת אינו מונע מעשי טרור הנעשים על - ידי פלגים אחרים באש"ף , 
וספק אם מסוגל למנוע אותם . יתכן שהתנהגותו מבטאה גם את תזוזתו לכיוון 
עיראק . אין ספק שאש"ף עוסק בטרור , כל פלג בארגון בשיטותיו הוא . באחרונה 
בולטת גם מעורבות איראנית בדרבון למעשי טרור . המגבלה היחידה היא שאל - 
פתח אינו פועל מלבנון אלא מקים מערך צבאי חדש לאורך גבולנו הצפוני . גם 
יש התאפקות כללית בפעולות הטרור בחו"ל . כולם , גם אל - פתח , מנסים לפעול 
בישראל נגד מטרות אזרחיות . הטמנת הפצצה בשוק מחנה - יהודה , למשל , היתה 
מעשה - ידיו של כוח71 שמפקדו , אבו טייב , מקורב לערפאת . האמריקאים יודעים 
זאת וכבר העירו על כך לראשי אש"ף . גם על ההכנות של אבו עבאס לפעול בחופה 
של ישראל ידעו בפתח אנשים רבים . אנשי אבו עבאס שנפלו בידי ישראל מספרים 
גם הם כי אל - פתח עקב אחריהם . הכעס על הפסקת הדיאלוג עם ארה"ב פינה מקומו 
לפוליטיקה חדשה , פוליטיקת - טרור . הנהגת אש"ף תובעת עתה פרס על נכונותה 
לגנות את הטרור של אבו עבאס . לא די בחידוש הדיאלוג , אומר הארגון , אלא 
שעל ואשינגטון להבטיח כי הדיאלוג יהיה בדרג גבוה יותר ויניב פירות מדיניים . 
אף שהממשל האמריקאי לא רצה בהפסקת הדיאלוג , לא יכול לנהוג אחרת . המשך 
הדיאלוג במצב הנוכחי פירושו מתן הכשר למעשי טרור בתוך ישראל . מי שמשלה את 
עצמו כי ישראל יכולה לשים קץ לסכסוך ההיסטורי עם הפלשתינאים ולהשיג שלום 
עמם רק על - ידי תושבי השטחים וללא אש"ף , יראה בהפסקת הדיאלוג ניצחון גדול . 
זה לכל המרובה ניצחון טקטי קצר - ימים . לתהליך השלום הוא יכול להועיל 
רק אם ראשי אש"ף יבינו כי אי - אפשר להמשיך במאבק הצבאי בישראל ולדבר באותה 
עת על שלום . לא זו השיטה שפעל בה הנשיא סאדאת . מעטים בישראל ישתכנעו 
כי אפשר להתעלם מהנחת פצצות בשווקים ולדבר על שלום עם מי ששולח את מטמיני 
הפצצות . 
