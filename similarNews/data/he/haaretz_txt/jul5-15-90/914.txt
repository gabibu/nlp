שופט בית משפט השלום ברמלה , אברהם בייזר , דחה את מתן ההחלטה אם לאסור 
קיום מרוצי סוסים בקיבוץ געש , לראשית השבוע הבא . אתמול התקיים דיון משפטי 
בבקשת משרד הפנים למנוע את קיום מירוצי הסוסים בקיבוץ , בנימוק שהדבר חורג 
מייעודה החקלאי של הקרקע . התובעת , עו"ד נורית מצגר , טענה כי מתן צו 
זמני האוסר קיומים של מירוצים נוספים , בא להקדים תרופה למכה ולמנוע ביצוע 
עבירה . היא ציינה כי מירוצים נוספים כרוכים בשימוש מסחרי - עסקי , שמטרתו 
להפיק רווח ממכירת כרטיסים לציבור הרחב , דבר החורג מהייעוד של הקרקע . 
סניגורם של מארגני המירוץ , עו"ד ערן אילן , טען בפני השופט כי חוק תכנון 
הבנייה אכן קובע , כי שימוש שאינו דרוש במישרין לגידול בעלי חיים , הוא 
שימוש שאינו מותר על קרקע חקלאית . אולם , " אני טוען שמירוצי סוסים נדרשים 
באופן ישיר לענף החקלאי של גידול סוסי מירוץ . אני טוען שזו עמדתו הרשמית 
של משרד החקלאות , וראייה על כך נמסרה לבית המשפט " , הדגיש אילן . " ללא 
קיום מירוצים לא יגדלו סוסי מירוץ בארץ , לא יושבח הגזע של סוסי מירוץ 
וממילא הענף יתנוון וייעלם . אני מבקש לקבוע שמירוץ סוסים דרוש לצורך גידול 
סוסי מירוץ , ושאין בעובדה של מכירת הכרטיסים , כדי לפגוע בשימוש החקלאי 
של הקרקע " . בדבריו טען הסניגור עו"ד אילן כי הדבר דומה לבריכות הדגים 
שבהן לוקחים מאנשים כסף בכניסה תמורת רשות לדוג . עצם מכירת הכרטיסים אינה 
הופכת את גידול הדגים לגידול שאינו חקלאי . לטענתו , לא נאמר בשום מקום 
שלחקלאי אסור לעשות ניצול חקלאי של הקרקע שלו ולהתפרנס ממנה . " אני מבקש 
גם להפנות את תשומת לב בית המשפט , שעל פי התצהיר , נעשה במקום גידול חקלאי 
של דשא מוכן , ואין בעריכת המירוץ משום פגיעה , אלא להפך , חיזוק אופיו 
החקלאי של האזור " . 
