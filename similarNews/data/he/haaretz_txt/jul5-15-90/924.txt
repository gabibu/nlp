( ע ) . זוג סטודנטים נלכד שלשום בלילה , כשפרץ לחדר הבחינות של הפקולטה 
למדעי החברה בקמפוס האוניברסיטה העברית בהר הצופים , בניסיון לתקן מבחן 
ולגנוב טופסי בחינות אחרות . סמוך לשעה 00 : 32 הבחין קצין הביטחון בתנועה 
חשודה מחוץ לבניין הפקולטה למדעי החברה . הוא הזעיק קציני ביטחון נוספים , 
וכאשר חיפשו בחדרים גילו בחדר הבחינות סטודנטית בת 32 , מתחבאת מתחת לשולחן . 
סטודנט , שנראה מחוץ לבניין , ברח . בחקירתה במחלק ההתפרצויות של משטרת 
ירושלים גילתה הסטודנטית , כי היא ובעלה פרצו לחדר הבחינות במטרה לתקן בחינה , 
שעבר הבעל לפני ימים מספר במסגרת לימודיו בחוג לחשבונאות , משום שחשב כי 
לא ענה נכון על השאלות . באותה הזדמנות תכננו גם לגנוב טופסי בחינות , 
האמורות להיערך בימים הקרובים . ברשותה של הסטונדטית נמצאו מפתחות רבים , 
והמשטרה בודקת כיצד הגיעו לידיה . אתמול בצהריים אותר גם הבעל , וזומן 
לחקירה . שני הסטודנטים נעצרו , והבוקר יוחלט אם לבקש את הארכת מעצרם בבית 
המשפט . 
