( ע ) . תקווה רוזנבאום ( 14 ) מנתניה הואשמה אתמול בבית המשפט המחוזי 
בתל אביב ברצח בכוונה תחילה של תינוקתה בת החודשיים . התובעת עו"ד רחל שיבר 
מציינת בכתב האישום , כי התינוקת גלי רוזנבאום נולדה ב41 במארס . לפי כתב 
האישום , החליטה הנאשמת שהתינוקת סובלת מפגמים באברי המין שלה ולכן גמלה 
בלבה ההחלטה להרגה . ב41 במאי סמוך לשעה 01 וחצי , חנקה האם את בתה וגרמה 
למותה , בדם קר ובכוונה תחילה , נטען . התובעת ביקשה מבית המשפט לעצור 
את תקווה רוזנבאום עד לתום ההליכים נגדה . פרקליטה של הנאשמת ערער על סעיף 
האישום וטען , כי נסיבות המקרה מצביעות על עבירה קלה יותר , באשר המחוקק 
חזה תופעה מצערת של אמהות ששיווי משקלן התערער לאחר לידה , ועל פי הסעיף 
הנכון , על אף שנגרם מותו של ילד , העונש המירבי בנסיבות כאלה הוא חמש 
שנות מאסר . הסניגור ביקש מבית המשפט לדחות את ההחלטה על מנת לאפשר לו לעיין 
בחומר הראיות ולהכין חוות - דעת שתצביע כי בשעת המעשה היתה הנאשמת במצב של 
ערעור שיקול הדעת . התובעת לא התנגדה לדחייה וציינה , כי הנאשמת היתה בבדיקה 
פסיכיאטרית וכי ההתוודות הראשונה שלה ברצח בתה היתה בפני הפסיכולוג , עוד 
בית החולים . השופטת שרה סירוטה הורתה לעצור את הנאשמת עד להחלטה אחרת , 
ודחתה את הדיון בבקשת מעצרה עד תום הליכים ל4 בספטמבר . 
