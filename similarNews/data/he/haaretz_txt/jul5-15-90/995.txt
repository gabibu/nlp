התאחדות הכדורגל של מערב גרמניה הזמינה ביום שישי קבוצות מזרח גרמניות להצטרף 
לבונדסליגה בעונת 291991 שנה מוקדם מהמתוכנן ולהכין נבחרת מאוחדת למישחקי 
אליפות אירופה שיהיו בשוודיה ב - 2991 . המערב גרמנים הציעו לנציגי המזרח 
לבטל את השתתפותם גם במישחקים האולימפיים , ברצלונה 2991 . ההתאחדות המזרח 
גרמנית כבר אמרה , כי יתכן שתפרוש מאליפות אירופה . שתי הנבחרות שובצו 
יחד בבית מוקדם , והן אמורות להיפגש בלייפציג , מזרח גרמניה , ב - 12 
בנובמבר . הרמן נויברגר , נשיא התאחדות הכדורגל המערב גרמנית , הציעה להקדים 
את לוח הזמנים , כמתבקש על פי השינויים הפוליטיים , שגם הם מתפתחים בקצב 
מואץ . נויברגר אמר כי הנבחרת המאוחדת צריכה לקום עד דצמבר , ואינה יכולה 
לחכות לאיחוד עד 2991 . הוא הוסיף כי כמה מועדונים מזרח גרמניים יצטרפו לבונדסליגה 
בסיום 1991 . נציגי שתי ההתאחדויות , של מערב ומזרח גרמניה , ייפגשו ביום 
חמישי בפראנקפורט וידונו על האיחוד . מאמנה של מזרח גרמניה , אדוארד גייר 
אמר , כי הההזמנה להצטרף לבונדסליגה תתקבל בברכה במזרח גרמניה . אולם הוא 
הביע חשש לעתידם של המאמנים מהמזרח . " איני יודע אם המערב גרמנים ירצו 
בנו " , אמר . 
