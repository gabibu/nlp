בלהות , מוכת הלם ומתקשה להאמין , שהגביע העולמי בכדורגל לא יישאר ברומא 
אחרי ה - 8 ביולי . השלווה בחוצות הערים והשקט מסביב הזכירו אווירה של בית - 
עלמין . גם שדרי הטלוויזיה היו כה המומים מניצחונה של ארגנטינה , שכנראה 
שיבש את תוכניותיהם , שבקושי המשיכו בסיקור השוטף , בראיונות וב"ניתוח 
שלאחר המוות " . בוויא רומא היוקרתי , ה"דיזנגוף של טורינו " ובפיאצה סן 
קארלו הכיכר הגדולה שבמרכזו , היתה שתיקה רועמת . הוא נסגר מכל עבריו , 
כמו בכל הערבים בהם שיחקה נבחרת איטליה , כדי להשאיר את הזירה פנויה לחגיגה 
המסורתית של שיירת מכוניות צופרות והמון אוהדים מנופף בדגלים לאומיים ושר 
בגאווה את ההמנון . שלשום בלילה לא חגגו . אפילו השוטרים הרבים ניצבו מן 
הצד ללא תעסוקה . וכשהתעוררה המדינה הגדולה והעצובה הזו למחרת , הזדקרו 
מכל עבר כותרות העיתונים באותיות של קידוש לבנה , שזרו מלח נוסף על הפצע 
המכאיב : " סופו של חלום " ו"איטליה איזו הלצה תפלה " היו רק אחדות 
מהן . אבל אולי אופייני מכל היה צילום ענק של רוברטו דונאדוני האומלל , 
שהחמיץ את בעיטת ה - 11 הרביעית של איטליה , כורע בתנועת תסכול כשראשו טמון 
בדשא , לפות בידיו . זה היה דבר הנורא ביותר שיכול לקרות לאיטליה באליפות 
זו , וזה מה שקרה לה שלשום בלילה בנאפולי . תוך 021 דקות , ותשע בעיטות 
11 מטרים ששתיים מהן נעצרו על ידי השוער הארגנטיני המצוין סרגיו גויקוצאה 
הסתיים הכל . " פיניטו לה קומדיה " , אומרים בדרך כלל האיטלקים . אלא 
השפעם , לשם שינוי , היתה זו טראגדיה . תמיד היה לי חשד סביר , מבוסס 
למדי , שכל הסובב את הכדורגל האיטלקי מופרז ולא מציאותי . התקשורת האיטלקית , 
בהשפעת עיתונאים יומרניים וצלמים חצופים מוסיפה נופך משלה להילת - הזוהר 
המלאכותית . האוהדים והצופים , המאזינים והקוראים בעלי המזג הסוער בולעים 
את המטעמים בתיאבון שאינו יודע רסן . אהיה האחרון שינסה לפקפק בססגוניותו 
של הכדורגל האיטלקי , בכישוריהם של שחקנים לא מעטים ובאיכותה של הליגה . 
אבל ככלות הכל שוב הוכח , כי סופו של כל בלון מנופח מדי להתפוצץ . יהיו 
קבוצותיה הבכירות של איטליה טובות ומרשימות ככל שיהיו ואחדות מהן באמת כאלה 
אני משוכנע היום יותר מתמיד כיצד היו נראות בלי " לגיון הזרים " . המונדיאל 
הזה בא בעיתו כדי לחשוף את הכדורגל האיטלקי במערומיו , במימדיו האמיתיים , 
בלי כחל וסרק . כי מסתבר שכל מה שהיה לאיטליה להציע משל עצמה , מתוצרת 
הארץ , היה ונשאר קומץ איכותי של שחקני הגנה חרוצים וטובים . בכדורגל המודרני 
אין זה מספיק , ועל כן מה הפלא שגם המועדונים הגדולים והעשירים במילאנו 
וטורינו , בנאפולי וברומא לא היו זוכים בגביעי אירופה בלי השמות הלוהטים , 
שחקני הרכש היקרים מהולנד ובראזיל , מארגנטינה וגרמניה . ומה באמת שווה 
הכדורגל האיטלקי בלי ואן באסטן וחוליט , בלי מראדונה וקארקה , בלי מתיאוס 
וקלינסמן , בלי קאניגיה ואלמאו ראה העולם כולו . לא רק שלשום בנאפולי , 
אלא לאמיתו של דבר מאז מישחקה הראשון של " הסקווארדה אזורה " ( הנבחרת 
הכחולה ) במונדיאל זה . השיטה המקובלת של הנעת כדור בתנועה סיבובית , 
הלוך ושוב , בעיקר לרוחב המיגרש ואחורה , מרשימה מבחינה אופטית ומתאימה 
לבזבוז זמן אבל אינה מובילה לשום מקום . בקושי עד חצי הגמר . היא יעילה 
אולי לליגה האיטלקית , בעיקר כשאתה מוליך 10 ורוצה לנצח בכל מחיר . האיטלקים 
התמחו בזה לפני שנים רבות , אבל לא שיכנעו כי זה מועיל . שהרי כבר אמר 
מי שאמר , כי לא די בכך שאתה נחשב לטוב ביותר עליך להוכיח זאת במקום הנכון 
ברגע הנכון . מבחינתה של איטליה , רגע זה חלף , ומי יודע מתי ישוב . 
באליפות אירופה , לפני שנתיים בגרמניה , אמרו לנו האיטלקים אחרי ההפסד 
בחצי הגמר לברית המועצות : באנו לכאן עם נבחרת צעירה וניסיונית . חכו ותראו , 
מה כוחנו האמיתי ב - 0991 במונדיאל . חיכינו וראינו . גם אחרי ה - 10 נגד 
האוסטריה , שוב רק 10 נגד ארה"ב ו - 20 על צכיה ( שפסלו לה שער חוקי ) 
בסיבוב הראשון , אמרו כי איטליה " מחממת את הקנה " לקראת הבאות . הניצחון 
20 על אורוגוואי בשמינית הגמר הלהיב את ההמון הצמא - לדם באולימפיקו של רומא , 
אבל הרבה פחות מזה הרשים הניצחון 10 על אירלנד ברבע הגמר . לא יהיה זה 
הוגן , ככלות הכל , לבטל חמישה ניצחונות עם 7 שערים לעומת 0 . אמרו כי 
גם זה ישתנה , מחצי הגמר ואילך , וכי ה"התפוצצות " הבלתי נמנעת לא תאחר 
לבוא . מי שהוסיף להאמין בזה אולי גם המאמן הלאומי החביב אזליו ויציני 
פשוט לא הבין , כי שום דבר אינו יכול להשתנות . זה מושרש עמוק מדי , 
באופיו ובנפשו של הכדורגלן האיטלקי הממוצע , שאינו מסוגל לשחק אחרת . משחר 
נעוריו סיפרו לו על נבחרות - הפלא של ה"קומיסאריו טכניקו " ( כלומר , 
המאמן ) ויטוריו פוצו האגדי , שהנהיג את האיטלקים לאליפויות העולם של 4391 
ו8391 , ולתואר האולימפי ב6391 בברלין . אלא שבעת ובעונה אחת , גם מלמדים 
אותו באיטליה , שקודם כל אסור להפסיד . קו ההגנה מבוסס על ארבעה שחקנים 
קשוחים , עם בלם אחורי נייד , ועם קשרים שעיקר תפקידם הרסני כדי לא לספוג 
שערים . כדורגל שלילי זה , המושתת על גישה אנטי - ספורטיווית , הוא שהביא 
את איטליה לביזיון הנוכחי . הפעם לא השליכו על המפסידנים בכחול עגבניות רקובות , 
כמו באישון לילה בנמל התעופה של גנואה , אחרי ההופעה המחפירה שלהם בטורניר 
6691 באנגליה . האוהדים גם לא רגמו את האוטובוס האיטלקי באבנים , כמו אחרי 
שהודחה בשלב המוקדם בגרמניה ( 4791 ) על ידי פולין וחזרה בבושת פנים הביתה . 
ב - 2891 , לא מעט בגלל ניצול נאיוויות של בראזיל , כבשה איטליה את הבכורה 
העולמית . אבל מאז חזרה לסורה , בלי שלמדה את הלקח . כשלעצמי , אם אני 
מצטער על משהו , הרי זה על כך שלא אוסיף לשמוע את ההמנון האיטלקי המרטיט 
ברומא וגם לא את צלילי השמות הנעימים כל כך לאוזן : גאניני , מאלדיני , 
דה - אגוסטיני ודונאדוני . לאיטליה יהיה מעתה כל הזמן שבעולם , שנים רבות , 
כדי לבכות את הכישלון המדהים . ואם יש מישהו שהיא רשאית להאשימו ב"אסון 
הלאומי " , אין זה אחר מדייגו ארמנדו מראדונה , הארגנטיני הקטן והשמנמן 
שנטו להספידו מוקדם מדי . ייתכן שגיבור הניצחון שלשום היה השוער גויקוצאה , 
אבל מי שסחף את אלופת העולם לגמר נוסף היה דייגו , עם קצת עזרה מידידים . 
קור הרוח ושלוות הנפש , הביטחון השופע והחיוך הממזרי שלו לפני בעיטת ה - 
11 הרביעית , כשציפה בסבלנות שהשוער המסכן ואלטר זנגה יזנק ימינה , כדי 
לשלוח כדור שטוח ומתוחכם שמאלה סימלו יותר מכל את התאוששותה המופלאה של 
ארגנטינה בטורניר זה . ומראדונה המיוזע , אשף יחסי הציבור , בחולצה כחולה 
של אחד משחקני נבחרת איטליה , פיזר כעבור שעה קלה במסיבת העיתונאים מחמאות 
לרוב לכל יריביו . אם תרצו , גם זה הפך חלק מהלוחמה הפסיכולוגית שניהל 
דייגו עם דעת הקהל העוינת ברחבי המדינה . הוא טען כי נאפולי , שם נערך 
מישחק חצי הגמר , חייבת להריע לו ולחבריו , ולא לאיטלקים , שהרי הביא 
למועדון המקומי שתי אליפויות ליגה בארבע השנים האחרונות . הוא גם הקניט 
את הנאפוליטנים כשהטיח בהם בגלוי , כי איטליה זקוקה להם רק יום אחד בשנה 
ואילו בכל יתר 463 הימים מתעלמת מהם לחלוטין . וגם אם אמרו על מראדונה , 
שהוא מתיימר להיות חשוב מסן - גנארו , המלאך הגואל השומר על נאפולי , 
לא מצא דייגו שום צורך להגיב . ככלות הכל הוברר , כי לא חשוב מה יאמרו 
האיטלקים , אלא מה יעשו הארגנטינים . המאמן האיטלקי ויציני ניסה במהלך הטורניר 
הרכבים שונים , ושיתף בסך הכל 71 שחקנים . זו היתה עדות נוספת להיסוסים 
ולבטים , שאינם מועילים בעימות ספורטיווי חשוב . נבחרות גדולות ניצחו בעבר 
עם 11 , 21 או לכל היותר 31 שחקנים , ששימשו בסיס איתן להרכב מגובש . 
הבעיה העיקרית של ויציני היתה , שליותר מדי תפקידים היו לו יותר מדי מועמדים . 
האוהדים הקנאים רצו את אליליהם וקיבלו אותם לסירוגין . אבל הוברר גם , 
יותר מפעם אחת , כי הליקוי אינו נעוץ רק בשחקנים אלא בעיקר בשיטה ובסגנון . 
מול מערך ארגנטיני נוקשה וחסר פשרות , במישחקם הטוב ביותר של אלופי העולם 
בטורניר , נשאר הקישור האיטלקי " תקוע " ועימו נחשפה החולשה הכללית . 
לא היה מי שינהיג ברגעי מצוקה . כל אחד חיפש לנצח לבדו . היכן היו ולאן 
נעלמו החלוצים המהוללים ? אם שילמה יובנטוס לפיורנטינה 8 . 31 מיליון דולר 
בעד רוברטו באגיו , כמה שווה מראדונה ? באגיו שיחק כאן 582 דקות , לעיתים 
בהרכב הפותח ולפעמים כמחליף , וכבש שער נפלא נגד צכיה . מה עשה מלבד זה , 
ומה תרם חברו הלא פחות מפורסם , גאנלוקה ויאלי ? היה לאיטליה חלוץ נוסף , 
שכוכבו דרך באליפות הזו . " איל פיקולו סיציליאנו " , הסיציליאני הקטן 
סלוואטורה ( טוטו ) סקילאצי , שהבקיע 5 ם - 8 השערים , כמה מהם במזל 
יותר מאשר בשכל . הוא הותיר רושם קרתני , התרוצץ וקפץ על כל הזדמנות , 
בין היתר בעמדת נבדל , כשהבקיע נגד ארגנטינה הרבה לפני שהשוער הדף לעברו 
את הכדור . קיוו שטוטו יהיה הגיבור הלאומי , כמו פאולו רוסי מלך השערים 
של 2891 אך הסתבר שאין לו לא האישיות הדרושה ולא יכולת הביצוע , כדי לחולל 
מהפך ברגע הדרוש . סקילאצי אחד לא הספיק לאיטליה , כדי להפוך אותה מנבחרת 
יומרנית בעלת מגבלות לאלופת עולם . הוא עצמו למד זאת על בשרו , בדרך הקשה , 
בדו - קרב האישי שלו בנאפולי עם מראדונה . חלוץ תמהוני , העושה רושם של 
טמבל , מול גאון קטן ויחיד בדורו . גם אם לא יניף דייגו , בפעם השניה 
ברציפות , את הגביע העולמי ב - 8 ביולי ברומא . 
