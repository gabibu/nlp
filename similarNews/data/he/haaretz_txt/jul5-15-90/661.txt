דייגו ארמנדו מראדונה הוא כדורגלן מצויין שיכולתו גובלת בגאוניות ספורטיווית . 
, דייגו ארמנדו מראדונה הוא כדורגלן המתנהג כאנטי - ספורטאי , בצורה המנטרלת 
את מעלותיו ומבליטה את חסרונותיו . משום כך , כאשר איבד שלשום בלילה את 
הגביע העולמי , כאשר התייסר בביכיו בשידור טלוויזיה ישיר לעיני מיליארד 
וחצי צופים ברחבי תבל , לא עורר בלבי רחמים . הוא לא היה ראוי לרחמים . 
בסך הכל קיבל את המגיע לו ואיבד את מה שהיה צריך לאבד . ראיתי את דייגו 
ארמנדו מראדונה ביולי אשתקד במשחקי קה אמריקה בבראזיל וכבר אז עורר רחמים . 
נבחרת ארגנטינה , בניצוחו , סבלה מהלומות צורבות בקה אמריקה . מראדונה 
סבל מעודף משקל , נראה מפוטם מדי , עורר תגובות לעג בפי 021 אלף צופים 
במאראקאנה . הם שרקו לו בוז , שרו לעברו שירים מעליבים והוא הפליא בחולשתו . 
כבר אז לא נהג כספורטאי מן השורה . חבריו לנבחרת התאכסנו במלון בקומה אחת , 
אבל דייגו סר סטאר התאכסן בנפרד בסוויטה מפוארת , שומר מרחק מחבריו , 
כאילו כוכב עליון שאינו יורד אל העם . כעבור כמה חודשים עלה שוב דייגו לכותרות , 
כאשר נעלם בתחילת עונת הכדורגל באיטליה ולא בא בזמן לאימוני קבוצת נאפולי 
שרכשה אותו במיליוני דולארים . הכותרות והסיפורים רדפו אלה את אלה . דייגו 
כועס על האיטלקים , דייגו מחרים את האיטלקים , דייגו אומר , דייגו חושב , 
דייגו מודיע . האיטלקים , נזעמים , הודיעו שיטילו עליו קנס גבוה . העונה 
החלה בלעדיו . אחרי כמה שבועות התרצה ובא לקבוצתו . והקבוצה , ששילמה 
עבורו הון עתק , חרקה שיניים , ויתרה לסר סטאר בעל השגיונות וקיבלה את 
כל דרישותיו - תעתועיו . בדיעבד , התגלה שוב דייגו ארמנדו מראדונה בכל גאוניות 
הכדורגל שבו . עובדה : הוא החל את העונה בכושר ירוד מאוד , התעשת , ובסופו 
של דבר הוביל את נאפולי לאליפות . שוב היה לאליל ההמונים , אחד שמרשה לעצמו 
הכל וגם קצת יותר . כאשר נבחרת ארגנטינה ביקרה בישראל , בדרכה למונדיאל , 
שוב לא נהג דייגו כספורטאי . כללי המשמעת הקפדניים של הנבחרת אינם חלים 
עליו . כל שחקני הנבחרת מתגוררים בצוותא , רק דייגו בא לישראל עם רעיייתו 
וצאצאיו ונהנה מתנאי דיור משופרים , בסוויטה מיוחדת , מלווה בלהקה של שומרי 
ראש , סוכנים , יועצים ומה לא . הוא הולך לישון כרצונו , משכים כרצונו , 
מתאמן מתי שנוח לו . הוא כמו מחוץ לנבחרת , כמו מעליה . כדי להגיע איכשהו 
למונדיאל בכושר סביר , נאלץ דייגו המפוטם להתמסר לדיאטה חריפה ביותר , 
אחרי חודשים ארוכים של חיי הוללות , בניגוד למה שמכונה בעגה הכדורגלנית 
" חיים ספורטיווים " . עתה מפרשים מומחים , כי חלק מחולשתו נבע מכך שהגיע 
למונדיאל תשוש מדיאטת הרצח בכוחה הפחית ממישקלו את הקילוגרמים המיותרים . 
ספורטאי מצטיין הוא נושא לחיקוי של בני נוער בעולם כולו . בדייגו ארמנדו 
מראדונה אין מה לחקות . הוא אינו מודל של חיקוי . לא הייתי רוצה שבני יסגלו 
לעצמם התנהגות ואורח חיים כמו של סר סטאר דייגו מראדונה . כאשר בחרו עיתונאי 
ישראל את כדורגלן העשור בעולם , בסוף 9891 , זכה דייגו ארמנדו מראדונה 
ברוב קולות מוחץ . אני לא בחרתי בו . למרות שאין ספק שהוא הכדורגלן הגדול 
מכולם . נהניתי לראות אותו בוכה אחרי כישלונו הצורב בגמר המונדיאל . זה 
הגיע לו . דייגו ארמנדו מראדונה לא היה ראוי לסיום אחר . מי שנוהג כמותו 
חייב לדעת , כי להתנהגות חסרת אחריות , לא ממושמעת , בלתי ספורטיווית , 
יש מחיר . טוב שדייגו שילם את המחיר . היה חבל מאוד אם היה מצליח למרות 
הכל , כיוון שהיתה זו הוכחה כאילו למוכשרים הכל מותר . כישלונו של הסר סטאר 
מארגנטינה הוכיח שגם הגאונים חייבים לשחק לפי הכללים . אחרת יבכו בשידור 
ישיר לעיני העולם כולו . 
