לונדון ( מיוחד ל"הארץ " ) . גורמים בברית נאט"ו , שפסגת ראשיה החלה אתמול 
בלונדון , מודאגים מכך שעיראק הציבה טילים ארוכי - טווח במערבה , המאפשרים 
לה לפגוע במטרות בישראל . אותם גורמים הביעו גם חשש מהתעצמות מירוץ ההתחמשות 
בטילים במזרח - התיכון , לאחר שקיבלו ידיעות שלפיהן עלולה צפון - קוריאה 
למכור למדינות ערביות טילי " סקאד " , שרכשה מבריה"ם . בלונדון צוטטו מקורות 
דיפלומטיים ישראליים , הטוענים כי למרות הבטחות , שנתנה סין לארה"ב , 
ולפיהן לא תמכור עוד טילים ארוכי - טווח למדינות האזור , הרי שיש בדעת פקין 
להתעלם ממחויבותה , שהוצגה בפני היועץ לביטחון לאומי של הנשיא בוש , ברנט 
סקוקרופט . לדבריהם , אין התחייבות זו מתייחסת לטיל אם - 9 , המסוגל להגיע 
לטווח של 573 ק"ם . בכוונתם של הסינים היה למכור טיל כזה לסוריה , אולם 
הם הוזהרו על - ידי ואשינגטון לבל יעשו זאת . 
