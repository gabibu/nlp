לימה ( ע"ר ) . מנהיג תנועת המחתרת השנייה בגודלה בפרו נמלט שלשום מבית 
הסוהר בו הוחזק , יחד עם עוד לפחות 74 מאנשיו . האיש , ויקטור פולאי , 
מנהיג " תנועת המחתרת טופאק אמארו " , הצליח לחמוק יחד עם אנשיו לאחר שחפרו 
מנהרה באורך 052 מטר מבית הסוהר בו הוחזקו . עם היוודע דבר הבריחה , פתחה 
משטרת פרו בחיפושים נרחבים , ועצרה כ02 אלף איש בלימה לבדה . תחנות הרדיו 
מוסרות כי מחסומים הוקמו בכל הכבישים וכי שכונות שלמות נסרקו בחיפושים מבית 
לבית . מעצרים רבים נוספים בוצעו ברחבי המדינה . " אני קורא לכל האזרחים 
שלא לאבד את שלוותם או סבלנותם . . . השומרים בכלא יצטרכו להסביר דברים 
אחדים " , אמר שר הפנים הפרואני . פולאי נתפס בינואר שעבר , והועמד לדין 
על רצח , הטמנת פצצות ומעשי טרור אחרים . המשטרה מסרה כי מרבית המנהרה נחפרה 
מחוץ לכלא . אורכה הגיע ל052 מטרים והיא עברה דרך החומות עד לבית הסוהר 
עצמו . רוחבה היה כמטר אחד , ומעריכים כי בנייתה נמשכה כשנה . במקומות 
אחדים הגיעה המנהרה לעומק של 01 מטרים , ולדברי המשטרה היא היתה מצוידת 
בתאורה חשמלית , אמצעי אוורור וסולמות . " אין ספק כי המדובר בעבודה הנדסית 
רצינית ביותר . . . " אמר מומחה אחד . 
