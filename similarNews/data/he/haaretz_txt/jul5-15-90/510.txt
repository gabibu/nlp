לא פעם קורה שאחרי רכישת המזגן הנכסף , שתמורתו משלמים אלפי שקלים , מתברר 
שלא לילד הזה פיללו : או שהוא מקרר מעט מדי או שהוא מקרר יותר מדי או שהוא 
מרעיש מדי . התסכול אף גובר כאשר היצרן משקיע מאמצים לתקן את הטעון תיקון 
ואינו מצליח . להלן מקרה של צרכן שהצליח , לא מעט בגלל התעקשותו . הקורא 
דן איל מראשון לציון רכש בקיץ שעבר מזגן מפוצל מחברת " אלקטרה " . במשך 
הזמן גילה שהמזגן אינו מווסת את הטמפרטורה במידה נוחה . כאשר מדד את תחום 
הפעולה של התרמוסטט המותקן במזגן , על - ידי מדידת טמפרטורה של האוויר בכניסה 
למזגן , מצא שטווח העבודה שלו הוא 5 מעלות צלסיוס . לדוגמה : אם הטמפרטורה 
מגיעה ל22 מעלות והתרמוסטט מפסיק את פעולת החימום , ההפעלה מחדש של החימום 
תהיה רק כאשר הטמפרטורה תרד ל71 מעלות . הטיפול בתלונה החל בחורף . איל 
לא בדק אז את פעולת הקירור , אבל הנחתו היתה כי הדבר קורה גם בקירור . 
למשל , לאחר הפסקת פעולת המזגן בטמפרטורה של 52 מעלות הוא יחדש את פעולתו 
רק כשהטמפרטורה תגיע ל03 מעלות ( ! ) . משמעות הדבר , שלמעשה אין ויסות 
אוטומטי כי כשההבדל הוא 3 מעלות יש צורך להפעיל את המזגן ידנית . איל פנה 
לשירות התיקונים של " אלקטרה " והטכנאי של החברה נשלח להחליף את התרמוסטט . 
אך התופעה חזרה על עצמה . מתוך שיחה של המתלונן עם מנהל אגף הצרכנות בחברה , 
ישראל שוהם , התברר כי החברה מפתחת תרמוסטט חדש שתחום פעולתו יהיה 2 מעלות 
בלבד . כחלופה הוצע למתלונן להתקין תרמוסטט קיר תמורת 053 ש"ח . הצעה 
זו לא התקבלה על דעתו של איל . התקיימו עוד שתי שיחות , שבסיומן נאמר לו , 
לדבריו , " זה המזגן , זאת הכלה " . מה לעשות ? שאל אותנו הקורא . 
העברנו העתקים של התלונה למכון התקנים ולחברת " אלקטרה " . על המכתב ל"אלקטרה " 
השיב ישראל שוהם , שחזר במכתבו על מה שאמר בעל - פה לאיל , והוסיף הסבר 
שלפיו מיקומו של המזגן משפיע על כך שהתרמוסטט , שבעצם מתוכנן לעבוד בתחום 
של 5 . 3 מעלות , עובד בטווח של 5 מעלות . הוא שב והציע ההצעה להתקין 
תרמוסטט קיר בתשלום . ממכון התקנים השיבה דוברת החברה , עדינה כספי , ומכתבה 
היה יותר מבטיח . נאמר בו , בין השאר , כי נציג חברת " אלקטרה " שעמו 
שוחחו אנשי המכון הסכים להחליף את התרמוסטט הקיים בתרמוסטט חדש בעל טווח 
פעולה קטן יותר . לפני ימים אחדים קיבלנו מכתב מאיל שבו הוא מבשר כי בעקבות 
התערבותנו ביקר אצלו טכנאי של " אלקטרה " והחליף את התרמוסטט שהיה במזגן 
בתרמוסטט בעל טווח עבודה של 5 . 2 מעלות ללא תשלום . איל בדק את פעולת הטרמוסטט 
ומצא כי הוא אכן פועל בתחום הזה . 
