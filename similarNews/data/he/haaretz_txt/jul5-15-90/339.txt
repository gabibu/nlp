הצעה לתיקון חוק לאסור בהוראה עונשית ספקים , בפרט סוכני נסיעות ותיירות , 
לחייב את ציבור הלקוחות בעמלה בשל שימוש בכרטיס אשראי , הונחה על שולחן 
הכנסת על - ידי יו"ר ועדת ביקורת המדינה , ח"ך דוד ליבאי . התאחדות סוכני 
הנסיעות והתיירות מסתייגת ופנתה לח"ך ליבאי . סוכם , כי ייפגש עם ראשי 
התאחדות סוכני הנסיעות והתיירות לשמוע את השגותיהם בנושא , לפני שיחליט 
להביאה לקריאה מקדמית , בפני מליאת הכנסת . לפי ההצעה יותר לגבות עמלה על 
שימוש בכרטיס אשראי רק במקרים הבאים : הוסכם בין המנפיק והלקוח , בחוזה 
כרטיס אשראי , כי הלקוח עשוי לשאת בעמלה עקב השימוש בכרטיס אשראי ; הספק 
הודיע ע"י שילוט בולט לעין בכניסה למקום עסקו , כי נטל העמלה על הלקוח והעמלה 
אינה עולה על שיעור של שלושת אחוזים מהתמורה עבור הנכסים הנרכשים באמצעות 
כרטיס אשראי . בדברי ההסבר שלו להצעת תיקון החוק קבע ח"ך ליבאי , כי ספקים 
רבים , בעיקר חברות נסיעות , מגלגלים את העמלה שבה הם חייבים לחברת כרטיס 
החיוב על הלקוח המניח לתומו שאינו מחויב בעמלה כלשהי . החוק מוצע כיוון 
שחברות האשראי לא מגינות על לקוחותיהן . מזכ"ל התאחדות סוכני הנסיעות והתיירות , 
דני כרוסט , קבל לפני ח"ך הליבאי על שלא נועץ ולא שמע את הערות ענף הנסיעות , 
לפני שהניח את ההצעה על שולחן הכנסת . 
