רינה חזן הופמן מירושלים , שנעצרה בחשד למעורבות ברצח אברהם אדרי ביער רמות 
לפני כשלושה שבועות , עתרה אתמול לבית המשפט הגבוה לצדק נגד מעצרה . היא 
מבקשת צו על - תנאי נגד המשטרה , ונגד שופטי בית - משפט השלום ובית המשפט 
המחוזי , שאישרו את המעצר ל51 יום , כדי לחייבם לנמק מדוע לא תשוחרר לאלתר . 
בג"ץ גם מתבקש לחייב את המשטרה לנמק מדוע אינה בודקת את גרסת העותרת כי אין 
לה כל מעורבות ברצח , וכי כל ההודעות האחרות שמסרה למשטרה היו שקריות וניתנו 
תחת לחץ . לדברי העותרת , הסעיף בחוק העונשין שלפיו נעצרה ( סעיף 003 
המדבר על רצח בכוונה תחילה ) אינו תואם את החומר שבידי המשטרה . השופט התורן 
בבג"ץ , מיכאל בן - יאיר , דחה את הדיון בעתירה ב84 שעות והורה לנציגי 
העותרת להסביר לו עד אז בכתב , מדוע לא יגישו ערר על החלטת בית המשפט המחוזי , 
לפי סעיף 83 בחוק הפלילי הקובע שעל השופט לדרוש תסקיר של קצין מבחן . בעתירה 
שהוגשה אתמול נאמר , כי בקשתה המקורית של המשטרה לעצור את רינה חזן הופמן 
ל51 יום , לאחר שכבר ישבה 84 שעות במעצר , נעלמה מהתיק של בית משפט השלום . 
עוד נאמר , כי נציג המשטרה עצמו טען בשעתו בבית המשפט כי אין המשטרה חושדת 
שהעותרת היתה מעורבת ברצח עצמו . לדבריו , מעורבותה של העותרת מסתכמת בכך 
שאלמונים הכריחו אותה בכוח פיסי ובאיומים להתקשר בטלפון לאברהם אדרי ולקבוע 
אתו פגישה ביער רמות . בפגישה זו נרצח . העותרת מסבירה את השינויים התכופים 
בגרסאות שמסרה במשטרה , באיומים עליה ובלחץ בלתי סביר , ואף בלחצים פיסיים , 
ובכלל זה מכות , בשלב מאוחר יותר של החקירה . העותרת מציינת כי שופטת 
בית המשפט המחוזי , מוסיה ארד , דחתה את הערעור על המעצר , רק מהסיבה 
שלדעתה במאזן שבין האינטרס הציבורי לגלות את הרוצחים , לבין שלילת חירותה 
של העותרת יש להעדיף את האינטרס הציבורי . לדברי העותרת , גם השופטת ארד , 
כמו השופט פרנקל בבית משפט השלום , לא הפעילה את סמכותה ואת שיקול דעתה 
לבדוק את ההתאמה בין החומר שבידי המשטרה לבין היסודות הדרושים בחוק העונשין 
שלפיו אושר המעצר . 
