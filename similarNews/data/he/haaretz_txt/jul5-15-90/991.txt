במרכז הרפואי " ביילינסון " הושתלה לראשונה בארץ כליה לתינוקת , שנולדה 
עם מום כליתי מלידה . הכליה שהושתלה בגופה של התינוקת הושגה באמצעות הארגון 
האירופי להשתלות . מבית החולים נמסר , כי התינוקת , שמשקלה 5 . 7 ק"ג , 
הוחזקה בחיים עד לביצוע ההשתלה הודות לטיפול המסור של משפחתה והמחלקה בה 
טופלה במרכז הרפואי " סורוקה " . עם התקבל ההודעה על מציאת כליה הועברה הפעוטה 
מהמרכז הרפואי " סורוקה " ל"בילינסון " . התינוקת מאושפזת במחלקת כירורגיית 
ילדים שבבית החולים , היא יצאה מכלל סכנה ומצבה יציב . בבית החולים " ביילינסון " 
בוצעה בשבוע שעבר ההשתלה השלישית של לבלב וכליה בחולה סכרת המטופל בדיאליזה . 
המושתל הוא רופא , ד"ר יצחק זלישנסקי בן 05 , שעמד לצאת לחו"ל לצורך ביצוע 
ההשתלה , וברגע האחרון נמצאה לו תרומה בארץ . המושתל מתאושש ביחידה לטיפול 
נמרץ של בית החולים כששני האברים המושתלים פועלים לשביעות רצון הרופאים . 
