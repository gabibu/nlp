מפעלי תעשיה מזהמים בפתח תקוה , שנדרשו בתקנה מיוחדת לעבור לשריפת דלק דל 
גופרית והביעו נכונות לעשות כן , טוענים כי אינם יכולים לעמוד בדרישה , 
כיוון שחברות הדלק הגדולות , שעמן היו במגע , הודיעו שתהיינה מסוגלות 
לספק להם דלק דל גופרית רק פעמיים בשבוע , בשעות אחר הצהריים . בפתח תקוה 
הותקן חוק עזר עירוני למניעת זיהום אוויר , שהוא יחיד מסוגו עד כה בארץ , 
בכך שהוא קובע תקני פליטה לשורה של מזהמים הנפלטים מארובות המפעלים . עיקרו 
של חוק עזר עירוני זה מתייחס למזהמי אוויר הנוצרים משריפת דלק , במיוחד 
גפרית דו חמצנית . פתח תקווה ( במיוחד מערב העיר ) ובני ברק , נחשבות 
לשני המוקדים הבעיתיים יותר בגוש דן , בכל הקשור לריכוזי גפרית דו חמצנית . 
היחידה לאיכות הסביבה של עיריית פתח תקוה , תבעה מכמה מהמפעלים הגדולים : 
יכין , עץ לבוד , שמשון ( צמיגים ) , עץ הזית ואוליבקס , לקיים את 
חוק העזר , ולא תוגשנה נגדם תביעות . אולם מפעל יכין , הממוקם ליד בית 
החולים בילינסון ונחשב לצרכן דלק גדול באזור , הודיע כי הוא מוכן לעבור , 
בחודשים שיתבקש לעשות כן , לשריפת דלק דל גפרית . אולם אין הוא יכול לעשות 
כן מאחר שהחברות שהואילו להגיב , הודיעו כי רק פעמיים בשבוע יוכלו לעשות 
כן . 
