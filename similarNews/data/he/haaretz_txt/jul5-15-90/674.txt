ח"ך שמעון פרס ומזכ"ל מפלגת העבודה מיכה חריש נפגשו אתמול עם יו"ר רשות השידור , 
אהרן הראל , וחברת הוועד המנהל מהמערך , דליה איציק , בניסיון לגבש עמדה 
לקראת המכרז למנהל הטלוויזיה המתקיים היום . חבר נוסף של הסיעה , עו"ד 
רוני פיינשטיין , נעדר מהישיבה . פרס הביע את דעתו שיש לתמוך בנסים משעל . 
לדברי הראל , יש חילוקי דעות בין חברי הסיעה ובמערך תהיינה התפלגויות . 
ידוע שאיציק תומכת ביוסף בראל . " אני מקוה שגם בליכוד תהיה הצבעה לגופו 
של עניין ולא הצבעה סיעתית " , אמר הראל . היום הוא ימשיך לקיים מגעים גם 
עם חברי הוועד המנהל מהליכוד ומהמפד"ל בניסיון לגבש עמדה מוסכמת . הראל ופיינשטיין 
תומכים בפתיחת המכרז למכרז חיצוני , שכן לדברי הראל , צריך לאפשר לאנשים 
הטובים ביותר לגשת למכרז , " אבל במידה שלא יהיה רוב למכרז חיצוני , נכריע 
בין ארבעת המועמדים שיהיו " , אמר . כרגע נראים סיכוייו של יוסף בראל כטובים . 
אם אכן תקבל על עצמה סיעת הליכוד משמעת סיעתית , כולל המנכ"ל , אריה מקל , 
ותתמוך בבראל , יהיו לו עם דליה איציק חמישה קולות בטוחים . אליהם עשויים 
להצטרף קול או שניים מנציגי אגודת העיתונאים ואולי גם היו"ר . בנסים משעל 
תומך נציג המפד"ל אורי פלח , ואולי נציג של אגודת העיתונאים . אם יפרו 
נציגי הליכוד את המשמעת הסיעתית , יקבל לפחות עוד קול מהליכוד . במקרה של 
חוסר הכרעה יכול הגלגל להתהפך ומועמדותו של יוסי צמח יכולה להתברר כריאלית . 
