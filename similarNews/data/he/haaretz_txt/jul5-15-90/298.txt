חשד להרעלת נשרים בצפון הארץ , התעורר אתמול אצל אנשי רשות שמורות הטבע , 
בעקבות מציאת ארבעה נשרים באזור נחל דישון כשהם תשושים ומגלים סימני הרעלה . 
ארבעת הפרטים הועברו לטיפול לשמורת החולה . עד לשעות הערב נמסר כי שניים 
מהם מתו חרף הטיפול שניתן להם . מנהל מחוז הצפון ברשות שמורות הטבע , מרדכי 
( מודי ) אלון , הורה אתמול אחר הצהרים לצוותי פקחים של הרשות לצאת לאתרי 
הקינון והלינה של הנשרים בגליל ובגולן , כדי לבדוק שם אם יש עוד פרטים מתים 
ולנסות לעמוד על סיבת האירוע . 
