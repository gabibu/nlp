שר הביטחון משה ארנס אמר אתמול כי שליט עיראק סדאם חוסיין " מטריד אותנו " . 
במהלך סיור ברצועת עזה , אמר שר הביטחון לגבי האיומים החוזרים ונשנים של 
סדאם חוסיין : " ודאי שיש לישראל מענה , נמצא כאן הרמטכ"ל וצה"ל מופקד 
על כך שיש לנו מענה אם ישראל תותקף . בוודאי שסדאם חוסיין מטריד אותנו מכיוון 
שהוא , כמעט מדי יום ביומו , נואם נאומים ומדבר על כך שמלחמה לכאורה , 
היא בלתי נמנעת . אנו נעשה ככל שביכולתנו כדי להרתיע אותו מלתקוף " . בתשובה 
לטענה כי גורמים צבאים הדגישו כי בלא התקדמות בתהליך המדיני צפויה הסלמה 
באזור , אמר : " אני מצטער לשמוע זאת . נדמה לי כי כל אחד שמכיר את האזור 
ואשר הספיק להכיר את סדאם חוסיין יודע שלא קיים כל קשר בין המציאות המדינית 
והתהליך המדיני כאן ובין התוכניות של חוסיין . הדברים של חוסיין גורמים 
להתלהבות בחלק גדול מהעולם הערבי , ועם הבעיה הזאת של איום מלחמתי של אנשים 
כמותו או קאדפי , או אסד אנחנו צריכים להתמודד ונתמודד . אנחנו ודאי מעוניינים 
לקדם את התהליך המדיני בכלל ובאזור בפרט , להגיע להידברות עם האוכלוסייה 
הפלשתינאית . אני נפגש עם פלשתינאים ביו"ש כל שבוע , ואנו ניצור את התשתית 
שתאפשר לנו להמשיך בהידברות על - פי יוזמת השלום " . בהתייחסו לסוריה , אמר 
שר הביטחון : " כל ישראלי יודע וגם כל הערבים במזרח התיכון יודעים , שידנו 
מושטת לשלום מאז שקמה מדינת ישראל , ולראיה אחרי שלושים שנה וחמש מלחמות , 
נחתם הסכם שלום עם מצרים . כנראה שגם היום יש מדינות שאינן מוכנות לשבת 
לשולחן הדיונים , יתכן ויש תעמולנים ערבים שיאשימו את ישראל במצב הזה , 
אבל כל ישראלי יודע האשמה היא בעולם הערבי . 
