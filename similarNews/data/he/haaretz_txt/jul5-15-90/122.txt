הרבנים הראשיים לישראל , הרב אברהם שפירא והראשון - לציון הרב מרדכי אליהו , 
הביעו את אכזבתם העמוקה משביתת הרופאים . בהודעה שפירסמו אתמול שני הרבנים 
הראשיים נאמר כי השביתה היא מעשה חמור , שגם אם מטרתו לשפר את שירותי הרפואה 
בטווח הארוך , הוא אינו מוצדק ואינו מותר , בהיותו מסכן את חייהם של חולים , 
הנזקקים לשירותי רפואה . בהודעה נאמר עוד כי כל חולה , שיש חשש כי העיכוב 
בטיפול בו יעורר סיבוכים בעתיד , הוא בגדר חולה שמצווה לעשות ככל הנדרש 
כדי לרפאו , ויש בכך משום פיקוח נפש . " שיקול כספי כלשהו אינו יכול להיות 
שיקול מכריע אצל מי שקיבל על עצמו אורח חיים וחובות של רופא . השבתת שירותי 
הרפואה אסורה מוסרית והלכתית , בכל אופן שהוא " , נאמר בהודעה . הרבנים 
הראשיים קראו לציבור הרופאים לחזור לעבודה סדירה . הם גם פנו לממשלה בקריאה 
להקים מוסד לבירור תביעותיהם הכספיות של הרופאים . 
