ראש הממשלה , יצחק שמיר , מתח אתמול ביקורת על ראשי הממשל האמריקאי , 
ואמר כי " בארה"ב חושבים לפעמים שכל בעיה ניתן לפתור במהירות הבזק , אך 
לצערנו לא כך המצב במזרח התיכון " . " לא די לפתור את הבעיות שלנו עם הפלשתינאים " , 
אמר שמיר . " מה יקרה , למשל , אם נצליח להגיע להסכם עם הפלשתינאים 
ומדינה ערבית חשובה , או קבוצה של מדינות ערביות , יתנגדו לפתרון שאליו 
נגיע ? הרי ברור , שהדבר רק יגביר את המתיחות באזור . די בהכרזות היוצאות 
מבגדד בזמן האחרון , כדי להמחיש מציאות זו " . שמיר דיבר בפגישה עם הסנטור 
הדמוקרטי גון ליברמן מקונטיקט , מידידי ישראל , בתגובה לדברי הסנטור שבאחרונה 
ניכר חוסר סובלנות בקרב רבדים מסויימים של הציבור האמריקאי , בגלל חוסר 
ההתקדמות בתהליך השלום . בהתייחסו ליחסי ישראל וארה"ב , אמר שמיר : " אנו 
יודעים שיחסי ישראל וארה"ב איתנים כתמיד , אך חשוב שגם התחושה הציבורית 
תהיה כזו " . קפידבינבפגישה עם שלושה חברי קונגרס מארה"ב , לארי סמית , 
הנרי וקסמן ואליוט אנגל , אמר שמיר שכדי לקדם את יוזמת השלום של הממשלה , 
" אנו זקוקים לדו - שיח הדוק עם הממשל האמריקאי , לא רק באמצעות טלפון 
או חילופי שדרים , אלא בשיחות רציניות פנים אל פנים ואנו משוכנעים שגם 
ארה"ב חשה בצורך לקיום פגישות כאלה " . שמיר אמר , כי ישראל מברכת על החלטת 
ארה"ב להפסיק את הדו - שיח שלה עם אש"ף . לדבריו , הפסקת הדיאלוג עם ארה"ב 
תרמה להחלשת הארגון , שיוקרתו נמצאת בירידה עד כדי כך שקשה לו אפילו להפעיל 
את סוכניו לליבוי האינתיפאדה בשטחים . חברי הקונגרס , מידידי ישראל , הבהירו 
לשמיר כי למרות שהתמיכה בישראל בקונגרס איתנה , אין להתעלם מכך שישנם קשיים 
בכמה תחומים בדעת הקהל האמריקאית כלפי ישראל , משום שדעת הקהל איננה מבינה 
תמיד את המציאות בישראל . לדבריהם , בארה"ב היו רוצים לראות התקדמות מהירה 
יותר בתהליך השלום . שמיר ציין כי הפלשתינאים המעורבים באינתיפאדה עייפים , 
ולכן רמת האלימות נמצאת בקו ירידה . חברי הקונגרס הדגישו , כי חשוב שישראל 
תראה את רצונה הטוב כלפי ארה " ב , המסייעת לה בקליטת היהודים היוצאים מבריה"ם . 
לדעתם , יהיה זה רעיון טוב שחלק מהבתים הטרומיים שישראל מתכוונת לרכוש 
בחו"ל , יירכשו בארה"ב . שמיר השיב כי ישראל אסירת תודה לארה"ב על עזרתה , 
ותשמח לשקול את ההצעה לרכוש את הבתים הטרומיים בארה"ב ברוח חיובית . 
