מכון טיהור חדש החל לפעול בימים אלה מעל לערוץ נחל רפאים . המכון אמור לטפל 
בחלק ניכר משפכי מערב ירושלים , שזרמו עד כה דרך ערוץ נחל רפאים אל ערוץ 
נחל שורק , ויצרו מטרדים סביבתיים ובריאותיים קשים . המכון החדש יופעל בשלב 
ראשון ברמה של " קדם טיפול " , שפירושה הפרדת המוצקים עד לגודל של חלקיקים 
מכלל השפכים , שימשיכו לזרום אל השורק ללא החומרים המוצקים . שלב זה הוא 
חלק מפרויקט רחב הרבה יותר שבמסגרתו אמורים שפכי מערב ירושלים להיות מטופלים 
באופן מלא , עד לתקן הנדרש . כמיליון שקל הושקעו בהקמת המכון על ידי חברת 
אניעם מערכות טיהור , בשביל עיריית ירושלים ופרויקט הביוב הארצי . הוא 
אמור לטפל בכמות שנתית של כ41 מיליון מ"ק שפכים . זהו אחד הגדולים במכונים 
שהוקמו עד היום בארץ . המכון החדש הוקם בנוסף למכון הקיים בעין כרם , הכולל 
את כל שלבי הטיפול אולם סובל כבר שנים מבעיות תפעוליות . יצוין כי במכון 
החדש הותקן לראשונה בארץ מתקן דחיסה הידראולי מיוחד , המיועד לצמצם את נפח 
הגבבה ( הפסולת המופרדת מהשפכים על ידי המגובים והמסננים ) לנפח שלא יעלה 
על כ52 אחוז מהנפח בטרם הדחיסה . על ידי כך מושג חיסכון משמעותי בעלות פינוי 
החומר האורגאני המצטבר במכון , דבר שיצמצם את הוצאות התפעול של המתקן החדש . 
הציפייה היא שעם הפעלת המכון החדש לטיפול בחלק הגדול של שפכי מערב ירושלים 
יבוא הקץ על מה שמכונה בעגת אנשי הסביבה " נחל הרכבת " , בשל היותו זורם 
על שפכיו סמוך לתחנת הרכבת בירושלים . עם הפעלתו עדיין לא מושג הפתרון הנדרש 
מבחינה סביבתית ובריאותית של טיהור מי השפכים עד לרמה שתאפשר לעשות בהם שימוש 
חוזר להשקיית גידולים חקלאיים ללא מגבלות . בשלב זה ימשיכו מי השפכים הזורמים 
בשורק , שיהיו עתה פחות מזוהמים ומצחינים , להיאגר במאגר צובה , משם הם 
נשאבים להשקיית כותנה . 
