זנווה ( שרות " ספורט הארץ " והסוכנויות ) . התאחדות הכדורגל האירופית , 
אופ"א , הסירה אתמול את החרם שהוטל לפני חמש שנים על קבוצות הכדורגל האנגליות . 
ההחלטה להרחיק את נציגות הליגה האנגלית באה אחרי מישחק הגמר ( ליוורפול 
נגד יובנטוס ) של 5891 בבריסל , אשר לווה באסון כבד ובמהומה במהלכה נהרגו 
93 חובבי כדורגל , רובם איטלקים . אוהדי ליוורפול הואשמו בגרימת האסון 
וכמה מהם נשפטו לתקופות מאסר שונות . נשיא אופ"א , השוודי לנארט יוהאנסון , 
אמר לכתבים , כי ההתאחדות האירופית החליטה לשתף בעונה הבאה את מנצסטר ינייטד 
( הזוכה בגביע האנגלי ) בגביע אירופה לקבוצות מחזיקות גביע ואת אסטון וילה 
שדורגה שניה בליגה , בגביע אופ"א . יוהאנסון הוסיף , כי אלופת אנגליה , 
ליוורפול , תוכל לחזור למישחקים בגביע אירופה רק בעוד שלוש שנים . ליוורפול , 
שאוהדיה היו מעורבים באסון - הייזל , הוענשה בהרחקה לשלוש שנים מהיום בו 
יבוטל החרם על הכדורגל האנגלי . בריאן רובסון , קשר מנצסטר יונייטד ונבחרת 
אנגליה , הגיב מביתו במנצסטר על הידיעה החשובה : " זה גדול . נהדר שהקבוצות 
האנגליות חזרו " . מנצסטר יונייטד היתה הקבוצה האנגלית הראשונה שהשתתפה במישחקי 
גביע אירופה . היה זה ב - 7591 אז הגיעה לחצי גמר גביע האלופות , לפני 
שזכתה בתואר ב - 8691 . אסטון וילה היתה אלופת אירופה ב - 2891 . ליוורפול 
שתמתין שלוש שנים נוספות , היתה אלופת אירופה ארבע פעמים . צירופה מחדש 
של אנגליה למישחקי גביע אירופה היה תלוי בהחלטה של האנגלים , כאשר אופ"א 
הותירה בידיהם את המועד בו יוסר החרם . ראש ממשלת בריטניה מרגרט תאצר הנמצאת 
ביוסטון , ארה"ב , אישרה את חזרתן של הקבוצות האנגליות . תאצר נמצאת ביוסטון 
שם מתקיימת ועידת הפיסגה הכלכלית . שר הספורט הבריטי קולין מוינהאן הציג 
את עמדת הממשלה הבריטית בפני הוועד הפועל של אופ"א , שהתכנס אתמול בזנווה . 
