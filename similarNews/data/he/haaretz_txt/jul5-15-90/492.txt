" אם אינך יכול להיאבק בהם , ותר עליהם " זוהי גישה לא מקובלת , אבל 
נמצאו לפחות שבעה מוסדות אמנות אמריקאים שנקטו בה . במקום לחתום על התחייבות 
שנוגעת לתוכן האמנות שבה הם עוסקים , כתנאי לקבלת מענק מהקרן הלאומית לאמנויות 
בארה"ב , הם העדיפו לוותר על הכסף ולשמור על חופש הביטוי . זהו שיא חדש 
במאבק שהתחיל כשגלריה בוואשינגטון , שקיבלה מענק מהקרן הלאומית לאמנויות , 
רצתה להציג תערוכה מיצירותיו של הצלם רוברט מייפלתורף . עוד לפני שהתעוררה 
שערורייה , החליטה הנהלת הגלריה לבטל את התערוכה , ובכך פתחה תיבת פנדורה . 
בעקבות פעולה נמרצת של הסנטור גסי הלמס , הגיעו הדברים לידי כך שמקבלי ההקצבות 
מטעם הקרן נתבקשו לחתום על התחייבות , כי " לא יציגו סדו - מסוכיזם , 
הומו - ארוטיות , ניצול מיני של ילדים או יחידים בעת פעילות מינית , ביצירות 
אשר , בכללותן , אינן בעלות ערך ספרותי , אמנותי , פוליטי או מדעי של 
ממש " . הקרן עצמה אינה מחלקת כספים גדולים , כיוון שרוב התמיכה באמנות בארה"ב 
הוא במישור העירוני או באמצעות תרומות של חברות מסחריות או יחידים . אך 
תמיכה מטעם הקרן יכולה לקיים או להפיל מפעלים אמנותיים ניסיוניים שאינם 
מושכים תורמים . גורג פלימפטון , עורך כתב העת הספרותי ה"פאריס רוויו " 
אומר , כי " יש כתבי עת רבים שאינם יכולים להרשות לעצמם להילחם על עקרונות , 
אבל היינו חייבים לנקוט עמדה " . הוא ויתר על הקצבה של 01 אלפים דולר . 
פסטיבל שייקספיר של אורגון ויתר על 005 , 94 דולר . " המדובר על חופש 
הביטוי " , אמרה דבורה אליוט , דוברת הפסטיבל . " אין זה מתפקידה של הממשלה 
להחליט מה אינו ראוי להיות אמנות " . גם פסטיבל שייקספיר של ניו יורק של גוזף 
פאף סירב לחתום ולקבל את הכסף , וכמוהו נהגו גם עורך " גטיסבורג רוויו " , 
הכוראוגרפית פרן אקרמן , תיאטרון ה"ניו סיטי פאונדיישן " מניו יורק , 
הוצאה לאור של אוניברסיטת איווה . הוצאת אליס גיימס , שהקצבה של 11 אלף 
דולר היא כרבע מתקציבה השנתי , לא ויתרה על ההקצבה , אבל צירפה להצהרה 
החתומה כנדרש מכתב מחאה . 
