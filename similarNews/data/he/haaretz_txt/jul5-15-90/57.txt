שוד מזוין בוצע אתמול בסניף בנק המזרחי ברחוב הנשיאים בפתח - תקוה . שודד 
חבוש קסדה נכנס לבנק , ובאיומי אקדח הורה לפקידי הבנק וללקוחות להשתטח על 
הרצפה . הוא נטל מן המקום כ51 אלף שקלים , ונמלט . כוחות משטרה גדולים , 
בפיקודו של מפקד משטרת מרחב השרון , הגיעו לאזור , פתחו בסריקות והקימו 
מחסומים . מבדיקה ראשונית של המשטרה עולה , כי יש קשר בין שוד זה לבין מעשי 
שוד של בנקים נוספים , שבוצעו בחודשים האחרונים בגוש דן . חקירת המקרה 
תתנהל במשותף עם היחידה המרכזית במשטרת תל - אביב , שהקימה צוות מיוחד לחקירת 
מעשי השוד . במשטרה מעריכים כי כנופיה אחת או שתיים פורצות לבנקים , ומסתייעות 
באופנועים . חברי הכנופיות בוחרים בעיקר סניפי בנקים באזורים מרוחקים מן 
המרכז , שמהם יש דרכי נסיגה קלות . סניף הבנק , שנשדד אתמול בפתח - תקוה , 
שוכן בקצה הדרומי של העיר , סמוך לבית - חולים " השרון " , שמממנו יוצאים 
כבישים רחבים לכיוון קריית - אונו וסביון . כנופיה אחת של רוכבי אופנועים 
נחשפה לפני שבועות אחדים , אולם חמישה מעשי שוד לפחות , שבוצעו באותה שיטה 
לאחר לכידת הכנופיה , טרם פוענחו . 
