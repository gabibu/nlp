הוועדה שמחפשת מנהל אמנותי חדש לפסטיבל ישראל סיימה להיפגש עם המועמדים ועתה 
עליה לבחור ביניהם . ב"הבימה " עדיין אין החלטה , מי יהיה המנהל האמנותי 
אחרי שיסיים עמרי ניצן את תפקידו , באוגוסט 1991 . כיוון שזו ארץ קטנה ומנהלים 
בה מעט ( כאלה שחושבים שהם יכולים להיות מנהלים יש יותר ) , יש להניח 
שמינוי במוסד אחד יותיר חלל במוסד אחר . כדי לפתור את המצוקה , צריך להביט 
לחו"ל . התיאטרון המלכותי הלאומי פירסם מודעה ב"סאנדיי טיימס " ובה נאמר : 
" דייויד אוקין יסיים את תפקידו כמנכ"ל בסוף השנה . הדירקטוריון מזמין 
מועמדים לתפקיד מפתח זה . הזוכה במינוי יהיה מופקד יחד עם המנהל על המדיניות 
האמנותית הכוללת והניהול של התיאטרון הלאומי . הואהיא נדרשים למיומנויות 
ניהול נרחבות וניסיון רב בתיאטרון , כולל בהפקה . השכר והתנאים ניתנים 
למו"ם . התפקיד מקנה זכויות לפנסיה " . בצרפת אין מה לחפש . זק לאסל , 
בן 45 , נבחר למנהל ה"קומדי פרנסז " במקום אנטואן ויטז , שמת באפריל . 
בעבר ניהל את התיאטרון של שטרסבורג . 
