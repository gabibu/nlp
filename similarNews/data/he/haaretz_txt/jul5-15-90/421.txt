לוס אנגלס ( מיוחד ל"הארץ " ) . אנשי משרד המפקח על מוסדות ההלוואה והחיסכון 
בארה"ב תבעו בסוף השבוע שעבר מאיש העסקים , תומס שפיגל , שחלש עד סוף שנת 
98 על המוסד הבנקאי " קולומביה סאווינגס אנד לון " אשר בסיסו בבוורלי הילס , 
להחזיר למוסד , הנתון בקשיי ענק , 91 מיליון דולר ולשלם קנס בסכום של 
חמישה מיליון דולר . לטענת הפקידים הפדראליים , עשה שפיגל שימוש בלתי הולם 
בכספי הבנק לצרכיו האישיים . בין השאר הוא הואשם ברכישה של שלושה מטוסי 
מנהלים יחד עם ידידו האישי , אשף הפיננסים מייקל מילקן , לצרכיהם האישיים . 
אחת מפקידות המשרד אמרה , כי שפיגל השקיע 1 . 1 מיליון דולר מכספי הבנק 
ברכישת ארבע דירות פאר במערב ארה"ב . שלוש מהן עמדו לשימושו הבלעדי , והרביעית 
נרכשה עבור מילקן . כמו כן , סידר שפיגל הלוואה בריבית נמוכה לאחד מידידיו , 
סוחר מכוניות פאר , שהעמיד לרשותו מכוניות מדגמים מרצדס בנץ ובאנטלי . 
שפיגל ( 44 ) , שמשפחתו היא אחת התומכות העיקריות של ישראל בקליפורניה , 
הכחיש את כל ההאשמות שיוחסו לו , והאשים את הסוכנות הממשלתית ב"משפט באמצעות 
העיתונות " . לדבריו , סירבו פקידי משרד המפקח להיפגש עם עורכי דינו ולאפשר 
לו להגיב על ההאשמות נגדו . הוא האשים את משרד המפקח ב"כישלון מחפיר " , 
הגדיר את טיפולו בנושא כ"פאניקה מסיבות פוליטיות " , ואמר כי אנשי המשרד 
" מחפשים שעיר לעזאזל במטרה להסיח את תשומת לב הציבור מאי - כושרם " . תגובתו 
של שפיגל נובעת מההכרה הגוברת בחוגים הפוליטיים בארה"ב , כי התמוטטות תעשיית 
ההלוואה והחיסכון בארה"ב בעיקר כתוצאה מנפילת שערי ה"גאנק בונדס " תהיה 
אחד הנושאים הכאובים ביותר שישפיעו על הבחירות לקונגרס , אשר ייערכו בסתיו 
הקרוב . עד כה , נאמדות הוצאות החילוץ של הממשל הפדראלי המבטח את כספי 
המפקידים עד סכום של 001 אלף דולר בכ005 מיליארד דולר . התביעה האזרחית 
נגד תומס שפיגל , שחלש במשך שנים רבות על אחד המוסדות הבנקאיים המשגשגים 
ביותר בארה"ב , מצטיירת כניסיון נוסף של אנשי משרד המפקח " להוכיח שהם 
עושים משהו " בנוגע לשערורייה הכספית הגדולה ביותר בתולדות ארה"ב . בסוף 
השבוע ביטל בית המשפט בלוס אנגלס את " צו ההגבלה " על נכסיו של שפיגל , 
שהיה אמור להפקיד , עד גמר ההליכים נגדו , 42 מיליון דולר בחשבון מיוחד . 
החלטת השופט מיתנה את האווירה ההיסטרית , והדיון המוקדם בעניינו של שפיגל 
נדחה . 
