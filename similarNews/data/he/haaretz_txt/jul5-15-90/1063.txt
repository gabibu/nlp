קופנהאגן ( מיוחד ל"הארץ " ) . ממשלת בולגריה החליטה , בהתאם לבקשת " כל 
המפלגות " , לסגור את מאוזוליאום דימיטרוב בסופיה , ולהעביר את גופתו החנוטה 
של מי שהיה מנהיג המפלגה הקומוניסטית בבולגריה לקבורה בבית - קברות סמוך 
לקבר אמו . גיאורגי דימיטרוב , מנהיג בולגריה לאחר מלחמת העולם השנייה , 
מת ב94 וזכה לקבורה בנוסח לנין . במרכז סופיה הוקם מאוזוליאום ומשמר כבוד 
הוצב לשמירה על " אבי האומה הבולגרית " . בבריה"ם הועלו בשנה אחרונה מספר 
פעמים הצעות לקבור את לנין ב"קבורה נוצרית " וייתכן כי החלטת ממשלת בולגריה 
תהווה תקדים להחלטה דומה לגבי מאוזוליאום לנין בככר האדומה במוסקווה . וינה 
( ע"ר ) מנהל הטלוויזיה הבולגרית הממלכתית התפטר מתפקידו , לאחר שסטודנטים 
מפגינים האשימו אותו בהפלייה לטובה של המפלגה הסוציאליסטית השלטת בשידורי 
הטלוויזיה . על כך מסרה בשבת סוכנות הידיעות הבולגרית הרשמית ב - ט - א . 
בהודעה צויין כי פאבל פיסרב , יו"ר מועצת הטלוויזיה הממלכתית , הגיש שלשום 
את התפטרותו , לאחר שסטודנטים רבים ערכו שביתות שבת ליד אולפני הטלוויזיה , 
בטענה שגוף זה מגלה חוסר אובייקטיוויות בשידורי החדשות שלו . תומכי הרפורמות 
במפלגה הקומוניסטית , שהדיחו בנובמבר את המנהיג הסטלינסטי טודור זיווקוב , 
שינו את שם מפלגתם למפלגה סוציאליסטית וזכו ברוב מוחלט בבחירות הרב - מפלגתיות 
בחודש שעבר . 
