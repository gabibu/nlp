ואשינגטון ( מיוחד ל"הארץ " ) . העיתון " ואשינגטון פוסט " כתב אתמול , 
כי ישראל הודיעה לממשל האמריקאי על תוצאות חקירת הפיגוע בשוק מחנה יהודה 
בירושלים ב82 במאי , שהעלתה כי מטען הנפץ , שגרם למותו של אדם אחד ולפציעת 
אחרים , הוטמן בהוראת " כוח 71 " של אש"ף . כתב העיתון בירושלים מסר מפי 
מקורות ביטחון ישראליים , כי המידע הועבר לממשל האמריקאי טרם החלטתו של 
נשיא ארצות - הברית , גורג בוש , להשעות את הדיאלוג עם אש"ף . המקורות 
הישראליים אמרו לכתב , כי גורמי ממשל אמריקאיים מסרו לעמיתיהם בירושלים , 
שהעניין הועלה בשיחות עם נציגי אש"ף , וכי אפשר שמידע זה נכלל במערכת השיקולים 
של הממשל , כשהחליט על השעית הדו - שיח ב02 ביוני . דוברים רשמיים במחלקת 
המדינה בוואשינגטון סירבו אתמול להגיב על הידיעה , לאשר או להכחיש את דבר 
הדיווח הישראלי , ולמסור האם פנה הממשל בדברים לאש"ף בהקשר זה . פקידים 
במחלקת המדינה העירו , עם זאת , כי כאשר מסר על החלטתו להשעות את הדיאלוג 
עם אש"ף , דרש הנשיא בוש מהארגון להתנער מ"פעולות טרור " ( בלשון רבים ) 
, ש"ביצעו באחרונה קבוצות , הקשורות לארגון " . הפקידים מסרו , עם זאת , 
כי החלטת ההשעיה נבעה בראש ובראשונה מן העובדה , שאש"ף לא הוקיע את נסיון 
הפיגוע הימי מול חוף ניצנים , ולא נקט כל צעדים נגד ארגונו של אבו אל - 
עבאס , שנטל את האחריות לפעולה . בדיווח של " ואשינגטון פוסט " נאמר , 
כי על - פי המידע , שנשלח לממשל האמריקאי על סמך החקירה בישראל , היו 
המחבלים שטמנו את מטען הנפץ בירושלים פלשתינאים מהשטחים , שלפי החשד קיבלו 
הנחיות לביצוע הפיגוע ממפקדת " כוח 71 " בירדן . בוואשינגטון ציינו אמש , 
כי אם אכן בוצע הפיגוע בהוראת " כוח 71 " , שהוא זרוע צבאית של הפתח , 
משמעות הדבר היא כי הפלג המרכזי של אש"ף , בפיקודו של יאסר ערפאת , יזם 
פעולת טרור נגד מטרה אזרחית מובהקת , עוד לפני ש"החזית לשחרור פלשתין " 
של אבו אל - עבאס יזמה את ניסיון הפיגוע הימי בחופי ישראל . מכאן , שהגורם 
המרכזי באש"ף ולא רק ארגון - משנה בעל קשר רופף למנגנון הצבאי המרכזי של 
אש"ף היה מעורב בפעולת טרור נגד אזרחים . 
