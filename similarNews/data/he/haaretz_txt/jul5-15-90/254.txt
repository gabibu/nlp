הרחק מהאולימפיקו ברומא , בעיר הנמל הדרומית בארי , תבקש " אלופת התחזיות " 
איטליה , למצוא קורטוב של נחמה לאחר מפלת - נאפולי בזכיה במקום השלישי . 
אפשר שאוהדיה ישכחו לערב אחד את " טראומת ארגנטינה " ויריעו לה " לעולם 
לא תצעדי לבד " ( באיטלקית , כמובן ) . אפילו תנצח את אנגליה , איטליה 
לא תשכח את ה - 3 ביולי 0991 ההפסד לארגנטינה בחצי הגמר . משתי קצוות הציפייה , 
התנקזו איטליה ואנגליה למאבק על המקום השלישי . אין ספק , האיטלקים מאוכזבים 
הרבה יותר מהמישחק הזה , שנכפה עליהם אחרי ההפסד לארגנטינה בבעיטות 11 מטרים . 
אנגליה , עם טעם מר של הפסד דומה למערב גרמניה , תתייצב למאבק עם קורטוב 
של שביעות רצון מי היה מאמין שיגיעו לכך ? המישחק שיחל ב - 00 . 12 ( שידור 
ישיר בטלוויזיה ) ישפוט הצרפתי קינו יהיה המיפגש ה - 61 בין שתי היריבות , 
אבל הראשון בתולדות מישחקי גביע העולם . לפני המונדיאל של 8791 , בארגנטינה , 
שובצו השתיים באחד הבתים באירופה . כל אחת מהן השיגה ניצחון 20 , אבל 
איטליה היא שעלתה לטורניר הגמר . אנגליה נשארה מתוסכלת מאחור . לאנגליה 
יהיו שאיפות לשמור על המאזן החיובי שיש חה במאבקים עם איטליה . לאנגליה 
יתרון של ניצחון אחד , ששה מול חמישה . אנגליה אינה נותנת לעצמה לשקוע במחשבות 
כיצד היתה נערכת להכנות לקרב עם ארגנטינה על הכתר העולמי . שביעות הרצון 
במחנה האנגלי , מהרמה שהופגנה בחצי הגמר , מעניקה לנציגי האי הבריטי תקווה 
להשלים את הופעותיה במונדיאל בהצלחה גדולה , גם אם אינה מירבית ( זכיה 
בתואר ) . המטרה המוצהרת : לנצח את איטליה ! למנגר בובי רובסון יהיה זה 
המישחק האחרון אחרי שנים רבות בהן הדריך את הנבחרת האנגלית . עוד 09 דקות 
לבובי , שלא שבע נחת מהעיתונות האנגלית בתקופת כהונתו . אבל לגביו המונדיאל 
הזה הסתיים בניצחון . הוא עשה את שלו . אחר כך ילך לאמן את פיליפס איינדהובן 
ההולנדית . אנגליה טרפה בטורניר את הקלפים וניפצה את התחזיות המוקדמות . 
היא כשלה בנסיון לעלות לגמר רק אחרי הכרעה אכזרית , אם כי בלתי נמנעת , 
בכדורי - 11 . עובדה המעידה על חוסנה של אנגליה בטורניר , שעדיין לא נוצחה 
בזמן מישחק . אנגליה תחסר את שחקנה הכישרוני פול גאסקוין ( " צהבת " ) , 
אולם כפי שכבר הראתה חוסנה אין ניתן להכרעה מהירה . האנגלים התגלו כעקשנים , 
בעלי כושר התמדה וסבלנות , שהעניקו להם שערים בדקות מכריעות . יש להניח 
שבמישחק האחרון של אנגליה במונדיאל , תינתן לשחקנים שונים , שעדיין לא 
שיחקו , הזדמנות להראות את יכולתם . כמו השוערים כריס וודס ודייב באסנט , 
המגן טוני דוריגו והקשר ניל ווב . איטליה , שחלמה להיות הנבחרת הראשונה 
שזוכה בפעם הרביעית בתואר החשוב ביותר בעולם הספורט , מגיעה לבארי , כשהיא 
עדיין מנסה לשכנע את עצמה שכל מה שקרה הוא חלום רע , שעוד רגע קט יתפוגג 
למציאות שמחה . אבל המציאות חזקה מכל דמיון . איטליה נאבקת רק על המקום 
השלישי , ובדרך דומה לזו של אנגליה , מבלי שתפסיד גם היא בזמן - מישחק . 
האיטלקים איבדו את התואר , אבל לא ירשו לעצמם לאבד מכבודם . הפסד נוסף 
יגביר את הביקורות בכלי התקשורת שצצו לפתע אחרי כישלון חצי הגמר . שני כדורגלנים , 
גם אם מצב רוחם אינו מרומם אחרי ההפסדים בחצי הגמר , עשויים להפיק תועלת 
גדולה . מדובר בסאלוואטורה סקילאצי האיטלקי וגארי לינקר מאנגליה . לסקילאצי 
חמישה שערים , ללינקר ארבעה . האתגר ברור : לסקילאצי יחמיא תואר ראשון 
כמלך שערים , לינקר ישמח לשחזר את התואר מלפני ארבע שנים . 
