קונצרן טיסן הגרמני , בעליה החדשים של חברת השילוח הבין - לאומית אמרפורד 
הפועלת גם בישראל , הינו בעל קשרים ענפים בעולם הערבי , ובין היתר מיוחסת 
לו הקמת המפעל לנשק כימי בלוב כך נאמר בבקשה לביטול צו המניעה להפעלתה של 
חברה המתחרה באמרפורד ישראל . בבקשה נטען , כי מאז שהועברה הבעלות בחברת 
האם אמרפורד ארה"ב לקונצרן טיסן , הפסיקה חברת האם להזכיר את סניפה בישראל 
בפרסומיה . בנוסף , אף הועלתה הצעה להעביר את השליטה בחברת אמרפורד ישראל 
לחברות קש , תחילה בהונג קונג ולאחר מכן בדלוור . הצעות אלה , נאמר בבקשה 
לביטול הצו , היה בהן כדי לפגוע בעסקי החברה בישראל . הן הוצעו בשל החרם 
הערבי , ובגלל העדפת האינטרסים המיסחריים של קונצרן טיסן , על פני אלה 
של חברת הבת בישראל . באופן זה מסבירים בכירי אמרפרד ישראל , ובכללם המנכ"ל , 
אריה נכטיגל , את החלטתם לעזוב את החברה ולהצטרף לעסק החדש . בבקשה לביטול 
הצו נאמר , כי הבקשה לצו מניעה , שהוארכה עד ה51 ביולי , הוגשה תוך הטעיית 
בית המשפט והעלמת עובדות מהותיות . כך למשל , טוען עו"ד ראובן בכר , כי 
המבקשים את הצו לא הביאו לידיעת בית המשפט את העובדה שבקשה דומה לצו מניעה 
זמני הוגשה תחילה , ב92 ביוני 0991 , לבית המשפט בניו - יורק , אך זה 
סרב לתת את הסעד הזמני במעמד צד אחד וקבע דיון ל9 ביולי . " החשש מכניעה 
לחרם הערבי היה הגורם להחלטה לפרוש מחברת אמרפורד , והחברה ידעה על כוונות 
בכירי אמרפורד בישראל להתחרות בה יחד עם החברה המתחרה פריץ " , טוענים המבקשים 
לבטל את הצו . מטרת הבקשה להחיל את הצו , הם טוענים , היתה " למנוע תחרות 
מסחרית לגיטימית נגד חברת אמרפורד . לאחר שהתברר כי לקוחות רבים מעונינים 
לעבוד עם החברה החדשה , בחרה אמרפורד לנקוט בהליכים משפטייים כדי למנוע 
תחרות אשר לה היא הסכימה בעבר " . 
