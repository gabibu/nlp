בודאפשט ( מיוחד ל"הארץ " ) . ראש ממשלת בריה"ם , ניקולאי ריזקוב , לא 
נבחר לפוליטבירו הגוף העליון של המפלגה הקומוניסטית , זוהי ההתפתחות האחרונה 
בוועידה ה82 , רבת התהפוכות ורבת הסנסציות , של המפלגה הקומוניסטית הסובייטית . 
נעילת הוועידה עמדה בסימן נצחונותיו של הנשיא מיכאיל גורבצוב . תחילה השיג 
את אישורו , ברוב מכריע , של המסמך הפרוגרמטי הדוגל בהמשך תוכנית הרפורמה . 
אחר כך גרם לתבוסת מנהיג האגף השמרני , איגור ליגצוב , שהציג את מועמדותו 
לתפקיד סגן המזכיר הכללי של המפלגה . גורבצוב הביע תמיכה במנהיג האוקראיני , 
ולאדימיר איאשקו , שזכה לקולות רבים גם בגלל היותו אוקראיני לאחר שהנציגים 
של הלא - רוסיים ראו בו משום איזון לשליטת הרוסים במפלגה . בעד ליגצוב הצביעו 
677 צירים , ונגדו 246 , 3 . תבוסתו היתה כה משפילה שהוא הודיע מיד על 
פרישתו מן החיים המדיניים ושובו לסיביר לשם " כתיבת זכרונות " . לוועד המרכזי , 
בן 214 החברים , נבחרו חמישה נציגים מכל רפובליקה ועוד נציג לכל 001 אלף 
חברי מפלגה רובם על פי רשימה , שלפי השמועות , גורבצוב לא רק סמך ידו 
עליה אלא גם השתתף בפועל בהרכבתה . מן הוועד המרכזי סולקו דמויות מרכזיות 
כגון חברי הפוליטבירו לשעבר ליגצוב , זאיקוב ומדוודב , ולעומת זה שותפו 
בו לא רק חבריו לדעה של גורבצוב כגון שר החוץ שוורדנאדזה ואלכסנדר יאקובלב , 
אלא גם כמה אמנים , סופרים ואנשי רוח הידועים בתמיכתם בפרסטרויקה . למגמה 
זו של דחיקת השמרנים הקיצוניים שייכת גם התפטרותו " מטעמי בריאות " של 
הגנרל אלכסיי ליזיצב , שרק לפני ימים מספר הגיש לאישור הוועידה מסמך בעל 
תוכן שמרני על מדיניותה הצבאית של המפלגה . עם זאת בוועד המרכזי נשארו רבים 
מן המנהיגים השמרניים ; בתקנון המפלגה הושאר בעינו הסעיף על " הצנטרליזם 
הדמוקרטי " , המשמש מכשיר בידי המנגנון להחנקת כל יוזמה בלתי - רצוייה ; 
לא נתקבלה התביעה לדה - פוליטיזציה של הצבא והמשטרה החשאית ואף לא ההצעה 
שארגוני המפלגה יפרשו ממקומות העבודה ושהמפלגה תמסור דו"ח על רכושה . לנוכח 
כל אלה נצחונו של גורבצוב אינו שלם , ותוצאות הוועידה עוררו אכזבה דווקא 
בקרב החוגים הדמוקרטיים - רדיקאליים , כגון אנשי " המצע הדמוקרטי " . חלקם 
של אלה כבר הודיע על פרישתו מן המפלגה בעוד שאחרים החליטו לפי שעה להשאר 
בשורותיה ולהלחם " מבפנים " למען הדמוקרטיזציה שלה . המפלגה הקומוניסטית 
עשתה אומנם צעד לכיוון הדמוקרטיזציה אך חלקים גדולים בחברה הסובייטית עושים 
בכיוון זה צעדים גדולים ומהירים יותר , והשאלה היא האם גורבצוב כמנהיג 
המפלגה וכנשיא יהיה מסוגל לסגור פער זה . קפידבינגורבצוב עצמו הציע בנאום 
הנעילה " קואליציה רחבה " כדי להמשיך את מסע הרפורמה ולקדמו . בנאום שנשא 
בפני 007 , 4 צירי הוועידה הצהיר הנשיא הסובייטי : " לא ניתן רשות לאיש 
להרוס את הפרסטרויקה " . " רעיון הקואליציה הרחבה , כפי שהסתמנה בהחלטות 
הוועידה הזאת , נועד להתגבר על המשבר ולהמשיך ברפורמות מרחיקות לכת . זוהי 
הצעה רצינית שהוכתבה על ידי האינטרס של המדינה והעם " , אמר . לדברי גורבצוב 
ההצעה מכוונת " לכוחות דמוקרטים אחרים " . ככל הניראה הוא התייחס בעניין 
זה לרפורמיסטים הרדיקאלים שהתלוננו כי הפרסטרויקה מתקדמת בקצב איטי מדי . 
ב42 השעות האחרונות של הוועידה פרשו מספר צירים רדיקאלים , ביניהם בוריס 
ילצין , נשיא הפדרציה הרוסית וראשי הערים של מוסקווה ולנינגראד . גורבצוב 
אמר בראיון לרשת הטלוויזיה סי - בי - אס כי הוא חש " בוז לאלה שפרשו מן 
המפלגה " . בהמשך נאומו אמר גורבצוב : " אלה שעשו חישובים כי תהיה זו הוועידה 
האחרונה של המפלגה הקומוניסטית וכי הם יהיו עדים לקבורתה טעו " . דברים 
אלה נתקבלו בתשואות רמות . " המפלגה הקומוניסטית חיה ותמשיך לחיות , ותמשיך 
למלא את תפקידה ההיסטורי לקידומה של ארצנו ולקידום הציוויליזציה העולמית " . 
הצירים , שרבים מהם גילו נטיות שמרניות בתחילת הוועידה , הצביעו להוצאתם 
של מספר רפורמיסטים מתונים מן הוועד המרכזי על אף שאלה זכו ביותר מ%05 של 
הקולות . בדבריו אל מצביעים אלה אמר גורבצוב : " אם תעשו זאת , כל מה 
שהשגנו בשלוש שנים ייהרס " . הוא התערב פעמיים בדיונים על מנת להביא לשינוי 
בעמדתם של הנציגים בקשר לבחירת החברים לוועד המרכזי . בעקבות התערבותו צורפו 
לוועד המרכזי סגן ראש הממשלה והאחראי על הרפורמה הכלכלית ליאוניד אבלקין , 
המחזאי אלכסנדר גלמן ושחקן התיאטרון מיכאיל אולינוב . שלושתם היו מטרה 
לדברי ביקורת קשים של השמרנים במהלך הוועידה . כמו כן נבחר לוועד המרכזי , 
בסיבוב השני של הבחירות ההיסטוריון ומתנגד המשטר לשעבר רוי מדוודב , שהיה 
במעצר בית במשך שנים בתקופת שלטונו של ברזנייב . הוועידה הסתיימה בשירת האינטרנציונל 
ומייד לאחר מכן התכנס לישיבה ראשונה הוועד המרכזי החדש . 
