הפרוף אילן גולני , אתולוג מאוניברסיטת תל - אביב ( האתולוגיה היא מדע 
ההתנהגות של בעלי - החיים ) , אומר שלפחות חלק ניכר מהתכונות המאפיינות 
בעלי - חיים דומיננטיים ושליטים , הן תורשתיות . כך עולה ממחקרים שנעשו 
באחרונה בקופי בבון , בעכברים ( במעבדה ) ובזאבים . במחקרים בעכברים התברר 
כי העכברים הדומיננטיים נוטים לחלות במחלות - לב ובלחץ - דם גבוה , וכי 
רמת הנוירו - טרנסמיטור דופאמין במוחם גבוהה ( רמה גבוהה מאוד של דופאמין 
במוח , באנשים , מתבטאת בסימפטומים של סכיזופרניה ) . העכברים הנוטים 
להיות נשלטים , מאופיינים בדרך - כלל במערכת חיסונית חלשה , כך שהם נוטים 
לחלות במחלות מידבקות ורמת הדופאמין במוחם נמוכה . מבחינה התנהגותית , 
זאבים דומיננטיים נמצאו אקטיוויים , נמרצים ובעלי מרכז שליטה פנימי , כלומר , 
הם " בעלי דיעה עצמית " , מרוכזים בעצמם ואינם מושפעים כל - כך מהסביבה 
ומלחץ חברתי . ממחקריו של הפרוף גולני , עולה גם כי הזאבים המנהיגים או 
השליטים ניחנים ביכולת לבצע מגוון רחב יותר של פעולות גופניות , מהזאבים 
הנוטים להיות נשלטים . השאלה היא מה אפשר ללמוד ולהשליך מהממצאים האלה על 
עולמם של בני - האדם . הפרוף גולני אומר , שהאדם , שלא כבעלי - החיים 
שנחקרו , יכול לא - פעם לפעול ולהגיע להישגים גם נגד תכונותיו התורשתיות . 
אדם בעל תכונות ביולוגיות של מנהיג , עשוי בהחלט לוותר על המנהיגות בשל 
נטייה אישית לאמנות , למשל . ובמקרים אחרים , מי שלא בורכו בתכונות ביולוגיות 
הדרושות למנהיג , עשויים להגיע לעמדות שלטון מתוך רצון עז ודחף נפשי חזק . 
כלומר , במה שקשור למנהיגות בחברה האנושית , הכל אמנם צפוי ( באופן ביולוגי ) 
, אבל הרשות , בכל זאת , נתונה . 
