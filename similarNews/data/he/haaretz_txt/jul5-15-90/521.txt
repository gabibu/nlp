שפת המקום נמצאת עתה בשלישי מתוך ארבעת השלבים שעוברות ארצות מזרח אירופה 
בתהליך השחרור מהשלטון הקומוניסטי . בטיראנה תיתכן השלמה מהירה של המהפכה , 
כמו בצכוסלובקיה ובמזרח גרמניה , או שצפוי בה קרב מאסף שבו השליטים ינסו 
להישרד בלבוש מתון יותר , כמו ברומניה ובבולגריה . התבנית הבסיסית של ההתפתחות 
הפכה לדגם קלאסי . בהתחלה פורצות ההפגנות והמחאות נגד המשטר הקומוניסטי 
השמרני , בין אם בשערי השגרירויות הזרות , לשם חודרים כמה עשרות אזרחים 
בורחים , או בכיכרות העיר . בשלב זה פותחים כוחות הביטחון באש , פוצעים 
והורגים , ומגבירים את עוצמת הזעם . בשלב השני , ההפגנות והבריחה לשגרירויות 
זרות לובשות אופי המוני . כוחות הביטחון חדלים לירות , בין משום שהם מסרבים 
למלא פקודות , או משום שהמנהיגות מפולגת והאחראים אינם מוכנים לתת את הפקודה . 
אל הלחץ של מתנגדי השלטון מצטרפות תביעות המדינות שבשגרירויותיהן מצטופפים 
אלפי מבקשי המקלט . בשלב הבא השלב הנוכחי באלבניה יש עימות בצמרת וגוברים 
הפרגמטיסטים המסכימים להסדיר פינוי מוגן מהשגרירויות לארצות מקלט . המזרח - 
גרמנים , למשל , אירגנו רכבות מפראג למערב - גרמניה . מכאן יש שתי אפשרויות : 
הפלה מוחלטת של השליטים הקומוניסטיים ( ושל יורשיהם " המוסכמים " ) והנהגת 
שלטון של רוב לא - קומוניסטי , או התייצבות זמנית של שלטון קומוניסטי רפורמיסטי . 
המומחים עדיין חלוקים ביניהם אם הנפקת עשרים אלף דרכונים , שהבטיחה ממשלת 
אלבניה , תספיק כדי להוציא את הקיטור המצטבר . 
