שוטרים הקיפו אתמול את הרובע הדיפולמטי בטיראנה בירת אלבניה כדי למנוע את 
כניסתם של אזרחים אלבניים לשגרירויות הזרות לבקש מקלט . כך מסר משרד החוץ 
הצרפתי , שציין כי 445 אלבאנים מצאו לפי שעה מקלט בשגרירות צרפת . דיפלומטים 
צרפתיים ונציגים של האו"ם ניהלו אתמול מו"ם עם ראשי השלטון האלבני במטרה 
למצוא פיתרון לבעייתם של הפליטים ולהשיג היתר לנחיתת המטוסים , שאמורים 
לספק מזון ותרופות לאלפי האלבנים שבשגרירויות . מספר הפליטים עלה מחמשת אלפים 
לששת אלפים , וחלה החמרה נוספת במצב הסניטרי בשגרירויות , בייחוד המערב - 
גרמנית , שבה הצפיפות גדולה ביותר . מצבם של הפליטים בשגרירות צרפת , 
שבהם 68 נשים ו64 ילדים , ממשיך להיות מדאיג מבחינה בריאותית . רופא צרפתי 
ששוגר מצרפת לטיראנה , מקבל מדי יום כ06 פליטים לבדיקות רפואיות . מחציתם 
מקבלים טיפול על פצעים שנפצעו בעת הטיפוס מעל לגדר השגרירות , ואחרים סובלים 
בעיקר מחרדה ומנדודי שינה . שר החוץ הצרפתי , רולאנד דיומא , אמר כי יש 
תקווה למציאת פיתרון חיובי בזמן הקרוב . ממשלת צרפת דאגה לתיאום בין משרדים 
ממשלתיים , כדי להכין את קליטתם של הפליטים בצרפת . קפידבינבטיראנה נמשכו 
ההפגנות ההמוניות ואלפי מפגינים תבעו אתמול לשים קץ למדיניות הטרור ולשלטון 
הטוטליטרי . אתמול בוצעו השינויים האישיים הראשונים בהנהגת המפלגה הקומוניסטית 
השלטת ובממשלת אלבניה . הודחו שר הפנים סימון סטפאני ושר ההגנה מור . שלושה 
חברים מן ה"פוליט - בירו " של המפלגה נשלחו לגימלאות . הטלוויזיה של אלבניה 
מסרה , כי הקוראן איסאי , המקורב למקימי המפלגה הקומוניסטית האלבנית , 
יכהן מעתה כשר הפנים . קיקו מוסטאקי , שיחליף את שר ההגנה , נחשב ליותר 
מתון מקודמו בתפקיד . קפידבינהמנהיג האלבני , ראמיז עליה , מתח ביקורת 
על הנציגויות הזרות , אשר לדעתו מעודדות את התסיסה על - ידי מתן מקלט לאלבנים 
המבקשים לצאת את המדינה ; עם זאת טען , כי אין כל צורך לחפש מקלט בשגרירויות , 
שכן " שערי אלבניה פתוחים לרווחה בפני כל מי שמבקש לצאת " . הכרזתו של עליה 
נתקבלה באי - אמון כללי , והפליטים בשגרירויות הוסיפו לבקש ערובות להיתר 
יציאתם . דיפלומטים צכוסלובקיים והונגריים בטיראנה אישרו אתמול , כי הושג 
הסדר עם השלטונות , שלפיו יובאו צלמים לבנייני השגרירויות לצלם את המבקשים 
להגר , ולאחר שיוכנו דרכוניהם , הם יימסרו לידי המהגרים בנוכחות נציגי 
השגרירויות שבהן מצאו מקלט . 
