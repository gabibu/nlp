שר הביטחון משה ארנס ישיב מחר בבוקר על שלוש הצעות לסדר היום בנושא ההדלפות 
מצה"ל וממערכת הביטחון . נודע כי מספר חברי כנסת הגישו שלוש הצעות דחופות 
לסדר היום בקשר להדלפות ממערכת הביטחון ומפורומים במטה הכללי . נודע כי 
שר הביטחון עצמו ישיב על ההצעות . ארנס ישיב ביום רביעי כי יש להילחם בנגע 
ההדלפות , הן מצה"ל והן ממערכת הביטחון , וכי המערכת נוקטת את כל האמצעים 
והדרכים למנוע הדלפות מהסוג הזה . מאז שביטל שר הביטחון את פורום השטחים , 
ביום ששי בשבוע שעבר , בגלל ההדלפות , הוא מכנס במשרדו ישיבות עם מספר 
מצומצם של אנשים ודן עמם בפעילות צה"ל בשטחים . 
