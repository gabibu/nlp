בתקריות ברצועת עזה נפצעו בסוף השבוע חמישה תושבים במהלך התנגשויות עם כוחות 
צה"ל . מקורות פלשתיניים דיווחו על התנגשויות במחנה הפליטים אל בורג , 
בעזה , ברפיח , בחאן - יונס ובגבאליה . עוד מסרו המקורות כי בגבאליה נפצעו 
שני תושבים , באל - בורג שניים ובעזה תושב נוסף . חייל צה"ל , דורון כהן 
מרחובות ( 02 ) , נפצע מאבן שהושלכה עליו במהלך סיור בעזה . החייל נפצע 
ברגלו ואושפז במחלקה האורטופדית בביה"ח ברזילי . מקורות צבאיים ברצועה אמרו 
אמש כי השקט היחסי השורר בשבועיים האחרונים ברצועה נובע מעייפות התושבים , 
מבעיות כלכליות וכן משידורי משחקי המונדיאל . המקורות ציינו כי בשעה שמשדרים 
את המשחקים אין נפש חיה ברחובות וכל התושבים מסתגרים בבתיהם וצופים במונדיאל . 
המקורות הצבאיים העריכו כי עם סיום שידורי המונדיאל היום , צפויות התקריות 
ברצועת עזה להתחדש . קפידבינעציר , תושב הכפר אל - גיב שמצפון לירושלים , 
נהרג אתמול מאש חיילי צה"ל בעת שניסה להימלט ממחנה המעצר עופר , הסמוך 
לכפרו . מקורות צבאיים מסרו כי בליל שבת לאחר חצות הבחינו שומרי מתקן הכליאה 
בעציר המנסה להימלט מהמקום וביצעו נוהל עצירת חשוד . " מאחר ולא נעצר , 
אלא עבר את הגדרות והמשיך לרוץ מחוץ למתקן המעצר , שוב בוצע נוהל עצירה , 
הוא נפצע , טופל ע"י רופא במקום והועבר לבית החולים הדסה בירושלים , שם 
נפטר " , מסרו המקורות הצבאיים . האירוע נחקר ע"י מפקדי המחנה ואנשי המשטרה 
הצבאית החוקרת . משפטו של העציר שנהרג , סברי עבד רבו , בן 81 , היה 
אמור להיפתח ביום חמישי הקרוב בבית המשפט הצבאי ברמאללה . הוא נעצר בינואר 
09 בחשד שביצע עבירות קלות יחסית שהוגדרו כהפרות סדר ויידוי אבנים . לא 
ברור מה הניעו לבצע את ניסיון הבריחה . בכפר גמל בנפת טול כרם נמצאה אתמול 
גופתו המושחתת של חאלד טובה , בן 54 . מקורות פלשתיניים מסרו כי האיש נלקח 
מביתו בידי רעולי פנים לפני 04 יום ולא שב מאז . האיש נחשד בשיתוף פעולה 
ובסיוע לשלטונות , מסרו המקורות . הגופה נמצאה במצב ריקבון מתקדם . בכפר 
תולת ליד קלקיליה ניסו בסוף השבוע רעולי פנים לתקוף את ביתו של ראש המועצה 
הממונה של הכפר בבקבוקי תבערה . האיש יוסוף ערר , בן 52 , שהוגדר ע"י 
פעילי האינתיפאדה בתוקף תפקידו כמסייע לשלטונות , לא נפגע , אך הוא ממשיך 
לקבל איומים על חייו ומקורות פלשתיניים מסרו כי צה"ל הטיל שמירה בסביבות 
ביתו . מקורות פלשתיניים מסרו כי רימון או מטען מאולתר נזרק ביום חמישי בלילה 
לעבר סיור צה"ל ליד מסגד שייח מעזוז אל - מצרי בשכם . מקורות צבאיים אישרו 
כי נשמע פיצוץ באזור , אך בחיפושים לא נתגלה דבר . אתמול נזרק בקבוק תבערה 
לעבר גג בית בטובס שבו שוכנת תצפית צה"ל , לא נגרם כל נזק . קפידבינמשאית 
ליילנד השייכת לתחסין א - שנתי , שהובילה חבילות קש , הוצתה ביום חמישי 
בערב ביציאה מקלקיליה . תושב מקומי שעצר ליד נהג המשאית הודיע לו כי חבילות 
הקש מאחור עולות באש . לדברי האיש ראה מתנחל במכונית סובארו לבנה מטיל סיגריה 
בוערת לתוך חבילות הקש . השניים לא הצליחו לכבות את האש והמשאית נשרפה כליל 
על תכולתה . השניים ניסו לרדוף אחרי המצית אך לשווא . מקרה דומה של הצתת 
משאית קש בידי מתנחלים שנסעו באוטובוס מקריית - ארבע לירושלים אירע ליד חלחול 
לפני כחודשיים . ביום חמישי בלילה אירעה הצתה נוספת באזור שכם . לטענת תושבים 
נגרמה ההצתה על - ידי שני מתנחלים שהגיעו למקום ברכב טרנזיט ועליו דגלי ישראל . 
בהצתה נשרפו 05 עצי זית השייכים לראש מועצת כפר פרעה שליד שכם , שוכרי 
קאסם . אנשי הכפר הצליחו לכבות את האש רק אחרי שכילתה חלק ניכר מהעצים . 
בחודשים האחרונים ניכרת עלייה גדולה במקרי הצתות בגדה המבוצעות , לפי טענת 
התושבים , על - ידי מתנחלים . ברוב המקרים הנפגעים אינם מתלוננים בפני 
רשויות הממשל הישראליות . קפידבינרימון יד ישן מסוג מיילס נזרק ביום ששי 
לפני הצהריים על קבוצת שוטרים מול שער שכם . הרימון לא התפוצץ וחבלן של 
המשטרה ניטרלו . בשעות הבוקר פגעה משאית בבעלות ישראלית שנסעה מול שער שכם 
בהולכת רגל ערבייה . הולכת הרגל נפצעה אנושות וכעבור דקות נפטרה מפצעיה . 
ניידות משטרה ובוחנים משטרתיים שהגיעו למקום החלו לבצע בשטח בדיקות ומדידות . 
במהלך עבודתם הושלך עליהם רימון יד בריטי ישן שלמרבה המזל לא התפוצץ . 
עדי ראיה מסרו תיאור של בחור צעיר לבוש בחולצה צהובה מחזיק בשקית נילון אשר 
נראה נמלט מן המקום . עשרות צעירים ערבים העונים לתיאור נעצרו מיד לאחר 
האירוע אך שוחררו במהלך יום ששי . 
