אב לשיקום מחנה הפליטים שועפט כך החליטו בסוף השבוע שעבר ראשי הסיעות בעיריית 
ירושלים . מחנה הפליטים שועפט נמצא בתוך תחום השיפוט של ירושלים בשטח שסופח 
למדינת ישראל . מתגוררים בו כ000 , 8 איש , ובמהלך האינתיפאדה היווה מקור 
להפרות סדר ותסיסה . על הרעיון לשקם את המחנה , דווח לראשונה ב"הארץ " 
לפני כשנה וחצי . ראשי הסיעות החליטו כי תוכנית האב לשיקום המחנה תוכן 
על פי מספר עקרונות וביניהם : הפעולה תוכל להיעשות רק בהסכמת התושבים ותוך 
שיתופם ; בעיקרון ייעשה השיקום במקומו הנוכחי של המחנה ; הפעולה תיעשה בשיתוף 
הממשלה ובסיועה . במסמך רשמי , שהפיץ באחרונה מרכז פורום מזרח העיר בעיריית 
ירושלים , משה עמירב , נמסר כי העירייה פנתה לראשי אש"ף בתוניס כדי לקבל 
את אישורם לביצוע פרויקט שיקום שועפט . הפנייה נעשתה מצדו של משה עמירב עצמו , 
באמצעות אנשי קשר באירופה . הרעיון הכללי של התוכנית הוא , שכל תושב במחנה 
יבנה בית , בנוסח בנה - ביתך על המדרון , כשמעל המחנה ובמקום המחנה עצמו 
יוקמו מרכז מסחרי ואזור תעשייה . למעשה , כבר הוחל בהכנת התוכנית , וצוות 
בריכוזו של האדריכל הירושלמי זאב ברן עוסק בנושא . הצוות כולל גם פלשתינאים 
ובהם מהנדס , קבלן , אדריכל , סוציולוג ועובד סוציאלי . משה עמירב , 
חבר מועצת עיריית ירושלים מטעם רץ - שינוי , המרכז כאמור את פורום מזרח 
העיר , החל במגעים עם נציגים של האו"ם ועם בנקים בגרמניה , כדי למצוא מקורות 
מימון לפרויקט . עמירב מתכוון לפנות גם למקורות מימון ערביים . בעיריית 
ירושלים מגיבים על פנייתו של עמירב , באמצעות אנשי קשר לראשי אש"ף בתוניס 
ואומרים , כי פנייה זו לא נעשתה על דעתה של העירייה , וכי אין היא מייצגת 
את עיריית ירושלים . הרעיון לשקם את המחנה הוא טוב , אומרים גורמים בכירים 
בעירייה , אך יש לבחון בזהירות את הדרך לעשות זאת . 
