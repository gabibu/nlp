" כשאני רואה את כל הדברים האלה , האופטימיות שלי יורדת לאפס " , אומר 
פעיל פלשתיני מאזור ירושלים . " אלפי אנשים סובלים חיים בכפרים , והמנהיגות 
בחוץ חוגגת . באחרונה סיפר לי עיתונאי חוץ שחזר מתוניס , כי ראה במו עיניו 
את חוואתמה ( מנהיג החזית הדמוקרטית ) ואת אבו - איאד ( סגנו של ערפאת ) 
עומדים לפני שולחן תקרובת ועליו לא פחות מ61 סוגי קוויאר , וחואתמה עוד 
מתלונן באוזני אבו - איאד , שרק סוג אחד ראוי לאכילה . העיתונאי הזה , 
המרבה במפגשים עם מנהיגי אש"ף בחו"ל , חזר מזועזע . אתה חושב שחוואתמה 
יודע כמה פצועים יש בשטחים ? בצורה הזאת אתם לא תצליחו לעולם להקים מדינה , 
אמר לי , רק במחיר הקוויאר שהוגש שם היה אפשר לשפץ בית - חולים בשטחים . 
" והאנשים בכפרים לא יודעים כלום . אם תספר להם על השחיתות בצמרת , לא 
יאמינו לך . יש אמנם כאלה שאומרים : גונבים ? שיגנבו , אבל אנחנו ממשיכים 
להילחם על העצמאות שלנו , אלא שבכפרים כבר לא מאמינים שיש סיכוי לגבור 
עם האבן על הרובה . הרוב לא רוצים אינתיפאדה ולא רוצים לשמוע על אש"ף ועל 
קוויאר . הפלאח רוצה רק לאסוף את היבול ולזרוע את השדה לשנה הבאה . בחוץ 
לא יודעים , אבל בכפרים חיים היום על יוגורט ופיתה . " והפאלחים המסכנים 
האלה משלמים את המחיר של האינתיפאדה . אני אומר להם , שבסוף יהיה גורלם 
כגורל האלגיראים . שם הפלאחים עשו את המהפכה וגירשו את הצרפתים . מי שהיה 
לו כסף שלח את ילדיו לחו"ל . כשהושגה העצמאות , חזרו בני העשירים כדי לשלוט 
במדינה . זה מה שיקרה פה , אני אומר להם . המסכנים עושים את המלחמה , 
ובסוף ייקחו את הניצחון הבנים של נוסייבה , של חוסייני ושל טריפי " . הקושי 
והייאוש מחוסר - המוצא והקיפאון הפוליטי מביא פלשתינאים אחדים בשטחים לראייה 
חד - מממדית של המציאות ולגישה פטאליסטית . כך , למשל , הסביר פעיל מאזור 
בית - לחם , אדם משכיל ורב השפעה , כי מי שמנהל למעשה את האינתיפאדה היום 
הוא שירות הביטחון הכללי . " השב"ך שלכם מושך בחוטים . האנשים שלו תופסים 
את העמדות הבכירות במפקדת ההתקוממות , הם מנסחים את הכרוזים ונותנים את 
ההוראות " . הוא מסביר טענה תמוהה זאת בעובדה , שבאחרונה נעצרו באזור כמה 
פעילים מרכזיים והועברו למעצר בקציעות , ולמרות מעמדם הבכיר הם לא נחקרו 
כלל בידי השב"ך . הסיבה , לדבריו , " כי אם הם היו מדברים , השב"ך היה 
צריך לעצור את ההנהגה המאוחדת , והוא הרי לא מעוניין לחשוף את אנשיו " . 
התופעה הזאת מוכרת במזרח . ה"מואמרה " ( מזימה ) היא הנטייה הרווחת 
במזרח התיכון לייחס כושר מזימה עילאי ליריב . צורת הראייה הזאת מתחזקת במצבים 
של קושי מתמשך , והיא לא פוסחת גם על השכבות המשכילות . פלשתינאים לא 
מעטים חשים כיום כי נזנחו בידי אחיהם , בעלי העמדות הבכירות , ואת קשייה 
של ההתקוממות הם נוטים לייחס למניעיהם המושחתים והאגוצנטריים . כשהדברים 
אמורים בכסף רב ( רק באחרונה הודיעה סעודיה על תרומה של 02 מיליון דולר 
לחיזוק האינתיפאדה ) , ואיש אינו יודע לאן הוא מתגלגל , מתרבים השמועות 
והחשדות . לפני כשבועיים פירסם העיתון " א - נהאר " , היוצא במזרח ירושלים , 
מאמר חריף פרי עטו של " משקיף " נגד עורכי - הדין הערבים . עורכי - 
הדין המגינים על עצירי האינתיפאדה הואשמו בו בגזל ועושק הציבור . נאמר , 
שהם מקבלים ממפקדת ההתקוממות 052 דולר ללקוח , כמעט לא מבקרים אותו בכלא , 
מגיעים ברוב המקרים לעסקות טיעון כדי לסיים את העניין מהר , ועוד מתלוננים 
שאינם מקבלים די . כשפתחו את משרדיהם במזרח ירושלים ( רובם עורכי - דין 
מכפרי הגליל ) , לא היה להם כסף לסיגריות , ציין מחבר המאמר והשווה את 
מצבם אז למצבם הכלכלי המבוסס היום . " הכסף מבחוץ לא מגיע גם אל מי שסבל 
ישירות מן האינתיפאדה " , טוען הפעיל מאזור ירושלים . " יש פה כמה אנשים 
שעושים מעצמם מנהיגים , והם לא מדווחים החוצה על המצב האמיתי . כל מה 
שהם מסוגלים זה לחזור כמו בקסטה , שברמאללה התנגשו רעולי פנים עם חיילים , 
וששלטונות הכיבוש הרסו עוד בית . הם לא ידווחו כמה חדרים היו באותו בית , 
כמה נפשות חיו בו ומה קורה להן עכשיו . אני יכול להראות לך מאה אנשים שבתיהם 
נהרסו ולא קיבלו גרוש . " מי שביתו נהרס מקבל סיוע מהשכנים שק קמח , שק 
אורז אבל מאש"ף הוא לא מקבל כלום . בבית - אומר ליד חברון אטמו בית בשנה 
שעברה , והמשפחה חיה עד היום באוהל . ואתה חושב שמישהו הגיע אליהם לשאול 
אותם אם הם צריכים משהו ? הדבר היחיד שהם קיבלו זה דרישה מהמועצה לשלם את 
חשבון החשמל שלהם . " מפקדת הנהגת האינתיפאדה באזור ירושלים דיווחה בחודש 
מאי למפעיליה בתוניס , כי הוצאותיה בחודש זה הסתכמו ב53 אלף דולר . לאן 
הלך הכסף ? חלק לכוחות ההלם , חלק לרכישת מדים , לתפירת דגלים מבד משובח , 
להדפסת תמונות של ערפאת ואבו - גיהאד וגם 000 , 2 דולר שהוקצבו למשפחות 
הרוגי סילואן . ואתה חושב שהם ראו גרוש ? הם אפילו לא יודעים כי פעילים 
באזור מקבלים כסף על שמם . קפמאבין " אי אפשר להאשים את ערפאת . הוא נקי - 
כפיים , אבל זאת המאפיה סביבו : עבד - רבו , אבו - איאד , חוואתמה . 
כל אחד דואג לחלקה שלו . אבל חוואתמה דואג הכי טוב . המשרדים של החזית 
הדמוקרטית בשטחים הכי משוכללים ומפוארים ; רהיטים , מחשבים . הם קטנים , 
אבל חזקים . בעניין הזה החזיתות יותר רציניות מהפתח , אבל כולם גונבים " . 
אותו פעיל מאזור ירושלים נותן דוגמה כיצד הדברים מתנהלים . לפני כמה זמן 
החליטו בחברון שצריך לשפץ את אחד המסגדים הישנים , הוא מספר . אחרי חיפוש 
ובדיקה נמצא ארגון מוסלמי בכוויית , שהסכים לתרום 000 , 01 דינר להצלת 
המסגד . שליח מיוחד שוגר לשם לקבל את התרומה , אבל כשהגיע לכוויית נאמר 
לו , כי לא מדובר בתרומה של 000 , 01 דינר , אלא במענק של 000 , 8 דינר 
בלבד . השליח לא התווכח אתם , כמובן , שכן גם 000 , 8 דינרים הם סכום 
נאה . השייח הכווייתי רשם המחאה על סך 000 , 8 דינר ומסר לשליח לפדיון במשרדי 
הוואקף בעמאן . כשהגיע לעמאן וביקש לפדות את ההמחאה , הציצו בה הירדנים 
ואמרו : אנחנו מצטערים , אבל קיבלנו הוראה להעביר לך רק 000 , 6 דינר . 
רשמו לו המחאה נוספת על סכום זה , ושלחו אותו לפדות את הכסף במשרדי הוואקף 
במזרח ירושלים . השליח הגיע לירושלים לקבל את הכסף , אך שם הוסבר לו כי 
מירדן הגיעו רק 000 , 4 דינרים . רשמו לו את סכום התרומה על פתק , ושלחו 
אותו לעירו חברון לקבל את התרומה המצטמקת . כשחזר לחברון נמסר לו , כי 
סכום התרומה שהגיע אליהם הוא 000 , 2 דינר בלבד . לקח השליח את הכסף , 
אך כשחשב על הדרך הארוכה שנסע ועל המאמץ שהשקיע וכל השאר , שילשל את 000 , 
2 הדינרים שנותרו לכיסו שלו . " שכן שלי יצא לפני כמה חודשים לעמאן לקבל 
סכום כסף מנציג אש"ף , כאביו של עצור מנהלי " , ממשיך האיש לספר . " התייצב 
הזקן בנציגות אש"ף והציג את עצמו . אמר לו נציג אש"ף : שמעתי עליכם , 
אכן סבלתם ואתם ראויים לעזרה , הרי לך 051 דינר . אמר לו הזקן : בשביל 
זה הטרחתי את עצמי ? הרי רק הנסיעה עלתה לי 05 דינר , ומשפחתי גדולה ; 
יש ילדים ואין עבודה . אנחנו רעבים ללחם . אמר האיש : אכן יש צדק בדבריך , 
אגדיל לך את הסכום ל002 דינרים . הוא קרע פיסת נייר מפנקסו ורשם הוראת 
תשלום לחלפן כספים בעמאן , מאלה שעובדים עם אש"ף . " כשהגיע אליו הזקן 
והציג את עצמו , אמר לו החלפן : סידרו אתכם . בנך מקדיש את עצמו למען 
האומה הפלשתינית , כולכם סובלים , ואת הקורבן שלכם מעריכים ב002 דינרים ? 
אבל הוא הבטיח לעשות תיקון קטן בהוראת התשלום , והגדיל את הסכום ל004 
דינר . אבל אתה חושב שהחלפן הזה הוא פטריוט גדול ? היה סמוך ובטוח , 
כי אחרי ששילם לזקן את הכסף הוא שינה את הוראת התשלום המקורית ל008 דינר . 
ככה זה אצלנו . עוד לא ראיתי אחד שמצדד באינתיפאדה בלי להרוויח משהו . 
ברגע שהאינתיפאדה משפרת את חייו , הוא תומך בה . " גם לי הבטיחו כסף תמורת 
פעילותי . ניסיתי לצאת לירדן , אבל כפי שאתה יודע , קשה בתקופה הזאת לקבל 
היתרי יציאה מהשלטונות . צעירים שעוברים את הגשרים חייבים להישאר בצד השני 
כמה חודשים , ואז עלולים לגייס אותם לצבא הירדני . לכן החלטתי לשלוח לשם 
את אבי , ושמתי בפיו הוראות מדויקות : כשיגיע לירדן , עליו להבריק לי 
דחוף דרך משרדי הצלב האדום , שסבתי החיה בעמאן חולה מאוד ועלי לבוא מיד . 
קיוויתי שהמברק יסייע לי לקבל היתר יציאה מיידי . עבר יום , עברו יומיים 
ושום מברק לא הגיע . ביום השלישי שלחתי בעצמי מברק לאבי בירדן : אבא . 
מה שלום סבתא ? עוד באותו יום קיבלתי ממנו מברק תשובה : ברוך השם . 
סבתא הבריאה ! אין מה לעשות , אבא שלי פחדן גדול " . 
