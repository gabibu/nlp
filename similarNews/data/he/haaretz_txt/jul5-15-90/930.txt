המשטרה וגורמי הביטחון , בעיקר אלו הפועלים בשטחים , החלו כבר לפני שבועות 
מספר בחיפושים נרחבים אחר אסיר העולם המסוכן , המחבל עומר נאיף חסן זיאד . 
זיאד , אחד מרוצחיו של תלמיד הישיבה , אליהו עמדי , נמלט לפני כחודשיים 
מבית - חולים לחולי - נפש בבית - לחם , לאחר שהועבר לשם ממקום מאסרו בניגוד 
לנהלי שירות בתי הסוהר . עד אתמול לא הוברר מה עלה בגורלו של המחבל הנמלט , 
שהועבר בצעד נדיר ויוצא - דופן מכלא שמור היטב לבית - חולים אזרחי רגיל 
לחולי - נפש , שסיכויי הבריחה ממנו גדולים - יחסית . חשיפת הפרשה אתמול 
עוררה הדים רבים ותגובות נזעמות בשב"ס ובמשטרה , בעיקר לנוכח שרשרת המחדלים , 
שבמהלכה הועבר האסיר , שידיו מגואלות בדם , מבית - כלא לבית - חולים בשטחים 
ללא קבלת אישור וצו מפורש , כנדרש , מנציב שירות בתי הסוהר . נראה , כי 
ועדת החקירה הפנימית של שב"ס , החוקרת בפרשה , תמליץ על נקיטת צעדים משמעתיים 
נגד בעלי תפקידים בנציבות השירות , ובעיקר במינהל בתי הסוהר בנציבות , 
הממונה על נושאי הביטחון והטיפול באסירים . מתברר , כי אחד מבעלי התפקידים 
הוותיקים במינהל הוא שאישר את העברת אסיר העולם מהכלא לבית - חולים לחולי - 
נפש , לאחר קבלת חוות דעת רפואית של מנהל המרכז לבריאות הנפש של שב"ס , 
הפסיכיאטר פטר סילפן , שקבע כי נשקפת סכנה לחייו של האסיר זיאד , אם לא 
יאושפז לאלתר בבית - חולים כזה . לפי ממצאי החקירה הפנימית עד כה נראה , 
כי מדובר בתקלה ובשיקול דעת מוטעה של הגורמים בנציבות שב"ס , שטיפלו בנושא , 
ולא בפעולה שיש לה רקע פלילי או מכוון . עם זאת , ציינו אתמול גורמים 
בכירים בשב"ס , כי מדובר בפרשה מוזרה וחמורה ביותר , לנוכח העובדה שלא 
זכור בשנים האחרונות שום מקרה של אסיר עולם ובוודאי לא מחבל , שרצח אדם 
שהועבר מכלא שמור לבית - חולים אזרחי לחולי - נפש , גם אם נקבע כי הוא 
חולה - נפש . אותם גורמים אמרו , כי במרכז לבריאות הנפש של שב"ס מאושפזים 
לא מעט אסירים , המוגדרים כחולי - נפש , שמצבם הפיזי והנפשי קשה ביותר . 
קפידביננציב שירות בתי הסוהר , רב - גונדר לוי שאול , שפרטי המקרה נודעו 
לו בדיעבד , מאחר שהגורמים בנציבות שטיפלו בפרשת זיאד לא פנו אליו מראש , 
כנדרש בחוק ועל - פי התקנות , לקבלת אישור להוצאת האסיר מהכלא , הגיב 
אתמול לראשונה על הפרשה . " מה שקרה הוא חמור ביותר . אני רואה זאת בחומרה 
רבה . יש ועדת חקירה , שחוקרת בעניין , והיא תבדוק ותמצה את הדין עם האחראים . 
אין לי ספק , שקרתה פה תקלה שתוצאותיה חמורות . " אם יתברר , שגורם בכיר 
בנציבות הוא שאישר לבעל התפקיד שטיפל בפרשה להעביר את האסיר מהכלא , הגורם 
הזה ישא באחריות , ויהיה הדרג בכיר ככל שיהיה . אנו נמצה את הדין עם האחראים , 
ולא נוותר . הפקודה , החוק והנהלים הקיימים בנושא הם בסדר . אם היו פועלים 
על - פי הנהלים והפקודות , הדבר הזה לא היה קורה . אני לא הייתי מאשר דבר 
כזה בשום פנים ואופן . תוצאה של העברה כזאת היתה חזויה מראש " , אמר נציב 
שב"ס . נראה , כי מלבד הסקת מסקנות אישיות וצעדים משמעתיים נגד המעורבים 
במחדל בריחתו של אסיר העולם זיאד , ימליצו ועדת החקירה וגורמים בכירים בשב"ס 
על שורה של צעדים ונהלים מערכתיים למניעת תקלות מסוג זה בעתיד . שר המשטרה , 
רוני מילוא , רואה אף הוא בחומרה רבה את הפרשה , ועמדתו היא כי יש להסיק 
מסקנות מרחיקות לכת ולהחמיר עם האחראים , במטרה למנוע מחדלים מהסוג הזה 
בעתיד . שר המשטרה סירב אתמול להתייחס לפרשה , כל עוד נמשכת החקירה הפנימית . 
דובר משרד המשטרה , רפי לוי , מסר בשמו את התגובה הבאה : " שר המשטרה 
עודכן , וממתין לממצאי ועדת החקירה " . 
