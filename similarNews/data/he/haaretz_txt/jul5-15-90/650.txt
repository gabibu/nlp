" הנפקת המניות ע"י חברת בזק , במצב שנציגות העובדים אינה מדווחת ואין 
לה אפשרות לחוות דיעה , עלולה לסכן את עתידם של העובדים " , טוען מזכיר 
הסתדרות עובדי המדינה , ראובן בן עמי , המחזיק בתיק עובדי בזק , במכתב 
ששיגר למנכ"ל בזק , צבי אמיד , וליו"ר החברה , יורם אלסטר . בזק מתכננת 
לגייס כ021 מיליון ש"ח בהנפקת מניות ועוד כ53 מיליון ש"ח באמצעות אגרות מסוג 
אג"ח - אופציה . כ%01 מהיקף ההנפקה של המניות מיועדים לעובדים . מרכז הוועדים 
של בזק במחוז המרכז , שלמה נחמה , דרש אתמול מהנהלת החברה שחלוקת המניות 
לעובדים תיעשה לא לפי המפתח שנקבע בידי הנהלת החברה , דהיינו המעמד של העובד 
בהירארכיה הפנימית בחברה , אלא לפי שנות הוותק שצבר . זאת , לדבריו , 
" כדי למנוע היווצרות פער גדול מדי בין המנהלים לבין אחרון העובדים " . 
יו"ר מועצת המנהלים של בזק , יורם אלסטר , עומד לשגר היום תשובה לפנייתו 
של בן עמי ובה ייאמר כי נושא ההפרטה של בזק ועניין ההנפקה הוצגו זה מכבר 
בפני נציגות העובדים בחברה . אלסטר מציין שההנפקה מבוססת על החלטת הממשלה 
לגבי שיתוף העובדים בהנפקה , בשיעור של % 01 מהיקף ההנפקה לציבור . לדבריו , 
מיכסת המניות המוקצית לעובדים תינתן להם במלואה . ועדי בזק במחוז המרכז 
ובמרחב תל - אביב האשימו אתמול את הנהלת החברה כי בתשקיף שהוכן לקראת ההנפקה 
צוין שהסכמי העבודה בחברה נעשו בהתאם למקובל במגזר העסקי , בעת שבפועל נהוגים 
בחברה הסכמי עבודה של המגזר הציבורי . בתגובה אמר אלסטר ל"הארץ " כי " הכתוב 
בתשקיף הוא בגדר גילוי נאות של הסכם העבודה בחברה , המבוסס על העקרונות 
המחייבים בחברה ממשלתית - עסקית " . 
