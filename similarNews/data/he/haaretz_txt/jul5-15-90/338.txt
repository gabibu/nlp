, לאחר שמיצתה את הזכאות שלה לדמי אבטלה , עברה הסבה מקצועית במינהל בתי 
מלון . במהלך הקורס היא קיבלה תשלום בגובה דמי האבטלה . מאחר שלא מצאה 
עבודה גם במקצועה החדש , והוברר לה שהיא זכאית להמשיך ולקבל את דמי האבטלה , 
היא הגישה תביעה לקבלת דמי האבטלה רטרואקטיווית , אך נדחתה בנימוק שלא 
התייצבה באותה תקופה בשירות התעסוקה לאקדמאים . סער הגישה ערעור לבית הדין 
האזורי לעבודה בתל - אביב . בכתב הערעור טענה , כי סברה שההודעה על מיצוי 
זכותה לדמי האבטלה , אינה מקנה דמי אבטלה נוספים לאחר תום הקורס . אילו 
ידעה זאת , היתה מתייצבת בלישכת התעסוקה לאקדמאים . עוד טענה , כי היתה 
בקשר מתמיד לחיפוש עבודה עם המרכז להסבת אקדמאים , ולא נאמר לה כי עליה 
להתייצב בלישכת התעסוקה . השופט עמירם רבינוביץ , שדחה אתמול את ערעורה , 
קבע כי ההתייצבות בלישכת התעסוקה נועדה למציאת כל עבודה מתאימה , לאו דווקא 
בתחום ההכשרה בקורס . רק כאשר אין מוצאים עבור הדורש עבודה מתאימה כמשמעות 
המונח בחוק הביטוח הלאומי , זכאי המובטל , בכפוף ליתר הוראות החוק , לדמי 
אבטלה . הקשר , אפוא , עם המרכז להסבת אקדמאים , אינו בא במקום ההתייצבות 
בלשכה . 
