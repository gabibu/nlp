מוסקווה ( מיוחד ל"הארץ " ) . המאורע המרכזי בוועידת המפלגה הקומוניסטית 
ביום ששי היה נאומו של בוריס ילצין , שיצא בחריפות נגד השמרנים במפלגה . 
הוא ציין כי הוועידה הפכה , למעשה , לבמה הפוליטית של השמרנים , למען 
הגנה על אנשי המנגנון . אבל , אם ינצחו תידרדר המפלגה הקומוניסטית למעמד 
של כוח פוליטי נחות , כפי שקרה למפלגות הקומוניסטיות במזרח אירופה בין 
אם אנשי המנגנון ירצו ובין אם לא ירצו בכך . ילצין הציע לשנות את שם המפלגה 
ל"מפלגת הסוציאליזם הדמוקרטי " . נגד הצעה זו יצא בתוקף איוואן פולוזקוב , 
המנהיג השמרני של המפלגה הקומוניסטית הרוסית . פולוזקוב דיבר במסיבת עיתונאים 
בלשון זהירה ומאופקת וביקש להפריך את ההאשמות כי הוא שמרני קיצוני . הוא 
הכריז למשל , שגם אם יהיו כמה מועמדים לתפקיד המזכיר הכללי הוא יתמוך במועמדותו 
של גורבצוב . כבר עתה ברור כי לתפקיד המזכיר הכללי אכן יוצגו כמה מועמדים . 
עם זאת , בחירתו של גורבצוב נראית ודאית , אך המאבק האמיתי , שמוקדם 
לצפות את תוצאתו , צפוי על תפקיד סגן המזכיר הכללי . על תפקיד זה יתמודד 
גם יגור ליגצוב , שהכל רואים בו את מנהיג האגף השמרני במפלגה . מליאת הוועידה 
החליטה שלשום ברוב גדול , להעניק את רשות הדיבור לנציגי " המצע הדמוקרטי " 
ו"המצע המרקסיסטי " , בד בבד עם נציג " היוזמה הלנינגרדית " השמרנית . 
ואולם ככל שהוועידה נמשכת , מתגלה כי הלכי רוח שמרניים קובעים את האווירה 
בה . במיוחד מתבלטים בעניין זה אנשי הצבא המבקרים אחד אחד את מדיניות החוץ 
והביטחון של ההנהגה ואחרים מהם גם את גורבצוב אישית . הגנראל מיקולין מפיקוד 
הכוחות הסובייטיים בהונגריה , הגדיר כ"נמהרים " את ההסכמים בדבר פינוי 
הכוחות הסובייטים מהונגריה ומצכוסלובקיה . מפקד הכוחות במזה"ת אמר כי בריה"ם 
מאבדת את בעלות בריתה במערב , אין לה בעלות ברית בגבולותיה המזרחיים והיא 
חוזרת למצבה בשנת 9391 . קפידבינעוזריו הבכירים של מיכאיל גורבצוב החלו אתמול 
להשיב מלחמה לשמרנים ששלטו בזירה , במהלך הימים הראשונים של הקונגרס . 
אלכסנדר יקובלב וואדים מדוויידב , שאמרו כי הם מתכוונים להתפטר מהפוליטבירו , 
דחו את טענות השמרנים כי הם סייעו לירידת כוחה של המפלגה , בכך שלא הצליחו 
לנקוט קו נוקשה . מדוויידב בן ה16 , אידיאולוג המפלגה , האשים את מבקריו 
בנוסטלגיה לעבר . " איזה סוג של אידיאולוגיה היא זאת , אם אדם אחד מצליח 
להרוס אותה בתוך זמן קצר ? " , הוא שאל . " אם אתם מתכוונים לאידיאולוגיה 
הישנה בסגנון הסטאליניסטי , אולי זה לא אותו סוג של אידיאולוגיה . האם 
אתם רוצים לומר שהאידיאולוגיה בתקופתו של ברזנייב היתה בשיאה ? " , שאל 
מדוויידב . מדוויידב ויקובלב דיברו על פי הנוהל החדש , שדרש מכל חברי הפוליטבירו 
לענות על שאלות ששאלו אותם במהלך הדיונים . גורבצוב עצמו התערב במהלך ישיבת 
אחה"ץ של הקונגרס , כדי לעמוד בראש ההתקפה כנגד השמרנים . הוא הצליח לבלום 
את ההצעה להצבעת אימון אישית בכל אחד מחברי הפוליטבירו , כשהציע הצבעת אמון 
בהנהגה כולה . בנאום הפתיחה שלו תקף גורבצוב בבירור את השמרנים : " אם 
אתם רוצים לקבור , או לפלג את המפלגה , אז בואו ונמשיך בכיוון זה . הגיע 
הזמן שתתחילו לחשוב , ולחשוב ברצינות " . ההערכה הכללית היא כי במהלך הקונגרס 
יחולו שינויים בהרכב הפוליטבירו , וכ%08 מחבריו יוחלפו . יו"ר המפלגה הקומוניסטים 
במוסקווה , יורי פרוקופייב , הנחשב לליברל , אמר כי למרות מתקפת השמרנים 
הוא מעריך שלגורבצוב תהיה מידת השפעה לא מבוטלת על השינויים בהנהגה . 
