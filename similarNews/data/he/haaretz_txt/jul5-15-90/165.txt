יזו חיה היתה הראשונה שהאדם ביית ? מתי ראו בחתול קמע למזל טוב דווקא ? 
האם יש אמות מידה אחידות לקביעת מעמדה התרבותי של החיה ? לנושאים אלה ואחרים 
מתייחסים תערוכת קיץ מרכזית באגף הנוער של מוזיאון ישראל , " מחיות הבר 
לחיות בית " שמה , והקטלוג הנלווה אליה . כפר ניאוליתי , מוצגים ארכיאולוגיים 
ומכשור מודרני , כמו גם פינות פעילות , מתארים את המהפכה שעברו האדם ועולמו 
עם ביות החיות והצמחים . ראשיתו של התהליך היה לפני 000 , 21 שנה , כאשר 
חדל האדם ללקט מזון ולצוד . אז ביית את החיה הראשונה הכלב . כבשים ועזים 
בויתו אלף שנים אחריו , ואילו הסוס בוית רק לפני כ000 , 5 שנה . את החיות 
גידל האדם לצרכיו האישיים - חברתיים כמקור למזון , ללבוש , לעבודה ולהנאה . 
הוא לימד אותן לציית לו ויצר מהן זנים חדשים . בשלב הראשון של הביות הסתפק 
האדם בריכוז החיות בקרבתו ולא הכתיב את התרבותן . בעלי החיים לא היו מבודדים 
לגמרי מזן הבר שלהם ויכלו להזדווג עם פרטים מתוכו . השינויים שחלו בבעלי 
החיים לא היו מכוונים , אלא תוצאה של תנאי חיים במכלאה . התזונה הלקויה 
של החיות הכלואות הביאה ליצירת ולדות קטנים וחלשים יותר . רק לאחר תקופה 
ארוכה החל השלב השני , שבו בחר האדם פרטים מתוך העדר שברשותו וזיווג ביניהם . 
בחירה מכוונת זו הלכה והתפתחה ככל שלמד האדם לנצל את תוצריה של החיה ואת 
כישוריה מבלי להרוג אותה . ביות החיות גרם לרובן להיות קטנות לעומת זן הבר 
שלהן . אולם יש מקרים הפוכים , כמו התרנגול , שהוא גדול מתרנגול הבר . 
תכונות זני החיות שבויתו הותאמו לתפקידים שיועדו להם . כך סוס המירוץ הוא 
קל ודק ואילו סוס העבודה חזק וכבד . רוב החיות המוצגות בתערוכה בויתו לראשונה 
במזרח הקרוב , באזור שבין מצרים לאיראן . בארץ ישראל נמצאו השרידים העתיקים 
ביותר של כלבים מבויתים . עזים , כבשים , בקר וגמלים בויתו לראשונה באיראן 
ובעיראק . החתול בוית במצרים , הסוס בערבות מרכז אסיה ובמערבה , ואילו 
התרנגול בוית בסין ובהודו . לדברי אוצרות התערוכה , מיכל ברושי ומיכל פורת , 
כל זני הכלבים פותחו מהזאב הטורף היחיד מבין החיות שבוית ביות מלא . בעקבות 
כך , השתנו צורתם של הכלבים ומבנה השלד שלהם , לעומת אבותיהם הזאבים . 
אצל קצתם , למשל , קטנה הגולגולת והשיניים הצטופפו . מלבד נאמנות גדולה , 
שמקורה ככל הנראה במבנה ההיררכי של להקות הזאבים , ניחן הכלב באינטליגנציה , 
בכושר למידה מעולה , בזיכרון ובצייתנות . עם הזמן פותחו כארבע מאות זנים 
שונים של כלבים . בסין פותח זנקפתמונה1 , 81פ9כלבים כה זעיר , שהנשים נושאות 
אותו בשרוולן . בסין , כמו באמריקה שלפני קולומבוס , נחשב בשר הכלב למאכל 
תאווה . במצרים העתיקה נקברו כלבים לצד הפרעונים , ומימי הממלכה החדשה 
נותרו קולרים שעליהם נחרטו שמות הכלבים . הבקר בוית באיחור יחסי , אולי 
מפני שפר הבר הטיל אימה בגודלו . פרים - זכרים שנולדו בשבי נאכלו בצעירותם , 
או סורסו כדי למתן את תוקפנותם . לדעת חוקרים , כליאתם במכלאות גרמה 
להקטנת ממדיהם , מה שהקל על האדם להשתלט עליהם . הפר תפס מקום חשוב בפולחן 
הדתי . הוא קודש בתרבויות שומר ומצרים . בזו האחרונה , האמינו שהפר הוא 
גלגולו של האל הבורא , ולכן גידלו פרים מובחרים במקדשים , האכילו אותם 
מטעמים , והציגו אותם , מקושטים מכף רגל ועד ראש , בתהלוכות . כאשר מתו , 
קברו אותם בטקס רב רושם . גם הפרות זכו למקום נכבד בפולחן . האלה המצרית , 
שלה מיוחסת בריאת העולם , תוארה בדמות פרה או כאישה עם קרני פרה לראשה . 
החתול אומץ על ידי האדם כחיית מחמד בעלת ערך רגשי ואסתטי , וגם לצורכי פולחן . 
מוצאו בחתול בר באסיה ואפריקה , ועדויות ארכיאולוגיות מראות שמאז ראשית 
החקלאות היו חתולים בקרבת יישוב , ניזונו משאריות וטרפו עכברים . הדת המצרית 
רוממה את החתול לדרגת חיית פולחן . הזכר קודש לאל השמש והנקבה לאלת הפריון . 
חתולים גודלו במקדשים , ועם הזמן התייחסו אליהם כאל אלים . הם טופחו בידי 
משפחות אצילות ונחנטו לאחר מותם . ידוע כי לאות אבל נהגו בעליהם לגלח את 
הגבות . הפופולריות הגדולה של החתולים שבתה את לבם של האירופים שהגיעו למצרים , 
ולמרות האיסור על ייצוא חתולים הבריחו אותם היוונים , החל מהמאה החמישית 
לפני הספירה , וכך הופצו בכל רחבי אירופה . עם עליית הנצרות ירדו החתולים 
מגדולתם . באירופה התערבבו בחתולי הבר המקומיים והפכו לחיות מאוסות . בעולם 
הדימויים העממי של ימי הביניים נחשבו למלווים הקבועים של המכשפות ולבני דמות 
השטן , ושימשו מטרה להתעללות ולהרג . במאה ה71 חל מהפך ביחס אליהם , והם 
נחשבו לקמע למזל טוב . נהגו לקבור חתולים חיים או מתים בקירות הבית כסגולה 
נגד עכברושים . ספנים צירפו אותם למסעות בים , לא רק כדי לטרוף חולדות , 
אלא גם כערובה להצלחת המסע . ביות חיות וצמחים סיפק בסיס כלכלי להתפתחות 
יישובי קבע גדולים ומאורגנים של החברות האנושיות . בתהליך זה , הביא האדם 
ברכה על עצמו ודאג להישרדותם של חיות וצמחים שביית . במקביל , גרם הביות 
להשמדה לא מבוקרת של בעלי חיים וצמחייה שלא נמצאה בהם תועלת מיידית . מדענים 
מתריעים היום גם נגד הדגשת תכונה מיוחדת אחת תמורת ויתור על רבות אחרות בזנים 
חדשניים של חיות וצמחים . זנים אלה מתפקדים היטב רק בסביבה מוגנת , ואין 
כל ודאות שיוכלו לשרוד אם יחול שינוי פתאומי לרעה בתנאי חייהם . " הטבע " , 
מסכמות אוצרות התערוכה , " הוא נייטרלי . האדם הוא זה שמייחס לו תכונות . 
הטבע המבוית וגם הלא מבוית חיוניים לקיומו של האדם . השאלה היא לא רק איזה 
חיה או צמח נאכל מחר , אלא האם יהיו די בעלי חיים שיפרישו פחמן , והאם 
יהיו די צמחים שיקלטו את דו - תחמוצת הפחמן מהאוויר ויפלטו חמצן , כך שנוכל 
לנשום " . 
