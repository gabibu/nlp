רוקחים כאן תנועה ומסכות של קומדיה דל - ארטה , עם עלילה כמו תנ"כית סביב 
כיבוש יריחו , עם רמזים פוליטיים אקטואליים גסים , וניסיונות להומור נונסנסי 
בחיקוי של האחים מרקס , שהם בעיקר לא מצחיקים . סוג כזה של תיאטרון יכול 
להצליח רק אם הוא מבריק . ההצגה הזו מייגעת , גסה , רעשנית , חסרת קצב , 
נעדרת אנרגיה ולא מצחיקה . כן , יש גם פזמונים עם חרוזים כמו " מיץ " 
ו"שב לי על השפיץ " . אחד הרעיונות של המחזאי הוא , שהקרב על יריחו אירע 
בגלל שיהושע רצה שהעברים ידברו במלרע , ואילו שליט יריחו רצה שהם ידברו 
במלעיל . חבל שעושי ההצגה הזאת לא הקפידו שהשחקנים המשתתפים בה יידעו לדבר 
בכלל . הם צועקים בבליל מבטאים שקשה להבינו וקשה לשמוע אותו . יש להם קלות 
תנועה מסוימת , אבל זה כל מה שאפשר להגיד לזכותם . בעשרים שנה של צפייה 
מקצועית בתיאטרון , ראיתי הרבה מאוד הצגות רעות בתיאטרון הרפרטוארי , בתיאטרוני 
שוליים , ובפסטיבלים למיניהם . אבל ראיתי מעט מאוד הצגות רעות כמו הקשקוש 
האווילי הזה . הקצף שלי יוצא דווקא על הצגה זו , מפני שהיא מוצגת במסגרת 
מכובדת של " מרכז לתיאטרון ניסויי " , של קרן תל - אביב לספרות ואמנות , 
בנק דיסקונט וקרן תרבות אמריקה - ישראל . מותר לנסות ומותר להיכשל , אבל 
אם אין מחזה , ואין לכותבים מה להגיד , ואין שחקנים , אני לא מבין מה 
" ניסויי " כאן . אולי הם רוצים להעמיד בניסיון את סבלנותו של הקהל . 
