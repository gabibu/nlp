איון ב"קול ישראל " לבני ארצו להמשיך בהפגנות המחאה , שהיו בבירה טיראנה 
בימים האחרונים . " דרך זו תביא אתכם אל החרות , שאתם ראויים לה " , פנה 
המלך בשפה האלבנית לאזרחי ארצו , ששידורי " קול ישראל " נקלטים בה . לקה , 
הגולה בדרום - אפריקה , אמר כי זה שנים אחדות הוא עומד בקשר עם רשת אופוזיציה , 
הפועלת בתחומי אלבניה ומארגנת הפגנות ופעולות אחרות לשינוי המשטר . להערכתו , 
יהיה תהליך שינוי המשטר ממושך . על השאלה , אם יהיה לו תפקיד בתהליך כזה , 
השיב כי עם החזרת הדמוקרטיה יצטרכו אזרחי אלבניה להכריע במשאל - עם מה תהיה 
צורת השלטון . לקה הדגיש , כי למרות היותו מוסלמי כרוב בני עמו , הוא מחויב 
לבני כל הדתות באלבניה , ולא הוציא מכלל אפשרות כינון יחסים עם ישראל לכשתיכון 
הדמוקרטיה , אם כך תחליט האסיפה הלאומית שתיבחר . 
