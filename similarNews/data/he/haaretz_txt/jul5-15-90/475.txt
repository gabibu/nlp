כנגד פרסומים רעשניים בעיתונות של מפיצי תכשירים לעידוד כוח הגברא והצמחת 
שיער לקרחים . התלונה הוגשה לאחר חודשים ארוכים שבהם ניסו חוקרים שפעלו 
בשירות רשות הצרכנות להגיע ישירות אל מפיצי תכשירי הפלא . הללו הסתירו 
את כתובתם מאחורי מספרי תיבות דואר , ללא ציון שם המשרד או מספר הטלפון . 
בבדיקה כימית התברר , שהגלולות והאבקות לשיפור הכושר המיני שלפי הפרסומים 
יוצרו " בהתאם למרשם סיני סודי המבוסס על ניסיון של אלפי שנים " היו עשויות 
מוויטמינים ותמצית תה . מחיר גלולה בבתי המרקחת הוא 23 דולר . גבר המעוניין 
לקנות חומר שישפר את כושרו המיני מתבקש לשלם 5203 דולר . קשה לבחון אם השימוש 
בגלולות הפלא הועיל , כיוון שמי שנפל בפח יסרב להודות כי הוא סובל מחוסר 
כוח גברא . הדבר שונה לגבי קירחים שניסו משחות פלא להצמחת שיער . רשות הצרכנות 
קיבלה פניות רבות מקירחים , שביזבזו כספים רבים בלא שיצליחו להצמיח שיער 
על קרקפתם החשופה . אומבודסמן הצרכנות יצטרך להחליט אם להגיש תלונות על 
פרסומת שיש בה הונאת הצרכן כנגד ספקי התכשירים להצמחת שיער . בעוד שהגברים 
היו קורבנות הפרסומת להגברת הכושר המיני והצמחת שיער לקרחות , נוצלו נשים 
וגברים כאחד על - ידי משרדי שידוך , שהבטיחו לסייע לבודדים באמצעות תוכנת 
מחשב . מודעות בעיתוני הערב הפופלריים הזמינו נשים וגברים בודדים להיעזר 
בשירותי משרד השדכנות הממוחשב . המחיר לנשים היה 08 דולר , גברים התבקשו 
לשלם מחיר כפול . אדם שפנה אל תיבת הדואר האלמונית קיבל טופס הרשמה ושאלון 
אישי . לאחר תשלום דמי ההרשמה הובטח לנרשם , כי מחשב המשרד ימצא את בן - 
הזוג התואם את דרישותיו . לרשות הצרכנות הגיעו תלונות רבות של לקוחות מאוכזבים , 
שסיפרו כי המתינו במשך חודשים רבים לפגישה המיוחלת שזיווג להם המחשב . 
" לאחר המתנה של שמונה חודשים שבהם לא קיבלתי אפילו הצעה אחת לפגישה , 
הבנתי כי נפלתי בפח " , סיפרה אחת מלקוחות משרד השדכנות . רשות הצרכנות הצליחה 
ליצור קשר טלפוני עם בעל המשרד . תגובתו לכל התלונות היתה אחידה : " הלקוח 
שייך לסוג בני - האדם שקשה למצוא להם בן - זוג מתאים " . תביעות להחזרת התשלום 
נדחו , בטענה שהמחשב ביצע את עבודתו ואין זו אשמת המשרד אם הלקוח " אינו 
בעל התכונות המתאימות " . 
