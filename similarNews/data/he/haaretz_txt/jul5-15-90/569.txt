השבועון בשפה הערבית , " צאות אל חק ואל חוריה " ( קול האמת והחופש ) 
המופיע באום - אל - פחם , נסגר אתמול למשך שלושה חודשים , בצו שהוציא 
שר הפנים , אריה דרעי . השר הפעיל את סמכותו לפי סעיף 91 לפקודת העיתונות , 
בטענה שבעיתון " התפרסמו ומתפרסמים דברים העלולים לסכן את שלום הציבור " . 
השבועון , שהוגדר על ידי עורכיו כ"עיתון איסלאמי מקיף " , הופיע לראשונה 
ב31 באוקטובר 9891 , לאחר שהממונה על מחוז חיפה במשרד הפנים , העניק רישיון 
להוצאתו לאור . הוא הופיע 11 חדשים בלבד סך הכל 83 גיליונות . לטענת משרד 
הפנים , כבר בגיליונו הראשון הופיעו בשבועון " ביטויי שיטנה נגד הציונות 
וביטויים אנטישמיים נגד היהדות " . הביטאון משמש שופר של תנועת החמאס בשטחים 
שהוצאה אל מחוץ לחוק , ויש בו הסתה למאבק אלים בישראל ולגיהאד , מלחמת 
קודש , נגדה . ב72 במארס השנה , הוזמנו בעל העיתון , עלי גברין ועורכו , 
חאלד מהנא , שניהם מאום - אל - פחם , לממונה על מחוז חיפה במשרד הפנים , 
והוזהרו כי המשך הפרסומים עלול להביא לסגירת העיתון . לטענת משרד הפנים , 
חרף ההזהרה המשיכו עורך העיתון ובעליו בפרסום דברי שיטנה ודברי הסתה לפעילות 
אלימה של הערבים , לא רק בשטחים אלא גם בגבולות הקו הירוק . כן טוען משרד 
הפנים , כי העיתון הפיץ בכוונה תחילה דברי שקר על שריפת מסגדים וחילולם , 
כדי לעורר את זעמם של המוסלמים בארץ ובעולם כולו , נגד מדינת ישראל והיהדות . 
בעל השבועון ועורכו הכחישו את האשמות משרד הפנים וטענו , כי כל החומר שפורסם 
היו במסגרת דיווח עיתונאי מקובל ודברי פרשנות המתלווים אליהם . לטענתם הסגירה 
היא ניסיון מובהק של " סתימת פיות " . הם הודיעו כי ישקלו פנייה לבג"ץ , 
להביא לביטול צו הסגירה . לתנועה האיסלאמית עיתון ותיק ומרכזי יותר הירחון 
" אל סראט " ( דרך הישר ) . הוא יפרסם בתקופה הקרובה מוסף שבועי כפי 
שעשה במערכת הבחירות המוניצפליות , לפני הופעת שבועון זה . תפוצתו של " צאות 
אל חק ואל חוריה " בקיוסקים קטנה , אבל נראה כי הוא זכה לתפוצה גדולה במסגדים . 
העיתון לא הופיע בשבוע האחרון בשל חג הקורבן , אך עורכיו תכננו גיליון 
מוגדל לשבוע הקרוב כולל דיווח נרחב על פסטיבל התרבות המוסלמית שהתקיים 
בעיירה הבדואית רהט בנגב , ועל מסע העלייה לרגל למכה המסתיים בימים אלה . 
