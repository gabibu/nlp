יום אחרי , בעוד עשרות מטוסים ואלפי מכוניות מתחילים להחזיר את אורחי המונדיאל 
הביתה מלווים במועקת הגמר - לא - גמר אני נזכר בדבריו של מישל פלאטיני , 
בעיצומם של משחקי הנוק - אאוט : " המונדיאל הזה אולי עשיר בהפתעות , 
אבל דל איכות " . ההיתלות בפסיקתו , אינה בשל היותה חריגה . הרי זו הדעה 
שרווחה , ועדיין , במרוצת המישחקים . אבל דבריו ראויים לציטוט חוזר , 
מפני שנאמרו מפי אחד מגדולי כוכבי צרפת ואירופה , שהאינטלגנטיות שלו היתה 
גלומה גם במישחקו , כמנהיג נבחרת צרפת בשנותיה היפות , בעשור שנסתיים . 
לעולם לא יוכח , אך יש להניח כי גרמניה היתה מנצחת בגמר , בכושר של ה - 
8 ביולי , גם את איטליה , שהתאבדה איזו אירוניה ! בשעת העימות עם . 
. . ארגנטינה . אפשר שהביתיות ושובה של " פורצה איטליה " למימדיה , 
היו מנתצים הנחה זו , וחומות האולימפיקו לא היו נסדקות ; אבל גם אילמלא 
כן , וגם בכושר מינימאלי , היא היתה מעניקה לעולם הכדורגל גמר אמיתי . 
מפקמשאני מעיף מבט על 61 הנבחרות שעלו לשמינית הגמר , ולא מתקשה להגיע למסקנה , 
יותר מאשר היפותטית , כי כולן כל אחת בנפרד , כמובן לא היו מביישות 
את ליל ירידת המסך , כפי שעוללה לעצמה ולנו ארגנטינה . אני משוכנע שאפילו 
מיליוני הגרמנים והאלופים החדשים שלהם , שפיזזו כילדים לפני עלותם אל במת 
הכבוד לקבל מה שהיו ראויים לו , יאמרו בינם לבין עצמם , כי גם קבוצה מליגה 
חצי מקצוענית בגרמניה , המערבית או המזרחית , היתה מנצחת את האלופה בעליבותה 
כי רבה . ולא בהכרח בבעיטות 11 . הגמר הוכרע כפי שהוכרע , אולי כדי לסמל 
ולחזק את מפח הנפש מרמתם של מישחקים רבים ומכשלונן של כמה נבחרות טובות . 
לפחות עד שעלו אל כר הדשא באיטליה . המונדיאל , פיסגת הספורט בעולם , 
מזרים אליו אחת לארבע שנים המוני צמאי כדורגל וצבא אדיר של תקשורת . חגיגה 
גדולה המאפירה לכמה שבועות את כל אורחות חיינו , מגמדת דברים שברומו של 
עולם . הימים אצים , המישחקים רודפים ואחרי כמה דרמות שהיו באיטליה וניצוצות 
שהיבהבו וכבו מחכים הכל לפינאלה , לגולת הכותרת ; לשתי הגדולות שההתנצחות 
ביניהן במעמד החגיגי ביותר , לא תישכח . אז באים לאיצטדיון המפואר , רבים 
לבושים כמתחייב , שעות רבות לפני הפתיחה ; נרגשים מעט , מנסים לחזות את 
הצפוי , גם מהמרים ואז באה החרפה הארגנטינית . זה גם היה לילה שחור של 
הגדול מכולם , דייגו ארמנדו מראדונה . הסיוט של הגמר הזה ירדוף אותו שנים . 
לא רק של נבחרתו גם שלו . בעיקר שלו . למי שנזקק להוכחה נוספת היא ניתנה 
לו , שחור - משחור על גבי דשא ירוק . זה היה סופו של עידן מראדונה . אולי 
לא במועדון ( נאפולי ) , כאשר לידו ישחקו כדורגלנים ולא נפולת של כדורגלנים , 
כמו הארגנטינים , אבל גם בליגה , לא מובטח שמראדונה ישוב להיות עצמו . 
חכמת המישחק שלו , והאוצר הטמון ברגלו השמאלית , לא יחזירוהו לכותרות 
הזוהרות , אם בריאותו אינה תקינה . וזה יתברר בקרוב . נעקוב אחריו , 
מפני שבמרוצת המישחקים כאן , וגם באימוני נבחרתו , נחשפה אצלו בעייה גופנית , 
עליה התגבר במאמצים ראויים להערכה רק לסרוגין . ובעיקר במישחק השיא שלו 
נגד איטליה , שבעטיו התגמד הגמר . מפקמשלא מקובלת הטענה , שבערב שלפני 
הגמר , חש כאבים עזים ברגלו עד שהוזעק רופא מומחה , ולכן היה גרוע . גם 
בבריאות לא תקינה , יכול היה להיטיב מעט את מישחקו ולא להסתבך לפעמים בכידרורים 
במחצית המגרש של נבחרתו , מול שניים - שלושה שלושה זאבים גרמנים . את 
שארית כוחותיו ומאמציו , לא היה צריך מראדונה לבזבז על פעילות לא אפקטיוויות , 
כפי שהיה בגמר . תח6אולי לא מקובל להרחיב כל - כך על נבחרת מנוצחת , אפילו 
היא אלופה יוצאת , אבל זה מתחייב נוכח אופיו החד - צדדי כל - כך של מישחק 
הנעילה . גם יתכן שבנתוני הגמר החשובים אין מקום להלקות שוב ושוב את השופט 
המקסיקאי , אדגארדו קודסאל , על חולשתו . לא צריך להיחפז בביקורת חריפה 
על מינויו , בשל היותו בנו של שופט עבר באורוגוואי ( במקורה , משפחת קודסאל 
היא אורוגוואית ) ובשמועה העקשנית שהוא אינו נמנה עם דרג השיפוט הבכיר בארצו . 
הוא קיפח את ארגנטינה בהחלטות שנויות במחלוקת בלשון המעטה שבוודאי לא 
היה להן מקום בגמר עולמי . מפקמשאבל , למה לקפח את גרמניה , מספר 1 בעולם . 
היא היתה מועמדת לגמר , עוד לפני שחשפה קלפיה ולפעמים גם את ליקוייה 
בשלבי הביניים של המונדיאל , אבל הוכיחה , כי היא אחת הנבחרות הטובות שהיו 
לגרמניה מאז שנות ה - 06 תקופה שבה הפכה למעצמה מספר 1 בתבל , בזכות הישגיה , 
גם במסגרת האירופית . המחפשים בעזרת זרקורים נקודות תורפה , כגון מכניות 
מוגזמת והיעדר שחקנים מבריקים ומלהיבים , חייבים להודות , כי היא היתה 
המושלמת כאן , בלי להזכיר כמובן את קרב החתול והעכבר ביום ראשון בלילה . 
עוד לפני שהורם המסך על הגמר , כבר הוכיחה גרמניה שהיא יציבה וטובה מכולן . 
היא לא נכוותה כמו עוד מועמדות - בכח לזכיה בגביע בראזיל , איטליה , 
הולנד ועוד אחדות שניבאו להן תלבושת של סינדרלה . היא צעדה צעד אחר צעד , 
גם כשנדרשה לבעיטות הכרעה , ועשתה זאת בשיטה הגרמנית . אין לאלופה החדשה 
שחקנים זוהרים המייפים את המישחק , כמו בקנבאאר שלה , לה , יסבי ודומיהם 
שלא להזכיר את מראדונה , לשעבר הגדול מכולם בעידנו , אשר הוכה מכה קשה 
באיטליה . הידר כדורגלני זוהר , או למעשה חולשתם של הנחשבים לכאלה , פגמו 
ברמת המישחקים ובנבחרותיהם הולנד , בראזיל וגם איטליה . ראיתי את מאמנה 
של איטליה , אזליו ויציני , ביציע בליל הגמר . הוא התנחם בזכיה במקום 
השלישי . אך נחמת עניים זו , אל תפצה אותו , את נבחרתו ואת ארצו , על 
הנשירה המפתיעה ביחוד לנוכח מה שראו עיניו על כר הדשא ב - 09 הדקות האחרונות 
של המונדיאל . גם במישחק הכושל שהציגו האיטלקים נגד ארגנטינה , הם יכלו 
להוות יריבים רציניים מאד לגרמניה . איטליה היתה מסוגלת לכך . גם סקילאצי 
שלדעתי היה מספר 1 , אמנם לא מספיק כדי להתייצב מול גרמניה אך גם ליד המקריות 
היה חלק במונדיאל . זה קרה לאיטליה , זה קרה לארגנטינה . מי היה צריך 
אותה בגמר שאותו כיערה ובויישה , ביום הגדול של גרמניה . 
