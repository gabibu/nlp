( ע ) . אם יחליף רבין את פרס בהנהגת העבודה , תיהפך המפלגה לליכוד ב , 
ותאבד את זכות קיומה . כך אמרו אתמול כמה אנשי רוח במסיבת עיתונאים בבית 
סוקולוב בתל - אביב . לדבריהם , פרס הוא האיש הנכון לעמוד בראש מפלגת העבודה 
ולהובילה כאופוזיציה לממשלת הליכוד בשנתיים הבאות . הוא מייצג את הרצון 
לשלום ולסיום הסכסוך הישראלי פלשתיני , ואילו יצחק רבין מבטא השקפה מדינית 
הקרובה יותר למתונים בליכוד , מאשר לימנים במערך , הסבירו . במסיבת העיתונאים 
השתתפו מבקרי הספרות פרוף דן מירון ופרוף מנחם פרי , הסופרת יהודית הנדל 
וההיסטוריון פרוף שאול פרידלנדר . הסופר ס . יזהר היה אמור להגיע , אך 
חלה . הסופרת יהודית הנדל אמרה כי אינה מבינה כיצד " היונים במפלגת העבודה 
הפכו לזיקיות . זה מזעזע , הייתי מבינה אם הם היו פורשים וממשיכים בדרכם , 
אך להצטרף למחנה המנוגד , זה לא ברור לי " . פרוף שאול פרידלנדר טען כי 
הגם שיש כאן התנצחות בין אישים , הרי שבמהות יש בהתמודדות על ראשות מפלגת 
העבודה התנגשות בין שתי השקפות עולם . " זו של רבין , היונקת מאחדות העבודה 
ולא מאפשרת פתרון הסכסוך , אלא בכוח , ומולה השקפת עולמו של פרס , המוכן 
לוותר על שטחים ואף להכיר במוסדות הפלשתיניים " . פרידלנדר הוסיף , " עכשיו 
הזמן המתאים שפרס ישא נאום פרוגרמטי להבהרת עמדותיו המדויקות , בלי להסתכל 
מה רבין עושה . הוא ימצא סביבו מחנה שפוי של אנשי מרכז ושמאל , אולי יהיה 
זה ארגון מחדש של החיים הפוליטיים " , אמר . לדברי פרוף דן מירון , יצחק 
רבין אינו מתאים להנהיג את מפלגת העבודה במאבק מול שמיר . " היינו רוצים 
שהעבודה תנהג באותה הגינות והדר פוליטי כמו שנהג הליכוד בשמיר כאשר הופלה 
הממשלה . הליכוד דחה מאבקים פנימיים , כדי למנוע הקמת ממשלת פרס . פרס 
עשה את רצון מפלגתו באקט הפלת הממשלה , ובמקום להתלכד סביבו העלו את פרשת 
ההדחה " . פרוף מנחם פרי אמר כי בעוד שפרס הוא איש חזון והיה ראש ממשלה מוצלח , 
הרי רבין מצטיין בתיקונים ושיפורים לעמדות הסרבנות של הליכוד . " פרס 
הוא נכס למפלגה שרבין הוא הבלם שלה . פרס טעה בכך שהשאיר את רבין מספר שניים 
שלו " . פרי קבע , כי אם רבין יתייצב בראש מפלגת העבודה , היא לא תשיג יותר 
מ02 מנדטים בבחירות . " לתומכי הליכוד יש את הליכוד . האחרים ילכו לשמאל , 
זה הרס גמור של מפלגת העבודה " . 
