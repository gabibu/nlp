תופעת הזרמת מי הביוב של אילת לים , סמוך לאזור בתי המלונות בחוף הצפוני 
של העיר , נגדה מתריעים כבר שנים גורמי איכות הסביבה והטבע , עומדת כנראה 
להגיע לסיומה . מדובר בכמות שנתית של כ3 מיליון ממ"ק שפכים עירוניים של אילת , 
שמזה שנים אחדות מוזרמים צפונה למרחק של מספר ק"ם מהעיר לבריכות מיוחדות 
שנבנו במקום , בהן עוברים השפכים טיפול ראשוני . לפי הכוונה המקורית עמדו 
מים אלה להיות מועברים לאחר מכן להשקיית השטחים החקלאיים בערבה הדרומית . 
אולם בשל סכסוכים ומחלוקות כספיות , חוזרים אותם מי ביוב וזורמים דרומה , 
תוך שהם יוצרים בעיות ביטחוניות ובריאותיות לאורך גדר המערכת , עד שהם 
מגיעים לאילת ונשפכים לים באזור החוף הצפוני . כל הניסיונות שנעשו עד כה 
לגרום להפסקת מטרד סביבתי זה , ולהפסיק את הבזבוז שבהזרמת המים לים , לא 
עלו יפה . בפגישה שהיתה אתמול בלשכתו של מנכ"ל המשרד לאיכות הסביבה ד"ר אורי 
מרינוב , המנסה מזה שנים להביא לחיסול המפגע , בהשתתפות נציב המים צמח 
ישי וראש עיריית אילת רפי הוכמן , הושג סיכום שאם ימומש , ישים קץ למחדל 
הנמשך . בפגישה מסר נציב המים כי שתיים מהבארות שמהם נשאבים מים כבר זוהמו 
בעטיים של השפכים הללו , וקיים חשש לזיהום בארות נוספות . בתום הדיון סוכם 
שנציבות המים תתמוך בהנחת קו שיעביר את הקולחים לאחר ששהו בבריכות המיוחדות , 
דרומה לאזור שבו מתוכננים לקום מגרשי הגולף של אילת , בשטח האמור להקיף 
ך 005 , 1 דונם . המים הללו יומטרו על שטחי פארק הגולף כדי שיתאדו , עוד 
לפני שתושלם הכשרת המגרשים המדושאים . עיריית אילת תשלם עבור הקולחים סכום 
שייקבע במו"ם בין העירייה לנציב המים . העירייה התחייבה גם להשתמש בכל מי 
הקולחים , מבלי שתישפך טיפה לים . עוד השבוע יועברו התוכניות לאישור נציבות 
המים . במקביל ייבחנו תוכניות לשיפור איכות הקולחים , עד לרמה שתאפשר שימוש 
בלתי מוגבל בהם , להשקיית גידולים חקלאיים . כך , לאחר אישור התוכנית 
ניתן יהיה להמיר חלק ממי ההשקיה באזור במים מטוהרים , ולהשתמש במים המתוקים 
המתפנים להגדלת אספקת המים השוטפת לאילת . בקולחים ישתמשו גם להשקיית הגנים 
הציבוריים בעיר . עתה עומדת עיריית אילת לפנות לוועדה למתן היתרים להזרמת 
שפכים לים בראשות מרינוב , כדי לקבל אישור להמשך הזרמת השפכים לים לתקופה 
מצומצמת , עד להשלמת הפרויקט . 
