בוקרשט ( ע"ר ) . קבוצה גדולה של סטודנטים בבוקרשט קראו בסוף השבוע לממשלה 
לשחרר את מנהיגם הכלוא , מריאן מונטיאנו , ואמרו כי יצעדו ברחובות הבירה 
כדי ללחוץ למילוי דרישתם . במכתב פתוח לממשלה , כתבו הסטודנטים , כי מונטיאנו 
הוא כעת אסיר פוליטי וכי מעצרו מהווה הפרה של זכויות האדם . " אנו מצהירים 
בגלוי כי נעשה את כל מה שאפשר כדי להביא לשחררו של מאריאן מונטיאנו " , נאמר 
במכתב . מונטיאנו , מנהיג אגודת הסטודנטים של אוניברסיטת בוקרשט , נעצר 
בעוון ארגון הפגנות הסטודנטים בחודש שעבר . בעקבות הפגנות אלה השתוללו ברחובות 
בוקרשט אלפי כורים , שהיכו בכל מי שנראה מתנגד משטר . בשבוע שעבר הודיעה 
הממשלה הרומנית כי 38 אנשים יועמדו למשפט בעוון השתתפותם במהומות . הסטודנטים 
טוענים כי כל האנשים הללו השתתפו בפעולות נגד הממשלה , ואיש מהם אינו כורה . 
