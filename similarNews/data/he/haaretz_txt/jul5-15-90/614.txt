על סמך ניסיון רב - שנים בתחום ניהול שביתות והשבתות , שבהן השקיעו מיטב 
המוחות מדמיונם ותושייתם , התגבשו כללים בסיסיים שכבר הוכיחו את תקפותם 
בסכסוכים קודמים , ויסייעו ללא ספק למארגני הסכסוכים הבאים עלינו בימים 
הקרובים . הציבו את הדובר הנכון למאבק : הדבר חיוני מאין כמוהו . היזהרו 
מלהציב איש טוב - סבר , נעים הליכות ורך דיבור . על הדובר להיות טיפוס 
תוקפני , בעל חיתוך דיבור החלטי , נמרץ , ורצוי שיהיה מטיל מורא ; מישהו , 
שלמראה פניו ולמשמע דבריו יאמר אדם מן היישוב : פחד ! אלה לא יתפשרו לעולם . 
עם חמומי מוח כאלה מוטב לשבת ולגמור מהר . הציגו יעדים ציבוריים למאבקכם . 
הציבור מניח כי שובתים ומשביתים כדי להשיג יותר כסף . חיוני לעקור טעות 
זו . שובתים ומשביתים אך ורק לטובת הציבור , כדי להציל את השירותים החיוניים 
ברגע האחרון מפני התמוטטות , כדי לשפר את היחס , להקדיש תשומת לב ולהתחשב 
יותר באיש הקטן הנזקק לשירותים . טובת המדינה , העם והאזרח הקטן זו הסיבה 
האמיתית למאבק , וכל השאר משני . אם יגררו אתכם ( בראיונות , בדיונים 
פומביים ) לעניין עצמו ולא תצליחו להתחמק ממנו , שילפו את המסמכים שהכנתם 
בעוד מועד , בעיקר תלושי שכר . זיכרו , אין שכר , ול העלוב ביותר , 
שאי - אפשר לתעד אותו , והתיעוד הטוב ביותר הוא תלוש שכר שנבחר בקפידה בעוד 
מועד , של האיש הנכון בזמן הנכון ( צעיר , זוטר , נעדר וכו ) . ועוד : 
המפתח הוא השכר לשעה . בעשור האחרון ביקשתם או קיבלתם את רוב התוספות מחוץ 
לשכר הרגיל , ולעתים גם מחוץ לתלוש . לכן אין קושי להוכיח ששכרכם בלתי 
סביר לחלוטין , נמוך משכר מחלקת התה במשרדו של השר . הדרישות חייבות להיות 
מקסימליות ואין להתפשר עליהן בשלבים המוקדמים של המאבק . אל תהססו לדרוש 
כוכבים בשמיים . תחילה זה ייראה מוזר ולא מציאותי , אך אם תחזרו על כך 
שוב ושוב , בעקביות ובתקיפות , תתחיל דעת הקהל להתרגל . אין להתבטא בשום 
פנים במונחי שקלים ואחוזים , אלא רק במונחים ארגוניים כמו : " ניצול ציוד " , 
" הקלת עומסים " , " דלול ממתינים " ו"ביזור שירותים . למען המטרה הנעלה 
מותר לעשות דברים שאינם מקובלים בחיי יום - יום . לדוגמה : במשך הסכסוך 
מושעה הטאבו על שקר . אל תהססו לנצל זאת . נתונים כוזבים , עובדות נטולות 
יסוד , ציטוטים מסולפים כל אלה כלים לגיטימיים במאבק למען הצלת השירותים 
החיוניים מפני התמוטטות . קשה לשער באיזה אמון מתקבל גם השקר הגס ביותר , 
בעיקר בבואו מפי אנשים שבימים כתיקונם נהנים מהילת אמינות . אל תהססו לתאר 
את אי הנוחיות , הסבל , ובמקרים המתאימים את הזוועות שגורם הסכסוך , גם 
אם אלה נוצרו במישרין עקב האמצעים שנקטתם . הנטייה הראשונה היא לא להפחיד 
את הקהל . זוהי טעות גסה . להיפך , ככל שיגדל פחדו של הקהל , כן יגבר 
לחצו לשים קץ לסכסוך . ואם הצלחתם לשכנע את הקהל שאתם פועלים לטובתו ולמענו , 
יופנה הלחץ אל הצד שכנגד . לכן , אל תהססו לפרט באופן מוחשי את תוצאות 
הסכסוך במונחים של נזקים , סבל , ובמידת האפשר סיכון חיי אדם . הדבר 
יכול לקרב את הסכסוך לסיומו החיובי מבחינתכם . בהפעלת האמצעים אין לגלות 
חולשה ורכרוכיות . לא נעים , אבל הכרחי להקשיח את הלבבות . תמיד יימצאו 
חברים מצפוניקים המתקשים לעמוד מנגד . יש להיזהר מתופעות כאלה ולהזהיר את 
העלולים להיכשל בהן . אם יתפרסם ברבים שפה ושם מגלים פועלים חברים גמישות , 
התחשבות וכו , עלול הדימוי התקיף והנחוש של המאבק להיפגע . בעת מאבק 
חובה לשכוח את הכללים המקצועיים והמוסריים המנחים אתכם בימים כתיקונם . 
לעומת זאת , יש לצייר את הצד שכנגד בצבעים הנכונים : חסר רגישות , נוקשה , 
קשוח , לא מתחשב , בעל לב אבן , אטום , עיקש וגם אכזר . זהו הצד האחר , 
שנגדו יצאתם למאבק למען . . . כאמור לעיל . זיכרו , אתם נאבקים מאבק 
הומני , היריב הוא אנטי - הומני ואמצעיו בלתי אנושיים . אל תחסכו בתיאורים 
המציגים את העניינים באור הנכון . לסיום , הגיבו בחיוב על פניות אישי ציבור 
( רבנים , נשיא וכו ) לשים קץ לסכסוך . הביעו אהדה , תמיכה והזדהות 
וקיראו לצד השני להיענות לפניות ללא דיחוי . 
