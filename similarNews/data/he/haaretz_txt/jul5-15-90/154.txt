בשבוע שעבר התייחסתי כאן לפעילותם של בעלי עניין בחברות ציבוריות , ובמיוחד 
לנושא של עסקות עם בעלי עניין , והזכרתי תיקון מיועד בחוק . מדובר אם כן 
בהצעת חוק לתיקון פקודת החברות ( מס 4 ) תש"ן - 0991 , העוסקת ב"אחריות 
נושאי משרה " . נושא משרה מוגדר דירקטור , מנכ"ל , מנהל עסקים ראשי , 
משנה למנכ"ל , חשב , מזכיר וכל תפקיד כאמור בחברה אף אם תוארו שונה . במבוא 
להצעת החוק נאמר בין השאר כי בספרות המקצועית נמשך מזה זמן דיון בסוגיית 
רמת האחריות שיש לדרוש מנושא משרה בחברה . יש הטוענים כי מן הראוי להחמיר 
באחריות המוטלת על נושאי המשרה . אחרים סבורים כי החמרה כזו עלולה לגרום 
לכך , שבעלי כישורים מתאימים והבנה עסקית יהססו ליטול על עצמם תפקידי ניהול 
עסקי , בשל הסיכונים הכרוכים בדבר , כך שהחברה בכללותה תצא מפסידה . בתיקון 
זה מוצע לבחור בדרך המאזנת בין שתי גישות אלה . כן מוצע בתיקון לקבוע הסדר 
חדש למצבים שונים של ניגוד עניינים של נושא משרה בחברה , לרבות בעסקות של 
החברה עמו , או בעסקות של החברה עם אדם אחר בהן יש לו עניין אישי . בין 
ההוראות הכלולות בהצעת החוק , נקבע שנושא משרה יימנע מכל פעולה שיש בה ניגוד 
עניינים בין מילוי תפקידו בחברה , לבין מילוי תפקיד אחר שלו , או לבין 
ענייניו האישיים ( עניין אישי מוגדר ככולל גם עניין אישי של קרובו של נושא 
המשרה , או עניין אישי של תאגיד שבו לנושא המשרה או קרובו עניין אישי ) 
. על נושא המשרה להימנע מכל פעולה שיש בה תחרות עם עסקי החברה . יש להימנע 
מניצול הזדמנות עסקית של החברה במטרה להשיג טובת הנאה לעצמו או לאחר , ולהימנע 
משימוש לרעת החברה בידיעות ובמסמכים שבאו לידי נושא המשרה במסגרת מילוי תפקידו . 
על נושא המשרה לגלות לחברה כל ידיעה ולמסור לה כל מסמך שבא לידיו והנוגע 
לענייניה . על פי הצעת החוק , החברה רשאית לאשר פעולות כנ"ל , אם נושא 
המשרה גילה לחברה זמן סביר לפני הדיון את מהות עניינו האישי , כשהוא פועל 
בתום לב , ואין חשש לפגיעה בטובת החברה . כשמדובר בהתקשרות עסקית של החברה , 
על נושא המשרה מוטלת חובה להודיע על עניינו האישי בעסקה . דירקטוריון החברה 
לא יאשר עסקה כזו אלא אם שוכנע שההתקשרות היא לטובת החברה . אם לרוב חברי 
הדירקטוריון עניין אישי בעסקה , רק ועדת ביקורת רשאית לאשרה . אם אין ועדת 
ביקורת או שגם בוועדת הביקורת חברים בעלי עניין אישי , יבוא הנושא לאישור 
באספה הכללית . 
