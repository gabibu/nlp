קיומה של תדיראן תלוי על בלימה , מצבה מחייב נקיטת צעדים דרסטיים וכואבים , 
כמו צמצום כוח אדם והקפאת רמת השכר . דברים אלה נכתבו על - ידי פרוף איתן 
ששינסקי , יו"ר חברת העובדים , למזכ"ל ההסתדרות , ישראל קיסר , בעקבות 
שאילתה של ח"ך יעקב שמאי , ראש סיעת הליכוד בהסתדרות . עמי שכטמן , יו"ר 
ועד עובדי חטיבת הקשר בתדיראן , הופיע אתמול במליאת הוועד הפועל של ההסתדרות 
ותקף קשות את בני גאון , מנכ"ל כור . שכטמן טען , כי גאון הרס כל חלקה 
טובה בחברה וכי איננו מתאים לתפקיד . חיים הברפלד , ראש האגף לאיגוד מקצועי , 
הודיע כי אינו מצדד בעמדת ההנהלות , אולם מאז החתימה על הסכם השכר בתדיראן 
התעוררו בעיות שאי - אפשר היה לחזות אותן מראש . הברפלד טען , כי אין כל 
ניגוד אינטרסים בין ההסתדרות לבין החברות שבבעלותה , והיא מסוגלת להגן על 
העובדים במפעליה . פרוף ששינסקי כתב לקיסר , כי ההסתדרות חייבת לגלות ערנות 
כלפי המצב העסקי העדין שבו שרויה תדיראן , ובתוך כך ציין את המאמצים שמשקיעה 
מועצת פועלי חולון כדי להגן על עובדי קבוצת הקשר . 
