משרד התיירות יהדק את הפיקוח על פעילותם של משרדי נסיעות ותיירות בלתי מורשים 
( " חאפרים " ) , באמצעות הגברת מבצעי ביקורת ופרסומי הסברה בנושא . 
סיכום עקרוני על כך התקבל בסוף השבוע בפגישה בין נציגי משרד התיירות להתאחדות 
סוכני הנסיעות והתיירות . התאחדות סוכני הנסיעות והתיירות התלוננה על ריבויים 
היחסי של גורמי תיירות פרטיים , שהחלו לפעול שלא כחוק בענף הנסיעות לקראת 
עונת הקיץ הנוכחית . במיוחד אמורים הדברים לגבי גורמים פרטיים שהציעו חבילות 
נופש ללימוד השפה האנגלית בחו"ל . בתום הישיבה הוחלט להקים שתי ועדות פעולה 
משותפות למשרד התיירות ולגורמי ענף הנסיעות . ועדה משפטית תבדוק את ההיבטים 
החוקיים של הנושא . התאחדות סוכני הנסיעות והתיירות מבקשת להחמיר בעונשים 
שיוטלו על גורמים שיעסקו בנסיעות שלא כחוק , באמצעות הטלת תקופת עונשין 
מהמועד בו נתפס משרד הנסיעות הבלתי חוקי , עד לתאריך בו יוכל לשוב ולפעול , 
לאחר קבלת רשיון . המצב הקיים היום מאפשר לגורמים הבלתי מוסמכים לפעול 
להוצאת רישיון כחוק , גם לאחר המועד בו נתפסו בביצוע העבירה . ועדה משותפת 
שנייה למשרד התיירות והתאחדות סוכני הנסיעות והתיירות , תגבש תוכנית פרסום 
והסברה , שתזהיר את ציבור הלקוחות , מפנייה לגורמים בלתי מוסמכים בענף . 
