בכיריה של חברת השילוח הבין - לאומית אמרפורד הפועלת בישראל יזמו את הקמתה 
של חברה מתחרה בשם פריץ , תוך שימוש בסודותיה המסחריים מתברר מבקשה לצו 
מניעה שהוגשה לבית המשפט המחוזי בתל אביב . בית המשפט נתן צו זמני עד ל51 
ביולי , המונע ממנהלי אמרפורד לפעול לטובתה של חברת השילוח הבין - לאומית 
המתחרה פריץ . מהתביעה שהוגשה מתברר כי בשבוע שחלף נודע לחברת אמרפורד כי 
הנציגות של החברה המתחרה פריץ תוכננה ונבנתה על ידי מי שהיו נושאי משרות 
בכירות בחברה , לרבות מנכ"ל , סמנכ"ל חשב ודירקטור . כל זאת כאשר הם היו 
עדיין עובדיה של החברה . הנציגות של החברה המתחרה הוקמה בזמן שאלה היו עובדיה , 
במטרה להתחרות בה באופן לא הוגן , תוך שימוש במידע הסודי , בלקוחות ובעובדים 
של אמרפורד . אנשי קבוצת ה81 , שנגדה הוגשה התביעה , בראשותו של אריה נכטיגל , 
שהיה מנכ"ל אמרפורד , פעלו ( על פי כתב התביעה ) תוך שימוש בכל המידע 
הסודי שהגיע לידיהם בעבודתם באמרפורד . בין היתר , תכננו בכירי אמרפורד 
להעביר לרשות החברה החדשה את תוכנת המחשב המשוכללת של אמרפורד , על כל הנתונים 
המוזנים בה , שהיא על פי כתב התביעה " לב ליבו של המידע הסודי של אמרפורד , 
ואשר בה מוזנים כל הנתונים של החברה " . בכתב התביעה מתוארת המזימה לגנוב 
את עסקי החברה על ידי הצגת מצג שווא . ללקוחות הגדולים , ובכלל זה תדיראן , 
אמקור , אל אוף ואחרים , ניתנה הבטחה של תנאים שווים לתנאים שניתנו להם 
בחברת אמרפורד . נכטיגל עם בכיר נוסף , יעקב אבניר , הפיצו שמועות בקרב 
הלקוחות של אמרפורד , כי לאחר שאמרפורד ארה"ב נקנתה על ידי חברת טיסן מגרמניה , 
היא מתכוונת להיכנע לחרם הערבי ולסגור את סניפה בישראל . עוד סיפרו , לטענת 
כתב התביעה , כי הם מתכוונים לפתוח חברה חדשה שתהיה תעתיק מדויק של אמרפורד 
מבחינת השירות , והציעו להם לעבוד עם החברה החדשה . כל זה נעשה כאשר לנכטיגל 
ולאבניר היה ברור כי אמרפורד מתכוונת להישאר בישראל . בין היתר , פנו גם 
לאל על , שהיא נותן השירותים העיקרי של אמרפורד , וסיפרו כי אמרפורד תפסיק 
לתפקד בארץ . בכתב התביעה נאמר , כי אמרפורד ארה"ב לא התכוונה לסגור את 
סניפה בישראל , שהיה לטענתה רווחי ביותר , והעובדים ניצלו באופן ציני ומחושב 
את העובדה שאמרפורד ארה"ב העלתה את החשש מפגיעה מהחרם הערבי , ויחד עם זאת 
העלתה אפשרויות שונות להקטנת הפגיעה , שלא בדרך של סגירת הסניף . אך משהתברר 
כי הדבר יפגע בעסקיה בישראל , חזרה בה מכל כוונה לעשות זאת . בתום דיון 
ממושך בבית המשפט המחוזי בתל אביב , סוכם לתת צו מניעה עד ה51 ביולי . 
