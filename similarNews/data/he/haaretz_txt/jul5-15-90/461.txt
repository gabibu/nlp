חברת המלט , נשר , מבקשת לגוון את תחומי פעילותה . כיום היא מהחברות הבודדות 
בארץ המשווקות רק מוצר אחד מלט ומעתה בדעתה לפעול גם בתחומים נוספים , 
הקרובים לתחומי פעילותה הנוכחיים . התחום הראשון אליו מבקשת החברה לחדור 
כעת הוא שיווק מלט וחומרים אחרים , המיועדים לבנייה ולשיפוץ בתים , בשיטת 
" עשה זאת בעצמך " . החברה הזמינה סקר שווקים מקיף אצל מומחה , שבדק אם 
יש עניין בפעילות בתחום זה , ועל - פי תוצאות הסקר , היא החליטה להיכנס 
לתחום . בכוונת החברה לשווק מגוון של מוצרים , שיהיו מיועדים לשיפוצים ולתיקונים 
( תיקוני טיח , תיקוני סדקים בקירות וכו ) בבתים . המוצרים שישווקו באמצעות 
חנויות לחומרי בניין , ואולי אף דרך רשתות השיווק , יביאו למהפכה בתפיסתה 
של נשר שמכרה עד היום רק מלט , ורק בכמויות של 05 קילוגרם ומעלה . אלה שביקשו 
עד היום לקנות מלט בכמויות קטנות יותר , היו צריכים לפנות לחנויות לחומרי 
בניין , שלא פעם מכרו את המלט במחירים גבוהים ביותר . יש המעריכים , 
כי החנויות לחומרי בניין עלולות להתנגד למכירת המוצרים החדשים של נשר , 
ואף נבדקות דרכי שיווק אלטרנטיביות . בחו"ל , ובעיקר בארה"ב , יש פופולריות 
רבה למכירת המוצרים המיועדים לבניית בתים בשיטת " עשה זאת בעצמך " . 
