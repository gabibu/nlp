מוסקווה ( ע"ר וע"ץ ) . ולאדימיר איוואשקו ( 85 ) נבחר אתמול בערב כסגן 
מזכיר כללי של המפלגה הקומוניסטית הסובייטית . כך מסרה סוכנות טאס . איוואשקו 
האוקראיני נחשב כשמרן מתון , התומך בפרסטרויקה , אך אינו אהוד על הליברלים 
והרפורמיסטים באוקראינה . הוא גבר על מנהיג השמרנים , איגור ליגצוב , 
בהצבעה שנערכה במליאת המפלגה . סוכנות טאס לא מסרה פרטים על מספר הקולות 
בעד שני המועמדים . איוואשקו היה המועמד שבו תמך גורבצוב , ומולו התייצבו 
ליגצוב ( 96 ) ואנאטולי דודירייב ( 54 ) , מנהל של מכון טכני בלנינגראד . 
קודם לכן הציע ליגצוב במהלך דרמאטי את מועמדותו לתפקיד , וגורבצוב לא הצליח 
למנוע בעדו מלעשות כן . סגן המזכיר הכללי של המפלגה הקומוניסטית הוא למעשה 
התפקיד מספר 2 במפלגה , ויעניק לאיוואשקו שליטה כמעט מלאה על הניהול היום - 
יומי שלה . בינתיים פתחו שלשום בחצות אלפי כורי פחם בשביתה כללית , שלדברי 
גורבצוב אינה זוכה לתמיכה . סוכנות הידיעות טאס מסרה , כי השובתים זוכים 
לתמיכה בכמחצית מהמכרות באזור קוזבאס שבסיביר , ובמכרות רבים באוקראינה 
וביוקורטה . מארגני השביתה טוענים , כי הממשלה לא הצליחה לעמוד בהתחייבויותיה 
להעלות את רמת חייהם , התחייבויות שניתנו לאחר השביתה הכללית בקיץ שעבר . 
בהודעה שנשלחה לקרמלין דרשו השובתים " ממשלה חדשה שבה חייבים להיות מיוצגים 
כל הכוחות של החברה . . . רק ממשלת איחוד לאומית תוכל לזכות באשראי האמון 
הדרוש כדי לחלץ את המדינה מהמשבר . המאבק הפוליטי בין שמרנים ורפורמיסטים , 
הנמשך זה 5 שנים , מוביל את המדינה לפשיטת - רגל כלכלית ופוליטית " . כורי 
הפחם דורשים את הלאמת הרכוש של המפלגה הקומוניסטית . כן דורשים הם לבטל 
את תאי המפלגה במפעלים , בצבא , בק - ג - ב ובמשרד הפנים , " כדי למנוע 
את האפשרות של קשר מדיני מצד המפלגה והגנראלים " . במסיבת עיתונאים מתח דובר 
משרד החוץ הסובייטי , גנאדי גראסימוב , ביקורת על ממשלתו , על שלא כיבדה 
את ההתחייבויות שקיבלה עליה כלפי הכורים . " אין זו הפעם הראשונה שהממשלה 
מבטיחה משהו ואיננה מקיימת " , הוסיף גראסימוב . 
