( ע ) . שופט שלום בבאר שבע ציווה ביום ששי לעצור צעיר , החשוד בגניבות 
רכוש מתיקים אישיים של חיילים , לאחר שנכנס ללא רשות לבסיסיהם . ביום רביעי 
האחרון התלונן קצין צה"ל על צעיר מירוחם . לדברי הקצין נכנס הצעיר ללא רשות 
למחנה צבאי ליד העיירה . הוא עבר בין תיקיהם של חיילי הגדוד , שהיו אותה 
שעה באימונים , וגנב מהתיקים רכוש . הקצין ציין , שהחיילים טרם התלוננו 
על הגניבה , כיוון שהם נמצאים עדיין מחוץ למחנה , במסגרת קורס . נציג המשטרה 
אמר לשופט , שלחשוד עבר פלילי ורק לפני חודש הוא שוחרר בערבות לאחר שנעצר 
על ביצוע עבירה דומה . לדבריו , אבוקסיס מבצע את העבירות באופן שיטתי , 
ולכן ביקש להאריך את מעצרו בשמונה ימים . " המשטרה מחפשת אותי " , הגיב 
החשוד וכפר בהאשמות נציג המשטרה . השופט ניל הנדל מצא , שבידי המשטרה ראיות 
המספיקות למעצרו של הצעיר והורה לעצרו עד יום שלישי הקרוב . השופט חייב 
את החשוד להתייצב לאחר שחרורו במשטרה , בכל עת שיידרש , ואסר עליו להיכנס 
במשך ששה חודשים לבסיס צבאי כלשהו . 
