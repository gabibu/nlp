האחיות שוקלות לשבות כהזדהות עם מאבק הרופאים , אמרה אתמול יו"ר חטיבת אחיות 
הקהילה . " אנחנו מצדדים במאבק הרופאים ואף שוקלים עיצומים קרובים והשבתות 
הזדהות לתמיכה ברופאים . לא ייתכן להוריד באופן חד צדדי דבר - מה שסוכם 
עליו . מי שהולך לבצע מעשה שכזה , לנגד עיניו לא עומדת חשיבות הרפואה וההתייחסות 
לאדם , אלא ההיפך " , אמרה מוריה גלילי , יו"ר חטיבת אחיות הקהילה , בכנס 
הארצי הראשון של החטיבה בנושא הבטחת איכות טיפול הסיעוד בקהילה . לדברי גלילי , 
התיחסות הממשלה מהווה פגיעה ברפואה הציבורית כולה . " היום הרופאים , 
מחר אנחנו " , הוסיפה . בדברי הברכה של מזכ"ל הסתדרות האחיות , מלכה גרבלר , 
וראש אגף הסיעוד במשרד הבריאות , נורית בן דב , הוזכר האיחוד המחודש שהתבצע 
לא מכבר בין אחיות בריאות הציבור והאחיות שבמרפאות קופ"ח , שצורפו לחטיבה 
אחת מורחבת בהסתדרות האחיות הכללית . הפירוד ויציאת אחיות הקהילה אל מחוץ 
להסתדרות האחיות , נבעה בזמנו בשל התייחסות ההסתדרות , הפוגעת במעמדה של 
אחות הקהילה , אמרה גלילי . 
