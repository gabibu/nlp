גירעונן הכולל של אוניברסיטת תל אביב והאוניברסיטה העברית , בתוספת גירעונו 
הכולל של מכון ויצמן הגיע לכחצי מיליארד ש"ח בסוף העשור שעבר . כך עולה 
מדו"ח מבקר המדינה על מוסדות ההשכלה הגבוהה המתפרסם היום . ליקויים רבים 
שעליהם הצביע מבקר המדינה בדו"חות ביקורת קודמים במוסדות אלה , לא תוקנו . 
במשך שלוש שנים הקציבה ות"ת הוועדה לתכנון ולתקצוב שבמועצה להשכלה גבוהה 
4 . 12 מיליון ש"ח כהקצבה מיוחדת לחמישה מוסדות שעסקו בהכשרת תלמידים באלקטרוניקה 
ומחשבים . הקצבה זו באה על חשבון ההקצבה הישירה של ות"ת למוסדות , כדי 
לקדם את ההוראה במקצועות אלה . הטכניון השתמש בחלק מהכספים שקיבל לכיסוי 
הוצאותיו על פקולטות אחרות . כללית , ההקצבה המיוחדת ללימודי אלקטרוניקה 
ומחשבים לא השיגה את מטרתה במידה הדרושה . הממשלה מינתה ועדה לאומית שתמליץ 
על כיווני ההתפתחות לקידום הביוטכנולוגיה , לאור חשיבות הנושא למשק בטווח 
הארוך . שלושה מוסדות להשכלה גבוהה הכינו תוכניות לימודים בנושא , והגישו 
אותן לאישור ות"ת והמועצה להשכלה גבוהה . הביקורת מצאה שהיה עיכוב לא סביר 
וחריגה מסמכויות בטיפולה של ות"ת בבקשות שהגישו האוניברסיטה העברית ואוניברסיטת 
תל אביב . גם בפעולות שני המוסדות הללו בנושא נמצאו ליקויים . אוניברסיטת 
תל אביב , על אף גירעונה הכבד , המשיכה בפעולות בנייה ופיתוח , בלי שהובטח 
מימונן המלא , ובהעדר תרומות מספיקות נוצרו גירעונות שמומנו בחלקם מהתקציב 
הרגיל . האוניברסיטה העברית שעברה משבר כספי כבד ב6891 , ושבעקבותיו הכינה 
תוכנית הבראה לטווח ארוך , אינה מפרישה כספים בגין מחויבותה לפנסיה ולפיצויים 
של עובדיה הקבועים . נמצאו גם ליקויים בחסות האקדמית שהעניקה אוניברסיטת 
חיפה למכללות האזוריות תל חי ועמק יזרעאל . מכון ויצמן לא ביצע את המלצות 
הביקורת הקודמות בשני עניינים נציגי ציבור לא שותפו בוועדות הדיור , ובדירות 
המיועדות למדענים בקמפוס המכון המשיכו להתגורר ארבעה עובדים מנהליים ואלמנת 
עובד . 
