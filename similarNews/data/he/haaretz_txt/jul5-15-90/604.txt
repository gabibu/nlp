ומרים על קנטון טיצינו , אזור האגמים הדרומי של שווייץ , שהוא מיזוג אידיאלי 
של שתי תרבויות קוטביות , וכי נטל את הטוב משני העולמות : את הרווחה והשלווה 
השווייציים בלי המרובעת של האופי הגרמני , ואת החמימות והפתיחות האיטלקית 
בלי אי הסדר המתלווה אליהן . זהו אזור הנהנה מנוף מגוון בשטח מחיה קטן 
הוד האלפים השווייציים בגבו , אגמים ( לוגאנו ומגיורה ) למרגלותיו ומעמקים 
מוריקים בתווך . וכשמדרימים אליו משווייץ הגרמנית , ששים לגלות שאותן קרחות 
חומות ומוזנחות קמעה , ושאותם כפרים מלוקקים פחות וגדרות פרוצות לעתים מעלים 
ניחוח מוכר של חירות ים תיכונית שהאיטלקים , ששפתם היא השפה המדוברת הרשמית 
במחוז זה , הפיחו באזור . ועם השפה גם מנהגים " מגוהצים " פחות מן הצפון : 
מטבח איטלקי השואב את ניחוחו מן המסורת הלומברדית ששלטה באזור , אמנות 
וסגנון עיצוב איטלקיים , והעיקר : תמרור אדום שאינו חוק נוקשה , כי אם 
המלצה בלבד . מי שלא היה בלוגאנו , בירת הנופש של טיצינו , באותו לילה 
שבו האיטלקים ניצחו את הצכים במונדיאל , לא ראה שמחה מימיו . בכיכר רחבת 
הידיים הידועה כפיאצה דה לה רפורמה , והדומה לכיכר עירונית של עיר איטלקית 
טיפוסית , שרר שקט מתוח כל אותו ערב . בתי הקפה , המוסדות המנהלים רשמית 
את חיי החברה של העיר , הגישו קמפארי על בהונות , העיניים נעוצות במכשירי 
הטלוויזיה הציבוריים , והתזמורת בבית הקפה של הקשישים " פדרלה " משמיעה 
את לחניו של דומניקו מודוניו בפיאניסימו מעודן . הנוער האיטלקי של העיר , 
שאימץ לו את בית הקפה " ארגנטינו " ( במבוא הצפוני לכיכר ) , שילב 
אצבעות כסוסות - ציפורניים זו בזו ובכל רגע של כמעט - גול הקפיץ את הכיכר 
כולה לשמים . סבתות , שאוהבות לגרגר ללקק ממתקי אמרטי ועוגות טיראמיסו 
ב"ואניני " , הקונדיטוריה המיוחסת , הסתכלו בטלוויזיה על האיטלקים הרצים 
בטלוויזיה , תושבי לוגאנו המקומיים , הנשבעים באספרסו של " אולימפיה " , 
בית הקפה הענק , הרגישו כיצד מנצחת הגאווה הלאומית האיטלקית את זהותם 
השווייצית . בחצות חצו אלפי מכוניות צופרות את לוגאנו , המארחת כמה עשרות 
אלפי נופשים מנמנמים , בצפירות תהילה . הגלגלים דהרו הביתה , לאיטליה 
השכנה , והנהגים , עובדים או תושבי קבע בלוגאנו , שמשפחותיהם גרות במולדת , 
הזניקו את מכוניותיהם כמו שרק איטלקים יודעים לעשות , ובחריקות אימים הקיפו 
את הכיכר המתעוררת . דגלים איטלקיים הונפו בחלונות והאגם כולו החליף צבעים 
בלילה : פרחים של אדום וכחול וירוק צוירו בשמים במטחי אור של זיקוקין די 
נור . לוקארנו , עיירת הנופש הרחוקה מלוגאנו כחצי שעה בלבד , שאלה כמה 
אלפי כיסאות ניידים , שנועדו לפסטיבל הקולנוע הנערך בה בחודש אוגוסט מדי 
שנה , והציבה אותם בכיכר המרכזית . שם , בפיאצה גראנדה , נערכות ההקרנות 
הליליות תחת כיפת השמים , על מסך ענק ובציוד מתוחכם ויקר מציאות . ומכיוון 
שקיימת כבר מסורת של צפייה בציבור , הרימו מסך וידאו גדול ושידרו לעיירה 
כולה את משחקי המונדיאל . לוגאנו ולוקארנו , אסקונה וסריזיו , וכל מעוזי 
הנופש הזעירים יותר שמסביב לאגמי טיצינו , הן בעלות טעם טוב בכל הקשור לאיכות 
חיים . בלוגאנו קיים אחד מאוספי האמנות הפרטיים הגדול בעולם , זה של ברון 
טיסן , האצור בווילה פאבוריטה . אוצר גדול כל כך , שהברון ( בנו של הברון 
המקורי שרכש את הווילה היפהפייה הזו מהנסיך הפרוסי ליאופולד בשנת 2391 ) 
חושף מדי פעם רק טפח מן האוסף כולו . הברון עומד להעביר חלק ניכר מאוספו 
למדריד , וכך תינתן הזדמנות ליותר עיניים להתמוגג מהנאה . כאחת ממחוות 
הפרידה החלקית מלוגאנו , נחשף בימים אלה אוסף בן 64 עבודות מן התקופה האימפרסיוניסטית 
והפוסט - אימפרסיוניסטית , בתערוכה עוצרת נשימה בווילה פאבוריטה , ביניהן 
מונה , רנואר , סיסלי פיסארו , שלושה פסטלים של דגה וואן גוך . כנסיית 
סנטה מריה דלי אנגיולי שבמקום חופנת בקרבה את הפרסקו הגדול ביותר ( " הפסיון " ) 
, שעשה ברנאדינו לואיני , תלמידו האהוב והנאמן של מיכלאנגלו , מימיו . 
לואיני צייר גם מחווה ל"סעודה האחרונה " על קיר כנסייה זו . למתגעגעים 
הביתה מוקדש ציור של ירושלים על קיר פנימי של אותה כנסייה . רק מעטים יודעים 
על קיומה באזור של כנסייה זו , שהיא חלק ממנזר שעליו ניצב בית המלון " גראנד 
פאלאס " הנטוש . למקום זה יש היסטוריה עגומה מאוד : לפני הרבה שנים היה 
תפארת בתי המלון בלוגאנו ובאזור כולו . לפני כשש עשרה שנים החליטה החברה 
המנהלת אותו למכרו ולהפכו לבית דירות . משהחלו הבעלים למכור את הדירות העתידות 
לתושבים זרים , עצרה הממשלה את העסקה והבניין ננטש למשך שנים . חוק שימור 
האמנות בשווייץ מחייב את בעל הנכס לשחזר ולשמר את חזיתו המקורית , מה שהופך 
את עבודת הבנייה העתידה ליקרה ביותר . הבעלים החדשים החליטו שמוטב להם להנציח 
חוב של ארבעת אלפים פרנק שווייצי ולהכריז על עצמם פושטי רגל . לפני כמה 
שבועות פרצה שריפה באחת הקומות , אולי רמז להתנחלות אפשרית של שוכנים ארעיים . 
במרחק של עשר דקות הליכה נמצא מרכז העיר החדשה , כולו מחווה לניצחון הארכיטקטורה 
המודרנית , ששיאה הוא ארבעת הבניינים של הבנק של גוטארדו , שתוכננו על 
ידי הארכיטקט מריו בוטה . בוטה , יליד לוגאנו , התפרסם תחילה דווקא בתכנון 
וילות פרטיות שבנה מבלוקים אפורים , זולים יחסית , ורק בשנים האחרונות 
עבר למבני ציבור . העובדה שנכתבו עליו ספרים יותר מהבניינים שבנה , רק 
מוכיחה כי הוא אחד האדריכלים המקוריים והמובילים בעולם כיום . ובכלל טיצינו , 
שהיתה בימי הביניים דוגמה לארכיטקטורה ענייה ( הכפרים עדיין מדגימים את 
סגנון ה"רוסטיקו " , שהוא חלוקי אבן שטוחים מונחים זה על זה ) , הפכה 
אחרי מלחמת העולם השנייה למרכז ארכיטקטוני מודרני , וכדאי לסייר באזורים 
החדשים של בלינזונה , אסקונה , לוגאנו , עמק סריזיו ומנדריסיוטו ולהעריך 
את ההשראה הפונקציונלית נוסח טיצינו לא רק בווילות פרטיות מרהיבות , כי 
אם גם בגני ילדים , מבני תעשייה , ספריות עירוניות וכנסיות משופצות . בהזדמנות 
זו כדאי להרים כוס לחיי שילוב הישן עם החדש ב"גרוטו " , על אם הדרך . פירוש 
המלה הוא " מערה " וכך מכנים בטיצינו את המסעדות הכפריות שיש בהן צל ואווירה 
ומטבח פשוט בעיקרו , אבל יונק את מעדניו מן האזור ומתנובתו כמו יין מרלו 
אדום , שהוא במקורו זן מבורדו , שהיגר לאזור רק במאה האחרונה . היום 
כבר מכנים אותו " קלאסי " ואומרים שהוא בעל גוף אבל גם מעודן וארומטי ולא 
מתקתק , מתסיס אך לא תוסס . ואם לא הגענו רעבים מספיק לגרוטו אפשר לפתוח 
בסאלאמטי , נקניק מעושן , באוויר הפתוח , ואחרי שתיים שלוש לגימות מבוקלינו 
מצויר ( כדוני הקרמיקה שמהם שתו יין בכפרי טיצינו והיום בעיקר התיירים 
שותים מהם ) יגיע גם התיאבון ונבקש פולנטה קון פונגי ( דייסה סמיכה מקמח 
תירס עם פטריות ריחניות ) או ריזוטו , שהוא המומחיות של האזור . מגישים 
יפה גם " ויטלו טונטאו " , מנה קרה של צלי עגל ברוטב טונה , ופאסטות מעודנות 
שמיטיב לעשותן לואיגי בטראטורייה שלו , הנושאת את שמו , במרכז לוקארנו . 
גם רומנטיקה יש כאן בכל כפר קטן . מדרגות לולייניות עם מאדונות חבויות 
בנישות מסותתות בקיר , עציצי גראניום ופטוניות מרהיבים , מרפסות מקושתות , 
מסעדות מחתרת . כזה הוא כפר הדייגים גאנדריה , שאתה מגיע אליו ממרכז לוגאנו 
בספינה אטית . מעל לכל מסעדה ישנם כמה חדרים להשכיר . אולי לא חמישה כוכבים , 
אבל כארבעים פרנק ליום , עם מקלחת אצל בעלת הבית ( בתשלום סמלי ) וירח 
על אגם לוגאנו בחינם . 
