" קבוצת משקיעים אמריקאית מגלה עניין ברכישת הבעלות על מפעל רמי קרמיקה , 
שבבעלות קונצרן כור , כדי לשלבו בפעילות מפעל לייצור קרמיקה שבבעלות המשקיעים 
בארצות - הברית . המשקיעים הם קבוצת פורובידנט , בבעלות שלושה יהודים אמריקאים . 
היא פנתה באורח רשמי ב72 ביוני 09 , והגישה בקשה למנהל קבוצת המזון של 
כור , יעקב אבן עזרא , לרכוש את הבעלות על מפעל רמי קרמיקה . במכתבם , 
מפרטים האמריקאים כי הם בחנו את החומר שנשלח אליהם על - ידי נציגם בישראל , 
וכי לאחר עיון מעמיק בחומר יש בדעתם לשלב את פעילות החברה הישראלית בפעילות 
מפעל הקרמיקה המצוי בבעלות החברה . כמו כן , ציינו המשקיעים האמריקאים כי 
בכוונתם להגיע לישראל במהירות האפשרית לניהול המשא - ומתן להשלמת עסקת הרכישת 
של רמי קרמיקה . המשקיעים האמריקאים מציינים , כי הצעתם גבוהה יותר מ5 
מיליון דולר . כפי שנמסר , תרכוש במחיר זה כימיקלים לישראל את החברה מידי 
קונצרן כור . המשקיעים האמריקאים מסרו גם , כי בכוונתם להגדיל את הון החברה 
על - ידי השקעת כספים מעבר לסכום הרכישה , להרחבת פעילותה של החברה ולהגדלת 
ההון החוזר . קבוצת פורובידנט היא בשליטת אנשי העסקים דניאל בנדיקט , רוברט 
גולדברג ונתן מזורק , והיא מחזיקה בשליטה על ארבעה מפעלים בארצות הברית 
בתחומי הקרמיקה והאלקטרוניקה . היקף הפעילות של המפעלים שבבעלותה מגיעה 
ל05 מיליון דולר בשנה . מ"כור " נמסר בתגובה , כי נחתם הסכם עקרוני למכירת 
הבעלות על המפעל לקונצרן כימיקלים לישראל , ואילו פניית המשקיעים האמריקאים 
נעשתה לאחר החתימה . לעומת זאת , אומר מנהל רשות החברות הממשלתיות , זאב 
רפואה , כי בבדיקה ראשונית אין מקום לרכישת רמי קרמיקה על - ידי כי"ל , 
מכיוון שלקונצרן אין מה לחפש בחברות קרמיקה , וגם עדיף שהמדינה לא תשקיע 
בחברות קרמיקה , אלא חברות פרטיות . מנכ"ל קונצרן כי"ל , חיים ארז , אמר 
אמש כי נושא רכישת רמי קרמיקה הוא בשלבים ראשוניים בלבד , ועתה הוא מצוי 
בשלב של בדיקה . לדבריו , עדיין לא סוכם דבר והנושא לא הובא לדיון ואישור 
הדירקטוריון . רמי קרמיקה פועלת באמצעות שני מפעלים בעכו ובנצרת , המעסיקים 
כ08 עובדים . שני המפעלים מייצרים מוצרי קרמיקה מתוחכמים חסיני - אש , המיועדים 
בחלקם לתעשיית הפלדה . שני המפעלים רשמו רווחיות גם בשנים האחרונות , והם 
מייצאים את מוצריהם ל04 מדינות , בהיקף מכירות שנתי של 6 מיליון דולר . 
