מגדלי הפרחים מסרבים לשתף פעולה ולמסור נתונים מסחריים ליצואן הפרחים הפרטי 
גדעון ביקל , שמונה על - ידי ח"ך יואש צידון לעמוד בראש ועדת ההיגוי של 
הוועדה הציבורית לבחינת החקלאות הישראלית . צידון , יועצו הכלכלי המיוחד 
של שר החקלאות רפאל איתן , העלה את חמתם של נציגי השדולה החקלאית , מועצת 
הפרחים ואגרקסקו , כשמינה את ביקל , שהוא יצואן פרחים פרטי , המתחרה בהם 
בשווקי חו"ל , לעמוד בראש ועדת ההיגוי . נציגי הלובי החקלאי , שייפגשו 
היום עם שר החקלאות רפאל איתן , ידרשו ממנו להביא להרחקת ביקל מהוועדה ולמנות 
תחתיו גורם לא - תלוי , שיוכל לפעול אובייקטיווית . בלובי החקלאי מגדירים 
את מינוי ביקל כשערוריה , במיוחד על רקע דרישתו לאפשר לו לייצא באופן פרטי 
גם פירות וירקות . אתמול אמרו המגדלים : " נעמוד על הרגליים האחוריות 
ולא נעביר לו דבר . לא יעלה על הדעת למסור בידו חומר וסודות מסחריים על 
לקוחות , דרכי שינוע ודרכי התקשרויות , בשעה שביקל מתחרה בנו בפועל . 
לא נותנים לחתול לשמור על השמנת " . ישראל מייצאת מדי שנה כ008 מיליון פרחים , 
ב051 מיליון דולר . אגרקסקו , והמגדלים שמשווקים את הפרחים לבורסאות בהולנד 
ובגרמניה באמצעות " כרמל " , אחראים לכ%79 מהייצוא , בעוד שמהמגדלים הפרטיים , 
ובראשם ביקל , מייצאים את השאר . בענף הפרחים מדגישים , כי אחד מהנושאים 
העיקריים שבהם אמורה לטפל הוועדה , בראשות ח"ך צידון , הוא התיאום בין 
מגמות הייצור החקלאי וצרכי שווקי הייצוא . הוועדה תידרש להכריע באחת מהשאלות 
הנוקבות בענף , והיא האם להמשיך ולרכז את הייצוא החקלאי של ישראל ביד אחת , 
או לאפשר כניסת יצואנים נוספים . נציגי הלובי החקלאי טוענים , שמינויו 
של ביקל , שהוא מגדל ויצואן פרחים עצמאי , מעוררת תמיהות . ביקל ביקש 
באחרונה רשיון לייצוא פטריות ופירות ליוגוסלביה . לפיכך , מעורבותו בעבודת 
הוועדה והמלצותיה , שלהן משמעות ישירה על עסקיו הפרטיים , מהווה לדעתם 
ניגוד אינטרסים מובהק . דובר משרד החקלאות מסר אתמול בתגובה , כי בפגישה 
של הנהלת משרד החקלאות שבה הועלה הנושא , אמר שר החקלאות שיש לו אמון מלא 
בביקל , שלא ינצל את המידע שיקבל , לתועלתו הפרטית . 
