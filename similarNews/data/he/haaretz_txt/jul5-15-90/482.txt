וגאס . לאלה המתכוונים להגיע מניו - יורק , מומלץ להגיע בטיסה ולשכור 
רכב עם היציאה מהעיר , משום שהדרך ללאס - וגאס משעממת ומייגעת . לאס - וגאס 
מגיעה למלוא הדרה המצועצע לעת ערב , כאשר היא נשטפת באורות . בחזית המלון 
החדש " מיראז " שוצפים מפלי ענק , ובשעות החשיכה מתקיים כאן כל רבע שעה 
מופע של אש ומים . המלון מצוי ליד מלון המפורסם , שבחזיתו שלל פסלי הקיטש 
ה"רומאיים " . כחמש שעות נסיעה מכאן שוכנת לוס - אנגלס . תחילה כדאי לבקר 
בשתי השכונות המפורסמות בוורלי הילס ובל - אייר . מקסיקאים , שרובם אינם 
דוברי אנגלית , מתרוצצים לצדי הדרך ומוכרים מפות שבהן מסומנות כתובות בתיהם 
של שחקני קולנוע מפורסמים . הם גובים מחיר מופרז ( חמישה דולר ) תמורתן , 
והמפות מיושנות . עדיף לקנות בחנויות מפות מעודכנות , שבהן מסומנים מסלולי 
הטיול בשכונות . רחוב רודיאו הוא רחוב החנויות האלגנטיות בעיר , שבהן פועלים 
המפורסמים שבין מעצבי האופנה , כמו גוצי , שאנל , מונטנה , ארמאני , 
קרטייה ואחרים . ברחוב יש גם מרכז קניות גדול . המחירים מרקיעים שחקים . 
התיאטרון הסיני ( הפגודה הסינית ) , הנמצא בשדרות הוליווד , ראוי לביקור 
מיוחד . לאורך המדרכה ברחוב זה מוטבעים כוכבים זהובים ועליהם שמות אישים 
מפורסמים הקשורים בתעשיית הקולנוע והטלוויזיה . ליד התיאטרון מצוי האזור 
המפורסם שבו נראות טביעות כפות ידיהם ( לעתים גם רגליהם ) של שחקנים וזמרים 
מפורסמים , המוטבעות בבטון . בערב מומלץ לקפוץ למסעדה היפאנית " ימשירו " 
( ארמון ההרים ) , בקצה שדרת סיקאמור . המלצריות לבושות בקימונו מסורתי , 
והתפריט כ08 דולר לזוג מצוין , אבל העיקר כאן הוא הנוף : המסעדה ממוקמת 
על גבעה המשקיפה על כל העיר . ביום השני לביקור בעיר ראוי ליהנות מחופי קליפורניה . 
כדי להגיע לחוף ונציה יש לנסוע בשדרות סאן - סט עד שמגיעים לכביש המהיר 
פסיפיק 1 , והלאה לפי השילוט עד לחוף . החולות הזהובים שלו משובצים בדקלים 
ובשלל חנויות ובסופי שבוע נערכים כאן מופעי רחוב . מכאן אפשר להגיע לאולפני 
" יוניוורסל " , באמצעות טיול מאורגן . המעוניינים מוזמנים לעלות על קרונית 
החולפת ליד הסטים של התפאורות שהשתמשו בהם בסרטים מפורסמים כמו " פסיכו " 
ו"מלתעות " ואם זמנכם בידכם , אפשר לשוטט במקום לפי מפה מפורטת המציינת 
את כל האתרים המרכזיים . השהות בעיר מגיעה לשיאה בביקור בדיסנילנד , שכדאי 
להקדיש לו יום שלם . אין צורך להיבהל מהתורים הארוכים בכניסה ההתקדמות 
לעבר הקופות היא מהירה . מחיר הכניסה 52 דולר ליחיד . בעזרת התוכנייה אפשר 
להחליט היכן לבקר . אין להחמיץ את " מסלול בארץ הפיראטים " , " בית הרוחות " 
ו"שיוט בקאנו " . 
