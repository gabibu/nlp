המפלגה הקומוניסטית השלטת באלבניה הפתיעה בשבת וביצעה חילופי גברי בראשות 
המפלגה ובממשלה , בעקבות גלי מחאה בתוך ומחוץ למדינה ועל רקע הצטופפות אלפי 
אזרחים בחצרות השגרירויות הזרות , בהמתנה לצאת את המדינה . סוכנות הידיעות 
האלבנית מסרה בהודעה רשמית כי בין היתר הוחלף שר הפנים סימון סטפאני על - 
ידי מזכיר הוועד המרכזי האקוראן איסיי . סטפאני גם הודח מתפקידו כסגן ראש 
הממשלה . הסוכנות מסרה כי סטפאני יעבור לתפקיד ממשלתי אחר , יו"ר ועדת 
הביקורת הממשלתית . הוא ימלא את מקומו של מאנוש מיפטיו , אשר יחד עם שני 
אנשי מפלגה אחרים יפוטר מהלשכה הפוליטית השלטת . קפידבינשוטרים אלבנים חמושים 
באלות פיזרו אור ליום שבת הפגנה בהשתתפות כעשרת אלפים איש בכיכר סקנטנבג 
במרכז טיראנה ; על כך מסרו בדיווחים קצרים הכתבים המערביים הבודדים המוצבים 
בבירת אלבניה . סוכנות הידיעות היוגוסלווית , המספקת בדרך כלל מידע מהימן , 
מסרה כי ההפגנות התפשטו גם לערים אחרות . המפגינים תובעים דמוקרטיזציה 
ושינויים ראדיקליים במשטר . על - פי אחת הגרסאות , של סוכנות הידיעות האוסטרית , 
הסתערה המשטרה שוב ושוב על המפגינים , והשוטרים היכו את כל מי שנקלע תחת 
ידיהם . קפידבינשלטונות אלבניה נכנעו בשבת ללחץ מדינות המערב והתירו לכל 
הפליטים שמצאו מקלט בשגרירויות הזרות שבטיראנה לעזוב באופן חופשי את המדינה . 
כך מסרה אתמול סוכנות הידיעות ההונגרית , בהסתמך על קונסול הונגריה בטיראנה . 
החלטה להסדר מהיר של המשבר נתקבלה על - ידי נשיאות האסיפה העממית האלבנית , 
והובאה לידיעת השגרירים . " ההחלטה נכנסת לתוקפה מיד ומבטיחה כי הפליטים 
יקבלו דרכונים ולא יוענשו " , הוסיף הקונסול ההונגרי . טופסי הבקשה לדרכונים 
יועברו על - ידי שלטונות אלבניה אל השגרירויות הזרות . שגריר אלבניה באיטליה 
אמר כי ממשלתו תנפיק דרכונים ואשרות יציאה לכל הפליטים בשגרירויות הזרות , 
בתנאי שלא ביצעו עבירות פליליות . ההערכה היא כי בשגרירויות האירופיות בטיראנה 
מצאו מקלט כ0004 עד 000 , 5 אלבנים , רובם ככולם מבקשים לצאת את המדינה . 
בשגרירות המערב - גרמנית בלבד שוהים קרוב לאלפיים איש , כ005 , 1 בשגרירות 
איטליה , כ005 בשגרירות הצרפתית , ורבים אחרים בשגרירויות נוספות . הפליטים 
האלבנים פרצו בכוח את מחסומי הדרכים שהקימו אנשי הביטחון באזור השגרירויות , 
עברו את החומות והצטופפו במבנים ובחצרות הנציגויות הזרות . " מתברר כי 
המחסומים שהוקמו לא הספיקו " , אמר דובר משרד החוץ הצרפתי , דניאל ברנאר , 
בהתייחסו לטבעת פלדה שהקימו שלטונות אלבניה סביב רובע השגרירויות בטיראנה . 
אחד הדיפלומטים ציין כי השגרירות המערב - גרמנית נראית כעת כמו תחנת רכבת , 
והפליטים מצטופפים במסדרונות . הפליטים השוהים בשגרירות הצרפתית נהנים 
לעומת זאת מהאוויר הפתוח של גינת השגרירות . הדיפלומט הוסיף כי בין הפליטים 
גם כ004 תינוקות , וכי שלושה תינוקות נולדו כבר בתוך השגרירויות . קפידבינממשלת 
אלבניה מסרבת לאפשר את נחיתתם של מטוסים עמוסים במזון , תרופות ושמיכות 
שנועדו לאלפי האנשים הלכודים בשגרירויות . המצב הסניטארי בשגרירויות הולך 
ומחריף ומורגש גם מחסור במזון . במחוז קוסובו ביוגוסלוויה , הסמוך לגבול 
האלבני והמאוכלס ברובו אלבנים , פיטרו אתמול השלטונות הסרבים המרכזיים את 
מרבית פקידי השלטון המקומי האוטונומי שהואשמו ב"תמיכה בבדלנות אלבנית " . 
בראש ובראשונה הוחלפו העורכים הראשיים של העיתונים , הטלוויזיה והרדיו . 
כמחאה סירבו עובדי הטלוויזיה בקוסובו לעבוד תחת הנהגתם של האורחים הממונים 
החדשים ובכמה מפעלים תעשייתיים פרצו שביתות מחאה . 
