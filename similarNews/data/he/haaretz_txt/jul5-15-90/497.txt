רבים וטובים משמיעים בימים אלה זעקה נגד התהום המוסרית שאליה התדרדרו מנהיגות 
המדינה ורואים חזות הכל בבחירה ישירה של ראש ממשלה ובשינוי שיטת הבחירות 
לכנסת . בעלי כוונות טובות אלה טרם הציגו חלופה מגובשת שיהיה בה כדי למנוע 
את התופעות השליליות . טרם הוצגה הערובה שהרפורמה בשיטת הבחירות תוכל למנוע 
הענקת סמכות יתר לראש ממשלה , העלול להיפך לדיקטטור בחסות החוק , או ליצור 
מצב שבו יבחר ראש ממשלה של מפלגה או של גוש מפלגות שאינו נהנה מרוב בכנסת . 
ספק רב אם יימצא בכנסת הנוכחית הרוב הדרוש להנהגת הרפורמה התחיקתית המבוקשת , 
הן עקב התנגדותן של מפלגות קטנות הדואגות לעתידן והן של ח"כים לא מעטים 
המודרכים ע"י אותן חששות . אולם , בצפייתם הכנה למציאת מוצא מהמבוי הסתום 
לא ערים בעלי הכוונות הטובות לכך שגם אילו היה אפשר לבצע הרפורמה המבוקשת , 
לא היה אפשר להבריא בכך את המשטר ולשפר את טיבה של ההנהגה בלי שינוי יסודי 
במערכת הראשונית שבה נקבעת מנהיגות המדינה , היא המערכת המפלגתית . גם בבחירות 
ישירות של ראש ממשלה ושל חברי הכנסת ייקבעו המועמדים ע"י מנגנוני המפלגות , 
אם לא להלכה הרי שלמעשה . וליתר דיוק , הם ייקבעו בסניפי המפלגות ובתוספת 
לוואי של כל אותן תופעות שליליות שחוטאת בהן השיטה הקיימת ואף למעלה מזה . 
בבחירות אישיות יחריפו מאבקים אישים במצב של העדר מסורת ממלכתית ותרבות 
שלטון , עד כדי חדירה לחייהם הפרטיים והאינטימיים ביותר של המועמדים . 
הקמתן , קיומן ופעילותן של מפלגות פוליטיות , בהעדר כל בסיס חוקי וביקורת 
ציבורית - נורמטיווית - חוקית , תגרום לשיבוש המערכות ודהירה לתהום חברתית 
ומוסרית עמוקה מזו שאנו עדים לה כיום . כדי להמחיש מה יקרה אם תשונה שיטת 
הממשל והבחירות לכנסת , אתאר המצב הקיים במערכת המפלגתית . סניף אחד מהסניפים 
האזוריים של מפלגה בעיר גדולה מונה למעשה כ021 חברים , אך לצורך ייצוגו 
בוועידה המרכיבה את המרכז מציגה הנהלת הסניף רשימה של 000 , 5 חברים , וביניהם 
כאלה שמעולם לא היה להם כל קשר למפלגה . עסקן זוטר , אפרטציק , שהצליח 
באמצעות קנוניות מקומיות להיבחר כחבר מועצת העירייה , חילק להם תעודות חבר 
לקראת הבחירות בסניף . הם נאותו " להצטרף " לפי בקשתו , תמורת סידור 
ענייניהם בעירייה , סידור משרה , פטור או הנחה בארנונה , זכאות לשיכון 
או רשיון לתחנת מוניות . עסקן אחר דאג לזכיון לקבלן בנייה ציבורית , בעזרתו 
האדיבה של שר המרכז סמכויות במישור זה . אחר חילק דוכני הימורים למיניהם . 
והרשימה ארוכה . ביום הבחירות בסניף דואגים שניים - שלושה האפרטציקים להסיע 
את " החברים " בהמוניהם להצביע בקלפי , באמצעות פנקסי חבר שמסיהם שולמו 
ממקור בלתי ידוע . " החברים " מצביעים לפי רשימות מועמדים מסומנות ע"י 
המטיב , המלווה אותו עד פתח הקלפי . ועדת הבחירות מורכבת מכמה מסייעים לחבר 
הוועד הכל יכול , ומכונת זיוף הבחירות פועלת במרץ . שום ועדת ביקורת אינה 
מסוגלת לסתור את תקינותן של הבחירות . הסניף של 000 , 5 החברים , בהם כאלה 
המתגוררים בערים אחרות ומצביעים גם בעיר הגדולה , או כאלה השוכנים עפר זה 
שנים , משגר לוועידה 001 צירים , ההופכים במהלך הוועידה ל001 חברי מרכז . 
אם המפלגה זוכה בבחירות ל04 חברי כנסת , הרי שמאה חברי מרכז , המונה 000 , 
2 חברים , בוחר בשני ח"כים . וכך , שניים שלושה עסקנים זוטרים בסניף , 
שהם במישור הארצי נציגי 02 סניפים גדולים ובינוניים , היינו 0406 עסקנים 
זוטרים ומושחתים , קובעים מי יהיו 04 חברי כנסת אשר יכתיבו מי ירכיב את 
הממשלה הבאה . במציאות המתוארת לעיל , אין תימה כי אנשים שאינם מוכנים להתפרק 
מערכי מוסר ראשוניים , להתבזות בקנוניות וחנופות , מדירים רגליהם מעסקנות 
כזו , חרף היותם בעלי כישורים , ומשאירים את הזירה לבעלי המכנה המשותף 
הנמוך ביותר . קומץ ראשי המפלגות בעלי רמה מוסרית הערים לתופעות אלה וסולדים 
מהן מושכים כתפיים ומעלימים עין , בהיותם תלויים באותם עסקנים ובזכרם את 
יום הדין בקלפי המפלגתי . תופעות אלה , ההורסות הרקמה הרכה של ממלכתיות 
שטרם התגבשה , יוחרפו מאוד אם תשונה שיטת הבחירות לישירה - אישית , אם 
לא תוקדם לה חקיקת חוק מפלגות נאור , נורמטיווי , המבוסס על עיקרון של 
חרות ההתארגנות ; חוק הקובע נורמות נוקשות , למען שמירה על ביצוע של כל 
תהליכי כינון מערכות השלטון ; חוק הקובע מסגרת אחידה לפעולתן של מפלגות 
והמבטיח קיום מנגנוני פיקוח לא משוחדים . חוק זה מן הדין שיכלול עקרונות 
הכרחיים אלה : התארגנות לצורך ייסוד מפלגה פוליטית הינה מחרויות היסוד של 
אזרחי המדינה . שלילת ייסודה אפשרית רק אם מטרותיה או פעולותיה , המפורשות 
או המשתמעות , שוללות את קיום המדינה , ביטחונה , אופיה הדמוקרטי , או 
אם קיים יסוד סביר לחשש כי המפלגה תשמש כמסווה לפעולות לא חוקיות . ייסודה 
של מפלגה דורש את רישומה כעמותה אצל רושם העמותות . חוקת המפלגה תקבע את 
דרכי כינונה , בחירת מוסדותיה המדיניים , המנהליים והשיפוטיים , והם יהיו 
יהיו כפופים לביקורת מבקר המדינה ובתי המשפט הסדירים של המדינה . החוקה 
תקבע עונשים מרתיעים שיוטלו על מפיריה . המוסדות העליונים של המפלגה ייבחרו 
אחת לארבע שנים לפחות , בבחירות כלליות , שוות , ישירות וחשאיות . חוקת 
המפלגה רשאית להתיר למוסד העליון שלה למנות עד % 01 מחברי המפלגה כחברי המוסד 
העליון . החוקה ותקנוני הביצוע , יבטיחו טוהר בחירות למוסדותיה , הליכים 
דמוקרטיים וימנעו את עושק המיעוט . החוקה תחייב את ראשי המוסדות העליונים 
וראשי הסניפים להעביר לידיעת המשטרה כל חשד לעבירה על חוקי המדינה שיתעורר 
לגבי כל נושא תפקיד במפלגה , בפעולתו במסגרת תפקידו . חוק המפלגות יאסור 
על מפלגות כל פעילות כלכלית , ישירה או עקיפה , לרבות מתן שירותים רפואיים , 
סוציאליים , הקמת שיכונים וניהול או פטרונות על ארגוני ספורט . חוק המפלגות 
יאסור לערוך הסכמים הנוגדים את עקרונות המוסר וטובת הציבור שיחול על שרים , 
חכ"ים , נבחרי רשויות מקומיות , חברי הנהלת הסוכנות היהודית וכן נושאי 
תפקידים ממלכתיים או ציבוריים כלשהם , והוא יאסור העברת מנדטים של נבחרי 
הציבור למפלגה או רשות נבחרת אחרת . הסכם כזה יהיה חסר כל תוקף חוקי ויהווה 
עבירה פלילית . אינני מתעלם מההתנגדות שחקיקת חוק כזה תעורר אצל חלק מהמפלגות . 
אולם , אם רעידת האדמה בחיינו הממשלתיים אכן תגרום למהפך קונסטיטוציוני , 
ויימצא רוב לחקיקת חוקים לשינוי שיטת הממשל והבחירות לכנסת , סביר כי יימצא 
גם רוב לחקיקת חוק מפלגות , שבלעדיו אין כל סיכוי להבראת הממשל . 
