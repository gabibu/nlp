אסירים תושבי יהודה שומרון ועזה שוחררו אתמול ממתקני הכליאה של צה"ל במחווה 
של רצון טוב של מערכת הביטחון . שחרור העצירים בא לאור הוראתו של שר הביטחון , 
משה ארנס , ועל פי המלצת הרמטכ"ל , רב אלוף דן שומרון , שסמך ידו על 
השחרורים . שומרון הדגיש כי השחרור מותנה בכך שהמשוחררים לא ישובו לעסוק 
בפעילות אלימה בשטחים . שחרור העצירים החל הבוקר , הם הועלו על אוטובוסים 
שהביאו אותם למקומות מגוריהם . 323 אסירים הם תושבי הגדה ו39 תושבי הרצועה . 
בין האסירים ששוחררו נמצאים גם נערים . מקורות צבאיים הדגישו כי כל האסירים 
ששוחררו הם אסירים שנשפטו לתקופות מאסר קצרות וחלקם אף עמד בפני סיום ריצוי 
העונש . עוד הדגישו המקורות כי אף אסיר לא ריצה את עונשו בגין פעילות חבלנית , 
אלא מדובר באסירים שנעצרו בגין ידויי אבנים ופעילות במקומות מגוריהם . המנהל 
האזרחי ברצועה הורה על מחווה נוספת כלפי האוכלוסיה המקומית והחל מאמש הוחלט , 
באישורו של אלוף פיקוד הדרום , כי עוצר הלילה המוטל דרך - קבע בשעה 8 בערב 
ייכנס לתוקפו רק ב9 . במנהל ציינו כי המחווה הזו באה לרגל חג הקרבן . מקורות 
ביטחוניים מסרו כי השר ארנס ישקול הקלות והטבות נוספות לתושבים , אם יימשך 
השקט היחסי השורר כיום בשטחים . אלוף פיקוד המרכז , יצחק מרדכי , נפגש 
אתמול עם 06 נכבדים מאזור רמאללה ומסר להם על שחרור האסירים על פי החלטתו 
של שר הביטחון . בפגישה נכחו ראשי ערים , חברי מועצות ורשויות מוניציפאליות , 
מנהלי לשכות מסחר וראשי ציבור מהגדה . האלוף שבירך את האישים לרגל חג הקרבן , 
החל היום , הוסיף לדבריו אזהרה לפיה " נחושה דעתנו שלא לאפשר לטרור ולאלימות 
לפעול בשטח , הן כנגד יהודים והן כנגד ערבים . תפקידנו לשמור על שלומם 
של כל החיים באזור " . האלוף מרדכי ביקש מן הנכבדים שיפעילו את השפעתם למען 
שמירת החוק והסדר , והציע להם להשאיר את ענייני הדת והמסגדים מחוץ למעגל 
האלימות . 
