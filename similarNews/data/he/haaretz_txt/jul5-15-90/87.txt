לונדון ( ע"ר ) . מנהיגי נאט"ו מתכננים לערוך שינויים בסגנונה ובמהותה 
של הברית הצפון - אטלנטית , במהלך ועידת הפסגה , שתיפתח היום בלונדון . 
לדעת משקיפים רבים , זוהי הוועידה החשובה ביותר בתולדות נאט"ו מאז הקמתה 
ב9491 . מטרתה להרגיע את מוסקווה כי נאט"ו אינה מאיימת עליה . כמו כן , 
נועדה הפסגה לשכנע את דעת הקהל , כי יש עדיין צורך בברית ויש לו תפקיד 
למלא , למרות השינויים במזרח - אירופה . " אנו רוצים לשגר מסר לסובייטים , 
לגרמנים מהמזרח ומהמערב כאחד , למזרח - אירופים ולציבור שלנו במדינות נאט"ו " , 
אמר שלשום מזכיר המדינה האמריקאי גיימס בייקר . הוועידה תדון גם בהצעותיו 
של הנשיא בוש . בין היתר , הציע בוש להצהיר כי הנשק הגרעיני הינו רק " אמצעי 
של הרגע האחרון " , ויעץ לפנות את כל הטילים הגרעיניים מהיבשת . 
