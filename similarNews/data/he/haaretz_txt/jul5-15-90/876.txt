כ04 משפחות נוספות של חסרי דיור התנחלו אתמול במעברת אוהלים בוואדי שלרגלי 
מוזיאון ישראל בבירה . האתר הוקם כפעולת מחאה על - ידי מטה המורכב מנציגי 
מפ"ם , הפנתרים והאוהלים . וכך פוצלה למעשה מחאת חסרי הדיור בירושלים לשני 
מחנות פוליטיים : מאהל חסרי הדיור בגן מול הכנסת , בחסות הימין והמאהל 
החדש בחסות השמאל . רובם המכריע של דיירי מעברת האוהלים שהוקמה אתמול בחשאי 
הם תושבי קטמונים . ביניהם זוגות צעירים , משפחות חד - הוריות ומשפחות 
מרובות ילדים . האתר נבחר בין השאר משום סגולותיו הטופוגראפיות , שיאפשרו 
בעתיד התרחבות על פני שטח גדול , אם לא יפונה קודם לכן על - ידי המשטרה . 
כל אחד מהגופים המארגנים השקיע עד כה בפעולה 005 , 2 שקל וקיבוצי השומר הצעיר 
השאילו למבצעים ציוד . המארגנים נערכים לשהות ממושכת בשטח , בו יוצבו גם 
מקלחות ושירותים . בדרום תל - אביב התמקמו אתמול ארבע משפחות חסרות דיור 
במאהל שהקימו בדרך השלום פינת שדרות ההשכלה בכניסה לשכונת ביצרון . המשפחות 
טענו כי אין באפשרותן לעמוד בשיעורי שכר הדירה , שהוכפלו לאחרונה . גם ביישוב 
אליכין ליד חדרה , הוקם מאהל של כ02 משפחות וזוגות צעירים . מתחילת השבוע 
השתכנו במקום חסרי דיור הולם , הטוענים כי המועצה המקומית אינה מפשירה עבורם 
קרקעות לבנייה . אתמול ביקר באליכין נציג משרד הפנים , שהגיע כדי לבדוק 
את הבעיות . צעירי היישוב מציינים כי לא ירפו מהמאבק עד שיובטחו להם תנאי 
דיור מתאימים . מאהל נוסף לזוגות צעירים חסרי דיור אמור היה להתמקם אמש בגן 
הראשונים בבאר - שבע . ארגון צמ"ד ( צעירים מקופחי דיור ) פנה אל יו"ר 
האגודה למען זכויות הבדואים , נורי אל - עוקבי , שהבטיח , כי יפעל להשיג 
אוהל בדואי ענק לזוגות הצעירים . בארגון צמ"ד בבאר - שבע חברים כ05 זוגות 
צעירים , וגם סטודנטים רווקים וזכאי משרד השיכון . 
