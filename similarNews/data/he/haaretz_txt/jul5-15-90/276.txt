שר האוצר יצחק מודעי , ומזכ"ל ההסתדרות ישראל קיסר , נועדו אתמול במשך 
שש שעות בלשכת שר האוצר בתל אביב , ודנו עם עוזריהם הבכירים במשבר הפוקד 
את מערכת הבריאות , ובדרכים להביא להפסקת שביתת הרופאים . במקביל החליטה 
ההסתדרות הרפואית להחריף את מאבקה . בדיון באוצר השתתפו ראש האגף לאיגוד 
מקצועי חיים הברפלד , מנכ"ל קופת חולים נחום פסה , הממונה על התקציבים 
דוד בועז , והממונה על השכר יעקב דנון . שר האוצר אמר אחרי הישיבה , כי 
מעתה יושקע מאמץ להגיע להסדרי קבע עם הרופאים . מנכ"ל קופת חולים אמר כי 
חלה התקדמות מסוימת , וכי יש בהצעה מרכיבים העשויים לסייע במציאת הפתרון . 
קיסר היה מרוצה מכניסת הממשלה להידברות עם ההסתדרות , במקום לנסות ולקבוע 
עובדות ביחסי עבודה דרך בתי משפט . בישיבה הוטל על פסה לנהל משא ומתן עם 
רופאי קופת חולים על בסיס הצעת שר הבריאות , אהוד אולמרט , שהועברה לקופה 
לפני שלושה ימים , ולדווח על תוצאות הדיון בפגישה עם שר האוצר ומזכיר ההסתדרות , 
שתתקיים הבוקר . ההצעה שנמסרה לרופאים קובעת כי צווי המניעה הזמניים שהוציא 
בית המשפט המחוזי , האוסרים על קופת חולים לשלם תוספת שכר לרופאים במסגרת 
הסכם לקיצור תורים , יישארו בתוקפם , כיוון שנועדו למנוע את הפיכת ההסכם 
להסדר של קבע . עוד נקבע , כי כדי לאפשר משא ומתן עם ההסתדרות הרפואית 
על הסכם שכר לרופאים , תוכל הקופה להאריך את ההסכם לקיצור תורים עד לסוף 
חודש יולי , ואם לא יסתיים המשא ומתן עד אז , תובא הארכת תוקף ההסדר להכרעת 
שר האוצר ומזכ"ל ההסתדרות . גם אם יחליטו רופאי הקופה להיענות בחיוב להסדר , 
הדבר חייב להיות מוכרע במוסדות ההסתדרות הרפואית , כי ההסדר משאיר את רופאי 
המדינה ברמת הכנסה נמוכה מזו של רופאי הקופה , בשעה שההסתדרות הרפואית נאבקת 
על השוואה בין רופאי שני הארגונים . החזרת המצב לקדמותו תחייב גם את הסכמת 
ארגון רופאי המדינה . קפידבינההסתדרות הרפואית החליטה להחריף את המאבק , 
במחאה על ניסיון האוצר לפגוע בשכר רופאי בתי החולים של קופת חולים . מזכירות 
ההסתדרות הרפואית החליטה אתמול , כי בשבוע השני למאבק יושבתו בתי חולים 
ומרפאות על פי חלוקה אזורית . הוחלט לחלק את הארץ לחמישה אזורים , ולהשבית 
שניים מהם בכל יומיים . ביום ראשון מתכוונת ההסתדרות הרפואית להשבית את אזורי 
הצפון , תל אביב וגוש דן . ההשבתה תקיף את בתי החולים הכלליים : זיו בצפת , 
פוריה בטבריה , בית חולים נהריה , העמק בעפולה , ביילינסון והשרון בפתח 
תקווה , וולפסון בחולון , שיבא בתל השומר , איכילוב , רוקח והקריה בתל 
אביב . השביתה תקיף גם את כל בתי החולים הפסיכיאטריים והגריאטריים בצפון 
ובמרכז . כל מרפאות קופות החולים בגליל העליון , הגליל המערבי , אזור עפולה , 
תל אביב וגוש דן יופעלו עם % 03 מכוח האדם הרפואי . בתי החולים יפעלו במתכונת 
שבת . מחלקות הדיאליזה והאונקולוגיה יפעלו כרגיל . בחדרי הניתוח יבוצעו 
רק ניתוחים דחופים . במחלקות בתי החולים יושאר רופא תורן וכונן . תצומצם 
הפעילות במכוני הסקר . לא יחלו בטיפולים חדשים של הפריה חוץ גופית , אך 
ימשיכו בטיפולים שכבר החלו . חיילים יטופלו רק על ידי רופאים צבאיים , 
ששוחררו מהשביתה עם רופאי המשטרה ורופאי מערכות החירום . ההסתדרות הרפואית 
חזרה והודיעה על שלושה תנאים לסיום השביתה : חזרת המצב לקדמותו , ערב הוצאת 
צווי המניעה לרופאי הקופה ב82 ביוני , פתיחת משא ומתן מואץ , שהשלב הראשון 
שלו יהיה השוואת שכרם של רופאי המדינה לרופאי קופת חולים הכללית , והתחייבות 
הדדית שבמהלך המשא ומתן לא ישנו הצדים את המצב הקיים , באמצעות פנייה לבית 
המשפט או השבתה . משרד הבריאות דחה הצעה זו על הסף . קפידבינללא קשר למאבקה 
של ההסתדרות הרפואית , מאיימים עובדי ורופאי קופת חולים הכללית להשבית מיום 
ראשון את כל מתקני הקופה , אם עד אז לא תשולם להם משכורת חודש יוני . יו"ר 
ועד העובדים של הקופה , חיים ברנס , הודיע כי על הקופה לשלם בנוסף למשכורת 
גם דמי הבראה . קופת חולים הכללית נקלעה לקשיי נזילות חמורים , שלא מאפשרים 
לה לשלם שכר . הקופה דורשת מהאוצר העברה של 08 מיליון שקלים , שלדברי מנכ"ל 
הקופה מגיעים לה על פי הסכמים שנחתמו עם שר האוצר לשעבר , שמעון פרס . 
האוצר דורש , שהעברת הכסף תותנה בהפסקת שביתת הרופאים . הדיון בנושא יימשך 
היום בלשכת שר האוצר . 
