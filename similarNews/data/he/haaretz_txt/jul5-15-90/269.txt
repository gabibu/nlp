לשכת מפלגת העבודה החליטה אתמול , בהסכמת ח"ך יצחק רבין ושמעון פרס , לכנס 
את מרכז המפלגה ב22 ביולי , כדי להחליט אם ומתי יש לקיים את ההתמודדות על 
תפקיד יו"ר המפלגה ומועמדה לראשות הממשלה . רבין אמר אתמול כי יציע למרכז 
לסיים את הליכי ההתמודדות עד סוף יולי , ולקיימם במרכז המפלגה . פרס אמר 
כי ינסה לגבש רוב במרכז להחלטה על התמודדות בשיטת ה"פריימריס " בעוד כשנה 
וחצי , לאחר קיום מפקד חברים חדש במפלגה וכינוס ועידה נבחרת . רבין ופרס 
טענו אתמול כי הם רואים בהחלטת הלשכה ניצחון משמעותי לעמדתם . פרס אמר כי 
רבין מבקש לנהל את המפלגה בשיטת הנבוטים , וכי אינו מבין מדוע יש מצדו ומצד 
אנשיו מירוץ מטורף כל כך לשינויים דרמטיים בהנהגת המפלגה . רבין אמר כי 
הוא מודע לכך שפרס מנסה להרוויח זמן , אך הדגיש כי לא יוותר עוד , ובחירת 
יו"ר המפלגה ומועמדה להרכבת הממשלה תיעשה במרכז המפלגה , שיתכנס שוב ב92 
ביולי . רבין הוסיף , כי אם פרס מתכנן ניסיונות נוספים לעיכוב ההתמודדות , 
גם לו עשויות להיות הפתעות . ייתכן שרבין יבקש לבחון את כוחו כבר בישיבת 
לשכת המפלגה בשבוע הבא . על פי חוקת המפלגה , יש להביא ללשכה את ההצעות 
השונות לקראת כינוס המרכז . אנשי רבין עשויים לדרוש הצבעה מוקדמת עליהן 
בלשכה , כדי שזו תמליץ על הצעותיהם ברוב גדול בפני המרכז . לפני ישיבת הלשכה 
הצליח מזכ"ל המפלגה , ח"ך מיכה חריש , להגיע להבנה בין רבין ופרס , בפגישות 
נפרדות שקיים עמם . רבין רצה שהלשכה תקבע מיד כי יש לסיים את ההתמודדות 
עד סוף יולי , ופרס ביקש כי הלשכה תכריע שאין למהר , ויש להקדים להתמודדות 
מפקד וועידה , ולקיים אותה רק ערב הבחירות לכנסת ה31 . הצעת הפשרה של חריש , 
שהלשכה קיבלה ברוב מכריע , אישרה את כינוס מרכז המפלגה ב22 ביולי , וקבעה 
את סדר היום של ישיבת המרכז : 1 . האם לקיים הליך לבחירת יו"ר המפלגה , 
ומתי . 2 . מתי יש לבחור את מועמד המפלגה לראשות הממשלה בכנסת הבאה . 
3 . האם יש לשנות את חוקת המפלגה , בקשר לגוף הבוחר את יו"ר המפלגה ומועמדה 
לראשות הממשלה כלומר , האם להעביר את הבחירות מהמרכז לוועידת המפלגה , 
או לקיימן בשיטת הפריימריס . 
