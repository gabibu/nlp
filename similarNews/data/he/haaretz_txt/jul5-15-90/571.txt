ח"ך יצחק רבין יבקש ככל הנראה להעביר החלטה בלשכת מפלגת העבודה , המתכנסת 
ביום חמישי השבוע , שתמליץ לקראת ישיבת מרכז המפלגה ב22 ביולי לקיים ההתמודדות 
עד סוף החודש וללא כל דחיות נוספות . רוב אנשי מחנה רבין סבורים כי עוד לפני 
כינוס מרכז המפלגה , חייב רבין לזכות בניצחון משמעותי אחד על פרס , כדי 
להבליט את כוחו . ח"ך משה שחל , שהודיע אתמול רשמית על הצטרפותו למרוץ 
על הנהגת המפלגה , הבהיר כי לא יגיש הצעה משלו למרכז המפלגה , אך ינסה 
למנוע מתומכי רבין לקבוע את מועד ההתמודדות עד סוף יולי . שחל ידרוש שההתמודדות 
תתקיים לכל המוקדם בעוד 54 שבועות , כדי שיוכל להתארגן לקראת הבחירות . 
שחל הכחיש מכל וכל כי בנושא בקשת הדחייה הוא מתואם עם שמעון פרס . בכינוס 
תומכים שנערך לכבוד שמעון פרס בתל - אביב תקף יו"ר מפלגת העבודה את חברי 
הכנסת , המזוהים כיונים במפלגה , שעברו לתמוך ביצחק רבין . פרס אמר כי 
ישנם במפלגה יונים שהפכו ליוני דואר , במקום ליוני שלום . במטה הבחירות 
של יצחק רבין הגיבו אתמול בזילזול על הודעתו של משה שחל , כי הוא מצטרף 
למרוץ . במטה רבין הובהר כי אין להם ספק שהחלטתו של שחל להתמודד ודרישתו 
לדחות את ההכרעה , מקורה בשיתוף פעולה עם פרס ובנסיון נוסף להביא לדחיית 
ההכרעה במפלגה . רבין חזר על עמדתו אתמול כי דחיית ההתמודדות תהרוס את המפלגה 
ותגרום לכך שמפלגת העבודה לא תהווה אופוזיציה לליכוד . אנשי מחנה רבין 
הבהירו כי אינם חוששים מדחיית ההתמודדות , שכן חברי המרכז האינטליגנטים 
יודעים מה הם רוצים ולא ישנו את דעתם במשך חמישה שבועות . במסיבת עיתונאים 
שקיים משה שחל אתמול , הכריז רשמית על כוונתו להתמודד ונימק את החלטתו בכך 
לאחר שנודע לו כי רבין מבקש להתמודד על ראשות המפלגה גם לקראת 2991 . בהציגו 
את עצמו כמי שמייצג דור מפלגתי חדש , אמר כי בניגוד לרבין ופרס המציגים 
במאבקם היבט אישי ואילו הוא מתכונן להציג עבודת צוות . שחל גילה כי בימים 
האחרונים כבר שוחח עם מספר גורמים בכירים במפלגה מהדור השני ובין היתר עם 
ח"כים כגון עוזי ברעם , אורה נמיר ומיכה חריש והציע להם להצטרף אליו . 
לטענתו הצעתו לא נדחתה על הסף . הוא הביע את ביטחונו כי מועד ההתמודדות 
ידחה . . ח"ך אורה נמיר אמרה להארץ " כי שחל התקשר איתה לפני ימים אחדים 
והציע לה את המקום השני בקבוצה , אותה הוא מבקש להקים , אך היא השיבה לו 
בשלילה . באולם הרצפלד בבית כור בתל - אביב התקיים אתמול אחר הצהריים כנס 
תומכים בעד שמעון פרס , בהשתתפתו כ003 פעילים , נציגים של 37 מתוך 08 
הסניפים במפלגת העבודה . בכנס הושמעו דברים קשים ביותר נגד יצחק רבין , 
מצד חלק גדול מהמשתתפים , שטענו כי רבין מנסה לסלק את פרס ממפלגת העבודה . 
פרס עצמו ביקר גם הוא את רבין ואמר בין היתר כי כאשר הצטרפה מפלגת העבודה 
לממשלת האחדות , אמר לרבין כי יש לקיים את הממשלה שנה אחת , אם לא ניתן 
יהיה להגיע למפגש עם הפלשתינאים . הוא הביע צער על המערבולת שהמפלגה נכנסת 
לתוכה , וציין כי היחסים בינו לבין רבין לא היו יחסים של מוביל ומובל . 
מטה פרס עומד להתכנס הבוקר , כדי לסכם גם הוא את הצעת ההחלטה שתוגש למרכז 
מפלגת העבודה . בהצעת תומכי פרס יודגש שאת המועמד לראשות מפלגת העבודה ומועמדה 
לראשות הממשלה , לקראת הכנסת ה - 31 , יש לבחור בשיטת ה"פריימריס " ורק 
לאחר קיומו של מיפקד למפלגה . 
