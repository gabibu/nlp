לונדון ( ע"ץ ) . הקונגרס הלאומי האפריקאי מוכן לוותר על המאבק המזויין , 
בתמורה לשחרור האסירים הפוליטיים , שעדיין מוחזקים בדרום - אפריקה . כך 
מסר השבועון הבריטי " אובזרוור " . העיתון טוען כי לפני כחודש הגיעה ועדה 
משותפת לממשלת דרום - אפריקה ולארגון לסיכום חשאי על התנאים להסכם , לפיו 
ישוחררו כל האסירים שהורשעו בפשעים פוליטים , כולל האסירים הלבנים , ותוענק 
חנינה לכל הגולים , מייד לאחר שהקונגרס יכריז על הפסקת המאבק המזויין . 
ה"אובזרוור " מדווח כי הנשיא דה - קלרק כבר אישר את ההסכם . בתוך כך נמסר 
כי משטרת יוהנסבורג עצרה מספר קיצונים לבנים , לאחר שורה של פיצוצים ואיומים 
שנועדו לסכל את הרפורמות . 
