, שהגיע לארץ עם בתו בת ה4 , שלפי החשד נחטפה בפקודתו מידי גרושתו , 
שהחזיקה בילדה על פי צו של בית - משפט באנגליה , אותר בתל - אביב ונעצר 
ביום ששי בידי צוות של היחידה המרכזית של משטרת תל - אביב . המעצר נעשה 
על - פי בקשת משטרת בריטניה והאינטרפול , בעקבות צו מעצר בין - לאומי שהוצא 
נגד האב . ב09642 התלוננה במשטרת לונדון אזרחית אמריקאית בעלת דרכון בריטי , 
המתגוררת בלונדון , כי בעת שהלכה ברחוב בדרום - מערב לונדון עם בתה בת 
ה4 התנפלו עליה שלושה גברים אלמונים . לדבריה הם התיזו עליה גאז מדמיע , 
תקפו אותה , הפילו אותה לארץ , וחטפו את הילדה . חקירה של משטרת אנגליה 
העלתה , כי הילדה הוברחה לארצות - הברית ומשם הגיעה לישראל בתחילת החודש 
הזה עם אביה . משטרת ישראל התבקשה , בשלב הראשון , על ידי משטרת אנגליה , 
באמצעות האינטרפול , לאתר את האב ולעוצרו בחשד לביצוע חטיפה ( עבירה שהעונש 
המרבי עליה באנגליה הוא מאסר עולם ) . משימת האיתור הוטלה על צוות של המחלק 
לבילוש - נושאי ביחידה המרכזית של משטרת תל - אביב , בראשות מפקח אמנון 
שפיר . אנשי המחלק ניהלו חקירה סמויה , וחרף הפרטים המועטים שהיו בידיהם , 
הצליחו לאתר בתוך 42 שעות את מקום מגוריהם של האב והבת בדירה במרכז תל - 
אביב . התברר כי האב , שידע כי משטרת אנגליה בעקבותיו , נהג להחליף כמעט 
מדי יום את מקום מגוריו בארץ . לאחר שאותר האב , הושם עליו פיקוח משטרתי 
סמוי וצמוד . למשטרת אנגליה הועברה הודעה על איתורו . ביום ששי בבוקר הגיעו 
מאנגליה המסמכים המהווים אסמכתא למעצר , ובכלל זה בקשת המעצר הבין - לאומית 
ובקשת מעצר ספציפית . בשעה 11 לפני הצהרים , בעת שהאב הלך עם בתו ברחוב 
אלנבי בתל - אביב , הוא נעצר על ידי בלשי המשטרה . פרקליטות המדינה תבקש 
היום את הארכת מעצרו לקראת הסגרתו לאנגליה . הילדה נמסרה לחזקתה של פקידת 
הסעד של עיריית תל - אביב , שהוציאה צו חיסיון לגבי מקום הימצאה של הילדה . 
על פי החלטת בית משפט באנגליה , הדן בעניינם של בני הזוג הגרושים בקשר להחזקתה 
של הילדה , צריכה הילדה להימצא בחזקתה של האם עד לקבלת החלטה סופית . בשלב 
זה , מינה בית - המשפט את עצמו לאפוטרופוס על הילדה , ורק התיר לאם להחזיק 
בה . האב כופר בהחלטת בית המשפט . נראה כי כבר בימים הקרובים תועבר הילדה 
לרשותה של האם , כפי שקבע בית המשפט האנגלי . 
