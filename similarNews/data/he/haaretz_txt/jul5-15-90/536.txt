מצבו של השוטר משה תטגי , בן 42 , תושב מעלה אדומים , ממשטרת העיר העתיקה 
בירושלים , אשר נדקר אתמול בבוקר בגבו , מוגדר בינוני . הסכין , באורך 
02 ס"ם , שננעצה בסמוך לשכמו , תלשה כמה סנטימטרים מהריאה והחטיאה אך בסנטימטר 
וחצי את אבי העורקים . לא נשקפת סכנה לחייו . כך מסר אתמול הרופא המנתח 
בבית החולים הדסה עין כרם , ד"ר ריסקין . אתמול בשעה 00 . 11 חזר משה תטגי , 
שוטר חדש במשטרת ירושלים , מסיור שגרתי ביחד עם בן זוגו למשימה , שוטר 
ערבי ותיק ממשטרת העיר העתיקה . השניים צעדו באזור חאן אל - זית , כשלפתע 
נעץ צעיר ערבי סכין בגבו של תטגי . השוטר הערבי שלף אקדח ובמקביל תמך בחברו . 
אנשי מוקד הביטחון של ישיבת " עטרת כהנים " , שקלטו ראשונים את הדיווח 
בקשר על האירוע , מיהרו להזניק למקום צוות חובשים מצויד בערכות עזרה ראשונה . 
יוסי ורדי , קצין הביטחון של המוקד , סיפר כי כאשר הגיעו לשטח מצאו את 
שני השוטרים בכנסיית הקבר , לשם הוכנסו על ידי עוברי אורח . " השוטר שכב 
בפתח הכנסייה , שני אזרחים ניסו לטפל בו . אחרי דקה הגיעו החובשים שלנו , 
חבשו את הפצוע במידת האפשר , הכניסו לו עירוי והודיעו למוקד להתקשר למד"א 
להזמין אמבולנס " . קפידבינבעקבות האירוע נסגרו שערי העיר העתיקה ועשרות רבות 
של עצורים ערביים עוכבו לחקירה . סגן מפקד משטרת ירושלים , ניצב משנה מאוד 
הלוי , אמר כי קשה לקבוע אם התקיפה כונה במישרין נגד שוטר , או שהתוקף 
בחר לתקוף את השוטר באופן מקרי . זהו הפיגוע הישיר השני נגד שוטרים בירושלים 
בתוך 27 שעות . ביום שישי נזרק רימון מיילס בריטי ישן לעבר קבוצת שוטרים , 
שטיפלה בתאונת דרכים מול שער שכם . הרימון לא התפוצץ . בתשובה לשאלות אמר 
סגן מפקד משטרת ירושלים , כי השוטר הערבי לא ניסה לרדוף אחר התוקף מכיוון 
שתמך בפצוע , והתוקף נבלע בין המון אדם שנכח באותה שעה בשוק . הלוי המליץ 
לטייל בעיר העתיקה בקבוצות ואמר , כי בקבוצות איש עדיין לא נפגע . שר המשטרה , 
רוני מילוא , שביקר במקום מיד לאחר האירוע , אמר כי על אלה שמנסים לפגוע 
בנו לדעת שאנו לא נאפשר פגיעה בכוחות הביטחון , כשם שלא נאפשר פגיעה באזרחים . 
" נפעל בתקיפות רבה כנגד פגיעות כאלה " , הצהיר שר המשטרה . לדבריו , 
למרות שפגיעות בשוטרים היו כבר בעבר , המשטרה רואה את המקרה בחומרה ותפעל 
בדרכים מקובלות ולא מקובלות כדי למנוע הישנות מקרים שכאלה . 
