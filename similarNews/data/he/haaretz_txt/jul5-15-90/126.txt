במכתב לשר המשטרה ולראש השב"ך מוחה הוועד הציבורי נגד עינויים בישראל על 
תנאי מעצרו וחקירתו של יואל אדלר , החשוד בהשתייכות לארגון הסיקריקים . 
במכתב טוענים חברי הוועד , הידוע בעיקר בהתערבותו בענייני מעצרים של פלשתינאים , 
כי " שיטות חקירה פסולות שהופעלו נגד האוכלוסייה הערבית , עברו זה מכבר 
את הקו הירוק ועניינו של יואל אדלר הינו הוכחה חותכת לכך " . בעקבות התמוטטותו 
של אדלר ואשפוזו בבית חולים פסיכיאטרי , דורש הוועד הציבורי נגד עינויים 
את הקמתו של גוף בלתי תלוי לחקירת השתלשלות האירועים בפרשת אדלר , ואת העמדת 
האחראים לדין . במכתב לשר המשטרה וראש השב"ך טוענים חברי הוועד הציבורי 
נגד עינויים , כי אדלר הושם במעצר לתקופה של 52 יום תחת צו האוסר את פרסום 
מעצרו . במהלך תקופה זו , הופעלו עליו לחצים קשים , כגון מניעת שינה , 
בידוד מוחלט , חקירות מתמשכות יומם ולילה , ועוד . גם בימים שלאחר שחרורו 
ממעצר , משהושם במעצר בית , נמשכו החקירות מדי יום ביומו . הוועד הציבורי 
נגד עינויים כבר התריע בעבר נגד מסקנות דו"ח ועדת לנדאו , המתירות גם הפעלת 
לחץ פיזי מתון על נחקר בטחוני . " אמרנו ואנו שבים ומתריעים כי השרירות 
מטבעה איננה מבחינה בין לאום ללאום " . 
