כנס ראשון מסוגו לקידום תיירות אזורית בישראל יתקיים היום במעמד שר התיירות , 
גדעון פת , במלון דן בתל - אביב . בכנס תציג עמותת התיירות ת"א - יפו 
תוכנית רב - שנתית לקידום התיירות לעיר . באחרונה הוקם " פורום עמותות 
תיירות " , המשותף לכל עמותות התיירות הפועלות בארץ , שמתפקידו לפעול לגיבוש 
מדיניות משותפת , תיאום מועדי פעילות , החלפת מידע והפצתו בישראל . בשנים 
האחרונות הוקמו עמותות תיירות רבות באזורים שיש בהם תשתית תיירותית או שמתוכננת 
כזו . העמותות משותפות בעיקרן לעיריות , מועצות מקומיות ולמלונאים . לדברי 
משה עמיר , מנכ"ל התאחדות המלונות , מיוזמות עריכת הכינוס , " קידום 
תיירות אזורי מאפשר שיתוף פעולה הדוק יותר בין הגורמים המוניציפליים לגורמי 
התיירות המקומיים , ומהווה מקור נוסף לגיוס משאבים כספיים הנדרשים לפעולות 
פרסום ושיווק " . לדברי המנכ"ל " קידום התיירות לישראל , תוך הדגשת המאפיינים 
התיירותים של אזורי הנופש השונים , התפתח בשנים האחרונות לתופעה המצדיקה 
סקירה ודיון " . 
