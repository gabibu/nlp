מוסקווה ( ע"ר ) . צבא סובייטי נשלח לעיירה אסטונית קטנה כדי למנוע שם 
כנס של קצינים לשעבר ביחידות הס"ס האסטוניות בצבא הנאצי על כך הודיעה אתמול 
ממשלת אסטוניה . דובר הממשלה , סרגיי צרנוב , סיפר כי 82 שריוניות ו51 
משאיות ובהן צנחנים הגיעו לעיירה טורי , אור ליום חמישי . " החיילים מסיירים 
ברחובות . . . עד כמה שידוע לי הם הגיעו מפסקוב ( בצפון רוסיה ) . עד 
כה לא נודע על תקריות כלשהן , והכל שקט " , סיפר הדובר לכתב רויטר במוסקווה , 
בשיחה טלפונית מטאלין , בירת אסטוניה . עוד סיפר הדובר , כי " ממשלת 
אסטוניה עומדת לפרסם מחאה על פעולת הצבא הסובייטי בטריטוריה אסטונית " . הדובר 
צרנוב הוסיף , כי מארגני כנס הקצינים שנועד להיערך בשבת הופיעו ברדיו 
אסטוניה זמן קצר לאחר בוא הצבא , הודיעו על ביטול הכנס , וקראו למוזמנים 
שלא לבוא לעיירה . עם זאת הדגישו המארגנים , הנמנים עם " עמותת המורשת 
האסטונית " , כי ההאשמות הסובייטיות , כאילו המדובר בכנס של קציני אס - 
אס , אינן אלא שקר . " הכנס פתוח לקצינים שלחמו גם בצד הסובייטים וגם 
בצד הגרמנים , נגד הפאשיזם ונגד רודנותו של סטאלין . ייתכן שכמה מהם היו 
בעבר קציני ס"ס . " , אמר אחד ממארגני הכנס בשיחה טלפונית עם כתב רויטר 
במוסקווה . 
