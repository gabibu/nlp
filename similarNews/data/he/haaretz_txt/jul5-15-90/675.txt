נציגות משרד העבודה והרווחה בארצות הברית וקנדה , שמשרדה הראשי הוא בבניין 
הקונסוליה בניו יורק , תחדל כפי הנראה לפעול בימים הקרובים . הנציגות מטפלת 
באקדמאים ישראלים המעוניינים לשוב ארצה ומגישה שירותים בקשירת קשר עם מעסיקים 
בישראל . לגבי מדענים המבקשים לשוב , משמשת הנציגות ככתובת מרכזית להעברת 
בקשות וטיפול להשגת מלגה של משרד הקליטה . החלטה עקרונית לסגירת הנציגות 
התקבלה בדצמבר אשתקד במסגרת קיצוצים בתקציב . אך משרד העבודה המשיך להזרים 
כספים לנציגות בארצות הברית , שאיפשרו הפעלתה עד לחודש אפריל . ראש הנציגות , 
זוהר גינדל , אישר כי אם לא יחול שינוי מידי ולא יגיע תקציב , הוא ייאלץ 
לנעול את המשרד בימים הקרובים . לדבריו , בשבועות האחרונים קיצץ באורח 
משמעותי בצוות המשרד וסיפק רק שירותים בסיסיים לפונים . מ"ם שר העבודה והרווחה , 
דוד מגן , עשוי לבקש בקרוב מהממשלה לבטל את החלטתה לסגור את נציגות המשרד 
בניו - יורק , בעקבות לחצים שהפעיל זוהר גינדל . במשרד האוצר מתנגדים 
לשנות את ההחלטה , ולכן אין האוצר מתקצב לפי שעה את פעילות הנציבות . 
