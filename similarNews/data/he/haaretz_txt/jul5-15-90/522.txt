לונדון ( ע"ץ ) . נשיא איראן , עלי אכבאר רפסנגאני , ניצל בחודש האחרון 
מניסיון התנקשות בחייו . הניסיון השני בתוך חודשיים כך טען אתמול , השבועון 
הבריטי " אינדפנדנט און סאנדיי " , המצטט , לדבריו , ידיעות שהגיעו מטהראן . 
לפי העיתון , התפוצצות מיסתורית שגרמה להריסת המסוק , שבו אמור היה הנשיא 
האיראני לטוס במהלך פעולות העזרה לנפגעי רעידת האדמה , היתה בפועל ניסיון 
לרציחת הנשיא . בהתאם לידיעה , הגיע הנשיא לאזור האסון במסוק והיה אמור 
לחזור באותה דרך . אלא שלנוכח ממדי האסון , החליט לחזור לטהראן במכונית , 
במטרה לראות במו עיניו את הנזקים . המטוס , שבו אמור היה לחזור לטהראן , 
התפוצץ בעת הטיסה , ובהתפוצצות מתו כל הנוסעים , כולל חבר פרלמנט אחד . 
עוד נאמר בידיעה , כי בחודש מאי האחרון ניצל הנשיא רפסנגאני מניסיון התנקשות 
אחר , שהתרחש במהלך ביקור במחוז חוראסאן . גם אז התפוצץ המסוק בו אמור 
היה הנשיא לטוס במהלך הטיסה , אלא שהנשיא ירד מהמסוק מוקדם יותר . 
