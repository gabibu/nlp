ראש עיריית חיפה , אריה גוראל , נפגש בשבוע שעבר עם שגריר צרפת בישראל , 
אלן פיירה , כדי לשכנעו לפעול לביטול שתי החלטות ; האחת סגירת מרכז תרבות 
צרפת הקיים בחיפה , והשנייה ביטול פרויקט הקמת מרכז קהילתי ע"ש גסטון דפר 
( מדינאי צרפתי שמת לפני מספר שנים והיה ידיד העיר חיפה ) . מקורות בעירייה 
אומרים , כי צמצום פעילותה של שגרירות צרפת בחיפה , נובעת מהקמת מרכזי 
תרבות בנצרת ובעזה ובהשקעה בפיתוחם . ממשלת צרפת התחייבה בעבר להשתתף בסכום 
של 000 , 007 דולר בבניית המרכז ע"ש גסטון דפר , אולם באחרונה הודיעה שגרירות 
צרפת על כוונתה לבצע רה - ארגון בפעילותה בחיפה , בה קיים ריכוז גדול של 
יוצאי ארצות דוברות צרפתית . שגריר צרפת בישראל , אלן פיירה , נימק את 
ההחלטה לצמצם את הוצאות הפעילות התרבותית , בכך שמדיניות משרד החוץ הצרפתי 
היא כעת לחדור לאזורים חדשים בעולם , במיוחד למדינות מזרח אירופה , בהן 
התחוללו שינויים רבים . מקורות בעירייה ובמרכז לתרבות צרפת בחיפה אומרים , 
כי " שורש הרעה הוא המנהל הנוכחי של מרכז תרבות צרפת בחיפה " . במשך השנתיים 
בהן הוא מכהן בתפקידו , דאג לשיפוץ המרכז מכספי פעולות , הסתכסך עם מרבית 
העובדים במרכז ואיים עליהם לא אחת בסגירתו " . לדבריהם , מעוניין מנהל המרכז 
בחיפה לפתח את מרכז התרבות בנצרת . הרה - ארגון שיזם נועד לשחרר אותו מאחריות 
ולפעול על פי יוזמותיו כשאין לו מסגרת מחייבת . במסמך פנימי של העירייה בעניין 
זה נאמר : " תשובות שליליות של משרד החוץ הצרפתי , לא להקצות משאבים להקמת 
המרכז הקהילתי ע"ש גסטון דפר , והסגירה הפתאומית של מרכז תרבות צרפת , 
הבליטו ביתר שאת את המגמה הפוליטית ההולכת ומחריפה מצד צרפת כלפי ישראל , 
ומגמה זו משפיעה מאד על קידום הפרויקטים הקשורים בחיפה " . את תגובת מנהל 
מרכז תרבות צרפת בחיפה , יואל מסנה , אי אפשר היה להשיג אמש . 
