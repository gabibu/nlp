ועדי העובדים , בשיתוף עם מועצת הפועלים , החליטו אתמול לפתוח בשביתה ללא 
הגבלת זמן , לאחר שראש העיר , הרב משה אירנשטיין , הודיע להם כי אין ביכולתו 
לשלם משכורות ל006 עובדי העירייה . אירנשטיין מסר את ההודעה בתום פגישה 
שהתקיימה בין הנהלת העירייה לבין נציגי משרד הפנים , שבה סירבו האחרונים 
להעביר כספים לעירייה . מזכיר מועצת הפועלים , דוד זכות , אמר כי השביתה 
תסתיים רק כאשר יקבלו העובדים את משכורותיהם , ובכלל זה תשלום עבור ימי 
השביתה . דובר העירייה , אברהם טננבוים , אמר כי משרדי הממשלה אינם מתחשבים 
בגידול האוכלוסייה בבני - ברק , ששיעורו הוא הגבוה בארץ . " בשנה האחרונה 
נולדו בבני ברק 009 , 5 תינוקות . זה אפילו יותר מן המגזר הערבי . הדבר 
מחייב תוספת עצומה של תקנים מדי שנה לעובדי הוראה ורווחה " . טננבוים אמר , 
כי בני - ברק לעולם לא תוכל להתבסס על מקורות הכנסה עצמיים ללא עזרה ממשלתית . 
דוברת משרד הפנים , טובה אלינסון , אמרה בתגובה , כי עיריית בני - ברק , 
כמו שאר הרשויות המקומיות שנקלעו לגירעונות גדולים , נכללה בהסדר החובות 
עם הבנקים . " עיריית בני - ברק חייבת לנהל את ענייניה בצורה יותר מבוקרת , 
להכין תוכנית הבראה ולפטר עובדים " , אמרה אלינסון . 
