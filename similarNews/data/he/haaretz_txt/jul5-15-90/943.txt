ביירות ( ע"ר ) . ארגון החיזבאללה קרא אתמול לשחרורם של כל 51 בני הערובה 
המערביים המוחזקים בלבנון . מוחמד יזבק , איש דת בכיר שדיבר מטעם הארגון , 
אמר לעיתונאים בעיר בעלבק : " אנו מבקשים מכולם לשחרר את בני הערובה ואת 
כל המוחזקים . אנו נגד פעולות כאלה ובעד חופש לעם . קריאת החיזבאללה , 
המכחיש שהוא לקח בני ערובה , באה לאחר שבתחילת השבוע דיווחה סוכנות הידיעות 
האיראנית על שחרורו הקרוב של בן - ערובה אירופי . מעריכים כי מדובר במורה 
האירי בראיין קינאן . מקורות מדיניים פרו - איראניים אמרו כי ההתקפה הישראלית 
בדרום לבנון לא תשפיע על שחרור בני הערובה . זאת , בניגוד לטענותיו של 
שר החוץ הסורי , פארוק א - שרע , שאמר בדמשק כי התקפות חיל האוויר פוגעות 
בשחרור בני הערובה . מקור ביטחוני בכיר בישראל בירך אמש על הודעת ארגון 
החיזבאללה בלבנון . המקור אמר כי מערכת הביטחון מברכת על כל הודעה של ארגון 
החיזבאללה הקוראת לשחרר שבויים מערביים , אך יש להדגיש כי כל שחרור שבויים 
חייב לכלול את שחרורם של שבויי צה"ל הנמצאים בידי ארגונים שונים . יועצו 
לעניני תקשורת של שר הביטחון , דני נווה , אמר אף הוא כי ישראל מקדמת בברכה 
כל אפשרות של שחרור בני הערובה המערביים , אך מדיניות ישראל נשארה כשהיתה : 
כל שחרור חייב לכלול את שבויי צה"ל . 
