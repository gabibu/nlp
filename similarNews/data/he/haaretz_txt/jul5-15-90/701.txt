יש מחמאות שנתקעות בגרון . למשל , המחמאה שנתן יצחק שמיר לדוד לוי בשבוע 
שעבר בצאתו מפגישה בארבע עיניים עמו . שמיר ( דיווח " מעריב " ) שיבח 
את יכולת התפיסה המהירה של לוי בנושאים שעד כה לא עסק בהם . תודו שזו מחמאה 
מוזרה במקצת . וכי עד לאותה שיחה לא חשב שמיר שיש ללוי כושר תפיסה ? היתכן 
שכאשר מינהו שר חוץ פיקפק בכושר תפיסתו ? ואם כן , למה מינה אותו ? אינני 
מעלה בדעתי שאחרי שיחה עם משה נסים או עם אריאל שרון , יצהיר שמיר עד כמה 
התפעל מכושר תפיסתם . מכאן שלוי , שהיתה לו מספיק תפיסה לטרפד את יוזמת 
שמיר ולהביא בסופו של דבר לפירוק הממשלה , הוא תגלית בעיני שמיר . והחידה 
שתישאר בלי פתרון בינתיים היא מה גילה שמיר בכושר תפיסתו של לוי שלא מצא 
בו ב31 שנות החיים המשותפים בממשלה . מתינות או נוקשות מי יידע מה בדיוק 
מדקדק את יצר התפעלותו של ראש הממשלה ? המעניין הוא שגם במשרד החוץ מדברים 
בהפתעה על " כושר התפיסה " של לוי . הם ציפו שם כנראה למין צרלי צפלין 
בצילינדר , כמצטייר מחרושת בדיחות לוי , ובפועל הם נפגשו עם כושר תפיסה 
מהסוג שייחסו לקודמו והתאכזבו . אולי משום שמארנס " הפרופסור האיליגנט - 
אינטיליגנט " בפי לוי ברגע של כעס היו ציפיות גדולות כנדרש מאדם עם מבטא 
אמריקאי . אך למרות שזה דיבר אמריקאית רהוטה לא תמיד הבין את שפת הממשל 
האמריקאי וחומרת הטונים שהוא השמיע . " לוי בלי מבטא אמריקאי , אך לפחות 
עם ראש פתוח " , אומר ( בהפתעה ) דיפלומט מקצועי . " לוי הפגין אינטליגנציה 
ומוח חריף ( אומר איש משרד החוץ ) , יכולת להבחין בין עיקר לטפל והוא 
קשוב מאוד " . בדיון שהיה אצלו בנוכחות השגריר משה ארד , הביע אחד המשתתפים 
התפעלות מעומק הדיון ובעיקר מהרושם שלוי קולט היטב שיש לנו עסק עם ממשל הנמצא 
על סף התפוצצות ( מכעס ) ושיש צורך דחוף להגיע לאיזה אקט של הבנה . אווירה 
כזאת של ציפייה נרקמת גם בעולם החיצון . במימשל אומרים ששמעו עליו שהוא 
איש מעשי . בייקר כינה אותו כ"פרולם סולבר " ומזמינו למפגש של פותר - בעיות 
עם פותר - בעיות . אם רופאו יתיר לו והוא לא יירתע ברגע האחרון , ייצא 
לוי ביום ג הבא לפגישה עם בייקר ולמבחנו המדיני הראשון . השאלה היא כמובן 
האם לוי שר החוץ יצליח להערים על לוי החישוקאי ? שכן לוי של השנה שעברה 
התנגד בכל מכל ליוזמת הממשלה שעתה הוא אמור לקדמה . הוא תיאר אותה כ"פצצת 
זמן " וכ"מסלול המוביל למדינה פלשתינית ולאסון " . הוא התנגד לבחירות " שיכניסו 
את אשף לשטחים ויבטלו לאט לאט את כל התנאים וההסתייגויות של ישראל , בלחצה 
של ארהב " . הוא טען שהבחירות יגרמו לישראל להכיר בהנהגת האינתיפאדה כבתנועת 
שחרור לאומית וכיו"ב . אם לוי שר החוץ יפעל לפי דוד לוי המחשק , הוא בצרה 
ואנחנו בצרה . לא שארה"ב תנחית עלינו מהיום למחר מכה ברוטלית , אך יגדירו 
אותנו אחרת . לא עוד בת - ברית אלא מדינה קולוניאליסטית , ויאכילו אותנו 
חצץ , והקרע ילך ויחמיר . ועם כל הכבוד לעצמאותנו , ארה"ב היא עדיין 
מוקד ביטחונה החשוב ביותר של ישראל , אחרי צה"ל . מסיבה זו ומסיבות אחרות 
יש לא מעט שרים בליכוד הסוברים שצריך היה להשיב בחיוב ליוזמת בייקר ולהתחיל 
בתהליך הידברות שיוריד מישראל את הלחץ הבין - לאומי ואת הסכנה להעמקת מעשי 
האיבה . רק ביום ששי שעבר אמר דן מרידור בראיון גדול ל"הצופה " , כי נוסחת 
בייקר היתה הישג מדיני חשוב לישראל משום שדיברה על משלחת שתהיה מורכבת פורמלית 
מתושבי יש"ע . לדעת מרידור , גם היום עלינו למצוא את בן השיח שידבר בשם 
מיליון וחצי הפלשתינאים ולהיכנס עמו למו"ם . לוי שר החוץ יכול למצוא שותפים 
שיעמדו עמו נגד לוי המחשק . השאלה היא מה הקו שיבחר . דוד לוי הוא פוליטיקאי 
עם הרבה כיווני אוויר . כמי שרוצה להיות ראש הממשלה , הוא צריך לעמוד בתחרות 
הקיצוניות עם שרון . כמי שרוצה לשמור על שלמות הקואליציה של הממשלה הנוכחית 
לא ירצה להרגיז את התחיה ואת צומת במתינות יתר . כמי ששואף להשיג רוב במרכז 
הליכוד , יפעל לבטא את קונסנסוס " העם " . כמי שרוצה להצליח כשר חוץ ( 
ולא להיות נושא לבדיחות ) , יזדקק למעוף ולגמישות כדי להביא לפריצת דרך 
דרמטית מהמבוי הסתום . יכולתו לעשות את כל הדברים הסותרים הללו ולהישאר פוליטית 
בחיים היא שתקבע אם יש לו לדוד לוי באמת כושר תפיסה של מנהיג בסדר גודל 
לאומי . 
