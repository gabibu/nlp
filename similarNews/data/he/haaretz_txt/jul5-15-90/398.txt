שטוקהולם ( ע"ר וע"ץ ) . מטוס הנוסעים הסובייטי , שנחטף לשוודיה על ידי 
צעיר חסר נשק ביום חמישי , חזר לבריה"ם על נוסעיו וצוותו כך מסרו פקידים 
בנמל התעופה ארלנדה שליד שטוקהולם . המשטרה מסרה כי החוטף , שאיים על הצוות 
כי יש לו פצצה בתיקו , נעצר והוא מוחזק בכלא . כתב אישום יוגש נגדו בקרוב . 
היתה זו החטיפה השמינית של מטוס חברת התעופה הסובייטית " אירופלוט " מאז 
ה9 ביוני . החוטף סיפר למשטרה השוודית כי קיבל צו גיוס לצבא ולכן ביקש להימלט 
מבריה"ם . יו"ר איגוד הטייסים השוודי אמר כי מסע החטיפות יימשך , אם השלטונות 
השוודים לא יסגירו את האחראים לחטיפה לבריה"ם . השלטונות הסובייטים אכן 
ביקשו את החזרת שני החוטפים הראשונים , אולם אלה ביקשו רשות להישאר בשוודיה . 
