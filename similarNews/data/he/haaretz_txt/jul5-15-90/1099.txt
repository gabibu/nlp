( ע ) . " נטל המסים בישראל עדיין גבוה . כוונתי למדרגות המס ולאו דווקא 
לתקרת המס . לא אתמוך בהעלאת מסים כפתרון לבעיות המשק . יש להמשיך בהורדת 
המסוי הישיר " אמר ביום חמישי שר המסחר והתעשייה , משה נסים , בהופיעו 
בפני חברי פורום הביטוח בתל - אביב . השר הטעים , כי הבעיה המרכזית כיום 
היא נושא התעסוקה , וכדי ליצור מקומות עבודה נוספים במשק , יש למשוך משקיעים . 
יש לעשות זאת באמצעות חוק עידוד השקעות הון , הוסיף השר . בהקשר זה אמר 
נסים : " אין היום מגמה להחליף את חוק עידוד השקעות ההון . אולי ניצור 
מסלולים נוספים לעידוד השקעות הון . יש להוריד מסים ועלויות עבודה וריבית 
במשק . כל אלה נחוצים לעידוד המשק והמרצתו " . נסים מתח ביקורת על הבנקים , 
וכינה את התנהגותם שמרנית . לדבריו , דרישתם לבטחונות כנגד קבלת אשראי 
מעכבת יוזמות עסקיות גדולות כקטנות . לגבי עסקים קטנים , אמר נסים , כיום 
המצב בלתי אפשרי בגלל מדיניות הבנקים . הממשלה , לדבריו , תאפשר ליזמים 
לפעול במסגרת מפעלים קטנים , ותציע להם אשראי שלא כנהוג היום . השר נסים 
אמר כי בעיית התעסוקה חריפה וגוברת עם בוא העולים . בזמן כזה , הוסיף , 
מותר להפר כללים ועקרונות . " העלייה שבאה ארצה כיום היא אוהבת עבודה . 
צריך להגביר את הפעילות המשקית על ידי הרחבת מפעלים קיימים והגדלת הייצוא " , 
הוסיף השר . הפריון , שעלה בשנה שעברה ב%3 , מפגר עדיין אחרי הפריון באירופה , 
שעלה ב%5 , אמר השר . הוא התריע על העובדה שבישראל מועסקים כ000 , 21 עובדים 
זרים , כאשר יש כ000 , 09 דורשי עבודה . " יש לשנות את מדיניות תשלום 
קצבת האבטלה והעסקת זרים " , אמר . 
