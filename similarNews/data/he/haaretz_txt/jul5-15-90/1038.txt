רבת - עמון ( ע"ץ ) . נסיך הכתר של ירדן , חסן אבן - טלאל , אמר אתמול 
בלונדון , כי הוא חושש שבעיית המים תהיה הסיבה למלחמה הבאה במזרח התיכון . 
בנייתו של סכר על נהר הירמוך , על גבול ירדן - סוריה - ישראל , נתקלת בקשיים , 
בגלל חוסר האפשרות להגיע להסכמה בין המדינות על חלוקת המים . הסכר , שהיה 
אמור לקלוט כ022 מיליון מטרים מעוקבים של מים מדי שנה , אמור לקום בעיירה 
הירדנית מאקארם , הגובלת עם סוריה , ונמצאת במרחק של עשרה קילומטר מזרחית 
לגבול עם ישראל . ראש הממשלה הירדני , מודאר בדראן , טוען כי ישראל מונעת 
את הקמת הסכר , מאחר שהיא מסרבת להסכים למכסה שהוקצתה לה לפני כ04 שנה , 
במסגרת תכנית גונסטון . סירוב זה , אמר בדראן , גרם לבנק העולמי להקפיא 
את מימון הפרויקט , ולקבוע שהכספים יופשרו רק לאחר חתימת הסכם בין המדינות 
על חלקם במי הנהר . מקור דיפלומטי מערבי העריך , כי בלתי אפשרי היום להביא 
להסכמה כזאת , מכיוון שסוריה הקימה כבר 82 סכרים על הנהר , ומצד שני עלו 
תצרוכת המים של ישראל וירדן באופן משמעותי . מומחים ירדנים טוענים , כי 
ישראל רוצה לקלוט את מי הירמוך והליטני , כדי להגביר את מקורות המים שברשותה . 
המומחים מציינים , כי מי הירמוך מהווים את האפשרות היחידה שיש לירדן להגביר 
את הספקת המים לחקלאות . ניצול מים אלו יאפשר לירדנים להכפיל את שטח האדמה 
החקלאית המעובדת . 
