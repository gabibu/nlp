גדעון אלון חזר במאמרו " עיזבונות בידיים ציבוריות " ( " הארץ " , 6 . 
52 ) על טענה לא נכונה , שבעבר כבר ענינו עליה כמה פעמים בתקשורת . ועדת 
השרים לקביעת ייעודם של עיזבונות לטובת המדינה , מעולם לא הקצתה כספים כלשהם 
למימון רכישת הבית ברובע הנוצרי במזרח ירושלים . הוועדה הקצתה 5 . 7 מיליון 
שקל למטרה מוגדרת " שימור אתרים ונכסים לאומיים במזרח ירושלים " . יש לציין , 
כי האתרים והנכסים הלאומיים שלשימורם ישמשו 5 . 7 מיליון השקלים עדיין לא 
נקבעו , ולכן לא נמסר עוד לאף גורם הסכום , או חלק ממנו . דוברת משרד המשפטימבמאמר 
לא נכתב שוועדת השרים לענייני עיזבונות החליטה להקצות את כל 5 . 7 מיליון 
השקלים למימון רכישת הבית ברובע הנוצרי . נאמר בו במפורש , שהוחלט להקצות 
את הסכום ל"שימור אתרים ונכסים לאומיים במזרח ירושלים " , כשהכוונה המעשית 
היא לייעד את הכסף בשלב מאוחר יותר לרכישת הבית ברובע הנוצרי באמצעות חברת 
" הימנותא " . קפמאביגחן - חן לתום שגב , שפירגן לי במדורו " כתב זר " 
על ספרי " מול המראה האכזרית " . ( " הייסטינגס לראשות הממשלה " , " הארץ " , 
6 . 22 ) . לו הייתי יודע שיקשור לי כתרים כאלה , בוודאי הייתי כותב 
את הדברים שהוא מייחס לי . לצערי הרב , מרבית הדברים שהוא ציטט לא נכתבו 
ולא נאמרו על - ידי מעולם . תום שגב אומר , שבספרי אני מציג את עצמי כמועמד 
לראשות הממשלה הבאה , ושאני מצטט שיר של אלתרמן לביסוס תביעתי . לא היה 
ולא נברא . הדברים לא מופיעים בספר וגם לא נרמזים בו , ואילו הציטוט משירו 
של אלתרמן בא לבסס את המשפט המסיים של ספרי , האומר : " בתוך הצעירים , 
בני האדמה הזאת , צומחים ממשיכי דרכו של בן - גוריון " . תום שגב כותב : 
" בר - זוהר חושב שיש דמיון בין בן - גוריון ליאסר ערפאת " . הוא מתבסס 
על משפט בספרי האומר : " הדמיון בין תורת השלבים של הפלשתינאים ובין זו 
שלנו הוא מצמרר " . רק מי שחונן בדמיון מפותח יכול לראות במשפט זה השוואה 
בין דוד בן - גוריון ליאסר ערפאת . שגב אומר , שאני מדמה את " נערי ערפאת " 
ל"נערי פרס " . להד"ם . בספרי אני שולל בחריפות את מעשיהם של נערי ערפאת 
ומעתיר שפע של תשבוחות על נערי פרס , שעשו מעשים גדולים למען המדינה . 
הוא כותב : " היתה לו ( לבר - זוהר ) פגישה חשאית עם איש אש"ף " . גם 
זו לא אמת . כתבתי במפורש שנפגשתי עם מנהיגים פלשתינאים מתונים . שגב גם 
מצליף בי בשנינות על המשפט שבו אמרתי : " אני יודע שאם אשווה את הכיבוש 
הישראלי עם כל כיבוש אחר במהלך המאה הזאת , תוצב ישראל בראש הרשימה כהוגנת 
וכאנושית ביותר " . משום מה הוא שכח לצטט את המשך המשפט , האומר : " אולם 
עובדה זו אינה מעניינת את העולם , שדורש מאתנו הרבה יותר , ובצדק , על 
שום היותנו מדינה של יהודים המבוססת על ערכים יהודיים " . לכך קוראים הוצאת 
דברים מהקשרם . עצתי לתום שגב : קרא מחדש את ספרי , והפעם בעיון . ירושלימקפמאביגמדוע 
מאבק ההישרדות הפרטי של פרס מעורר אי - נחת ודחייה גם בקרב אלה שנחשבו לתומכיו ? 
רוב הנוטשים את האיש בשעת חולשתו פועלים לפי הנורמה המקובלת של החשבון והפחד . 
רובם , אך לא כולם . הבעיה המהותית של שמעון פרס היא , שהוא מעולם 
לא נשאר נאמן לעצמו . למען קידום מטרותיו ושמירת מעמדו הקריב ללא היסוס 
את עמדותיו הישנות והפליא לנמק את החדשות . זוהי אולי תכונה מועילה לפרקליט 
ולמניפולטור פוליטי , אך לא למנהיג של מפלגה או אומה . פרס איבד את עולמו 
בדרך שבה ניסה להקים ממשלה בכל מחיר . כך הגיע למצבו הנוכחי , וכדי למנוע 
את הדחתו הוא מניף דגל של טענות יורידיות - פרוצדורליות , רק כדי לזכות 
בעוד שבוע , ואולי עוד שנתיים , של חסד . מדוע איש חכם ומנוסה כמוהו אינו 
מבין , שבדרך זו יאבד גם את הכתר וגם את הכבוד . אינני מציע לו להתפטר 
כדי לא להתבזות . להיפך , עליו לקום ולהשיב לרבין מלחמה . התמודדות כן , 
אבל לא על המשרה אלא על הדרך . הרי צודק חיים גורי , שכתב ב"דבר " שאין 
למעשה כל הבדל מהותי בין תוכנית השלום של רבין ושל פרס . אבל יש בכל זאת 
הבדל אחד מהותי : כשרבין אומר לא לאש"ף ולא למדינה פלשתינית אנו מאמינים 
לו . לא כך אצל פרס . אנו יודעים שהוא יודע שלא יהיה מו"ם , ובוודאי לא 
שלום , בלי אש"ף אך אינו מעז לומר זאת . אבא אבן קבע פעם , שאין זה נכון 
שממשלות נמנעות לקבל החלטות נבונות ואמיצות , אלא שהן עושות זאת רק לאחר 
שמיצו את כל יתר האפשרויות . אכן , נדמה שפרס מיצה כבר את כל יתר האפשרויות . 
האם יעמדו לו הכוח ואומץ - הלב להרים את דגל האמת הפוליטית שלו לא במליצות 
נבובות אלא בתוכנית שלום ריאלית כלומר משא - ומתן עם אש"ף . ייתכן מאוד 
שאף אם יעשה כן הוא יפסיד את המערכה הנוכחית , אך יציל את כבודו . ויותר 
מזה : במחיר נפילתו הוא יעניק שירות היסטורי למפלגתו ולעם , בכך שיפלס 
נתיב של מוצא מהמדרון המוביל אותנו למלחמה חדשה . המנהל האקדמי של המרכז 
לשלומקפמאביגברצוני להגיב על ידיעה מאת אלי אלעד , שכותרתה " מהנדסי אווירונאוטיקה : 
תחנת הממסר בערבה תשתק מערך גיוס המילואים " ( " הארץ " , 7 . 1 ) . 
מסמך חוות - הדעת הדן בהשלכות שידורי התחנה על הבטיחות התעופתית באזור הערבה 
נמצא עדיין בשלבי בדיקה פנימית . פרסומה של חוות - הדעת , שטרם אושרה על - 
ידי הנהלת הלשכה , נעשה שלא בידיעתה ושלא על דעתה . עם זאת , הלשכה מתייחסת 
בכובד ראש לשאלות כבדות המשקל שהועלו בחוות - הדעת של יו"ר אגודת מהנדסי 
האווירונאוטיקה שבלשכת המהנדסים , אינג דן לזר . הלשכה תבקש את התייחסותם 
של הנוגעים בדבר לאותן שאלות , בתום הבדיקה המקצועית . יו"ר לשכת המהנדסים 
והאדריכלים בישראלקפמאביגכעיתון הידוע ביחס של כבוד לחריגים ולאדם , התפלאנו 
על שנירה רוסו השתמשה במדורה " סודות מן המטבח " בכינוי מונגולואיד ככינוי 
של גנאי ולעג ( מוסף " הארץ " , 6 . 22 ) . כהורים לילדים שנולדו עם 
תסמונת דאון , נפגענו מאוד מהזלזול והפגיעה בילדינו . ילד מוכה גורל אינו 
נושא להתבדחות . אגודת ית"דנירה רוסו והמערכת מביעים צער על השימוש בכינוי 
זה . קפמאביגבתגובה לכתבתו של יהודה שרוני " חברת הנפט הלאומית ביזבזה 6 
מיליון דולר על עבודות סייסמיות למרות ביקורת קשה " ( " הארץ " , 7 . 
3 ) , אני מבקש לציין שאין ולא היתה לי כל ביקורת על העבודות הסייסמיות 
של חנ"ל , וממילא גם לא השמעתי את " ביקורתי " בפני מנכ"ל החברה או הדירקטוריון . 
בניגוד לנאמר בכתבה , מאוד מקובל עלי שיש לבצע עבודות סייסמיות נוספות 
באזור ים המלח , גם אם הן כרוכות בהוצאת כספים נוספים . אני מביע את פליאתי 
על פרסום הדברים , שפגעו בי וברבים אחרים שעבודתם נעשית באמונה ובמסירות . 
