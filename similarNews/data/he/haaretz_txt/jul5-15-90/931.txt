דובר ממשלת פולין הודיע אתמול , כי כיוון שמערב - גרמניה מסרבת לדון בהסכם 
גבולות בין המדינות לפני האיחוד , ביקשה פולין מארבעת המעצמות שלא לוותר 
על מעמדן בגרמניה , עד שהסכם כזה ינס לתוקף . " פולין חוששת , כי שאלת 
הסכם הגבול לא תוסדר עד לאיחוד " , אמר דובר מטעם משרד הפנים הפולני . " אנו 
מציעים , לפיכך , לוח - זמנים להסכם , על - פיו הוא ינס לתוקף לפני הפסקת 
זכויותיהם ואחריותם של ארבעת המעצמות על גרמניה " . פולין מעוניינת בהסכם 
גבול עם גרמניה , כדי לשמור על גבולותיה לאחר המלחמה , הכוללים שטחים נרחבים 
שהיו שייכים קודם לכן לגרמניה . בון טוענת כי הסכם כזה יכול להיחתם רק בידי 
הפרלמנט של גרמניה המאוחדת . פקידים ממשלתיים בבון אמרו אמש , כי הדרישות 
של פולין להסכם שיעניק ערובות לגבול האודר - נייסה אינן ניתנות כנראה לביצוע , 
אם כי הן " מובנות " . חוגים שמרניים ולאומנים בגרמניה מסרבים לקבל את הגבול 
שהותווה לאחר מלחמת העולם השנייה , ושהביא לסיפוח שטחים גרמניים גדולים 
לפולין . בתוך כך מתח שר ההגנה המזרח - גרמני , ריינר אפלמן , ביקורת על 
" אלה הסבורים כי שייכות גרמניה לנאט"ו היא עובדה סופית " . בראיון שפורסם 
אתמול בידי סוכנות הידיעות המזרח - גרמנית , אמר אפלמן , כי הוא מתרשם 
בימים האחרונים " שרבים מתייחסים לחברות גרמניה בנאט"ו כאל עניין סופי " . 
הוא אמר כי הדבר גורם לו " לחשוש שלא ילקחו בחשבון הדאגות והאינטרסים של 
שכנינו במזרח " . לדבריו , הפרלמנט של גרמניה המאוחדת הוא זה שיצטרך להכריע 
בשאלה , ואסור שההצבעה תיקבע רק על - פי האינטרסים הגרמניים ותחושת הלאומיות 
הגרמנית . " הצטרפותה של גרמניה לנאט"ו תלויה בכך שהברית תנטוש את האסטרטגיה 
הנוכחית שלה . מכל מקום , אסור שהשטח הנוכחי של מזרח - גרמניה יהווה חלק 
מהמפקדה הצבאית של נאט"ו " . עובדים זרים במזרח - גרמניה השתלטו אתמול למשך 
שעות אחדות על משרד הכלכלה במזרח - ברלין , כדי לדרוש הגנה מקצועית מצד 
הממשלה והפסקת ההתנכלויות האלימות כלפיהם . נציגים של הממשלה הבטיחו לנציגי 
העובדים , כי הם יקבלו הגנה דומה לזאת שממנה נהנים אזרחים מזרח - גרמנים . 
בינתיים החליטה אתמול הממשלה על שורה של אמצעים למניעת ספסרות מחירים , 
שהתפשטה במימדים גדולים מאז הוחדר המארק המערב - גרמני למדינה הקומוניסטית 
לשעבר . הממשלה גם השתלטה באופן זמני על 06 אלף חשבונות בנק של יחידים וקבוצות , 
שבעליהם חשודים בניסיון להונות את השלטונות בעת החלפת המטבע . 
