) . מחיריהם של 62 מוצרים תעשייתיים הנמכרים במצרים ייקבעו מעתה באופן 
חופשי ע"י יצרניהם , בהתאם לחוקי הביקוש וההיצע , כך הודיע משרד התעשייה 
המצרי . סוכנות הידיעות הצרפתית מוסרת , כי המחירים של מוצרים אלה , שלא 
היו מסובסדים , נקבעו בעבר בהסכמה עם משרד התעשייה . מדובר במוצרים של 
המגזר הציבורי והמגזר הפרטי כאחד . בין 62 המוצרים נמצאים מאווררים , רדיאטורים , 
יוטה , צמר גפן רפואי , שימורים מסוימים וגם קטנועים , מכוניות מסחריות 
וסמי - טריילרים . ההחלטה נתקבלה ע"י שר התעשייה , מוחמד עבדל וואהאב , 
במסגרת המדיניות הממשלתית החדשה של ליברליזציה בכלכלה המצרית , בהתאם להמלצות 
קרן המטבע הבין - לאומית . מצרים מנסה זה שנתיים להגיע לכלל הסכם עם קרן 
המטבע , כדי שתוכל להשיג את פריסת חובות - החוץ שלה . באותו הקשר כבר הועלו 
בחודשים האחרונים במידה ניכרת מחיריהם של מצרכים בסיסיים אחדים ביניהם סוכר , 
אורז , שמן וקמח , כתוצאה מצמצום או ביטול הסובסידיות הממשלתיות . 
