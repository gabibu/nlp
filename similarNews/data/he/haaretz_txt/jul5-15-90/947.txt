קהיר ( ע"ם ) . העיתון המצרי " סאות אל - ערב " מוסר כי מקורות דיפלומטיים 
יודעי דבר הכחישו באופן מוחלט את " דבריהם של חוגים פוליטיים בתוך פלשתין 
הכבושה " בדבר אפשרות לעריכת מפגש קרוב בין הנשיא חוסני מובארק ויצחק שמיר . 
המקורות הוסיפו כי ידיעות אלו משוללות כל יסוד , בייחוד מאחר שההנהגה המדינית 
המצרית אינה מוכנה לקיים מפגש כגון זה , " נוכח איומי ישראל על מדינות 
ערב , ומדיניות הדיכוי שהיא נוקטת נגד הפלשתינאים באדמות הערביות הכבושות " . 
המקורות הדגישו כי קיומה של פגישת פסגה מצרית - ישראלית מותנה בהתקדמות מורגשת 
בתהליך השלום , " שתבשר קץ לעקשנות הישראלית ותפסיק את חיסולם של הפלשתינאים " , 
ובראיות שישראל חוזרת בה מכל הצהרותיה , המאיימות על הביטחון הלאומי הערבי . 
החוגים הדיפלומטיים הערביים בקהיר גינו את תוכניתה של ממשלתו החדשה של יצחק 
שמיר , על " עוינותה לתהליך השלום והתעקשותה להמשיך בחלומותיה על הקמת 
ישראל הגדולה " . חוגים אלו ציינו , כי תוכניתו של שמיר נחשבת לאבן הבוחן 
העיקרית לבחינת הממשל האמריקאי ורצונו בשלום . לדברי אותם חוגים יכול הממשל 
האמריקאי בהנהגת בוש לנקוט יותר מדרך אחת , כדי לחייב את ישראל לסגת מתוכניותיה . 
" בראש ובראשונה יכול הממשל להקפיא את 004 מיליון הדולרים שהחליט להעניק 
לאויב הישראלי , כדי לסייע לו בהגירה היהודית הסובייטית לפלשתין הכבושה . 
מענק זה עומד בסתירה מוחלטת לעמדת הממשל האמריקאי , שדרש מהאויב הישראלי 
ערבויות , שלא יישב את המהגרים באדמות הערביות הכבושות " . כן מסרו המקורות 
שמצרים החליטה להמשיך בהתייעצויותיה עם הממשל האמריקאי בנוגע לנקודות המחלוקת 
עם ממשלת ישראל החדשה . 
