איקיקה קוברת את מתיה : תהלוכה גדולה , שבראשה צעדו חמישה שרי ממשלה , 
חלקה כבוד אחרון ב71 ביוני ל41 מיליטנטים של מפלגות שמאל , בני העיר שבצפון 
המדינה . היו אלה 41 " נעלמים " , שפסקו להיות בחזקת נעדרים רק לאחר שנחפרו 
והוצאו הגופות בבית קברות חשאי שבו נטמנו כמה עשרות גוויות ; 41 קורבנות 
שזוהו על ידי בני משפחה 61 שנים לאחר שהוצאו להורג בידי הצבא במחנה המעצר 
לשעבר בכפר הסמוך פיסאגואה . העבר שנחפר יחד עם הגוויות מרעיל מחדש את החיים 
הפוליטיים בצילה . כוחות הקרקע של הצבא , שנגדם מכוונת אצבע מאשימה בעקבות 
הגילוי , מתבצרים מאחורי האמתלה הרשמית שהעלו מאז ומתמיד להפיכת 3791 , 
ושבאי - אילו הבדלי דקויות אומצה בידי מפלגות הימין : המשטר " המרקסיסטי " 
בראשות סלוודור איינדה דירדר את המדינה למצב של " מלחמה פנימית " , ואי 
לכך " השכנת השלום " שבוצעה בידי כוחות הצבא לא יכלה שלא להיות כואבת . 
טיעון הצבא אינו מעורר אלא זעם בשורות הקואליציה : " האם אפשר לכנות טבח 
של אזרחים חסרי נשק מלחמה ? " שאל קלודומירו אלמיידה , ממנהיגי המפלגה 
הסוציאליסטית . הנשיא פטריסיו איילווין , חבר המפלגה הנוצרית דמוקרטית , 
היה מעדיף לפתוח דף חדש ולהתעלם מהעבר . אבל הוא חייב להתייצב מולו בדרך 
זו או אחרת מאה ימים לאחר שקיבל לידיו את השלטון . " רק האמת תאפשר פיוס 
לאומי " , נאמר אפילו במצע הבחירות של הקואליציה הנמצאת כיום בשלטון והמונה 
מפלגות מרכז - שמאל . " האמת היא מעוזנו " , מוסיף אנריק קוריאה , דובר 
הממשלה . כך אפוא , על אף הסכנה לעורר את רוגזו של הצבא , הקים הנשיא ועדה 
של " נכבדים " ו"אישים בעלי שם " , שמתפקידה למסור עד סוף השנה דו"ח על 
הפרות זכויות האדם שבוצעו בזמן הדיקטטורה של פינושה . לאחר שאנשי הצבא הביעו 
בפומבי את מורת רוחם , נמחה חיוכו הנצחי של פטריסיו איילווין , ובפגישה 
בארמון הנשיא במונדה נתן לפינושה להבין כי יש גבולות מוסדיים שמהם אי אפשר 
לחרוג . הצבא , הזכיר לו , אינו גוף מקבל החלטות , ואסור לגנרלים לחלוק 
בדרך כלשהי על החלטות הרשות המבצעת . החיים המשותפים של איילווין ופינושה 
יעמדו , כפי שהיה אפשר לצפות , בסימן מרירות , מתיחות ואי ודאות , אף 
כי שניהם משתדלים לשמור על כללי אדיבות בסיסיים . פינושה , הרמטכ"ל , 
אינו מראה כל סימן כי בכוונתו להיענות לקריאות מפלגות השמאל להתפטר , שגברו 
מאז שהתגלו הגוויות בפיסגואה . הוא אומר כי הישארותו תסכל סכנה של טיהור 
בצבא ותגרום הקצנה ימינה של קצינים צעירים . לא זו בלבד שתדמיתו של פינושה 
אינה זוהרת באור יקרות בעיני רבים מבני עמו מעמדו של השליט לשעבר גם נחלש 
בשל עריקתם של מפקדי צבא אחרים . שכן הצי אמנם נתן בפני איילווין ביטוי 
דיסקרטי לדאגתו לדרך שבה מטפלת הממשלה בנושא זכויות האדם , אך הקרבינרים 
וחיל האוויר הביעו שביעות רצון . הגנרל מתאי , מפקד חיל האוויר , שנחשב 
תמיד אחד הקצינים הדמוקרטיים והפתוחים , הודה בפומבי שאנשיו ביצעו הוצאות 
להורג והסכים להופיע בפני " הנכבדים " . רבים בקואליציה הריעו להבעת " החרטה 
שלו " . אולם נותרה עדיין בעייה טעונה חומר נפץ : האם האחראים לדיכוי יועמדו 
לדין , או שמא ייהנו מחוק החנינה שאישרה הכת הצבאית ב8791 ? לנוכח העובדה 
שפשעי מלחמה אינם בני חנינה , אין לפסול אפשרות זו . ומה יקרה אם המערכת 
המשפטית , האזרחית והצבאית כאחד , לא תחרוג מצביעותה ומשיתוף פעולה שבשתיקה 
עם הצבא שהיו מסימני ההיכר שלה ? קבוצות השמאל הקיצוני החמושות אינן מייחסות 
חשיבות לתשובות על שאלות אלה . " החזית הפטריוטית על שם מנואל רודריגז " 
ו"הכוחות המהפכנים לאוטרו " , המתאמות כיום את פעילויותיהם , הגבירו את 
מאמציהן להתנקש בחייהם של אנשי שירותי הביטחון לשעבר ולא אחת הן מצליחות 
בכך . " אנחנו מיישמים את הצדק העממי " , אומרים פעילי השמאל הקיצוני . 
עם זאת התנקשויותיהם במחאה על החסינות שממנה נהנו אנשי הצבא והמשטרה הן 
תופעה מוגבלת . אמנם , 61 שנות הדיקטטורה הן דף שקשה לפסוח עליו , אבל 
בהעדר פיוס לאומי , רוח של פשרה עומדת על סדר היום של הממסד , והדבר איפשר 
לאיילווין ולממשלתו לצבור הצלחות ראשונות ( בתחומים פחות רגישים מזכויות 
האדם ) . כך , חתמו הממשלה , המעסיקים והאיגודים המקצועיים על הסכם לעידכון 
שכר המינימום וקצבאות המשפחה . הסכם שני המכניס שינויים בחוקי העבודה יאושר 
בקרוב . חוגי עסקים יכולים לחזור לשאננותם : ההתפוצצות החברתית חלום הסיוטים 
שלהם לא קרתה . לא זו בלבד שהממשלה לא קוממה נגדה את אנשי העסקים , היא 
הוכיחה כי לא פחות מהמשטר הצבאי היא מסוגלת להפעיל יד קשה ולנקוט אמצעים 
מחמירים בכל הקשור לניהול הכלכלי . ששה חודשי הסתגלות מוניטרית הכריעו ככל 
הנראה התחממות יתר קוניונקטורלית . האינפלציה ירדה שוב לקצב שנתי של % 52 , 
והגידול הכלכלי שהוחזר לשיעור סביר יותר מאשר בשנים הקודמות ישאר ככל הנראה 
% 3%4 . לנוכח העובדה שתקציב השנה השוטפת שקבע המשטר הצבאי לפני העברת השלטון 
מצומצם במיוחד , הציליאנים המקופחים ביותר ( שליש מהאוכלוסייה ) אינם 
יכולים לצפות לשיפור מהיר בתנאי חייהם . עם זאת , רפורמה פיסקלית שאישר 
הפרלמנט , הודות לתמיכת המפלגה השמרנית העיקרית " התחדשות לאומית " , תביא 
למדינה ב1991 כמה מאות מיליוני דולר הכנסות נוספות : מתת שתאפשר לממשלה 
לפתוח בתוכנית חברתית לקראת מסע הבחירות . הנשיא איילווין מתקדם בצעדים קטנים 
ובטוחים , אף כי אין הדבר לרוחם של אלו העומדים משמאלו שהיו רוצים כי השלטון 
יתקדם בזינוקים גדולים . הטענה היא , שהמציאות הפוליטית עדיין כופה את 
עצמה עליו . אנשי הצבא מוסיפים להטיל את צלם המאיים והימין , שלו רוב בסנאט , 
נהנה למעשה מזכות וטו על נושאי חקיקה . מוקדם מדי לדבר על הצלחה , ותחרות 
הורדת הידיים בין הנשיא והגנרל פינושה רק החלה . אולם משאל דעת קהל שנערך 
לאחרונה מעניק לאיילווין % 58 תמיכה , % 03 יותר מכפי שקיבל בבחירות לנשיאות 
בדצמבר שעבר . 
