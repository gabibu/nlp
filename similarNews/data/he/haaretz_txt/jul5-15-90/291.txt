סמיר חאלד ודיע אבו חננה מדמשק , וסאלם אברהים שיאש מטריפולי , עצורים 
בישראל מאז ה41 בפברואר השנה , בחשד לפיגוע בקצין צה"ל בדרום לבנון , ואינם 
זוכים לתנאים נאותים . כך טוענת עו"ד פמלה בטר מהאגודה לזכויות האזרח , 
במכתב לניצב אלברט מוספיה , מפקד המחוז הצפוני של משטרת ישראל . עו"ד בטר 
טוענת במכתבה , כי ביקור בבית המעצר בטבריה העלה שהשניים הוחזקו בצינוק 
במשך חודשיים וחצי , והוכו בזמן שהייתם בבית המעצר קישון . עד היום מתלונן 
העצור חאלד על כאבים בגבו וברגלו , שנגרמו בגלל המכות . בקשות השניים לראות 
רופא , לא נענו . על פי המכתב , לפני כחודש וחצי הועברו העצורים לבית המעצר 
בטבריה , ושם אינם זוכים לקבל קנטינה , סיגריות , ביגוד , עיתונים וספרים . 
עו"ד בטר שוחחה עם נציגת הצלב האדום , ולא ברור אם הארגון יטפל בעניינם 
של השניים . עו"ד בטר טוענת כי שני העצורים בגירים , ואילו בית המעצר בטבריה , 
בו הם מוחזקים , מיועד לקטינים . במכתבה ביקשה לדאוג שהעצורים יקבלו טיפול 
רפואי במידת הצורך , ויועברו לבית המעצר קישון , המיועד לבגירים . המשטרה 
השיבה לעו"ד בטר כי הנושא בטיפול . 
