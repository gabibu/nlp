( ע ) . " מעצר בית הוא בגדר מעצר המונע את חופש התנועה מן הפרט ומרתק 
אותו לד אמות ביתו . יש בו שלילת חופש הפרט , באותה מידה שקיימת שלילת 
החופש במעצר רגיל " , קבע אתמול שופט בית משפט המחוזי בחיפה , מיכה לינדנשטראוס , 
בעת שהורה לשחרר את המשורר והסופר שפיק חביב תושב הכפר דיר חנא , הנאשם 
בתמיכה בארגון טרור , ממעצר בית . חביב שוחרר ממעצר ב91 ביוני לאחר שנחקר 
על ידי המשטרה בחשד להפצת ספר שירים , ללא אישור הצנזורה . שופט השלום 
בעכו , איתן מגן , הורה לו להימצא במעצר בית . סניגורו עו"ד גרבוני ערער 
בבית המשפט המחוזי על ההחלטה בטענה שמעצר הבית שולל מהסופר את האפשרות לצאת 
לעבודתו כמנהל חשבונות . הסניגור טען עוד , כי בית משפט השלום הטיל מגבלה 
נוספת על החשוד , שלפיה הוא מנוע לפרסם את יצירותיו ללא קבלת אישור הצנזור . 
הוא ביקש לבטל את מעצר הבית בנימוק , כי ספר השירים שפרסם חביב בפברואר 
09 הוא קובץ שירים אשר פורסם בעיתונות הערבית במשך שנים . הסניגור טען עוד 
כי , אין לדכא את חופש הביטוי ואי אפשר למנוע ממרשו להמשיך בכתיבה . מה 
עוד , שלטענתו , מעצר הבית מונע ממנו את חופש התנועה ולא את חופש הביטוי . 
עוד טען , כי ביטול המעצר לא יהווה סיכון לשלום הציבור . א כוח המשטרה , 
פקד גולן , ממשטרת מרחב הגליל טען , כי נגד המשורר והסופר הוגש כתב אישום 
לבית משפט השלום בעכו שאמור להתברר בשלהי חודש זה . לטענת המשטרה , רוכזו 
בספרו שירים שבאים להמריד ולהתסיס ולפגוע ברשויות השלטון . בא כוח המשטרה 
גילה , כי הספר הועבר לבדיקת הצנזורה וגם זו חיוותה את דעתה שיש לשלול את 
מרבית שיריו . המשטרה ביקשה , לחילופין , לאפשר לנאשם להמשיך בעבודתו 
כמנהל חשבונות , אך למנוע ממנו , בצו בית המשפט , השתתפות בערבי שירה 
והסברה שעלולים לפגוע במרקם היחסים בין יהודים וערבים . השופט לינדנשטראוס 
ציין בהחלטתו כי לא השתכנע בצורך החיוני לעצור את המשורר במעצר בית . 
