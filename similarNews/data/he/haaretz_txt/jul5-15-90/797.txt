אין זה סוד שקרן הלייזר תתפוס מקום של כבוד בכלי הנשק השונים בעתיד . מראות 
דמיוניים מעולם הסרטים ( כמו מלחמת הכוכבים וכו ) מתממשים אט אט לנגד 
עינינו וצבאות שונים בעולם הקימו בשנים האחרונות צוותים של אנשי מקצוע להתמודד 
עם סוגי נשק אפשריים אלו . גם בישראל אין מפגרים אחר ההתפתחויות הטכנולוגיות 
האחרונות ובמסגרת חיל החימוש בצה"ל שוקדת זה כמה שנים מהנדסת , שעלתה לישראל 
מברית המועצות לפני 71 שנים , על פיתוח מערכות בקרת אש שונות . המהנדסת , 
קלרה רשקוביץ , אזרחית עובדת צה"ל ( 14 ) , היא ראש צוות אופטיקת בקרת 
אש במפקדת חיל חימוש ראשי . באחרונה היא זכתה בכמה פרסי הצטיינות על עבודתה 
המסורה . בימים אלה מסייעת רשקוביץ , ביחד עם ילדיה , בקליטה ישירה 
של העולים החדשים מברית המועצות , והיא אחת הדמויות שנבחרו לתאר את פעילותו 
המגוונת של חיל החימוש בצה"ל , החוגג בימים אלו את יום החיל השנתי שלו . 
בחיל החימוש נחשבת רשקוביץ לאחת הנשים הבודדות בחיל שהגיעה לתפקיד כה בכיר , 
הדורש סמכות טכנית ומקצועית . את ניסיונה הרב היא מחלקת עם צוות מהנדסים 
ובעלי מקצוע שונים העובדים תחת פיקודה , והמדברים בזכות יושרה , צניעותה 
ומוסר העבודה הגבוה שלה . רשקוביץ , ילידת צרנוביץ שבמזרח אוקראינה , 
היא בת למשפחת לוחמים : אביה היה בין חיילי הצבא האדום שהשתתפו בקרבות על 
סטלינגרד , שם גם נפצע . שנים רבות ביקש לעלות לישראל , אך בקשתו נדחתה . 
את לימודיה האקדמיים עשתה רשקוביץ במגמת אופטיקה במחלקה לפיסיקה באוניברסיטה 
של צרנוביץ . את התואר השני , מהנדסת אופטית , השיגה במכון לחקר האוקיינוסים 
בלנינגרד . אחר סיום לימודיה , בראשית שנות השבעים , החלה לעבוד בבית 
חרושת לייצור מכונות חקלאיות , ובאותה עת הגישה יחד עם בעלה בקשה לעלות 
לישראל . ביום שבו הוגשה הבקשה , חצי שנה לאחר תחילת עבודתה , פוטרה 
קלרה רשקוביץ ממשרתה . רק באוקטובר 3791 , ביום פרוץ מלחמת יום הכיפורים , 
קיבלו בני המשפחה את האישור לעלות לישראל . לדבריה , דווקא ביום זה 
נתנו השלטונות אישורים רבים , בתקווה שחלק גדול מהמבקשים יוותר עליהם בגלל 
המלחמה בישראל . רשקוביץ הגיעה לישראל עם בעלה ובתה התינוקת ונשלחה מיד ללמוד 
עברית באולפן בבאר שבע . זמן קצר לאחר מכן נפגשה במקרה עם ארקדי טימור , 
מפעילי התאחדות עולי ברית המועצות בישראל מווותיקי חיל החימוש , ששמע 
על התמחותה בתחום האלקטרואופטיקה והפגיש אותה עם אחד הקצינים הבכירים בחיל 
החימוש שעסק בכך , תא"ל טוביה מרגלית , לימים קצין חימוש ראשי וכיום יו"ר 
עמותת חיל החימוש . מהפגישה עם תא"ל תרגלית ועד לקבלתה כאזרחית עובדת צה"ל 
היתה הדרך קצרה ביותר ותוך פחות משלושה חודשים מאז עלייתה מצאה קלרה רשקוביץ 
לשמחתה תעסוקה בחיל החימוש בצה"ל . כיום היא אחראית על פיתוח המערכות בתחום 
האלקטרואופטיקה ובקרת האש בכלי הנשק השונים בחילות היבשה . היא עוסקת במערכות 
אלו משלבי הפיתוח ועד לפעילות המבצעית בשטח . " אני מקבלת את הדרישה המבצעית , 
כותבת את האפיון הראשוני , את ההגדרה הטכנית של המערכת , מנסה לאבחן 
את הציפיות מהמערכת בהתאם לתנאי הסביבה שהמערכת צריכה לעמוד בה , ולאחר 
מכן מתחיל שלב הפיתוח , הממומש בעיקר במפעלים אזרחיים וצבאיים בארץ ובחו"ל , 
שאנו בחיל חימוש מפקחים עליהם . אני והצוות שלי עוקבים אחר כל שלבי הפיתוח , 
בודקים בזמן אמת את כל השרטוטים , מגדירים הנחיות לבדיקת הדגם ובוחנים 
את המערכת לכל פרטיה עד אישורה הסופי . לאחר שהמערכת יוצאת לשטח אנו ממשיכים 
לטפל בה מבחינת ההצטיידות והאחזקה " . רשימת ההישגים שלה כוללת אחריות לנושא 
ספרות ההדרכה לכלי נשק מסוימים . " כשהגעתי לחיל החימוש לא היתה ספרות 
כזו והתחלנו להפיק את מערכת ספרי ההדרכה הגדולים של החיל " , היא אומרת . 
היא נטלה חלק גם בפיתוחים שונים בתחום האופטיקה לטנקי המרכבה . " בינתיים 
אני מתקדמת בפיתוח מוצרים , כדי שלא ייגרם נזק לעיני החיילים מקרן הלייזר 
בעת שהם צופים במשקפות למשל " , היא מגלה . " את יתר הזמן אני מקדישה 
לקליטת עולים . משום שקלטו אותי יפה לפני 71 שנה אני מנסה לשלם על כך עתה 
ולעזור לעולים החדשים המגיעים עתה לישראל . אני יודעת שהדבר קשה להם ומנסה 
בכל דרך אפשרית להקל עליהם את החיים . כיום קשה למצוא עבודה ואני מנסה 
לנצל את הקשרים שלי בצבא כדי לנסות ולשלבם במקצועות שונים או בתחומים שבהם 
יוכלו לתרום " . גם בעלה של רשקוביץ עוסק בימים אלו בקליטת עלייה ואילו בחיי 
היום יום הוא משמש מנהל מחלקה במפעל ובימים אלה הוא יצא כשליח העלייה לברית 
המועצות . " אנו משפחה שמגוייסת לקליטת עלייה ואני מקווה שהעולים שאנו 
קולטים כיום יקלטו גם את האחרים . 
