" היועץ המשפטי לממשלה , יוסף חריש , הורה למשטרה להגיש כתב אישום נגד 
אייבי נתן , לפי סעיף 4 ( ח ) לפקודה למניעת טרור . אייבי נתן חשוד , 
כי קיים שוב מפגשים עם ראשי אש"ף , ובהם יאסר ערפאת , בתוניס לפני חודשים 
אחדים . חריש החזיר למשטרה את תיק החקירה בעניין זה , לצורך ההעמדה לדין . 
אייבי נתן הורשע לפני כשנתיים בבית משפט השלום ברמלה בגין פגישה קודמת עם 
נציגי אש"ף , ונידון אז לשישה חודשי מאסר . בפועל ישב בבית הסוהר " אייל " 
ארבעה חודשים , לאחר שמתקופת מאסרו נוכה שליש . כמו - כן תלוי ועומד נגדו 
עונש של מאסר על - תנאי של שנה , שנגזר עליו באותו משפט . מבחינת החוק , 
אם יחליט השופט לגזור עליו מאסר בפועל , הרי שהוא חייב להפעיל את עונש 
המאסר על - תנאי , אך אם יחליט אחרת , ניתן לו שיקול דעת בעניין זה . ב71 
במאי השנה נעצר אייבי נתן שוב , ונחקר במשטרה על מפגשים , שקיים במשך שבועיים 
עם ראשי אש"ף בתוניס בחודש מארס . תיק החקירה הועבר ליועץ המשפטי לממשלה , 
וזה החליט להעמידו לדין . 
