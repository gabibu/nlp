מדליות הארד , שהוענקו אמש לכדורגלני איטליה על המקום השלישי בדירוג הסופי 
של המונדיאל לאחר הניצחון 21 על אנגליה בבארי עוררו רק חיוכים מאולצים 
אצל המנצחים . לא היתה זו שמחה אמיתית . מבחינתם של המארחים היתה בכך בקושי 
רב אפילו חצי נחמה , ואולי דווקא המקום הרביעי של האנגלים נסך בהם גאווה 
רבה יותר . " משחק הגמר של העניים " , מנוצחי חצי הגמר , נערך גם אמש באווירה 
המקובלת שהעידה פעם נוספת על רצון לצאת ידי חובה . ואם היה בכל זאת משהו 
הראוי להערכה , היתה זו הריצה המשותפת בסיום של שחקני שתי הנבחרות עם פרחים 
בידיהם , סביב האיצטדיון . כי מה שאירע קודם לכן שיקף תחושת החמצה הדדית 
ולא טישטש אף לרגע את העובדה ששתי הנבחרות שיחקו אמנם בבארי אבל ודאי הרהרו 
כל העת על מה שיקרה הערב ברומא . חילופים רבים בהרכבים , והבכורה המאוחרת 
של כמה שחקנים בטורניר העולמי נתנו אותותיהם לאורך כל המשחק שדקות ההכרעה 
שלו היו רצופות משגים . איטליה יזמה ולחצה יותר אבל ייתכן שהיתה מוסיפה לתקוף 
עד אור הבוקר בלי להבקיע אילמלא השער הראשון שהוגש לה במתנה בדקה ה - 07 
על - ידי פיטר שילטון , במשחקו ה - 521 בנבחרת . לא היה זה משגה חמור כמו 
זה של השוער הקולומביאני רנה היגיטה נגד קאמרון , אבל חוסר הריכוז והרפיון 
לא הלמו שוער מנוסה כמו שילטון . הוא היסס לאסוף כדור פשוט שנח לרגליו ואיפשר 
לרוברטו באגיו לגנוב אותו מאחור תוך שהוא מוכשל על - ידי שילטון . סקילאצי 
הזריז הגיע ראשון אל הכדור התועה , חמק מניסיון הצלה של שילטון והספיק 
להסיט את הכדור אל באגיו אשר עקף כמה מגינים ובעט מתחת למשקוף השער החשוף . 
לכאורה היתה איטליה ראויה ליתרון הזה מפני שאולי בפעם הראשונה בטורניר הציגה 
כדורגל משוחרר ושוטף ושיחקה בלי לחץ , דבר שאיפשר אפילו לליברו שלה פרנקו 
בארזי לצאת סוף - סוף ממחבואו מאחור ולהצטרף להתקפה , תוך שהוא מביע אכזבה 
גלויה מהחמצות חבריו . אנגליה הגיבה כדרכה בתיקולים רבים וגם בכמה התקפות 
מתפרצות שבהן השיגה חצאי הזדמנויות לשערים . למרות שחסרה מאוד את התנופה 
וההעזה של הקשר המושעה שלה פול גאסקוין , בכל זאת איזנה את התוצאה בדקה 
ה - 08 : היה זה לאחר הקשתה משמאל של המגן טוני דוריגו ונגיחה מצוינת של 
דייוויד בלאט , כשהשוער זנגה הגיב בזינוק מאוחר מדי רק כשהכדור כבר היה 
ברשת . ואז , אולי כדי למנוע עוד עגמת נפש איטלקית , הוסיף השופט משגה 
נוסף על כמה טעויות שיפוט חמורות אחרות שכבר נעשו כאן בשפע בהופעות קודמות 
במונדיאל ושיבשו כמה ממישחקיו : סקילאצי והמגן האנגלי פארקר התנגשו בדקה 
ה - 58 ברחבה , בצורה שיגרתית למדי , כך שהשריקה לבעיטת 11 ם הפתיעה אפילו 
רבים מהשחקנים . סקילאצי עצמו בעט פנימה מהנקודה הלבנה והעלה את מאזנו 
האישי לששה שערים . איטליה ניצחה אבל לא היתה לה כל סיבה לחגוג . שני המאמנים , 
אזליו ויציני ובובי רובסון , ניצלו את האווירה הידידותית לכמה ניסויים 
ושינויי תיפקוד . אנגליה הציבה לראשונה בעורף את גארי סטיבנס ודוריגו , 
והתבססה על שלושה בלמים כשווקר צמוד בעיקר לסקילאצי ופארקר מנסה לשמור על 
באגיו , שהיה המסוכן בחוד האיטלקי וגילה שמץ מכישרונו האמיתי . אחרי השער 
הראשון ערך גם ניל ווב בכורה במונדיאל כשהחליף יחד עם וודל את מקמהון ורייט 
שנפצע . אצל האיטלקים ראינו לראשונה את הבלם צירו פרארה וכן את ויירקווד 
בהרכב הפותח . איטליה : זנגה , ברגומי , בארזי , פרארה , דה אגוסטיני 
( ברטי ) , מלדיני , ויירקווד , אנצלוטי , גאניני ( פרי ) , באגיו , 
סקילאצי . אנגליה : שילטון , גארי סטיבנס , רייט ( ווב ) , ווקר , 
פארקר , דוריגו , מקמהון ( וודל ) , פלאט , טרבור סטיבן , בירדזלי , 
לינקר . 
