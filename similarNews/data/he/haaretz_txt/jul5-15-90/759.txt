כתב השבועון " חדשות מוסקווה " , סרגיי וולוביץ , המבקר בארץ לצורך הכנת 
סדרת כתבות על קליטת יהודי בריה"ם בישראל , מעריך כי " ברית - המועצות 
לא תפסיק את הגירת היהודים לישראל " . וולוביץ אמר את הדברים בפגישה עם שר 
הקליטה , הרב יצחק פרץ . לדבריו , לנוכח הנסיבות בברית - המועצות , הדבר 
בלתי - מציאותי , " אלא אם כן יחול שינוי קיצוני בהלכי הרוח ובמדיניות 
הסובייטית " . וולוביץ מתכונן לנצל את ביקורו כדי לבדוק אם יש בסיס לידיעות , 
כי העולים מבריה"ם מופנים להתיישבות בשטחים . הוא נועד אתמול עם משפחות 
עולים מבריה"ם ביישוב תקוע ואמר , כי לא התרשם שהעולים מופנים להתיישבות 
בהתנחלויות שמעבר לקו הירוק . בפגישתו עם השר פרץ , הבהיר לו שר הקליטה , 
כי לישראל אין כל כוונה וכל עניין ליישב את העולים בשטחים . העיתונאי ממוסקווה , 
המשמש כראש דסק החוץ של " חדשות מוסקווה " , המודפס בשמונה שפות , קיבל 
משר הקליטה סקירה רחבה על אופי ואופן קליטתם של העולים . " משהותי הקצרה 
אצלכם אני למד , כי בישראל קיימת ביורוקרטיה מינימאלית . שעה אחת בלבד 
אחרי שעולה מגיע לכאן , הוא כבר אזרח ישראלי " , אמר וולוביץ . וולוביץ 
סיפר , כי התפעל לשמוע מהעולים שפגש במטוס מבודפשט לישראל , כי הם יודעים 
כבר היכן יתיישבו בישראל . כן נועד העיתונאי האורח עם יו"ר הנהלת הסוכנות 
שמחה דיניץ ועם סגן שר החוץ בנימין נתניהו . היום ייפגש וולוביץ עם שר הבינוי 
והשיכון אריאל שרון . 
