דרומה של תל - אביב נולד פארק חדש , " פארק הדרום " שמו , אח לפארק הירקון 
הצפוני הוותיק . שטח של יותר מאלף דונם קרקע חקלאית , הגובל בשכונת התקוה , 
שכונת הארגזים ושכונת ליבנה , ומשתרע עד לאפיקו של האיילון , הופך מערבוביה 
של שדות בור ומזבלות לאתר של בילוי ומנוחה . למען הדיוק , הפארק החדש יצא 
אל אוויר העולם כבר לפני שלוש שנים , ומאז כבר נוספו לו מדשאות , שבילים , 
ערוגות פרחים ואגמי מים . ברקע , במזרח , מתנשאת מזבלת חירייה , אלא 
ששכנות זו משתנה במהירות . מדי יום מתוספת אל התל שכבת אדמה , הקוברת תחתיה 
את שיירי האתמול . בסיור עם אדריכל הנוף יוסף סגל , מתכנן הפארק , אנחנו 
צופים מאחת הגבעות , שנוצרו תוך כדי עבודות התשתית , לעבר שני אגמים : 
הגדול ביניהם משתרע על פני 24 דונם ומשמש לסקי מים בכבלים , ואילו האגם 
הקטן , שגודלו 21 דונם , משמש לשיט בסירות - דוושה . מהקרקע שהוצאה בעת 
חפירת האגמים יצרו שלוש גבעות . תחילת פיתוח הפארק נעשתה ב06 דונם הגובלים 
במגורים , וכך התהווה אזור חיץ ברור . המקום , שהיה גל אשפה וגרוטאות 
מאולתר , החל לשמש את התושבים . עתה התרחב השטח ל002 דונם , שיושלמו עם 
חיבור המדשאות עד שפת האגם . גם גבולות השטח זכו לטיפול . נחל כופר שהוא 
תעלת מי גשמים ונוזלים אחרים שהתפתל דרך שטח הפארק , הוטה מזרחה , שם 
הוא נשפך אל נחל איילון . גם תוואי האיילון יוסדר , ולאורך הערוץ המיושר 
יותקנו מסלולי ריצה ורכיבה על סוסים . לאורכו יינטעו צמחים . בפארק נשתלו 
עצים רבים , בעיקר פיקוסים , עצי תות ושקמים , שיחים עמידים כגון אלת 
המסטיק , גרווילא4ה קהת עלים , ושיח ששמו סקבולה , העמיד גם בתנאי יובש 
ומליחות . עצי חושחש , תאנה , תות ושיזף , שגדלו פרא בשטח הפארק , נכללו 
בו , ועל משטחי הדשא המתפרסים בין שני האגמים נשתלו עצי דקל רבים מסוגים 
שונים . על אח ; ת הגבעות נשתלו חרובים ומצדה השני מתוכנן גן לימודי . 
כאן יודגמו מיני מטפסים שיכסו פרגולות וסוכות , ולידם ישתרעו ערוגות של 
פרחים עונתיים . מגמת הלימוד להכרת הצמחים השונים תורחב בעתיד , כאשר יוקם 
מרכז הדרכה לציבור . בפארק הדרום מודגשת הפעילות הספורטיווית . המרכז לסקי 
מים בכבלים פועל זו העונה השנייה ומושך אליו אנשים מכל חלקי הארץ . מתקן 
הסקי הוקם ומופעל על ידי יזם פרטי . בקרבתו נמצאים מגרשי כדור - סקי הפתוח ? 
ים לקהל במשך כל שעות היממה ומוארים בלילה . מתחילת עבודות הפיתוח של הפארק , 
היתה מעורכבות חיובית של תושבי השכונות הגובלות בו . הם הבינו שנטיעת 
הפארק תרחיק מפתח ביתם סמים ומצבורים של גרוטאות , ועזרו למנוע מעבריינים 
לעשות בשטח כבתוך שלהם . יקוסף סגל מדגיש שהבעיות לא נפתרו , אך בהשוואה 
לשנים הראשונות לקיומו של פארק הירקון , הפגיעות בפארק הדרום הן מינימליות . 
קיימת אמנם תופעה מדאיגה של רכיבה פראית על סוסים ועל אופנועים ברחבי הפארק , 
אך המשטרה החלה לטפל בעניין , ויש לתהניח כי לאחר שכמה מהמשתוללים ייענשו 
בחומרה , גם תופעה זו תיעלם . הנזקים המקובלים הרס מדשאות וצמחים כתוצאה 
ממשחקי כדורגל ועריכת מנגלים בשטח ימצא גם הוא את פתרונו , ויוקצה לכך שטח 
מיוחד . המגמה העיקרית בפיתוח השטח תתרכז השנה בספורטק . שטח זה משתרע כעת 
על 011 דונם בקצה המערבי של הפארק , וגובל בכביש המהיר במבואותיה הדרומיים 
של תל - אביב . בתשתית לשמונה מגרשי טניס כבר הושקע כסף רב . מלבד מגרשי 
הטניס , הוכנה גם תשתית לקיר אימונים לטניס ולשני מגרשים משולבים ( כדור - 
סל - יד - עף ) . כדי לסיים את העבודות ולהפעיל את המגרשים , יושקעו השנה 
עוד כמיליון שקל . תוכנית הפיתוח כוללת גם הכנה למגרש כדורגל מדושא ומגרש 
חנייה ל052 מכוניות . רחוב חירותנו , שחוצה את שכונת התקוה , הופך למדרחוב 
ויהווה את דרך הכניסה הראשית לספורטק . 
