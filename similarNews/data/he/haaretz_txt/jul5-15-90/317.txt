ח"ך דדי צוקר ( רץ ) פנה ליועץ המשפטי לממשלה , יוסף חריש , בתלונה כי 
לשכת שר התקשורת , רפאל פנחסי , הורתה שבראש כל מכתב הנשלח אליה יצוין 
בס"ד או בע"ה . צוקר טוען , כי פנחסי מסרב לטפל במסמכים , שאינם פותחים 
בכותרת זו . צוקר , המסתמך על תלונות עובדים במשרד , מסר כי השר פנחסי 
הורה על כך באמצעות מנכ"ל משרדו , אבי דורון . על פי התלונות , מסמכים 
שלא צוין בראשם בס"ד או בע"ה , הוחזרו לשולחיהם מבלי שטופלו . צוקר דרש 
מחריש שיורה לפנחסי לחדול מהנוהג החדש , ויבהיר לו כי להוראתו אין כל תוקף 
ואסור לחייב עובדי מדינה בקיום מצווה דתית , כתנאי לפעילותם במשרד ממשלתי . 
דורון אמר בתגובה , כי הסיפור " אינו בס"ד אלא בד"ץ , כלומר ברווז דדי 
צוקר " . לדבריו , העניין שהעלה צוקר " לא היה ולא נברא , ואפילו משל 
לא היה " . משרד התקשורת תמה מדוע פנה צוקר ליועץ המשפטי , מבלי שטרח לבדוק 
אם יש בידיעה שמץ של אמת או בסיס כלשהו במציאות . בתגובה לדברי דורון אמר 
צוקר , כי תגובת משרד התקשורת לדבריו היא שקרית . 
