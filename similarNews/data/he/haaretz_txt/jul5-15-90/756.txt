מחזיקים כ03 אלף טונות של נשק כימי , המאוחסן בסודיות ובתנאי בטיחות לקויים 
בתשעה מאגרים לאורך הגבול עם מערב גרמניה על כך דיווחו אמש כלי תקשורת מערב - 
גרמניים בהסתמך על מקורות ביון . חלק מן הכמויות האדירות של הגאזים , שנועדו 
ללוחמה , נמצא במאגרים מיושנים , המהווים סיכון גדול לאוכלוסייה . משרד 
ההגנה המזרח גרמני טען אמש בתגובה , כי לא ידוע לו על הנשק הכימי הסובייטי . 
ואולם דובר המשרד הוסיף , כי הסובייטים אינם מחויבים להודיע לממשלה על 
סוגי הנשק שהם מחזיקים במזרח גרמניה . שר ההגנה המזרח גרמני ריינר אפלמן 
גילה השבוע , כי לאחרונה גברו גילויי העוינות של האוכלוסייה נגד חיילים 
סובייטיים . במקרים אחדים , הוא סיפר , הותקפו חיילים סובייטיים במטר 
של אבנים , ורק בנס נמנעו אסונות . הוא הזהיר , כי חיילים עצבניים המותקפים 
על ידי אזרחים עלולים להגיב בפתיחה באש . במזרח גרמניה חונים קרוב ל004 אלף 
חיילים סובייטיים . ממשלת מזרח גרמניה דורשת עתה את פינוים במסגרת הסדרים 
בין - גושיים לצמצום הנוכחות של כוחות זרים במרכז - אירופה . 
