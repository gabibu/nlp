" הנהגת אש"ף , בראשות יאסר ערפאת , תעריך מחדש את אסטרטגית ההתקוממות 
בשטחים , ותחליט אם להתיר שימוש באמצעים נוספים של המאבק המזוין , לרבות 
נשק חם " . כך אמר אתמול חבר הנהגת הפתח , עבאס זכי , בתום השיחות שנערכו 
בצנעא בין עראפת לבין נשיא תימן . זכי אמר עוד , כי בקרב הנהגת הארגון מתגבשת 
ההערכה , כי " מול קיומה של ממשלת האויב בראשות שמיר , שרון ואיתן יש 
להתיר שימוש בכל האמצעים החל באבן , דרך הסכינים וכלה באש חיה " . שבועון 
אש"ף , " פלשתין א - תאורה " , תקף אתמול בחריפות את תנועת החמאס , והאשימה 
בניסיון להציג את עצמה כאלטרנטיווה לאש"ף בהנהגת העם הפלשתיני . השבועון 
כתב , כי החמאס מנסה לשבור את האחדות הפלשתינית באמצעות הסתה עדתית וסירוב 
להשתתף בהנהגת ההתקוממות . 
