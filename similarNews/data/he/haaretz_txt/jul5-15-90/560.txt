בככר הואתיקן נאספו אתמול , כבכל יום ראשון , רבבות מאמינים , תיירים 
וסתם סקרנים כדי לשמוע את דרשתו השבועית של אפיפיור יוחנן פאולוס השני . 
בשעה 21 בצהריים צילצלו הפעמונים ועבר רחש בקרב ההמון . השמש יקדה והחום 
העיק , אך הדבר לא מנע מחבורה גדולה ורעשנית של אוהדי כדורגל ארגנטינים 
להניף את דגלי התכלת - בלן ולהפגין נוכחות קולנית . מנגד , מעברה השני 
של הכיכר הגדולה והגדושה , לא איחרה לבוא תגובה נמרצת של כמה מאות אוהדים 
גרמנים גרמנים . במהומה הכללית היה קשה לעקוב אחר דברי האפיפיור , שניצב 
בפתח חלון אי שם במרומי המיבנה המרשים , ונשא ברכה באיטלקית . איני יודע 
אם התייחס ספציפית לאירוע הספורטיווי הגדול ברומא , למרות שברגע מסויים 
ניתן להבחין בתגובה ספונטנית של הארגנטינים והגרמנים גם יחד . אני מניח 
שלא איחל למישהו מהם הצלחה , אבל בכל מקרה היה זה עוד משהו סמלי מאד בשעות 
האחרונות והמתוחות , שזחלו בעצלתיים , אשר קדמו לשריקת הפתיחה של מישחק 
הגמר על גביע העולם . רבים מבין 05 אלף הגרמנים וכמה אלפי ארגנטינים , שכבשו 
בסוף בשבוע את רומא , בילו את הלילה שלפני המישחק בכיכרות העיר ועל מידשאותיה , 
כשהם מוצאים מיפלט מהחום בבריכות ובמי המיזרקות הפזורות סביב . שעות אחדות 
לפני תחילת המישחק מילאו אלפים את כל האיזור המוליך לאיצטדיון האולימפי ; 
לא כל כך מחשש להחמיץ את האירוע , כמו מתוך רצון לחוש את האוירה ולהתכונן 
נפשית להתמודדות . לרבים היתה זו גם הזדמנות נוספת , אולי אחרונה , להשיג 
כרטיסי כניסה במחיר מציאה . המקח ומימכר היה כאן בשיאו , והגם שאיטלקים 
רבים הציפו לכאורה את העיר בכרטיסים אחרי שנבחרתם נושלה מהגמר הוסיף השוק 
השחור לשגשג . המחירים נעו בין 002 ל - 005 דולאר , ולמרות שההיצע היה 
גדול מהביקוש סביר מאוד להניח , כי מוכרים וקונים התפשרו כמו תמיד . הרושם 
הכללי בימים האחרונים היה , שלפחות האיטלקים והבראזילים אשר הודחו על ידי 
ארגנטינה מצפים לניצחון גרמני , גם אם לא מאהבת מרדכי . הארגנטינים נהנים 
משום מה מאהדה מועטה יותר , אולי מפני שלא הכל מחבבים את " הקונצים " 
של דייגו מראדונה , ואחרים סבורים שגם לאגדות היפות ביותר חייב להיות סוף . 
כאשר יראו שורות אלו אור יהיה הכל פשוט וברור יותר . במרכז התקשורת הבין 
לאומי הרוחש של רומא , המצוי לא הרחק מהאיצטדיון האולימפי עקבנו אתמול אחר 
הצהריים אחר שידור הטלוויזיה החי של גמר הגברים בווימבלדון . היה מי שהעיר , 
כי הפסדו של בוריס בקר בעימות ההפכפך עם סטפאן אדברג אינו סימן טוב לגרמניה . 
מי שמאמין באמונות טפלות , או במזלות , יחליט בעצמו אם היתה לזה השפעה 
כלשהי . לפני שאני מסיים יומן זה , מגיש לי מישהו חוברת תעמולה מהודרת בה 
מציגה מארוקו את מועדותה לאירוח מישחקי הגביע העולמי ב - 8991 ( גם צרפת 
מתחרה על הכבוד ) . אני מעיר לו בחיוך , שבחירת מארוקו עלולה לחסום את 
דרכה של ישראל לטורניר הסופי , וכמובן למנוע גם את אפשרויות הסיקור של עיתונאים 
ישראלים . הוא מתעלם מן ההערה ואומר , כי תוך שמונה שנים הקרובות יהיו 
כל הגבולות פתוחים . אשרי המאמין . 
