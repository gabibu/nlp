בכפר זעתרה שבמדבר יהודה ישנם בשבועות האחרונים שיבושים באספקת המים , והתושבים 
נאלצים לשוב ולהשתמש בבורות ישנים כמו לפני עשרות שנים , ולשתות מים באיכות 
ירודה ביותר . חברת מקורות הפסיקה את אספקת המים בתואנה שהתושבים לא שילמו 
את חובם בעבור המים , אך התושבים טוענים כי הם שילמו את חובותיהם במרוכז 
לראש מועצת הכפר , אשר לא העביר את הכספים הלאה . בכפר , שמשמש כמרכז 
שבט התעמרה במדבר יהודה ושבו 000 , 2 נפש , שוררים יחסים קשים בין חלק מהתושבים 
לבין משפחת המוכתר , עודה טרייש ( אבו מוסא ) , שהוא ראש המועצה . התושבים 
אומרים כי הוא משתף פעולה עם השלטונות ואינו דואג לרווחתם . המוכתר חש שחייו 
בסכנה . הוא מחזיק נשק ברשיון , ועל גג ביתו ישנה שמירה קבועה של בני משפחה . 
במשפחת המוכתר מאשרים כי אכן חלק מן התושבים שילמו בעבור המים , אך לטענתם 
תושבים אחרים לא שילמו . במנהל האזרחי אומרים כי מקורות הפסיקה את אספקת 
המים בגלל אי תשלום החוב , אך היא חידשה אותה באופן זמני לרגל חג הקרבן 
( אתמול , במהלך ביקור בכפר , התברר כי במחצית מהבתים לא זרמו מים בצינורות ) 
. אתמול פנה ארנן יקותיאלי , סגן ראש עיריית ירושלים מטעם סיעת רץ , 
למתאם הפעולות בשטחים שמואל גורן , וביקש את התערבותו בחידוש אספקת המים 
ליישוב . " תושבי הכפר נמצאים ללא מים , וחייהם בלתי נסבלים ככל שהקיץ 
מתחמם והולך " , כתב יקותיאלי לגורן . והוא הוסיף : " מוכתר הכפר , החמוש 
בנשק צה"לי והנמנה , להשערתי , על מקורביך , מתעלם ממצוקתם הקשה של התושבים . 
ישנן אף שמועות כי החרים את תשלום המים שנגבה מהתושבים . אבקשך לבדוק נושא 
זה בדחיפות , כדי שלא יישבו על מצפונך האישי ילדים צמאים וקהילה הולכת וגוועת . 
עליכם לרסן את המוכתרים שלכם . התעללותם באוכלוסייה מושלכת מיד עלינו , 
מדינת ישראל . ילד צמא יגדל להיות רק שונא למדינת ישראל " . העתק ממכתב 
זה הועבר לשר הביטחון משה ארנס . 
