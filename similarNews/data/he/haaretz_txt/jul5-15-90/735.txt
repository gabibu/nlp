חם היה אתמול בבלומפילד בשעת הצהריים . השמש יוקדת ומכה עד צימאון . שער 
אחד פתוח לא לקהל . בחום של יולי עוד לא משחקים כדורגל בישראל , גם אם 
התאספו שם כדורגלנים . באו לשמוע מה בפי ההנהגה החדשה של הקבוצה היו"ר 
החדש ( יוסי שפרלינג ) , המאמן החדש ( אריה בזרנו ) , ואולי יותר מכל 
באו לשמוע את המנגר - חבר - שחקן משה סיני . אסיפה ראשונה . לפני שנכנסו 
לאולם שמתחת היציע המרכזי , שלחו הצצה חטופה בדשא העובר שיקום עליו ילחמו 
על קיומם . ואולי יחגגו עליו אליפות ? והשאלה הגדולה : מה צופנת בחובה 
עונה ראשונה אחרי הגלות הקשה בליגה הארצית ? בחדר ותיקים לצד צעירים . כיבוד 
קל שתיה קרה , מרעננת . גם חברי הנהלה חדשים ; מאמן חדש , אבל לא זר 
במועדון ; וכמובן משה סיני . לפתע הוא האיש החזק , רשמית , לא רק על 
כר הדשא . תסריט בלתי - צפוי , אפילו במושגים של כדורגל ישראלי הפכפך , 
בו יום אחד אתה למעלה עסקן רב - כוח בעל עוצמה יום אחר כך אתה נעלם כאילו 
לא היית . אוהדים סקרנים , קומץ , באו לראות מקרוב , להיווכח שאין כאן 
חלום . מביטים בהערצה ביג - ס החדש : משה סיני . מסכמים להיפגש במאי 1991 
על הדשא . בפעם חמישית ב - 01 שנים . 1891 אליפות , 6891 אליפות , 8891 
אליפות , 0991 עליה ללאומית . מוכנים להתערב עם כל זר שנקלע בסביבה . 
זה עתה רק עלו , וכבר רוצים שוב אליפות . אין חדש תחת השמש החמה של יולי . 
או אליפות , או כלום חובב כדורגל ישראלי מצוי . חם היה אתמול בבלומפילד . 
מעמד מוזר . משה סיני , אתמול חבר , היום חבר , מחר חבר ובכל זאת בעל 
הדיעה . אולי כמו בעבר , אבל הפעם עם גושפנקא רישמית . החבר - שחקן סיני 
שמח לקראת חבריו , המנגר סיני נאם והיתווה תוכניות . השחקנים התפזרו . 
אחרי המו"ם חלקם יתפזר מהקבוצה . אחרים יבואו במקומם . חלקם נינוחים , 
יודעים שמקומם מובטח . האחרים , חלקם בוהים . אחרי שהלכו , מתפנה היו"ר 
שפרלינג לסיור באיצטדיון . מראים לו את חדרי ההלבשה , ומתקנים אחרים . 
שיכיר . הוא חדש במועדון . חדש בכדורגל . אין זה משנה לגביו . " אין 
הבדל בין ניהול חברת מחשבים לבין קבוצת כדורגל " , הוא אומר ביובש . נשמע 
מה יגיד בעוד כמה חודשים , אולי לפני . התקווה של שפרלינג : " מועדון 
ספורט שיהיה שונה מהמקובל בארץ , בתרבות הניהול ובדרכי הניהול " . גרנדיוזי , 
מפוצץ , האם גם בר - ביצוע ? הסתייגות הנתמכת בעבר הלא - מחמיא של המועדון 
עטור ההישגים ורצוף הכישלונות הניהוליים , הרבה בגלל הפוליטיקאים שבאו בעבר 
בשעריו . באו ונעלמו , באו ונעלמו , אבל הותירו מישקעים מרים . אריה בזרנו 
על הדשא . שערים אין . פעם היה מותח איבריו לאורכם , מונע מכדורי היריב 
לחדור . עוד מעט תחל העונה והמשימה תהיה קשה יותר . מאמן בליגה לאומית . 
כבר אימן בארצית ובליגה א . הלאומית אינה מרתיעה אותו . " סגנון העבודה 
אינו שונה בליגות הבכירות והנמוכות " . " עם מעט עזרה מידידים " , הוא אומר - 
מקווה , " הכל ידפוק טוב " . מנגר סיני מסתודד עם ישראל מאיה . אחר - כך 
מתפנה לראיון ברדיו . מודע שיהיה קשה . היה מעדיף להיות שחקן אבל " המצב 
בהפועל חייב שאהיה גם מנגר " . העבר ידוע . ירידה לארצית והוא עזב לטובת 
בני יהודה . זכה שם באליפות ועכשיו חזר הביתה . " זו הקבוצה שלי . היו 
בעיות שאילצו אותי לעזוב " . עכשיו הוא שוב בבלומפילד . מנקז אליו תקוות 
אלפים ואולי יותר . הבטחות ספורטיוויות , הוא יודע , קל לא למלא . לא 
תמיד זה נתון בידך . יש שופטים , עונשים , מורחקים . לכן יאמר : " לא 
מבטיח אליפות ולא גביע . מבטיח שתהיה קבוצה מסודרת " . כמעט כולם התפזרו . 
סיני מחבק את בזרנו . צועדים - מסתודדים לעבר אמצע המיגרש . כך יהיו לפני 
המישחק , כך יהיו אחרי . יחד יכינו את הקבוצה " תוכנית שבועית " יחד 
נתחו את מה שהיה . בתווך , במהלחך המישחק , בזה יחליט . סיני , כל כולו 
יהיה במיגרש . שם הוא חבר - שחקן . מנגר הוא רק תואר . 
