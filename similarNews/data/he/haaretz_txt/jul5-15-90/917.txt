האוואנה ( ע"ר ) . דובר ממשלת קובה הודיע שלשום , כי בריחתם של שבעה 
קובאנים לשגרירות צכוסלובקיה בהאוואנה , נועדה ליצור תדמית של חוסר ביטחון 
בקובה . עוד אמר הדובר , כי הממשלה לא תשא ותתן על יציאת השבעה מקובה . 
שבעת האנשים נכנסו לשגרירות הבלתי - שמורה של צכוסלובקיה בהאוואנה ביום שני . 
שניים מהם אמרו , כי הם סטודנטים המחפשים מקלט מדיני , בעוד שחמשת האחרים 
אמרו כי הם מתנגדי משטר , הרוצים לסייר באירופה ולקבל ערובות שיוכלו לחזור 
לקובה ללא חשש מתגובות הממשלה . בהודעת הממשלה נאמר , כי השגרירות הצכוסלובקית 
חרגה מגבולות סמכותה הדיפלומטית , כשהסכימה להעניק מקלט לשבעה . 
