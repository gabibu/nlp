אתמול לפנות ערב באו אלופי העולם לאיצטדיון האולימפי כדי " למשש " את הדשא , 
לפני שייחרש הלילה . אימון קליל לעיני התקשורת , כמובן , ולזרקורי מצלמות 
הטלוויזיה . המוטו היה שמירה על הרגליים בכל מחיר , בייחוד על רגלו של 
דייגו הגדול - קטן . זה הופגן לאחר תרגילי שחרור שרירים וגלישות על הדשא 
המרהיב . אבל קודם למשחק אימון קצרצר , ערכו רוב השחקנים אימון מעניין 
ליד השער . קאניגה , הנגחן המסוכן , שאיטליה לא תשכח אותו , לא ישחק , 
כידוע , הלילה . זו הסיבה שלא היה בין עשרת השחקנים שהצטופפו , כדבוקה , 
בפי השער ונגחו כדורים מוגבהים לרשת . קאניגה היה המלצר שלהם . גם באטיסטה 
המושעה . וקאניגה יודע איך למסור אל הראשים הנוגחים . גם דייגו היה בתמונה . 
תחילה הגביה אל הנוגחים שהסתערו זה בצד זה על כל כדור , ואחר - כך ניצב 
על קו ה - 61 וחיכה לכדורים תועים כדי לבעוט . כך כעשרים דקות . סתם שעשוע 
או רמז לכוונת ארגנטינה לשמור הלילה על הנשק של קאניגה : לנגוח כדורים לרשת 
גרמניה . 31 דקות של משחק פנימי ושריקת סיום של בילארדו . על המסלול עלו 
שחקני גרמניה . הגיע תורם והלילה יתפתח קרב עז ביניהם . אתמול , כאשר 
הגישה ארגנטינה את המגרש לידי הגרמנים מיהרו הצלמים להנציח כמה חיבוקים 
בין ידידים - יריבים . 
