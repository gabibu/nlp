אני סקרן מאד לדעת אם ועדת השיפוט של פיפ"א נתנה אתמול את דעתה לשער נוסף 
( של האיטלקי ניקולה ברטי , בבארי ) שנפסל בטענת נבדל בנוסח העגה העממית . 
טעויות שיפוט היו ויהיו , גם זועקת כמו זו שלשום , שכל עין , אפילו בלתי 
מזויינת , הבחינה בכך . רק לא הקוון . רק לא השופט . הכדורגל למד לחיות 
עם זה . גם במשחקים מכריעים , כמו זה שנערך אמש גמר המונדיאל . גרמניה 
או ארגנטינה המנצחת עשויה להנות גם כיון מ"חסדי " שופט ( שורות אלה נכתבות 
שעה קלה לפני השריקה ) . גם חוקת הנבדל אינה מתייחסת לטעויות אנוש ( שופט ) 
. היא אולי הרגישה בין כל חוקי השיפוט , בגלל הקושי בלכידת נבדליסט , 
בהיעדר אמצעים אלקטרוניים בידי הקוון . אבל , עוד מתרענן בזכרון השער 
החוקי של גון בארנס שנפסל ועוד כגון אלה בא המבצע של ברטי ופסילתו המגוחכת 
והמרגיזה ולעג לאחד השינויים שקבעה לפני ימים אחדים ועדת השיפוט . הוא מדבר , 
כזכור , על ביטול " הקו האחד " , שעד כה הפעיל משרוקיות לנבדל וגם לפסילת 
שערים . מה הועילו פוסקים בהחלטותיהם אם יידרשו מעתה השופטים לאבחן מתי 
חלוץ ומגן יריב לא בקו אחד עניין של סנטימטרים בלבד ? ביסודו , השינוי 
הזה זעיר , רק לכאורה הוא חיובי , נועד להרבות בכיבוש שערים . מותר 
לדמיין באיזו ארשת של רצינות נחתמה ההחלטה . אך , האם היא אינה מעלה חיוכים 
על פני בארנס , ברטי ואחרים . גם בעתיד , כאשר קוון ( יותר מאשר שופט 
מרכזי ) אינו מבין שהחוקה , שעליה הוא חייב להיות אמן , מדברת במפורש 
על צילום השחקן שבנבדל כל שחקן מתחיל , רוב ממלאי היציעים , גם במדינות 
מתפתחות , יודעים כלל יסודי זה של חוקת הנבדל רק לא קוונים ( מקצתם , 
ולא תדיר ) , בעיקר המובחרים שבהם שהוזמנו למונדיאל , ושכנרם , חוץ 
מהאירוח , מתקרב ל - 051 דולאר ליום . טוב ש"הקו האחד " עומד לעבור מעולם 
הכדורגל אבל יש להורות לכל איגודי השופטים לתת דעתם לצילום שני השחקנים באותו 
הרף של שניה של המוסר ושל הנלכד . דבר אלמנטרי המכשיל , משום מה את השופט 
ובעיקר את הקבוצות הנפגעות . לפעמים זה עולה בתארים ובגביעים . כאן זרקו 
הביתה שופטים די בכירים שנכשלו . ננזפו נוספים . שופט יכול לטעות בקריאת 
עבירה , בכל תחום המגרש . גם ברחבת העונשין . אותם דברים אמורים לגבי 
יד מוענשת או יד שהכדור שיחק בה . אבל בענין הנבדל צריך רק זוג עיניים עירניות 
של קוון , לכן , אין עוד " קו אחד " , אך חבל שהנבדלים יוסיפו לתעתע . 
בעיקר בחלוצים . נושא הנבדל שימש נושא לשיחה גם בקרב עיתונאים ותיקים כאן . 
אחד מהם , אנגלי שחורש את כל המונדיאלים ואליפויות אירופה , סיפר לי , 
כי לנוכח הצעות מהצעות שונות אך לא ריאליות לבטל כליל את ענין הנבדל , 
נעשה ניסיון בארצו , לפני כמה שנים , במישחקי אימון לקראת עונת הליגה , 
לקבוע את מצבי הנבדל בקו הרוחב של רחבת ה - 61 ואפילו לסמנו בלבן . הרעיון 
הנסיוני , הלא רשמי , לאוו דווקא נועד להילחם בקריאת מצבי הנבדל ( המוסר 
הפורץ ) , אלא לפתוח את המשיחק , לעשותו התקפי , במקום לתחם את אזור 
הנבדל בקו האמצע , כמקובל . הנסיון הפרטיזני הזה גווע עוד לפני שפרץ מהאי 
הבריטי . אבל הוא משמש חומר למחשבה לחושבים בפיפ"א למען המלחמה בנבדל המגביל . 
זה , כמובן . לא סותר ולא חופף את השינוי הדרמטי ( עם או בלי מרכאות ) 
של " קו הנבדל " , שלא כל קווני העולם יסתדרו גם עם תיקונו . 
