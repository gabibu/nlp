מאסר בפועל אינו משפיע יותר מתקופת מבחן על שיקום עבריינים , אין הבדל 
משמעותי באחוזי ההצלחה בשיקום בין מורשעים שבית המשפט מעמידם במבחן , לאלה 
שהוא גוזר עליהם עונש של מאסר בפועל . זוהי מסקנת מחקר חדש שנערך באוניברסיטת 
חיפה על ידי רות עדן , מבית הספר לעבודה סוציאלית באוניברסיטת חיפה . המחקר 
בדק את השפעות תקופת מבחן לעומת מאסר על מניעת עברינות חוזרת , בקרב שתי 
קבוצות : האחת , של 79 נאשמים עליהם נגזרה תקופת מבחן , והשנייה של 501 
נאשמים שנידונו למאסר בפועל . הנתונים נתקבלו על ידי שירות המבחן למבוגרים 
בכל מחוזות הארץ , ניתוח נתונים מתיקים ורישום מידע מעודכן ממחשב המשטרה 
על עברות פליליות , תסקירי קצין מבחן ותוצאת גזר הדין . על פי ממצאי המחקר , 
למאמצי השיקום במסגרת שירות המבחן , לעומת המאסר , אין השפעה ניכרת על 
הורדת הנטייה לחזור לעברינות ( רצידיביזם ) . החוקרת טוענת , כי השאלה 
העולה מן הממצאים היא , איזו אלטרנטיווה על החברה להעדיף ? האם מבחן או 
מאסר בפועל , כששתי האלטרנטיוות מביאות למעשה לאותה תוצאה . דילמה זו , 
טוענת החוקרת , עומדת בכל כובד משקלה בבית המשפט , כשעל השופט להכריע 
בין הגישה הטיפולית לגישה הענישתית . החוקרת טוענת , כי גם אם אין הבדל 
משמעותי בהצלחת שיקום העבריין בין שתי קבוצות גזרי הדין , ניתן להיאחז בטיעונים 
של המצדדים באסכולה השיקומית , המאפשרת לעבריין להישאר במחיצת בני משפחתו 
וסביבתו הטבעית . היא אף מונעת את סבלו , בתנאי המעצר והמאסר הקיימים , 
ומרחיקה אותו מחברה עבריינית הומוגנית בכלא , וכל זאת בעלות הנמוכה באופן 
ניכר . במצבים מסוימים מבחן אף יכול להפוך את עתיד העבריין לטוב יותר , 
ול רק בשל העובדה , שאין הוא מוכתם בסטיגמה של אסיר משוחרר או אסיר לשעבר . 
