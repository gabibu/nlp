בריסל ( ע"ץ ) . שלושה שרי חוץ של השוק האירופי המשותף , הגוף הדיפלומטי 
של הקהילייה , ייפגשו בסוף יולי עם שר החוץ דוד לוי . כך נודע אתמול ממקור 
רשמי בבריסל . שרי החוץ של איטליה , אירלנד ולוקסמבורג ייפגשו עם לוי ברומא . 
הפגישה תתקיים בין ה32 וה52 ביולי . בערך באותו מועד ייפגשו השלושה גם 
עם ראשי הליגה הערבית בתוניס , ובכך תתחדש הפעילות הדיפלומטית של השוק האירופי 
במזרח התיכון , אחרי שארה"ב השעתה את הדו - שיח עם אש"ף . המגעים האחרונים 
בין השוק האירופי וישראל בדרג גבוה נערכו בנובמבר אשתקד , כאשר ראש הממשלה 
יצחק שמיר נפגש בפאריס עם שלושת שרי החוץ . קודמו של לוי , משה ארנס , 
ביטל באפריל השנה ביקור בבריסל , בשל המשבר הממשלתי בישראל . בפברואר השנה 
בלם השוק האירופי את שיתוף הפעולה המדעי עם ישראל , במחאה על המצב בשטחים . 
מושב של המועצה לשיתוף פעולה בין השוק האירופי וישראל , שתוכנן להתקיים 
בשולי ועידת שרי החוץ של השוק האירופי בשבוע הבא נדחה לספטמבר מטעמים טכניים . 
בשיחה שהתקיימה בסוף השבוע בין שר החוץ האיטלקי הסוציאליסטי גאני דה - מיקליס 
ושגריר ישראל ברומא , מרדכי דרורי ( עליה נודע רק אתמול ) , העביר שר 
החוץ האיטלקי לעמיתו הישראלי דוד לוי הזמנה רשמית לבקר ברומא לקראת סוף החודש , 
כנראה ב32 ביולי . הביקור נועד בין היתר לפגישה עם שרי החוץ של שלוש המדינות 
אירלנד ( נשיאת הקהילייה עד ל1 ביולי ) , איטליה ( הנשיאות הנוכחית ) 
ולוקסמבורג ( הנשיאות הבאה ) . הפגישה נועדה לעמוד על כוונותיה של ממשלת 
ישראל , בעניין הסכסוך הישראלי - פלשתינאי ויוזמותיה לפתרון הסכסוך . דה - 
מיקליס הציע לקיים בספטמבר בבריסל את ישיבת המועצה לשיתוף פעולה בין הקהילייה 
לישראל . בישיבה הבאה יש להניח שתועלה שאלת ההסכם הכלכלי עם ישראל וכן שיתוף 
הפעולה המדעי שהופסק כמחאה על אירועי האינתיפאדה . קפידבינרופאיו של השר 
לוי יחליטו כנראה עוד היום אם לאשר את נסיעתו לפאריס בשבוע הבא , למפגש 
עם מזכיר המדינה האמריקאי גיימס בייקר . לוי אמור לצאת גם לבריסל ולרומא , 
לפגישות עם מנהיגי הקהילייה האירופית . בינתיים ממשיכים במשרד החוץ המאמצים 
לגבש הצעות לקראת פגישה אפשרית בין לוי לבייקר . בתגובה לידיעה שהתפרסמה 
אתמול , בדבר נטייתו של לוי להמליץ על החזרת מגורשים , לצורך שיתופם במשלחת 
הפלשתינית , נמסר אתמול מלשכת השר כי שום רעיון שנדון בדרג המקצועי לא הגיע 
לכלל גיבוש . צוין כי ההחלטות תתגבשנה תוך בחינה מדוקדקת של כל ההיבטים , 
וכי הדבר נעשה בדרך של " איפכא מסתברא " משחק מלחמה המעלה את הנימוקים 
בעד כל מהלך , בצד הנימוקים השוללים אותו , תוך הנמקת השלכותיהם . בשיחה 
עם יו"ר ועידת הנשיאים של הארגונים היהודיים סימור רייך , המבקר בארץ , 
אמר לוי כי לא ניתן לטעון שנושא הכללת ערביי ירושלים במשלחת הפלשתינית , 
הוא בלתי משמעותי ושלפיכך לא ראוי שישראל תתעקש עליו , ובה בשעה לעמוד 
עליו כתנאי מחייב להתחלת השיחות , כאילו היה זה הנושא המרכזי . לוי הוסיף 
כי אין להבין מדוע מתייחס העולם אל מצב הלוחמה בין ישראל לשכנותיה כאל עובדה 
מוגמרת , בשעה שתקיפותה של ארה"ב בעמידתה על זכויות האדם היא שהביאה לשינוי 
שגרם לנפילת חומות האיבה באירופה . " אל לה לארה"ב לבוא לישראל בעמדה לפיה 
פתרון הבעיה הפלשתינית הוא תנאי להשכנת שלום בינה לבין שכנותיה , בעוד שהבעיה 
הפלשתינית היא תוצאה של האיבה בין ישראל לשכנותיה " . שר החוץ ציין כי שני 
עמודי היסוד לבניין התהליך הם ההסכמות המשותפות בין ישראל לארה"ב בדבר שלילת 
הקמתה של מדינה פלשתינית וכן האמון ההדדי שיבוא לידי ביטוי על ידי כיבוד 
כל ההסכמות וההבנות שהושגו בין שתי המדינות . סימור רייך אמר כי הוא רואה 
סיכוי טוב שארה"ב תיעתר לישראל ותעגן בכתובים את עמדותיה המוצהרות , לפיהן 
אין היא תומכת בהקמת מדינה פלשתינית ואין בדעתה לכפות על ישראל מו"ם עם אש"ף . 
בשבוע שעבר מתח מנכ"ל הקונגרס היהודי - אמריקאי , הנרי סיגמן , ביקורת 
נוקבת על מנהיגות יהדות ארה"ב , שלטענתו מגלה חוסר אחריות וחוסר יושר , 
בהעלימה את האמת מפני ישראל . סיגמן טען כי לוועידת הנשיאים אין סמכות 
להציג עמדות עצמאיות ועליה לייצג אך ורק את הקונסנסוס בקרב הארגונים השונים . 
סיגמן ציין כי המנהיגים היהודים מסתירים מפני ממשלת ישראל את המשבר חסר 
התקדים ביחסי ישראל - ארה"ב . 
