מנהל הטלוויזיה החדש , יוסף בראל , החליט ביומו הראשון כמנהל להוריד , 
כבר בשבוע הבא , את התוכנית " אולפן קיץ " . התוכנית היתה יוזמה של מנהל 
הטלוויזיה בפועל , נסים משעל . בהודעה לעיתונות נמסר כי בראל נתקל מיד 
עם כניסתו לתפקיד בבעיות רבות שגורמת הפקה זו לתפקוד התקין של הטלוויזיה , 
ועיקרן מחסור בכוח אדם טכני שעסוק כולו בהפקות אלה דבר הפוגע בהפקות אחרות . 
לאחר התייעצות עם המנכ"ל , אריה מקל , לאור הקשיים ובהתחשב בבעיות נוספות , 
החליט להקפיא בשלב זה את התוכנית לאחר שתשודר סדרה של שלוש תוכניות . דן 
שילון הודיע אתמול לבראל כי אין לו עניין להשתתף בתוכנית אחת . " התקשרתי 
לבראל ואיחלתי לו הצלחה . אמרתי לו שזה לא מתאים לי . הוא קיבל את דעתי . 
אני מוכן לעשות דברים שיש בהם טעם ועניין , אבל אולפן הקיץ לא מעניין אותי " . 
בטלוויזיה אמרו אתמול כי אין ספק שהתוכנית אכן הכניסה ללחץ את כל בניין הטלוויזיה , 
וכי התוכנית הראשונה אכן לא היתה טובה , אבל צריך היה לתת לה זמן להשתפשף . 
לדבריהם ההחלטה היתה חפוזה , והיא " שליפה ראשונה מן המותן שנועדה למחוק 
כל דבר שיזם ועשה נסים משעל " . 
