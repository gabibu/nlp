מפעלי התעשייה הקיבוצית חסרים גוף תומך חיצוני ומערכות בקרה פנימיות וחיצוניות , 
כדי להפחית את מספר הכשלונות . כך קבע דו"ח מחקר שהכינה ציונה ארצי מהצוות 
למדיניות צמיחה לתעשייה , במכון ירושלים לחקר ישראל . מהדו"ח , המתבסס 
על חקר אירוע במפעל טקסטיל בקיבוץ יפעת , מתברר שהקיבוצים סובלים בשלבי 
ההקמה של מפעלי תעשייה מנקודות החולשה בשלבי הגישה לשיווק , לתהליכי הייצור , 
לחומרים ולטכנולוגיות חדישות , לבדיקות כלכליות וליצירת קשרים חיצוניים . 
הבעיות בהן נתקל הקיבוץ המצוי בתהליך יזמות להקמת מפעל ייפתרו בחלקן בעזרת 
גוף תומך חיצוני בעל ידע על המבנה והקשיים הפנימיים של הקיבוץ , נאמר בדו"ח . 
" אילו עמדה לרשות המשק הבודד מערכת חיצונית תומכת , בעלת מומחיות בתחומי 
הייזמות וההקמה של מפעל תעשייתי , היו נחסכים משאבים ניכרים בכסף ובזמן . 
אזי ניתן היה לצמצם במהירות את תחום החיפוש של מפעל , תוך התמקדות בענף 
הייצור המועדף " . במקביל מודגש בדו"ח , כי יש לבנות מערכת בקרה פנימית וחיצונית , 
שתלווה את תהליך הייזמות כולו . לפי הדו"ח , המערכות הקיימות האמורות 
לשמש בקרה , כגון ועדות התעשייה והמשק של התנועות הקיבוציות וכן מרכז ההשקעות , 
אינן מעמיקות בפרטים ואינן לוקחות בחשבון את כל הגורמים העשויים להגדיל 
או להקטין את רמת הסיכון , כמו למשל האפשרויות הכספיות של הקיבוץ הבודד . 
בתעשייה הקיבוצית 063 מפעלים , המעסיקים כ71 אלף עובדים . יצויין , שב0151 
מהמפעלים הקיבוציים הוקמו באחרונה דירקטוריונים , שחלק מחבריהם אינם חברי 
קיבוצים אלא אנשי עסקים . 
