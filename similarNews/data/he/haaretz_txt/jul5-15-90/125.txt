ניו - יורק ( מיוחד ל"הארץ " ) . חשד כי רוצחיו של המועמד לנשיאות בקולומביה , 
לואיס קארלוס גאלאן , השתמשו ברובה סער ישראלי מדגם " גליל " , נחקר על - 
ידי הרשויות בקולומביה ועל - ידי גורמים אמריקאיים . כך דיווח אתמול העיתון 
" ניוזדיי " . גאלאן נרצח ביריות מתנקשים באוגוסט 9891 . כחודש אחר - כך 
עצרה משטרת קולומביה ארבעה חשודים בביצוע ההתנקשות . בחיפושים שנעשו בעקבות 
המעצר נחשפו מחבואי נשק בבוגוטה , ובהם נמצא בין היתר רובה " גליל " . החוקרים 
סבורים כי הרובה הוא חלק ממשלוח הרובים מתוצרת התעשייה הצבאית , שהגיע לאנטיגואה 
ומשם לחוותו של ברון הסמים הקולומביאני גאצה . הימצאות רובה הגליל בידי המתנקשים , 
אומר העיתון , מאוששת את ההוכחות הנסיבתיות שהציגה משטרת קולומביה , שלפיהן 
קבוצה של אנשי צבא ישראלים לשעבר , בראשות יאיר קליין , אימנה וחימשה את 
הצבא הפרטי של ברון הסמים . " ניוזדיי " מוסר כי הסנאטור גון קרי , יושב 
ראש תת - ועדה לענייני סמים , הגיב בחומרה לחשד שבהתנקשות נעשה שימוש ברובה 
מתוצרת ישראלית . לדבריו , הגילוי " מרגיז ומביך " . לדברי העיתון פנה 
הסנאטור למשרדי החוץ והמשפטים ותבע חקירה ממצה . מפקד יחידת הצבא הקולומביאני 
ללוחמה בסמים , גנרל רומן ניבלס יוסקאטיגיו , מסר כי החשודים הודו שהיו 
מעורבים בהתנקשות . לפי דו"ח המשטרה , שפורסם לאחר מעצרם , בוצעה ההתנקשות 
בתת - מקלע עוזי או באקדח אוטומטי מדגם אינגראם . הירי ברובה גליל נעשה , 
לדברי החוקרים , כפעולת הסחה . לדברי " ניוזדיי " יש לצפות כי כעת , 
לאחר שהתעורר חשד כי רובה מתוצרת ישראל מעורב בהתנקשות , יגבר הלחץ על 
הגורמים האמריקאיים לערוך חקירה מקיפה וממצה . משטרת מיאמי עצרה שני ישראלים 
בחשד כי ניסו להבריח אקדחים לדרום אמריקה . כך דיווחה רשת הטלוויזיה האמריקאית 
בכבלים סי - אן - אן . דובר מטעם המחלקה הפדראלית לפיקוח על אלכוהול , טבק 
וכלי נשק , אמר כי ברשותם של הישראלים נמצאו 221 אקדחים . לא היה אפשר להשיג 
פרטים נוספים על העצורים או על החשדות נגדם , בשל יום העצמאות של ארצות 
הברית שחל אתמול . 
