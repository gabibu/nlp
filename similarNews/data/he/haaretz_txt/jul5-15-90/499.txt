להלן תגובה מזווית הראיה שלי כפרדסן לדברי צבי יניב , פקיד בכיר במועצה 
לשיווק פרי הדר במאמרו " בערבות פינלנד " ( " הארץ " 6 . 52 ) המתעלם 
לחלוטין מדרך פעולת המועצה שהינה ייחודית ובלעדית בעולם כולו , הנוטלת מהמגדל 
את פריו בניגוד לרצונו ותמורת אפס התחייבויות למעט הבל פה . כתוצאה מכך קורה , 
שאם חרף מאמציו של יניב וחבריו הפקידים הוא ייכשל ולוא רק חלקית במכירת 
הפרי שלי , הרי הוא וחבריו לא ינזקו כלל , ואילו אנוכי המגדל אהיה היחיד 
" שאוכל אותה " , גם אם לא רציתי כלל לתת לו את הפרי והוא לקח אותו ממני 
בכוח ובניגוד לרצוני , ועוד מגלגל את כל ההפסדים עלי ועל חברי הפרדסנים . 
יתרה מזאת , אילו יניב היה מנכ"ל של גוף מסחרי המוכר ומתפרנס מהתוצאות העסקיות 
של פעולותיו , ומעביר לשליטתו את הפרי מהמגדלים בתנאי קונה מוכר מרצון , 
ולא בכפייה , ובאונס כפי שזה כיום , הוא היה יודע ומבין שצריך לעשות את 
החשבון כולו , ולהגיע לשורה האחרונה , ואזי היה מתברר לו שההישגים " הגדולים " 
שהוא משיג בערבות פינלנד לא נשאר מאומה לאחר שהוא מנכה מהם את ההוצאות המרובות 
הקשורות בשיווק הפרי שם , כפי שהוא עצמו מציין ( כגון שוברת הגרח " השוברת " 
לנו , המגדלים , את הכיס ) . ולא מקרה הוא שהמועצה הרחיקה את עדותה ותגובתה 
לצפון הרחוק , שהרי מאירופה המרכזית מן השווקים הדשנים , שבהם ניתן להרוויח 
מעסקות פרי הדר משם גורשו יניב וחבריו על - ידי מאות הסוחרים הקטנים והזריזים 
ממתחרינו המכים אותו שם שוק על ירך ומבריחים אותנו ל"פינה " הגרועה והרחוקה , 
לערבות פינלנד . בפינלנד המכירות אינן כדאיות , אבל לפקידי המועצה , זה 
לא מעלה ולא מוריד ! המלחמה עם העמותות והמגדלים בארץ היתה יכולה להימנע 
מיניב אילו במקום להעביר לשליטתו את הפרי מהמגדל בכוח ובניגוד לרצונו , 
הוא היה עושה זאת כמקובל בעולם בתנאיי קונה ומוכר מרצון . בעניין מלך מרוקו , 
ראוי שיניב ילמד את העובדות גם אם יש לו סמכות לדבר בשם המלך . והעובדות 
מלמדות . כשמלך מרוקו ביטל את הכפייה ושיחרר את הפרדסים מציפורני הארגון , 
שופר מיד מצב הפרדסן והורע מצב הארגון . אך מאז היצוא ממרוקו הולך וגדל , 
ואף דוחק את רגלינו משוקי אירופה , ומצב הפרדסן המרוקאי מוסיף להיות טוב 
מאשר בזמן שנשלט על - ידי הארגון . אם רשות כלשהי חושבת , שמול אירופה שלאחר 
שנת 2991 רצוי להפעיל אגרוף שיווקי , אני , כמגדל , אינני מתנגד לכך , 
אבל הפרי שייך לי . כל מי שחפץ בו , חייב להעביר אותו לשליטתו רק לאחר 
שקיבל את הסכמתי בתנאי קונה ומוכר מרצון . מצב שכמובן אינו קיים היום . 
ראוי להדגיש כאן שעד היום , ובמשך שנים רבות , מפעילים המועצה וחבר קבלניה 
אגרוף שיווקי נגד המגדלים דווקא , אך מול ים המתחרים באירופה היא מגלה אוזלת 
" אגרוף " מוחלט , שהביאה לניוון הייצוא ממיליון טונות ל 004003 מיליון 
טונות בלבד , תוך כעשר שנים . קביעתו של יניב בעניין הרכב מועצת המנהלים 
של המועצה שונה לחלוטין מהעובדות ומן האמת , ודי להציץ בדוחות מבקר המדינה 
החל משנת 9791 ועד היום , כדי להבין עד כמה נפגעים הפרדסנים כתוצאה מניגוד 
האינטרסים שבו נגועים נציגי הקבלנים במועצה בבואם לקבל החלטות בשמה . כתוצאה 
מכך מופעלים כ05 בתי אריזה בארץ במקום 02 . אכן , הרבה תקוות אנו תולים 
בשר החדש , ולא צריך להתעמק הרבה , ולא צריך ועדות הרבה בשביל להחזיר לפרדסן 
את זכויותיו על כנן ולהעמיד את הקשר בין הפרדסן לארגון , אם בכלל , על 
בסיס וולנטרי , ללא כפייה , וללא הנפת אגרוף שיווקי אל מול פניו של המגדל . 
