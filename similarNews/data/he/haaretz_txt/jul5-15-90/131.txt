ארבע שנים אחרי מקסיקו סיטי , ללא תקדים בתולדות גביע העולם בכדורגל , 
יהיה ב - 8 ביולי ברומא גמר חוזר בין האלוף לסגנו : ארגנטינה שוב נגד גרמניה . 
איזו יד נעלמה דאגה אמש בטורניר לתקדים נוסף : בפעם השניה תוך 42 שעות 
מרתקות הוכרע חצי הגמר בבעיטות 11 מטרים . ואם גם זה לא הספיק שיחזרו אמש 
גרמניה ואנגליה בדייקנות מדהימה את הדו קרב מהנקודה הלבנה שהיה ערב קודם 
לכן בנאפולי . שוויון 33 אחרי שש בעיטות ; עצירה של השוער אילגנר לאחר 
בעיטה של פירס ; יתרון 43 לגרמניה על ידי אולף תון ואח"ך הבעיטה הפראית 
אל על של קריס וודל , בניסיון החמישי והאחרון של אנגליה , שהעיפה לשחקים 
גם את הסיכוי האחרון של ארצו . וכך יוצאת בסוף השבוע אנגליה לבארי , כדי 
להתמודד בשבת על המקומות 34 מול נבחרת מאוכזבת נוספת , איטליה . הדרמה 
הגדולה הזו לאורך 021 דקות שקדמו לבעיטות ה - 11 , ריתקה יותר ם - 26 אלף 
צופים באחד המישחקים המלהיבים והאיכותיים של הטורניר העולמי מהיר , דו 
צדדי ומלא תהפוכות . לכל נבחרת היו הרגעים שלה ואף אחת מהן אינה יכולה לטעון 
שקופחה כאשר הסתיים המועד החוקי בתיקו 11 . שוויון מסוים זה ביחסי הכוחות 
נמשך גם במהלך ההארכה המתוחה שבה ניתן היה " לחוש באוויר " כי בכל רגע 
צפויה הכרעה . אנגליה פלטה אנחת אכזבה כשוודל בעט לקורה בדקה ה - 501 , 
אבל מנגד לפתה גרמניה ראשה כאשר גידו בוכוולד חיקה אותו בדקה ה - 711 . 
זה היה החלק הסוער במלחמת ההתשה בין שני היריבים האירופיים הגדולים , שנפגשו 
אמש בפעם הרביעית בגביע העולם והוסיפו עוד פרק ראוי להוקרה בהיסטוריה הפרטית 
של ההתמודדויות ביניהן . היה זה עימות בנוסח כבדהו וחשדהו תוך הערכה הדדית , 
אבל זהירה ביותר . פול גסקוין , אולי הטוב והמתוחכם בין האנגלים אמש , 
ספג כרטיס צהוב מהשופט הברזילי המעולה רייט ( בדקה ה - 001 ) , צהוב 
שני שלו שסיים את השתתפותו במונדיאל . מנגד היה גם למגן הגרמני המצטיין 
אמש , אנדראס ברהמה , רגע של מבוכה כאשר ראה כרטיס צהוב בעקבות פגיעה בגסקוין , 
אבל הדבר לא ימנע את הופעתו בגמר ביום ראשון . מלבד השינויים בהרכבים הפותחים 
היה השוני הבולט במישחק דווקא אצל האנגלים : כדורגל שוטף וקולח , לא רק 
ברגליים אלא גם תוך שימוש בראש תרתי משמע . אנגליה היטיבה להניע את הכדור 
לאו דווקא בצורה השמרנית המקובלת עליה , הרבה מאד בזכות העבודה החרוצה שהשקיעו 
גסקוין , וודל ובירדסלי שלא איפשרו לקישור הגרמני להשתלט על מרכז המגרש . 
היריב והסגנון שמנגד התאימו מאד לאנגליה שהפגינה כוח ותנופה . אבל אחרי 
כמחצית השעה הסתמן המהפך הראשון , כאשר גרמניה איזנה את יחסי הכוחות והחלה 
תוקפת בסיוע מסיווי יותר מאחור , אבל עדיין לא בצורה המרשימה והנמרצת שאיפיינה 
כמה ממישחקיה הראשונים בטורניר . הסלר ותון , שני הקשרים הגרמנים שהעלה 
פרנק בקנבאואר בהרכב הפותח , במקום ליטברסקי וביין , החלו לדחוף קדימה 
ולהשתלט על שטחים רחבים בתחום האנגלי , תוך מישחק מסוגנן ומלוטש יותר , 
עם מעבר מהיר מהגנה להתקפה . למרות פציעתו של רודי פלר בשלב זה , והחלפתו 
על ידי רידלה , סיימה גרמניה את המחצית הראשונה בצורה משכנעת יותר ועשתה 
רושם כי היא מהמרת על הכרעה ולוחצת בכוח מתוגבר ורענן יותר גם בדקות הראשונות 
שלאחר ההפסקה . נתקבל גם הרושם כי אנגליה מאבדת בהדרגה את היוזמה והשליטה , 
נוטה יותר לסגת וכאילו מזמינה את היריב להוכיח מה באמת כוחו . גרמניה חיכתה 
להזדמנות הזו והיתה אולי גם ראויה ליתרון שהשיגה בדקה ה - 95 . כדור עונשין 
רב עוצמה שנבעט על ידי ברהמה ניתז מרגלו של הבלם האנגלי ווקר שיצא מול הבועט , 
עשה קשת גבוהה מעל השוער פיטר שילטון שהפריז במקצת ביציאה קדימה , וכאשר 
הבחין כי הכדור נוחת מעליו לעבר הרשת הספיק רק לגעת בו בקצות אצבעותיו אך 
לא למנוע את חדירתו . בעצם לא היה זה שער שהלם שוער ברמתו של שילטון , 
בהופעתו ה - 421 במדי אנגליה , אבל שערים כאלה קשה למנוע בעיצומו של מאבק 
מתוח . אנגליה היתה קרובה לשוויון 11 מיד אחרי כן , כאשר כדור שנגח פירס 
בעקבות קרן החטיא במעט את השער הגרמני . ואז חל חילוף משמעותי כפול , שהיו 
לו השלכות מיידיות על ההתפתחויות במגרש . בדקה ה - 07 , תוך מגמה ברורה 
לשמור על היתרון , החליט בקנבאואר להעלות את המגן רויטר במקום הקשר הסלר , 
שנראה סוחב רגל . התשובה של המנגר האנגלי בובי רובסון היתה כנראה מוצלחת 
יותר , משום שהוציא את הבלם הוותיק טרי בוצר והעלה במקומו את הקשר התוקף 
טרוור סטיבן . ואמנם , גם אם לא במישרין בגלל חילוף זה , השיגה אנגליה 
בדקה ה - 08 את שער השוויון שהיתה ראויה לו בהחלט : הכדור הוקשת מטווח ארוך 
על ידי פרקר מהאגף הימני , ונחת ברחבה הגרמנית . אבל שלושה משחקני העורף , 
בהם בוכוולד וקולר , איבדו את השליטה והותירו כדור מופקר ללינקר שמשך עימו 
במהירות שמאלה ובעט כדור שטוח בשמאלו לפינה הנגדית כדי לקבוע 11 . דקות 
ההארכה שבאו לאחר מכן , עוררו תחושה גוברת כי שתי הנבחרות האירופיות הללו 
מעדיפות ככל הנראה לדחות את ההכרעה לבעיטות ה - 11 , בעיקר מחששות הדדיים 
ובלבד שלא ליטול סיכונים רבים מדי . מבחינתה של גרמניה הסתבר ככלות הכל 
שהיא נבחרת ממושמעת היכולה למצוא מפלט בביצוע הוראות טקטיות , גם אם אינה 
בשיאה וגם אם היא נתקלת ביריבה יומרנית המפעילה נגדה את נשקה היא . הופעתה 
המסורתית של גרמניה בגמר היתה אולי צפויה , בעוד שאנגליה החמיצה מבחינתה 
הזדמנות בלתי חוזרת לחולל סנסציה אמיתית , כהמשך ישיר להפתעות המרובות שנפלו 
כמעט מדי יום ביומו במונדיאל האיטלקי . יש בוודאי לאנגליה סיבות רבות משלה 
לחוש אכזבה , אבל חובה לומר לזכותה כי לאחר שנים רבות של הצגות נפל היתה 
ראויה אמש בהחלט לתשואות הסוערות שקיבלה מהיציעים הדחוסים בטורינו , דווקא 
אותה עיר שמטעמים מובנים לא הבטיחה לה קבלת פנים כה חמה ולבבית . שילטון , 
פארקר , רייט , ווקר , בוצר ( סטיבנס ) , פירס , וודל , גאסקוין , 
פלאט , בירדסלי , לינקר . אילגנר , ברהמה , קולר , אאגנטאלר , בוכוואלד , 
ברטהלד , הסלר ( רויטר ) , מתיאוס , תן , פלר ( רידלה ) , קלינסמן . 
שפט זוזה ראמירז רייט ( בראזיל ) , 26 אלף צופים , בטורינו . 
