הממשל האמריקאי גינה אתמול את התקפות חיל האוויר על בסיסי חיזבאללה בדרום - 
לבנון , במסגרת כוללת של הוקעת מעגל האלימות , " אשר פוגע בכל הצדדים 
באזור " . דיווחים בתקשורת האמריקאית קשרו את ההתקפות האחרונות של חיל - האוויר 
על בסיסי חיזבאללה לידיעות על שחרור בני הערובה , שלא יכלול שחרורם של שבויים 
ישראלים . " כל תקיפה של חיל האוויר דוחה ומעכבת את הפיגועים שמתכננים ארגוני 
המחבלים " כך אמר אתמול תא"ל א , ראש להק בחיל האוויר , בגלי צה"ל . 
התקיפה בצפון לבנון היתה , לדברי הקצין , בקרבת הסורים . " חיל האוויר 
היה צריך להביא בחשבון את האיום שכוחות סוריים עשויים להוות כלפי מטוסינו " , 
אמר . אתמול הותקפו בסיסי החיזבאללהבאזור א - לואיזה , צפונית לרצועת הביטחון . 
זו הייתה תקיפה שלישית תוך 27 שעות . הדיווחים מלבנון מדברים על בין 2 ל41 
הרוגים . עשרות מחבלים של החיזבאללה החלו להימלט צפונה , ותותחים מהארגון 
השיעי היריב " אמל " החלו לירות לעברם . רדיו החיזבאללה האשים את אמל 
בשיתוף פעולה עם ישראל . במשך כל שעות היום הפגיזו תותחים של צה"ל לסירוגין 
עמדות מחבלים מחוץ לאזור הביטחון , מאזור החוף במערב ועד לחרמון במזרח . 
היתה זו ההפגזה הקשה ביותר על מעוזי המחבלים בתקופה האחרונה . בתגובה , 
ירו אתמול אחר - הצהרים מחבלים טילי קטיושה רבים לעבר אזורים שונים ברצועת 
הביטחון בדרום - לבנון . תשובת צה"ל , לפי מקורות לבנוניים , היתה הרעשה 
כבדה של תותחים לעבר מעוזי המחבלים מצפון לאזור הביטחון , בעיקר בגזרה המזרחית . 
פגזים נחתו בכפרים משערה , עין טינא , יוחמור וסוחמור . על - פי תחנות 
רדיו בלבנון , נהרגו 21 אנשים בהפגזה זו . דובר של צד " ל מסר אתמול כי 
שלושה אזרחים נהרגו וחמישה נפצעו בעת שאנשי חיזבאללה הפגיזו את האזור הנוצרי 
של גזין בדרום - לבנון . 
