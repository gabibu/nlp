פנמה סיטי ( ע"ר ) . התובע הכללי של פנמה , רוגליו קרוז , אמר שלשום , 
כי לארה"ב אין הוכחות חותכות נגד נורייגה , כדי להרשיעו בסחר בסמים . 
אולם הוא הוסיף כי נגד הרודן לשעבר הוגשו תביעות גם בפנמה , המבטיחות כי 
הוא " לא ישוחרר גם אם יזוכה בארה"ב " . במסיבת עיתונאים אמר קרוז כי פנמה 
עוקבת " בעניין רב " אחר ההסדרים הקדם משפטיים בין נורייגה לתביעה . אולם , 
הוא הוסיף כי ההוכחות המוצגות בארה"ב להוכחת האשמה של סחר בסמים הינן " קלושות 
ומעורפלות " . " אבל אם נורייגה ישתחרר בארה"ב , תהיו בטוחים שבפנמה הוא 
יישאר בכלא " , הוסיף קרוז . בשבוע שעבר האשימה ממשלת פנמה באופן רשמי את 
נורייגה ב03 עבירות פליליות שונות , ובכללן רצח , סחיטה , הפרת זכויות 
האדם , זיוף מסמכים והתעשרות ממקורות בלתי - חוקיים . 
