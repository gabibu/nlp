לשכת מפלגת העבודה צפויה להכריע היום אחרי - הצהריים , בהצבעה חשאית , 
אם להמליץ למרכז המפלגה להכריע על התמודדות על תפקיד יו"ר המפלגה ומועמדה 
להרכבת הממשלה . רק הבוקר , לאחר פגישה משותפת בין מזכ"ל מפלגת העבודה , 
ח"ך מיכה חריש , לראשי המטות של פרס ורבין , יגבשו שני הצדדים סופית את 
הצעות ההחלטה שלהם לישיבת הלשכה . ח"ך יצחק רבין אמר אמש , כי הוא עומד 
לדרוש מהלשכה להמליץ למרכז להחליט על התמודדות על תפקיד יו"ר המפלגה לקדנציה 
הנוכחית והבאה של הכנסת , וכן על תפקיד מרכיב הממשלה מטעם מפלגת העבודה 
לתקופת כהונת הכנסת הבאה . רבין אמר , כי בשלב זה אין בדעתו להתמודד מול 
פרס על תפקיד מרכיב הממשלה מטעם מפלגת העבודה לתקופת כהונת הכנסת הנוכחית , 
מכיוון שוועדת החוקה המפלגתית קבעה , כי אם יבקש לעשות זאת , ייתכן שיוכל 
פרס להיאחז בנימוק של הדחה מצב שרבין מעוניין למנוע , לפחות בשלב זה . 
קפידבינח"ך שמעון פרס אמר אמש , כי יש לו ביקורת רבה על החלטת ועדת החוקה 
של המפלגה , וכי הוא עתיד להשמיע את דבריו בנידון בישיבת הלשכה . לדברי 
פרס , בשל החלטת ועדת החוקה עלולה להיווצר האפשרות , כי מפלגת העבודה תיכנס 
לאנדרלמוסיה נוראה , כשאדם אחד יאייש את תפקיד יו"ר המפלגה ואחר את תפקיד 
מרכיב הממשלה מטעם המפלגה . " החלטת ועדת החוקה מכניסה את המפלגה למצב 
לא פשוט , והיא עלולה להוביל את המפלגה למצב של מבוכה ופילוגים ללא צורך " . 
בשעת לילה מאוחרת כינס פרס בביתו את ועדת ההיגוי של חברי - הכנסת , הפועלת 
לצדו , וכמה משפטנים בכירים , בניסיון לבחון את הדרכים להתמודד עם החלטת 
ועדת החוקה של המפלגה . יועציו המשפטיים של פרס החליטו לטעון , כי את החלטת 
הוועדה ניתן לפרש גם בכיוון , הגורס כי ההתמודות על תפקיד יו"ר מפלגת העבודה 
פירושה הדחה . יו"ר ועדת החוקה , ח"ך דוד ליבאי , אמר אמש בתגובה : " זהו 
קשקוש גמור וניסיון שפל לפרש לא נכונה את מסקנות הוועדה " . פרס ואנשיו יקבלו 
החלטה סופית לאחר הפגישה בין חריש לבין ח"ך מוטה גור , ראש מטה רבין , 
ונסים זווילי , יו"ר מטה פרס . הפגישה נועדה ל03 : 8 הבוקר . בפגישה יבקש 
המזכ"ל לצמצם עד למינימום את חילוקי הדעות בין שני הצדדים לקראת ישיבת הלשכה 
בשעה 00 : 51 . במטותיהם של רבין ופרס הודגש , כי רק לאחר הפגישה הבוקר 
ימסרו שני הצדדים את הצעות ההחלטה שלהם ללשכת המפלגה . במטה רבין אמרו במפורש , 
כי בדעתם לדרוש הכרעה ברורה , ואילו ממטה פרס נמסר , כי אם תידרש הכרעה 
בדבר ההתמודדות , יש לערכה רק בעוד שנה , לאחר עריכת מפקד וכינוס ועידה 
נבחרת . 
