במשטרה נערכו ביומיים האחרונים דיונים קדחתניים , בהשתתפות גורמים בכירים , 
כדי לגבש עמדה כיצד להגיב על האשמותיה של סנ"ץ בלה ויינשטוק בוועדה לביקורת 
המדינה . ויינשטוק האשימה את ראשי המשטרה בשנים האחרונות , בהם המפכ"ל הקודם , 
דוד קראוס , בהתערבות ובטיוח חקירות פנימיות נגד קצינים , בשיבוש הליכי 
חקירה , במתן אפשרות לקצינים חשודים בפלילים להתקדם במשטרה או בסיוע לפרישתם 
מהמשטרה . סנ"ץ ויינשטוק שימשה כראש המחלקה לחקירות פנים במשטרה עד לפני 
חמש שנים . שתי הקצינות ששימשו אחריה בתפקיד זה אינן תומכות בטענותיה . 
מפכ"ל המשטרה , ראש אגף החקירות , וקציני משטרה בכירים אחרים , אמורים 
להופיע בפני הוועדה לביקורת המדינה בשבוע הבא . הסערה במשטרה ביומיים האחרונים , 
בעקבות טענותיה של סנ"ץ ויינשטוק , היא חסרת תקדים בהיקפה ובעוצמתה . 
יש בין קציני המשטרה כאלה התומכים בטענותיה של ויינשטוק , אך רבים אחרים , 
בהם גם קצינים המקורבים אליה והמעורים בפרשיות שהזכירה , סבורים כי האשמותיה 
" חרגו מכל פרופורציה " . כמה קצינים בכירים , שוויינשטוק העלתה נגדם טענות , 
מבקשים אף הם להופיע בפני הוועדה כדי להשיב על ההאשמות , שהן , לדבריהם , 
" ברובן מוגזמות , מופרכות ומשוללות יסוד " . גם הודעת שר המשטרה החדש , 
רוני מילוא , על גיבוש תוכנית לרפורמה במערכת החקירות הפנימיות במשטרה , 
שתגביר את פיקוח משרד המשטרה והפרקליטות על החקירות האלה , גרמה למבוכה 
רבה . רבים רואים בה סטירת לחי והבעת אי - אמון במשטרה , בעיקר נוכח העובדה , 
כי הודעת השר באה על רקע האשמותיה הקשות של ויינשטוק . 
