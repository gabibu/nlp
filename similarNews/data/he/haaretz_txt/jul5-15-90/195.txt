פאריס ( ע"ר וע"ץ ) . מו"ם נמרץ החל אתמול בטיראנה , כדי לפתור את המשבר 
שנוצר בעקבות התפרצותם של כ002 אלבנים , שמצאו בראשית השבוע מיקלט בכעשר 
שגרירויות אירופיות בטיראנה . שלטונות אלבניה רמזו כי בכוונתם להקל על צאתם 
מן המדינה של כל המועמדים להגירה . על רקע הרגיעה בטיראנה , הודיעה ממשלת 
אלבניה לשגרירויות הנוגעות בדבר , כי היא מוכנה להנפיק בימים הקרובים 000 , 
51 דרכונים ואשרות יציאה לאלבנים המבקשים לעזוב את המדינה . נראה כי שלטונות 
טיראנה , המודאגים מפני אפשרות של הסתערות התושבים על השגרירויות הזרות , 
כפי שארע במזרח - אירופה לפני נפילת המשטר הקומוניסטי במזרח - גרמניה , 
שוקלים עתה את האפשרות לבטל לגמרי את חובת אשרת היציאה לאזרחי המדינה . 
סוכנות הידיעות ההונגרית מסרה כי ממשלת אלבניה , בראשותו של ראמיז עליה , 
הציעה דרכונים וערובות לבטחונם של אלה שמצאו מקלט בשגרירויות , אולם איש 
מהם לא היה מוכן עד כה להענות הצעה זו . דובר משרד החוץ המערב גרמני הבהיר 
כי בשדר של ממשלת טיראנה אין ערובות לפליטים . השדר פשוט קובע כי על פי 
התקנות , שנקבעו בתחילת השנה , במסגרת הרפורמה באלבניה , יש לתושבים זכות 
ליציאה חופשית לחו"ל ולקבלת דרכונים לשם כך . עד כה רק מעטים מאד קיבלו 
דרכונים . לפי אומדנים שונים , נמצאים עתה כ002 איש בשגרירויות של מערב - 
גרמניה , צרפת , איטליה , יוון , טורקיה , וגם בשגרירויות של שלוש מדינות 
מזרח - אירופיות : צכוסלובקיה , הונגריה ובולגריה . נראה כי בנוסף לכך 
ארעו גם הפגנות אלימות במדינה . מקורות במערב - גרמניה מסרו , כי בון מנסה 
למצוא פיתרון ל68 פליטים , שפרצו לאתר השגרירות . מטוס צבאי עם הספקה עמד 
לצאת לטיראנה אתמול , כדי לסייע לאנשים אלה . לראשונה מאז החלו לקרוס המשטרים 
הקומוניסטיים ברחבי מזרח - אירופה , היו בטיראנה התנגשויות אלימות . דיפלומטים 
מערביים בטיראנה מסרו , כי עשרות אלבנים התנגשו בתחיל השבוע עם כוחות הביטחון , 
שגריר יוון בטיראנה אמר , כי הוא שמע לפחות 05 יריות ליד שגרירותו , בהתנגשויות 
שהיו ביום שני , וציין כי מספר אנשים נפצעו . קפידבינבון ( ע"ר וע"ץ ) 
דיפלומטים בטיראנה ראו במו עיניהם את כוחות הביטחון האלבנים מפנים גופות 
של מתנגדי משטר , שנורו ככל הנראה שעה שניסו לחדור לשגרירויות הזרות בטיראנה 
אמר אתמול דובר משרד החוץ בבון . " אנו מעריכים כי היו מקרי מוות " , 
הוסיף . עוד אמר הדובר , כי אדם אחד נפצע קשה מכדור , שעה שניסה להיכנס 
לשגרירות מערב - גרמניה והובהל במהירות לבית חולים בטיראנה . מערב - גרמניה 
הבהירה כי האיש נמצא תחת חסותה , ולא תאפשר שיפגעו בו . מתנגד משטר שנפגע 
מיריות ברגלו מקבל טיפול בשגרירות , ו03 אחרים סובלים מפציעות קלות . עשרות 
הפליטים שפרצו לשגרירויות הזרות בטירנה , חיכו אתמול במתיחות לפעולות מצד 
השגרירויות , שיאפשרו להם לצאת לחו"ל . פליטים אלה טיפסו שלשום על חומות 
השגרירויות , או שפרצו במשאיות דרך השערים לחצרות השגרירויות , על אף האש 
שהמטירו עליהם כוחות הביטחון האלבנים . בהודעה הרשמית עדיין מתייחסים השלטונות 
למתנגדי המשטר כאל " עבריינים צעירים " . רדיו טיראנה שידר הודעה , בה 
נאמר , כי 004 בני - אדם ניסו להכנס לשגרירות זרה בכוח ביום שני . " הם 
ביקשו לפגוע ביחסים הטובים עם מדינות ידידותיות ולפגוע בתדמית האלבנית בעולם . 
אנשים אלה ששיבשו את הסדר הציבורי פוזרו " , נאמר בשידור . ממשלות שונות 
כבר גינו את פעולות ממשלת אלבניה . דיפלומטים במדינות המערב אמרו כי , מספר 
קטן של אנשים שנכנסו לשגרירויות בולגריה , קובה ומצרים , הוסגרו לידי השלטונות 
האלבנים . איטליה , שקיבלה לידה זה עתה את הנשיאות התורנית של מועצת השוק 
האירופי המשותף , הודיעה כי תפעל למען תגובה מתואמת של הקהילה האירופית 
למאורעות בטיראנה , בישיבה בבריסל . קפידבינבלגראד ( ע"ר ועץ ) . אלבניה 
תבצע ככל הנראה שינויים דחופים בהנהגתה ובכוחות הביטחון שלה לאחר הארועים 
בטיראנה . סוכנות הידיעות היוגוסלווית " טאניוג " דיווחה כי גם אתמול נאספו 
המונים במרכז טיראנה , אולם לא היו כל נסיונות חדשים לפרוץ לשגרירויות . 
לדברי הסוכנות , תוגברה השמירה על השגרירויות , ויחידות רבות מסיירות 
באזור . " טאניוג " הוסיפה , עקב הארועים , עתידים אנשים רבים בצמרת 
לאבד את משרותיהם . " שינויים משמעותיים יבוצעו בקרוב בצמרת הפוליטית האלבנית , 
במיוחד במשרד הפנים ובשורות מנגנון הביטחון " , נאמר בהודעה . הוועד המרכזי 
של המפלגה הקומוניסטית האלבנית יתכנס היום כדי לדון בשינויים אלה . 
