אלף איש השתתפו אתמול בישיבת המועצה המקומית הפתוחה בכפר מנדא , שנערכה 
כהפגנת מחאה על רצח בן הכפר , עומר עודה , וגילוי זהותם של החשודים ברצח 
על רקע לאומני של העובדהערבי של תחנת הדלק בזכרון יעקב . בין המשתתפים בהפגנה , 
ח"ך מוחמד מיעארי ומשלחות מחצי תריסר כפרים ערביים בגליל . ראש המועצה המקומית 
של הכפר , מוחמד זידאן , אמר ל"הארץ " , כי משפחת הנרצח דחתה את הצעתם 
של חברי הקיבוץ דליה ( קיבוצו של אחד החשודים ברצח ) , לערוך ביקור תנחומים 
בכפר . לדעת תושבי הכפר , לנוכח התלהטות הרוחות אין עתה מקום לביקור כזה . 
זידאן הוסיף , כי התעלמות נציגי השלטון במדינה ממשפחת הנרצח והעובדה , 
כי איש לא טרח להביע תנחומים או לגנות את הרצח מעידים על הזלזול בחיי האזרח 
הערבי , ומגבירים את הזעם נגד הרצח וההתעללות בגופת הנרצח . גילויי המשטרה 
בדבר זהות החשודים ברצח , הביאו לגל פרסומים נרחב בעיתונות הערבית בישראל , 
אשר תיארה באופן מפורט את ההתעללות בגופת המתדלק , בהסתמך על תיאורי בני 
המשפחה . לדברי העיתונות הערבית , דקרו הרוצחים את קורבנם עשרות פעמים , 
ושחטו אותו בצורה אכזרית . 
