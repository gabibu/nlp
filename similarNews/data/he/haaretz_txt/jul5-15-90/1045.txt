ואשינגטון ( מיוחד ל"הארץ " ) . פגישת שר החוץ , דוד לוי , ומזכיר המדינה 
האמריקאי , גיימס בייקר , תתקיים כנראה בסוף השבוע הראשון של חודש אוגוסט . 
לוי שלח ביום חמישי שעבר איגרת לבייקר , בה נאמר כי יהיה מעונין להיפגש 
עמו כשיוסרו המיגבלות הרפואיות , שמנעו ממנו לצאת את הארץ , לאחר התקף 
הלב הקל שפקד אותו . הרופאים התירו ללוי לצאת לחו"ל רק מסוף חודש יולי . 
בייקר יחזור לארה"ב ב5 באוגוסט , ועתה יש כוונה להסדיר את המפגש שלו עם 
לוי בשלושת הימים שיוותרו טרם צאתו של בייקר לחופשה , ב9 באוגוסט . לוי 
היה אמור להיפגש עם בייקר השבוע בפריס , אך הפגישה נדחתה בהוראת רופאיו . 
מקור דיפלומטי ישראלי בכיר בוואשינגטון אמר בסוף השבוע , כי באיגרת השר 
לוי , שהועברה לידיעת הממשל באמצעות שגרירות ישראל בוואשינגטון ושגרירות 
ארה"ב בתל אביב , יש אינדיקאציות לנכונותה של ממשלת ישראל לחפש נוסחאות 
ונתיבים להתקדמות במשא ומתן עם הממשל האמריקאני . הדיפלומט אמר כי האיגרת , 
המחזיקה שני עמודים , מנוסחת " בטון ידידותי וקונסטרוקטיווי " . הוא הוסיף , 
כי בימים אלה מנסים לוי וראש הממשלה , יצחק שמיר , לגבש את המהלכים הדיפלומטיים 
הבאים , לקראת המפגש עם בייקר , ונחוץ זמן לגיבוש המהלכים הללו . המקור 
אמר בתידרוך לכתבים , כי בממשל האמריקאי קיימת סקרנות רבה לקראת המהלכים 
הבאים של ממשלת ישראל , ולקראת המפגש בין בייקר ללוי . לדבריו , יש גם 
מידה רבה של נכונות לתת סיכוי למציאת אפשרויות של שיתוף פעולה בין שני שרי 
החוץ . המקור הדיפלומטי העריך , כי לפני שהממשלה תוכל לבוא לממשל האמריקאי 
עם קו מדיני מגובש והצעות קונקרטיות , יידרש זמן לגיבוש ההצעות . פקידים 
במחלקת המדינה של ארה"ב אמרו בסוף השבוע , כי הם צופים שאחד הנושאים שיעלו 
לדיון במפגש לוי - בייקר יהיה התנאים שיציב הממשל למתן ערבויות ההשקעה בבנייה 
לעולים החדשים מבריה"ם , בסך 004 מליון דולר . מזכיר המדינה אמר בקונגרס 
לפני חודש , כי הסוגיה תידון עם ממשלת ישראל החדשה מייד לכשתקום . מאז 
רמזו פקידי ממשל שונים , כי בכוונת הממשל לדרוש ביטחונות מישראל , שלא 
תיישב עולים בשטחים , ומדיניות ההתנחלות בשטחים תרוסן . מקור דיפלומטי 
ישראלי בוואשינגטון אמר , כי הוא צופה שבקרוב יודיע הממשל מה תנאיו למתן 
הערבויות . תהליך השלום אמור לעלות לדיון בפגישה שתתקיים בימים הקרובים בין 
בייקר לעמיתו הירדני , מרואן אל - קאסם , העושה בביקור פרטי בארה"ב . 
דובר מחלקת המדינה אישר , בתדרוך שהתקיים שלשום , כי השר אל - קאסם ייפגש 
עם בייקר וידון עימו על עניינים הקשורים לתהליך השלום . לפני פחות משבועיים 
נפגש בייקר בוואשינטון עם שר החוץ המצרי , עיסמת עבד אלמגיד . קפידבין ( 
ע ) . סימור רייך , יו"ר ועידת הנשיאים של האירגונים היהודיים בארה"ב , 
אמר ביום ששי כי הוא סבור שבפגישת מזכיר המדינה בייקר ושר החוץ לוי " אפשר 
יהיה לצאת מהמבוך בדרך לקהיר " . רייך דיבר לפני צאתו מביקור בן שבוע בארץ , 
במהלכו נפגש עם ראש הממשלה ועם שר החוץ . מפגישתו עם לוי התרשם רייך , 
כי זו " דמות כריזמטית , הפועלת ביחד עם ראש הממשלה שמיר , במטרה למצוא 
דרך להרכיב רשימה של פלשתינאים , שיוכלו לקחת חלק בתהליך הבחירות בשטחים " . 
