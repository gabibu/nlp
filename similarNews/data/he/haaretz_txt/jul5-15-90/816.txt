מארגני התיירות לישראל הוכרו כיצואנים על - ידי בנק ישראל , עם מתן היתר 
להפקדת מטבע חוץ בפיקדון פת"ח יצואן . סיכום על כך התקבל בתום משא ומתן 
ממושך שקיימה לשכת מארגני התיירות , בראשותם של יו"ר ההנהלה , אבי פרידמן , 
והמנכ"ל עדי צוקרמן , עם פקידי בנק ישראל . בהתאם להחלטת בנק ישראל , 
יהיה רשאי מארגן תיירות נכנסת לישראל להחזיק בבנק מוסמך , חשבון פת"ח יצואן , 
בנוסף לחשבון פת"ח תיירות נכנסת , ולהפקיד בו מטבע חוץ שהתקבל מחו"ל ומט"ח 
שהתקבל בישראל במזומן מתושב חוץ עבור שירותי תיירות הניתנים בישראל ובלבד 
שהיתרה המוחזקת בפקדון פת"ח יצואן , לא תעלה בכל עת על % 01 מסך התמורה שנתקבלה 
ב - 21 החודשים הקודמים עבור שירותי התיירות . אין היתר להפקיד תמורות אלה 
בחשבון בנק בחו"ל . מטבע חוץ שהוחזק ערב התיקון בפת"ח תיירות נכנסת , ניתן 
יהיה להעביר לפת"ח היצואן של מארגן התיירות לישראל , בכפוף למגבלה של גובה 
היתרה בפיקדון . בנוסף , הותר למארגן התיירות לישראל לשלם במטבע חוץ , 
מפת"ח היצואן שלו במסגרת עסקה מותרת ולהעביר מט"ח מהפת"ח שלו לפת"ח יצואן 
של בית המלון , עבור שירותי תיירות לתיירים . ההסדר החדש ייכנס לתוקף ב51 
ביולי . הכרת בנק ישראל פותחת לפני מארגני התיירות ארצה שני נושאים נוספים : 
ערבויות מדינה בגובה % 05 מהערבויות שצריך מארגן התיירות להשיג עבור הלוואות 
הון חוזר , וביטוח כספי סוכני חו"ל למארגני תיירות לישראל . לשכת מארגני 
תיירות נכנסת לישראל מנהלת מו"ם בנדון עם החברה לביטוח סיכוני סחר חוץ . 
