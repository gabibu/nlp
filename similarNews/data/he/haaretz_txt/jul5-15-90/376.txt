המנגר הפורש של נבחרת אנגליה , בובי רובסון , אמר שלשום , כי ההפסד למערב 
גרמניה בחצי הגמר בבעיטות 11 מטרים , היה הרגע העצוב ביותר בשמונה השנים 
בהן הדריך את הנבחרת . רובסון , 75 , ייפרד היום ממשרת המנגר , כדי לאמן 
את הקבוצה ההולנדית המצוינת ובעלת המוניטין ף . ס . וו . איינדהובן . רובסון 
חתם באיינדהובן לפני תחילת המונדיאל , אחרי שנמסר לו כי לא ימשיך בנבחרת . 
רובסון על שמונה השנים בנבחרת : " זה היה ניסיון נהדר ; באמת נהניתי משמונה 
השנים " . רובסון , שאמר כי הוא מצטער לעזוב , חיווה דעתו על המישחק נגד 
מערב גרמניה כ"גדול ביותר של הנבחרת האנגלית ב - 42 שנים " . רובסון : " השחקנים 
יכולים להיות גאים על ההופעה שלהם ; הם באו בלי הרבה קרדיט , בלי הרבה 
כבוד . אני חושב שכל האומה עצובה מאוד שלא הגענו לגמר " . רובסון יגיע לאיינדהובן 
בשבוע הבא . לפני כן הוא יהיה במשרדו יומיים - שלושה כדי " לנקות את השולחן . 
אני צריך לנעול את הדלת וללכת . זה יהיה רגע מרגש . אבל זה חלק מהחיים , 
והחיים צריכים להמשיך הלאה " . רובסון מדבר על העתיד של הכדורגל האנגלי : 
" יש גרעין נהדר , עם חמישה שחקנים בולטים פול גאסקוין , דז ווקר , 
מרק רייט , דייויד פלאט ופול פארקר " . 
