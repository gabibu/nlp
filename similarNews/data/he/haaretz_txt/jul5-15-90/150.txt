כמוה כתאורת הבית . יש לה צדדים פונקציונלים וצדדים אסתטיים . מכאן שתכנון 
תאורת הגן מחייב התבוננות בחלל הגן כיחידה הכוללת פרטים רבים ושונים . יש 
להחליט מהם האלמנטים שתאורת הגן צריכה להסתיר או להאיר באופן בולט . הכל 
בהתאם לצרכים הפונקציונליים והאסתטיים . לאחר שצרכים אלו הובררו יש לחשוב 
על הדרכים הטכניות להשגת המטרות . תוכנית תאורה טובה לגן צריכה ליצור מצב 
שבו גופי התאורה לא יבלטו בשטח , ועם זאת ישיגו את האפקט הנדרש . את תכנון 
תאורת הגן יש להתחיל מהמבוא לבית . כניסה מגוננת ומוארת בצורה נכונה מכניסה 
את המבקר לאווירה מתאימה . אפשר גם לחסוך באנרגיה ויחד עם זאת ליצור שדירה 
מוארת על ידי שימוש בגופי תאורה סולריים המטעינים את עצמם במשך היום ונדלקים 
באופן אוטומטי לעת ערב . גופי תאורה מסוג זה אפשר להשיג בחנויות החל ב001 
ש"ח . מחירם של גופי התאורה המקובלים בשוק נע בין 22 ש"ח לכדורי פלסטיק 
פשוטים ועד 007 ש"ח למנורה מעוצבת , הכל בהתאם לטעם ולצורך . טכניקה יסודית 
ופופולרית לתאורת גן היא זו המאירה שטחים גדולים באמצעות גופי תאורה עיליים . 
באמצעות טכניקת תאורה כזו אפשר להאיר שטחים גדולים במספר מועט של גופי תאורה . 
טכניקה מקובלת אחרת היא תאורה תחתית גופים המאירים אובייקטים מסוימים מלמטה 
למעלה . כאן נעשה שימוש נרחב בספוטים ( מרכזיים או מפזרי אור , בהתאם 
למטרת התאורה ) . אפשר להשתמש גם בטכניקות מתוחכמות בהרבה , כמו תאורה 
עקיפה ותאורה באמצעות צללים . באמצעות תאורת הגן אפשר להרחיק חרקים ויתושים 
ממקום הישיבה , על ידי הצבת פנסים בעלי תאורה המושכים את החרקים והיתושים 
אליהם . הכנת מערכת החשמל בגינה צריכה להיעשות באופן מקצועי , על מנת להימנע 
מתקלות העלולות להיות קטלניות . עם זאת , רבים נמנעים מהכנסת תאורה לגינה 
מטעמי בטיחות . לאלה שחוששים מתקלות הנובעות מהצמדת חשמל לאזורים רטובים , 
כמו גינה , מוצעת שיטה חדשה שעיקרה שימוש בתאורה במתח נמוך . את ההמרה 
ממתח גבוה למתח נמוך אפשר לבצע בעזרת שנאים חיצוניים או פנימיים המסופקים 
ביחידות הספק שונות . מחיר מערכת בסיסית כזו , הכוללת שנאי , כבל ושמונה 
גופי תאורה כ006 , 1 ש"ח . למערכת זו , כמו גם למערכת המורכבת בשיטה הקונוונציונלית , 
אפשר להוסיף חיישן אור שיפעיל אותה באופן אוטומטי , בהתאם לכמות האור הטבעית , 
או שעון שבת שבעזרתו אפשר לכוון את שעות ההפעלה . 
