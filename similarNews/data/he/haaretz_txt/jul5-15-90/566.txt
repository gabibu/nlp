משרדי האוצר והחקלאות לא אישרו לשירותים הוטרינריים תוספת תקציב למאבק במחלת 
הברוצלוזיס , הפוגעת בכבשים ועוברת גם לבני אדם . התקציב המיוחד לא אושר , 
למרות שהיקף המחלה בישראל עולה פי כמה על היקפה במדינות ים תיכוניות אחרות . 
מנהל השירותים הווטרינריים במשרד החקלאות , ד"ר ארנון שמשוני , מסר כי 
במחצית הראשונה של שנת 09 נפגעו 001 איש מהמחלה הידועה יותר בכינויה " קדחת 
מלטה " . אשתקד נפגעו מהמחלה 003 איש . ילד בן 11 תושב כפר ערבי בגליל מת 
מהמחלה ורבים מהנפגעים במחלה לקו בנכות . המחלה עלולה לגרום לאחד או יותר 
מבין הסיבוכים הבאים : פגיעה בשריר הלב , פגיעה במפרקים ובעצמות , דלקת 
קרום המוח , פגיעה בכבד , פגיעה בפוריות או פגיעה באשכים . ההידבקות במחלה 
נגרמת על ידי מגע ישיר עם הפרשה של כבש נגוע או באמצעות חלב או גבינת צאן 
בלתי מפוסטרים . בצרפת , שמספר תושביה פי - 01 ויותר מאוכלוסיית ישראל , 
נרשמו אשתקד 05 מקרים שבהם נפגעו בני אדם מקדחת מלטה . על רקע הקפאת התקציב 
למאבק במחלה , בולטת העובדה שהשוק האירופי הקציב שני מיליון דולר לצורך 
ביעורה בצרפת , יוון , איטליה , פורטוגל וספרד . גם שלטונות מלטה הקציבו 
סכום נכבד למאבק במחלה . לדברי ד"ר שמשוני , הצעד היחיד שננקט בארץ הוא 
ביצוע סקר מקדמי על מימדי המחלה בכבשים באזור יבנאל ובסביבות הכפר הערבי 
עילוט שבגליל . עלות הסקר היתה 000 , 051 ש"ח . שושני מדגיש כי כדי להתמודד 
עם המחלה יש לבצע סקר של כל עדרי הכבשים בארץ ושחיטת הנגועים שבהם , בתקציב 
של 4 . 1 מיליון דולר לפחות . מבדיקת 14 עדרים באיזור יבנאל , שכללו 431 , 
6 ראשי צאן , התגלה כי בשמונה עדרים ( % 5 . 91 ) , קיימת נגיעות במחלת 
הברוצלוזיס . בכפר עילוט נבדקו 79 עדרים קטנים הכוללים 933 , 1 ראשי צאן 
ונמצא כי מספר העדרים הנגועים הוא 42 ( % 7 . 42 ) . מבדיקתם של שבעה 
חולים תושבי אזור נצרת שנפגעו מקדחת מלטה עולה , לפי ממצאי השירות הווטרינרי , 
כי סיבת ההדבקה הוא גבינות צאן בלתי מפוסטרות מתוצרת בייתית שמקורן בגנין 
המופצות על ידי רוכלים . גורמים בשירותים הווטרינריים באזור הצפון מציינים 
כי יש להדק את הפיקוח על פיסטור גבינות הצאן , במסגרת המאמצים לביעור המחלה . 
הם הזהירו מההשלכות המסוכנות , כדבריהם , של אי - העמדת תקציב למטרה זו . 
יצויין , שח"ך נאווה ארד ( מערך ) הגישה באחרונה שאילתה לשר החקלאות , 
רפאל איתן , שבה היא דורשת לדעת אילו צעדים מתכוון המשרד לנקוט לצמצום 
מימדיה של המחלה . גורם בכיר במשרד החקלאות מסר אמש כי שאלת התקציב לביעור 
המחלה תועלה בקרוב לדיון , " בשים לב לאילוצים הכספיים " . 
