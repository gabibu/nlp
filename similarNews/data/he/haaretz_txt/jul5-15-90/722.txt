ועדת חוקה , חוק ומשפט והוועדה לביקורת המדינה של הכנסת התכנסו לדיון משותף 
בשלוש הצעות חוק פרטיות , שעניינן קביעת סדרי תקציב , שימנעו הקצבת כספים 
בחקיקה חפוזה ומתן כספים ייחודיים . יו"ר ועדת החוקה , ח"ך אוריאל לין ( 
ליכוד ) , הציע שני עקרונות אלטרנטיביים לטיפול בתופעה . האפשרות הראשונה 
השארת סדרי התקציב כפי שהם כיום , תוך קביעת תנאים שיבטיחו שהכספים ייועדו 
לגופים ראויים לכך , לא בדרך של חקיקה חפוזה ולחץ המפלגות . על - פי הצעה 
זו , לא יינתן תקציב לגוף שלא הגיש בקשה מסודרת , שלושה חודשים לפני אישור 
התקציב . האפשרות השנייה קביעה מפורשת בחוק יסוד : משק המדינה , שתקבע 
כי לא תהיה חלוקת כספים לגופים ומוסדות , אלא הכספים יוקצו רק לנושא או 
תחום פעילות מוגדר . אם תיבחר אפשרות זו , תיעשה החלוקה הפנימית על - ידי 
המשרדים , על - פי מבחני יסוד של שוויון , בדיקת יכולת הביצוע של הגוף 
המוקצב ופיקוח כולל על ההוצאות . לין הדגיש , כי בשני המקרים חשוב להבטיח , 
כי תהיה בקרה של היועץ המשפטי לממשלה ושל בתי המשפט וכי גופים אלה יהיו 
נתונים לביקורת מבקר המדינה . קפידבינח"ך דוד ליבאי , יו"ר הוועדה לביקורת 
המדינה , תמך בחקיקת חוק יסוד , שיגביל את סמכות הכנסת והממשלה להקצות 
כספים ייחודיים . הוא הציע , שההקצבה למוסד תהיה רק במסגרת המשרד הייעודי . 
כמו - כן , אסור יהיה להקציב כספים למוסד , המהווה " צינור " להעברת 
כספים למוסדות אחרים . עוד הציע ליבאי , כי ההקצבה תהיה מותנית בכך , שהמוסד 
יגיש תצהיר ובו פרטים מלאים על הרכב הנהלתו , כתובתו , מטרותיו ומצבו הכספי . 
על המשרד לבדוק את השימוש בכספי ההקצבה ולהפסיק אותה , אם נוצלה שלא למטרתה 
או לא לפי כללי מנהל תקין . כל גוף נתמך יהיה נתון לביקורת מבקר המדינה . 
ח"ך אברהם בורג ( מערך ) אמר , כי חובה לטפל בפרצות בחוק , המאפשרות 
הקצבה למוסדות פיקטייבים , על - ידי הטלת אחריות נוספת על עמותות , הנתמכות 
על - ידי המדינה . לדבריו , יש להקים מועצה גבוהה של מוסדות תורניים , 
אשר תקבע מי רשאי לתואר מוסד תורני . בורג הציע גם , כי בג"ץ יהיה רשאי 
לבחון את האובייקטיביות של משרדי הממשלה בהקצאת כספים . ח"ך שבח וייס ( 
מערך ) אמר , כי הצעת החוק נועדה לצמצם סטיות תקציביות , הזוכות ללגיטימציה 
חוקית , למרות שאינן נורמטיביות וגובלות לעתים בפלילים . ח"ך יצחק לוי ( 
מפד"ל ) אמר , כי יש לשנות את השיטה הקיימת ולא לכלול מוסדות כלשהם בתקציב 
המדינה , שיחולק על - פי נושאים ויעדים . לדבריו אין חברי הכנסת יכולים 
לעמוד על טיבם של המוסדות המבקשים הקצבה . חלוקת התקציב צריכה להיעשות על - 
ידי המשרדים הנוגעים בדבר בלבד , ויש להדק את מנגנון הביקורת , שאינו אפקטיבי . 
