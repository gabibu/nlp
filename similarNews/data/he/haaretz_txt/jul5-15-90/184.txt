לבית - הדין האזורי בתל - אביב באמצעות עורכת - הדין מיכל שקד , כי הנהלת 
החברה לא מילאה את חובתה לקיים אחת לשנה דיון בהעלאות שכר וקידום , בטיעון 
שמצבה הכספי של החברה אינו מאפשר זאת . לטענת העובדים , מצבה של החברה שבה 
מועסקים 000 , 1 עובדים הוא איתן , אלא שמאז שתדיראן היא בעלת המניות בחברה 
מוזרמים אליה כספי אלישרא , והדבר פוגע במצב החברה . על הרקע הזה פרצו 
סכסוכי העבודה , שלא קיבלו את אישור ההסתדרות . העובדים טוענים כי בגלל 
שאלישרא שייכת לחברת העובדים הם אינם מצליחים לקבל את גיבוי מועצת הפועלים . 
נציג ההסתדרות , אליעזר דבורי , טוען בתצהיר שהגיש לבית - המשפט שמועצת 
פועלי בני - ברק תומכת בדרישת העובדים לקיים דיוני שכר , אך אינה מצדדת 
בהכרזת סכסוך עבודה כיוון שיש סיכוי לסכם את הדיונים ללא נקיטת צעדים . העובדים , 
שנקטו לאחרונה בעיצומים , המשיכו לעבוד תחת צו ללא הגבלת זמן שהטיל עליהם 
השופט עמירם רבינוביץ . פרקליטת העובדים , הגישה השבוע בקשה לפסול את השופט . 
לטענתה , במתן צו מניעה ללא הגבלת זמן כבר הביע השופט את דעתו ביחס לעיצומי 
העובדים . כמו - כן ביקשה שקד לאחד את תביעת העובדים לדון בשכרם עם התביעה 
בסכסוך הקיבוצי , שכן שני הדברים כרוכים זה בזה . טרם ניתנה החלטה בבקשות . 
