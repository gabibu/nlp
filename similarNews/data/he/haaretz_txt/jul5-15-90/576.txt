" יש לנו בהחלט כוונה לבצע את הפרטת אל על , אך לא בכל מחיר . עיקרון 
שעל פיו נחליט בחיוב הוא מידת התועלת שתצמח לציבור , לממשלה ולחברה מההפרטה " , 
אמר אתמול שר התחבורה , משה קצב , לנציגי בנק פירסט בוסטון וחברת הייעוץ 
שירסון ליהמן , שהציגו בפניו ולפני אנשי משרדו , האוצר וחברת אל על , 
הבהרות להמלצותיהם בקשר לדרכים להפרטת החברה . לדברי קצב , תישאר חברת אל 
על חברת התעופה ההלאומית גם לאחר תהליך ההפרטה . ההפרטה נועדה לגייס הון 
שיבטיח את הרחבת פעילות בעתיד , לרבות השתלבותה באירופה המאוחדת ב29 ללא 
צורך להזדקק לתמיכה כספית של הממשלה או ערבות המדינה להתחייבותיה . על פי 
המלצת היועצים מארצות הברית שנשכרו לביצוע ההפרטה יש לבצעה בדרך של הנפקה 
בין לאומית לציבור שתערך בו זמנית בישראל ארצות הברית ואירופה . הם ממליצים 
להנפיק בו זמנית לפחות % 15 ממניות החברה לציבור בארץ ולמשקיעי חוץ . עוד 
הומלץ לגבש תוכנית לשיתוף העובדים בהון המניות של החברה ולצאת ממצב הפירוק 
הזמני . ביצוע ההנפקה יבוצע כחודש לאחר סיום הפירוק הזמני . כן הומלץ כי 
% 52 מהמניות ימכרו בשוק ההון הבין לאומי , % 01 ימכרו לעובדים וההנהלה והיתרה 
בבורסה בתל אביב . המלצה נוספת קבעה , כי ניתן לקבוע בתקנות החברה , מניית 
זהב שתתייחס לנושאים הבאים : אל על תמשיך להיות חברת התעופה הלאומית של 
ישראל , מרכז השליטה והניהול יהיה בישראל , לממשלה הזכות לפסול כל החלטה 
בדבר פירוקה החברה והיא תוכל לחייב אותה לטוס ליעדים שונים למרות היותם 
בלתי ריווחיים . צוות משותף למשרדי האוצר והתחבורה ידון בהמלצות ויגבש עמדתו 
לקראת הגשתם לשני השרים הנוגעים בדבר . 
