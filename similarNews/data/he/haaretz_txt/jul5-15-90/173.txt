משרד התעשייה והמסחר מתכוון להקים קרנות לעידוד וסיוע לשיווק בחו"ל וכן למפעלים 
ועסקים קטנים ובינוניים . מנכ"ל המשרד , צבי קורן , מסר אתמול כי מוצע 
להקים קרן שתעמיד 001 מיליון דולר לצורך הקצאת אשראי למפעלים קטנים ובינוניים . 
ההצעה תוגש בקרוב לאישור אגף התקציבים במשרד האוצר . קורן ציין , כי באמצעות 
עידוד הפעילות של המפעלים הקטנים ניתן להגביר את התעסוקה במשק . בראשית 
השבוע הבא תוגש לשר התעשייה והמסחר , משה נסים , הצעה למתן פתרונות תעסוקתיים 
לטווח הקצר לעולים החדשים ולדורשי עבודה במשק . נסים סבור שיש להגביר את 
הפעילות בנושא השיווק ובתחום המחקר והפיתוח . מדינת ישראל מממנת כיום כשליש 
מהמחקר והפיתוח האזרחי , ויש להכפיל את המימון לשני שלישים , כ002 מיליון 
דולר , במיוחד כדי לקלוט את העלייה מבריה"ם . קורן ציין גם , כי משרדו 
נערך להמשך חשיפת התעשייה המקומית ליבוא מתחרה . בקרוב יוחלט על הורדת חובת 
הרישוי ליבוא לגבי 51 מוצרים , בעיקר בתחום הטקסטיל והמזון , מארצות העולם 
השלישי כמו טייוואן , הפיליפינים ותאילנד . הורדתה של חובת הרישוי תלווה 
בהגנה מכסית על מוצרים מקבילים מתוצרת מקומית . 
