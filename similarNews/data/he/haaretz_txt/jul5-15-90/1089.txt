המגעים בין רשת בתי הכל - בו הבריטית מרקס - אנד - ספנסר , לבין קונצרן 
כלל , בנוגע להפעלת חנויות הרשת הבריטית בישראל נמשכים , על רקע אי - שביעות 
רצונם של מנהלי מרקס - אנד - ספנסר מאופן הפעלתן של חנויותיהם על - ידי 
רשת המשביר - לצרכן . באחרונה פורסמו ידיעות , שמהן השתמע שרשת בתי הכל - 
בו הבריטית מתעניינת ברכישת חלקו של המשביר - המרכזי במשביר - לצרכן . המשביר - 
המרכזי , הנתון בקשיים כלכליים , מחזיק ב%05 מהבעלות על המשביר - לצרכן 
ופועל למכירתו . יתרת הבעלות מתחלקת בין קו - אוף דן השרון , קו - אוף 
הצפון , וקו - אוף ירושלים , אך מנהליהם אינם מעורבים במישרין בנסיונות 
המכירה . עד כה , גילו שתי רשתות הכל - בו הבריטיות , דבנהם וטוף - שוף 
התעניינות בהמשביר - לצרכן , אך בינתיים הסירו את התעניינותם . מגעים נוספים 
התנהלו עם רשתות שיווק וקבוצות משקיעים מישראל , ובראשם קונצרן כלל , שגילה 
עניין להשקיע בהמשביר - לצרכן , אך בתנאי שימצא לכך שותפים בדמות רשת בתי 
כל - בו בחו"ל . לרשת מרקס אנד ספנסר קשרים ואינטרסים ברשת הישראלית , שכן 
המשביר - לצרכן מפעיל בסניפיו הגדולים חנויות של מרקס - אנד - ספנסר , 
ומתפעל חנויות נוספות הנושאות את שמה במרכזי הקניות הגדולים ( כמו זה שבקניון 
איילון ) . 
