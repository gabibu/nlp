" במטהו של ח"ך יצחק רבין רואים בתוצאות ההצבעה הערב בלשכת מפלגת העבודה 
מבחן כוח חשוב ביותר לקראת כינוס מרכז מפלגת העבודה בעוד עשרה ימים , שבו 
יוכרע אם ומתי תיערך ההתמודדות על הנהגת המפלגה בין רבין לפרס . במחנה רבין 
מדברים על תמיכה צפויה של כשני שלישים מקרב חברי הלשכה . אמש , בשעת לילה 
מאוחרת , כינס מזכ"ל מפלגת העבודה , ח"ך מיכה חריש , את ראשי המטות של 
רבין ופרס ויו"ר ועדת החוקה של המפלגה , ח"ך דוד ליבאי , בניסיון לגבש 
ברגע האחרון הסכמה לגבי אופן ניהול ישיבת הלשכה , שתיפתח ב00 : 61 אחרי 
הצהריים . ההצבעה החשאית , שבה ישתתפו 511 בעלי זכות בחירה מקרב חברי לשכת 
המפלגה , תיערך ככל הנראה בסביבות השעה 00 : 02 , ומקץ כשעה וחצי ייוועדו 
התוצאות . ח"ך שמעון פרס אמר אמש , כי כלל אינו מייחס חשיבות לישיבת לשכת 
המפלגה הערב . לדבריו , סמכות לשכת המפלגה היא לקבוע את סדר היום של ישיבת 
המרכז בלבד . " הגוף המכריע הוא מרכז המפלגה , ורק החלטתו משמעותית . 
אני לא מבין את הלהיטות של יצחק רבין ואנשיו להביא למתיחויות מיותרות ולהתמודדויות 
רבות במפלגה . צריך להימנע מוויכוח מיותר . יש להביא את ההתמודדות ישר 
בפני מרכז המפלגה , ולחסוך הפגנות כוח מיותרות . המפלגה בנויה על ניסיון 
להגיע להסכמות ולא על ניסיון להפגנת שרירים " . במטה פרס הדגישו אמש , כי 
לתוצאות התמודדות בלשכה הערב לא תהיה כל השפעה על הצבעת חברי מרכז המפלגה 
בכינוס המתוכנן ב22 בחודש זה . " טעות היא בידי אנשי יצחק רבין , הסבורים 
שהמרכז יהיה חותמת גומי להחלטת הלשכה , ועוד צפויות להם הפתעות רבות " , 
אמרו אתמול במחנה פרס . קפידבינערב ההתמודדות בלשכה יצא אתמול המזכ"ל חריש 
בקריאה למתמודדים למתן את המאבק ביניהם . " המפלגה עוברת תהליך מכאיב וקשה , 
אבל כיאה לדמוקרטיה אמיתית היא עושה זאת במוסדות הדמוקרטיים שלה , תוך 
עריכת דיון חופשי והכרעות חופשיות . אני מבקש לקוות , כי היא תצא מן התהליך 
מחוזקת וערוכה לקראת המאבקים האמיתיים על דמות המדינה והחברה " . שבע הצעות 
תובאנה הערב להכרעת חברי לשכת המפלגה . החשובות שבהן הן , כמובן , של 
פרס ורבין . פרס יציע ללשכה לבחור את יו"ר מפלגת העבודה רק בעוד שנה , 
בכינוס הוועידה הנבחרת החדשה של מפלגת העבודה , ואת מועמדה להרכבת הממשלה 
בכנסת הבאה רק כשנה לפני הבחירות הבאות לכנסת , כלומר בעוד כשנה וחצי , 
או מיד עם החלטת הכנסת הנוכחית על בחירות מוקדמות . הצעת פרס קוראת לשינוי 
תקנון המפלגה , כדי שניתן יהיה להביא לבחירת העומדים בראש המפלגה בשיטת 
ה"פריימריס " . הצעתו של יצחק רבין קובעת , כי יש לבחור את יו"ר המפלגה ומועמדה 
להרכבת הממשלה בכנסת הבאה בהקדם האפשרי , ולא יאוחר מ03 ביולי השנה . הצעתו 
של רבין מדברת על בחירות במרכז הנוכחי של המפלגה . שני המתמודדים עומדים 
לערוך הבוקר כנסי הזדהות לקראת כינוס הלשכה והמרכז . פרס עומד לפגוש הבוקר 
בלשכתו חברי מרכז אחדים , ובשעות אחרי הצהריים כשעה לפני ישיבת הלשכה 
לערוך מפגש גדול עם תומכיו בלשכה החדשה , שהוכנה בשבילו בבית מפלגת העבודה 
בתל - אביב . כינוס גדול של תומכי רבין ייערך אף הוא שעה לפני כינוס הלשכה 
היום . במטה רבין רואים בהכרעת הלשכה צעד חשוב לקראת ההיערכות המחודשת במפלגת 
העבודה . במטה אומרים , כי בשבועות האחרונים הוכח שיש תמיכה רחבה במפלגת 
העבודה בהכרעה מיידית . 
