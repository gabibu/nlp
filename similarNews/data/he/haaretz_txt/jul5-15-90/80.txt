ועדת הכספים אישרה אתמול את תיקון ההנחיות הקיימות של הבורסה לניירות ערך 
בתל אביב . עפ"י התיקון , חברות ותיקות שבהונן כמה סוגי מניות הנבדלות בזכויות 
ההצבעה , ורק אחד מהם רשום למסחר , יוכלו להגדיל את הונן המונפק רק בדרך 
של הנפקת מניות מהסוג העדיף ורישומן בבורסה . פירושו של התיקון , שהנפקת 
מניות תיעשה רק באמצעות הנפקת מניות שמקנות זכויות הצבעה שוות למחזיקים בהן . 
חברה חדשה שתבקש להנפיק בבורסה , תוכל לעשות זאת רק באמצעות הנפקת מניות 
מהסוג העדיף , המקנות כאמור זכויות הצבעה שוות על בסיס העיקרון " מניה 
אחת לקול אחד " . חברה ותיקה הנסחרת בבורסה במספר סוגי מניות , הנבדלים 
בזכויות ההצבעה , תוכל להגדיל את ההון המונפק רק באמצעות מניות המקנות זכויות 
הצבעה שוות . בוועדה הוסבר אתמול , כי האישור לתיקון הוא אוטומטי , בהעדר 
התנגדות של הח"כים לתיקון . תחילה ביקש ח"ך גדעון גדות ( ליכוד ) לערער 
על התיקון המוצע , אך לבסוף חזר בו מכך . בפני הוועדה הופיעו פרוף אוריאל 
פרוקצה , שהתנגד לתיקון שהוצע . עו"ד אפרים אברמסון ופרוף מנחם ברגר דיברו 
בעד התיקון . קפידבינח"ך עדנה סולודר , יו"ר ועדת הפיצויים לנכי ונרדפי 
הנאצים , העלתה אתמול בהצעה לסדר היום בכנסת את שערוריית הפנסיות מגרמניה . 
סולודר תיארה את התגלגלות העניינים מאז חתימת האמנה ב0891 בין ישראל וגרמניה , 
ועד היום . היא אמרה כי האמנה איפשרה לאזרחי ישראל לקבל קצבה חדשית מהביטוח 
הלאומי הגרמני , אולם הסדר חיובי זה הפך לאחת משערוריות ההונאה הגדולות . 
לדבריה , מי שהרוויחו ממנה הם עורכי דין ממולחים , ואילו קורבנותיה שהשליכו 
יהבם וכספם באותן רנטות חודשיות הם זקנים , נכים ואלמנות , שמרביתם עברו 
את השואה ונרדפו על - ידי הנאצים . סולודר תבעה מהממשלה לשים קץ לפרשה זו , 
ולטפל באחראים להונאה דרך האוצר והמשטרה , וכן להסדיר את הטיפול בנושא 
דרך הביטוח הלאומי או מוסד ציבורי ממשלתי אמין אחר . " אוי לנו שלזעקתם 
של קורבנות ההסדר במדינת ישראל אין דין ואין דיין , ולזקן הנשדד בצורה כה 
אכזרית אין גוף אליו יוכל לפנות ולהתלונן " , אמרה . 
