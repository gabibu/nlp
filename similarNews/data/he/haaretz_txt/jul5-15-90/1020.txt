ניו - דלהי ( ע"ר ועץ ) . ראש ממשלת הודו , וישוואנאת פראטאף סינג , 
הגיש אתמול את התפטרותו , לאחר ששניים מן השרים הבכירים בממשלתו פרשו ממנה 
וגרמו למשבר קואליציוני . ממשלת הודו מתבססת על קואליציה בעלת רוב מצומצם 
ביותר בפרלמנט . סינג הגיש את איגרת התפטרותו לנשיא מפלגת " גאנאטה דאל " , 
ס . ר . בומאי , באומרו כי יש בכוונתו לפרוש . עדיין לא נמסר מהנהגת 
המפלגה אם התפטרותו של סינג תתקבל , ואם יהיה בכך משום פיתרון למשבר הממשלתי 
שפרץ ביום שישי . שר המסחר ארון נהרו ושר התעופה האזרחית עריף מוחמד חאן 
הגישו את התפטרותם ביום שישי , במחאה על כך שבמדינת הריאנה שב לשלטון בנו 
הבכור של סגן ראש הממשלה . כך מסרו כאן פקידים בכירים . השר לענייני הפרלמנט , 
סאטפאל מאליק , התפטר אף הוא . אום פראקאש צאוטללה שב לשלוט במדינת הריאנה , 
חודשיים בלבד לאחר שהודח בעקבות הריגתם של 31 בני - אדם בבחירות - משנה 
שנערכו במאי , בהן הופיע כמועמד . סינג אמר , כי ביקש מנשיא המפלגה בומאי 
לכנס את הסיעה הפרלמנטרית של מפלגת גנאטה דאל , ולבחור בראש ממשלה חדש . 
אולם בינתיים נחשב סינג למנהיג היחידי המקובל על כל חברי סיעת המפלגה בפרלמנט . 
פרשנים בניו - דלהי אמרו , כי איגרת ההתפטרות שלו באה בכדי לחזק את התמיכה 
בו בפרלמנט . 
