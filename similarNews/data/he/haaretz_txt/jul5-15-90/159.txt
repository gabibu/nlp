במחקר שנערך בחוג לסוציולוגיה ואנתרופולגיה באוניברסיטת תל - אביב אותרו 
חמישה דפוסי מחשבה בקרב הציבור בישראל בשאלת המדיניות כלפי ערביי המדינה . 
המחקר בחן את השיח הציבורי בנושא בשנים 84916891 , אך ייתכן שתבניות המחשבה 
שעלו בו ישמשו בסיס להגדרת הדפוסים בסוגיה הזאת גם כיום . שיח ציבורי הוא 
מכלול הרעיונות , הסמלים , הדעות והתפיסות הרוחות בחברה בסוגיה נתונה . 
הוא חל על האופן שבו מובנים אירועים ומפורשים ועל העמדות הנגזרות מתבניות 
אלה . חמש מסגרות החשיבה שהצטיירו בעקבות המחקר משרטטות את התפיסות הבסיסיות 
לגבי דימוי החברה הרצויה והאפשרית , ומציגות דרכים שבהן יחסי יהודים וערבים 
בישראל מקבלים את משמעותם החברתית . המסגרת " לאומית קשה " מאופיינת בזיהוי 
מוחלט בין ישראל כישות מדינית ובין קיומו של לאום יהודי נבדל ועצמאי . 
ערכים ונורמות של חופש ביטוי , חופש התארגנות ושורה ארוכה של זכויות אזרח 
מתבטלות ונדחות מול איום על הדומיננטיות היהודית . לב הבעיה בתבנית מחשבה 
זו הוא קיומו של מיעוט ערבי , המסכן את ביטחונה . תבנית זו אינה מבחינה 
בין ערביי ישראל לערביי הארצות השכנות . הטענה הרווחת בה היא , שהכרח 
לנהוג בתקיפות , שתוביל להשלמה מאונס של האזרחים הערבים עם קיומו של לאום 
יהודי חזק . במסגרת " לאומית ליברלית " ההנחה הבסיסית היא , שיש להבטיח 
דומיננטיות יהודית במדינת ישראל . שתי השאלות המרכזיות הן , כיצד לנטרל 
את האיום הביטחוני של ערביי ישראל , ולהבטיח את נאמנותם למדינה . השוני 
המהותי בין מסגרת זו לקודמתה הוא בתפיסה , שניתן לתמרן את ערביי ישראל 
ולהביאם להשלים עם קיומה של ישראל כמדינה יהודית . המסגרת של " דמוקרטיה 
יהודית " מונחית על ידי השאלה המרכזית , כיצד ניתן להבטיח שוויון זכויות 
לערביי ישראל בלי לוותר על צביונה היהודי של המדינה . גם מסגרת חשיבה זו 
מחייבת את ערביי ישראל להשלים עם היותם מיעוט במדינה יהודית , אך מחייבת 
את היהודים להבטיח את זכויות הערבים . הנחת היסוד של תבנית החשיבה " שוויון 
זכויות לכל " היא , כי מדינה דמוקרטית היא מדינה של כל אזרחיה והיא חייבת 
להבטיח שוויון זכויות מלא לכל אזרח , בלא כל אפליה או העדפה לאומית . כאן 
העיקרון הדמוקרטי הוא המכריע , והוא המגדיר את החברה ומהותה . " אין בעיה " 
היא מסגרת חשיבה המעמידה את עקרון " הסדר " וה"מנהל התקין " בקדימות ראשונה 
במעלה . מסגרת זו אינה מציגה מודל גלוי של יחסי יהודים ערבים , אך בהסתמכה 
על הסדר הקיים כעל דבר מובן מאליו , הריהי מאמצת למעשה את הנחות היסוד של 
שלוש המסגרות הקודמות , הרואות ביהדות את אבן היסוד של מדינת ישראל . 
מהמחקר עולה , כי מארבע המסגרות הללו מסתמנת מגמה קלה של התחזקות התפיסה 
הלאומית הקשה . 
