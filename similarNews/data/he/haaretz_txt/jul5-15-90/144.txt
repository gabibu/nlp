תושבי מזרח גרמניה השיגו השבוע את מטרתם העיקרית מאז " המהפכה הלא אלימה " 
של חודש נובמבר אשתקד : כרטיס כניסה לעולם הקפיטליסטי . עם המטבע המערב - 
גרמני בכיסיהם ובחשבונות החיסכון שלהם , הנתינים לשעבר של " המדינה הסוציאליסטית 
הראשונה על אדמה גרמנית " נהנים מעליונות ברורה כלפי התושבים של שאר המדינות 
המשתחררות מעול הקומוניזם . כבר ביומיים הראשונים להחדרת המארק הגרמני 
חשו הקפיטליסטים החדשים את נחת זרועה של הכלכלה החופשית . מחיר הלחם 
עלה פי ארבעה . החלב נמכר בכפליים ממחירו בסוף השבוע שעבר . גם מוצרים 
חיוניים אחרים התייקרו בשיעורים גבוהים . הנחמה היחידה היא , שהמחירים 
הנמוכים - להצחיק של שכר הדירה עדיין עומדים בעינם . " כשנצטרך לשלם יותר 
גם בשביל מגורים , תתחיל הבריחה הגדולה מערבה " , חזתה כאן סבינה רומפרט , 
פנסיונרית שהכנסתה עלתה בתחילת השבוע מ074 מארקים מזרחיים ל594 מארקים מערביים . 
" אז אפשר יהיה לסגור סופית את מזרח גרמניה ולהגיד שלום לא רק לקומוניזם , 
אלא גם לעצם הקיום בחלק שכונה לשעבר הרפובליקה הדמוקרטית הגרמנית " . הפסימיות 
של הפנסיונרית ממזרח ברלין נשענת על תחושה נכונה , כי תושבי מזרח גרמניה 
אינם מוכנים להשלים עם נחיתות כלפי אחיהם העשירים והשבעים במערב . בתחילה 
הם דרשו את המארק של בון , והצביעו בהמוניהם בשביל הלמוט קוהל , הקאנצלר 
שרמז על כוונתו לנצל את " השעה ההיסטורית " ולזרז את הצעדים לקראת איחוד 
גרמניה . עכשיו הם דורשים לצייד אותם בכוח קנייה , שיאפשר להם ליהנות 
הלכה למעשה משפע המוצרים המערביים שכבשו את מדפי החנויות . באשר לבריחה 
למערב , בון נקטה השבוע צעדים כדי לסגור את האופציה הזאת בפני 61 מיליון 
תושבי מזרח גרמניה , שכבר הצטרפו למעשה למסגרת הכלכלית והמדינתית של הרפובליקה 
הפדרלית . החל מיום ראשון שוב אין הנמלטים מן המזרח מתקבלים במעמד 
של " עולים חדשים " ואינם נהנים מהטבות בדיור , בתעסוקה ובסידורים ראשוניים 
אחרים . " מי שמעוניין לעבור מלייפציג לשטוטגארט יצטרך לדאוג בעצמו לצרכיו 
ולצורכי משפחתו " , הכריז שר הפנים המערב - גרמני , וולפגאנג שוייבלה . 
שוייבלה יודע , כמוהו כקאנצלר קוהל , כי הסיסמה הקפיטליסטית של " דאגה 
עצמית " לא תוכל לפעול אלא בתנאי שיצומצם פער ההכנסה העצום בין המערב למזרח . 
מבחינה זאת ניתן לומר , כי החושים החדים של סבינה רומפרט לא הטעו אותה : 
גם בלא מעמד מועדף של " עולים חדשים " ישקלו מיליונים במזרח גרמניה את 
האפשרות להעתיק את מקום מגוריהם לחלק המערבי . מה שלא עושות עוד הטבות כמו 
מענקים נדיבים והלוואות עומדות , יעשו המשכורות הגבוהות יותר המקובלות ברפובליקה 
הפדרלית . בנוסף לכך , יהיה פיתוי גדול להציף את ערי מערב גרמניה בפליטים - 
אחים , ולאלץ בכך את הממשלה בבון לשפר את תנאי החיים במזרח . בקרב אנשי 
הצמרת בברלין ובבון אין אשליות . החדרת המארק המערבי למזרח הוא רק צעד ראשון 
בהתפתחות , שחייבת להוביל להעלאה מהירה ברמת ההכנסה של תושבי דרזדן וקוטבוס 
ופרנקפורט שעל הנהר אודר . השאלה היחידה היא , אם יתחולל " נס כלכלי " 
חדש , שיביא למימון ההעלאה הזאת על ידי שיפור דרמטי בפריון העבודה ובכושר 
התחרות של המשק המזרח - גרמני הכושל . אחרת והאפשרות הזאת קרובה יותר מכפי 
שרבים חושבים ייאלץ משלם המיסים המערב - גרמני לממן את התקבולים המוגברים 
של תושבי מזרח - גרמניה בהעברות כספיות ישירות . בפעם המי - יודע - כמה מודגש 
כאן הפן הבולט ביותר באיחוד הקרוב של שתי הגרמניות . רגשות לאומיים ( 
שלא לומר לאומניים ) ממלאים תפקיד שולי למדי במירוץ להיבלעות של מזרח - 
גרמניה באחות המערבית השבעה . קצב האיחוד וצורתו מוכתבים בידי התושבים 
קצרי - הרוח של מזרח - גרמניה , שנפשם קצה בארבעים שנות קומוניזם . לאחר 
שהצליחו להניח את ידיהם על המארק הגרמני הנכסף , רוצים תושבי מזרח - גרמניה 
את המטבע הזה בכמויות מספיקות . בסופו של דבר , לא רק הלחם האחיד שהתייקר 
כלול ברשימת הקניות הארוכה שלהם . במקום גבוה נמצאות גם בננות ממרכז אמריקה , 
תפוזים ואבוקדו מישראל , מערכות וידיאו וסטריאו מיפאן וכמובן מכוניות 
חדישות מפאר התוצרת המערב - גרמנית . ככל שהדבר הוא למורת רוחם של רוב תושבי 
מערב - גרמניה , אין עוד זמן לעיכובים ולשלבי ביניים . מוצרי המותרות 
ושירותי התפנוקים דרושים כאן ועכשיו וללא דיחוי . 
