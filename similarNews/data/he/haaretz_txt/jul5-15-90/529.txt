קופנהאגן ( מיוחד ל"הארץ " ) . רומאן בדיוני , שכתב הסופר היהודי אלכסנדר 
אברמוביץ קבאקוב , הפך לשיחת היום במוסקווה . קבאקוב , בן ה74 , מתאר 
את מוסקווה בשנת 3991 כעיר רפאים כלבים מורעבים משוטטים ברחובות והתושבים 
פוחדים לצאת בשעות הערב ללא נשק . בריה"ם התפוררה ומוסקווה היא בירת רוסיה , 
עליה השתלט לאחר מרד צבאי , גנרל בשם ויקטור פאנאייב . המדינה נתונה למשטר 
עריצות לאומני , אנטי - קומוניסטי ואנטישמי . היהודים מואשמים במהפכה הבולשוויקית 
ובעוולות המשטר הקומוניסטי שדיכא את העם הרוסי . האידיאולוגיה של " פאמיאט " 
הפכה לקו הרשמי של המשטר החדש . היהודים שלא נמלטו הפכו שעיר לעזאזל . 
במדינה שוררת אנרכיה וכנופיות חמושות לוחמות זו בזו . רק המשטרה החשאית 
כמו בימי הק - ג - ב נאמנה לדיקטאטור החדש הגנרל פאנאייב . הספר , " אין 
דרך חזרה " , נכתב בשנים 8891 - 9891 ותורגם לצרפתית , אנגלית , גרמנית , 
איטלקית ושפות נוספות . רדיו " ליברטי " ערך את החומר לתסכית ברוסית שזכה 
להדים בכל רחבי בריה"ם . 
