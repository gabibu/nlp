הנהלת רשות שדות התעופה חרגה מהוצאות תקציב השנה האחרונה , בכ5 . 4 מיליון 
ש"ח , מעל למתוכנן . מועצת המנהלים , בראשותו של היו"ר אריה גרוסבורד , 
התכנסה בסוף השבוע , כדי לדון בדו"ח ביצוע התקציב שהגיש המנכ"ל ברוך לוי . 
הדיון בנושא לא הסתיים . בשל חשיבותו הוחלט שלא להמתין לישיבת מועצת המנהלים 
הרגילה , המתכנסת כסדרה אחת לחודש , אלא להמשיך את הדיון כבר בסוף השבוע 
הבא עד לסיומו . תקציב רשות שדות התעופה לשנה האחרונה עודכן בדצמבר 98 . 
מועצת המנהלים נענתה אז לבקשת המנכ"ל והוסיפה 6 מיליון ש"ח להוצאות התקציב 
הרגיל , בעיקר כדי להגדיל את כוח האדם לטיפול בנושא הביטחון . אולם עם הגשת 
דו"ח ביצוע התקציב כולו לשנת 98 , התברר , כי הנהלת רשות שדות התעופה חרגה 
בהוצאות בעוד כ5 . 4 מיליון ש"ח , בנוסף לששת מיליוני הש"ח שאושרו לה ע"י 
מועצת המנהלים . במקביל התברר , כי הכנסות רשות שדות התעופה , גדלו אף 
הן למעלה מהמתוכנן בתקציב . זאת בעיקר בשל הגידול הגבוה יותר בתנועת הנוסעים 
דרך נתב"ג . ההכנסות המתוכננות היו 691 מיליון ש"ח אולם בסופה של שנת התקציב 
התברר כי הגיעו ל102 מיליון ש"ח . משמעותה המעשית של החריגה בהוצאות מהתקציב , 
היא הקטנת העודפים לפיתוח עתידי . 
