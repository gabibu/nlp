פאריס ( ע"ר ) . מועצת העירייה של פאריס דחתה אתמול הצעה לפתור את משבר 
הדיור בבירת צרפת , על ידי מתן היתר לחסרי - דיור להתגורר בדירות ריקות . 
דובר מטעם לשכת ראש העיר של פאריס השמיע דברים ברוח זו במסיבת עיתונאים , 
בתגובה לביקורת ציבורית שנמתחה על העדר אפשרויות הדיור , ועל העובדה כי 
אלפי בני אדם נאלצים ללון על מדרכות העיר . להודעת העירייה קדם צעד שנקט 
האב פייר כומר קאתולי מקובל על הציבור , הלוחם למען עניי צרפת . באיגרת 
אשר פורסמה על פני עמוד שלם בעיתונים הראשיים שלשום הביע הכומר את זעזועו , 
על כך כי החברה הצרפתית מתירה לדירות להישאר ריקות , בשעה שיותר ויותר 
משפחות לנות ברחובות . הכומר הדגיש , שאם לא יינקטו לאלתר צעדי חירום , 
תהפוך פאריס ל"אי של עושר המוקף גיטאות , כינים של אובדן תקווה , של שנאה , 
של פשע ושל אלימות " . הכומר אף הזהיר כי בעיה זו , שרבים מזלזלים בה , 
עלולה להפוך ל"תחילת נפילתה של הבירה " . האב פייר קרא לעיריית פאריס להעביר 
לידי חסרי הדיור דירות ריקות , המשמשות בדרך כלל כהשקעה או כמקום מגורים 
נוסף לעשירי העולם . 
