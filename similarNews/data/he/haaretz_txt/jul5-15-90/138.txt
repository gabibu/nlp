בעת ביקורו של מיכאיל גורבצוב בקליפורניה בחודש שעבר , הוא זכה לשמוע הרצאה 
קצרה מפיו של הכלכלן חתן פרס נובל , מילטון פרידמן . פרידמן אמר למנהיג 
הסובייטי שהמבקרים המערביים הראשונים במייגי , יפאן , לפני מאה שנה , 
כתבו הביתה ש"היפאנים עצלים , חסרי מוטיווציה ובלתי יעילים . הם לעולם 
לא יצליחו להתקדם " . מוסר ההשכל : אי שוויון כלכלי בין מדינות , אין לו 
ולא כלום עם הבדלים תרבותיים . אם יסכים גורבצוב פשוט לאמץ את הקפיטליזם , 
עשויה ארצו להפוך למעצמה כלכלית . הסיפור מצא חן בעיני המנהיג הסובייטי , 
והוא חזר עליו ימים אחדים לאחר מכן . אבל כאשר חזר למוסקווה , קיבל במהירות 
תזכורת שהחיים אינם תמיד פשוטים כמו התיאוריות של פרידמן . הכלכלה הסובייטית 
נמצאת בסחרור כלפי מטה . לגורבצוב אין מוצא קל מן המצב . ואילו לקובעי 
המדיניות במערב , אפילו אם ירצו לעזור , אין דרך קלה לעשות זאת . כלכלנים 
סובייטים , שהשתתפו בוועידות בוואשינגטון ובאירופה בשבועות האחרונים , 
העריכו שהכלכלה הסובייטית עלולה להצטמק בחמישה אחוזים או יותר בשנה הנוכחית . 
" הכלכלה הסובייטית , שכבר היתה במצב רע אחרי שסבלה במשך שבעה עשורים 
מתכנון מרכזי , הידרדרה עוד יותר בשנה האחרונה " , אומר מייקל בוסקין , 
היו"ר של מועצת היועצים הכלכליים של הנשיא בוש . פקידים בממשל של בוש אומרים 
שבעיותיו של גורבצוב מדגימות את השגיאה שבביצוע רפורמות חלקיות בכלכלה בעלת 
תכנון מרכזי . בכך ששיחרר רק מגזרים מסוימים של הכלכלה , הפך הנשיא הסובייטי 
את מערכת הכלכלה בארצו לבלתי הגיונית עוד יותר משהיתה קודם לכן . הסדרה 
של תוכניות כלכליות כושלות במשך חמש שנים הרסה את אמינותו כקובע מדיניות 
כלכלית . תחושה רווחת זו אפשר לראות בבדיחה רוסית פופולרית שסיפר מרשל גולדמן , 
כלכלן באוניברסיטת וולסלי : איכר הולך אל הכומר שלו להתלונן שמתו לו 01 
תרנגולות . הכומר מורה לו לתת גלולת אספירין לכל תרנגולת . למחרת חוזר 
האיכר ומספר שמתו לו 02 תרנגולות . הכומר אומר לו לתת להן שמן קיק . שוב 
חוזר האיכר ומדווח שעוד 03 תרנגולות מתו , והכומר מציע לתת לשאר מנת פניצילין . 
לבסוף מספר האיכר לכומר שכל התרנגולות שלו מתו . " כמה חבל " , אומר הכומר , 
" היו לי עוד כל כך הרבה תרופות " . זה המצב העומד בפני פקידים אמריקאים , 
כאשר הם מתחילים לדון בשאלה העדינה האם לספק סיוע ישיר לברית המועצות . 
גרמניה המערבית וצרפת ממליצות על חבילת סיוע בסכום של עד 02 מיליארד דולר , 
וקרוב לוודאי שהנשיא בוש ייאלץ לטפל בנושא בוועידת הפסגה של המדינות המתועשות 
שתתקיים ביוסטון בחודש יולי . מסיבות פוליטיות ואסטרטגיות יש נימוק לטובת 
הסיוע . בוש ומזכיר המדינה בייקר מאמינים שבתוך חודשים אחדים יחתמו על שורה 
של הסכמים הכרוכים זה בזה , שיבטיחו את נסיגתה של ברית המועצות ממזרח אירופה , 
יסיימו את יתרונה בן 04 השנה בכלי נשק קונוונציונליים ביבשת , יחסלו את 
היתרון הגרעיני העיקרי הסובייטי , ויאחדו את גרמניה לפי תנאי המערב . באורח 
פרטי הם טוענים שהסכמים אלה תלויים בהישרדותו של גורבצוב ובשמירת יכולת התמרון 
שלו במדיניות חוץ , לפחות בטווח הקצר . סיוע כלכלי עשוי לתמוך בו . אבל 
במונחים כלכליים , הנימוקים למען הסיוע חלשים הרבה יותר . פקידים אמריקאים 
אינם מוכנים לומר באורח רשמי הרבה בנושא הרגיש הזה . אבל שלא לייחוס , 
אחדים מהם חוששים שהנשיא הסובייטי מנצל כל הזדמנות כדי לדחות או להימנע מן 
הרפורמות המכאיבות ההכרחיות כדי להעלות את הכלכלה הסובייטית על המסלול הנכון . 
זרם של כסף מן המערב רק יאפשר לו לקנות זמן נוסף ולדחות את הרפורמות עוד 
יותר . כתוצאה מכך , הם מדגישים , יש לקשור סיוע מערבי לתוכניות לרפורמה 
כלכלית קשה ומקיפה , כולל לגליזציה של רכוש פרטי , וסילוק מהיר של הפיקוח 
על המחירים , ויש לאפשר למערב לפקח על התוכניות האלה . זה לא יהיה קל . 
כמה פקידים אמריקאיים וגרמנים מעדיפים להשתמש בקרן המטבע הבין - לאומית 
לפיקוח על הרפורמות , כפי שעושה סוכנות זו במקרים של שינויים כלכליים דומים 
באמריקה הלטינית . אבל מוסקווה אינה חברה בקרן המטבע . יתר על כן , פיקוחה 
של קרן המטבע גורם להתמרמרות רבה אפילו במדינות קטנות . אין ספק שהוא ייראה 
בלתי נסבל למעצמת על לכאורה , בעלת 000 , 01 ראשי חץ גרעיניים . תוכנית 
סיוע צנועה יותר שהממשל בוחן , היא פשוט סיוע במזון לכיסים של רעב . אבל 
אפילו בתוכנית כזו יש בעיות עצומות . פקידים מערביים הדנים בסיוע במזון 
חוששים שהוא פשוט יושלך ברציפי הנמלים או במסופי הרכבות , שם יירקב וייגנב 
כמו חלק גדול כל כך של התוצרת הסובייטית . פקידים בוחנים תוכנית לשלוח משאיות 
ומטוסים מערביים ישירות לערים פנימיות , שם אפשר יהיה לחלק את המזון ישירות 
לצרכנים . אבל גורבצוב עלול לראות בכך חדירה בלתי רצויה לתחומו . לא ברור 
אם מאמצי סיוע כאלה יעזרו להבריא את הכלכלה הסובייטית החולה . לורנס סאמנר , 
כלכלן מהרווארד המשמש כיועץ לממשלת ליטא , טוען שהדרך הטובה ביותר לארצות 
הברית , היא פשוט להרשות מעבר הדרגתי של היכולת לקבל החלטות מן הממשלה המרכזית 
אל הרפובליקות השונות . לפחות אז , לטענתו , יהיו ניסויים ותחרות בין 
הממשלות המקומיות כדי למצוא תרופה כלכלית שתעזור . 
