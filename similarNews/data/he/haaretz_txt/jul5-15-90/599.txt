מספר כפול של חברות ומארגני תיירות מישראל , מאשר בשנה שעברה , הגישו 
את מועמדותם להשתתף ביריד התיירות הבין - לאומי , אי - טי - בי , שיתקיים 
בברלין , מערב גרמניה . היריד יתקיים בין 2 ל7 במארס ויהיה הגדול ביותר 
בתבל , לציון מלאות 52 שנה לקיומו . משרד התיירות , בשיתוף גורמי הענף , 
מתכנן לשנות את גודלו של ביתן ישראל ולהעבירו ממקומו המסורתי באולם 111 
למקום אחר , כדי לאפשר שטח עבודה גדול יותר . ביתן ישראל יותאם לשני מישורי 
פעולה מקבילים : חיצוני , לתצוגה , ופנימי , לצורך פגישות עבודה של גורמי 
ענף התיירות עם עמיתיהם מחו"ל . לשכת מארגני התיירות של ישראל , בראשותו 
של המנכ"ל עדי צוקרמן , נערכת להשתתפות ביריד . הלשכה מבקשת להזמין למשתתפים 
בנק חדרים בבתי מלון בברלין בהקדם האפשרי , כדי שלא ייווצר ברגע האחרון 
מחסור במקומות אכסון , כפי שנוצר בשנה האחרונה . גורמי תיירות שלא ירכשו 
בכסף מלא תא תצוגה ביריד לא יורשו להיכנס לשטח הפנימי של ביתן ישראל , שיהיה 
שטח סגור לצורך עבודת סוכני הנסיעות עם לקוחותיהם מחו"ל . בשנה האחרונה 
אירעו כמה מקרים שגורמי תיירות , שלא היו רשאים לכך , ניצלו תגים של עמיתיהם 
ופעלו בתוך ביתן ישראל . 
