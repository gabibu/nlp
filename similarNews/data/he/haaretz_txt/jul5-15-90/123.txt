שר המשטרה , רוני מילוא , מתכוון למנות בימים הקרובים עוזרת אישית ויועצת 
משפטית לנושאי משטרה . המועמדת לתפקיד היא קצינת משטרה בדימוס , סנ"ץ לשעבר 
חרותה הראל . הראל , עורכת דין במקצועה , שימשה בעבר בשורה של תפקידי חקירות 
ותביעה . בתפקידה האחרון במשטרה היתה ראש ענף החקירות במטה משטרת מחוז תל - 
אביב . בתוקף תפקידה היתה מעורבת בחקירות סבוכות , ביניהן החקירות בפרשיות 
הרצח שבהן הורשעו חוה יערי וגיתית איזראלוב . לפני כמה שנים פרשה סנ"ץ הראל 
מהמשטרה ועסקה בעריכת דין בשוק הפרטי . היא נחשבה כקצינת משטרה מנוסה ותקיפה , 
שצברה ותק רב בעבודת משטרה , בעיקר בתחום החקירות . נראה כי מינויה כעוזרת 
אישית לנושאי משטרה וכיועצת משפטית נועד לחזק ולהרחיב את מעורבותו של שר 
המשטרה בתפעולה השוטף של המשטרה , בעיקר בתחום החקירות . זאת נוכח העובדה 
שלמילוא אין כל רקע משטרתי . לפי הידוע הובטחו להראל סמכויות נרחבות . בתקופת 
כהונתו של שר המשטרה הקודם , חיים בר - לב , לא היה במשרד המשטרה תפקיד 
של יועץ השר לענייני משטרה . 
