מלה ביוגרפיה בנויה משתי מלים יווניות : ביוס חיים , גרפיין לכתוב , 
לתאר , ומכאן משמעותה תיאור חיים . מצד אחד , היא מבקשת להעלות חיי 
אדם בתיאור נאמן ומדויק ככל שאפשר , ומכאן קרבתה להיסטוריה . מצד שני , 
היא אינה רק מרשם של עובדות , אירועים והתרחשויות . הביוגרפיה גם מבקשת 
להחיות את הדמויות , להציג אנשים בשר - ודם על שגיאותיהם ומאבקיהם . קפתמונה1 , 
62פהביוגרפיה ידעה תמורות במרוצת השנים וקנה - המידה לכתיבתה השתנה והתגוון . 
כך הסיפור והרומאן הביוגרפי לבני - הנעורים ממזגים מרביתם דיוק היסטורי 
ויצירה בדיונית . אך בביוגרפיה החדשה שכתבה גלילה רון - פדר , " באור ובסתר 
סיפורו של זאב זבוטינסקי " ( " אדם " , 0991 ) , צפויה לנו אכזבה גדולה . 
אמנם במבוא לספרה מצהירה המחברת כי באור ובסתר איננו ספר ביוגרפיה , ואיננו 
מתיימר להיות כזה . זה ניסיון להביא לקוראים בדרך עלילתית פרקים מחייו של 
אדם מופלא ילד מיוחד במינו , נער מבריק , משורר ייחודי , חייל שהתגייס 
כטוראי לגדוד שהוא עצמו הקים , מפקד שזכה בדרגות קצונה מבלי שעבר קורס קצינים , 
לוחם נמרץ למען תחייתה של השפה העברית , נואם ומנהיג שסחף המונים וביניהם 
מתנגדים מוצהרים " . ואכן , כל אלה מצויים בספר אך אינם יוצרים סיפור - חיים , 
כי דרך סיפורם נעדרת חיים . הרבה פרטים בספר ואף תעודות , מכתבים , מסמכים ; 
רשימה של אירועים ; דיבור מרובה על האיש ופועלו ; מידע על התקופה ואירועיה ; 
ניסיון לתאר את גדולתו של האיש , אך האיש עצמו נעדר והקורא נותר אדיש . 
דומה כי המחברת מתארת מבלי משים את כישלון הספר כשהיא מציינת כי " זהו סיפורו 
של זאב זבוטינסקי כפי שהצטייר לי כאשר באתי לסגור מעגל אישי שנפתח לפני 52 
שנה , בעומדי דום עם כל ההמונים שחלקו כבוד לראש בית"ר השב דומם למולדת " . 
ואמנם זה סיפור שנכתב בעמידת דום , סיפור על ראש בית"ר ולא על האדם זאב 
זבוטינסקי . מכאן הרטוריות הנמלצת שאיננה מאפשרת לזבוטינסקי לדבר בלשון 
בני - אדם , ההגבהה הלשונית המרחיקה , שהיא כה זרה ודוחה לבני - הנעורים . 
האם אפשר להעלות על הדעת , ועל הכתב , תיאור מוזר כמו זה של זבוטינסקי 
המסתגר בחדרו , שוכב במיטתו ועיניו נעוצות בתקרה , ובשעה זו הוא מפטיר 
בינו לבין עצמו אמירות נמלצות בנוסח " אשרי התנועה שאלה הם מנהיגיה " 
ואז מתחיה לנגד עיניו דמותו של מנחם בגין , הנושא דבריו הנחושים מעל הדוכן ; 
ולפני שהוא עוצם את עיניו הוא אומר : " הצעירים הללו , חניכי בית"ר , 
הם אכן גזע חדש של מנהיגים , והם יוליכו את התנועה הרבה יותר רחוק ממה 
שהייתי מסוגל לצפות ולחלום . . . התלמידים עולים על רבם ובני מיטיבים 
לירות ממני " . קפמאפרקאולי משום כך המחברת אינה מסיימת את הספר במותו של 
זבוטינסקי אלא מוסיפה סוף - דבר פלקטי ומיותר : " מתחת לכרזה הגדולה : 
זאב זבוטינסקי שב למולדת , עמדו שני הבית"רים הוותיקים וליוו את מנהיגם 
במסעו האחרון . הנה הם ניצבים עתה שוב יחד , ומלאי יראת כבוד מלווים את 
מנהיגם ומורם הנערץ , ראש בית"ר , בדרכו האחרונה " . כמי שקרא בעניין את 
יצירותיו הספרותיות של זבוטינסקי ועקב אחרי " שמשון " שלו בגבורת רפיונו , 
כמי שהלך שבי אחרי תרגומיו הקצביים הנפלאים ל"אנבלי " ול"העורב " של אדגר 
אלן פו , ל"הדוכסת אלתגיע " לאדמון רוסטאן , ל"שיר סתיו " של פול ורלן , 
ל"סונטה " של דאנונציו לא מצאתי בספר את זבוטינסקי איש הרוח , המתרגם 
המחונן , האדם . הפתיחה אמנם מבטיחה : בעמודים הראשונים , כאשר זבוטינסקי 
הוא עדיין ולדימיר , דומה כי סיפור - חיים מרתק עשוי להתפתח לפנינו , אך 
ככל שהקורא מתקדם בקריאה כך התיאור מתרדד . השמות המנופחים של חלקי הספר 
דוחים : חלק א " הדר , עברי גם בעוני בן שר " ; חלק ב " תגר על כל 
מעצור ומצר " . ההדר והתגר מעמידים דמות של אדם עליון , כמעט בלא נקודות 
תורפה . ספקות כמעט שאינם מנקרים בו . חבל שרון - פדר , שכה מיטיבה לעצב 
סיפור מעשה , התמלאה יראת רוממות מפני ההדר ולא נגעה באדם . 
