( עש"ת ) . שר החינוך והתרבות , זבולון המר , מציע לתכנן ולהקים שתי 
ערים גדולות חדשות בצפון ובדרום הארץ , סביב אחת הערים או עיירות הפיתוח , 
לשם קליטת העלייה מבריה"ם . המר אמר כי הצעתו עולה בקנה אחד עם הצורך ליישב 
את הנגב והגליל וההכרח ליצור מקורות תעסוקה חדשים דווקא באזורים אלה . שר 
החינוך קרא לשר הבינוי והשיכון , אריאל שרון , לתכנן את הערים החדשות תוך 
כדי היוועצות עם נציגי העולים מבריה"ם . המר קרא גם לשר השיכון לזרז את 
תוכניתו לפתרון בעיית השיכון לזוגות צעירים . 
