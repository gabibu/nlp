אחרי ניצחונה הסנסציוני על איטליה , אין אלופת העולם , ארגנטינה , אחוזת 
פיק ברכיים לנוכח עוצמתה של יריבתה בגמר , גרמניה . הסיבה העיקרית האמונה 
בכוחה הפוטנציאלי , כפי שהציגה בחצי הגמר , והמוראל הגבוה של שחקניה . 
אפילו העדרם של ארבעת השחקנים המושעים , ובראשם קאניגה , גוסטי ואולרטיקוציאה , 
אינו מעכיר את מצב רוחם . קארלוס בילארדו כבר אמר , כי גם מקום שני הוא 
הישג עצום לגבי ארגנטינה ולגביו , עם היפרדו מתפקיד המאמן ( אגב , עוד 
לא היתה אלופת עולם שנוצחה בגמר ) . מצב - הרוח של האלופים במרכז העצבים 
שלהם בטרגוריה , מחוץ לרומא היה מרומם בראיונות עם התקשורת ולפני מישחק 
מבחן מקוצר עם קבוצה מקומית . אפילו התקרית של מראדונה עם השומרים בטרגוריה 
( ראה ידיעה נפרדת ) לא העיבה על האווירה . ארגנטינה לומדת כל הזמן את 
גרמניה . גם אלמלא השעיית שחקניה , היתה נערכת לגמר בצורה שונה מזו של 
חצי הגמר . הרכב האלופה ידוע , לפחות רשמית . אפשר לחשוב שיש לבילארדו 
אפשרויות רבות . הוא סירב לומר איך יתדרך את השחקנים שלו . " למה לגלות 
לבקנבאואר " אמר . אבל התעמיד של ה - 11 אינו מותיר תמרונים קבוצתיים 
רבים , כמו גם השמירה הנדרשת על קלינסמן ופלר . כלומר , מי מן " המגינים 
האישיים " ישמור על מי . ההרכב : שוער : גויקוצאה ; בלם אחורי : סימון ; 
בלמים - מגינים קדמיים : רוגרי וסאראסואלה ; מאבטחי אגפים ( מגינים ותוקפים ) 
: באסואלדו ( מימין ) וסאנסיני ( משמאל ) ; קישור : לורנצו , טרוליו 
ובורוצאגה . חלוצים : דזוטי ודייגו ( אחורי ) . העיתונאים וצלמי הטלוויזיה 
הרבים ( יותר ם - 002 ) אולי ציפו לחשוף סודות מהמבחן שלשום , אבל זה 
לא היה רציני . מראדונה וגויקוצאה , למשל , לא שיחקו . כל הזמן השתנה 
ההרכב ונערכו שינויי תיפקוד . בצד , על הספסל , ירה דייגו בדיחות קולניות 
למצהלות הצלמים שסגרו עליו . מפעם לפעם תקפו , ליד משטח הדשא , קבוצות 
עיתונאים את אבא מראדונה . גם מי שאינו מכירו ומעולם לא ראה אותו , לא 
נזקק לעזרת מזהים . אותו פרצוף , אותם חיוכים , אותה ארשת פנים . השיב 
לשאלות , התבדח אף יותר מבנו . המישחק של הכחולים במגרש לא עניין אותו . 
הוא בא לכאן לראות אם דייגיטו שוב יזכה בתהילת עולם . " הוא ינצח . זה 
ברור " השיב כתקליט שחוק . שובה של ארגנטינה לכותרות , אחרי מהפכת נאפולי , 
הוא שגרם לנהירה המונית של התקשורת לטרגוריה . הודיעו לנו שב - 6 יורשו 
הכל להיכנס פנימה לראיונות ולאימון . אבל ך - 04 דקות מעצבנות ומבישות 
צבאה התקשורת על השער האלקטרוני . שוטרים מנעו את הכניסה . לבסוף נסתיים 
הביזיון . העיתונאים זעמו תחילה על שבילארדו לא הסכים להתראיין . חיכו 
בפנים לצאת השחקנים למגרש . כמה מהם נקראו אל מאחורי הגדר , שם נדחסו העיתונאים . 
גוסטי נענה , אחר - כך גם דייגו . העיתונאים שלהם נישקו אותם . לא לכולם 
היתה סבלנות לשאלות . תשואות ( של העיתונאים ! ) קידמו גם את בילארדו 
שופע החיוכים כשירד למגרש . הקבוצה היריבה חיכתה לאלופה כשעה . שיחקו בכדור , 
התיישבו לנוח . התייבשו . עד שהחל המשחק הקליל והלא מעניין . היומן הקצר 
שלפני ההצגה הגדולה , ואולי הארוכה , זה אולי לא כל כך חשוב , אבל אפשר 
יהיה למצוא בו עניין . הרי כל דבר לפני משחק כזה , וביחוד על התואר העולמי , 
עולה לכותרות . גרמניה ביקשה לשחק בגמר עם החולצות הלבנות הקבועות שלה , 
ולא בצבע הירוק . ארגנטינה עמדה על החולצות בפסי תכלת - לבן , כצבע דגלה . 
גרמניה זכתה . האלופה תשחק בחולצות הכחולות הכהות , " שאינן מביאות לנו 
מזל " . לא צפוי שינוי בקביעה הזאת את מי שזה מטריד . קריאת עידוד טלפונית 
נתקבלה כאן משוערה הפצוע של ארגנטינה , נרי פומפידו . הוא התקשר אתמול 
אל מחליפו סרגיו גויקוצאה , ואיחל לו ולנבחרת נצחון בגמר . " הטלפון של 
פומפידו מבואנוס - איירס יחזק את המוראל וגם את המזל " אמרו השחקנים לגויקוצאה . 
מי אמר , בעיקר באיטליה , שהמזל אינו חלק מכללי המונדיאל ? 
