" שירות הביטחון הכללי המליץ בחום רב על מדיניות המכות ואף נתן רשימות שמיות " . 
כך העיד מטעם ההגנה סא"ל צביקה ששימש בעבר כמג"ד בגולני , במשפטו של אל"ם 
יהודה מאיר . בהתייחסו למדיניות המכות גילה הקצין כי השב"ך סמך את ידו 
על מדיניות המכות ואף היו מקרים שבהם חוקרי שב"ך הלכו עם החיילים לבצע מעצרים 
ושיכנעו אותם להכות . " אבל לאחר שקמה מהומה בתקשורת והיו דיווחים קשים 
הם התנערו כמו בת - יענה " , העיד סא"ל צביקה . סא"ל צביקה הוא הקצין הראשון 
בשירות פעיל אשר מעיד מטעם ההגנה ומאשר את דבריו של אל"ם מאיר בדבר מדיניות 
המכות . לדברי העד , אחת השיטות שהיתה נהוגה היתה להוציא תושבים בלילה 
מבתיהם , להכות אותם ולשחררם . לדבריו , היתה הוראה לא לעצור כי לא היו 
מקומות בתאי - המעצר . לדבריו , שיטה זו פעלה זמן קצר , מאחר שתגובות קשות 
מהתקשורת הישראלית והזרה הצריכו את שינוי את ההוראות . בהתייחסו למושג 
" לטפל " אמר העד , סא"ל צביקה , כי המושג " לטפל במקומיים " קיבל 
משמעות רחבה . היו שלבים ש"לטפל " היה להכות , והיו שלבים שבהם המושג 
" לטפל " היה להוציא את התושבים מבתיהם ולהחזיר אותם ברגל . עוד סיפר 
סא"ל צביקה כי בביקורו הראשון של שר הביטחון דאז , יצחק רבין , ב91 בינואר 
88 בכפר ביתא , הוא אמר : " צריך להיכנס בהם בכוח , צריך להכות אותם " . 
לדברי העד , שר הביטחון אמר זאת לו אישית וגם למפקדים בשטח . סא"ל צביקה 
הדגיש כי השר היה הדמות הבכירה והדומיננטית בשטח . לדבריו , שמח לשמוע 
את הפקודה מפיו , מאחר שהמפקדים בשטח רצו להיות בטוחים שניתנה פקודה כזו , 
משום שזה היה יוצא דופן . סא"ל צביקה טען כי שר הביטחון דאז לא נתן סייגים 
למכות : " כשהשר נתן פקודה לתת מכות הוא לא סייג זאת . הוא לא אמר מתי 
אסור ואיפה לתת את המכות . כשיצאה פמליית השר מהביקור ברמאללה התושבים החלו 
להשתולל ולהתפרע , ואז החיילים היכו בהם . החיילים רצו שיאפשרו להם להכות 
את התושבים ולהיכנס בהם . רק לאחר שהחלו להישבר רגליים וידיים והגיעו דיווחים 
קשים , החלו להגיע סייגים מהפיקוד העליון " . בהתייחסו לאלוף פיקוד המרכז 
לשעבר , האלוף עמרם מצנע , אמר סא"ל צביקה : " מצנע אמר לי להיזהר כי 
זה עושה רעש בתקשורת ומקומם את התושבים המקומיים " . בהתייחסו לתקשורת אמר 
סא"ל צביקה כי כאשר עשה עם חיילים את " העבודה השחורה " לא ציפה שיצטרך 
להתמודד עם התקשורת ולהתעסק עם עיתונאים . לדבריו , " בעקבות מקרה מסוים 
שאירע בקסבה בשכם , ירד ערכו של האלוף בעיני " , הוסיף ולא פירט . צביקה 
העיד כי בכל הביקורים של שר הביטחון וכן בביקור ברמאללה ב91 לחודש , הגיעו 
קצינים בכירים וכולם שמעו את הפקודות . המשפט יתחדש רק בעוד חודש וחצי , 
מאחר שהשופטים יוצאים לפגרה . . עד כה הושמעו עדים רבים במשפט זה ובכוונת 
ההגנה וסניגורו של אל"ם מאיר , ד"ר אמנון גולדנברג ועו"ד בועז אוקן , להביא 
קצינים רבים ממערך השדה של צה"ל שיעידו בנושא הפקודות . 
