ניירובי ( ע"ץ ) . התנגשויות בין התומכים במשטר רב - מפלגתי בקניה לבין 
כוחות הביטחון נמשכו זה היום השלישי ברציפות . כתבים מקומיים מסרו שעיקר 
התקריות פרצו בחבל של שבט קיקויו , השבט הגדול ביותר במדינה . שני עיתונים 
לא ממשלתיים מסרו כי שלשום נהרגו לפחות ששה אנשים . במוראנגה , 09 ק"ם 
מצפון לבירה , שם גר שר התחבורה לשעבר קנת מאטיבה , לא פחתה עוצמת ההתנגשויות . 
אתמול עצרו מפגינים את כל כלי הרכב בתקווה לתפוס את גוזף קאמותו , שר 
התחבורה והתקשורת ומזכיר כללי של מפלגת השלטון . תומכיו של מאטיבה מאשימים 
את קאמותו כי " מכר את בני שבט קיקויו לאדוניו " . הנשיא דניאל מוי משתייך 
לשבט קטן יותר , שבט קאלנגין . ארה"ב הזהירה אתמול את אזרחיה כי קניה אינה 
בטוחה כעת , עקב תקריות בין שוטרים לבוזזים . דובר שגרירות ארה"ב בניירובי 
אמר כי מחלקת המדינה ממליצה לכל האמריקאים להימנע מכל ביקור בלתי - חיוני 
בקניה , לאחר שתשעה אנשים נהרגו במהומות . המהומות פרצו לאחר שהפגנות שהחלו 
בדרישה למתן היתר חוקי לאופוזיציה התרחבו , ולמפגינים הצטרפו שודדים ובוזזים 
ששרפו אוטובוסים , יידו אבנים ופרצו לחנויות . מעריכים כי זאת ההתפרצות 
האלימה ביותר במדינה מזה שמונה שנים . ממשלת קניה מתחה שלשום ביקורת על שגריר 
ארה"ב , לאחר שראש האופוזיציה , עורך - הדין גיבסון קאמאו , מצא מקלט 
בשגרירות האמריקאית וביקש סיוע בעזיבת המדינה . 
