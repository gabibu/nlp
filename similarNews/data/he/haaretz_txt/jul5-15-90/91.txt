בימים אלא אורז מרדכי פלצור את מיטלטליו לשוב מווארשה לירושלים . הוא משאיר 
מאחוריו מדינה שרק אחרי לבטים ממושכים קשרה עמנו יחסים דיפלומטים , חברה 
שהאנטישמיות לא נעקרה עדיין מתוכה , והנהגה של קהילה יהודית שמרוב חששותיה 
לא הסבירה לו פנים . עכשיו מכינים לו במשרד החוץ הפולני הפתעה לפרידה : 
אות - הצטיינות גבוה על תרומתו להידוק הקשרים בין שתי הארצות . ואילו משרד 
החוץ הישראלי קבע כבר את הבא במקומו . אם בעל - הבית החדש לא יחליט אחרת , 
יהיה השגריר מירון גורדון , האיש שוועד העובדים חפץ ביקרו . עת הגיע פלצור 
לווארשה , השמיים היו קודרים . מחום האיים הקריביים , שם שימש שגריר ישראל 
ברפובליקה הדומיניקנית , בא ישר אל הכפור של פולין הקומוניסטית . זה היה 
ב7 בנובמבר 6891 . בבוקר חגגה פולין את יום המהפיכה הבולשוויקית . בכל 
מקום הונפו דגלים אדומים . אותו יום חשב הרבה על בני משפחתו שנספו כולם 
על אדמה זו בתקופת השואה , פרט לאחד שמצא את דרכו לנצרות . לפלצור לא היה 
שום ניסיון של שירות דיפלומטי במדינה קומוניסטית . יתרונו היחיד היה שליטתו 
המושלמת בשפה הפולנית . אלא שלא היה לו עם מי לדבר . הטלפון בחדרו , במלון 
ויקטוריה , שתק . כאשר חייג את מספרו של משה פינקלשטיין , יושב ראש הקהילה 
היהודית , וביקש לבוא בשבת לבית - הכנסת , הוזמן באי - רצון מופגן . וכאשר 
הופיע לתפילה , הוכנס בדלת צדדית . " בפנים היו כשלושים יהודים , אך 
איש לא ניגש אלי " , הוא נזכר . בימים ההם , ראשי הקהילה היו מקבלים הוראות 
ממרכז המפלגה . והמפלגה לא החליטה עדיין כיצד לנהוג בו . יותר משנה לפני 
בואו לפולין , ידע מרדכי פלצור כי נועד להיות נציגה הראשון של ישראל בפולין . 
עוד באוקטובר 5891 הבריקו לו מירושלים אל סנטו דומינגו כי יעמוד הכן ולא 
יקבל עליו שום התחייבות מעבר לשבועיים . השבועיים האלה נהפכו ל31 חודש . 
בבון התנהל משא ומתן חשאי , יצחק שמיר נפגש עם ראשי השלטון הפולני בעת 
ביקוריהם באו"ם בניו - יורק , ואיגרות דיפלומטיות מעורפלות , המגלות טפח 
ומכסות טפחיים , הוחלפו בין וארשה לירושלים . מה הניע אותם לצאת סוף - סוף 
מהארון ? שאלנו . פלצור : " היתה להם כלכלה דפוקה . אחרי שדיכאו את סולידריות 
והנהיגו מצב חירום במדינה , היו למנודים בעולם . כאשר נסע הגנרל ירוזלסקי 
לעצרת או"ם , הוחרם על - ידי אנשי הממשל האמריקאי . בוואשינגטון ישב מיופה - 
כוח , ולא שגריר . הם לא התקבלו לאינטרנציונל הסוציאליסטי . רוב מקורות 
האשראי נסגרו לפניהם ולעתים קרובות הושמעה דעה שהיהודים שמו עלינו פס . 
אף דובר על קללה יהודית ועל הצורך להתמודד אתה . עסקנים מפלגתיים שחוללו 
את הטיהור האנטי - ציוני ב8691 התנגדו לכל מגע עם ישראל , מחשש שיאבדו את 
פרצופם ואת מעמדם . אך לבסוף גברה הדעה שרק פיוס חלקי עם מדינת ישראל יסיר 
מהם את הקללה הזאת . כך נפתח מדור האינטרסים הפולנים בחסות בנק פק"או בתל - 
אביב , והמדור שלנו בחסות שגרירות הולנד בווארשה " . ב7891 ביקר בווארשה 
שר החוץ ההולנדי . הלה ביקש מפלצור להתלוות אליו בביקורו הרשמי באושוויץ . 
הפולנים התנגדו . לפלצור אין מה לחפש בפמלייתו של השר , הסבירו לשגריר 
ההולנדי . לא היתה ברירה אלא לוותר . כפיצוי , אומר פלצור , התירו לו 
להשתתף בהנחת זר לרגלי האנדרטה למורדי גטו ורשה . היה על פלצור להתקדם לאט , 
עקב בצד אגודל . תחילה ביקש לוחיות זיהוי שונות מהלוחיות שניתנו לרכב הדיפלומטי 
ההולנדי . הפולנים שאלו : למה לך ? השיב להם : לא נעים לי שנותני החסות 
משלמים את דו " חות החנייה שלי . הוא קיבל את מבוקשו וראה בכך צעד ראשון 
לעצמאותו של מדור האינטרסים . אך כאשר ביקש יוסי ביילין לבקר בווארשה , 
השיחות על מהות הביקור נמשכו שנה שלמה . אומר פלצור : " הוויכוח נסב 
סביב כאילו על השאלה הפורמלית של הגדרת הביקור : האם יהיה ביילין אורח בנציגותנו 
בווארשה ושמא ישא הביקור אופי ממלכתי . לבסוף הגענו לכעין פשרה . ביום 
בואו של ביילין התמנה אולכובסקי לשר החוץ . " אולכובסקי שימש שגריר פולין 
בבון כאשר התנהלו שם השיחות על חידוש הקשרים . כשישבנו לשולחן הדיונים במשרדו , 
העלה ביילין את עניין נרמול היחסים . ימים ספורים לפני - כן השיבו לנו 
הפולנים בלאו מוחלט . והנה פתאום נכנס בי איזה שד וללא כל הקדמה יריתי את 
שאלתי : האם לא הגיע הזמן להשתחרר מן החסות ההולנדית ? אולכובסקי הירהר 
רגע ואמר : אני מסכים " . משפטני משרד החוץ בירושלים העלו קושיות . בווארשה 
נוצרה נציגות דיפלומטית עצמאית שמעמדה לא הוגדר בשום פרוטוקול ולא הוזכר 
בשום אמנה בין - לאומית . גם היו פקידים שסברו כי לא תצמח לנו שום טובה 
מאובדן החסינות ההולנדית . אלא שהפור נפל וכעבור זמן קצר , אחרי הפסקה 
של יותר מעשרים שנה , שוב הונף הדגל הכחול - הלבן בחזית הנציגות הישראלית 
בווארשה . מטבע הדברים , כל המגעים הרשמיים התקיימו עם ההנהגה הקומוניסטית . 
אבל המשטרה והבולשת הפוליטית פקחו עליו עין . מתחת לפני השטח רחשה ורתחה 
המחתרת של תנועת סולידריות . איש לא שיער כי יבוא יום ואנשיה יעלו לשלטון . 
בתחילת דרכו בפולין , אומר מרדכי פלצור , חש כסומא בארובה . " יום אחד 
הוזמנתי למסיבה שעשו עורכי רשת הטלוויזיה האמריקאית אי - בי - סי ופגשתי 
שם אנשים רבים ששמותיהם לא היו מוכרים לי . עד שאחד מהם לחץ את ידי והציג 
את עצמו : אני אדם מיכניק , אמר ( היום עורך ראשי של יומון סולידריות 
ר"ף ) . שם זה שמעתי מקודם ולפתע הבנתי לאיזו חבורה נקלעתי . הם התייחסו 
אלי בחביבות רבה ואף הזמינוני לארוחת ערב . חששתי מסיבוכים פוליטיים , 
וסירבתי . הרגשתי שיצאו נעלבים . אבל אט - אט התחלתי להבין את כוחה של 
התנועה המחתרתית הזאת והחלטתי שעלי למצוא מסילות לא - רשמיות לאנשיה . כמעט 
כל האינטליגנציה הפולנית השתייכה לסולידריות וזה הקל על מלאכתי . התחלתי 
להזמין לביתי פרופסורים , אינטלקטואלים ואנשי - כמורה בכירים . העמדתי 
פנים שאיני יודע דבר על קשריהם עם סולידריות . לאותן מסיבות הזמנתי גם מאנשי 
המפלגה הקומוניסטית , כדי לא ליצור רושם של מפגש מחתרתי . זה עבד יפה , 
ועכשיו אני קוטף את פירותיו של התכסיס הדיפלומטי הפשוט " . כל משפחתו העניפה 
אביו היה לפני מלחמת - העולם השנייה צייר בעל שם ומורה לאמנות בתיכון בטארנוב 
נספתה בשואה . בן דודו , רומן ברנדשטטר , נותר שריד יחיד ואחרון בפולין . 
הוא היה למסאי ומחזאי מפורסם , ואחרי שהתנצר ב6491 נחשב אחד מעמודי התווך 
של הספרות הקתולית . המשפחה בישראל ניתקה כל קשר אתו . פלצור היה סקרן 
להכיר את האיש , אך ברנדשטטר חשש מפני פגישה כזאת . גם לאחר מות ברדנשטטר , 
לפני כשנתיים , לא הלך פלצור אחר ארונו לבית - הקברות הקתולי . " לא 
יכולתי לראות את עצמי עומד שם כשגריר ישראל , בעת המיסה הקדושה , כשכולם 
כורעים ברך ומתפללים אל ישו הנוצרי לעילוי נשמתו " , מתוודה פלצור . " לאחר - 
מכן הוזמנתי לביתו כדי לראות את ספרייתו העשירה . את ספריו וכל רכושו הוריש 
לכנסייה " . הדראמה המשפחתית הזאת מביאה אותנו לעניין היחסים בין נוצרים ליהודים 
ולבעיית האנטישמיות . פלצור : " אני מנסה להעריך את מידתה . ברור שלא 
חסרים בפולין לאומנים קיצוניים שהאנטישמיות משמשת להם נשק יעיל . הם מתרכזים 
לרוב באזורים הכפריים . אסור לנו לשכוח , כי העם הפולני היה חשוף במשך 
04 שנה לתעמולה אנטי - ציונית , והדבר הותיר בו את אותותיו . יו"ר אגודת 
הידידות פולין - ישראל , הסופר וחבר הסנאט אנדזיי שציפיורסקי , סיפר לי 
פעם שכאשר נשאלו הטירונים שאך - זה גויסו לצבא , נגד מי יילחמו בעתיד , 
השיבו כמעט במקהלה : נגד גרמניה ונגד ישראל . זה מעיד על עומקה של שטיפת - 
המוח הממושכת . אבל עכשיו , משפסקה האנטישמיות הרשמית , אני מתייחס אל 
הנוער הפולני כאל חומר גלם שיש לעבוד עליו . באחרונה מוקרנת בטלוויזיה , 
כל יום א ב11 בבוקר , תוכנית מיוחדת , שלום שמה . אנחנו מספקים את הסרטים . 
" דומני שזו התחלה טובה . אך כללית , עלי לומר כי למחליפי תהיה בתחום 
זה עבודה לא - מעטה " . 
