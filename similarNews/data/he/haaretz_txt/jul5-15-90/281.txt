ואשינגטון ( מיוחד ל"הארץ " ) . אחד מראשי האופוזיציה בליבריה , העומדת 
על סף ניצחון , מקץ חצי שנה של קרבות , אומר , כי קשרי הביטחון ההדוקים 
בין ישראל לשליט המובס של ליבריה , סמיואל ד , יחייבו את ליבריה " להגדיר 
מחדש " את יחסיה עם ישראל . אבל הוא הטעים , כי אין בדעת ארגונו לנתק 
את היחסים , או להרע אותם . הדובר , תום ואי , דיבר בראיון טלפוני מביתו , 
סמוך לניו יורק , שעות אחדות אחרי שהתחילו קרבות הרחוב בבירה מונרוביה . 
וואיו האשים , כי ישראל סיפקה נשק לנשיא דו בעיצומה של ההתקוממות , אשר 
התחילה בדצמבר שעבר . הוא אמר , כי לארגונו , " החזית הפטריוטית " , 
יש ראיות , שמטוס בואינג 707 של דו יצא לישראל בחודש מארס , וחזר עמוס 
נשק . הוא אומר , כי את הפרטים האלה שמעה " החזית " מפי אנשים , שהיו 
על המטוס . בין הנוסעים היה לדבריו גם שגריר ליבריה בישראל , והמטוס קורקע 
תחילה בנמל התעופה של לונדון . " הקשרים האלה " , אמר וואיו , " לא התחילו 
עכשיו . הם נמשכים שנים , מאז ביקר דו בישראל , וכונן אתה שיתוף פעולה 
בענייני ביטחון ומודיעין " . נשיא ליבריה היה אורחו הרשמי האחרון של מנחם 
בגין , לפני שבגין פרש מראשות הממשלה , בקיץ 3891 . הנשיא חיים הרצוג 
גמל לו אחר כך בביקור רשמי במונרוביה . דו הגיע לשלטון ב0891 , אחרי שרצח 
במו - ידיו את הנשיא הקודם , בחדר השינה שלו . הוא היה אז רב - סמל בן 
92 , והעלה את עצמו אחר כך לדרגת גנראל . מאז אמצע שנות ה08 הוא חזר והואשם 
בהפרה שיטתית של זכויות האדם , ובכינון דיקטטורה בעלת בסיס שבטי צר . בראש 
ההתקוממות נגדו עמד פקיד בכיר לשעבר בממשלתו , צארלס טיילור , אשר קיבל 
סיוע מחוף השנהב , וכנראה גם מלוב . הדובר וואיו אומר , כי במהלך הימים 
הראשונים של ההתקוממות הוא התקשר עם שגרירות ישראל בוואשינגטון , כדי להפציר 
בישראל להימנע מכל סיוע לדו . בן שיחו היה יוסי עמרני , ראש לשכת השגריר , 
המופקד גם על תיאום עם ארה"ב בענייני העולם השלישי . וואיו טוען , כי 
טלפן אל השגרירות שתי פעמים נוספות בחודשים הבאים , השאיר הודעות , ולא 
נענה . השגרירות אישרה , כי היתה שיחה עם וואיו בחודש ינואר , אבל לא 
ידעה על התקשרויות אחרות . בחודש ינואר עדיין האמינו רוב המשקיפים , כי 
ההתקוממות של טיילור היא תקרית מוגבלת , שאינה מסכנת את משטר דו . הערכות 
כאלה העבירה ארה"ב גם לישראל . בעיצומה של ההתקוממות טענו המורדים , כי 
" 003 שכירי חרב " ישראלים הופיעו במונרוביה , כדי לסייע לדו . משרד 
החוץ בירושלים הכחיש את הטענות . וואיו הודה בראיון אתו , כי למורדים לא 
היו ראיות מוצקות להאשמה הזו . אבל הוא סיפר על " מאה לבנים חמושים , 
במדי צבא ליבריה , שנראו באזורי ביוקאנאן וסאניו , סמוך למתקנים מסחריים 
ישראליים " . וואיו רמז למפעלי עיבוד העצים של הקבלן הירושלמי מרדכי יונה . 
יונה , הבעלים של חברת הבנייה " חפציבה " , הוא יו"ר מרכז הקבלנים והבונים 
בישראל . השקעותיו של יונה בליבריה הוערכו השבוע בעשרות מיליוני דולרים , 
והוא החזיק שם בשנים האחרונות צוות קבוע של ישראלים מקור בלתי - פוסק של 
שמועות על יועצים צבאיים . וואיו גינה בחריפות את השקעות יונה . הוא אמר , 
כי הישראלים " כורתים עצים ללא אבחנה , מבראים את יערותינו , ומשאירים 
מאחוריהם שממה אקולוגית . זה מוכרח להיפסק " . וואיו חזר על טענה , שישראל 
כבר הכחישה בשעתה , ש"סוכנים של המוסד באו מקאמרון לחוף השנהב , ותכננו 
להתנקש בחיי צארלס טיילור " . הוא אמר , כי המידע הזה הגיע לידי ארגונו 
משירותי מודיעין של מדינות , שסירב לנקוב בשמן . הוא גם נמנע מלהשיב על 
השאלה אם הוא מאמין בסבירותה של הטענה הזו . " דו השתמש בקשרים עם ישראל , 
כדי לחזק את משטרו ולהגביר את הברוטאליות שלו " , אמר וואיו . " גם אם 
אלה לא היו מעשים ישירים של ממשלת ישראל " , הוא הוסיף , " הממשלה יכלה 
להתערב להפסקתם . ממשלות אחרות עשו כן . אינני אומר , שהקאבינט הישראלי 
התכנס , וקיבל החלטה , או שהכנסת קיבלה אותה . אבל אין אנחנו בטוחים , 
שישראל היתה החלטית מספיק , כדי להבהיר שאין היא תומכת במשטר ברוטאלי , 
שאת אנשיו היא ציידה ואימנה במשך שנים " . כל זה יחייב את הממשלה החדשה , 
הכריז וואיו , " להגדיר מחדש " את היחסים עם ישראל . אבל הוא הטעים , 
כי " רובנו תומכים ביחסי ידידות עם ישראל , ובקיום קשרים דיפלומטיים ואחרים 
אם כי לא על בסיס של תמיכה באיש יחיד , אלא מדינה למדינה " . הוא תיאר 
את צארלס טיילור כידיד מובהק של ישראל , וטען , כי טיילור היה הראשון שהציע , 
עוד ב1891 , כאשר שירת בממשלת דו , לחדש את הקשרים עם ישראל . 
