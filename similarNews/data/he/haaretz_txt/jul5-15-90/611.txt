סדנת האמנים בדרום תל - אביב ( רח אליפלט 81 ) מארחת תערוכת אדריכלות נוספת , 
שאצר האדריכל החיפאי דוד קנפו . הפעם שותפו בתערוכה גם אמנים , כפנחס 
כהן - גן , מוטי מזרחי , גדעון גכטמן ומעצבים כשי ברקן וחנן דה - לנגה . 
מטרת התערוכה לעורר תשומת לב ציבורית ולהעלות לוויכוח את הנטייה הקיימת היום 
בעירייה לסלק את הקיוסקים משדרות העיר . הקיוסק הראשון נבנה בשנת 0191 , 
בפתח שדרות רוטשילד ופינת רחוב הרצל בתכנונו של יוסף ברסק , מי שבנה את 
גמנסיה הרצליה . בהמשך התפתח ציר שדרות , שראשיתו בשדרות רוטשילד והמשכו 
בשדרות חן ובשדרות בן גוריון . בציר זה ובשדרות האחרות נבנו במרוצת השנים 
קיוסקים , אשר נצבו לרוב בקצות השדרה והיוו מקום משיכה לעוברים ושבים . 
הקיוסק כצורה אדריכלית הוא גלגולו של הביתן המרכזי הקדום , ומהבחינה הפונקציונלית 
והכלכלית הוא מצוי בין דוכן השוק הנייד לבין החנות הבנויה . קיוסקים נפוצו 
בכל רחבי אירופה והיוו נקודת התייחסות אורבנית על צירי תנועה , שדרות , 
וגנים ציבוריים , כספקים מידיים של שתייה , דברי מאכל קלים , מוצרי טבק 
ועיתונים . רוב המשתתפים בתערוכה שומרים על עקרונות תכנוניים אלה : רוני 
זייברט , בהצעתו לקיוסק בפינת שדרות חן - פרישמן , מציע מבנה אוורירי פתוח 
ודו - קומתי . פיטר קינן , חנן דה לנגה , שמעון פילצר , וחיים דותן ואריאל 
וינטר מתכננים מבנים קלילים , הנשענים על עמודים דקים , או הנושאים חופה 
מרחפת . בתיה מלול משחזרת את בית הבימה בצורתו המקורית במבנה הקיוסק שבפינת 
שדרות בן - ציון ואחד - העם . צוות מרכז ת"א , מציע שחזור של הקיוסק הראשון , 
ופארה גולדמן , מפרקת ובונה מחדש אלמנטים אופיינים לשנות השלושים ברצף 
ליניארי . שי ברקן ועמרי איתן מרחיבים את תחומי הקיוסק על ידי שלוחות היוצאות 
ממנו והמספקות מקומות ישיבה סביבו . מוטי מזרחי יוצר פנטזיה פיסולית שבמרכזה 
גביע ענק ואשכול גפן , מין כיכר דיוניסית הנשענת על כדים גדולים . רמי גל 
ושמואל גוברמן בונים עץ ממתכת ונורות צבעוניות , שגזעו הוא " גיוסקומט " 
ממוחשב . יפתח אלוני מציב סוכה פיסולית וגדעון גכטמן קורע פתח למכירה במבנה 
דמוי לוח מודעות עירוני עגול , עליו , כצפוי אצלו , מודבקות מודעות אבל . 
דוד קנפו ותגית כלימור מרחיבים את תחומי המבנה שלהם באמצעות מדרגות תיאטרון 
הפונות למצעד היפות והיפים ברחוב דיזנגוף , פנחס כהן - גן מייחל לאדם האינטגרלי , 
אשר יידע לבנות בניינים בעלי חלל מחיה התואם את הצרכים האנושיים , וצבי 
הראל מציב שלדי בטון מופתלים כמתקנים לנשיאת פרסומת . בשפע הרעיונות יש מיתרונות 
ומחסרונות ארכיטקטורת הנייר . השחרור ממחויבות מעשית מאפשר לדמיון לפרוח 
ומאידך , דווקא אותה חרות מוליכה פעמים רבות להמצאה שטחית ולגיבוב אפקטים 
חזותיים , הבאים במקום אמירה ארכיטקטונית ברורה : האם בימינו יש עדיין 
מקום לשימורו ולטיפוחו של הקיוסק כמתקן אורבני , או שמא יש לוותר עליו כחוסם 
השדרה וכצומת של מפגעים אקולוגיים ? האם טוב לחפש פתרון אוניברסלי של אב 
טיפוס מחייב , או שמא יש לעודד פלורליזם רחב ככל האפשר ? האם הקיוסק הוא 
נוסטלגיה מאולצת לעיר שאיננה או שמא מייצג אמיתי של נוכחות תל - אביבית ? 
כדי לשמור על מתקן שיווק עממי וזול זה יש להציע פתרון יעיל שיספק את התשובות 
בהשקעה מינימלית . נראה שרוב ההצעות אינן עושות חסד עם השדרות הצרות של 
תל - אביב , שאין בהן מרחב מחיה מספיק לאיכלוס קיוסקים עתידיים אלה . 
