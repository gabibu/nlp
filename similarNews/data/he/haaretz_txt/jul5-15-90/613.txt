היקף הפעילות וסוג הבעיות שלהן נדרשת האגודה לזכויות האזרח בישראל משמשים 
מדד למעקב אחר המגמות בחברה הישראלית . הדו"ח השנתי האחרון של האגודה הוא 
בבואה נאמנה של המציאות בתחום זה . בולט ביותר הגידול בהיקף הפעילות של האגודה 
מאז הקמתה ב27 . השחיקה המתמדת בזכויות האזרח עומדת ביחס ישר לעלייה במספר 
המקרים שהאגודה עסוקה בהם . גם שמה איבד אגב כך את תקפותו . זה מכבר 
אין האגודה מטפלת בזכויות האזרח בלבד , וחלק נכבד מפעילותה מופנה לטיפול 
בהפרת זכויותיהם של תושבי השטחים . לא אחת הועלתה הצעה להחליף את שמה ל"אגודה 
לזכויות האדם " . ב58 היה לאגודה בירושלים עורך - דין אחד בלבד . סמוך לאינתיפאדה 
החלו להעסיק , בחצי משרה , עורך - דין לטיפול בשטחים . כיום מועסקים באגודה 
תשעה עורכי - דין , שניים מהם לענייני השטחים בלבד , וידיהם עמוסות 
עבודה . בשנה האחרונה טיפלה האגודה בנושאים משפטיים ב05 תיקים , כמחציתם 
עתירות לבית - הדין הגבוה לצדק . במובן זה פעילות האגודה משקפת את ההזדקקות 
ההולכת וגדלה להתערבות בג"ץ , בשל שחיקה במערכות האחרות . ב7888 טיפלה 
האגודה ב53 תיקים משפטיים , עשרה מהם עתירות לבג"ץ . יותר ממחצית העתירות 
שהטיפול בהן הסתיים השנה עסקו בנושא השטחים . שתיים מהן הסתיימו בקבלת צו 
החלטי מבג"ץ , והוא אינו ממהר להתערב בתחום זה . ( מאז 76 הוציא ששה 
צווים החלטיים עקרוניים בלבד הנוגעים לשטחים ) . תופעה בולטת בהליך העתירה 
היא הריבוי של עתירות המסתיימות בהסדר עוד לפני הדיון המשפטי . כך הגיעו 
השנה לסיומן המוצלח , מנקודת ראותה של האגודה , 11 עתירות בלי שהגיעו 
לכלל דיון . ברוב המקרים המדובר בעתירות בענייני השטחים . לדוגמה : לאחר 
פניות חוזרות ונשנות של תושבי הכפר צוריף , סירבו שלטונות הצבא לחבר לכפר 
את החשמל שנותק . יום אחרי הגשת העתירה הוחזר החשמל . העתירה כגורם מרתיע 
יעילה במיוחד במקרים שהמצב המשפטי ברור גם לרשויות , אך מסיבות שונות הן 
בוחרות לנהוג בניגוד לרוח החוק . תחת שוט העתירה הן מזדרזות לשנות את דרכן , 
אם כי לעתים באופן זמני בלבד . לצד הפרת זכויות האדם בשטחים , פעילות 
האגודה בשנה האחרונה משקפת את המאבק בפגיעה בזכויות בשם חוקי דת . כך , 
למשל , עסקו בעתירתה של רקדנית הבטן אילנה רסקין . פרנסתה קופחה משחדלו 
בעלי האולמות להזמין אותה להופעות בשל איומי הרבנות בירושלים ליטול מהם את 
תעודות הכשרות . היתה גם עתירה בשמו של בעל מסעדה בטייבה , שבלחץ התנועה 
האיסלמית נדרש לחדול ממכירת אלכוהול . אך למרות ההתפתחות בהיקף פעילותה של 
האגודה ומעמד הכבוד שרכשה לה אצל הרשויות ובית - המשפט , לא השכילה להיות 
לכתובת מובנת מאליה לשכבות החלשות ולפריפריה . גם הדימוי הכמו - שמאלי 
שלה אינו מעודד פניות מכיוון זה . לעומת זאת גורמים ימניים - קיצוניים 
כמו נאמני - הר - הבית השתמשו כבר במחויבותה של האגודה , והיא מטפלת כעת 
בעניינה של קבוצת יהודים , הטוענים כי המשטרה מונעת מהם לעלות להר הבית 
על סמך איזו " רשימה שחורה " שבידיה . אבל מקרים כאלה אינם רבים . באווירה 
הפוליטית הטעונה מאבדת האגודה מן הלגיטימיות שלה בגלל טיפולה בענייני הפלשתינאים . 
יש הנמנעים מלפנות אליה רק כדי שלא לתת לה את הלגיטימציה לקיומה . עם זאת 
נפתחו השנה משטרת ישראל ומשמר הגבול לפעילות החינוך וההסברה של האגודה . 
בחומר הסברה , בימי עיון ובסמינרים נחשפו השוטרים ואנשי מג"ב לזכויותיו 
של הציבור שעל שלומו הם מופקדים וזאת דווקא בשנה שבה פעלה האגודה באופן 
אינטנסיווי נגד המשטרה , בדרישתה להבטיח את חופש ההפגנה ואת הזכות ליהנות 
מאבטחת המשטרה גם בהפגנות בלא אישור . אף על פי כן דומה שהתנהגות המשטרה 
ברבות מן ההפגנות מלמדת על קשיים מסוימים בקליטת החומר הנלמד . 
