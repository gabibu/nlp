בהתאם לדיווח של רדיו פינלנד הערב , אמר הנשיא מאונו קויוויסטו במסיבת עיתונאים , 
בהתייחסו לשאלה הנוגעת להטסת יהודי בריה"ם לישראל דרך פינלנד : " ייתכן 
תאורטית , כי מעבר יהודי בריה"ם דרך פינלנד , לא יצא לפועל " . הנשיא לא 
הבהיר את דבריו ולא הסביר על יסוד מה אמר מה שאמר . בשגרירות ישראל בהלסינקי 
לא היו מוכנים להגיב על דברי הנשיא . בשבת נמסר על דחיית תחילת טיסות עולים 
מפינלנד לשלושה שבועות בנימוק " ביטחוני " . ההודעה סתרה את דברי מנהל שדה 
התעופה " וולימאן סטרנד " על השלמת כל הסידורים הטכניים - ביטחוניים , 
הקשורים להטסת יהודים מבריה"ם . 
