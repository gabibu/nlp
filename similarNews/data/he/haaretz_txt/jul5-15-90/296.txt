בוסטון ( ע"ר ) . זוג אמריקאי , מחסידי " המדע הנוצרי " , שהעדיפו להתפלל 
למען שלום בנם במקום לשלחו לרופא , הורשעו שלשום ברצח . גזר הדין יינתן 
בעוד כמה ימים . בני הזוג כבר הודיעו כי יערערו על הרשעתם . השניים , דייוויד 
וגינגר טוויטש , בני 43 , הואשמו כי לא שלחו את בנם , רובין בן השנתיים 
וחצי לרופא , למרות שסבל מהפרעות חריפות במעי , שגרמו בסופו של דבר למותו . 
במקום זאת הם התפללו לשלומו , בתקווה שהתפילות הן שיעזרו לבנם . רובין 
מת בזרועות אביו ב8 באפריל 6891 , לאחר חמישה ימי - מחלה . הסניגוריה טענה 
כי רובין מת כתוצאה מפגם גנטי קשה לאבחון , ולא בגלל רשלנות הוריו . אולם 
האב , דייוויד , הזיק לעצמו כשהודה כי נעזר ברפואה הקונוונציונאלית , 
כשלקח תרופות לצורך טיפול שורש . חסידי המדע הנוצרי מאמינים בעליונות הרוח 
על החומר , וביכולתה של אמונה להתגבר על מחלות . ראש הכת אמר , כי האמונה 
היא זו שבעצם עמדה למשפט . 
