בניין בצלאל החדש בהר הצופים , כך הבטיחו לי , יש חלונות גדולים הפונים 
אל הנוף של מדבר יהודה . אחר כך , במבט על הנוף , התברר שהוא כולל לא 
רק מרחבי מדבר , אלא גם אנטנות של מחנה צבאי וכפר ערבי סמוך . עכשיו יכולים 
חוקרים לנסות לבחון את השפעת הסביבה החדשה על האמנות בישראל . ייתכן שיתברר 
שאין כל צורך במרחבי נוף כתנאים ליצירה . בסדנאות האמנים בירושלים עובדים 
אמנים בחדרי בטון ללא חלונות , ובתל אביב רבים עובדים במקלטים . אוויר פסגות 
אינו מה שדרוש כנראה לתלמידי בצלצל , אבל קרבה למקורות אספקה של חומרים 
דרושה מאוד . בהר הצופים אפשר להשיג כריכים ומשקאות וגם מכשירי כתיבה , 
ספרי לימוד וכרטיסים למופעים , אבל אם מישהו צריך במקרה כמה ברגים או דבק 
או צבע , הוא ימצא את עצמו תקוע באמצע העבודה . יותר מכך , תלמידי אמנות 
נוהגים לעתים לעבוד בשעות לא שגרתיות , לאחר תום הלימודים , אולם הקמפוס 
נסגר בשעות הערב וגם בששי - שבת הוא סגור . אלה אינם בדיוק התנאים המעודדים 
יצירה . העברת בצלאל להר הצופים נעשתה בהדרגה , וחלק מן המחלקות שוכנות 
שם כבר כמה שנים . אנשי המחלקה לאמנות , שהורגלו לבניין באזור בתי המלאכה 
ברוממה , לא רחוק מן התחנה המרכזית , ניסו למחות , אבל ללא הועיל . ב21 
ביוני , בטקס חגיגי , בנוכחות נכבדים וחבר הנאמנים , החלה תקופה חדשה 
בחיי האקדמיה לאמנות בת ה48 . המחלקות השונות , שהיו מפוזרות עד כה ברחבי 
העיר , כונסו תחת קורת גג אחת בתוך קמפוס האוניברסיטה העברית . כינוס 
זה נובע מן הסתם מיתרונות מנהלתיים וארגוניים יותר מאשר מצורך פנימי . פעם , 
בתחילת שנות השבעים , היה רעיון להקים את קמפוס בצלאל בגבעת רם , בין 
האוניברסיטה למוזיאון ישראל , ואפילו התחילו להקים יסודות . אחר כך היה 
משבר כלכלי , הבנייה נפסקה , וכשהוחלט מחדש על איחוד בצלאל התוכניות הישנות 
כבר לא היו טובות . כך מסביר ד"ר רן ספוזניק , מנהל הלימודים העיוניים 
בבצלאל . בהר הצופים התקבל בינתיים בניין במתנה וזו היתה כנראה הדחיפה לאסוף 
לשם את כל המחלקות . הכניסה לאוניברסיטה , למי שאינו ממונע , היא דרך 
מנהרה אפלה וכעורה של אוטובוסים . מן המרתף עולים במדרגות אל האור , ושם 
רצוי לתפוס מהר מישהו ותיק שיסייע בהתמצאות במקום . אחרי כמה מסדרונות וכיכרות , 
פניות ימינה ושמאלה , מדרגות עולות ויורדות , מגיעים למסדרון צר וארוך 
המוביל לבצלאל . יש מעליות בבניין , אבל הן עדיין לא פועלות . קפמאפרקתערוכת 
האמנות עצמה היא עניין מוזר : את התערוכה אצר פיליף ליידר , מרצה הנושא 
את תהילת עברו , כשהיה עורך המגזין היוקרתי " ארטפורום " . לרגל התערוכה 
יצא קטלוג מכובד , אבל התערוכה הוצגה רק יומיים וחצי בלבד , משום שלא 
נמצא מקום להעבירה אליו . התערוכה עצמה , המכונה " הבטחה " , מפתיעה בצירופיה 
וכוונותיה . היא מציגה עשרה בוגרי בצלאל בעשור האחרון . בין ה"מבטיחים " 
יש כאלה שניתנה להם הזדמנות לתערוכת יחיד : עידו בר - אל , אסף בן - צבי , 
אבי סיטון ואחרים , שהציגו בגלריות , ואחרים שהשתתפו גם בתערוכות קבוצתיות 
כמו " צבע טרי " : אמנון בן - עמי , איברהים נובאני , אמיר אזולאי . 
ויש אמנים ( בעצם אמניות ) שנותרו אלמונים יחסית : אפרת בילר , דפנה 
רון , יעל דורון , דלית שרון . הוא אף מנסה להצביע על מכנה משותף פנימי 
בין עבודותיהן של הנשים בהשוואה לאלה של הגברים , אם כי אינו עובר את גבול 
הרמיזה . נראה שאפילו בכך עבר את גבולות תפקיד האוצר , לדעתו . בדיון 
שהתקיים בבצלאל לפני שבועות מספר על האוצר העצמאי , טען פיליף ליידר שהגישה 
השמרנית לאוצרות , שבה הוא תומך , היא שהאוצר צריך לדאוג להציג את העבודות 
בצורה יפה בתערוכה ובקטלוג ואם יש לו תיאוריה שיילך להיות מבקר . עשרת הנבחרים 
שלו אינם היחידים בין תלמידי בצלאל שהבטיחו והגשימו במהלך העשור . וכן לא 
כל המוצגים שיכנעו אותי במידת ההגשמה . נראה שבחירתו מבוססת לא רק על טעם 
אישי ועל היכרות עם האמנים , אלא גם על הקפדה על איזון חברתי , ואולי , 
כפי שנרמז לי , גם על יד המקרה . מיד לאחר העלייה להר הסתיימו הלימודים 
בבצלאל , ובמהלך הקיץ יגמרו את הבניין . המעבר לבניין החדש יחולל בלי ספק 
תמורה כלשהי . מסוף שנות השבעים ובמהלך שנות השמונים יצאו מהמחלקה לאמנות 
כמה מהאמנים הבולטים בארץ . לא כולם , אגב , סיימו את לימודיהם במוסד . 
הצלחתם של אלה רק מדגישה את החולשה של המחלקות האחרות , אשר להן מתחרים 
רציניים ברחבי הארץ , בעיקר בתחומי העיצוב . ירושלים של שנות התשעים כבר 
אינה קוסמת כל כך לצעירים תל - אביביים או אחרים , והעובדה שהעיר אינה מציעה 
תשתית רצינית להמשך הדרך אינה מסייעת גם למקומיים . עם מחירים גבוהים של 
דירות להשכרה וריחוק בית הספר מהעיר , בצלאל במשכנו החדש הוא יותר אטרקציה 
לתורמים מאשר לסטודנטים . עם כל הכבוד לנוף ולבניין , בית ספר הוא לא 
רק מבנה . 
