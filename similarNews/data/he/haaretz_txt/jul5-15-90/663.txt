הגרמנים הצוהלים נסעו אתמול בשיירה צפונה , הביתה , עם הגביע העולמי השלישי 
שלהם מאז 4591 . הארגנטינים המתוסכלים חוזרים לבואנוס איירס בידיים ריקות 
בלי הגביע העולמי . וכולנו , מאות אלפי אוהדים ותיירים , אנשי תקשורת 
וחובבי המישחק אורזים מזוודות ויוצאים את רומא בהרגשה מעיקה , שמונדיאל 
09 עשה שירות רע מאד לתדמיתו של הכדורגל העולמי . אולי היה זה סמלי מאד וגם 
משמעותי ביותר , שמכל מישחקי הגמר מאז 06 שנה , החל ב - 0391 במונטווידאו 
זה היה הגמר הראשון שהוכרע בשער יחיד . כל ה - 31 שקדמו לו הניבו לפחות 
שלושה שערים , כשמעולם לא היתה תוצאה נמוכה ם - 21 . היו גם לא מעט מישחקי 
גמר שהוכרעו 31 , 32 , ואף 52 . ההבדל הקטן - גדול הזה שיקף בעצם את המהפך 
שעבר בשנים האחרונות על הכדורגל , שאיבד לא רק מן הברק והקסם של העבר הזוהר , 
אלא גם נקלע לאפיק של שיגרה , בינוניות וטאקטיקה הרסנית . ואולי משום כך , 
בין היתר , נכשלו במונדיאל האיטלקי נבחרות שתרמו לעולם סגנון וירטואוזי 
וכדורגל רב - גוני יעיל ומרשים אם להזכיר רק את בראזיל והולנד ; ואולי 
מסיבה זו היה זה אך טבעי לראות שלשום בגמר ברומא , מצידו האחד של המיגרש , 
נבחרת שהתבססה על צוות חרוץ אך לא מבריק , גרמניה ומנגד יריבה שהגיעה 
למעמד זה רק באורח מקרי , בגלל הברקות חולפות ולא מעט מזל , בלי שהיתה 
ראויה לכך . רבים סבורים , כי לוא שיחקה גרמניה בגמר נגד איטליה , ולא 
נגד ארגנטינה , היה המונדיאל ניצל מהנעילה האפרורית המאכזבת . ייתכן מאד . 
באותה מידה ניתן גם לומר שהרבה צמדים אחרים , כמו גרמניה אנגליה ( הרי 
ראינו זאת בחצי הגמר ) ואפילו אנגליה איטליה היו מפיקים סיום איכותי ומשכנע 
יותר . קל לומר זאת עתה , לאחר מעשה , אך הרי אסור לשכוח את מיפגני החולשה 
של אנגליה בראשית הטורניר ואין להתעלם מהתפוקה הדלה למדי של איטליה בשלבי 
הסיום של האליפות למרות האוירה האוהדת . השיבוץ הנוח כל כך והשיפוט הביתי 
הגלוי . סביר שלוא שיחקה בגמר , היתה איטליה נישאת על גלי האהדה הקנאית , 
ומשחקת מן הסתם טוב יותר מאשר נגד אנגליה בבארי , על המקום השלישי , כאשר 
שופט " עיוור " אישר לה שער מנבדל ; פסק לזכותה בעיטת 11 שלא היתה ופסל 
לה שער חוקי . אחרי ה"הצגה " העלובה של השופט המכסיקאי מנדס קודסאל , איני 
מעז להעלות על הדעת מה היה קורה לגרמנים בגמר מול איטליה כאשר אני נזכר 
מה עולל השופט קל הדעת הזה לארגנטינה . לא , חלילה , שאלופת העולם היתה 
ראויה לניצחון ; בצורה בה שיחקה היתה חייבת לספוג שניים - שלושה שערים זמן 
רב לפני שנפלה ההכרעה המפוקפקת . אבל דייגו מראדונה ( האם הוא שיחק בגמר ? 
) וחבריו יכולים לפחות למצוא חצי נחמה , אם בכלל קיים דבר מעין זה , 
בעובדה ש"שודד מכסיקאי " התעלל בהם בכרטיסים אדומים וצהובים , וכללות הכל 
גם חרץ את גורלם לשבט בהחלטה מעוררת מחלוקת על כדור - 11 מטרים . לא כל 
שופט היה נוטל על עצמו אחריות כזו , בדקה 48 של גמר אליפות העולם . אולי 
צריך להודות לו שחסך מאיתנו עוד 03 דקות של שיעמום , אבל לא יותר מזה . 
כאשר שופט כדורגל גונב את ההצגה והופך לדמות הבולטת במיגרש זה הסימן המובהק 
ביותר לחולשתו . והעובדה שקודסאל היה האיש שעליו הטילה פיפ"א את המשימה , 
מעידה על התמוטטות מוחלטת של כל מה ששימש בעבר בסיס לעוצמתו של הגוף הבין 
לאומי רב - היוקרה . רבים מדי , כאן ברומא ומן הסתם גם ברחבי העולם מתייחסים 
עתה בשאט נפש גוברת להרבה תופעות שאיפיינו את המונדיאל העצוב הזה . מה שקרה 
בו בתחום המקצועי , האירגוני והספורטיווי יצא מכלל שליטה וגבל , לא פעם , 
בהפקרות גלויה . מה הפלא , שהיו לכך השלכות ישירות גם על כל אחד ם - 25 
המישחקים . כמעט כל אחד מאיתנו עוזב את רומא בלי זכרונות נעימים . אולי 
שניים - שלושה חצאי מישחקים טובים ; כמה הכרעות דרמטיות אחרי 021 דקות , 
או מהנקודה הלבנה ( גם לצורה זו של קביעת מנצחים ומפסידים יש מתנגדים רבים ) 
; רק קומץ , בהחלט מעט מדי , של שחקנים שידובר בהם בשנים הקרובות ; 
אליפות קודרת למדי , בלי כוכבי - על , שניצלה מבזיון מוחלט בזכות גרמניה , 
שהיתה בלי ספק המאוזנת והראויה לתואר ; גם על שום מאמץ איטלקי לזכות בבכורה 
באמצעות כדורגל מרשים , אולי , אך לא יעיל ומוחץ די הצורך ; בזכות " פירפורים " 
של אלופה עולמית שהוציאה את נשמתה לאט - לאט , תוך נסיון בלתי פוסק לדחות 
את הקץ וגם בגלל התאוששות ראויה לשבח של אנגליה והופעה מרשימה של קאמרון 
הצנועה והאלמונית , נציגה שהוסיפה כבוד רב לאפריקה המתעוררת ועוררה הערצה 
אמיתית . מלבד זאת , גם אם נשמט משהו מזכרוני , איני נושא באמתחתי שום 
זכרונות אחרים או מסר כלשהו לכדורגל העולמי . שום חידושים , שום בשורות , 
שום מורשת בעלת ערך . עוד טורניר על גביע העולם , שיוסיף מן הסתם להלהיב 
את גרמניה ימים רבים , אבל לבטח לא חובבי כדורגל רבים במדינות אחרות . צריך 
לקוות , שתימצא דרך כלשהי להבטיח מיפגן איכותי והולם יותר את המעמד בעוד 
ארבע שנים , כאשר יתאספו כדורגלני תבל לטורניר העולמי ה - 51 בארצות הברית . 
