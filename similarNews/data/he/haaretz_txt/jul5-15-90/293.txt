סופיה ( ע"ר ) . מאות בולגרים יצאו לרחובות סופיה , וקראו להתפטרותו 
של הנשיא פטאר מלאדנוב , בטענה כי הזמין טנקים לדכא את המהומות נגד הממשלה 
בדצמבר שעבר . " הנשיא שקרן , התפטר " , נאמר בכרזות שהניפו המפגינים 
בשביתת - שבת , שקיימו בלילה שבין יום רביעי לחמישי ליד משרדו של מלאדנוב . 
המפגינים , מרביתם אינטלקטואלים , הדביקו תמונות של טנקים על הגדר סביב 
בניין הנשיא . ההפגנות החלו בעקבות הפצת סרט וידאו ע"י איחוד הכוחות הדמוקרטיים 
ארגון הגג האופוזיציוני , בו נראה הנשיא מלאדנוב , כשהוא מזמין טנקים 
של הצבא , כדי לדכא הפגנה שהתקיימה בדצמבר . בסרט נראה הנשיא עוזב את ההפגנה , 
לאחר שלא עלה בידו לפייס את המפגינים שקראו לשים קץ למשטר הקומוניסטי . 
הסרט פורסם לאחר הסיבוב הראשון של הבחירות החופשיות בבולגריה בחודש שעבר , 
בו ניצחו הסוציאליסטים , לשעבר המפלגה הקומוניסטית , ברוב מכריע , ונותרו 
בשלטון . ביטאון המפלגה הסוציאליסטית השלטת " דאומה " , כתב כי פאנל של 
13 מומחים הגיע למסקנה , כי סרט הווידאו אמיתי . לדברי העיתון , סרט הווידאו 
כולל ללא ספק משפט שאמר הנשיא מלאדנוב , " מוטב שהטנקים ייכנסו " . עוד 
ציין " דאומה " , כי " מחלקת החקירות הפליליות אישרה את מהימנותו של סרט 
הווידאו , בו נראה הנשיא פטאר מלאדנוב בעצרת מחאה ב41 בדצמבר 9891 . יחד 
עם זאת כותב העיתון , כי הוא ממשיך לתמוך במלאדנוב , שנבחר לנשיא בולגריה 
באפריל , לאחר הדחת המנהיג הקומוניסטי הוותיק והקשוח תודור זיווקוב בנובמבר 
שעבר . " תמיכתו של מלאדנוב בחיסול משטר העריצות ב01 בנובמבר היתה חשובה 
מאוד " , כתב " דאומה " , בצטטו מהחלטת המועצה העליונה של המפלגה הסוציאליסטית . 
מלאדנוב אמר לאחר פרסום סרט הווידאו , כי העניין מבוים . אולם בראיון בטלוויזיה 
שלשום , לא הכחיש שאמר את הדברים . " הדברים נמסרו שלא בהקשר הנכון ואינם 
מבטאים את מה שאני חושב " , אמר . 
