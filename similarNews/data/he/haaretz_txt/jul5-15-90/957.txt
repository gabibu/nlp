המוסיקאי הנודע פול וינטר נחת אמש בארץ . וינטר החל את הקריירה שלו בראשית 
שנות ה06 ביצירת מוסיקה המשלבת גאז באלמנטים ברזילאיים , ובהמשך דרכו החל 
לבצע מוסיקה המושתתת על סינתזה בין אלמנטים קלאסיים , אתניים וגאזיים . 
בסוף שנות ה07 החל לשלב ביצירותיו הקלטות של חיות שונות ( זאבים , דולפינים , 
ציפורים ועוד ) ובמקביל החל להתבטא רבות בסוגיית איכות החיים ושימור הסביבה , 
והצטרף לתנועה האקולוגית . רבים מתייגים את המוסיקה שלו למגירת " מוסיקת 
העולם " , אך במסיבת עיתונאים שהתקיימה אמש דחה וינטר מכל וכל הגדרה זו : 
" מוסיקת העולם היא מושג שמציין את המשותף לכל עמי האנושות , אך היקום 
מכיל גם דברים רבים נוספים . המוסיקה שלי מנסה להיות גשר גם בין האדם לטבע 
על שלל תכולתו , והייתי מגדיר אותה לכן כמוסיקה של האדמה . " יש למנוע 
את המשך הכחדתם של זני החיות המצויים בסכנה " , אמר וינטר , וסיפר על חוויה 
שאירעה לו במהלך הקלטת קולות זאבים לאחד מאלבומיו : הוא ניגן בסקסופון , 
ונענה בעקביות על ידי עדה בת 03 זאבים . בהמשך שקטה הקבוצה , ווינטר ניגן 
פראזות שהלכו והפכו מורכבות , ולדבריו חיקתה אותו אז אחת הזאבות בדייקנות 
מופלאה . " הדבר החשוב מכל כיום הנו שימור איכות הסביבה " , אומר וינטר , 
המעיד על עצמו שהוא אדם אופטימי המאמין שבעשייה מוסיקאלית אפשר אכן להשפיע . 
" כשביקרתי בבריה"ם הקריאו לי משפט של דוסטויבסקי שאימצתי לעצמי כמוטו 
מאז : יופי יציל את העולם . התפקיד שלי כמוסיקאי הוא להביא הרבה יופי לאנשים 
ובכל דרך אפשרית . יש משהו בצלילים שהוא חזק הרבה יותר מכל מלה כתובה או 
נאמרת ושנותר באנשים לאורך שנים " . הופעותיו בארץ יושתתו על אלבומו האחרון 
" אדמה קולותיה של פלנטה " , שנוצר כמחווה ליום שימור כדור הארץ , והמכיל 
קטעים המוקדשים לכל אחד מאזורי העולם . בקטעים אלה שלובות הקלטות של קולות 
בעלי חיים מאזורים אלו . כן יושתתו הופעותיו על שלושה " אלבומי טבע וחיות " 
בולטים נוספים שלו : " קצב האדמה " , " קריאות " ו"מכנה משותף " . 
