( ע ) . נאשם באונס זוכה בבית המשפט המחוזי בתל - אביב , לאחר שהשופטים 
השתכנעו כי המתלוננת נטעה בלב הנאשם את המחשבה שהיא " טרף קל " , החפץ במגע 
מיני . התביעה האשימה את רחמים חדד ( 42 ) מנס - ציונה באונס חברה של ידידתו . 
לטענת התביעה , פגש הנאשם בליל ה2 באוגוסט 98 את המתלוננת במועדון " אמצע 
הדרך " ביפו . הוא ניצל את מצוקתה ותוך הבטחה להיטיב עימה ולעזור לה בסידור 
הפלה , שיכנע אותה להילוות אליו לביתו ושם אנס אותה . בהכרעת הדין ציינו 
השופטים , אדמונד לוי , דוד בר - אופיר ורות אליעז , כי הנאשם היה רשאי 
להבין מתוך התנהגות המתלוננת , כי היא מסכימה לקיים עימו יחסי מין . " החלטת 
המתלוננת להעדיף את ידיד חברתה וקורת הגג שהציע לה , על פני חדרה בבית המלון , 
והיחס האינטימי שהתפתח בין השניים באותו ערב יכלו לטעת בנאשם מחשבה על 
טרף קל , החפץ במגע מיני " , ציינו השופטים בהכרעת הדין . השופטים אדמונד 
לוי ודוד בר - אופיר החליטו לזכות את הנאשם זיכוי מוחלט , ואילו השופטת 
רות אליעז החליטה לזכותו מחמת הספק . 
