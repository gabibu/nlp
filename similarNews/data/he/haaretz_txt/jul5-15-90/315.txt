בריסל ( מיוחד ל"הארץ " ) . נשיא צכוסלובקיה , ואצלב האוול , נבחר אתמול 
בפרלמנט של פראג לתקופת כהונה נוספת של שנתיים בתפקידו כנשיא . בעד האוול 
הצביעו 432 מתוך 482 חברי הפרלמנט בפראג . האוול היה מועמד יחיד לתפקיד , 
לאחר שהשחקן סטפן קוויטג הודיע השבוע כי לא יתמודד על הנשיאות . קוויטג 
אמר , כי מועמדתו לתפקיד הוצגה בלי ידיעתו . האוול , בן 35 , זוכה להערצה 
גדולה הן במערב והן במזרח , ונחשב לסמל של שחרור מדינות ברית וארשה מרודנות 
קומוניסטית של יותר מ04 שנה . האוול ישב בכלא שנים אחדות בשל פעילותו במסגרת 
" קארטה 77 " , ארגון שלחם למען זכויות האדם בעת השלטון הקומוניסטי בצכוסלובקיה . 
הסופר והמחזאי האוול , אמר תחילה כי יקבל את תפקיד הנשיאות רק לתקופת מעבר 
קצרה , וישוב להתמסר לכתיבה . אך בינתיים הודה כי הוא נהנה מתפקידו , 
ואין לו כוונה להגביל את כהונתו לתקופה מסוימת . 
