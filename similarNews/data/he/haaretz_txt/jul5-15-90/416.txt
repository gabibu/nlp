סגנו של ערפאת , סאלח חאלף ( אבו - איאד ) , הודיע אתמול כי המועצה המרכזית 
של אש"ף תתכנס בבגדאד ב81 בחודש כדי לדון בעתיד ההתקוממות בשטחים בעקבות 
מהלכי הממשלה הישראלית החדשה , ובהחלטת הממשל האמריקאי להשעות את הדו - 
שיח עם אש"ף . העיתון הכוויתי " אל - אנבא " מסר אתמול , כי המועצה המרכזית 
תקיים הערכה מחדש של המצב באזור ותצדד בנקיטת עמדה תקיפה כלפי ארה"ב . לדברי 
העיתון , מהלכיה האחרונים של ממשלת ישראל בגדה וברצועה גורמים לדאגה בקרב 
ראשי אש"ף . העיתון מניח , כי המועצה תדון בהפעלת אמצעים חדשים במסגרת 
ההתקוממות . הנשיא בוש הודיע ביום ששי במהלך מסיבת עיתונאים בלונדון , כי 
הוא היה רוצה שערפאת יביא את הוועד המרכזי לא רק לגנות את פעולת הטרור הזאת , 
כי אם גם לנקוט צעדים כנגד אבו אל - עבאס . " אני חושב שלאחר מכן נדון 
במהירות בחידוש הדיאלוג " המשיך הנשיא האמריקאי . בעקבות דבריו של בוש העריך 
אבו - איאד , כי העובדה שהנשיא חזר על דרישותיו מן הארגון מעידה על כך שהוא 
אינו רוצה להסדיר את הבעיה . " זאת בעוד שאנו שמענו צליל אחר מהמתווכים 
המצרים והשוודים , הפועלים למען חידוש הדיאלוג " . עוד אמר אבו - איאד , 
כי הבית הלבן " גורם לנו לחשוב כי הוא קיבל החלטה לנתק את הדיאלוג איתנו 
ולא רק להשעותו " . קפידבינתוניס ( ע"ץ ) . בריה"ם שלחה השבוע מסר להנהגת 
אש"ף , שבו הביעה את דאגתה מסכנת ההידרדרות במצב במזה"ת . כך מסר שלשום 
מקור דיפלומטי ערבי . המקור מפרט כי במסר נכתב ש"התפתחויות חמורות , כמו 
הקמת ממשלה ימנית קיצונית בישראל והשעיית הדיאלוג בין ארה"ב לאש"ף , מזינים 
חששות אלה " . הקרמלין אמר עוד כי הפנה את תשומת לבן של ארה"ב , בריטניה 
צרפת ואפילו ישראל לתגובות השליליות שיתעוררו אם ישראל תמשיך במדיניות המנוגדת 
לחוקים הבין - לאומיים בשטחים הכבושים . במסר נכתב כי מוסקווה מעריכה שיש 
צורך להמשיך במגעים להשגת שלום בין ישראל לערבים , ולשם כך ניתן להשתמש 
בכמה אמצעים , כולל האו"ם . במסר הסובייטי צוין כי שיתוף פעולה בין חמש 
מדינות ערב המעורבות בסכסוך הישראלי - ערבי , יתרום למציאת פתרון גלובלי 
וצודק לסכסוך . הקרמלין ציין כי הדגיש את חשיבות קיומו של מפגש בין חמש 
המדינות הללו במהלך ביקוריהם האחרונים של אסד ומובארק במוסקווה , וכן בפני 
שליחים של יאסר ערפאת . המקור מציין , כי במסר מייעצים הסובייטים לאש"ף 
לאמץ עמדה שקולה ולמנוע מעשים העלולים לגרום לעליית המתח במזה"ת , כמו ניסיון 
הפיגוע בחופי ישראל בחג השבועות . מוסקווה אומרת , כי פעולות כאלה נותנות 
לישראל את התירוץ להמשיך במדיניותה ההרסנית ביחס לתהליך השלום . 
