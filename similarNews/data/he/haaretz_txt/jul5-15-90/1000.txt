בודאפשט , ( מיוחד ל"הארץ " ) . התובע הכללי ההונגרי החליט לפתוח בחקירה 
כדי לקבוע אם יש מקום להעמיד לדין של אנשים שהגישו סיוע לטרוריסט הבין - 
לאומי " קרלוס " ולשותפיו . לפני כשבועיים גילה שר הפנים ההונגרי באלאז 
הורוואט כי הגיעו לידיו מסמכים המעידים כי בסוף שנות ה07 ובראשית שנות ה08 
שהו קרלוס וטרוריסטים אחרים בהונגריה , בידיעתם של כמה מנהיגים הונגריים 
דאז , ביניהם גם יאנוש קאדאר . עתה הודיע התובע הכללי כי על - סמך בדיקת 
מסמכים אלה התעורר חשד שבזמן שהותם של קרלוס וחבריו בהונגריה , הם ביצעו 
מעשי טרור בהונגריה ומחוצה לה , בסיועם של גורמים הונגריים שבכך נעשו שותפיהם 
לפשע של הטרוריסטים . אם חשדות אלה יתאמתו יובאו האחראים לדין . בין השאר 
מייחסים לקרלוס ואנשיו את הפיצוץ בתחנת " אירופה החופשית " בפברואר 18 
במינכן , בעת שבסיסם היה בהונגריה . במזרח - גרמניה נחשפת עתה פרשה דומה . 
מברלין נמסר כי הטרוריסטים הלובים , שיצאו לפני כשלוש שנים ממזרח ברלין , 
כדי לפוצץ דיסקוטק במערב - ברלין , בהסכמתו של מי שהיה שר הביטחון הפנימי 
המזרח - גרמני אריך מילקה , ובידיעתו של הנשיא דאז , אריך הונקר . הונקר 
קיבל דו"ח בכתב על ההתנקשות המתוכננת , והורה להימנע מכל הפרעה ללובים . 
