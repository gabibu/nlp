בפגישה שקיים אתמול עם שר החוץ דוד לוי , הגיש שגריר ישראל במצרים , פרוף 
שמעון שמיר את התפטרותו . שמיר פירט את הסיבות להתפטרותו . הוא ציין כי 
ההחלטה על ההתפטרות גמלה בליבו עם הקמת הממשלה החדשה לפני כחודשיים , משום 
שהשקפת העולם של הממשלה החדשה ומצעה אינם עולים בקנה אחד עם השקפת עולמו 
בנושאי כלכלה , חברה ונושאים אחרים . לדבריו , הגורם העיקרי להתפטרותו 
הם חילופי הממשל בארץ ולא הקיפאון בתהליך המדיני . שמיר מסר אחרי הפגישהכי 
השר לוי הביע צער על הודעת התפטרותו . עם זאת הדגיש שמיר , שעד למינוי 
מחליפו יעשה כל מאמץ כדי לקדם את תהליך השלום . לדבריו , אין כל קשר בין 
התפטרותו לבין מינויו של לוי לכהונת שר החוץ . שר החוץ של מצרים עיסמת עבד 
אל מגיד הביע את ביטחונו שבפגישה שיקיים עם שר החוץ דוד לוי , הם ימצאו 
ביניהם שפה משותפת . בשיחה שקיים עם השגריר המתפטר של ישראל במצרים , פרוף 
שמעון שמיר , לפני בואו לישראל , חלק מגיד שבחים ללוי וביקש משמיר להגיד 
ללוי " שיש לו אצלנו נקודת פתיחה טובה . הוא יוצא לדרך ברגל ימין . מסור 
לו שארגיש בנוח בעבודה עמו כבן האזור המכיר אותנו ואת דרכי החשיבה שלנו " . 
מגיד סיפר לשמיר כי בילדותו היו לו ידידים רבים בקרב היהודים . 
