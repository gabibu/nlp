ואשינגטון ( ע"ר וע"ץ ) . הממשל והקונגרס בוושינגטון שוקלים בכובד ראש 
הטלת מס חדש על נפט , פחם וגז טבעי , שאחת ממטרותיו היא צמצום מגמת חימום 
האטמוספירה בעולם מסרו אתמול מקורות בקונגרס האמריקאי . הצעת חוק בעניין 
זה העלה ציר הקונגרס מקליפורניה , חבר המפלגה הדמוקרטית , פורטני סטארק . 
לפי הצעת חוק זו , ייקבע היטל של 52 דולר לטונה על כל דלק הפולט הפולט 
פחמן דו - חמצני , על מנת לעודד צרכנים לעבור לדלקים נקיים יותר , וכל 
זאת כדי לצמצם את תופעת החממה באטמוספירה , העוטפת את האדמה . הצעת החוק 
של סטארק לא זכתה עד כה לבחינה רצינית מצד תעשיית האנרגיה האמריקאית , שראשיה 
היו סבורים כי היא תיקבר באחת הוועדות . אולם , הודעתו של הנשיא בוש בשבוע 
שעבר , כי יהיה צורך להגדיל הכנסות ממיסים , על מנת להקטין את הגרעון , 
העלתה את הצעת החוק של סטארק למוקד ההתעניינות , הן בממשל והן בקונגרס . 
