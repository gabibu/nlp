פסגת נאט"ו , שהתכנסה בסוף השבוע כדי לקבוע לראשונה אסטרטגיה חדשה " לעידן 
שלאחר המלחמה הקרה " , החליטה על הצהרה שנועדה לספק את היונים ולהרגיע את 
הנצים , להבטיח לקרמלין שאין לו עוד ממה לחשוש , ולשכנע את הקונגרס האמריקאי 
שיש טעם להמשיך לממן מערכת הגנה מערבית . בוועידת המפלגה הקומוניסטית במוסקווה 
תוקפים השמרנים והגנרלים את גורבצוב על ש"איבד את מזרח אירופה " , החיונית 
להגנת בריהם ; אך במערב אירופה וגם בארה"ב קמה פילוסופיה שלפיה המשבר 
הכלכלי והפוליטי הסובייטי חיסל את הסכנה מן המזרח ולכן אפשר למזג את נאט"ו , 
את ברית וארשה ואת הוועידה לביטחון אירופה ( ועידת הלסינקי ) במעין מערכת 
הגנה כלל אירופית . הדים לגישה החדשה נשמעים גם בהצהרת פסגת נאט"ו , אך 
היא אינה מוותרת על הגרעין הקשה של ההגנה המערבית : גרמניה מאוחדת במסגרת 
נאט"ו . ההצהרה אומרת שברית וארשה אינה עוד האויב , מציעה הזמנת משקיפי 
הברית לישיבות מועצת נאט"ו ומדברת על " מערכת משותפת של ביטחונות " . אך 
היא אינה נופלת קורבן לאופנה , המתייחסת אל התמוטטות האימפריה הסובייטית 
כאל מעין תחרות ספורט שבה ניצח הצד המוכשר יותר כאילו לא היו סטליניזם , 
גולאגים , 04 שנות מלחמה קרה וניצחון הדמוקרטיה על הדיקטטורה . הצהרת פסגת 
נאט"ו מציעה , בעצם , את התוספת הפוליטית לפרס הכספי הגדול שהמערב מוכן 
לשלם לסובייטים להמתקת ההכרה בכישלון הקומוניזם , ותמורת ההשלמה עם חברות 
גרמניה מאוחדת בברית האטלנטית : הוצאת ארטילריה גרעינית מאירופה , תקרה 
( נמוכה מהנוכחית ) לגודל הצבא הגרמני והחלפת דוקטרינת " התגובה הגמישה " , 
שכוללת נשק גרעיני טקטי , בהצהרה שנשק גרעיני יהיה " האמצעי האחרון " 
בשרשרת אמצעי הגנה שיופעלו באירופה . נכונות מוסקווה לעסקה על בסיס זה תהיה 
תלויה לא מעט במצב בריאותו הפוליטית של גורבצוב , בתום ועידת המפלגה . 
