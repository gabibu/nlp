" אחרי שהתרגלנו לאריזות החלב העמיד , המאפשרות אטימות מלאה ועמידות החלב 
ללא קירור במשך חודשים רבים , נראה שנצטרך להתרגל להוציא מן המקרר עוד שורה 
ארוכה של מוצרים . כאלה שכדי לאחסנם לזמן ממושך מוחזקים היום במקפיא או 
בקופסות שימורים , וכאלה שאי אפשר היה עד כה לשמר , אלא לימים אחדים במקרר . 
מוצרים רבים , ביניהם מעדני חלב ויוגורט וארוחות מוכנות , משווקים כבר 
ברבות ממדינות אירופה וארה"ב באריזות הנראות כאריזות של ארוחות קפואות או 
של גביעי אשל , כאשר המזון שבהן משתמר במשך שישה חודשים ואף שנה שלמה . 
מהפכה זו נולדה בתעשיות החומרים הפלסטיים תעשייה שפיתחה במהלך העשור האחרון 
שורה של חומרים בעלי תכונות מיוחדות שהתאימו אותן לאריזות אלה ועוסקת מזה 
כארבע שנים בפיתוח שיטות ייצור חדשות המאפשרות את השימוש באותם חומרים לאריזות 
מזון . בין החברות המובילות בפיתוח טכנולוגיות אלה גם מפעל ישראלי לא גדול 
מצפה פלסטיק שבקיבוץ המעפיל . הטכנולוגיה החדשה מבוססת על ייצור יריעת 
פלסטיק רב שכבתית , כאשר כל שכבה שבה מעניקה תכונות אחרות המשלימות זו את 
זו . שיטה זו מאפשרת לנצל תכונות שונות של חומרים כדי לקבל שילוב שאי אפשר 
להשיגו בשיטה אחרת . בשיטת היריעה הרב שכבתית אפשר לשלב חומרים בעלי חוזק 
פיסי שונה , כך שהשכבה החזקה תתמוך בשכבות חלשות יותר התורמות תכונות אחרות 
ליריעה . כך למשל מיוצרים מגשים למזון מוכן מחומר הקרוי , שיש לו עמידות 
מצוינת בחום ואפשר לחממו הן בתנור רגיל והן במיקרוגל . הבעיה עם במקרה 
זה , היא שמי שאורז את המזון במגשים אלה מתקשה להלחים את יריעת המכסה למגש . 
הפתרון : הוספת שכבה דקיקה של חומר נוסף המקל על ההלחמה בצד העליון של 
היריעה שממנה מייצרים ( בכבישה חמה ) את המגש . שכבה דקיקה אחרת מוספת 
בצדה התחתון של היריעה ולה תפקיד הפוך . בלעדיה נוטים המגשים המונחים זה 
בתוך זה להידבק וקשה להפרידם , השכבה הדקיקה הנוספת מבטיחה הפרדה קלה בין 
המגשים . כיצד מאפשר ייצור היריעות הרב - שכבתיות את המהפכה באריזות המזון ? 
כדי להבין זאת צריך לזכור כי מזון מתקלקל משתי סיבות , שהעיקרית שבהן ( 
כשמדובר במזון ארוז היטב ) היא התחמצנות החומר . הסיבה השנייה זו שהכל 
זוכרים כראשונה היא חדירת בקטריות , אך אלה אינן חודרות למרבית האריזות 
המקובלות היום . לגביע האשל , למשל , אין הבקטריות יכולות לחדור מבעד 
לאריזה , ובכל זאת הוא מתקלקל . הסיבה היא שהחומר הפלסטי שממנו הוא מורכב 
מעביר חמצן . אמנם פיעפוע החמצן הוא איטי , אך די בו כדי לקלקל את המוצר 
בתוך כמה ימים . מוליכות החמצן של יריעת הפלסטיק נמדדת היום בשיטות תקניות , 
כאשר חומרים כמו פוליאתילן ( החומר של " שקיות הנילון " ) מעבירים 0006 
סמ"ק של חמצן ביממה אחת מבעד ליריעה שעוביה מ"ם אחד ושטחה מטר רבוע . ברור 
ששקית החלב הפשוטה איננה מספקת הגנה של ממש מחמצון . חומרים אחרים כמו פוליאסטר 
( פלסטיק קשיח ) ו - מעבירים 06 סמ"ק חמצן באותם תנאים , עדיין מעבר 
חופשי מדי . אבל חומר הקרוי מעביר באותם תנאים רק 70 . 0 סמ"ק ! הבעיה 
עם היא שהאטימות שלו לחמצן נפגעת כתוצאה מלחות , אבל אם הוא נתון בכריך 
בין שתי שכבות הוא משמש לאיטום האריזה מפני חמצן , וה - גן עליו מפני 
הלחות . החומרים שיש להם כושר חסימה גבוה למעבר חמצן סובלים גם מחיסרון 
נוסף , כפי שמסביר זאת ארנון מן ממפעל מצפה . אלה חומרים יקרים בהרבה מחומרי 
האריזה המקובלים כיום ואם היה צריך לייצר את כל האריזה מחומר כזה היא לא 
היתה כלכלית . האפשרות להכליל שכבה דקיקה של חומר חוסם בין שתי שכבות של 
חומר זול בהרבה , מאפשרת בכלל את השימוש בו . מפעל מצפה אינו עוסק בפיתוח 
כימי של החומרים הפלסטים , שחלקם פותחו כבר לפני שנים על - ידי ענקי התעשייה 
הטרוכימית . אבל המפעל הוא בין המובילים בפיתוח המיכון ותהליכי הייצור של 
היריעות הרב שכבתיות . לבו של תהליך הייצור הוא מזרק החומר ( אקסטרודר ) 
הרב שכבתי . בייצור רגיל של יריעות מוזרק החומר המותך אל גלילי המכונה 
המזכירים מכונות לייצור נייר , שם הוא מרודד לעובי הדרוש ומועבר על פני 
גלילים נוספים בתהליך הייצוב והקירור שלו . בתהליך שפותח במפעל מצפה , 
בסיוע יצרני ציוד שהתבקשו להכין חלקים מיוחדים , מוזרק החומר ממספר מכלים 
( עד חמישה מכלים שונים ) אל תוך מערכת שסתומים מיוחדת הקרויה בפי אנשי 
המפעל " הקופסה השחורה " , שהיא פרי הפיתוח המקומי . התאמת השסתומים בתוך 
הקופסה השחורה למזרקי החומר מאפשרת שליטה בדיוק רב על עובייה של כל שכבת 
חומר ביריעה הרב שכבתית . אריזות העתיד דומות מבחינה חיצונית לאריזות המוכרות , 
אך הרב שכבתיות שלהן מאפשרת שילוב תכונות שלא היה מוכר בעבר , ובעיקר את 
האטימות לחמצן , העמידות לחום , והחוזק הפיסי . במרכולים בחלק מארצות 
אירופה ובארה"ב כבר מצויים מעדני יוגורט העמידים למשך שישה חודשים ויותר . 
עמידות זו מאפשרת גם חיסכון ניכר בהוצאות לקירור במחלבות המייצרות , במחסני 
המרכולים ובמשאיות המובילות , אם כי המוצרים מוצגים במקרר מוצרי החלב מפני 
שזהו המקום שבו רגיל הצרכן לחפש אחריהם . 
