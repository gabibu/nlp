שר הבינוי והשיכון אריאל שרון וצמרת משרדו קיימו אתמול סדרת פגישות עם ראשי 
הערים של רמת - גן , פתח - תקוה , חולון , גבעתיים ואור - יהודה . בפגישות 
נדונו הדרכים לזירוז ולקידום פרויקטים קיימים לבנייה בערים אלה , ואפשרויות 
לייזום תוכניות בינוי חדשות . ראשי הערים ביקשו מהשר לפעול בקרב משרדי הממשלה 
השונים למען זירוז מימושן של תוכניות בנייה קיימות . שרון הדגיש בפני ראשי 
הערים שיפקח באופן אישי אחר מימוש החוק לזירוז הליכי הבנייה בכל הערים . 
השר ביקש מראשי הערים שיגישו לו ניירות עבודה מסודרים ובהן מפורטות הבעיות 
ו"צווארי הבקבוק " המעכבים פרויקטים קיימים . כן ביקש תוכניות מפורטות 
לבנייה עתידית בפאתי הערים . לדבריו , יש בפאתי הערים פוטנציאל לבנייה שיש 
לממשו על - ידי הקצאת הקרקעות המתאימות . השר הורה למנהל מקרקעי ישראל לייעד 
קרקעות לצורך זה . השר שרון דן גם בדרכים הזמינות והמידיות ביותר לפתרון 
בעיית חסרי הדיור שהוגדרה על - ידי השר כ"אמיתית ומחייבת פתרון " , וביקש 
מהם לעשות הכל לזירוז הנושא . בתוך כך נמסר כי שר הבינוי והשיכון וצמרת משרדו 
מעבדים עתה תוכנית שנועדה לתת פתרון הולם ומידי לבעיית חסרי הדיור ברחבי 
הארץ . במשרד הבינוי והשיכון מדגישים כי למשרד תוכנית שתוארה בפי שר השיכון 
בכנסת , לבניית אלפי יחידות דיור . תוכנית זו תענה על צרכי הדיור של אוכלוסיית 
הזוגות הצעירים ושל אוכלוסיית העולים החדשים , במשך השנתיים הבאות . כמו - 
כן החלו כבר עבודות התשתית באותם אתרים בהם יוצבו בחודשים הקרובים 000 , 
3 המבנים המוכנים , בתוקף צווי החירום . 
