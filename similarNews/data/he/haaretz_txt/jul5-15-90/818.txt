המאבק בין חברות הביטוח לבין לשכת סוכני הביטוח החריף אתמול בעקבות הודעה 
יוצאת דופן של איגוד חברות הביטוח , בה מואשמים דווקא סוכני הביטוח כאחראים 
למתן ההנחות החריגות על - ידי חברות הביטוח הנחות שגרמו לקרע בין החברות 
לסוכנים . החברות החליטו להגיב כך בעקבות איומי הסוכנים לפרסם במודעות את 
היקף האפליה בין המבוטחים השונים . בהודעה נאמר , כי הודעת לשכת סוכני הביטוח 
על הצעדים שבכוונתם לנקוט נגד חברות הביטוח , היא רדיפת פרסום לא - מרוסנת . 
הכוח המניע מאחורי ההנחות בביטוחי רכב הם בראש ובראשונה הסוכנים . אמנם , 
אין לנקות את חברות הביטוח מכך שהן נגררו לתחרות פרועה זו , אך יש לזכור 
שאת המעבר מחברה לחברה עושה הסוכן לרבות במרבית ביטוחי הקולקטיווים " . הסוכנים 
מואשמים על - ידי חברות הביטוח , " כי באחרונה התפתחה , בין השאר ביוזמת 
הסוכנים , תחרות פרועה בביטוחי רכב , ויש לעצור אותה , המפקח על הביטוח 
אכן פעל בנושא זה במהירות ובתקיפות . כמו כן , סוכם כי לאחר שייבחנו ע"י 
האיגוד מודלים שונים לבסיס תעריף או תעריפי ביטוח רכב , יידון הנושא עם 
משרד המפקח . את תגובת יו"ר לשכת סוכני הביטוח , אברהם רייף , לא ניתן 
היה להשיג . דובר הלשכה לא היה מוכן להתייחס להודעה בלא תגובת היו"ר . 
