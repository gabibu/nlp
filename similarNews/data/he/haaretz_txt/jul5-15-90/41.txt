איני מעלה על דעתי שהמפלגות יכולות , מבחינת מצבן הכלכלי , להחזיר את הסכומים 
שהוציאו בשל מערכת הבחירות . בית המשפט פסק , כי היה פגם פורמלי בהחלטה 
על הגדלת המימון . דבר זה ניתן לתיקון באמצעות חקיקה בכנסת ברוב של 16 ח"כים . 
אני מקווה , שהפעם העניין יחוקק ביתר זהירות . איני נמנה עם אלה הסבורים , 
שיש להעלות את יחידת המימון למפלגות . המפלגות חייבות לעשות מאמץ רציני 
לפתרון בעיותיהן הכספיות , מבלי להידרש בכל מצוקה לקופה הציבורית . אין 
שום סיבה שמפלגות לא יגייסו כספים מחבריהן ומאוהדיהן . יתכן כי הדבר מחייב 
קצת יותר מאמץ של הנבחרים , אבל הם אינם פטורים מהמאמץ . יש לגייס תרומות 
במגבלות הקיימות . לפני חקיקת חוק מימון מפלגות , כל קופה היתה רשאית לתרום 
למפלגה והדבר יצר את התשתית המעוותת והמושחתת ביותר שהיתה במדינה . לפיכך , 
נחקק חוק מימון מפלגות , ועתה יש להתיר גיוס תרומות ( במגבלות החוק ) 
לשם הסרת גרעונותיהן הכספיים של המפלגות . 
