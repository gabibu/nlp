ראשי האיגודים המקצועיים במגזר הציבורי הודיעו אתמול על התנגדותם לכל עסקת 
חבילה במשק , שתמנע תשלום תוספות שכר בשנתיים הקרובות . להערכתם , עלולה 
שחיקת השכר השנה להגיע עד כדי % 9 , ללא תוספות שכר מעבר לתוספת היוקר וזחילת 
שכר . במסיבת עיתונאים בתל - אביב התייצבו ראשי איגודי האקדמאים והאיגודים , 
המייצגים את העובדים בדירוג האחיד , נגד עמדת האוצר , הקושרת את המשא - 
ומתן על הסכמי השכר ביישום הרפורמה במבנה השכר . מזכיר הסתדרות האקדמאים 
במדעי החברה והרוח , יעקב אוניקובסקי , טען כי האוצר אינו מתכוון ליישם 
בפועל את הרפורמה , משום שעלותה אמורה להסתכם במיליארדי שקלים , וכל כוונתו 
היא להשתמש ברפורמה כעילה לסחבת בדיונים על תוספות השכר . ראשי איגודים 
אחרים שלמה שני ( הנדסאים ) , עודד לירם ( מהנדסים ) וראובן בן - עמי 
( עובדי המדינה ) טענו , כי לאוצר היה זמן למכביר להגיש הצעה ממשית ליישום 
את הרפורמה במבנה השכר , אך הוא הגיש מסמך כללי ביותר , שאינו מהווה כל 
בסיס לדיונים . ראשי האיגודים טענו עוד , כי הממונה על השכר באוצר סירב 
עד כה להציג בפניהם מדגם , שימחיש את יישום הרפורמה . האיגודים חוששים , 
כי סיווג המקצועות , כפי שרואה אותו האוצר , יתבסס על נתונים קיימים במקום 
שייעשה לקביעת קריטריונים חדשים . האיגודים האקדמאיים קובלים נגד האוצר על 
סירובו לנהל משא - ומתן על תוספות שכר גם לעובדי החברות הממשלתיות העסקיות , 
שאינן נכללות ברפורמה על - פי דו"ח ועדת זוסמן . מדובר ב03 אלף איש , 
שהם כ%04 מכלל חברי האיגודים האקדמאיים . הם הוסיפו ואמרו , כי עמדת האוצר 
שומטת את הבסיס לאוטונומיה , שניתנה להם בהסתדרות לנהל משא - ומתן על הסכמי 
שכר , כשהממונה על השכר מונע , מכוח חוק יסודות התקציב , מחברות ממשלתיות 
וממעסיקים במגזר הציבורי להגיע להסדר עם נציגות העובדים . מזכיר הסתדרות 
עובדי המדינה , ראובן בן - עמי , הודיע כי האיגודים יוכלו לשוב ללא קושי 
ולנקוט עיצומים , לרבות שביתה , למרות שכבר היתה שביתה כללית , משום ששחיקת 
השכר מורגשת על - ידי כל אחד באופן החריף ביותר . 
