ארגון שחקני הכדורסל מתח אתמול ביקורת על החלטת איגוד הכדורסל כי כניסת שחקן 
להסגר תהיה בתוקף רק אם ישהה בארץ . ארגון השחקנים קרא לאיגוד לבטל את חוק 
ההסגר . במכתב לאיגוד הכדורסל חתום בידי שמואל זיסמן ומיקי ברקוביץ טוען 
אירגון השחקנים שהחלטת האיגוד בעניין ההסגר מנוגדת לאינטרס הציבורי . האיגוד 
שינה את מדיניות ההסגר באופן פתאומי מבלי שיידע את הקבוצות והשחקנים . רק 
הדלפות היו . על כך כותבים זיסמן וברקוביץ : " אופן קבלת ההחלטה בחטף 
ובהסתר מעידה על תום ליבכם " . זיסמן וברקוביץ טוענים , כי מתפקיד האיגוד 
לקבוע את שיטת הניהול בענף מבחינה טכנית , והנציגים באיגוד לא נבחרו כדי 
להקשות על כדורסלנים . הפניה מתייחסת למקרה של גלעד כץ , שביקש להכניס טופס 
הסגר בתקופה בה ישב שבעה על מות אביו ז"ל . ארגון השחקנים תובע מהאיגוד 
להתנצל בפני כץ , שחקן מכבי ת"א והנבחרת . בשיחה אמש ל"ספורט הארץ " , היה 
כץ נסער ופגוע מהמתרחש סביב בקשת ההסגר שלו , בטרם יסע למכללה בארה"ב . 
כץ סיפר , כי ביקש להיכנס להסגר בשבוע בו נפטר אביו . הוא היה בקשר עם 
האיגוד . " יומיים אחרי שאבי נפטר , קיבלתי מברק השתתפות בצער מאיגוד 
הכדורסל . שלושה ימים אח"ך הודיעו לי על החוק החדש . מבלי שיידעו קודם 
את השחקנים ואת הקבוצות . בגלל הדלפה שפורסמה בדבר החוק המיועיד , שחקנים 
כמו יריב גולד , חזרו ל - 42 או 84 שעות מארה"ב , כדי להספיק להיכנס להסגר " . 
כץ : " למחרת ההחלטה ביום החמישי לשבעה שלחתי את גיסי שיגיש עבורי טופס 
הסגר באיגוד . רכז הליגות נפתלי גושן שלח אותו בטענה שעלי להגיש אישית את 
הטפסים . ביקשתי מגיסי לשוב לאיגוד והוא מסר את הטפסים " . " כעבור יומיים 
או שלושה קיבלתי הודעה מהאיגוד לפיה מכיוון שלא הגשתי אישית , לפי החוק , 
אין האיגוד מקבל את ההסגר " . על כך חש כץ פגוע . " כך פגעו בכבודי , 
פעו בכבוד משפחתי ובכבוד אבי ז"ל " . כץ לוחם את מלחמת כל הכדורסלנים בארץ . 
מעבר לבעיתו האישית , הוא מציין כי ההחלטה מנוגדת לרעיונות החופש וזכויות 
הפרט . " לפחות היו מודיעים על כוונתם לשנות את החוק " . הוא קורא לכל 
כדורסלנים להתאחד ולנקוט צעדים חריפים אפילו שביתה . 
