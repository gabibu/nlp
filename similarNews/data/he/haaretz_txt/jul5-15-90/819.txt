עובדי ייצור בחטיבת " קשר טקטי " , שבמסגרת קבוצת הקשר של תדיראן , פתחו 
אתמול לפנה"ץ בשביתה , חרף צו בית הדין לעבודה בתל - אביב האוסר על כלל 
053 , 1 העובדים בחטיבת הקשר של תדיראן לשבות או לקיים עיצומים . יו"ר ועד 
העובדים של קבוצת הקשר , עמי שכטמן , מסר שהוועד הורה לעובדים לשבות במחאה 
על קבלתם של 62 עובדים חדשים לחטיבת " קשר טקטי " , בזמן שמפוטרים עובדים 
מהחטיבה . העובדים שנתקבלו , הועסקו בעבר בחטיבה ופוטרו תוך קבלת פיצויים 
מוגדלים . לדבריו , " זו תופעה חמורה . אם ההנהלה רוצה להחזיר עובדים 
אלה , עליה לבטל את הסכם הפיטורים עמם ולקחת בחזרה את הפיצויים ששולמו להם " . 
שכטמן מסר , שגם יתר העובדים בקבוצת הקשר עשויים לפתוח בקרוב בשיבושים , 
תוך ידיעה שהם מפרים את צו בית הדין . לדבריו , " הצעד יינקט מתוך יאוש . 
אתמול שיגר ועד עובדי קבוצת הקשר מברק למנכ"ל תדיראן , גוריון מלצר , שבו 
הוא מזהיר מפני " אסון העלול להתרגש על הקבוצה , אם יימשך הנתק בין ועד 
העובדים לבין ההנהלה " . בהנהלת תדיראן הביעו אמש צער על כך , שהעובדים שוב 
נוקטים עיצומים תוך הפרת צו של ביה"ד לעבודה , שהושג לאחר שהעובדים פנו 
לבית הדין בבקשה לסעד משפטי . גורם בהנהלת תדיראן ציין , שצעדם של העובדים 
" מחבל במאמצים הגדולים שעושה ההנהלה להבריא את קבוצת הקשר , שספגה אשתקד 
הפסד של יותר מ08 מיליון דולר " . 
