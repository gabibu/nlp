בנק הפועלים והבנק הבינלאומי הראשון גובים מלקוחותיהם המבקשים לרכוש קרנות 
נאמנות של המתחרים , עמלה של % 52 . 0 מעבר למקובל . ה"קנס " הנגבה מלקוחות 
אלה נועד להקטין את התמריץ שלהם לרכוש קרנות נאמנות של המתחרים . מנהלי קרנות 
הנאמנות גובים מלקוחותיהם דמי ניהול בשיעור של עד כ%3 לשנה . כמו - כן גובים 
מנהלי הקרנות עמלה הנקראת " שיעור הוספה " , בעת רכישת הקרן . מנהלי הקרנות 
מעבירים חלק משיעור ההוספה לבנקים ולברוקרים , וזאת עבור נכונתם להפיץ את 
הקרנות . גובהה של עמלה זו הוא % 52 . 0%5 . 0 , בהתאם לסוג הקרן . הבנקים 
המפיצים את הקרנות מסתפקים בעמלת הפצה , ואינם גובים מלקוחותיהם כל עמלה 
נוספת . יוצאי - דופן מבחינה זו הם , כאמור , בנק הפועלים והבינלאומי . 
יש לציין , כי גם הבנקים האחרים אינם מעודדים הצטרפות לקרנות נאמנות של 
המתחרים , אם כי הם אינם עושים זאת בצורה כה בוטה . הבנקים מגבילים בדרך 
כלל את הלקוחות המבקשים לרכוש קרנות מתחרות , ומחייבים למסור את ההוראות 
לביצוע בשעה מוקדמת יותר . מבנק הפועלים נמסר בתגובה , כי גביית העמלה הנוספת 
נעשית רק כשמנהלי קרנות הנאמנות יוצאים במבצע להפצה הקרנות ללא שיעור הוספה . 
" את העמלה הנוספת אנחנו גובים במקרים אלה , כי אנחנו לא עובדים בחינם " , 
נאמר מטעם הבנק . תגובת הבנק הבינלאומי היתה , כי טבעי שהבנק יעודד את 
הלקוחות המבקשים לרכוש את קרנות הנאמנות של הבנק . 
