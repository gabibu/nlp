חתן פרס נובל לא שגרתי . ב47 שנות חייו הספיק להיות עיתונאי , משורר , 
צנזור , לוחם שוורים , שחקן קולנוע וטלוויזיה , צייר , מדריך גודו ואפילו 
נווד . לארץ בא מלוה באישתו החדשה והיפה , שדרנית הרדיו מרינה קסטניו 
( 33 ) , שלמענה עזב את מי שהיתה אישתו זה 44 שנים . ב38 ביקר סלה בארץ 
לרגל הוצאת ספרו הראשון בעברית , " משפחתו של פסקואל דוארטה " . " תאר 
לעצמך ספר שלי בשפת התנ"ך " . ב - 68 קיבל תואר דוקטור כבוד של האוניברסיטה 
העברית בירושלים . בהרצאה שנשא בשבוע שעבר באוניברסיטת תל אביב , שהעניקה 
לו תואר דוקטור כבוד , הסביר סלה , באריכות ובמושגים קשים ומסובכים , 
כי השפה הספרדית קלה לשימוש לסופר . " לא קשה לכתוב בספרדית , זו מתנת 
אלוהים . לנו , לספרדים , יש רק מושג קלוש בשפה . אך מנחם אותי הרעיון , 
שהיה רצון לתת את פרס נובל לשפה מהוללת , ולא למשרתה הצנוע " . מיום שקיבל 
את פרס נובל , באוקטובר אשתקד , מוצף ביתו באלפי מכתבים ומברקים , שלעולם 
לא יספיק לקוראם ולהשיב עליהם . " הודו - סיני אחד המבקש כסף לבניית בית 
לבנו , ובמונגוליה יש למישהו צורך דחוף להחליף את המכונית על חשבוני " . 
" אני עדיין צריך לשכנע את עצמי , כשאני מתגלח מול המראה . אינני חושב 
שהסופר משתנה אחרי שקיבל את הפרס החשוב הזה . בינתיים , יותר מתמריץ לכתיבה , 
זה מכשול ברור . עטפתי בשלוש חבילות נייר את הרומן שהייתי עסוק בכתיבתו 
וכך הוא יחכה לי עד אוקטובר , כשאחזור לכתיבה ואפסיק כל פעילות ציבורית " . 
" יש שני דברים שאני מתעב , והם ההשראה והאלתור " , אומר סלה . זה שנים 
הוא מתיישב אל ניירותיו מיד אחרי ארוחת הבוקר ולא קם עד הצהריים , אפילו 
לא כתב משפט אחד . אחרי הארוחה ומנוחת הצהריים הוא חוזר לכתיבה עד הערב . 
" טועה מי שחושב שדי בכשרון כדי להיות סופר דרוש גם הרבה כוח פיסי . 
ברוב המקרים אני נותן לעט לקחת אותי על גבי הדף הלבן . גיבורים רבים בספרי 
ברחו לי בלי שאבחין , והייתי צריך לרדוף אחריהם ברגע האחרון . אם הדמות 
בנויה על בסיס איתן , די לפתוח לה את הדלת ולעקוב אחריה " . במשך ארבעים 
שנות הדיקטטורה של פרנקו לא גלה סלה מספרד אלא לתקופה קצרה , שבה שהה בוונצואלה . 
" הגלות היא האסון הנורא מכל . בתקופת פרנקו לא הייתי בכלא וחיי לא היו 
בסכנה , אבל ספרי היו אסורים או שצונזרו קשות . המהדורה השנייה של משפחתו 
של פסקואל דוארטה נתפסה בידי המשטרה . הכוורת הודפס בארגנטינה אחרי שנפסל 
בספרד . ציער אותי לראות עמיתים מבריקים שעזבו את ספרד והלכו לאיבוד , 
גם אם היגרו למדינות דוברות ספרדית " . בניגוד למשטר בגרמניה הנאצית או ברוסיה 
הסטליניסטית , הוא אומר , " לפחות במשטר של פרנקו אפשר היה לעבור על 
החוקים במחשבות . וברוב המקרים אפשר היה לפרסם ספרים . מכיוון שהגנרליסימו 
זלזל בתרבות בכלל , הוא לא החשיב את הספרות כאויב . הקצינים הבכירים 
של פרנקו לא התעניינו לדעת מה קוראים חייליו , אלא אם יש סדר וניקיון בספרייה 
שבמחנה " . בספרו " יהודים , מרים ונוצרים " , מתאר סלה את מסעותיו ברגל 
במחוז קסטיליה לה וייחה , שקשה למצוא בו תושב אחד שאין בעורקיו טיפת דם 
יהודי וטיפת דם ערבי וטיפת דם נוצרי . הוא מספר על ביקור שערך שמואל הדס , 
השגריר הראשון של ישראל בספרד , בעיר ארווס , שהיתה בה בימים עברו קהילה 
יהודית חשובה . ראש העיר הביא את השגריר אל אישה אחת משרידי הקהילה . 
" גם אני מאוד גאה להיות יהודיה " , אמרה האישה להדס . " תן לי רגע להכין 
את ילדי לתפילה בכנסייה ומיד אתפנה לדבר איתך " . קפמאבינסלה טוען , שספרד 
היא המדינה היהודית הגדולה מכולן אחרי מדינת ישראל . שמו המלא הוא קמילו 
חוסה רמון פרנסיסקו זכריאס אברהם לוי סלה , לאחר שהוסיף לעצמו שלושה שמות 
יהודיים . שנים רבות עמד בראש האגודה לקשרי ידידות ישראל - ספרד , שהוקמה 
ב67 עשר שנים לפני כינון יחסים דיפלומטיים בין המדינות . לאחר ביקורו זה 
בארץ , נסע סלה לפרו " אני ומריו ורגס יוסה חברים ותיקים " , אמר . 
יוסה רץ לנשיאות בפרו מטעם המפלגה השמרנית והפסיד בבחירות לפני כחודש . 
" אינני סבור שהאינטלקטואלים מנועים מלעסוק בפוליטיקה , אבל לא נראה לי 
שיש להם תכונות מיוחדות לכך . יוסה הוא נעלם גדול מבחינה זו , כי הוא לא 
הגיע לאחוז ברסן השלטון . נותר לנו וצלב האבל , ואי אפשר לשפוט לפי מקרה 
אחד . אני מצטרף לדעתו של אוקטאוויו פאס , כי אין דבר עצוב יותר מסופר 
המזדהה עם רעיון פוליטי . יש לנו בספרד אחדים כאלה " . בעיני סלה , העירוב 
של דמיון ומציאות הוא כל הסוד של הספרות . " אני יוצא מנקודה אחת במציאות , 
מעביר אותה בראשי וכאשר הדבר יוצא דרך ידי הימנית , הוא הופך לסיפור . 
אינני מאמין בספרות המבוססת על הדמיון בלבד , כשם שאיני מאמין בספרות היסטורית . 
הרומנים ההיסטוריים הם מעילה אחת גדולה אפשר לדמיין את מעשה הגבורה במצדה , 
למשל , אבל לא את " הראש " של הגיבורים מלפני אלפיים שנים ויותר " . הזיכרון , 
ההבנה והרצון הם , לדעת סלה , שלושת מעצמות הנפש . " אנשים מתלוננים 
על אובדן הזיכרון , אחרים מאבדים את כוח הרצון אבל איש אחד לא יכריז על 
אובדן ההבנה " , הוא אומר . " ובשביל לזכות בפרס נובל , צריך יותר מכל 
הרבה מזל " . 
