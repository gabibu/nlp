כנס ראשי ערים וראשי מועצות פועלים בחיפה ובצפון ייערך ביום א במלון חוף 
התמרים בעכו . הכנס ייערך ביזמת המטה להצלת רפא"ל , שהוקם לפני כמה שבועות , 
בראשות אורי אגמי , מזכיר מועצת פועלי חיפה , ובברכת ישראל קיסר , מזכיר 
ההסתדרות . הכנס יתקיים בעקבות דרישת משרד הביטחון והנהלת רפא"ל לפיטורים 
מאסיוויים , ולדברי מרדכי הופר , יו"ר ועד ההנדסאים , מתוך דאגה מצד יוזמי 
הכנס למה שרפא"ל מייצגת בביטחון מדינת ישראל , שזו פגיעה בביטחון המדינה , 
ובמצב התעסוקה הקשה ביותר באזור הצפון . רפא"ל מהווה את המפעל המוביל באיזור , 
ואין , לדבריו , להתעלם מכך שעובדי רפא"ל הם הגרעין להתישבות בגליל . 
פגיעה במקום עבודתם תהווה , לדברי הופר פגיעה בישוב הגליל . בין המשתתפים 
שאישרו את בואם לכנס , סגן ראש עיריית חיפה שמעון רודיק , ראש עיריית כרמיאל 
עדי אלדר , ראשי עיריות נצרת עילית , עכו , נהריה , מ"ם ראש מועצת משגב 
זלמן פייגין , ח"ך מיכה גולדמן מכפר תבור , ויו"ר ועדת כפר ורדים אריה 
ברן . אורי אגמי , מזכיר ההסתדרות בחיפה דורש לבטל את כינוסה של " ועדת 
השירות " המשותפת להסתדרות ונציבות שירות המדינה , שאמורה להתכנס לבקשת 
משרד האוצר במחצית חודש יולי לדיון בנושא הפיטורים ברפא"ל . זאת מאחר וכינוסה 
נוגד , לדבריו , את ההחלטה שנתקבלה בוועדת העבודה והרווחה של הכנסת . 
במברקים ששלח אגמי ליו"ר הוועדה , ח"ך אורה נמיר , ולמנכ"ל משרד הביטחון 
דוד עברי , טוען אגמי , כי כינוסה של ועדת השירות לפני סיום עבודת ועדת 
המשנה שהוקמה בכנסת בנושא רפא"ל הוא בניגוד לסיכומים של ועדת העבודה של הכנסת . 
בשבוע שעבר כונסה ועדת העבודה של הכנסת לדיון מיוחד בנושא רפא"ל . בדיון 
השתתפו מנכ"ל משרד הביטחון , הנהלת רפא"ל , נציגי העובדים וההסתדרות בחיפה . 
ועדת העבודה החליטה בסיכומו של דיון זה להקים ועדת משנה מיוחדת בראשות אורה 
נמיר , לנושא רפא"ל . הוועדה אף פנתה לממשלה להימנע מפיטורין חד צדדים 
של עובדים עד סיום דיוניה של ועדת המשנה . 
