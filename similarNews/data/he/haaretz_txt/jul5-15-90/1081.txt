עה הסובייטית בדבר צמצום ב%03 של אספקת הנפט הגולמי להונגריה ברבע השלישי 
של השנה , עוררה בהלה בחוגים כלכליים ופוליטיים בבודפשט , כיוון שהבליטה 
את תלותה המוחלטת כמעט של הונגריה בחומרי הגלם המסופקים על ידי בריה"ם . 
ההונגרים חששו כי שיקולים פוליטיים עומדים מאחורי החלטתה של ההנהגה הסובייטית , 
ושיגרו למוסקווה משלחת כלכלית רמת דרג כדי לקבל הבהרות . במוסקווה הרגיעו 
את המשלחת ואמרו כי בריה"ם זקוקה לכמויות נפט מוגברות בחודשים הקרובים , 
וזו הסיבה היחידה לצמצום האספקה , שיחול לא רק על הונגריה אלא על ארצות 
מזרח אירופיות אחרות . ההונגרים אף קיבלו הבטחה שברבע האחרון של השנה בריה"ם 
תמלא אחר התחייבויותיה ואף תשתדל למלא את החסר . ההבטחות הסובייטיות לא סיפקו 
לגמרי את ההונגרים , כי אין כל ביטחון שבריה"ם תמלא אחריהן , אפילו אם 
צמצום האספקה יוגבל לשלושת החודשים הבאים בלבד , פירוש הדבר הוא שהונגריה 
תקבל כמיליון טון נפט פחות ויהיה עליה לרכוש כמות זו בשוקי המערב במחיר גבוה 
יותר . כבר עתה ברור כי הדבר יהיה כרוך בהעלאת מחירי הנפט ומוצריו בהונגריה , 
שממשלתה נאלצה להחליט על העלאה ניכרת של מחירי הבנזין , הסיגריות והמשקאות 
החריפים . 
