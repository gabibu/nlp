( ע ) . שר החינוך והתרבות , זבולון המר , אמר אתמול כי משרדו מקיים 
בחופש הגדול 009 אולפנים לאלפי ילדי העולים , בהם מושם דגש על לימודי היהדות , 
נוכח " הבורות המוחלטת שהם מגלים בכל הקשור ליהדות ולציונות " . התלמידים 
יקבלו גם שיעורים בעברית ובתחומי המדעים והאמנויות . השר דיבר בכנס ארגון 
המורים הדתיים בישראל , שנערך במלון מוריה - פלאזה בתל - אביב . המר אמר , 
כי על ישראל ללמוד ממדינות רבות בעולם שעברו לשבוע עבודה קצר בן 5 ימים . 
" במדינות אלה , מעבר מערכת החינוך לשבוע לימודים קצר לקח 76 שנים . 
עלינו אפוא לקיים את שנת הלימודים הקרובה במתכונתה הקיימת , תוך כדי חיפוש 
אחר פתרון בעתיד " . שר הדתות , פרוף אבנר שאקי , אמר כי " ההתנגדות לבייקר 
בכל הנוגע לשאלת שיתוף ערביי מזרח - ירושלים ומגורשים , נותרה בעינה . 
גם בעתיד , הם לא יוכלו להיות צד במשא - ומתן כלשהו . למרות דברי הבלע 
נגד הממשלה הנוכחית , אני מאמין שנצליח להוכיח לעולם כולו שזוהי ממשלת שלום 
ולא ממשלת מלחמה " , אמר . את הבטחת שמיר לגורבצוב , כי יהודי בריה"ם העולים 
לארץ לא ייושבו בשטחים , כינה שאקי " חכמה מדינית עליונה " . " אין זה 
מן התבונה " , הוסיף , " לנגח אדם כגורבצוב , העומד כסלע בצור מול התקפות 
הערבים להפסקת מתן האשרות לעליית יהודים ארצה " . יו"ר ארגון המורים הדתיים , 
שמריה בן - צור , אמר כי המחנה הציוני - דתי לא טבל אצבעו בפוליטיקה הלא 
נקייה ששוחקה עד לאחרונה במדינה . " זהו דבר הראוי לשמש כדוגמה ליתר המפלגות " , 
אמר . 
