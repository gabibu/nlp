מדכא אותי , ש"תערוכת הנשים " ( כך קוראים כולם לתערוכת " הנוכחות הנשית " ) 
לא מרגיזה אותי . מכל כיון שאני מסתכלת עליה , ובודקת את הצהרותיה וכוונותיה , 
היא משאירה אותי אדישה . תערוכה נאה , אלגנטית , תקנית כולה מחמדים 
ודיאודורנט . זיעה קרה אין בה . היא מה שקוראים בעגת רחובותינו " בטוב 
טעם . פגשתי בתערוכה את אחת מטובות יוצרותינו ( גם אשה , גם בת דור קודם , 
גם חכמה וגם אמנית מעולה ) , והיא הביעה באוזני את רוגזה הרב . הבנות 
המוכשרות האלה , הסבירה , אכן מאמינות שהן מייצגות את היישות הנשית באמנות 
הישראלית : אין בהן סימני שאלה הן מרימות כפפה ולובשות אותה בשמחה ואינן 
בודקות את מידת התאמתה . אני חושדת , שבין 71 האמניות המציגות כאן יש גם 
כאלה שפשוט נהנו כשעגלת המוזיאון נעצרה לידן ושקפצו עליה בהנחה , שהיא 
כבר תוביל אותן לאיזה מקום , גם אם זה אומר חידוד תהליכים שאינם בנפשן באמת 
ומקום שלא באמת התכוונו אליו . הבעיה היא בכותרת . אבל אולי הכותרת תביא 
למוזיאון קהל שלא היה בא לתערוכה אחרת ואם כך , זה טוב . מעורבות שבועון 
" לאשה " בתמיכה במוזיאון ראויה לברכה . יש בתערוכה זו קצת מכל כיוון 
ואמירה , והיחסים בין האמירות אינם הופכים להצהרה בזכות עצמה . לא ניכר 
טירחת האוצרת לשים את היד על יצירות מוכרות פחות אבל רלוונטיות יותר לנושא . 
הכל נלקח ממדפי הסופרמרקט של האמנות הישראלית . ברוב המקרים העבודות המוכרות 
כבר הוצגו קודם לכן במסגרת של תערוכות על כל מיני נושאים שונים . " משא 
הנשיות " , כפי שהוא מופיע בתערוכה , הוא הד קלוש לטיפול בנושא הזה בארצות - 
הברית . אם כבר , צריך היה להשקיע מאמץ ולתת למקומיים לפתח תיזות נכונות 
לנו כאן , ולא להנחית תיזות מיובאות . בעיני , פשוט לא הוגן להסיט אמניות 
מקומיות מבעיותיהן האמנותיות אל אגף הייצוג הנשי . הארץ קטנה , אנשים בה 
מעט ואמנים בה הרבה , וכולם מכירים את כולם . בקבוצת המציגות יש נשים שונות , 
שרוחב העיסוקים שלהן גדול בהרבה , ורק בתולה חסרה בצוות . הדרך היחידה , 
המקובלת עלי , כהצהרה נשיית באמנות , היא מגויסות מוצהרת לנושא מגויסות 
ברורה , קבועה , חוקרת ומתמשכת . בקבוצת האמניות הזאת אין אף לא דוגמה 
אחת כזאת . במאמר שכתבתי ל"נעמת " לפני שלוש שנים , במלאות עשור לוועדה 
לשיחרור האשה , השוויתי את חייהן של יוצרות באמנות הפלסטית בארץ . האמניות 
של תחילת המאה נאלצו לוותר על דברים רבים עד שהוכרו חייהן כאמניות . אמניות 
שנות ה04 וה05 כבר עסקו בבעיות אחרות , אבל עדיין עם הרבה ויתורים , בעיקר 
על חיי משפחה . האמניות הצעירות של היום נתמכות ומחוזקות מכל כיון אפשרי . 
אחדות הן גברים רציניים יותר ממרבית הגברים שהכרתי בחיי . נשים אמניות 
משקיעות הרבה יותר שנות לימוד מאמנים גברים , וקצב הקריירה שלהן שונה . 
אבל כל אלה השוואות של מקרה - חיים , ולא האמנות . תערוכת הנשים מלוה 
בקטלוג , שהוא ספר על הנושא . זהו קו חדש ומבורך במוזיאון תל - אביב . 
העריכה והעיצוב ( מיכאל גורדון ) מעולים , אך יש לי בעיות עם התוכן . 
אפשר היה להשקיע קצת יותר מאמץ ולטפל בנעשה באמנות הישראלית בנושא זה , 
אם אכן יש כיסוי לתיאוריה . ברכה ליכטנברג - אטינגר מנסה , ויש לי חשד 
שבזכות זה נכנסה לתערוכה . תרגום מאמר של קרייג אואנס הוא בעיני בזבוז מקום 
בקטלוג ישראלי . מה שאמניות כותבות על קיומן כנשים הוא חלק מהתערוכה . 
אין לי כל אפשרות להתווכח אתן . זו הבעיה שלהן . הטוב במאמרים הוא של דגנית 
ברסט , והיא , כמובן , הוכחת קיומה של הנשיות בעבודת - אמנות של נשים . 
החיים הם זמניים , וכמוהם גם המין . האמנות , לעומת זאת , היא די נצחית . 
אז למה להתעקש דווקא על נושא כזה , כשמוזיאון תל - אביב עושה סוף סוף תערוכת 
מחקר ? הרי מתוך הכרות עם המערכת אני קובעת , שכל תערוכה , בכל נושא שהוא , 
תיראה בדיוק אותו דבר . כאמנית של שנות ה07 , ה08 וה09 פלוס , נעים מאוד 
ומרתק מאוד להיות אשה בזמננו , ואשה יוצרת על אחת כמה וכמה . להפוך את 
זה לנושא העיקרי ביצירה זו אוננות רוחנית , ובזבוז זמן יקר מאוד . 
