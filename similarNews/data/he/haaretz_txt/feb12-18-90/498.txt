לונדון , ( מיוחד ל"הארץ " ) . 8 שנים לאחר מלחמת פוקלנד החליטו בריטניה 
וארגנטינה לחדש את היחסים הדיפלומטים המלאים ביניהן . לאחר שני ימי דיונים 
במדריד חתמו שתי המשלחות על הסכם , השם קץ למצב האיבה שהיה קיים בין שתי 
המדינות . המגעים חודשו ביתר שאת לאחר ניסיון בלתי מוצלח אחד , עם עלייתו 
של קארלוס מנם לשלטון בארגנטינה . זה , בניגוד לקודמו , לא העמיד את שאלת 
הסוברניות על איי המריבה כתנאי לקיומן של השיחות . בסוף השנה הקודמת כבר 
חודש הקשר האווירי בין השתיים , והבריטים צמצמו את ההסגר הימי שהטילו מסביב 
לאיים כדי לאפשר לארגנטינאים לדוג במקום . נראה כי הבריטים יקצצו בשיעור 
ניכר את כוחם הימי בדרום האוקינוס האטלנטי , ויאפשרו לארגנטינה להשתמש בשדה - 
התעופה שבנו בפוקלנד . שגרירי שתי המדינות אמורים להגיש כתבי האמנה כבר בחודשים 
הקרובים . 
