" כרוז חדש של ארגון החמס שהופץ אתמול בשטחים יוצא בהתקפה חריפה נגד עליית 
היהודים מברית המועצות ומזהיר בנימה מהמשך הגירת היהודים לישראל . הכרוז 
מגדיר את העלייה מברית המועצות כסכנה הגדולה ביותר שעמדה בפני הפלשתינים 
מאז 8491 וקוראים לערבים לנתק בשל כך את קשריהם עם בריה"ם . הכרוז , המשלב 
הכרזות אנטישמיות רבות נפתח בכותרת גדולה הקוראת לתושבי השטחים לעלוז , 
" כי הבטחת האלהים להשמדת היהודים קרובה להגשמה " . מחברי הכרוז משבחים את 
מבצעי ההתקפה על האוטובוס הישראלי במצרים ומגדיר את הפעולה כאמצעי שנועד 
לעצור את הצפת הארץ בעולים מרוסיה . מחברי הכרוז קבעו ימי שביתה במחאה נגד 
המשך העלייה , למחאה על שריפת המסגד בכפר בורין ולתמיכה בשייח יאסין מעזה 
היושב במעצר . מחברי הכרוז מבהירים כי הם אינם שוללים שיתוף פעולה עם גורמים 
ופלגים פלשתיניים אחרים " בתנאי שלא נוותר על עקרונותינו " . היום יופץ בשטחים 
גם הכרוז החדש של " המפקדה הלאומית המאוחדת " . כרוז מספר 25 של המפקדה 
מופיע תחת הכותרת : " מול פני ההגירה " . גם רובו של כרוז זה מוקדש לעליית 
היהודים מברית המועצות . בלשון מתונה יותר מביעים מחברי הכרוז את דאגתם 
מתהליך הגירת היהודים המעודדים את " חלומותיו של שמיר על ישראל גדולה " . 
מצד שני , ממשיך הכיבוש בהכבדת העול על עמנו ובגירושו מעל אדמתו , אומר 
הכרוז . מחברי הכרוז מביאים שתי דוגמאות לדרכים לעידוד הגירת הפלשתינאים 
שנוקטת ישראל : הזמנות מזויפות לפלשתינים לבקר בחו"ל והכבדת הלחץ הכלכלי 
והחינוכי המגביר לדבריהם עזיבת פלשתינאים . בפרק ההוראות , נקראים תושבי 
השטחים להתנגד לתקנות החדשות המאפשרות להטיל קנס על בעלי בתים שעל קירות 
בתיהם כתובות סיסמאות לאומיות . הכרוז קורא להגברת רישום הכתובות ומנחה 
את התושבים לסרב למחוק אותן ולסרב לשלם את הקנסות שמטילים עליהם . לגבי 
אטימת בתים , קורא הכרוז לתושבים לפתוח את הבתים שנאטמו . מחברי הכרוז 
קוראים לוואקף ולארגוני הכנסיות לסייע לתושבים שאיבדו את בתיהם . המהנדסים 
נקראים לסייע בשיפוץ בתים ישנים ועורכי הדין והמורים מתבקשים לסייע בפנייה 
לארגונים בינלאומיים . בחודש מארס נקבע מועד לנטיעות לזכר הרוגי האינתיפאדה . 
ב91 בפברואר נקבע יום שביתה במחאה על ההגירה היהודית מברית המועצות וב82 
בפברואר יתקיים יום שביתה במחאה על סגירת האוניבסיטאות . 
