תשע - עשרה , זירתה המרכזית של המהפיכה המכונה הגדולה , הרי שאמשטרדאם 
היתה בירתה של המאה השבע - עשרה , המאה המהפכנית באמת , תקופת התפנית של 
ההיסטוריה המודרנית לא רק במובן זה שהתחוללה בה מהפיכת הדגם למהפיכה של 9871 
נזכיר לקורא העברי את השוואה שערך יעקב טלמון בין קרומוול לרובספייר אלא 
במובן העמוק הרבה יותר , כשהכוונה למהפיכת - העומק המנטלית והמדעית . והנה 
לא יקשה לטעון שאמשטרדאם היתה מוקד המהפיכה התשתיתית הזאת : לכאן באו , 
לתקופות רבות - משמעות , רנה דקארט וגון לוק ורבים אחרים שביצירתם צריך 
לחפש את מקורות המודרנית , כאן נמצאה החירות הדרושה לניסיונית הרעיונית 
שהיא המעבדה של תפישות המדינה והטבע שעליהן מושתת עולמנו . אפשר שאם נוסיף 
לצמצם את המעגלים הקונצנטריים , בניסיון למצוא את המרכז של אותה מהפיכה , 
נצטרך להלך בסמטאותיה של אמשטרדאם הנושנה הזאת , עד בואנו לרובע היהודים . 
כאן התהוותה במאות השש - עשרה והשבע - עשרה קהילת היהודים הפורטוגליים - 
ספרדיים שהסובלנות ההולנדית משכה אותם לכאן והם שיגשגו כאן תוך זמן קצר , 
ויצרו חברה מורכבת ורבת סתירות שהקימה מתוכה אמנם גם הקיאה מתוכה לאחר - 
מכן את ברוך שפינוזה , ולפני כן את קודמיו למרד הפילוסופי , את אוריאל 
אקוסטה ואת חואן דה פראדו וכמה אישים נוספים הידועים פחות לציבור הרחב . 
בקהילה פתוחה - סגורה זו התגלמו , כמדומה , רוב הסתירות והמשברים המאפיינים 
את המאה השבע - עשרה הגדולה והסתורה הזאת , רוויית המשיחיות וחדורת תחושת 
הקץ , זו המאה של " המשבר הכללי " שמיכאל הד מנסה לתארה בקצרה בדברי - 
הסיכום שלו לסימפוזיון של מנשה בן - ישראל שהתקיים באפריל 5891 מטעם אוניברסיטאות 
תל - אביב וירושלים ומכון ון - ליר , והרצאותיו ראו זה לא כבר אור בכרך 
נאה בהוצאת בריל שבעיר ליידן בהולנד . ואם לחפש את המרכז ממש , את האישיות 
שבמרכז המעגל הפנימי ביותר ? שפינוזה ודאי יכול היה להיות נקודה שכזאת , 
אלא שהוא אולי קצת מאוחר מכדי לאפיין את המרכז היהודי הפורטוגלי - ספרדי 
של אמשטרדאם בהתפתחותו והוא כבר מקרין כולו לתוך העתיד , למאה השמונה עשרה 
ואחריה . דרושה דמות קצת פחות זוהרת , לכאורה , אך אולי יותר יהודית - 
פנימית ויותר מאה שבע - עשראית פנימית , שייכת עדיין בכל נפשה לאותו עולם 
דמדומים מוזר ומופלא , שהרציונאליות הנולדת בכאבים גדולים מתנגשת בו עם 
השיגעונות המדהימים והפוריים של המוח האנושי כיהודי כנוצרי , עולמה של אמטשרדאם 
זו שהיא " בנק המצפון הגדול , שבו יש אשראי ושער - חליפין לכל דיעה ול 
המשונה שבעולם " , כפי שתיאר אותה המשורר האנגלי בן - הזמן , אדריו מארוול . 
לכך יידרש אחד ממוריו של שפינוזה , הוא מנשה בן - ישראל , שנולד עדיין 
מחוץ לאמשטרדאם , בדרכה של משפחתו האנוסית למקום המבטחים ההולנדי בשנת 4061 , 
ומת בשנת 7561 , גם כן מחוץ לאמשטרדאם אך בדרכו חזרה אליה משליחותו האחרונה . 
מי שפיקפק במרכזיות הזאת ובייצוגיות הזאת של השתדלן הנודע לא יפקפק עוד 
לאחר שיקרא היטב בשני הספרים המצוינים , כל אחד לעצמו ושניהם יחדיו , שיצאו 
כמעט בו זמנית : הספר העברי הכולל ביוגרפיה של מנשה בן - ישראל ותיאור עולמו 
בידיו הקפדניות של מנחם דורמן , וכן גם תרגום שני ספרים נודעים מפרי עטו 
השופע , ספר מקווה ישראל וספר תשועת ישראל , ונוסף על כך מכתבים אחדים 
של מנשה בן ישראל אל שני רעים , עמיתים לרוחה הספציפית של המאה , בתרגומה 
מלטינית של דבורה גילולה . הספר האנגלי , המוזכר ( בעודו הרצאות בעל - 
פה ) בספר העברי , בהערות לביוגרפיה של מנשה בן - ישראל מאת מנחם דורמן , 
מביא שמונה - עשרה מסות שכמעט כולן מחדשות ומאירות עיניים וכמה מהן מזהירות 
ממש , על אספקטים שונים ומשונים של עולמו של הרבי מרחוב היהודים באמשטרדאם . 
אכן , הספר האנגלי קרוי " מנשה בן ישראל ועולמו " , ובעצם זה השם הראוי 
גם לספר העברי , ובייחוד לביוגרפיה מאת דורמן . בשניהם הדגש הוא על העולם , 
העולם והזמן , זמנה של המאה המסתורית והמופלאה מכולן , זמנה של לידה אמיתית , 
כשכל חבלי - הטבור גלויים בה עדיין ומכוסים דם . בשתי המסות הראשונות של 
הספר האנגלי לא נזכר אפילו שמו של מנשה בן - ישראל , ובכל זאת גם הן שייכות 
בהחלט לנושא המורכב . הרקע המצטייר , הגדוש עד לסחרחורת , מאיים לבלוע 
את הגיבור הנומינאלי , ובכל זאת הדברים מגיעים תמיד אל מנשה בן - ישראל , 
כך שהקורא משתכנע כי הוא הצנטרום המוחלט . המשכיל הכללי מכיר את מנשה בן 
ישראל כנושא דיוקן יפהפה משנת 6361 ( המובא בשני הספרים ) מאת רמברנדט , 
וחובב - האמנות עשוי להכיר גם את ארבעת התחריטים שהתקין רמברנדט , ידידו 
ושכנו של הרב , לספר מפרי - עטו , המסה המשיחית " אבן מהוללת " ( בספרדית 
במקורה ) . מי שמצוי בתולדות היהודים בעת החדשה יודע גם משהו על מבצעו 
הפוליטי - משיחי הגדול של מנשה בן - ישראל : שליחותו אל הלורד פרוטקטור 
של אנגליה , אוליוור קרומוול , בשנת 5561 , לשדלו להחזיר את היהודים לאנגליה 
שממנה גורשו קרוב לארבע מאות שנה קודם לכן . אכן , מן המבצע הזה מתחיל 
מנחם דורמן את חיבורו , אף שלאחר מכן אין הוא עוסק בו כמעט , בטענה שהנושא 
נחקר היטב לאחרונה בספרו האנגלי של דוד ס . כץ " פילושמית וקבלתם מחדש 
של היהודים לאנגליה 55613061 " ( 2891 ; נסקר בשעתו במדור זה ) . נדמה 
גם שהכל מתייחסים אל המבצע הזה במסות שב"מנשה בן ישראל ועולמו " , וספרו 
המצוין ( והכתוב ברוב חן , כמו גם מסתו בכרך ) של כץ הוא בלי ספק הספר 
המאוזכר ביותר לאורך הספר האנגלי , וכן גם בהערות לחלקי הכרך של דורמן . 
אף שפרטי השליחות עצמה , שכזכור מנשה בן - ישראל ראה בה כישלון ( ואמנם 
לא קרומוול השיב את היהודים אל אנגליה אלא דווקא המלך צרלס השני עשה זאת , 
לאחר שיבת המלוכה ) ידועים היטב , הרי שמה שהוביל אליה מבחינה רעיונית , 
ומה שהיה מובלע בה במסכת יחסי מנשה בן ישראל והפילושמים האנגליים ובמסכת 
יחסי הרב עם הנוצרים בכלל , עודנו קרקע פורייה מאוד למחקר . כץ עצמו מקדיש 
בכרך המסות מחקר לדמותו של חובב היהודים , ידידו של מנשה בן - ישראל , 
הנרי יסה , ומאחר שבבימות אחרות פורסמו כבר מחקרים אחרים שלו בהיבטיה של 
דמות זו ( בכרך האחרון של פרסומי המכון לחקר יהדות הולנד ! ) מותר לשער 
שכץ מתקין מחקר מקיף על יסה , החשוב להיסטוריה האנגלית כמו להיסטוריה של 
יהודי אנגליה . כאמור , מסות נוספות בכרך האנגלי מתייחסות לפרשת השליחות 
של קרומוול , ואולי כדאי לציין את התייחסותו יוצאת הדופן של הרולד ( הראל ) 
פיש , הרואה במנשה וב"פוליטיקה המשיחית " שלו את בשורתה של הציונות האקטיוויסטית 
דווקא , זו של " עוד דונם " . הוא עורך השוואה בין כישלונו שהיה רק כישלון 
לכאורה של מנשה בשליחותו אל קרומוול , לבין הכישלון שנכשל הרצל בעיני עצמו , 
כשהצארטר שהוא פילל לו בא רק כחמש - עשרה שנה לאחר מותו עם הצהרת בלפור 
( ואילו היהודים הורשו לשבת בלונדון במכתב של צרלס השני כשבע שנים לאחר 
מות מנשה בן ישראל ) . אך זו אקטואליזאציה יוצאת - דופן בין המסות בספר 
האנגלי וגם בספר העברי : יתר המשתתפים מתרכזים בגילוי ההיבטים האופייניים 
לעולמו ולזמנו של מנשה בן ישראל . וכאמור , העולם הרקע הוא גדוש להפליא , 
והמחקר הוא בעיצומו . אם , למשל , חושף יוסף קפלן בחיבור מזהיר שבקובץ 
את השקיעים הספרדיים האינקוויזציוניים שבהגות הפוליטית של קהילת יהודי אמשטרדאם 
( תוך שהוא מגלה אותה גם בביטוי קטן של כתב - הפנייה של מנשה אל קרומוול , 
שם ממליץ בן האנוסים על " טוהר דמם " של היהודים כנתון לקבלתם מחדש באנגליה ! 
) יש לראות את החיבור הזה בהקשר הנרחב ביותר של חיבוריו של קפלן על חייה 
הרעיוניים של קהילת אמשטרדאם במאה השבע - עשרה , שחלקם ראו אור רק לאחרונה 
בבימות אחרות ( כרך המחקרים לזכר הלל בן - ששון , מורו של קפלן המצוטט 
במחקרו כאן ) . כך גם מחקרו של משה אידל , " קבלה , אפלטונית והתיאולוגיה 
הראשונית : מקרהו של מנשה בן ישראל " , מובן במלואו בהקשר הרחב יותר של 
מחקרי אידל . ובחלק העוסק באספקטים המשיחיים - קבליים של יצירת מנשה בן - 
ישראל יש להדגיש את המאמר המאלף של אנטוניו זוזה סאראיוה , הנדרש להדי המשיחיות 
הפורטוגלית ( הסבסטיאניזם " ) במחשבת המאה השש - עשרה והשבע - עשרה . שוב , 
יש לעניין הקשר רחב יותר , ודורמן עוסק בו בהרחבה הראויה בספרו . כך גם 
הנושא המוזר והמאלף של עשרת השבטים האבודים , שעוסק בו ספרו הנודע ביותר 
של מנשה בן - ישראל , המובא בתרגומו העברי של דורמן מספרדית ( אך האומנם 
בטוח הדבר שהספרדית היתה המקור ? מסתו של אופנברג על מכתבי מנשה בן - ישראל 
מטילה בכך ספק ! ) , מטופל בחיבור מלהיב של ריצארד פופקין בכרך האנגלי , 
ובצמצום יתר גם בספרו של דורמן . הפרוטו - אתנולוגיה הנחשפת ב"מקווה ישראל " 
עושה את הספר לאחד החיבורים האופייניים והמפליאים ביותר של התקופה . הערותיו 
הנוקדניות של דורמן , המביא לעיתים קרובות גם את גרסות המתרגם העברי המוקדם 
של הספר ר אליקים , יהיו מעדנם של קוראים מסוג מסוים . " תשועת ישראל " 
מתקשר למבצע המהולל ביותר של השתדלן , השליחות אל קרומוול , וגם כאן ימצא 
הקורא מטעמים למכביר , וההערות שוב מקיימות יותר משהזאנר הזה מבטיח מראש 
( נמצא כאן , למשל , את השיר הלטיני שהקדיש למנשה בן - ישראל המשורר הבלגי 
קאספאר ואן ברלה , במקור ובתרגום פרוזאי של רחל בירנבאום ) . כה רבגוני 
וססגוני הוא העולם המתגלה מבעד לדמותו וליצירתו של מנשה בן - ישראל , עולם 
המשתרע מסין ועד פרו ( מנשה בן - ישראל מתנגד לקישור האטימולוגי של שמה 
עם אופיר המקראית ! ) ומשטוקהולם של כריסטינה מלכת שוודיה ועד רוא , מקום 
גלותה , אך המתרחש באמשטרדאם , שהיד מושכת להזכיר עוד ועוד מן הנאמר בשני 
הספרים הללו . אלא שהמצע קצר . ואם הכרך האנגלי הוא ספיציאליסטי יותר , 
ואפשר שלא יקל לקורא הכללי להגיע אליו , הרי על ספרו של מנחם דורמן אפשר 
להמליץ בכל הלב , והוא פתוח לכל , לפחות בחלקים העיקריים שלו . 
