חברת הברוקרים דרקסל - ברנהאם - למברט , מן הגדולות והמרכזיות בקהיליית 
הפיננסים בארצות הברית , שרויה על סף התמוטטות , ומחפשת באורח נואש משקיעים 
או שותפים שיחלצו אותה מפשיטת רגל . אתמול נפוצו ידיעות לפיהן החברה שוקלת 
לבקש את הגנת בית המשפט מנושיה באמצעות פרק 11 לחוק פשיטת הרגל . עוד נודע , 
כי החברה לא הצליחה להחזיר הלוואות בסך 001 מיליון דולר , שהיו אמורים 
להפרע בימים אלו . יצויין , כי ידיעות אלו לא השפיעו על שוק המניות האמריקאי , 
אשר הצליח להתאושש אתמול לאחר הירידות של יום ב . החברה מנהלת גם משא ומתן 
עם קבוצת בנקים להלוואת חירום בסכום של 004 מיליון דולר כדי לעמוד בהתחייבויותיה 
הכספיות . פקידים בכירים בהנהלת בורסת ניו - יורק וראשי הפדרל - רזרב , 
עוקבים בדריכות אחרי המשבר הקשה בחברה ומקיימים מגעים עם ראשיה . קיים חשש 
שלהתמוטטות חברת דרקסל תהיינה השלכות חמורות על שוק הכספים והמניות . הידיעות 
על מצבה הנואש של החברה גרמו לירידה חדה שנרשמה אתמול בערכן של מניות - זבל 
הנסחרות עדיין בבורסת ניו - יורק . סוכנות לדירוג חברות אשראי בעיר , הורידה 
אמש את דירוגה של דרקסל , והיא סווגה כ"ספקולטיווית " . מראשית שנות ה07 
ועד להתמוטטות שערי המניות באוקטובר 78 , היתה חברת דרקסל אחת מחברות הברוקרים 
וההשקעות הרווחיות ביותר בוול - סטריט , והפכה סמל לגאות ולתקופת השגשוג 
של שוק המניות בשנות ה08 . דרקסל היתה המובילה בתחום מניות - הזבל ומניות 
סיכון גבוהות , שהזרימו לחברה רווחים עצומים . בשנת 68 , לפני מפולת הבורסה 
בניו - יורק , הסתכמו הכנסות החברה ב3 . 5 מיליארד דולר ורווחיה עמדו של 
325 מיליון דולר . בשנת 98 ספגה החברה הפסדים שהסתכמו ב04 מיליון דולר מתוך 
הכנסות של 1 . 4 מיליארד דולר . ערך החברה ירד מ3 . 1 מיליארד דולר בשנת 
68 ל008 מיליון דולר אשתקד . בחודשים האחרונים נקטה חברת דרקסל בצעדי ייעול 
וקיצוצים דרסטיים . מספר עובדיה , שבשנת 68 עמד על 002 , 01 פחת באחרונה 
ל003 , 5 . תוכנית ההבראה וצעדי הייעול באו , כנראה , מאוחר מדי , ומצבה 
של החברה הידרדר באחרונה עד לסף ההתמוטטות . בוול - סטריט רווחו אתמול שמועות 
שראשיה יבקשו מבית המשפט את החלת סעיף 11 בחוק פשיטת רגל . דובר מטעם החברה 
הכחיש ידיעות אלה . ראשי דרקסל טוענים , כי התנודות החדות המאפיינות בחודשים 
האחרונים את הבורסה בניו - יורק , הגדילו את קשייה הפיננסים של החברה והיא 
נקלעה למחסור חמור בהון נזיל . מומחים בוול - סטריט אומרים , שמצבה הנואש 
של החברה הוא תוצאה ישירה מהמשבר הפוקד את שוק מניות - הזבל בו השתרר קפאון . 
דרקסל , אומרים מומחים , המציאה למעשה את מניות - הזבל ובמשך עשור שנים 
מיקדה את פעילותה בתחום זה . כאשר מניות - הזבל הפכו לסיכון גבוה מדי , 
ומשקיעים מושכים ידם מרכישתן , פגע הדבר אנושות בחברה . מי שהיה אחד מבכירי 
חברת דרקסל וניהל מטעמה את עסקאות מניות - הזבל , מייקל מילקן , חשוד בהפרות 
חוקי ונוהלי הבורסה ובשימוש לרעה במידע פנימי . משפטו אמור להתחיל בקרוב . 
החקירה העלתה כי פקידים בכירים נוספים של החברה מעורבים בעסקי מניות בלתי 
חוקיים . פרשה זו פגעה קשות במעמדה ובמוניטין של דרקסל , שאיבדה לקוחות 
ונאלצה לצמצם את פעילותה הפיננסית . ה"וול - סטריט - גורנאל " מסר אתמול , 
שחברת הברוקרים מריל - לינץ שקלה לפני חודשים אחדים השקעה גדולה בדרקסל , 
אך נסוגה בעקבות התביעות המשפטיות התלויות ועומדות נגד אחדים מפקידיה הבכירים 
לשעבר של דרקסל , ובגלל שהחברה הפסידה אחדים מלקוחותיה הגדולים . העיתון 
מטעים , כי ראשי ארבע חברות ברוקרים מובילות ביפן אמרו כי הם אינם מעוניינים 
ברכישת דרקסל או בהשקעה בחברה האמריקאית . אחד מהארבעה גילה , כי מסר ברוח 
זו הועבר ישירות למנהליה הבכירים של דרקסל . 
