" עד כה לא היה מנהיג של ממש לנאמני ארץ - ישראל , שחלקם בליכוד וחלקם 
בתנועות אחרות " , אמרה אתמול ח"ך גאולה כהן , יו"ר סיעת התחיה בכנסת , 
בתגובה למהלכי השר שרון . " המהלך הזה ימנע ויתורים ונסיגות מימין ומשמאל " , 
אמרה כהן , והוסיפה " שרון יזעזע את הליכוד בכל יום " . היא הביעה תקווה , 
שמספר גדול של חברי מרכז הליכוד יפקחו עתה את עיניהם וייצרו תשתית חדשה 
למחנה הלאומי , שמסביבה יתלכדו , והיא שתנהל את המאבק הגורלי על עתיד ארץ - 
ישראל . ח"ך יאיר שפרינצק ( מולדת ) לא היה מוכן להגיב על האירועים , 
משום , שלדבריו , כל הוויכוח בין החישוקאים לבין האחרים אינו נוגע לו . 
מולדת מתנגדת ליוזמת השלום כולה , וכל המהלך של שמיר נראה לה שגוי מבחינה 
היסטורית . " שרון פה , או שרון שם אין זה משנה " , הגיב שפרינצק . ח"ך 
שמואל הלפרט ( אגודת ישראל ) מעריך שלמהלך לא תהיה השפעה גדולה . שרון , 
לדעתו , ימצא במוקדם או במאוחר את הדרך בחזרה לממשלה . הוא יודע שכדי 
להשפיע צריך להיות בפנים . הלפרט אמר , כי צעדו של שרון אינו משנה את התמונה 
ביחס לממשלה צרה . לעומתו , סבור חברו לסיעה אברהם ורדיגר , כי זהו צעד 
ראשון , שיהיו לו עוד השלכות . ייתכן , אמר , שיהיה מהפך בממשלה ותוקם 
ממשלה צרה בראשותו של מי , קשה לדעת בשלב זה או שיהיה הכרח לקיים בחירות . 
ח"ך שלמה דיין מסיעת ש"ס אמר בתגובה על האירועים במרכז הליכוד , שהם עלולים 
לפגוע בתדמית התנועה , אולם לתהליך השלום זה טוב . " אם שמיר יוכל לנהל 
את המדיניות הרצויה לו , בלי שכל הזמן ינשפו בעורפו אנשי החישוקים , היוזמה 
המדינית תהיה במצב יותר טוב " סבור דיין . יו"ר סיעת רץ ח"ך שולמית אלוני 
אמרה : " כל ממשלה בלי שרון טובה יותר מממשלה עם שרון " . עם זאת , הוסיפה 
אלוני , צריך לזכור ששרון מסוכן מאוד גם מחוץ לממשלה , והוא עלול להתיצב 
בראש הלאומנים הקנאים בשטחים , להפרת חוק , התקוממות והתמרדות . " ממשלה 
נבונה תצטרך לשים עליו הרבה חישוקים " , אמרה אלוני . " טוב מאוחר מאשר 
לעולם לא " , זו תגובתה של סיעת שינוי בכנסת על התפטרות אריאל שרון מהממשלה . 
הסיעה רואה בהתפטרות חוב אישי של השר שרון לוועדת החקירה המשפטית בראשות 
השופט יצחק כהן , שפסלה אותו מלכהן כשר הביטחון בעקבות מחדליו בפרשת סברה 
ושתילה . נוכח המצב הנזיל בליכוד , מוטלת חובה על ראש הממשלה להסיר את המכשולים 
הטכניים והפורמליסטיים ולהשתחרר מחישוקים , אזיקים וכבלים מגוחכים , כדי 
לנווט את המדינה לדו - שיח אמיתי עם משלחת פלשתינית ייצוגית , נאמר בהודעת 
שינוי . סיעת מפ"ם תגיש היום הצעת אי - אמון בממשלה , ותבסס אותה על " חדלונה 
המדיני של ממשלת שמיר , כפי שבאה לידי ביטוי בפיצוץ מרכז הליכוד " . לדעת 
מפ"ם , " התנועה , שדמותה האמיתית נחשפה בצורה דוחה כל - כך לנגד עיני 
העם כולו , אינה יכולה להנהיג את המדינה " . 
