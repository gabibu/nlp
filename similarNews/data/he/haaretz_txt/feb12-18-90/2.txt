הסתדרות הרוקחים בישראל דורשת ממשרד הבריאות להעניק לרוקח מוסמך אפשרות לייעץ 
בכל הקשור בשימוש בתרופות , כפי שנהוג במדינות המערביות המפותחות . יו"ר 
הסתדרות הרוקחים , אבי רז , מסר אתמול במסיבת עיתונאים כי בארצות הברית 
ובבריטניה מכירות הממשלות בחשיבות בית המרקחת הקהילתי , והן חוקקו חוקים 
המסמיכים את הרוקח למתן ייעוץ תרופתי לכל דורש . עוד הוסיף כי במערב אירופה 
גוברת המגמה של שחרור תרופות מחובת מרשם והפיכתן לתרופות הניתנות להנפקה 
על ידי רוקח מורשה . הפניית חולים לקבלת התרופות ישירות בבתי מרקחת תביא 
לחיסכון ניכר בתקציב שירותי הבריאות . הוא ציין כי בדנמרק שיחררה הממשלה 
עשרות תרופות מחובת המרשם , מתוך מגמה להקל על הרופא והחולה ולעודד את רכישת 
התרופות ישירות בבית המרקחת . אפשרות הבחירה של מגוון תרופות הביאה לחיסכון 
של עד % 05 מההוצאה לתרופות במערכת הציבורית . עוד הוסיף כי מדינת ישראל 
משקיעה הרבה משאבים בהכשרתו של כל רוקח בבית הספר לרוקחות ולכן חובה לנצל 
את ידיעותיו לטובת הציבור . יו"ר הסתדרות הרוקחים חזר ותבע ממשרד הבריאות 
לאפשר הקמת לשכת רוקחים . לדבריו , חשוב הדבר במיוחד לאור העבירות האתיות 
הרבות שמתגלות בפרסומי תרופות בלי שמשרד הבריאות מסוגל להתמודד עם הנושא . 
לטענתו , לשכת רוקחים תוכל לטפל באותם גורמים בתעשיות הפרמקולוגיות העומדים 
מאחורי פרסומים אלו . עוד נמסר כי בשנה הקרובה צפויים להגיע ארצה כ0051 רוקחים 
מברית המועצות . הסתדרות הרוקחים התחייבה לתרום להכשרתם של העולים החדשים 
לעבודת רוקחות על - פי הסטנדרטים המקובלים בישראל , ותפעיל מערכת השתלמויות 
וקורסים . בשלב הראשון תופעל התוכנית בירושלים ובגוש דן ומאוחר יותר תורחב 
לכל אזורי הארץ . 
