ההצלחות האחרונות של הפועל פתח תקוה מצמרת ה . ליגה הלאומית והפועל תל אביב , 
המוליך את טבלת הליגה הארצית , לא נעלמו מעיני מאמני נבחרת ישראל יצחק 
שניאור ויעקב גרונדמן . בכוונת השניים לצרף כמה שחקנים לסגל שחידש אתמול 
את פעילותו ( ניצחון 30 על מכבי יפו מהליגה הארצית ) ויתאמן שוב בשבוע 
הבא . בין המועמדים לסגל שני שחקנים מהפועל פתח תקוה ( יוסי שושני ואלון 
חזן ) ושניים מהפועל תל אביב ( מוריס זאנו וישראל מאיה ) . המאמן גרונדמן , 
שנקב בשמות הארבעה , הדגיש כי עדיין אין החלטה סופית אך קיימת אפשרות שכולם 
או חלקם יצורפו לסגל . " יש לנו בעיות של היעדרות שחקנים בגלל פציעות או 
מישחקים דחויים , ולכן אנו מעוניינים להרחיב את הסגל " , הסביר גרודנמן . 
מגמה נוספת של מאמני הנבחרת : בתקופה הקרובה יופסקו ההפוגות הארוכות בין 
האימונים והסגל יחזור למתכונת הישנה של אימון מדי שבוע . " לא נותר לנו 
זמן רב עד המישחק עם רומניה בסוף אפריל , וחייבים לגבש את הצוות . רק במקרה 
של מחזור גביע לא תתאמן הנבחרת " , אמר גרונדמן . במישחק האימון באיצטדיון 
רמת גן החזיקו היפואים מעמד עד לדקה ה - 86 . איציק לוי , בלם יפו , הכשיל 
את מייקל יפה ברחבה והקפטן משה סיני קבע 10 בבעיטת - 11 מטרים . בדקה ה - 
07 הבקיע עופר מזרחי לאחר מסירה של יובל אוחנה . האחרון חתם את התוצאה בדקה 
ה - 08 לאחר הגבהת כדור של ניר קלינגר . הסגל פתח בהרכב : אסייג , אהרוני , 
עמר , רבינוביץ , עלו , סיני , קלינגר , אבי כהן , דוידי , ע . 
מזרחי , ירון כהן . כן שותפו גילרדי , עשור , יפה , אהרוני ואוחנה . 
המאמן יצחק שניאור הביע שביעות רצון מצעירי הסגל ואמר , כי מטרת המישחק 
היתה לבחון את השילוב בין החדשים לותיקים . 
