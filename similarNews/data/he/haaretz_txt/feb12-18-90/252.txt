להתפשטות מחלת האיידס השפעה קשה על תעשיית האופנה וההלבשה בארצות - הברית , 
והיא כבר גרמה להשלכות כלכליות שליליות בענף , שהוא אחד המרכזיים והחשובים 
במשק האמריקאי . כתבת תחקיר שפורסמה אתמול ב"ניו יורק טיימס " מציינת כי 
השלכות אלה מסווגות כחמורות , מאחר שנזקן מורגש דווקא בתקופת משבר המאפיינת 
באחרונה את ענף ההלבשה והאופנה בארצות הברית . אין נתונים מדויקים על מספר 
הנפגעים מאיידס בין מעצבי האופנה , אך מתברר כי מפעלי אופנה רבים במרכז 
ההלבשה בניו יורק נפגעו ממותם של מעצבי אופנה שהועסקו על - ידם . ידוע , 
כי מספר משמעותי של עובדים בתחום האופנה נושאים בגופם את נגיף האיידס . 
" בעבר היינו רגילים למותם של מעצבי אופנה קשישים , אך בשנים האחרונות 
נעלמים לפתע צעירים , שימים אחדים לפני מותם באו לעבודה ונראו בריאים " , 
אמרה מנהלת של מפעל הלבשה גדול בניו יורק . קניינית אמרה לעיתון : " הנושא 
המרכזי שעליו מדברים היום בענף הוא בריאות , שהפך חשוב יותר מאשר שיחות 
על גזרות חדשות וחידושי אופנה " . השאלה הרווחת בין עובדי הענף היא , " מה 
שלום בלוטת ה - טי שלך ? " . בלוטת טי4 היא סוג של תא דם לבן המראה על פגיעה 
מנגיף האיידס . הקניינית הוסיפה , " האיידס הפך לגורם שאתו אנו נאלצים 
לחיות יום - יום " . העיתון אומר , כי התפשטות המחלה בין מעצבי אופנה ומספר 
המתים ממנה משפיעים על עסקי האופנה והיו לשיקול מרכזי בחישוביהם של משקיעים , 
בעיקר יפאניים . יצרנים של בגדי אופנה ומשקיעי חוץ מעדיפים באחרונה להעסיק 
נשים כמעצבות אופנה ונרתעים מהעסקתם של גברים . זאת בשל ההנחה הרווחת כי 
נשים פגיעות פחות מגברים לנגיף המחלה . לא מכבר ביקשה קבוצת משקיעים יפאניים 
מחברה לעיצוב אופנה בניו יורק רשימה של חמישה מעצבים שלדעת בעל המפעל , 
ישפיעו על האופנה בשנות ה09 . " הגשתי להם רשימה של שלוש נשים ושני גברים " , 
סיפר קרמלו פומודורו , בעל החברה . " לאחר זמן , חזרו אלי היפאנים ואמרו 
כי הם אינם מעוניינים בשני הגברים שברשימה " . מעצבת אופנה שהקימה לפני שנה 
מפעל עצמאי בניו יורק , סיפרה כי באחרונה קיבלה הצעות ממשקיעים יפאניים , 
אירופיים ואמריקאים , והיא משוכנעת כי הצעות אלה הופנו אליה מכיוון שהיא 
אשה . " זה אבסורד " , אמרה , " אך נראה בעליל שהמשקיעים מעדיפים יותר 
נשים כמעצבות אופנה על פני גברים " . איש חברת השקעות המפרסם עלון בענייני 
אופנה , אמר לעיתון כי לעדיפות הגוברת של נשים כמעצבות אופנה תהיה השפעה 
משמעותית על הענף . לדבריו , בשנות ה09 ישלטו נשים בענף האופנה בארצות 
הברית . התפשטות המחלה בין מעצבי האופנה , גרמה גם לביקוש גובר והולך לביטוח 
רפואי למעצבי האופנה מצד חברות אופנה ויצרני הלבשה . בכל עסקה בענף ההלבשה , 
יהיה הביטוח מרכיב מרכזי , אמר מומחה . משקיעים ויצרני הלבשה מבקשים תעודות 
ביטוח ממעצבי אופנה , מאחר שהם מבקשים להבטיח את עצמם מפני הפסדים כספיים 
כתוצאה ממקרי מוות מאיידס של מעצבי אופנה . אחד ממעצבי האופנה הידועים במרכז 
ההלבשה בניו יורק , גוזף עבוד , סיפר כי לפני שנה עבר בדיקה רפואית כדי 
לקבל תעודת ביטוח , שנדרשה ממנו מחברה לייצור בגדים גדולה שעמה חתם על הסכם . 
עבוד אמר , כי התחייב לעבור מדי פעם בדיקות רפואיות . מעצב אחר , טוד 
אולדמן , העוסק בעיקר בעיצוב בגדי נשים עבור החברה היפאנית " אונווארד 
קשיאמא " , סיפר כי עבר באחרונה ארבע בדיקות רפואיות לפי דרישת בעלי החברה , 
שרצו להיות בטוחים כי הוא אינו חולה באיידס . הביקוש הגובר לביטוח מצד עובדי 
ענף האופנה , גרם במקביל להעלאת מחיר הביטוח דבר שמעורר מורת רוח והאשמות 
של אפליה מצד עובדי הענף . מותם של מעצבי אופנה מעורר דאגה בענף גם בגלל 
החלל שהם השאירו אחריהם . אחדים מבין אלה שמתו מאיידס היו ידועים כמעצבים 
מעולים ומקובלים , וקשה למצוא ממלאי מקום בעלי כישורים דומים . " קשה 
מאוד למצוא תחליף לכישרון יצירתי " , אמרה נשיאת החברה " וויר לימיטד " , 
שאותה ייסדה בשותפות עם מעצב אופנה ידוע , שמת מאיידס . " עברו שנתיים 
עד שמצאתי מעצב חדש ברמה ובכישורים של שותפי המנוח " , סיפרה . תח41שלדברי 
" ניו יורק טיימס " , המחלה פגעה גם בצמרת מנהלי רשתות ההלבשה הגדולות בארה"ב . 
אירה ניימארק , נשיא רשת " ברגדוף גודמן " אמר , כי בחמש השנים האחרונות 
איבדה הרשת חמישה מנהלים שנפטרו מאיידס . יושב ראש רשת בלומינגדייל , מארווין 
טאוב , אמר כי הרשת מעסיקה חולי איידס כל זמן שהם מסוגלים לעבוד . בין 
העובדים התגלו אחדים הנושאים את נגיף האיידס , שניים מהם מנהלים בכירים . 
" זו בעיה חמורה " , אמר טאוב . המחלה מתפשטת בעיקר בין מעצבים של חלונות 
ראווה ואחראים לאולמות תצוגה . " בתקופה מסוימת בשנה שעברה כמעט כל שבוע 
הלכנו להלוויה " , אמר נשיא חברה לעיצוב חלונות ראווה . מחלת האיידס , 
אמר נשיא רשת הלבשה אחת , היא ניגוד משווע לכל מה שהאופנה מסמלת יופי , 
נעורים , התאמה , חיוניות , הצלחה . 
