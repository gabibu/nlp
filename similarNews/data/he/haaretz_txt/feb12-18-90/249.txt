" צק פתוח " הוא מושג משפטי שעצירי האינתיפאדה שאלו מדיני שטרות , ומשמעותו 
היא עד תום ההליכים . ביום ג , 09 . 1 . 3 , קיבלו צק פתוח ארבעים ואחד 
עצורים מכלל 24 שהובאו להארכת מעצר בפני השופט הצבאי רב - סרן אלי לוצקי , 
במתקן הכליאה פארעה . עצור אחר נשפט ודינו נגזר בעסקת טיעון . בית המשפט 
במתקן פארעה הוא חדר ובו דגל , שני שולחנות קטנים , אחד לשופט ואחד לתובע , 
למתורגמן ולעו"ד שמצליח להגיע למקום , וחמישה כיסאות . כל דיון בו דומה 
לסרט - נע והוא רחוק מלהיות הוגן וצודק . באותו יום הגעתי למתקן פארעה בשעה 
05 : 90 , על דעת עצמי ועל סמך " עצתו המשפטית " של אביו של הלקוח שלי , 
מחמוד חליל קאסם מגנין . תמוה שעו"ד יקבל עצה משפטית מאדם שאינו בקי בנושא 
המקצועי , אלא שהאינתיפאדה יצרה אילוץ זה , והתיאור שלהלן יוכיח זאת . 
יום קודם לכן ניסיתי לקבל פרטים מהימנים ממחלקת היועץ המשפטי בבית - אל לגבי 
המועד והמקום להארכת המעצר של מרשי , העצור בכלא פארעה זה חודש וחצי . 
עוזרת בכירה במשרד היועץ המשפטי , נאוה מנסור , הפנתה אותי לרשויות הכלא . 
אלה סירבו לעזור לי בטענה שלמתקן הכליאה אין קשר עם גורמים אזרחיים ושעלי 
לפנות למשרד היועץ המשפטי . לא הרפיתי ופניתי שוב לעוזרת הבכירה במשרד . 
היא הבטיחה לתת לי תשובה סופית למחרת בבוקר , ואכן בבוקר הודיעה לי כי 
אין היא יכולה לעזור לי , ושאין לה הסבר לבלגן . אביו הזקן של מרשי ושכנו , 
מרצה באוניברסיטת ביר - זית , הגיעו למשרדי עם מכונית שנושאת לוחית מהשטחים 
והפצירו בי שננסה לנסוע לכלא פארעה , בתקווה שמחמוד יובא להארכת מעצר כנהוג 
בכלא בימי שלישי . שמעתי לעצתם ונסענו לפארעה . לא הורשיתי להיכנס מיד , 
שכן חייל שעמד בפתח הכלא מנע ממני להיכנס בלי אישור מהממונים . הוא הלך 
לברר ולא חזר , וכעבור כ01 דקות הגיע עו"ד מקומי " מוכר " , והלה , בלי 
הרבה קשיים , נכנס . אני , עם אחרים , זכינו מן ההפקר ונכנסנו . בהגיעי 
לחדר המשפטים הממוקם בכניסה למבנה הכלא ראיתי טור של עשרות עצורים עומדים 
ופניהם לקיר . נכנסתי ל"אולם המשפטים " ונכחתי בכל הדיונים שהחלו ב01 : 
01 והסתיימוב55 : 11 . במשך פחות משעתיים הספיק כבוד השופט להורות על מעצרם 
של 14 עצורים עד תום ההליכים ולגזור את דינו של עוד נאשם למאסר בפועל . הליך 
הארכת המעצר פשוט : חייל מכניס עצור , המתורגמן שואל לשמו ולמספר הכלוא 
שלו , התובע מאתר את תיקו , מגיש לשופט כתב אישום וטופס פרוטוקול בן ארבעה 
חלקים . חלק א הוא בקשת התובע להוצאת פקודת מאסר נגד הנאשם , בחלק ב יש 
מקום לדברי התובע והנאשם , בחלק ג יש מקום להחלטת השופט , וחלק ד הוא אישור 
מתקן הכליאה על קבלת העצור . נראה שלנגד עיני האחראי להכנת הטפסים למערכת 
בתי המשפט הצבאיים , היתה אמרתו המפורסמת של יגאל הורביץ " שמור על השקל 
שלך " . הוא הכין לשופט נוסח סטנדרטי , לא בזבזני , שאינו משאיר לשופט 
שיקול - דעת ולא מקום להנמקת החלטתו . כך כתוב בטופס : " אני שופט ביהמ"ש 
צבאי ב . . . מורה בזה להחזיק את החשוד הנ"ל במשמורת במשך . . . ימים 
עד . . . לסיום ההליכים " . וכאן באה חתימת השופט . לאחר שהשופט מעיין 
בכתב האישום , הוא מפנה שאלה מכשילה לעצור , והמתורגמן מתרגם . למשל , 
עצור המואשם ביידוי אבנים נשאל על - ידי השופט כמה פעמים זרק אבנים . העצור : 
לא זרקתי . השופט , בלי לעיין בחומר הראיות , ובהסתמך על דברי התובע הכתובים 
בטופס כי קיימות ראיות , מסמן בעיגול סביב המלים " עד לסיום ההליכים " . 
הנאשם סאלח מתווג נשאל : נכון שמסרת הודאה במשטרה על חברותך בשאביבה ? 
הנאשם : לא הייתי חבר בשאביבה . השופט מסמן " עד לסיום ההליכים " . המתורגמן : 
שיק פתוח . ההליך בפני השופט נמשך בין חצי דקה לשלוש דקות . יש אמנם מקרים 
חריגים . משפטו של חאלד מרדאוי , למשל , נמשך כעשר דקות . הלה היה מיוצג 
על - ידי עורך דין מפתח - תקווה שהודה בשם מרשו בזריקת חפץ מבעיר ובהפרת 
סדר . גם מזלו של מרשי , מחמוד חליל קאסם , לא שפר מבחינת הזמן שהוקצה 
לעניינו ומבחינת התוצאה הסופית . הוא זכה לדיון בן שלוש דקות , שבסופו 
החליט השופט לעוצרו עד תום ההליכים . בצאתי פגשתי שוב בשער את החייל שסירב 
להרשות לי להיכנס , ותדהמתי היתה רבה כשסיפר לי שגם הוא עורך דין . נראה 
שהערכים המשפטיים שעליהם חונכנו בפקולטה למשפטים נשארו אי - שם בתל - אביב . 
לא לוקחים אותם למילואים . בחוץ חיכו לי אביו של מחמוד ונהגו , ד"ר כמאל 
עבד - אל - פתח . הם שמחו מאוד לשמוע שהצלחתי לראות את מחמוד ושבריאותו 
שפירה . פרטים אלה נראו להם מהותיים לעומת הצק הפתוח , שהיה בעיניהם שולי 
ומובן מאליו . מאמרו של עו"ד חוסיין אבו חוסיין משקף נאמנה את האמרה שחצי 
אמת גרועה משקר . במאמר פרטים עובדתיים נכונים בעיקרם , אולם הפרשנות הנלווית 
אליהם רחוקה מהמציאות ויש בה כדי להטעות את הקורא . ב . אכן , הדיונים בבקשות 
התביעה להאריך מעצרו של נאשם עד לתום ההליכים מתקיימים במתקני הכליאה עצמם . 
הדבר נעשה תוך הקפדה על כל הכללים והבטחת זכויותיו של הנאשם . ג . כאשר 
ידועה זהותו של עורך הדין המייצג את העצור , מוזמן הסניגור באמצעות מזכירות 
בית המשפט לדיון המשפטי . במרבית המקרים לא ידוע בשלב מוקדם זה מי האיש 
אשר נשכר לייצג את הנאשם במשפט . לפיכך מתקיים הדיון לעתים קרובות בלי נוכחות 
סניגור , אולם בכל מקום שבו מבקש העצור לדחות את הדיון כדי שסניגורו ייצגו 
בהליך , נענית הבקשה בלא יוצא מן הכלל . יתירה מכך , עו"ד חוסיין אבו 
חוסיין אינו מזכיר את זכותו של העצור או בא - כוחו להגיש בקשה לשחרור הנאשם 
ממעצר ( ב"ש ) . בקשה זו נדונה תוך ימים ספורים בנוכחותו של הנאשם והסניגור . 
ד . אשר לדיון המשפטי גופו . מתפקידו של השופט לבדוק שני דברים : 1 ) האם 
קיימת עילת מעצר בשים לב למהות העבירה המיוחסת לנאשם . 2 ) האם יש בידי התביעה 
ראיות לכאורה . בתיקי הפרות הסדר שבהן מיוחסת לנאשם עבירה של יידוי אבנים , 
השתתפות בהתפרעות אלימה או זריקת בקבוקי תבערה , כבר נפסק כי קיימת עילה 
מספקת למעצר עד לתום ההליכים המשפטיים . בהעדר נסיבות מיוחדות לקולא , 
יש הצדקה מלאה שלא להסכים לשחרור העבריינים בערבות . ניתן עוד לבדוק אם 
קיימות ראיות לכאורה נגד העבריין . בתיקים מסוג זה מסתכמות הראיות , בדרך 
כלל , בעדות של החייל העוצר ובתגובתו של החשוד . מטבע הדברים אין השופט 
נדרש לזמן ממושך מאוד על מנת לגבש את החלטתו . ה . עו"ד חוסיין אבו חוסין 
מאשר במאמרו כי ניתנה לו אפשרות להופיע בפני השופט ולייצג את לקוחו . עו"ד 
חוסיין אינו טוען כי נשללה ממנו זכות הטיעון או שהשופט הגבילו בזמן או שטיעוניו 
נקטעו בידי השופט . בנסיבות אלה תמוהה ביותר טרונייתו . האם המבחן לנכונות 
ההחלטה ולהצדקתה נעוץ במשך הזמן שהקדיש השופט להליך זה או אחר ? האם טוען 
עו"ד חוסיין כי לא היתה הצדקה לעצור את מרשו או שחומר הראיות לא היה מספיק ? 
ו . דומה כי תיאוריו וביקורתו של עו"ד חוסיין אינם נובעים מתוך כוונה להציג 
את הדברים בצורה מדויקת ואוביקטיווית , אלא ניכרת בהם מגמה לפגוע , שלא 
בצדק , בעבודה החשובה והקשה הנעשית בידי שופטי בתי המשפט הצבאיים בשטחים . 
