נטע משמעו כונן , תקע וחיזק , והוא אחיו הלשוני של טען ( בשיכול אותיות ) 
, שמשמעו העמיס וגם דקר . כשאנחנו נוטעים אנחנו דוקרים את האדמה ומעמיסים 
אותה . הדקירה מביאה אותנו לפנצר . את האקופונקטורה אנחנו מכירים כדיקור , 
אבל לפנצר ( פונקטורה ) קבעו בעברית לא דקר " , אלא " תקר " או " נקר " . 
הכל קרוב מאוד , למרות שהמלה המתאימה היתה צריכה להיות נקב , שזו הרי 
הבעיה כשיש פנצר . ההבדל בין דקר לנקב הוא ההבדל הבסיסי שהתגלגל בשינוי 
הד לז והק לך אצל ה"זכר " , כהפשטה היסודית של ההבדלים האנטומיים בין המינים : 
לזכר יש דקר , לנקבה יש נקב . ובכל זאת , מה עניין זכר ונקבה לפנצר ? 
זה נוגע למקרה שקרה לפני ימים אחדים לידיד שלי . הוא יצא לסגור כמה עניינים 
בעבודה , ונתקע בדרך עם פנצר בחיפושית העתיקה שלו . הברגים היו מחוזקים 
היטב והוא לא הצליח לפתוח אותם . מה שאי אפשר בכוח אפשר בטלפון , חשב וצילצל 
לחברת הגרירה בה הוא מבוטח . חברת " לב מנוע " הפנתה אותו לסעיף קטן בחוזה : 
" החלפת גלגל במקרה של תקר לנהגות בלבד " . " לב מנוע " , אדיבים מאוד , 
הסבירו שתמורת תשלום הם מוכנים לבוא גם לעזרת נהגים , ושלנכים הם מספקים 
שירות מיוחד . אנחנו יוצאים מההנחה שגבר יודע להחליף גלגל , אמרו . ומה 
בדבר גברים במלוא אונם שחלו בשפעת ? אם אישתך תצלצל , נבוא רמזו . כולם 
משלמים אותם דמי מנוי , למה שלא כולם יקבלו אותו השירות ? זו לא אפליה , 
השיבו " לב מנוע " , לנשים אנחנו נותנים שירות אקסטרה . לאישה זה קשה , 
גבר יכול לעשות את זה בעצמו . אתה יודע כמה גברים מצלצלים שנחליף להם גלגל , 
אפילו תמורת תשלום ? אנחנו לא יכולים לשלוח רכב ומכונאי לכל מקרה של החלפת 
גלגל זה כמו שחברת החשמל תשלח טכנאי להחליף פיוז בבית שלך . אי אפשר לעמוד 
בזה . בדקתי . חברות אחרות מצליחות לעמוד בזה . " לב מנוע " אמרו בתגובה , 
שזה עניינן של החברות האחרות ושהמנויים שלהם מודעים לנוסח החוזה . את זה 
כדאי כמובן לזכור , והמלה זיכרון , כדאי להזכיר , מקורה גם כן בזכר : 
כשם שבכלי חד דוקרים את האדמה ונוטעים , בכלי חד היו חורטים על לוח הצפחה 
כדי לרשום דברים . הדקירה היא הזכירה . הפנצר הוא רק נקב . 
