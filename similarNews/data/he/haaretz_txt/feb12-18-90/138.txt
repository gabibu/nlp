שני רופאים מומחים לכירורגיה פלסטית , פרופסור ליאור רוזנברג וד"ר גרי וייס , 
עומדים לצאת לפיליפינים במטרה לנתח שם ילדים בעלי מומים מולדים , בעלי 
חך שסוע וילדים נפגעי כוויות . נסיעתם היא במסגרת מבצע בין - לאומי המכונה 
" מבצע חיוך " , שבו יוצאים רופאים מתנדבים לטפל בילדים בארצות העולם השלישי , 
ומבצעים ניתוחים ללא תמורה כספית ועל חשבון זמנם הפנוי . היוזמה לשליחת 
הרופאים באה מצד בית - החולים " אסותא " , שמימן את הוצאות הנסיעה שלהם , 
ואת משלוח הציוד רפואי . מנהל בית - החולים , פרופסור אלכסנדר אבירם , 
אמר כי החליט על ההשתתפות במבצע בשל חשיבות הנושא , ובמטרה להראות לעם 
הפיליפיני את פניה היפים של ישראל . 
