יו"ר ועדת החינוך והתרבות של הכנסת , ח"ך מיכאל בר - זוהר , אמר אתמול 
בדיון שקיימה הועדה עם הנהלת רשות השידור , כי על רשות השידור לתת בשידורי 
הספורט ביטוי למספר רב של ענפים המוזנחים כיום על ידה וכן לספורט הנשים . 
ח"ך בר - זוהר הוסיף , כי המצב בו מסוקרים שניים - שלושה ענפים בלבד כדורגל , 
כדורסל וטניס אינו עונה על תפקידה הממלכתי של רשות השידור . יו"ר הועדה 
תבע מהנהלת רשות השידור להעניק למחלקת הספורט אמצעים נוספים , בתחום של 
ציוד וכוח אדם . לדבריו , אין הנהלת רשות השידור יכולה לטעון למחסור במשאבים , 
שכן לרשותה 002 מיליון שקלים עודפים המיועדים לפיתוח , שמקורם באגרה השנתית 
ובהכנסות שונות . ח"ך דדי צוקר אמר כי הצופים זכאים לשידורים במיגוון רב 
של ענפי ספורט . הוא טען כי ברשות השידור יש קריטריונים סובייקטיוויים , 
לגבי מה שחשוב ומה מעניין לשידור . גם מנכ"ל ההתאחדות לספורט שמואל ללקין 
קבל על מיעוט הסיקור של ענפי הספורט השונים . נציגות העמותה לקידום כדורסל 
וספורט נשים , ארנה אוסטפלד ודורית קרן צבי , התרעמו על התעלמות מכוונת 
של הטלויזיה מפעילות והישגי ספורט הנשים . מנכ"ל רשות השידור , אריה מקל , 
אמר בדיון כי הרשות מתמודדת עם בעיית מיעוט שעות השידור וכי ייערך סקר ציבורי , 
שעל פי מימצאיו ישנו במידת הצורך את סיקור ענפי הספורט . מנהל מחלקת הספורט 
בטלויזיה , יואש אלרואי , אמר כי שידור ענפי הספורט הוא על פי סקרים שנערכו 
בעבר . מיגוון השידורים מותנה לדבריו במשאבים ושעות שידור . אלרואי ציין 
שבספורט העולמי , בו רמת הישגי הנשים גבוהה מאד , יש סיקור נרחב . 
