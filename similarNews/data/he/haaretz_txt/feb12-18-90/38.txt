לונדון ( ע"ם ) . היועץ המדיני של המלך חוסיין , עדנאן אבו עודה , הזהיר 
בראיון ליומון אל - חיאת , כי להגירת היהודים הסובייטים יהיו השפעות חמורות 
על ירדן ועל הגדה ועזה . הוא ציין כי ירדן ואש"ף אינן יכולות לעשות יותר 
מאשר למחות , וכי הפסגה הערבית לא תצליח להפעיל לחץ על מוסקבה , להפסיק 
את הגירת היהודים . הוא אמר כי " הפסגה צריכה להתמקד בדרישה מוואשינגטון 
להפסיק הגשת סיוע חומרי לישראל לקליטת המהגרים החדשים , פתיחת שערי ארה"ב 
בפני היהודים הסובייטים וביטול החלטתה לסגור את שעריה בפניהם . אבו עודה 
סבור , כי הפסגה הערבית לא תוכל להפעיל לחץ על מוסקבה , או לדרוש ממנה 
למנוע הגירת יהודים לאחר שבריה"ם העניקה חופש לכל אזרח סובייטי , לעזוב 
בכל זמן שירצה . אבו עודה אמר כי אין כיום אופציה צבאית ערבית וכי במקרה 
הטוב ביותר , האופציה אינה חורגת מהאופציה הצבאית ההגנתית . הוא ציין , 
כי לישראל יש כעת אופציה צבאית התקפית , בשל הפילוג בעמדות הערביות . 
מדינות ערב עסוקות בבעיותיהן , ומשום שאין גורם בין - לאומי שירתיע את ישראל 
מביצוע תוקפנות כלשהי , נגד אחת ממדינות ערב . הוא סבור , כי הדו - שיח 
הפלשתיני - אמריקאי , יביא במקרה הטוב , לעריכת פגישה בין משלחת פלשתינית 
וישראלית בקהיר . בנושא ביטחון המים , אמר אבו עודה כי המולדת הערבית כולה 
עומדת בפני בעית המים , וציין כי היא אינה מצטמצמת לבעית נהרות הפרת והנילוס . 
הוא אמר , כי ירדן עומדת בפני בעיה קשה בנושא המים ורק חלק זעום ממי נהר 
הירמוך , מאוים על ידי ישראל . הוא ציין כי מלחמות המזרח התיכון תהיינה 
בעתיד מלחמות על המים . הוא קרא לנצל את הגורם הדמוגרפי הערבי בסכסוך הערבי - 
ציוני וציין , כי גורם זה , הוא שיכריע בסכסוך לטובת הערבים . 
