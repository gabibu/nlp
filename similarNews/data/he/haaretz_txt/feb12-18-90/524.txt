יו"ר מפלגת העבודה שמעון פרס , הכריז אתמול כי אם הליכוד יתנגד בקבינט המדיני 
לדרישות מפלגת העבודה באשר להמשך התהליך המדיני באותו יום תפרק מפלגת העבודה 
את ממשלת האחדות . פרס אמר זאת בדיון מדיני שקיימה אתמול לשכת מפלגת העבודה . 
קודם לכן , במפגש עם מזכירות דור ההמשך במפלגה , בה הותקף על נסיונו להביא 
לפירוק הממשלה ורצונו בממשלה צרה , ציין פרס כי מבחינתו התהליך המדיני הגיע 
לרגע ההכרעה , אך כדי שלא לזעזע את המפלגה ולשמור על שלמותה , הוא יהיה 
מוכן להמתין עוד שבוע שבועיים . בדיון בלשכת מפלגת העבודה אמר שר הביטחון 
יצחק רבין , כי הוא מתייחס במובן הרחב של המושג לתושבי השטחים , ומבחינתו 
מגורש שחוזר לשטחים הוא תושב השטחים , וכן כל מי שרשום במרשם התושבים של 
השטחים , אפילו אם יש לו דירה או משרד או דבר דומה לכך במזרח ירושלים . 
במוקד הדיון המדיני בלשכת מפלגת העבודה עמד המאבק בין היונים לניצים במפלגה . 
היונים , בראשותו של יו"ר סיעת המערך חיים רמון וסגן שר האוצר ח"ך יוסי 
ביילין , דרשו הכרעה ברורה של לשכת המפלגה שתחייב את שרי המערך בקבינט , 
כדי שאלה יביאו לישיבה הקרובה את כל השאלות המצויות במחלוקת עם הליכוד , 
ואם אלה לא יתקבלו על דעת הליכוד , תפרוש מפלגת העבודה מהממשלה . לעומתם , 
ניצי המפלגה , חברי הזרם המרכזי ודור הממשך , דרשו שלא תתקבל כל החלטה 
על פירוק הממשלה אלא לאחר שיתברר במפורש כי הליכוד מטרפד את המשך התהליך 
המדיני . בגלל ריבוי הדוברים , הציע מזכ"ל מפלגת העבודה , ח"ך מיכה חריש , 
שלא להכריע בסוגייה זו , ולדחות את ההצבעה לשבוע הבא . יוסי ביילין התנגד 
להצעת חריש , ובהצבעה נדחתה דרישתו ברוב גדול . פרס הדגיש בישיבה כי הוויכוח 
אינו על הישארות בממשלה , פרישה מהממשלה או על דרכה של מפלגת העבודה , 
אלא מה היא הדרך הטובה ביותר להוסיף ולקיים את תהליך השלום . " אני ער 
לוויכוח הקיים בין החוגים , אני לא רואה בזה אסון . זה לא פשע להישאר בממשלה , 
וזה לא חטא לעזוב אותה . לדעתי , הליכוד נמצא היום במיעוט פלרמנטרי ואני 
מציע לא לעשות קדוש ממיעוט . לפי דעתי יש 07 חברי כנסת שהם בעד פתיחת מו"ם . 
ליכוד 0991 אינו ליכוד 7791 " , אמר פרס . קפידבינלדברי פרס , מטריד אותו 
ניסיון הליכוד לדחות את ההכרעה , ולא האפשרות שיתנגד לבחירות בשטחים או 
יקבל אותם . " ואני מודיע שהליכוד לא רע בתמרונים כאלה " , אמר והוסיף 
כי " אם צריך להסיק מסקנות , אני רוצה להגיד שיש שיקול ענייני , ויש שיקול 
תנועתי . אם תבואנה שאלות מהאמריקאים , זה הדבר הטוב ביותר , ואז יש להביא 
אותם להכרעה בקבינט . אם הליכוד יצביע איתנו תהיה ממשלת אחדות . אם יצביע 
לחוד באותו יום נסיק את המסקנות . אם נראה שהאמריקאים לא מביאים שאלות 
אלו והליכוד מתחמק אנחנו נביא להכרעה את הנושאים העומדים על הפרק ונכריע " . 
שר הביטחון , יצחק רבין , אמר בדיון כי לראשונה יש לממשלת ישראל תוכנית 
מדינית כוללת לקידום תהליך השלום . " אני רואה זאת קודם כל כהישג שלנו . 
אילו אנו לא היינו , לא היתה יוזמת שלום של ממשלת ישראל " . לדבריו , 
המו"ם הצפוי בין המשלחת הישראלית למשלחת הפלשתינית הוא עניין של שבירת הקרח . 
" אני רואה בזה חציית הרוביקון שתשנה עולמות ומושגים , ותיצור דינמיקה 
משלה " , הבהיר רבין . לדבריו , ניתן יהיה להגיע להרכב משלחת פלשתינית 
על פי פרשנות מרחיבה למושג תושבי השטחים , כך שגם הליכוד יוכל לחיות עם 
זה . רבין תקף בדבריו את אלה מבין חברי מפלגת העבודה המבקשים לפרק את ממשלת 
האחדות , וכינה את חברי הכנסת היוניים הללו בשם הסטופריסטים . " יש לי 
הרגשה שהסטופריסטים לא מבינים את גודל המשמעות של ההחלטה לנטוש את הסיכוי 
לתחילת תהליך מדיני . תחושת הסולידריות עם שרון שפרש מהממשלה , מכה גלים 
בקרב חברי המפלגה . אני ממליץ לדון ברצינות , ולא לעמוד עם סטופר , וגם 
לא לסחוב באופן מיותר . אם נגיע למסקנה שאי אפשר להמשיך בממשלה , אנו צריכים 
להיות מוכנים גם לאופוזיציה וגם לבחירות . אני לא רואה מקום למשיכה מיותרת , 
רק שבועות ספורים . לגבי האפשרות להקמת ממשלת צרה עם הדתיים , אמר רבין 
כי הוא מכיר לפחות מפלגה דתית אחת שאם שמיר לא יעמוד בראש הליכוד , אלא 
אריק שרון , היא תלך עם הליכוד ולא עם מפלגת העבודה . קפידבינלשכת המפד"ל 
גינתה אתמול בהחלטה יוצאת דופן את ממלא מקום ראש הממשלה ושר האוצר שמעון 
פרס , על חתירתו המתמדת לפירוקה של ממשלת האחדות , והקמתה של ממשלה צרה 
הנשענת על השמאל הקיצוני והמפלגות החרדיות . לשכת המפד"ל קראה לפרס לחדול 
לאלתר מעיסוק זה , והודיעה כי במקרה של הפסקת כהונת ממשלת האחדות , לא 
תצטרף המפד"ל לממשלה והיא תעדיף קיום בחירות מוקדמות . פרט לביקורת הקשה 
שהוטחה בשמעון פרס בישיבת המפד"ל , הותקף בישיבה גם שר הפנים אריה דרעי , 
האיש החזק בתנועת ש"ס , שהואשם כמי שמנסה להפעיל לחצים על המפד"ל לפרק 
את הממשלה , ולהצטרף לממשלה צרה בראשותו של שמעון פרס . מזכ"ל המפד"ל , 
ח"ך הרב יצחק לוי , גילה כי שר הפנים דיבר איתו כבר פעמים בנושא זה , 
וניסה לשכנעו כי המפד"ל תצטרף למהלך . ח"ך לוי אמר כי השר דרעי ותנועת ש"ס , 
משתמשים בשיטות של לוחמה פסיכולוגית , כדי לגרור את המפד"ל לממשלה צרה . 
לוי אמר כי ש"ס חוששת להצטייר כמפלגה דתית שמאלנית ומחפשת לה שותפים . השר 
אבנר שאקי ששמו הוזכר כמה פעמים כמי שעשוי בסופו של דבר להצטרף לממשלת מערך 
צרה , אמר כי למפד"ל אסור להסכים לשיתופם של תושבי מזרח ירושלים במשלחת 
הפלשתינית . 
