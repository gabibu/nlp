באחד הלילות של סוף חודש דצמבר האחרון נשלחה יחידה צה"לית מובחרת ללכוד מבוקש 
" קשה " , מכפר גבע , ליד שכם , שכוחות הביטחון חיפשו אחריו שנה וחצי . 
לכפר היסטוריה ארוכה בקונפליקט הישראלי - ערבי . במאורעות 63919391 ובמלחמת 
העצמאות שימש הכפר כמפקדתו של פאוזי אל - קאוקגי . אחרי 76 התגלו במערה 
בכפר עצמותיו של ברוך מזרחי מוסלמי שהתגייר , חבר אצ"ל שיצא בשליחות לגנין , 
נתפס והוצא להורג . המבוקש , שאותו חיפשו החיילים , מוחמד עלאונה , 
נולד כבר למציאות השלטון הישראלי , שלושה חודשים אחרי כיבוש הגדה ב76 . 
בתקופת האינתיפאדה הפך לפעיל נלהב , המצליח לחמוק מידו הארוכה של הצבא . 
הוא הסתתר בהרים או בכתובות מזדמנות ורק לעתים רחוקות הגיע לבקר את משפחתו 
בכפר . במשך לילה שלם , בקור של סוף דצמבר , ארבו החיילים למבוקש על גג 
בית מול בית הוריו . כשעלה השחר גילו האורבים את מוחמד עלאונה מתקרב לביתו . 
הוא לא הבחין בחיילים , טיפס במדרגות ונכנס לבית הוריו , שהכיל בעצם רק 
חדר אחד בגודל 55 מטר , שיש לו כניסה אחת בלבד מן החוץ וחלונותיו המסורגים 
מונעים כל אפשרות בריחה מתוכו . הניסיון הזה לשחזר את תקרית הדמים שהתרחשה 
בגבע מתבסס על רשמי ביקור בכפר זמן לא רב אחרי האירוע , ובהסתמך על עדויות 
של תושבי הכפר , על תצהירים שנמסרו לאגודה לזכויות האזרח ועל כתב אישום 
שהוגש לבית המשפט הצבאי בגנין ביום שני שעבר . מאלה מצטיירת התמונה הבא : 
בשעות הבוקר המוקדמות של ה98 . 21 . 22 הקיפו החיילים את בית עלאונה וניסו 
לחדור פנימה מבעד לדלת . בתוך הבית הצטופפו באותה שעה 21 נפשות , בעיקר 
נשים וילדים . אישה שהבחינה ממרפסת בחיילים הקרבים לבית צעקה " יאהוד " 
ויושבי הבית מיהרו לנעול את הדלת ולדחוף מאחוריה את המקרר . רנן זינגר , 
הקצין שפיקד על הכוח , ניפץ את שמשת דלת הכניסה וניסה לפתחה מבפנים , 
אך אחותו של המבוקש , שיפא , בת ה51 , התנפלה עליו בסכין מטבח ופצעה אותו 
בידו . הקצין ירה לעברה והרגה . חיילים נוספים ירו לתוך החדר מהחלונות . 
מהיריות נפצעה אחות נוספת , אסמהאן , בת 81 , ואחיה בן הארבע , אדהם , 
שנפגע קשה מכדור בחזהו כשרץ להתחבא בארון . מוחמד , המבוקש , ואחותו אסמהן 
צעקו לחיילים להפסיק לירות . עדי הראייה סיפרו כי הם הזיזו את המקרר ויצאו 
מן החדר בידיים מורמות . מפקד הכוח , לפי עדויות אלה , ריסס בפני המבוקש 
גז מדמיע , הפילו לארץ וירה ברגליו חמש יריות מאקדחו . היריות והצעקות 
שעלו מהבית הזעיקו את כל יושבי הכפר . התושבים הקיפו את החיילים וזרקו לעברם 
מכל הבא ליד . הכוח הקטן הזעיק תגבורת וכדי להיחלץ נאלצו החיילים לירות 
הרבה . מהיריות נהרג נער בן 51 , איאד עלאונה , שעלה על גג של בית ונפגע 
מקליע במצחו , ונפצעו לפחות שבעה תושבים נוספים ( לפי גרסת אנשי הכפר נפצעו 
51 ) . קפמאפרקכשביקרתי בכפר זמן לא רב אחרי התקרית טרם חזרה משפחת עלאונה 
להתגורר בבית . על רצפת המרפסת בכניסה לבית היו מונחים עדיין עשרות תרמילים 
ריקים שירו החיילים . ייתכן שרובם נורו לעבר התושבים שפתחו במהומה אחרי 
התקרית . בתוך החדר הבודד שרר אי סדר מוחלט . הטלוויזיה ומכשיר הרדיו היו 
מוטלים מרוסקים על הרצפה ותכולת הארונות היתה מפוזרת . על הקירות , המקרר 
והמזרונים נראו כתמי דם גדולים שהעידו על שהתרחש שם . פרטים נוספים על אשר 
אירע בשעת הפריצה לבית ניתן ללמוד מעדות האנשים שהיו בתוכו , כפי שמסרו 
בתצהירים נפרדים לעו"ד מצוות חיפה של האגודה לזכויות האזרח : " בסביבות 
השעה שבע בבוקר ישבנו , 21 מבני המשפחה , בחדר כאשר שמעתי את אחותי רימאח 
צועקת : יאהוד , יאהוד " , סיפרה סחר עלאונה , אחותו של המבוקש . " קפצנו 
אל הדלת וחסמנו אותה עם המקרר . החיילים שברו את החלון שליד הדלת וחלון 
נוסף שפונה לכוון דרום . היתה ירייה אחת בחוץ ואחר כך יריות לתוך החדר . 
כשהיו הצעקות והירייה הראשונה , נבהלה אחותי שיפא וזרקה את הסכין שאתו 
הכינה אוכל לכיוון החלון . בשלב הזה ירו בה והיא נפלה . היו הרבה מאוד 
יריות בחוץ ולתוך החדר . אחי אדהם ואחותי איסמהן נפצעו . אחי מוחמד צעק 
להם מספיק ! אני רוצה להיכנע ! גם אני צעקתי להם . הזזנו את המקרר ויצאנו 
שנינו עם הידיים למעלה . החיילים הפעילו נגד מוחמד ספריי ונתנו לו בעיטות . 
הוא נפל ואני חושבת שהתעלף . שני חיילים לקחו אותו כמה מטרים הצדה ואז 
בא הקפטן , זה עם האקדח שנתן את הפקודות , וירה מקרוב ברגליים של מוחמד 
כמה יריות . צעקתי להם : הרגתם את האח שלי ! ואז חייל כיוון אלי רובה 
ודחף אותי לתוך החדר . החיילים נכנסו לחדר , עשו חיפוש ופיזרו את כל האוכל 
ושברו את הטלוויזיה , את המאוורר ואת הטייף " . אמו של המבוקש הוסיפה : 
" חששנו שהם באים להרוג את מוחמד . כבר שנה וחצי מחפשים אותו . דחפתי 
את הילד שלי אדהם ואת הנכד , התינוק סנאת , לתוך הארון . החיילים שברו 
שני חלונות . אחד מהם היה ליד הדלת והם ירו לתוך החדר . הבת שלי שיפא , 
שהיתה על הרצפה , נפצעה פעמיים ואחרי כמה דקות מתה . מהיריות נפגע גם 
אדהם והוא בכה וצעק . אחותו איסמהן קפצה אל הארון והשכיבה אותו על מזרון 
ועטפה אותו בשמיכה . ראיתי שמוחמד נפל לרצפה וחשבתי שהוא מת . החיילים 
לא נתנו לי להתקרב ושמעתי יריות במרפסת " . קפמאפרקהמבוקש עצמו , מוחמד עלאונה , 
העצור בכלא גלמה , מסר לפרקליטו , עו"ד חוסיין אבו חוסיין , תצהיר דומה 
בפרטיו החשובים . נגד מוחמד ואסמהן הפצועים הוגש ביום שני שעבר כתב אישום 
בבית המשפט הצבאי בגנין . הם מואשמים כי כשהגיעו החיילים ניסו לפגוע בהם 
בהשלכת חפצים , סכין , מספריים וכוסות . אין כתב האישום מסביר איך נפגע 
מוחמד ומדוע ירו החיילים לחדר מלא בנשים וילדים , שלא יכלו להימלט . מצבם 
הבריאותי של שני הנאשמים קשה . מוחמד אינו מסוגל לעמוד על רגליו והוא מובל 
על אלונקה , מספר עו"ד חוסיין אבו - חוסיין . אסמהן התמוטטה נפשית . במכתב 
לפרקליט הצבאי הראשי וליועץ המשפטי במנהל האזרחי , כותבים נציגי האגודה 
לזכויות האזרח מחיפה , רמי מנדלצווייג ואילן סבן , שקיימו תחקיר ממושך 
בכפר : " מדובר בחדר שבו ארבעה חלונות , כולם מסורגים , שממנו יוצאת 
דלת יחידה למרפסת . אם טענת בני המשפחה נכונה , כי אז המשמעות המעשית היא 
שהם כלאו את עצמם בעת האירוע . עולה לפיכך בחריפות השאלה : איזה סיכון 
גדול היוו בני המשפחה לחיילים שיכול היה להצדיק ירי מרוכז אל תוך חדר סגור , 
בבני אדם ? גם אם נצא מתוך הנחה לפיה הגיבו החיילים לסכין וחפצים שנזרקו 
אליהם מתוך החדר , עדיין עולות שאלות קשות . החיילים באו לעצור מבוקש . 
המבוקש כלא עצמו בחדר עם בני משפחתו . האם ניסיון תפיסתו והפריצה לבית 
הצריכו מגע מיידי ? האם חייבו ירי באש חיה ? האם ירי כזה יכול להיות כה 
אינטנסיווי ולכאורה חסר אבחנה ? האם לא היה הכרח להבחין בין הזורקים לבין 
בני המשפחה האחרים , שבתוכם ילדים ? תמיהה אחרת שלא מעלים הכותבים : לפי 
תיאור עדי הראייה מדובר היה בפעולה של יחידה מובחרת של צה"ל . יחידות אלה 
מאומנות היטב לחילוץ בני ערובה מידי שוביהם ולירי סלקטיווי בתוך מבנים , 
כדי להימנע מפגיעה בבני ערובה . אם כך , מדוע לא נוצלה המיומנות במקרה 
זה כדי להימנע מפגיעה בנשים וילדים ? לגבי פציעת המבוקש , מוחמד עלאונה , 
טוענים נציגי האגודה : " ממה שנמסר לנו נורה מוחמד ברגליו מצדן האחורי 
בחמישה או ששה קליעי אקדח . אם אכן יאושר הדבר בממצאים הרפואיים , יתחדדו 
כמה שאלות : ל היה מוחמד נפצע בתוך החדר , האם סביר היה שתהיה פגיעה כה 
מרוכזת ודווקא בגב הרגל ? כל הפגיעות האחרות בשתי האחיות והילד היו ככל 
הידוע לנו מלפנים . נקודה מהותית שנייה : הפגיעות האחרות היו ככל הנראה 
גם , או רק , מקליעי רובה . כיצד זה כל הפגיעות במוחמד היו דווקא מאקדח ? 
בשבוע שעבר פנתה האגודה אל הפרקליט הצבאי הראשי בתביעה לקיים בירור של 
המקרה באמצעות יחידת חקירות בלתי תלויה . קפמאפרקהעיתון השווייצרי " קורייה 
דה זנב " הביא לפני שבועות אחדים את תיאור תקרית הדמים בגבע כדוגמה לברוטליזציה 
של צה"ל בשטחים . העיתון טען , כי חיילים ירו במבוקש שיצא מביתו בידיים 
מורמות . אחותו שניסתה להתערב " נקרעה בצרור מתת - מקלע " . ילד בן ארבע , 
שהתחבא בתוך הבית , נפצע כאשר חיילים ריססו את החדר והארונות , ציטט מחבר 
הכתבה עד ראייה . בתגובה למתואר בכתבה הזדרזה השגרירות בברן לפרסם הכחשה : 
" כל מקרה של מוות שמתרחש במסגרת פעולה צבאית , או פעולה לשמירת הסדר , 
נחקר בחקירה מאומצת שתוצאותיה פומביות . מעולם לא דווח על מקרה דומה למתואר 
בכתבה " , מסרה השגרירות והוסיפה : " אופייני שהעדות הזאת לא קיבלה שום 
הד בעיתונות הישראלית , בעוד שכל אירוע פעוט המתרחש בשטחים מסוקר על - ידי 
מאות כתבי העיתונות המקומית והזרה בארץ " . העיתונות הישראלית התייחסה לתקרית 
הדמים בלאקוניות , אולי פרי של עייפות מצטברת מובנת . למחרת האירוע ציטטו 
העיתונים מקורות צבאייים שמסרו כי כוח צה"ל שפעל למעצר מבוקשים בכפר גבע 
נתקל בהתנגדות . " בכניסה לאחד הבתים תקפה אישה מקומית קצין צה"ל בסכין . 
הקצין נפצע קל , הספיק לירות באישה , והאשה נפטרה . המבוקש שהתנגד למעצרו 
נורה אף הוא , נפצע ופונה לבית - חולים . בהמשך היום הותקף הכוח על - ידי 
תושבים , חלקם רעולי פנים , שהשליכו אבנים ולבנים על החיילים . החיילים 
ירו גז , גומי ופלסטיק לעבר מיידי האבנים . לאחר מכן דווח מבית החולים 
על הרוג נוסף כבן 51 ועל שבעה פצועים . קצין בכיר ממשיך בבדיקת האירוע " . 
בפנייה נוספת לדובר צה"ל בשבוע שעבר נמסרה התגובה הבאה : " העניין נמצא 
בבדיקת מצ"ח ועד לסיומה של החקירה לא יימסרו פרטים נוספים " . 
