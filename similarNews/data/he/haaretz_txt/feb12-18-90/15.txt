במלאת שנה לכליאתו בבידוד של יעקב בן - אפרת , מאסירי ארגון " דרך הניצוץ " , 
תתקיים היום משמרת מחאה מול כלא אשמורת , בהשתתפות ארגוני שלום יהודיים 
וערביים ונציגים של אגודת העיתונאים הפלשתינית . כל האסירים הפוליטיים בכלא 
יצטרפו לשביתת הרעב הרביעית שמקיים בן - אפרת , במחאה על בידודו . החזקתו 
של בן - אפרת בבידוד נובעת מסירוב שירות בתי הסוהר להיענות לבקשתו להעבירו 
לאגף האסירים הפוליטיים . סירוב זה מסתמך בין השאר על הנימוק כי האסירים 
הפוליטיים האחרים הם ערבים , טענה אותה הגדיר בן - אפרת גזענית . במחאה 
על מצב זה , נשלח לשר המשטרה חיים בר - לב מברק מחאה של אנשי רוח ישראלים . 
על המברק חתומים בין השאר , א ב יהושע , ס יזהר , פרוף אליס שלוי , 
פרוף זאב שטרנהל , פרוף מנחם פרי ועוד . במברק מביעים אנשי הרוח תמיכה 
בזכותו של בן - אפרת להימצא בחברת אסירים שנשפטו על עבירות פוליטיות כמוהו 
וכן דורשים להוציאו " מהבידוד הבלתי אנושי , מבלי לכפות עליו את חברתם 
של האסירים הפליליים " . עמיתיו של בן - אפרת מפיצים 005 , 4 גלויות בעברית , 
אנגלית וערבית , הקוראות להוציאו מן הבידוד . חלקן של הגלויות מופנות 
לנשיא המדינה , לראש הממשלה ולשר המשטרה . לשר בר - לב הגיעו גם מברקי 
מחאה מארגונים בין - לאומיים , כמו הפדרציה העולמית של העיתונאים , המחזאי 
הבריטי הרולד פינטר , ארגוני עיתונאים וארגון אמנסטי הבין - לאומי . תמיכה 
מיוחדת במאבקו של בן - אפרת ביטאה גם יו"ר אגודת העיתונאים הפלשתינאים , 
רדואן אבו עיאש . 
