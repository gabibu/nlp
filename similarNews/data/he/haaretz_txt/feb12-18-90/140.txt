עובדי המעבדות בבתי החולים " בילינסון " בפתח תקוה , " סורוקה " בבאר 
שבע והמרפאה המקצועית " זמנהוף " לאזור גוש דן , שבבעלות קופת חולים הכללית , 
פותחים הבוקר בעיצומים , לתקופה בלתי מוגבלת , במחאה על סחבת במו"ם על 
הסדרי תשלום עבור ביצוע עבודות נוספות , במסגרת המבצע לקיצור תורים . בעקבות 
הכרזת העיצומים צפויים שיבושים בעבודת חדרי הניתוח ומרפאות החוץ . להערכתם 
יידחה ביצוע 000 , 7 בדיקות . העובדים מאיימים , כי אם לא יימצא הסדר הולם , 
יורחבו העיצומים גם לבתי חולים ומרפאות אחרות . יו"ר ארגון עובדי קופת חולים , 
חיים ברנס , הודיע אתמול כי " עיצומי עובדי המעבדות הם בניגוד לדעת הוועד 
הארצי של עובדי הקופה , וניתנו הוראות לעובדים לא להיענות לעיצומים . כל 
הנוקט בעיצומים עלול לסכן את מעמדו ומקום עבודתו במוסד " , הזהיר ברנס . 
דובר קופת חולים מסר בתגובה כי " סמנכ"ל הקופה , אורי רבינוביץ , מנהל 
מו"ם עם יו"ר המחלקה לאיגוד מקצועי , חיים הברפלד , ומזכיר איגוד המיקרוביולוגים , 
אשר גולדשלגר , כדי להביא לפתרון הבעיה . העיצומים מהווים אמצעי לחץ בלתי 
לגיטימי לזירוז המו"ם " . 
