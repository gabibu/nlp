ביירות ( ע"ר , ע"ץ , ע"ם , עסט"א ) . קולות התותחים נדמו אתמול בצהריים 
במזרח ביירות , עם זאת נמשכו צליפות לסירוגין שהעידו כי הפסקת האש לא התחדשה 
בינתיים . בתוך כך הגבירו מתווכים שונים את מאמציהם , כדי להביא לסיום הקרבות 
בין חיילי צבא לבנון הנוצרי בפיקודו של גנרל עאון , לבין המיליציה הנוצרית 
החזקה , הכוחות הלבנונים , בפיקודו של סמיר געגע . המתווכים הנוצרים 
קיימו שיחות נפרדות במשך שעות ארוכות הן עם עאון והן עם געגע , אולם עד 
כה לא הצליחו לשבור את הקיפאון . עם שוך הקרבות , יצאו מאות אזרחים לקנות 
מזון , ואחרים ניצלו את ההזדמנות וברחו לביירות המערבית הנמצאת בשליטת הסורים . 
בכך יצטרפו לעשרות אלפים שמצאו מקלט בביירות ובמקומות אחרים במהלך הקרבות . 
הקרבות החלו בעקבות הוראה של גנרל עאון למיליציה הנוצרית בפיקוד געגע , 
לפני שבועיים , להתפרק מנשקה ולהתפזר . געגע סירב להצעה זו . קפידביניותר 
מ03 בני אדם נהרגו ו051 נפצעו ביומיים האחרונים , מאז התחדשו הקרבות בין 
הכוחות היריבים בקרב הנוצרים בלבנון . מקורות ביטחוניים דיווחו , כי היו 
אלה הקרבות הקשים ביותר , מאז החלה הלחימה בין אנשי עאון לכוחות געגע . 
שני הצדדים נאבקים על השליטה במוצבים איסטרטגים מהם אפשר לשלוט על המובלעת 
הנוצרית בלבנון . הפיצוצים זעזעו את העיר החרבה למחצה ואת הגבעות מסביבה , 
וענני עשן היתמרו מעל המובלעת הנוצרית . חיילי הצבא הנוצרי התקדמו תחת חיפוי 
ארטילרי חזק במזג אוויר גשום וערפילי לעבר הכפר קליעת , אולם נתקלו בהתנגדות 
קשה . בקרבות הופעלו גם טנקים , אולם לא חל שינוי ממשי בעמדות היריבים . 
קפידבינעיתוני דמשק יצאו אתמול בקריאה לחיסולו של גנרל עאון , בעקבות המאורעות 
במזרח ביירות . " אל בעת " כותב , כי האזרחים החפים מפשע במזרח ביירות 
משלמים את המחיר של המאבק על השלטון . לדבריו יש לשים קץ לפילוג הצבאי 
בהריגת עאון הפושע , ובהחלת הריבונות החוקית על לבנון . " תשרין " מציין , 
כי " ההתקפות ההדדיות בכלי התקשורת בין עאון לגעגע מוכיחות , כי זהו סכסוך 
שכל אחד מההצדדים רוצה לנצח בו על חשבון אנשים חפים מפשע . אין איפוא ברירה 
אלא לפעול בתקיפות לעקירת התופעות האלה מהשורש . יש להציל את אזרחי מזרח 
ביירות מהסיוט הרובץ עליהם " . העיתון " אלתאורה " תוקף את הברית בין ישראל 
לעיראק , בהתייחסו לקרבות בביירות . הוא כותב : " בשעה שעאון וגעגע מבצעים 
טבח בבנינו במזרח ביירות , נוכח העולם לדעת את המחיר שמשלמים התושבים , 
בגלל הבריתות בין ישראל למשטר העיראקי " . לדברי העיתון , למרות שסוריה 
לא היתה מעולם צד בלבנון , והמערכה היא לבנונית , חובה על סוריה בנסיבות 
אלה לפעול נגד חיית הטרף עאון , ולהציל את תושבי לבנון ממוות ומחורבן . 
