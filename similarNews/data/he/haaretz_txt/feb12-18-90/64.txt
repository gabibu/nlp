( ע ) . בית המשפט המחוזי בירושלים גזר אתמול שבע שנות מאסר בפועל על 
היו"ר לשעבר של בנק צפון אמריקה , יהושע הלפרין , ושתי שנות מאסר על היועץ 
המשפטי של הבנק עו"ד שמואל ברזל . השניים הורשעו בכך שנטלו מהבנק סכומי 
עתק במרמה , תוך מעילה באמון , וגרמו בכך להתמוטטותו . סניגוריהם של הנאשמים 
הודיעו כי יערערו לבית המשפט העליון והשופטת דליה דורנר הסכימה לדחות את 
ביצוע גזר - הדין לשבוע ימים , עד להגשת הערעור . השופטת לא נעתרה לבקשת 
התביעה להטיל על הלפרין וברזל קנסות כספיים , בנימוק שהתביעה לא ביקשה 
לגזור מאסר כנגד הקנס . נימוק נוסף : נגד המורשעים תלויה ועומדת תביעת 
פיצויים אזרחית גדולה . בגזר הדין שניתן לאחר חמש שעות דיון , קובעת השופטת 
דורנר כי הלפרין ועו"ד ברזל הגיעו לראש הסולם בתחום עיסוקיהם . אולם הם 
ניצלו את מעמדם לרעה ומעלו באמון , שנתנו בהם רשויות השלטון וציבור הלקוחות 
בבנק . השופטת מציינת כי הלפרין גנב ונהג בכספי הבנק מנהג בעלים , בעיקר 
באמצעות הדסה מונסה , שנדונה לחמש שנות מאסר . השופטת דחתה את טענות ההגנה 
כי הלפרין לא נהנה מהכספים , וביקש רק להיטיב עם הבנק על ידי הגדלת היקף 
עסקיו . " מטרה זו של הרחבת עסקי בנק הטעימה השופטת דורנר אינה מצדיקה 
מעשי תרמית , גניבה ומעילה באמון . " הלפרין השתמש בכספים שנתן שלא כדין 
לעסקיו הפרטיים ולצורך שמירת אינטרסים של בעלי עניין . אילו הצליח , היה 
עיקרה של טובת ההנאה המופקת , מיועד לו עצמו ולא לציבור המפקידים בבנק . 
משנכשל , נעשקו המפקידים שנתנו אמון בבנק ובהנהלתו , והבנק הגיע לפשיטת 
רגל " , קבעה השופטת . לגבי חלקו של עו"ד ברזל , מציינת השופטת כי ציפה 
להנאה אישית בסעיף אישום אחד בלבד ובשאר הפרשיות בהן הורשע , סייע לאחרים . 
השופטת הדגישה עם זאת כי עו"ד ברזל אינו רק דירקטור או יועץ משפטי שנכשל 
בתפקידו ועבר עבירות טכניות . לדבריה , מדובר כאן באדם שחרג אף מקווי התחום 
האפור , ופעל בתחום הפלילי המובהק . מעשיו הפליליים תרמו תרומה של ממש 
להפסדי הבנק . לפני גזר הדין התנהל דיון ממושך שבו העלו פרלקיטי הנאשמים , 
עורכי הדין יעקב רובין , אמנון עברון ומיכאל כספי , עדי אופי רבים , 
ביניהם הרבנים יצחק שיינר ויעקב הלל , ח"ך אמנון רובינשטיין , העיתונאי 
גבריאל שטרסמן ואחרים . כולם שיבחו את מעשי גמילות החסדים של הלפרין , 
שחי לדבריהם חיי צניעות ועזר לזולת . בא כוח המדינה , עו"ד דולן , תיאר 
את הלפרין כחסר מעצורים , שנטל מקופת המדינה כספים רבים , אף שידע כי למעשה 
הבנק שלו עומד להתמוטט . הסניגור עו"ד יעקב רובין אמר כי יש משום ניגוד אינטרס 
ציבורי שאלה שאשמים לכאורה בוויסות מניות בסכום של מיליארד דולר אינם נותנים 
את הדין ואילו הלפרין , שהורשע בוויסות 51 מיליון דולר בלבד , צריך להיענש 
עונש כבד . 
