קאנברה ( ע"ץ ) בריה"ם תשמח לחדש את היחסים הדיפלומטים עם ישראל , אם 
יתקיים מו"ם עם הפלשתינים אמר אתמול ראש ממשלת בריה"ם , ניקולאי ריזקוב , 
המבקר באוסטרליה . " דרוש תהליך של מו"ם בהשתתפות הפלשתינים , בלעדיו 
לא נוכל להפשיר את המצב " אמר ריזקוב במסיבת עיתונאים . " ככל שתקדים 
ממשלת ישראל לשנות את עמדתה , יגברו הסיכויים להגיע להסדר מלא " , הוסיף . 
ריזקוב ציין כי היחסים הם בדרג של קונסוליות , כמו גם את הדו - שיח הכלכלי 
בין בריה"ם לישראל . לדבריו , חידוש מלא של היחסים הדיפלומטים תלוי בקיום 
מו"ם ריאלי . " איננו מוצאים מכלל אפשרות יחסים דיפלומטים , אולם לפי 
שעה יש לגלות יתר גמישות בתחומים מסויימים " . 
