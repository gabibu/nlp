משרד החינוך יהיה הראשון במשרדי הממשלה שיפעיל את שירות הטלפונים " המספר 
הירוק " ( קידומת 771 ) , שבאמצעותו שיחת הטלפון היא על חשבון מקבל השיחה . 
השירות יינתן מ1 במארס לפונים למרכז המידע של משרד החינוך ולממונה על תלונות 
הציבור , נתן בכרך . מנתוני משרד החינוך מתברר כי מדי שנה מתקבלות כעשרת 
אלפים פניות של הורים , תלמידים , מורים ואזרחים אחרים . כשליש מהפונים 
אל מרכז המידע מטלפנים מירושלים , כנראה משום שמדובר בשיחה מקומית . לדעת 
נתן בכרך , תאפשר הפעלת " המספר הירוק " להרחיב את מעגל הפונים מחוץ לאזור 
ירושלים . שיטה זו נועדה במקורה לגורמים מסחריים ולצורכי שיווק , אך משרד 
החינוך רתם אותה לצורך מסירת מידע על הוראות , נהלים והליכים הקשורים במשרד , 
וכן לצורך מתן מידע שוטף על הנעשה בו כדי להמשיך ולשפר את השירות . דוברת 
משרד החינוך , ורד ליון , מסרה כי מאז הופעל המרכז הטלפוני ב3891 , חלה 
ירידה של ממש במספר התלונות שהתקבלו במשרד , ובמקביל נרשמה ירידה כזאת אצל 
אגף מבקר המדינה הממונה על משרד החינוך . 
