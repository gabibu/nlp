תפנית מעניינת ניכרת בשנים האחרונות ביחס הפטרוני שאיפיין מאז ומעולם את 
היחסים בין הרופא לחוליו . לצד התהליך המוכר הרופא מכתיב לחולה את הטיפול 
הספציפי , ואף מקבל את ההחלטה הגורלית בדבר מטרת הטיפול ( הארכת חיים מול 
איכות חיים ) הולכת ותופסת מקום ההכרה בזכותו האוטונומית של החולה להחליט 
החלטות . ההכרה בזכויות החולה כרוכה , כמובן , בשיפור הכללי במצב זכויות 
האדם במרוצת הדורות האחרונים , אך ישנם גם כמה מניעים ייחודיים שלזכותם 
יש לזקוף אותה : החשיפה התקשורתית , למשל , אחראית במידה לא מבוטלת להעלאת 
רמת מודעות הפרט והציבור לאפשרויות הטיפול השונות , ובמיוחד לסכנות של תופעות - 
לוואי . עם זאת , למרות הרחבת האוטונומיה של החולה , לא ניתן עדיין לתארה 
כאידיאלית , וספק אם תהיה אי - פעם מוחלטת . מן הסתם , נגישותו של הפרט 
לניואנסים של ההחלטה הרפואית תהיה לעולם מוגבלת . יש גם לזכור , כי החולה 
שרוי לא אחת בחרדה , אי ודאות ואובדן ביטחון , בתוך מערכת זרה ומפחידה 
המנתקת אותו מסביבתו דווקא כשהוא חולה . מצד הרופא , העברת סמכות ההחלטה 
לחולה דורשת ממנו אחריות עליונה בכל הקשור בהבהרת האפשרויות השונות לחולה ; 
עליו לדייק דיוק מרבי בהצגת הנתונים ולהימנע מהטיה לכיוון מסוים תוך כדי 
הצגת הנתונים . מצד החולה , ההחלטה קשה יותר ויותר ככל שהאפשרויות המוצעות 
מגוונות יותר . התוצאה היא , שבמקרים רבים שואף דווקא החולה להחזיר את 
ההחלטה לידיו של הרופא . הבעייתיות הגדולה הולידה תפיסה הטוענת שעצם ההחלטה 
להעביר את הכדור לידיו של החולה מטילה על הרופא את האחריות . הסמכות נשארת 
אם כן בידי הרופא , גם אם היא משנה צורה . עקרון " ההסכמה שבמודע " ( 
זכות החולה להסכים או לסרב לקבלת הטיפול המוצע וחובת היידוע מצד הרופא ) 
ראוי לבחינה חוזרת . טופס ההחתמה על ההסכמה מחל רק על חדירה פיסית לגופו 
של החולה . משום מה , מתן תרופות שיש להן תופעות לוואי הרסניות ( חמורות , 
לעתים , לא פחות מסיכונים של ניתוח ) , אינו דורש חתימה על טופס כזה . 
עצם נכונותו של החולה להתאשפז נתפסת כהסכמה שבשתיקה לכל טיפול תרופתי . 
העיתונות הרפואית מרבה לעסוק ב"הסכמה שבמודע " , ומשפע המאמרים בנושא עולות 
בעיות נוספות . גיליון דצמבר 78 של הביטאון האמריקאי לכירורגיה קובל על קוצר 
הזמן העומד לרשות הרופא למתן הסברים . לעתים מעבירים רופאים שונים מסרים 
סותרים לחולה , טוענים הכותבים . רופאים המשתפים את החולה בהחלטה טיפולית 
אינם עושים זאת כשמדובר בהחלטה על מטרת הטיפול , היינו הארכת חיי החולה 
מול איכות חייו . מחברי המאמר מגיעים למסקנה , כי חשיבות הטופס מתמצה בהזדמנות 
המצוינת שהוא נותן לרופא להביע את דאגתו הכנה לחולה , ומסתפקים בכך . בפברואר 
88 פירסם הביטאון האמריקאי לרפואת חירום הצעה ליישם את עקרון " ההסכמה שבמודע " 
רק על חולים בעלי 11 שנות השכלה לפחות ( בהסתמך על הטענה שבארה"ב 02 מיליון 
מבוגרים הם אנאלפאבתים ) . מחקר שהתפרסם בביטאון הבריטי למחקר קליני במארס 
88 העלה כי % 72 מן המנותחים ( שחתמו כמובן על הטופס ) כלל לא ידעו אחרי 
הניתוח איזה איבר נותח בגופם . ל%44 לא היתה מהות הניתוח שעברו ברורה כלל 
וכלל . מחקר אחר , שהתפרסם בביטאון " אנסתזיה " באפריל 88 , גילה כי 
רמת החרדה של חולים שסירבו לחתום על הטופס גבוהה מלכתחילה בהשוואה למנותחים 
שנתנו הסכמתם . המאמר מעלה את השאלה , האם יש צורך במתן תרופות הרגעה בטרם 
יובא הטופס לפני החולה . גיליון אוקטובר 88 של הביטאון האמריקאי " כירורגיה 
פלאסטית - קלינית " דן במיתאם בין החתימה על הטופס לשיעור התביעות בגין 
" אי יידע " . המחברים מניחים , שככל שההסבר יהיה נרחב יותר , כן יפחת 
שיעור התביעות , גם במקרים של כישלון הטיפול . נקודה זו ראויה לציון , 
מכיוון שרוחת הטענה כי " הטופס " הפך במרוצת השנים למסמך המגן על הרופא 
מפני תביעות בגין רשלנות רפואית . גם " השבועון הקליני הווינאי " יוצא 
נגד " הטופס " , אם כי מזווית אחרת . בגיליון נובמבר 88 טוענים מחברי מאמר 
בנושא , כי זכותו של החולה לקבלת טיפול טוב עומדת במדרגה גבוהה יותר מזכותו 
להחלטה עצמאית . המגמה הפטרונית חוזרת , אם כן , במהדורה אוסטרית . כבר 
ב6891 התפרסם בביטאון " חברה , מדע , רפואה " מאמר המצביע על כך שלכמה 
מן החולים עלול ההסבר לגרום דכדוך ; מאידך , אצל הרוב המוחלט היתה עצם 
הידיעה חיובית , ואף השפיעה בחיוב על משך החלמתם אחרי הניתוח . דוגמאות 
אלה מרכיבות את התמונה הבלתי מושלמת של הדילמה בין זכויותיו העקרוניות של 
החולה ומגבלותיהן . בכל מקרה , תשומת הלב הניתנת לבעיה מעוררת תקווה בכל 
הנוגע להרחבת האוטונומיה של החולה . ייתכן שיש להקדיש יותר משאבים להגברת 
המודעות והמעורבות של הפרט והציבור , ובראש וראשונה הנחלת הנכונות והיוזמה 
ליטול את עיקרי ההחלטה על עצמם . 
