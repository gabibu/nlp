איגור שפרביץ עורר החורף סערת רוחות כאשר פירסם מנשר בן שני חלקים בשם " רוסופוביה " . 
שפרביץ , בן 66 , מתמטיקאי במקצועו , הרבה לפרסם בהוצאת " סמיזדט " 
ומאמריו הופיעו בחו"ל לפני הגלאסנוסט . יש התוקפים אותו כאנטישמי ואחרים 
רואים אותו כשומר הגחלת הרוסית . מובאים כאן קטעים מראיון אתו . קיימים 
בספרות שלנו כמה זרמים המנסים לתאר את התרבות הרוסית כפגומה ובלתי מספקת , 
האומרים כי רוח של עבדות שוררת לאורך כל ההיסטוריה הרוסית וכי לרוסיה אין 
שום סיכויים לחירות . מאשימים את הרוסים שהם עם טיפש , כמעט מטורף , שלעולם 
אינו מבין מה מתרחש סביבו ומחפש תמיד אחר שעירים לעזאזל . זו התמונה הסטנדרטית 
של שוטה רוסי . מגמות אלו מסוכנות מאוד , מפני שהן עלולות להשפיע באורח 
גורלי על מוראל העם . זה נכון . דוסטוייבסקי כתב על כך אבל הוא לא השתמש 
במלה . היום אפשר להדפיס בכמויות חומר רוסופובי באמצעי התקשורת . רוסופוביה 
כמעט שלא היתה מוכרת כאן לפני הגלאסנוסט היה לה ביטוי רק בפרסומי מחתרת 
או בחו"ל . דיון על נושאי לאומיות כאלה היה אסור בעבר ורגשות כאלה היו עצורים 
וכלואים . תוך שנים ספורות בלבד פרץ הכל החוצה והפך נושא לדיון חריף . בעבר 
האשימו אותי באנטי - סובייטיות , כיום מאשימים אותי באנטישמיות . אני לא 
באמת מבין את המונחים האלה . הם מעורפלים ותועמלנים . לא זה מה שנאמר במאמרי . 
אחד האנשים העוסקים בכך הוא סיניאבסקי ( הסופר הגולה ) והוא ברנש רוסי 
טיפוסי עם זקן גדול . אבל קיים מרכיב יהודי גדול פעיל . לאומנות יהודית 
רדיקלית היתה קיימת בתקופת המהפכה וגם כיום . הדוגמה הבולטת ביותר היא הסופר 
היהודי ואסילי גרוסמן . סופר מוכשר מאוד . ברומאן שלו " הכל זורם " , 
הוא כותב בערמומיות רבה על הרעב בשנות ה03 . הוא שואל מי אחראי לטרגדיה 
זו . סטאלין ? לא , הוא מעמיק לכת . לנין ? לא , עמוק יותר . ולבסוף 
הוא מגיע למסקנה שהעם עצמו הוא האחראי לסבלו . הוא מגיע למסקנה שרוסיה היתה 
תמיד מדינה של השתעבדות וצייתנות . אני לא נגד עיתונות חופשית , אבל אני 
סבור שרעיון זה מרעיל . שנאה לעם הרוסי עוברת כחוט השני ביצירה זו . הדבר 
המדהים ביותר הוא שהיא פורסמה ב"אוקטיאבר " , ביטאון איגוד הסופרים הרוסיים . 
בלתי אפשרי לחלוטין להעלות על הדעת שדבר מעין זה יכול היה להיכתב על יהודים . 
פאמיאט הוא חסר חשיבות . אין להם שום תומכים והם לא מקבלים שום כיסוי עיתונאי . 
יש בו סיעות רבות וכולן עוינות זו את זו . האידיאולוגיה שלו דומה לזו של 
כל הקבוצות הלאומניות הקיצוניות כעת , כמו למשל החזיתות העממיות ברפובליקות 
הבאלטיות . בלאטוויה הם צועקים את אותן סיסמאות כמו פאמיאט . ידיד שלי , 
סוציולוג ישראלי , סיפר לי בדיחה שארבע המלים הרוסיות שמכיר כל אמריקאי 
הן ספוטניק , פרסטרויקה , גלאסנוסט ופאמיאט . תשומת הלב שמעורר פאמיאט 
מדהימה . אנשים הופכים את פאמיאט למפלצת . הייתי רוצה כאן לציין שמעולם 
לא נערכו פוגרומים בשטח שבו חיים רוסים . היו פוגרומים אכזריים באוקראינה , 
ביילורוסיה , מולדוויה , וכמובן אנו יודעים מה קרה בגרמניה . ובפולין 
ובספרד וכך הלאה . הפוגרומים היחידים ברוסיה נערכו כנגד כמרים ואיכרים מאמיני 
הדת האורתודוקסית . " פוגרום " הוא סוג של סיסמה שמעלה התנועה הלאומית 
היהודית . הקבוצות האלה באמת רוצות פוגרום . עורך של מגזין פופולרי קיבל 
מכתבי איום שבהם נאמר " אתה יהודי ואנחנו נשיג אותך " . אבל התגלה שכל המכתבים 
נשלחו על - ידי יהודים . המגזין אפילו ידע זאת אבל בכל זאת הוא אמר שהמכתבים 
באו מפאמיאט . כאשר חגגו ברוסיה את חגיגות שנת האלף לנצרות ( ביוני 8891 ) 
, כתבו כמה עיתונים שייערך פוגרום באותו יום . לא קרה דבר . גלאסנוסט 
ועוד גלאסנוסט בכל תחום . עצם העובדה שרוסופוביה היתה אסורה , גורמת לאנשים 
לרצות לקרוא כתבים כאלה . אפשר היה לקרוא אותם בעבר , אבל האנשים היו חייבים 
להעביר את הכתוב מיד ליד והם היו יכולים להיקלע לצרות בשל כך . זה אפשרי . 
אבל נקודת ההשקפה הרוסופובית יכולה להיות מובעת באורח ערמומי מאוד . 
