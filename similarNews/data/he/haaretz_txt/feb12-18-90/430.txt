אחת - עשרה שנים עברו מאז חתימת הסכם השלום בין ישראל למצרים . התיירות 
פורחת וגם צצו עסקים משותפים לישראלים ולמצרים , אבל מחסום אחד טרם הוסר : 
אזרחי מצרים עדיין אינם יכולים לקנות ולהחזיק נכסים בישראל . ואם יהיה 
מצרי שיתעקש לקנות לו דירה קטנה בחיפה או מגרש בעיר פיתוח , תפקיע הממשלה 
מיד את רכושו . למחרת הסכם השלום ביטלה ישראל חוקים ותקנות , שהגבילו את 
הנסיעה למצרים וקשרי מסחר אתה . במקום אחד נותרה מצרים ברשימת מדינות האויב : 
חוק נכסי נפקדים , החוק שהפקיע את רכוש הפליטים הערבים . שם כתוב בפירוש 
שכל אזרח או נתין מצרי הוא נפקד , ורכושו יהיה נכס נפקד . נכס כזה מוחרם 
ומועבר לאפוטרופוס לנכסי נפקדים . המצב החוקי הזה ידוע בעיקר למשפטנים הקשורים 
בתחום . אפילו שגריר ישראל לשעבר במצרים , משה ששון , לא ידע שחוק ישראלי 
עדיין רואה במצרים אויב . " לא תיקנו עדיין את החוק " , אומר גורם בכיר 
במשרד המשפטים , " כי העניין לא בסדר העדיפויות שלנו " . אפשר היה לקצר 
את ההליך גם בדרך אחרת . החוק מתיר לאפוטרופוס לשחרר אנשים , או קבוצות 
אנשים , ממעמד של נפקדים . לכך דרושה המלצה של ועדה מיוחדת , בראשות מנכ"ל 
מינהל מקרקעי ישראל . הוועדה לא המליצה עד היום על שינוי במעמדם של אזרחי 
מצרים , והם נותרו בחזקת נפקדים . אהרן שיקרגי , האפוטרופוס לנכסי נפקדים , 
הוא איש מינהל מקרקעי ישראל . למשרדו מגיעות תדיר פניות של פלשתינאים בענייני 
רכושם שהופקע , והוא מספר שאחרי הסכם השלום הגיעו גם פניות אחדות ממצרים . 
ממשלת מצרים לא התערבה בתביעות לרכוש פרטי , והשגרירות המצרית בתל - אביב 
שמרה על שתיקה . שיקרגי לא מפרט את היקף נכסי הנפקדים שהיו בבעלות אזרחים 
וגופים מצריים . בארץ ישראל חיו רק מעט אזרחים מצריים , המצרים מיעטו בהשקעות 
כאן והרכוש המצרי שהופקע היה ברובו רכוש של יהודים שנקנה ערב מלחמת העצמאות , 
או רכוש של פלשתינאים בעלי אזרחות מצרית . יהודים ממצרים , שקנו נכסים 
בארץ בימי המנדט , הפכו לנפקדים אחרי מלחמת העצמאות . שני יהודים כאלה , 
פרג פרג ויעקב מזרחי , ביקרו ב6491 בפלשתינה , קנו מגרש של דונם וחצי 
במרכז בת - ים , קפמאליד4חמוחזרו למצרים . כשעלה פרג לישראל ב8691 , התברר 
לו שמגרשם היה לנכס של נפקד , הועבר לאפוטרופוס הכללי ונמכר , בגלל חוב 
מסים לעירייה . השניים טענו שמגרשם נגזל והגיעו עד לבית - המשפט העליון , 
שפסק כי הרשויות נהגו כשורה ודחה את התביעה . פניותיהם של אזרחים ממצרים 
לאפוטרופוס הושבו עד היום ריקם , למעט במקרה אחד , שבו קיבל קונסטנטין 
סלמה , אזרח מצרי , פיצוי על רכוש שהשאיר בישראל . מקרה סלמה היה נדיר 
ויחיד במינו , והרשויות ניסו להצניעו כדי למנוע תביעות דומות . סלמה היה 
דמות ידועה בין שועי ירושלים . הוא גר בבית מפואר , בכיכר שנקראה על שמו , 
" כיכר סלמה " ( היום בית הקונסול הבלגי , מול משכן נשיאי ישראל ) . 
רשימת המקרקעין שלו , שנרשמו בטאבו , כללה מאות דונמים ובתים יקרים בירושלים 
וסביבתה , אלפי דונמים בסביבות צריפין , פרדסים במושב צפריה , קרקעות 
על חוף הים בחיפה ומגרשים במגדל שליד הכנרת . הוא היה הסוכן של מכוניות 
דודג בפלשתינה ובמצרים , ושותף בכיר בחברת הכותנה הלאומית של ארץ היאור . 
במרס 84 יצא סלמה מפלשתינה בנסיעת עסקים שגרתית , והכרזת המדינה מצאה אותו 
ואת רעייתו בקהיר . כשנדמו היריות , ביקש לחזור , ואפילו לבוא רק לביקור , 
ונענה בשלילה . אחרי שנים השתקע באלכסנדריה , והמשיך לנהל משם את עסקיו 
המפותחים . ממון לא חסר לו , אבל הוא התגעגע לרכושו . הוא פנה לעורך - 
הדין עזיז שחאדה מרמאללה שיטפל בעניינו , וזה העלה חרס במגעיו עם הרשויות . 
בסוף 18 נוצר קשר בין סלמה , שכבר היה בן 49 , לעורך - הדין רון גזית התל - 
אביבי . על - פי החוק , מי שיצא את הארץ בתום לב , ולא בגלל המלחמה , 
איננו נחשב נפקד , והאפוטרופוס חייב לשחרר את נכסיו . גזית ריכז נתונים 
על רכושו של סלמה , ודרש מהאפוטרופוס הכללי ומהיועץ המשפטי לממשלה יצחק 
זמיר לבטל את מעמד הנפקד של סלמה . בתגובה קיבל מכתב מפליאה אלבק , מנהלת 
המחלקה האזרחית בפרקליטות המדינה . " העניין מעורר את השאלה הכללית של 
אזרחי מצרים " , כתבה אלבק . " ודרך אגב , האם ידוע למרשך מצב הדין המצרי 
לגבי רכוש יהודים שעלו לישראל ? גזית לא ויתר . הוא עתר לבג"ץ , והגיש 
תצהירים של סלמה ושל מי שהיה מנכ"ל חברת הכותנה המצרית , שלפיהם נסע סלמה 
למצרים בענייני עסקים ולא כפליט . בשלב הזה נבהלו הרשויות , והעניין הועבר 
לטיפול שר המשפטים משה נסים והיועץ המשפטי זמיר . אלה גיבשו הצעת פשרה לעסקה 
עם סלמה , בתמורה לוויתור על העתירה : הוא יוותר על רכושו , ויקבל פיצוי 
על ביתו לשעבר בירושלים . סלמה היסס . לבסוף הסכים , וביולי 38 נחתם הסכם , 
שקיבל תוקף של פסק - דין . לפי ההסכם , יבוטל מעמד הנפקד של סלמה , הוא 
יקבל בחזרה את הבעלות על ביתו וימכור אותו בחזרה למדינת ישראל . סלמה יוותר 
על כלל רכושו האחר . התנהל עוד משא ומתן , על גובה הפיצויים , שכיסו שליש 
מערך הבית ( הקונסול הבלגי שגר בו הוא דייר מוגן ) . בדצמבר 38 שילמה 
ישראל 007 אלף דולרים לחשבונו של סלמה באירופה . הוא לא זכה לראות עוד את 
רכושו לשעבר . קפמאפרקמלחמות , כיבושים ונדידות עמים מותירים אחריהם שובל 
של רכוש שנחרב , או שפליטי החרב הותירו אחריהם . כך היה גם ב03 שנות האיבה 
של ישראל ומצרים . אבל הרכוש לא היה מעולם בעיה מרכזית בין שתי המדינות , 
והסכמי השלום עקפו את הבעיה בקלילות . רק בקרב מי שהעניין נגע לו אישית , 
יוצאי מצרים בעיקר , מפעפעים עדיין זיכרונות סיר הבשר שאבד . סעיף 8 של 
הסכם השלום הישראלי - המצרי קובע : " הצדדים מסכימים להקים ועדת תביעות 
ליישוב הדדי של תביעות כספיות " . זו לא קמה עד היום , ולשתי המדינות אין 
אינטרס בהקמתה . מצרים כועסת על הנפט ששאבה ישראל בסיני ועל ערי התעלה שנהרסו 
במלחמת ההתשה ; ישראל רוצה פיצוי על נזקי המלחמות . שתיהן הבינו שאין טעם 
בהתנצחויות כספיות ממין זה , שיעכירו את אווירת הפיוס והשלום . אשר לרכוש 
הפרטי , משרד החוץ גורס שזהו עניינם של בעליו . סוף - סוף יש שלום , ומי 
שרוצה יכול לקפוץ למצרים ולברר את ענייניו בבתי - המשפט שם . " זה לא עניין 
ממלכתי " , אומר השגריר לשעבר ששון . אין שום דמיון בין מעט נכסי הנפקדים 
המצריים לרכוש הרב שהותירו אחריהם 07 אלף יהודי מצרים . הקהילה היהודית 
חיה במצרים אלפי שנים , ובניה היו פעילים מאוד בחיי המסחר המצרי , עד שנאלצו 
לעזוב . הרכוש היהודי בארצות ערב שימש במשך שנים כלי תעמולה בידי ממשלת 
ישראל , כמשקל - נגד לתביעות הפליטים הפלשתינאים . ארגונים שונים בארץ 
ניהלו מערכה ציבורית סביב תביעות הרכוש . אבל כשהגיע השלום , והיה על מה 
לדבר , דעך הטיפול בתביעות עד שנעזב בצד . המדור לרישום תביעות של יהודי 
ארצות ערב לא מופיע במבנה הארגוני ובספר התקציב של משרד המשפטים , ואין 
גם שלט על משרדו . אבל יש מדור כזה , ובראשו עומד ד"ר יעקב מירון , הנושא 
גם בתואר יועץ למשפט ארצות ערב . מירון מונה לתפקידו ב0791 ועדיין מאמין 
שתביעות היהודים יתבררו ביום מן הימים . הוא מבקר את הממשלה , שדחקה את 
הנושא לפינה בעת המשא והמתן על השלום . מירון זוכר בערגה את הימים הראשונים 
שלו , כששליח האו"ם גונאר יארינג טייל במזרח התיכון וממשלתה של גולדה מאיר 
נכנסה לכוננות ספיגה , לקראת שיחות אפשריות עם גמאל עבד אל - נאצר . מרדכי 
גזית , איש משרד החוץ , ריכז אז שורה של ועדות בין - משרדיות להכנת השלום , 
ובהן גם ועדה לטיפול ברכוש ובפיצויים , בראשות משה זנבר . המדור של מירון 
הוקם אז במגמה להעניק גושפנקה ממלכתית לתביעות של יהודי ארצות ערב . בראשית 
שנות ה05 טבע משה שרת את הנוסחה : " ישראל תביא בחשבון את רכוש היהודים 
בעת משא ומתן על תביעות הפליטים הערבים " . ההצהרה הזו הושמעה מאז כמה פעמים 
בשנה באו"ם ובמליאת הכנסת . ב7591 , אחרי שעלה ארצה גל גדול של יהודי מצרים , 
הקים שר האוצר לוי אשכול ועדה ציבורית בראשות שופט שרשמה תביעות לרכוש . 
רישום מקביל ניהלו ארגונים יהודיים בצרפת , לשם הגיעו רוב היהודים ממצרים 
בדרכם לישראל ולמדינות אחרות , ורישום שלישי ניהל ארגון של יוצאי מצרים 
בישראל . העולים לא נדרשו להציג מסמכים ותעודות על בעלותם , אלא להצהיר 
בלבד . קפמאפרקארגוניהם של יוצאי מצרים ניהלו גם מערכה ציבורית ענפה , 
ותבעו מהממשלה כאן להעניק להם פיצויים . ב0691 פנו לבית - המשפט המחוזי 
כדי שיחייב את האפוטרופוס לנכסי נפקדים למסור להם פרטים על הרכוש המצרי שהופקע , 
כדי לממשו ולהעניק להם את הכסף כפיצוי . הממשלה הגיעה אתם לפשרה , שלפיה 
העניין יטופל בשיחות שלום בעתיד , והם ויתרו . שוב עתר ארגון יוצאי מצרים 
לבג"ץ ב5791 , אחרי חתימת הסכם הביניים , נגד החזרת שדות הנפט של אבו - 
רודס . הארגון תבע מהממשלה להכניס להסכם גם פיצוי על הרכוש היהודי , שהוערך 
ב061 מיליון דולר . פרקליט המדינה השיב מה שהשיב , והעותרים התקפלו . מירון 
מספר שבשנים הראשונות לעבודתו הוא ריכז את כל התביעות לרישום מרכזי אחד . 
הוא מסרב לומר מה ערך הרכוש , " כדי שהצד השני לא יכפיל את דרישותיו " . 
לדבריו , שלא כמו בעיראק , שם היו ליהודים נכסי דלא ניידי בהיקף עצום , 
בתים ואדמות ובתי - עסק , מצרים נהנתה מכלכלה מתקדמת ומשוק הון מפותח , 
ורוב הכסף היהודי הושקע בניירות ערך , בביטוח חיים ובבנקים , או בתכולת 
דירה ומטלטלין שאבדו . " היהודי המצרי הטיפוסי היה פקיד שחי בשכירות " , 
הוא מסביר . " רק למיעוט קטן של עשירים היו בתים ומקרקעין " . בין אלה 
היתה , למשל , משפחת סמוכה , בעלת רובע שלם באלכסנדריה , " סמוכה סיטי " . 
העשירים האלה , ברובם , לא עלו לישראל , והשתקעו באירופה ובאמריקה הצפונית 
והדרומית . אחרי מלחמת יום הכיפורים החלה ישראל במשא ובמתן עם מצרים . מירון 
אומר שעד אז הושלם ריכוז התביעות . עכשיו היתה אמורה להגיע שעתו הגדולה , 
כשהחומר יונח על שולחן הדיונים . אבל הדרג המדיני הבהיר שהשלום לא יעוכב 
בגלל בעיות רכוש . " אתה לא יכול לבלום תהליך היסטורי בעל חשיבות עצומה , 
בגלל כמה מניות בחשבון בנק במצרים " , אומר מירון . " התביעות כלל לא 
עלו בשיחות השלום , ולדעתי שלא בצדק " . הוא זוכר פגישה אצל ראש הממשלה 
יצחק רבין , בפעם היחידה שהנושא הגיע לדיון בדרג הממשלתי העליון . " רבין 
אמר שנמשיך לרשום ולעדכן את התביעות , כדי שלא ייראה כאילו הפסקנו את הטיפול " . 
ארגוני העולים המשיכו מצדם להרעיש בזמן המשא והמתן עם מצרים , והרבו במסיבות 
עיתונאים שבהן הזכירו את תביעות הרכוש . בינתיים נולד ארגון - הגג של יוצאי 
ארצות ערב , ווגק , שרצה נתח משלו בעניין . בכיריו דיברו על שיחות עם 
הנשיא סאדאת , ועל ניהול משא ומתן משלהם עם המצרים . בסופו של דבר זנחו 
גם הארגונים את הטיפול בתביעות הרכוש . עסקניהם מוסיפים להתנצח בשאלת האחריות , 
אך הם לא עושים דבר . " לא עשינו כלום , כי לא היה סדק של תקווה " , 
אומר מרדכי בן פורת , שהיה יו"ר ווגק . אריה מישורי מהתאחדות עולי מצרים 
תוקף את ווגק וגם את הממשלה , ש"נתנה יד לשתיקה בעניין הרכוש " . כשהגיע 
השלום החלו יוצאי מצרים לברר את מצב רכושם , והיו מי שניסו לקחתו בחזרה . 
מירון מספר על סמי עטיה , מתווך בת - ימי ועסקן בארגוני העולים , שהיה 
שותף במפעל טקסטיל באלכסנדריה , ועזב את מצרים בזמן שבבית - המשפט שם התנהלה 
תביעה כספית גדולה שלו . ב1691 קיבל מעורך - דינו במצרים מכתב דרך אירופה , 
לפיו זכה במשפט , וסכום הפיצויים ממתין לו בקופת בית - המשפט האלכסנדרוני . 
קפמאליד4חמכשנפתח הגבול נסע עטיה לעיר הולדתו , והתייצב לבירור בבית - המשפט 
לגביית הכסף . אחרי בירור ממושך אמרו לו : עורך - הדין שלך כבר היה כאן 
ולקח . עטיה הלך לעורך - הדין , וזה אמר לו : איחרת , שותפיך קיבלו את 
הכסף וקנו בו בניין גדול , וחוץ מזה , חלה על החוב התיישנות . עטיה ניסה 
לפנות ליורשיהם של השותפים ולקבל את חלקו בבניין , אבל אלה סירבו לדבר אתו . 
הוא חשב לשכור עורך - דין ולהיאבק , אך לקה בלבו ויתר . בתביעות של ישראלים 
מגורמים פרטיים במצרים , נפנפו אלה בטענה של התיישנות החוב . מצב המלחמה 
ששרר הוא עילה מספיקה לביטול ההתיישנות , אבל הזמן שעבר שחק ממילא את ערך 
הכסף . למירון יש מכתב של ישראלי שפנה לבנק למשכנתאות בקהיר , כדי לפדות 
את חשבונו שם , ונדחה בטענת התיישנות . מירון ענה לו שיש לו קייס , אבל 
מהכסף נותרו עשר לירות מצריות בלבד , ועם זה לא יוכל לממן לו הוצאות משפטיות . 
כמחצית מיהודי מצרים היו נתיני בריטניה וצרפת , וקיבלו פיצויים במסגרת הסכמים 
בין מדינות אלו למצרים . הצרפתים שילמו מעט מאוד , ורק לתושבי צרפת ; 
מספרים על בעל רשת בתי - קולנוע , שקיבל פיצוי של אלף פרנקים צרפתיים . 
הבריטים קיבלו יותר , אבל יש טענות שבחלוקת הפיצויים הועדפו באורח בולט 
העשירים . מי שרכושו הוחרם על - ידי ממשלת מצרים עצמה , נמצא במצב טוב יותר . 
אחרי חתימת הסכם השלום , פורסם ב1891 חוק מצרי שהבטיח פיצויים והחזרת רכוש 
למי שרכושו הופקע . אין כל מניעה לנסוע למצרים ולתבוע את הפיצוי , אבל 
יש סחבת משפטית , וקריטריונים נוקשים של הערכת הרכוש לצורך חישוב הפיצויים . 
עסקן העולים מישורי מספר על ישראלים שנסעו למצרים , הגישו תביעות וקיבלו 
פיצוי . הרוב ויתרו . עורכת - דין תל - אביבית מחזיקה עד היום במשרדה מזוודה 
מלאה תיקים מאובקים של תביעות יהודים ממצרים , אך אינה עושה בהן שימוש . 
היא התייאשה , ויעצה ללקוחותיה לנסות את כוחם בעצמם . ממשלת ישראל הקפידה 
שלא להתערב , ולהשאיר את העניין לבעלי הרכוש עצמם . כשמירון ניסה לרתום 
את שר המשפטים נסים , לסיוע ממלכתי לקומץ זקנים וחולים שסברו כי מימוש רכושם 
במצרים יקל על מצוקתם , הם הגיעו עד לשר החוץ יצחק שמיר ושם נבלמו . דבר 
לא נעשה . מאז 3891 מסתפק איפוא מירון ברישום הצהרות מיורשים של בעלי הרכוש 
בארצות ערב , ובמשלוח תזכירים לממונים עליו , שאינם ממהרים להשיב . תקן 
כוח האדם שלו קוצץ , עוזריו נלקחו ממנו , והוא ממשיך לבדו , עם מזכירה 
זמנית , בציפייה ליום שבו יזדקקו שוב לרשימותיו . 
