או שלא באים לכאן תיאטרונים מבריטניה , או שהם באים בקבוצות . בעוד להקת 
קדל " מציגה את " סיפורו האסור " של רספוטין , מגיע אלינו בחסות המועצה 
הבריטית תיאטרון " הזארד " ( " סכנה " ) כדי לספר את קורותיו של הארי 
הודיני . הודיני נולד בהונגריה ב4781 ומת ב6291 . 34 שנים בילה על במות 
מקצועיות בעולם והדהים את הצופים ביכולתו להשתחרר מכבלים , להיכנס ולצאת 
ממקומות נעולים , לשהות מתחת לפני המים , לפצח מנעולים . זריזות ידיים , 
אבל גם נטייה להסתכן עד לגבול האפשרי . וחוץ מכל זה הוא היה גם יהודי . 
תיאטרון " הזארד " הוא גלגול שני של תיאטרון שוליים לונדוני , שהתחיל 
כמועדון התיאטרון פינבורו , בקומה השנייה בארלס קורט בלונדון . מייק מקורמק , 
נינה גרהם , ליאל ווטסון וטים מגי שיחקו ואירחו שם להקות שוליים עד 9891 , 
ואז החליטו למנות יורשים ולפרוש ולהקים את " הזארד " . ייחודה של ההצגה 
כך מספרים היא שמייק מקורמק מבצע במהלכה כמה מן הלהטוטים המסוכנים של הודיני . 
תמיד רציתי לראות קוסם המסתבך בתעלולים המסוכנים של עצמו . שחקן המשחק 
קוסם ומסתבך בתעלולים של עצמו הוא האפשרות להגשים את המשאלה הזאת , שהרי 
כיוון שזה תיאטרון , ברור שההסתבכות איננה מסוכנת ממש . אבל היא נראית 
כך . שלוש הופעות בארץ . הראשונה ב2 . 02 בכפר - סבא , במרכז סוזן דלל 
ב2 . 12 , ובאולם רבקה קראון בירושלים ב2 . 22 . 
