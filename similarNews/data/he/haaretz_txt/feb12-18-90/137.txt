חברי הכנסת יאיר צבן וחיים אורון ( מפ"ם ) ואברהם פורז ( שינוי ) קראו 
אתמול ליועץ המשפטי לממשלה יוסף חריש להתערב כדי למנוע את חלוקת הכספים היחודיים 
למוסדות המערך , הליכוד והמפלגות הדתיות . צבן התריע שתגובת שתי המפלגות 
הגדולות לפסק - הדין של בג"ץ , שנעתר לפנייתו ופסל בחריפות את שיטת הכספים 
הייחודיים , מהווה ביזוי פסיקה של בג"ץ , וצפצוף ארוך על חוות דעתם של 
היועצים המשפטיים יצחק זמיר ויוסף חריש , ושל מבקרי המדינה יצחק טוניק ויעקב 
מלץ , שקבעו כי כל חלוקה של הכספים תהיה לפי " קריטריונים גלויים ושווים " . 
צבן הוסיף כי לאחר הכנסתם של הכספים הייחודיים לחוק התקציב ניתן לקבוע כי 
ה"דבר אולי כשר , אך מסריח עד בחילה " . חיים אורון מתח ביקורת על חלוקת 
הכספים הייחודיים למוסדות המערך והליכוד . הוא טען כי להצהרותיהם של יושב 
ראש ועדת הכספים ח"ך אברהם שוחט ( מערך ) ושל יו"ר ועדת המשנה של הוועדה 
לביקורת המדינה ח"ך אברהם בורג , כי שיטת הכספים הייחודיים עברה מהעולם , 
אין בסיס במציאות . ח"ך אברהם פורז מתכוון להעלות בקרוב להצבעה במליאת הכנסת 
הצעת חוק שלו , לפיה ההקצבות למוסדות וגופים מתקציב המדינה יבוצעו בהתאם 
לקריטריונים שווים שייקבעו במסגרת חוק התקציב לאותה שנה . לדבריו , בדרך 
זו תימנע תופעת הכספים הייחודיים , שהיא בבחינת שוד הציבור לצרכים פרוטקציוניסטיים 
ואינטרסנטיים , ובעטיה נגרמת אפליה חמורה בין מוסדות שיש להם אפוטרופוס 
מקרב חברי הכנסת לבין מוסדות שלא זכו לכך . 
