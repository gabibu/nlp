אדיס אבבה ( ע"ר וע"ץ ) . כוחות של ממשלת אתיופיה וכוחות של מורדי אריתריאה 
המשיכו אתמול להיאבק על השליטה בעיר הנמל מאסאווה שבדרום ים סוף . כן התנהלו 
קרבות על השליטה בכביש החיוני המקשר בין מאסאווה ובין אסמרה , בירת אריתריאה 
על כך מוסרת סוכנות הידיעות הממלכתית של אתיופיה . דוברים מטעם החזית העממית 
לשחרור אריתריאה הודיעו עוד ביום שבת כי כוחותיהם השתלטו על מאסאווה . אולם 
אנשי או"ם , הנמצאים בעיר הנמל , מסרו בשידור רדיו כי כוחות הממשלה מוסיפים 
עדיין להחזיק בחלק מן העיר . 
