בתהום שעומקה 001 מטר נמצאה אתמול גופתו של המהנדס , אשר תיכנן את מבנה 
הסופרמרקט " האחים גרינברג " בבאר - שבע , שבפתחו נפער בור שקבר לפני 
שבוע וחצי את תושב העיר . המשטרה מעריכה כי המהנדס התאבד . גופת המהנדס 
מוטי יבלונקא , בן 84 , תושב היישוב מיתר , שנעדר מאז שלשום , נמצאה 
אתמול בתוך מכוניתו בתהום , ליד סיבוב סדום . משטרת באר שבע מעריכה כי 
הוא התאבד , בעקבות החקירה שהתנהלה בעניין מותו של ליאוניד - לייב קרייסרמן 
שנפל לבור . שלשום התלוננו בני משפחת המהנדס כי הוא נעדר וכי הם חוששים לגורלו . 
משטרת באר - שבע פתחה בסריקות שהחלו באזור מיתר והקיפו את באר שבע , צומת 
ערד וסדום . אתמול , לאחר כמה שעות של חיפושים , התגלתה מכונית סובארו 
מעוכה בתהום סמוכה למצפה זוהר . למקום הוחשו כוחות חילוץ גדולים של משטרה , 
מכבי האש ויחידת חילוץ מערד שהעלו את המכונית והגופה שנמצאה בתוכה . שותפו 
של מוטי יבלונקא זיהה את הגופה , שהועברה למכון הפתולוגי . דובר המשטרה 
מסר כי היא פתחה בחקירה לנסיבות מותו של האיש . משטרת באר - שבע פתחה לפני 
כמה ימים בחקירה פלילית נגד כל המעורבים בבניית הסופרמרקט בבאר - שבע , 
בהם יבלונקא , שהגיע למשטרה בלוויית עורך דינו . מוטי יבלונקא נחשב לאחד 
מאנשי המקצוע המוכשרים והמצליחים בעיר . 
