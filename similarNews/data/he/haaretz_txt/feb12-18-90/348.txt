מוסקווה ( ע"ר וע"ץ ) . הנשיא גורבצוב נחל אתמול כישלון במאמציו להרחיב 
את סמכויות תפקידו , לאחר שהסובייט העליון דחה הצעה לכנס מושב של קונגרס 
צירי העם ( הפרלמנט המורחב ) , הדרוש כדי להכניס שינוי בחוקה . גורבצוב 
נאלץ להסכים להסתייגויות שהשמיעו צירים רדיקאליים , שדרשו יותר זמן כדי 
לדון בנושא , וגנז הצעה שהעלה מוקדם יותר באותו יום , לקיים הצבעה מיידית 
על כינוס של קונגרס צירי העם ב72 בפברואר . אחר כך , כפשרה , ביקש גורבצוב 
מהסובייט העליון לדון בימים הקרובים על כינוס הקונגרס . הפשרה אושרה ברוב 
של 403 קולות נגד 59 . מושב הסובייט העליון התנהל באווירה מתוחה . לנוכח 
כשלונו איבד גורבצוב את שלוותו מול הצירים , והכריז בכעס " נמאס לי לבזבז 
זמן בפטפוטים " . כשנתבע על - ידי הצירים להקדיש זמן נוסף לעיון בהצעתו , 
הגיב גורבצוב הזועם : " זמן נוסף ! מדוע להמשיך ולהתווכח ? דרוש מנגנון 
המאפשר להחזיר את הסדר על כנו . אומרים כי גורבצוב מנהל אינטריגות כדי להיות 
נשיא , ולמעשה אינני יודע עדיין אם אהיה מועמד " . " גורבצוב דחה את העניין , 
כדי שתהיה לו אפשרות להרהר מחדש על הנושא " , טען חבר פרלמנט מאסטוניה . 
" הוא רצה למצוא דרך עוקפת , משום שלא היה בטוח כי יוכל לנצח בהצבעה " . 
ההצעה להעניק סמכויות נרחבות לנשיא הועלתה בשבוע שעבר בוועד המרכזי של המפלגה , 
כחלק ממכלול ההצעות שפירושן ויתור של המפלגה על המונופול השלטוני . אולם 
ההצעה להרחבת סמכויות הנשיא טעונה אישור מצד הקונגרס הגוף המחוקק העליון 
שנבחר במארס אשתקד . למרות כשלונו , העריכו חברי הסובייט העליון כי גורבצוב 
יצליח להשיג את הסכמת הסובייט העליון לכינוס הקונגרס , בהמשך הדיוני המושב 
הנוכחי שלו . מספר צירים גם השמיעו בדיון ביקורת על הפעלת כוחות צבא בבאקו 
ועל נסיבות קבלת ההחלטות בפוליטביורו לגבי התערבות הצבא בטביליסי , בירת 
גרוזיה , באפריל אשתקד . גם על דברים אלו זעם גורבצוב : " היכן היו המיליציה 
וכוחות הק - ג - ב המקומיים , כאשר נתעוררו בעיות , אני שואל אתכם . מילים , 
כל זה מילים גרידא " , התריס גורבצוב בנימה עצבנית מאוד . " אני יודע 
כי אחדים משווים את גורבצוב לצאושסקו , מדברים על התסריט הרומני , התסריט 
הצכוסלובקי " , צעק בקול רם , " אך הדבר החשוב כעת הוא השבת הסדר למדינה " . 
לבסוף נעתר הסובייט העליון לדרישת צירים מאזרבייגאן לקיים מושב מיוחד , 
כדי לדון במצב ברפובליקה שלהם ובארמניה השכנה , בעקבות הקרבות הקשים שהתנהלו 
שם בחודש שעבר . צירי הסובייט העליון אף החליטו לקיים דיונים על כ05 נושאים 
אחרים , וכי המושב שלהם יימשך עד ל52 באפריל . 
