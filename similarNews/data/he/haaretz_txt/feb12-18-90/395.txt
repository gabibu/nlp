ירושלמי , אסמעיל אל - גול , התוודה בביצוע רצח ועבירות נוספות בעקבות 
חקירה ממושכת ואלימה , ותחת לחצים הפליל בפרשה גם את אחיו ובן - דודו . 
הבן - דוד , מוניר אל - גול , אף החל להודות במעורבותו בביצוע העבירות 
בעקבות לחץ שהופעל עליו בחקירה , ועל אחת העבירות כבר הוגש אישום בבית המשפט 
הצבאי בלוד . התביעה טענה כי בקרוב יוגש אישום נוסף בגין הרצח לבית המשפט 
המחוזי בירושלים . רק תפיסתו של מי שאכן לטענת המשטרה כעת ביצע את הרצח 
הביאה בשבוע שעבר לשחרורם של החשודים הראשונים ממעצר , אחרי כשבעה שבועות . 
דברים אלה טוען הוועד הציבורי נגד עינויים בישראל , שהוקם במטרה להילחם 
נגד שיטות החקירה האלימות במשטרה , בשב"ך ובמצ"ח ( בין חברי הוועד עו"ד 
אביגדור פלדמן , ד"ר רוחמה מרטון , הפסיכיאטר יהויקים שטיין והעיתונאי 
חיים ברעם ) . הוועד הציבורי טוען כי לפי הפרוטוקולים של הדיונים המשפטיים 
ותצהירים של העצורים נעצר אסמעיל אל - גול , בן 22 , ב98 . 21 . 61 , 
ובעקבות עינויים והפחדות בחקירת המשטרה הודה בביצוע שלוש עבירות בלתי - מפוענחות : 
זריקת בקבוק תבערה לעבר בית של משתף פעולה , תקיפה בסכין של משתף פעולה 
ורציחתו של משתף פעולה בשם חליל קרעין . במהלך חקירתו ולפי דרישת החוקרים , 
טוען הוועד , מסר אל - גול את שם אחיו ובן - דודו כמי שהשתתפו בביצוע המעשים ; 
במהלך חקירתו נדרש ונאות לצאת לשחזור מצולם בווידאו של העבירות , כולל 
הרצח , ומסר תיאור פלאסטי של הרצח . גם חקירת קרובי המשפחה לותה בעינויים , 
נטען , והאח עלי אל - גול אף אושפז בהדסה ב98 . 21 . 82 לאחר שהוכה בראשו ; 
מוניר אל - גול הוכה בעכוזו בצינור , ובעקבות הוראה של שופט שלום בירושלים 
נלקח לבדיקה רפואית . לאחר כמה הארכות - מעצר שוחררו בשבוע שעבר שניים מן 
החשודים , אסמעיל ועלי , שכן המבצע האמיתי לטענת המשטרה עתה התוודה על 
מעשיו , ואף שחזר אותם ומסר שמות שותפיו . מוניר אל - גול עצור עדיין באישום 
של התקהלות בלתי - חוקית . דובר משטרת ירושלים מסר אתמול בתגובה כי אין בידו 
כלים לבדוק טענות מסוג זה , וכי הגורם המוסמך לעשות זאת הוא קצין תלונות 
הציבור , ואם תוגש בפניו תלונה הוא יבדוק אותה לעומק וברצינות . 
