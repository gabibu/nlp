ואשינגטון ( ע"ץ ) . הרב מארווין הייר , נשיא מרכז שמעון ויזנטל , ביקש 
להיפגש עם קנצלר מערב גרמניה הלמוט קוהל ועם ראש ממשלת מזרח גרמניה האנס 
מודרו , על מנת לשוחח איתם על הפחד הגדול שמעורר איחוד גרמניה ניצולי השואה . 
" עלי להודות כי אינני שייך לאלה המריעים בשלב זה לאיחוד " , כתב הרב בשני 
מכתבים ששיגר לראשי הגרמניות . " יחד עם זאת , אם הדבר בלתי נמנע , תנו 
לנו לפחות להציג בפניכם את דאגותינו " הוסיף הרב הייר . הרב הייר הקים את 
מרכז שמעון ויזנטל בלוס אנגלס כדי להנציח את זכר השואה . הוא מבקש לפגוש 
בקוהל , בעת שזה יבקר בארה"ב לקראת סוף החודש . הייר גילה כי בכוונתו 
לבקש לשמור על היחסים המיוחדים הקיימים בין מערב גרמניה לישראל , הקמת ועדה 
גרמנית להגנה על אתרי השואה , ופתיחת בתי הכנסת במזרח גרמניה . 
