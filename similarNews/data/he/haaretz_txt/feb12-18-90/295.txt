שר הביטחון יצחק רבין החליט אתמול בבוקר בתום ישיבת פורום הארבעה , לערוך 
ביקור פתע בבה"ד 4 , בסיס טירונים גדול של צה"ל באזור בית - אל . החלטת 
השר התקבלה בעקבות פרסומים שהיו באחרונה בכלי התקשורת על טרטורים , התעללויות 
והשפלות טירונים בידי מפקדיהם הזוטרים . לפני צאתו לבסיס הטירונים הודיע 
השר לרמטכ"ל דן שומרון על כוונתו לערוך את הביקור , ומיפקדת הבסיס קיבלה 
התראה על הביקור 09 דקות בלבד לפני הגעת השר למחנה . החלטת השר לערוך ביקור 
פתע בבסיס הטירונים התקבלה בהפתעה , אולם אחד ממלווי השר ציין ש"באופן תמוה 
לא היתה התרגשות גדולה מדי בקרב אנשי הבסיס " . שר הביטחון נפגש לשיחה בת 
שעתיים עם קבוצת טירונים גדולה , רובם חיילים מבוגרים שהגיעו לטירונות מקוצרת . 
בפגישה עם החיילים שהיו באותה עת במטווח ירי , אמר השר : " צר לי על 
הפרסומים האחרונים בדבר טרטורים , התעללויות והשפלות בצה"ל . מקורם של 
אלה הוא בצה"ל ואין להאשים בכך את העיתונאים " , אמר רבין והוסיף : " אם 
לא יקרו כדברים הללו ממילא לא יהיה לעיתונאים על מה לכתוב " . קפידבינבפגישה 
עם סגל המפקדים שיבח השר את עבודתם המסורה אך הדגיש שהיום אין בונים חייל 
בצה"ל על ידי השפלתו כאדם . " היו שסברו בדורות הקודמים בצה"ל , כי על 
מנת להכשיר את החייל יש להרוס ולשבור אותו ואת האזרח שבו . תפיסה זו עברה 
מן העולם . אנו מצווים בכבודו של כל אחד , גם כאשר הוא טירון . תמיד היו 
ותמיד יהיו חריגים , אך הכלל הוא להכשיר את החייל לחיי צבא מבלי לפגוע בו 
ובכבודו " , אמר רבין והסביר , שאין זה אומר שצריך לוותר על ה"תרגול נוסף " 
( הכינוי הרשמי לעונשים בטירונות ) , אך יש להפעיל אותו רק כאשר הוא משרת 
את מטרת ההכשרה של הטירון כחייל . עוזרי השר סיפרו , כי בעת ביקורו בבסיס 
הטירונים לא מצא רבין ליקויים כלשהם בטיפול בטירונים . אחד הטירונים סיפר 
לשר שבלילה הקודם ישן רק שעתיים , בעוד שפקודות מטכ"ל קובעות מינימום של 
6 שעות שינה בלילה לחייל . סופר " הארץ " מציין , כי שר הביטחון והרמטכ"ל 
מסרבים כבר זמן רב להיענות לבקשת חברי ועדת המשנה של ועדת חוץ וביטחון של 
הכנסת לעניין כוננות צה"ל למלחמה , לאפשר להם לערוך ביקורי פתע בבסיסי צה"ל . 
בראש ועדת המשנה לכוננות עומד הרמטכ"ל לשעבר , ח"ך רפאל איתן . 
