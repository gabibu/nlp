בקווקז כבר לבשה החירות את קלסתר השנאה , אך בכל אירופה המרכזית ובארצות 
הדנובה , באותן ארצות ששוחררו זה - עתה , עולים עדיין ניחוחות התקווה . 
מטחי האש בבוקרשט לא יכלו להשכיח את העובדה שהמונים מפויסים ושלווים , 
חמושים רק בפרחים , תפילות ונרות , הם שסללו את הדרך לדמוקרטיה בפראג והפילו 
את חומת ברלין . עם זאת , כמה סימנים מעידים כי האידיליה עלולה שלא להימשך 
וכי בכמה מדינות הנחלצות משליטת המפלגה , יהיו חבלי הלידה של הדמוקרטיה 
כרוכים בייסורים . מפראג ועד ברלין המזרחית , מסופיה ועד בודפשט , מתכוננות 
אוכלוסיות אחוזות שמחה לבחירות החופשיות הראשונות שלהן , לאחר 05 שנות דיכוי 
סטליניסטי . אבל במקרים רבים הותירה ההיסטוריה במדינות פצעים לאומיים שלא 
הגלידו היטב ושרידים מעטים מדי לדמוקרטיה , תקוות רבות לשגשוג כלכלי ומחסור 
באמצעים להגשימו במהירות . אך הממשלות החדשות חייבות להביא בחשבון את הסכנות 
שאינן בטלות תמיד : תחיית רפלקסים נושנים ומחודדים של לאומנות , אנטישמיות 
ושנאת זרים . התנהגות פוליטית כזאת עלולה באחד הימים לזעזע את היציבות במדינה 
זו או אחרת מבין הדמוקרטיות הצעירות . אין זה חסר תכלית לנסות לאתר מתכונות - 
התנהגות כאלו . מה גם שרבות מהן כבר מתגלות כיום . מפלגות פוליטיות ישנות 
היוצאות שוב לרחוב בפולין , הונגריה ורומניה קנו להן בתולים חדשים , תודות 
ל04 שנים של איסור על פעילותן . כמה מהן זקוקות לזה בהחלט , שכן עברן הדמוקרטי 
בתקופה שלפני שתי מלחמות - העולם לא היה נקי מדופי . הוא הדין בקבוצות מסוימות 
של מהגרים , שהדמוקרטיה לא עמדה מעולם בראש מעייניהן , החוזרים לארצות 
מוצאם עם טינות העבר הכרוכות בשאיפות נקם . רק צכוסלובקיה ידעה בין 8191 
ו8391 משטר דמוקרטי . כל המדינות האחרות באירופה המרכזית , שנולדו בעקבות 
הסכמי ורסאי , סן - זרמן וטריאנון , כוננו משטרים אוטוריטריים , רודניים 
או פשיסטיים . כמה מהן הונגריה , רומניה , בולגריה , סלובקיה וקרואטיה 
היו בעלות - ברית ישירות של היטלר . כולן התבססו על אידיאולוגיה בסיסית 
של " ערכי איכרים וערכים נוצריים " , הכוללים אנטישמיות ואנטי - קומוניזם . 
בסוף שנות ה03 הפכה המשוואה הבסיסית של הנאציזם יהודי פירושו בולשוויק 
לאני - מאמין אוניוורסלי כמעט באירופה המרכזית ובמדינות הדנובה . לימים , 
ניתן לזה אישור טרגי במעשי - הטבח במלחמת - העולם השנייה , מאחורי שדות 
הקרב במזרח . בין כל כתמי העבר השחורים , כתם האנטישמיות הוא הצף על פני 
השטח במהירות הרבה ביותר ובצורותיו הבוטות ביותר . בגרמניה המזרחית נסמכת 
עתה האנטישמיות על הארגונים הניאו - נאציים החזקים בגרמניה המערבית . בברלין 
המזרחית ובלייפציג מחללים בתי - קברות יהודיים . " היטלר חי " אפשר לקרוא 
על הקירות בדרזדן ויהודי פרנקפורט שומעים בקריאות טלפון אנונימיות כי הכבשנים 
בבוכנוולד הסמוכה יובערו מחדש בשבילם . קפמאפרקביטויים שוליים ? אולי . 
המפלגה הקומוניסטית הגוססת בברלין המזרחית ניסתה להשתמש בהם כדי להצדיק 
את המשך הקיום של ה"שטאסי " , המשטרה הפוליטית . אך ללא הצלחה . אבל שום - 
דבר אינו מונע עוד את הניאו - נאצים בגרמניה המזרחית מלהשמיץ יחד עם חבריהם 
במערב את " היהודי הראשי " , היינץ גלינסקי , יו " ר המועצה המרכזית של 
היהודים בגרמניה . אין זה ודאי כלל שההמונים השלווים כל - כך , שהפילו 
את המשטר בנובמבר האחרון ומתפרצים כיום ברגשות אנטי - קומוניסטים עזים , 
מבדילים תמיד בבירור בין האנטי - קומוניזם של היום המוצדק בארבעים שנות 
דיכוי , וזה של העבר , שחילחל כמה עשרות שנים בהלכי הרוח הפוליטיים של 
גרמניה הטרום - נאצית ואחר - כך , הנאצית , וטבע עליהם את חותמו . ראשי 
הימין הגרמני , המקורב ביותר לקנצלר קוהל , עדיין משתבחים בכך שהשתתפו 
בפלישה לברית - המועצות ובמצעד על מוסקווה ב1491 , ורואים עצמם בגלוי כחיל - 
החלוץ במאבק נגד הקומוניזם , שלא הוכר כראוי לו . אחד ההיסטוריונים הגרמנים 
הגדולים בני - זמננו לקח עליו לא - כבר לעשות ריהביליטציה לוורמכט , שעל - 
אף השמדות - עמים שנעשו במזרח , הגן על המערב תקופה מסוימת מפני " כנופיות 
האדומים " . חוגים כלכליים ופיננסיים מסוימים בגרמניה המערבית אינם אטומים 
לטיעוניו של אותו ימין המבקש להשיב לו את ההיסטוריה שלו . לזרם זה יש איפוא 
כסף רב והוא מרבה להשתמש בו כדי להקים בגרמניה המזרחית בסיסים של ימין כל - 
גרמני שמרן ולאומני . עיתונים מסוימים כבר מבשרים על " הקרימינליזציה " 
הכללית של קומוניסטים ושותפיהם , לא יאוחר ממחרת הבחירות ב81 במרס . אפשר 
להבחין בהיווצרותו של מקראתיזם חדש העשוי לשמש מלט אידיאולוגי ומוסרי כמו 
ששימשה בשעתה האנטישמיות להתלכדות כוחות שישאפו להיפטר מ"חרפת יאלטה " 
אובדן שטחים במזרח כפי שבתקופה אחרת השתחררו מתכתיב ורסאי . עם זאת , 
יש בגרמניה המערבית כוחות פוליטיים וניסיון דמוקרטי המעוגנים בקהילה האירופית , 
שדיים להתנגד למפנה זה . לא כך במדינות אחרות באירופה המרכזית ובאזורי 
הדנובה , החשופים לאותן סכנות . בכל מקום יש פריחה דמוקרטית לכאורה של 
התאחדויות או מפלגות ישנות או חדשות . אי - אפשר עדיין לעשות הבחנה של ממש . 
אפשר לתהות על כמה תנועות המבטאות , כמו בהונגריה , פולין או רומניה , 
במליצות נפוחות , את דבקותן במוסר של אדמה וכפר ומפגינות התעקשות מופלגת 
על הצביון הנוצרי במדינות שחיים בהן מיעוטים לאומיים ודתיים כה רבים . רומניה , 
למשל , היתה במשך תקופה ארוכה המדינה האנטישמית ביותר באירופה . היהודים 
קיבלו בה מעמד של אזרחים רק ב3291 , על - פי דרישת צרפת . אמנם עדיין לא 
ניכרים במדינה זו סימנים ברורים לצמיחתה המחודשת של האנטישמיות , כבמדינות 
שכנות מסוימות , אך אין זה סוד שבני המיעוט הצועני שנרדפו מאז ומתמיד בכל 
אירופה שעל שפת הדנובה , מפחדים כיום שוב ברומניה , כמו בהונגריה וסלובקיה . 
עם זאת , באותה הונגריה הנחשבת נבונה ומתונה וחיה בה עדיין קהיליה של 08 
אלף יהודים , אומר הרב הראשי , אלפרד שנר , כי האנטישמיות שבה ונעשתה 
חזקה יותר ובולטת יותר לעין משבעבר . השחתת בתי - כנסת וחילול בתי - קברות 
מעידים על התעוררות האנטישמיות בהונגריה . שלא לדבר על הקריאות " יהודים 
מלוכלכים ! " ו " אושוויץ ! " , המקדמות לא - פעם במגרשי הכדורגל את מועדון 
הכדורגל של בודפשט , שרבים מחובביו יהודים . משקיפים מסוימים תוהים על 
המגמות הפופוליסטיות של הפורום הדמוקרטי , הרוצה ללמד את אזרחי הונגריה 
איך לפעול ולהצביע כ"הונגרים אמיתיים " לעומת אחרים , כאנשי " הברית הדמוקרטית " , 
למשל , גוף פחות מסורתי ופתוח יותר למערב שאולי יש בין חבריו יותר מדי 
הונגרים " מזויפים " , כלומר , יהודים . קפמאפרקובכל זאת , פולין , שנשארו 
בה רק כ21 אלף יהודים , זכאית כרגע לפרס הגילויים האנטישמיים . ארגונים 
כמו " הדמוקרטיה הלאומית " עושים חיל . כתבי ההוגה שלהם , רומן דמבסקי , 
נערכו והוצאו מחדש לאור , בלוויית מבוא מאת הקרדינל גלמף , והכנסייה טורחת 
בחריצות רבה בהפצתם . איש לא יוכל להתעלם מרגשותיו האמיתיים של גלמף , 
מאז השמיע כמה הכרזות בשולי פרשת המנזר הכרמליטי באושוויץ . בבחירות האחרונות 
הביע את העדפתו הנתונה למפלגה קתולית מובהקת , שמועמדיה השתמשו במערכת הבחירות 
במאגר הדמגוגיה האנטישמי הנושן ביותר . גלמף , הדוגל ב"רפובליקה קתולית " , 
אומר מיסות בפרלמנט בוורשה , שאף הושיב בו כומר קבוע מטעמו , ואף דורש 
לאסור בחוק על ההפלות . הכל יודעים שבלב תנועת סולידריות עצמה יש זרם לא - 
מבוטל המאמץ סיסמאות אלו ובתוך הימין הנוצרי נשמעות קריאות לחיסול כל הקומוניסטים , 
גם קומוניסטים - לשעבר וגם אלה שחזרו בהם אך הם בגדר נגועים . כמוהם ככינים 
שאין להן מקום בפולין הקתולית החדשה . רק בברית המועצות עצמה , במדינות 
הבאלטיות ובאוקראינה , אפשר למצוא כיום אנטישמיות כה עזה . בליטא , מדינה 
שהעניקה להיטלר כמה ממיטב יחידות האס - אס שלו , האנטישמיות משמשת מסווה 
זמני לאנטי - קומוניזם שהלאומנים הקיצונים ביותר עדיין נמנעים מלתת לו ביטוי . 
בלטוויה , שהיהודים הושמדו בה בתקופה הנאצית באותם מקומות ובאותה עת יחד 
עם הקומוניסטים , אין זה נדיר לשמוע אנשים אומרים שהכיבוש הנאצי היה טוב 
מן הכיבוש הקומוניסטי . אשר לאוקראינה , ערש הפוגרומים , שהמטרופוליט 
האניאטי שלה בירך ב4491 את דיוויזיית האס - אס שפעלה לצד הנאצים , היא נעשתה 
שוב בית - היוצר לאנטישמיות . ברוסיה הצליחו הלאומנים הכל - רוסים והסלבופילים 
להעניק אשראי לוויכוחים אינטלקטואליים גדולים בשאלה אם מקורו של כל הסבל 
שהמיט הסטליניזם לא יצא בעצם מתוך חוג היהודים שהקיפו את לנין בעיקר ברונשטיין 
הבלתי - נמנע , שבספרי היסטוריה מחוץ לבריה"ם עדיין מכונה טרוצקי . הם 
כותבים בביטאונים הרשמיים ביותר ומעניקים כך גושפנקה עקיפה לעמדות האנטישמיות 
הבוטות ביותר . " היעד שלנו הוא תחייתו הרוחנית של העם במולדתנו שהותשה 
ונבזזה על - ידי הציונות התוקפנית , האתיאיזם התלמודי ונשיכת הנשך הקוסמופוליטית " . 
זו ההקדמה למניפסט של פמיאט , ארגון הימין הקיצוני הפעיל ביותר והידוע 
ביותר בברית - המועצות . בכל מקום קמות הכנסיות לתחייה על הריסותיהן של אידיאולוגיות . 
מהאזור הבלטי המזרחי ועד לים האגיאי התחולל במשך מאות שנים עימות בין כנסיות 
שונות שמילאו אחר הצורך בזהות עצמית של עמים ומיעוטים . קתולים , פרוטסטנטים , 
אניאטים , אורתודוקסים או מוסלמים רק במקרים נדירים מילאו הדתות תפקיד 
מרכך ומפשר בהתפוצצויות הלאומיות . האוניאטים של אוקראינה , הדורשים חזרה 
לחיקה של רומא , כבר יוצאים להסתערות על הכנסיות האורתודוקסיות הכפופות 
לפטריארכיה במוסקווה . קיצונים פולנים רוצים לכבוש מחדש את וילנה , בירת 
ליטא , מקום מושבה של המדונה החשובה ביותר לקתוליות הפולנית לאחר הבתולה 
של צסטוחובה . בסופיה התאספו מול כנסיית אלכסנדר נייבסקי הלאומנים הבולגרים 
שניאצו את הטורקים המוסלמים בני - ארצם וקראו " בולגריה נוצרית ! " בסיוע 
תגבורת גדולה של הפגנות דתיות , חוזרים הסרבים ונותנים ביטוי לשליטתם בקוסובו , 
שהרוב המכריע של תושביה הם אלבנים מוסלמים , אך שהכנסייה האורתודוקסית 
של סרביה תובעת את המחוז כערש המקודש . עם זאת , ברוב המקרים , הדרישות 
הלאומיות , הסכסוכים על גבולות , השנאות האתניות וסוגי האירידנטיות למיניהם 
אינם זקוקים בהתבטאותם להבל הדתי . הסכמי החלוקה שבאו בזה אחר זה בין השנים 
8191 ו5491 לא זו בלבד שלא פתרו את הבעיות ולא פישטו אותן , אלא אף חידדו 
והחריפו אותן . במרקם שביר זה די שתיפול חולייה אחת כדי שכל השאר יתפרק 
בעקבותיה . קפמאפרקהמבחן האמיתי הראשון שתתנסה בו אירופה שלאחר הקומוניזם 
יהיה בהקשר זה שאלת איחודה המחודש של גרמניה . אם ייעשה הדבר במהירות רבה 
מדי , ללא ערבויות ואמצעי - בטיחות בין - לאומיים איתנים , עלולה תגובת 
השרשרת להיות הרת - אסון . " מדוע הם ולא אנחנו ? " אומרים כבר עתה ההונגרים 
של טרנסילווניה , הנתמכים תמיכה איתנה על - ידי אחיהם בהונגריה . ואם להזכיר 
רק את החולמים על " איחוד מחודש " , אפשר לציין את המולדווים של בסרביה , 
המשולבים בברית - המועצות ובאירדנטיות שלהם תומכים כבר עתה ארגונים לאומניים 
קולניים ברומניה . מולדוויה הסובייטית היא אלזאס - לרן של רומניה , בדיוק 
כמו שטרנסילווניה היא אלזאס - לורן של הונגריה . אם נמשיך בפירוט תאחזנו 
סחרחורת . בצכוסלובקיה ירצו הסלובקים הקתולים אוטונומיה רבה יותר . אולי 
במהרה גם עצמאות . בחבל הסודטים שולחות כבר עתה עיריות צכיות מברקים מבועתים 
לפראג , מפני שבדרום - גרמניה אומרים כי הגרמנים שגורשו ב5491 יקבלו בחזרה 
את רכושם . בגדנסק מהלכת שמועה שהתושבים הגרמנים - לשעבר יבואו לבדוק את 
בתיהם הנושנים , וכי רק חוק יוכל למנוע את הגרמנים העשירים במערב לקנות 
מחדש חלק גדול מהאדמות והרכוש שהיו שלהם לפנים . כך צומחים מחדש הפחדים 
ויחד אתם הטינות שדמגוגים מיומנים מיטיבים לנצלם . הפולנים הנלהבים ביותר 
נושאים עתה עיניים לא רק אל וילנה העתיקה של ליטא אלא גם אל לבוב , עיר 
פולנית עתיקה באוקראינה . הם יודעים שדרישות הימין הקיצוני הגרמני לא ייעצרו 
בשטחי שלזיה הפולנית וכי חסידיו גם חולמים לכבוש מחדש את האדמות של פרוסיה 
המזרחית , קניגסברג וכל השאר , לאחר התפרקותה של בריה"ם . בקיצור , אירופה 
המרכזית על רוחות - הרפאים שלה עלולה ליהפך מחדש לחבית אבק שריפה . המדינות 
המתנסות בחודשי החירות הראשונים שלהן מותשות מבחינה כלכלית ושבירות מבחינה 
פוליטית . במדינות מסוימות הנתונות כרגע בשלב - מעבר ומתלבטות בבחירת המשטר 
שלהן , אפשר לחזות משברים כלכליים איומים , עם מיליוני מובטלים . להונגריה 
כבר יש חוב חיצון של 71 מיליארד דולר ; לגרמניה המזרחית 02 מיליארד ; 
ולפולין 83 מיליארד . המומחים בעלי ההתמצאות והידע הטובים ביותר על כלכלות 
המזרח המעסיקים של גרמניה המערבית סבורים כי גרמניה המזרחית תוכל להיחלץ 
ממצבה תוך 21 שנים ; לצכוסלובקיה יידרש זמן רב יותר במקצת ; ואילו שאר 
מדינות האזור פולין , הונגריה , יוגוסלוויה , רומניה , ובולגריה יצטרכו 
לשנות דור או יותר , עד שיקימו את הבסיסים הכלכליים של דמוקרטיה בעלת כושר - 
קיום . כל אחת ממדינות אלו יוצאת איפוא לדרך עם נטל ומכשלות כבדים מאוד . 
אף אחת מהן אינה מוגנת מגלישה פופוליסטית , לאומנית או אוטוריטרית מוצהרת ; 
אלא אם 04 שנות דיכוי , שקדמו להן זוועות המשטרים הפשיסטים או הקרובים 
לפשיזם , אכן ריפאו כליל את המנטליות הפוליטית של תחלואי העבר הגרועים ביותר . 
דבר אחד , ודאי ומרגיע , הוא שאנשים כתדיאוש מזובייצקי או וצלב האוול , 
שאחזו בהגה לאחר קריסת המשטרים הישנים בפולין ובצכוסלובקיה , לא יתפשרו 
לעולם על האוריינטציה הדמוקרטית של ארצותיהם . הוא הדין ברוב הכוחות הפוליטיים 
המתכוננים למסע האלקטורלי באביב וכבר החליטו כולם לשים פניהם אל הדמוקרטיה , 
יהיו אשר יהיו הרוחות הנושבות נגדם . 
