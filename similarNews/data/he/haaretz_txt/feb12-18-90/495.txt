( ע ) . " שמעתי בתדהמה ובפליאה רבה את דברי שר הקליטה , הרב יצחק פרץ , 
בכנסת שקרא ליציאת יהודי בריה"ם לכל מקום בעולם . הדברים הם בניגוד למדיניות 
המוצהרת של הממשלה ושל כל הגורמים העוסקים בקליטת עלייה , לאחר שהמאבק נגד 
הנשירה הוכתר בהצלחה " , אמר ח"ך מיכאל קליינר , יו"ר ועדת העלייה והקליטה 
של הכנסת , בדיון על קליטת העלייה שהתקיים אתמול בהשתתפות קציני צה"ל , 
נציגי משרד העבודה והשיכון , ואידה נודל . הדיון נערך ביוזמת המועצה הציונית 
בישראל בבניין הסוכנות היהודית בתל - אביב . ח"ך קליינר אמר בהמשך , כי 
צר לו שהשר פרץ " נגרר אחר פרובוקציות של גורמים המתנגדים לעלייה " . אין 
ספק , אמר , שדבריו ינוצלו ע"י " הייאס " וגורמים אחרים , כדי להסיט 
את זרם העלייה לארצות אחרות . תת - אלוף יוסי ליטמן , סגן ראש אכ"א , תת - 
אלוף אהוד גרוס , קצין חינוך ראשי , ואלוף משנה ישראל אסף , ראש הגדנ"ע , 
הציגו תוכניות מפורטות לקליטת עולים חדשים בצה"ל , תוך מתן הקלות מפליגות 
כדי להקל על קליטתם בצבא ושילובם בחברה הישראלית . שושנה מלמד ומשה חסקין 
תבעו מהכנס למחות נגד דברי שר הקליטה על התבטאותו השלילית לגבי קליטתם של 
עולי בריה"ם בישראל . דבריהם נתקבלו בתשואות לאות הסכמה . את הכנס הנחתה 
ציטה לינקר , יו"ר בפועל של המועצה הציונית , וסיכם אותו ניסן הרפז , 
יו"ר המועצה הציונית בישראל . 
