כזה . תלמיד מצטיין בשכבת כיתות י"א . 001 בכל בחינה באלקטרוניקה במסלול 
קשה במיוחד ( 7 יחידות ) . 001 בבחינות בפיסיקה ברמה מוגברת ( 5 יחידות 
לבגרות ) . 001 בבחינות במתמטיקה ( 5 יחידות ) . 59 באנגלית ( 5 יחידות ) 
. אבל כוסאי עומרי בן ה71 , אינו יהודי , אלא ערבי מוסלמי , תלמיד תיכון 
אל - מוטראן בנצרת . גם אם יגשים את חלומו , ללמוד הנדסת מחשבים בטכניון , 
ספק אם אמו תוכל להתגאות במשלח - ידו . התעשייה הצבאית או האווירית , 
כמו גם מפעלים אחרים , לא מקבלים ערבים . אפילו הם מצטיינים במדעים . מתסכל ? 
" מאוד " , משיב כוסאי . הוא משתדל לא לחשוב על זה . אחרת אולי יפסיק 
ללמוד . יגיד שאין טעם . לא רוצה לדעת כבר עכשיו , שבסופו של דבר יהיה 
במקרה הטוב סוחר במוצרי אלקטרוניקה , הוא אומר . ילד - טוב - נצרת . בא 
הביתה מבית הספר בשעה ארבע . יושב להכין שיעורים . בשנה שעברה למד קשה 
במיוחד . לא הלך לישון לפני 211 בלילה . בבית הוריו , בנצרת - תחתית , 
הוא מחלק חדר עם אחיו . יש עוד שלושה חדרים . לפני שנתיים רכש מחשב אישי 
יבם , מחסכונותיו ומכספים שהוסיפו לו הוריו , עובד משרד התחבורה ומורה - 
גמלאית . בבית ספריה ובה ספרי משוררים וסופרים ערבים , ספרי מדע ואנציקלופדיה 
אל - מעריפה . עד גיל 41 הרבה לקרוא . עכשיו פחות . אין זמן . לא יוצא 
כמעט לבלות . בבית הקולנוע היחיד בנצרת , אין סרטים טובים . לא חושב שהוא 
נופל מנער יהודי בן גילו . לא עושה השוואות עם יהודים , אלא עם ערבים . 
בכיתתו יש תחרות סמויה בין התלמידים . צריך לעבוד קשה כדי להצליח . כשהוא 
לומד ספרות עברית ( 3 יחידות לבגרות ) , הוא מרגיש בדיוק מה שהוא מרגיש 
כשהוא לומד ספרות אנגלית . החומר זר לו . לא מסכים עם משוררים כמו ביאליק , 
רחל ואחרים , שאומרים למשל , שהארץ הזאת לפני 8491 היתה ריקה ושהיהודים 
בנו אותה . הרי היו כאן אנשים . עם שלם . פלשתינאי . בשיעורים בספרות 
ערבית , לא לומדים יצירות פלשתיניות . הוא היה רוצה שיהיו בחומר לפחות 
כמה שירים לאומיים , אבל אין . משרד החינוך לא מרשה . אותו הדבר עם היסטוריה . 
לא לומדים את ההיסטוריה של הערבים הפלשתינאים , אלא רק את ההיסטוריה הערבית , 
עד העותמאנים . תוכנית הלימודים במגזר היהודי נוטעת בתלמידים את התחושה 
שזאת הארץ שלהם . גם הוא , כוסאי , מרגיש שהארץ הזאת היא שלו . הוא השתתף 
במפגשים בין תלמידים מבית ספרו לבין תלמידים מהתיכון ליד האוניברסיטה . 
האווירה היתה טובה מאוד . אולי מפני שבבית הספר היהודי יש תלמידים מתונים 
בדיעותיהם הפוליטיות . הוא התארח אצל תלמיד יהודי . קיבלו אותו יפה מאוד . 
הוא חשב לעצמו : הילד הזה הוא בעצם כמוני . כוסאי מצטיין במיוחד , אבל 
לא חריג באל - מוטראן . בית הספר , הקרוי גם סמינר - תיכון סנט גוזף ובו 
מגמה לפרחי כמורה , הוא מוסד פרטי בבעלות הכנסיה היוונית קתולית . אי של 
מצוינות . בהישגים בבחינת הבגרות באלקטרוניקה ( 7 יחידות ) , בתשמ"ט , 
דורג בית הספר במקום השני בארץ מתוך 98 תיכונים יהודים וערבים . כל התלמידים 
שניגשו לבחינה , הצליחו בה והציון הממוצע היה 9 . 09 . אל - מוטראן דורג 
במקומות בולטים מאוד במקצועות המדעים ברמה מוגברת . בפיסיקה , למשל , 
22 מתוך 43 תלמידים שניגשו לבחינת הבגרות ברמה של 5 יחידות , קיבלו 001 . 
כ%29 מכלל התלמידים בשנתון המונה 631 , מקבלים תעודת בגרות מלאה . הישגי 
התלמידים באל - מוטראן הם ביטוי לתופעה החוזרת על עצמה בשנים האחרונות : 
שיעור התלמידים במגזר הערבי , הניגשים לבחינות בגרות במדעים , ברמה מוגברת , 
גבוה פי כמה מהשיעור המקביל במגזר היהודי . אחת הסיבות לשיעור ההצלחה הגבוה 
באל - מוטראן , היא הברירה הקפדנית של התלמידים . מתוך 071 נרשמים לחטיבת 
הביניים , מתקבלים רק 04 . מקרב 001 נרשמים בכיתה י , מתקבלים רק כ03 . 
באים לכאן ילדים מ84 ערים וכפרים , המתגוררים בפנימייה . הם מגיעים עם 
ציונים טובים וכאן הופכים אותם למצטיינים . עד לפני כחמש שנים , זה היה 
בית ספר רגיל , ירוד בהישגיו , עם 062 תלמידים . רק תלמיד או שניים היו 
מקבלים , בדרך כלל , תעודת בגרות . מאז החל לנהל את המוסד איש הכמורה 
( ארכימנדריט ) אמיל שופאני , זינק בית הספר לשורה הראשונה . היום לומדים 
בו 009 תלמידים . " רצינו להכין בבית הספר את המנהיגות לעתיד במגזר הערבי " , 
אומר שופאני . " בדקנו וגילינו שהבעיה שבגללה תלמידים במגזר הערבי לא 
מצליחים לעמוד בבחינות הבגרות ולא מתקבלים לאוניברסיטה , מתחילה ביסודי . 
התלמיד הערבי הוא אדם שלם . כמו היהודי . יש לו שכל . יש לו אמא ואבא 
שרוצים שהוא ילמד . אבל מה שנותנים בבתי הספר הערביים , זה רק בעיות . 
לא חינוך שלם . מנהלים לא מסוגלים לתת לתלמיד תוכנית לימודים ראויה וגם 
לא את הפילוסופיה של הלימודים ומטרתם . בבתי ספר רבים אין מעבדות וספרים . 
הבעיה היא שמשרד החינוך לא קבע את מטרת הלימודים במגזר הערבי . לא אמר 
מה הוא רוצה מהתלמידים , לא בכיתה א , ולא בכיתה י"א . " החלטנו לעשות 
מבחני - קבלה ולסנן תלמידים . אנחנו משקיעים בהם . נותנים להם סביבה לימודית 
עשירה . יותר שעות לימוד ( 84 אחה"ץ ) . מעבדות משוכללות . " היינו 
בית הספר הראשון שלקח על עצמו פתיחת מסלול לאלקטרוניקה . היום יש עוד בית 
ספר ערבי שבו מלמדים מקצוע זה . בהתחלה אמרו לנו במשרד החינוך : זה תחום 
שקשור בביטחון המדינה . היו הרבה בעיות . בסוף אושרה פתיחת המגמה . " אני 
תמיד אומר לתלמידים ולהורים : צריך לרכוש השכלה ואחר כך נראה מה יהיה עם 
עבודה . חסרון תעסוקה לאקדמאים ערבים היא בעיה חמורה , אבל זמנית . כי 
אני חושב על שלום . כשיהיו לערביי ישראל הרבה משכילים , יהיה לנו יותר 
קל . נהיה יותר חכמים ונוכל לשכנע גם את היהודים וגם את העולם הערבי . " אנחנו 
נותנים לתלמידים את התחושה שהם ערבים פלשתינאים . שיש להם היסטוריה עתיקה . 
באותה מידה אנחנו מחנכים אותם לכך שהם אזרחי מדינת ישראל . צריך שהתלמידים 
יידעו איך לעשות את האיזון בין הדברים " . בשיחה עם קבוצת תלמידי י"ב מצטיינים , 
טוען יוסיף גברין , מאום אל פאחם : " הלימודים הם נשק חזק שאנחנו זקוקים 
לו כדי להתפתח ולהתקדם ולהסתגל למדינה הזו " . נטייתו היא ספרות ושירה , 
אבל המציאות הכתיבה לו לימודים במסלול מוגבר לבגרות במדעים . בעתיד יבחר 
בין לימודי משפטים , רפואה או רוקחות . העיקר שיהיה עצמאי . שיוכל להסתמך 
על היכולת שלו ולא של אחרים , בעיקר לא של מוסדות שלא יקבלו אותו לעבודה . 
רוצה מראש להבטיח שלא ייווצר מצב שבו יאמרו לו יום אחד : " אם תמשיך בפעילות 
הפוליטית שלך , לא תעבוד כאן " . הפתרון האידיאלי , לדעת יוסיף , הוא שערבים 
יקימו מפעלי תעשייה . אבל אין גופים ממשלתיים שיממנו את הקמתם . " כערבים 
אנחנו יודעים שגם אם אנחנו מצטיינים , יש לנו גבולות " , הוא אומר . יש 
אין - סוף מפעלים , כמו בתחום הנדסת חשמל , שאינם מוכנים לקבל ערבים מסיבות 
ביטחוניות . " אפילו אם אחד מאתנו יהיה רופא , הוא כל חייו לא יגיע להיות 
מנהל בית חולים או מנהל מחלקה " . רזאן פרנסיס , בתו של המפקח על המתימטיקה 
במגזר הערבי במשרד החינוך , יותר אופטימית מחבריה בנוגע לתעסוקה בעתיד . 
אביה מהווה לדידה דגם חי של הצלחה , שנולדה מתוך דבקות במטרה , ביטחון 
עצמי וסבלנות . היא אמנם לומדת מדעים , אולם מתכוונת ללמוד בעתיד באקדמיה 
למוסיקה בירושלים . רוצה להיות מוסיקאית או פסנתרנית . לילה חדד , בת למורה 
באל - מוטראן ולאם מורה ביסודי , מתלבטת בין לימודי רפואה או פיסיקה . 
ודאי שלתלמיד ערבי מצוין אין שוויון הזדמנויות בשוק העבודה כמו למצטיין יהודי , 
היא אומרת . אפשר שגם היא לא תמצא עבודה , אבל לא צריך להתייאש . היא 
תחפש עד שתמצא . ולא , תיסע לחו"ל . אולי לקנדה . מדוע הם לומדים כל כך 
הרבה מקצועות ברמה מוגברת ? התשובה שנותנים התלמידים היא , שציון גבוה 
בבחינת בגרות ברמה מוגברת , מזכה אותם בבונוס בקבלה לאוניברסיטה . הם עמלים 
כדי להבטיח המשך לימודים אקדמיים . למספר היחידות הרב לבגרות נוסף עוד קושי : 
ספרי הלימוד במקצועות המדעים לבגרות הם בעברית . ברוב המקצועות אין תרגום 
לערבית ובמתימטיקה , שבה תורגמו ספרים לערבית , המורה מעדיף שילמדו עברית , 
כדי שהצלחתם בבחינות הבגרות ובאוניברסיטה תהיה ודאית . מסיבה זו , חלק 
מהם לומדים עברית ברמה מוגברת . יוסיף : אנחנו רוצים ללמוד ספרות ערבית 
ברמה של 56 יחידות לבגרות . אבל המציאות מחייבת אותנו ללמוד רק ברמה של 
3 יחידות " . בלי לגעת באינתיפאדה אי אפשר . התשובות צפויות . מזדהים עם 
מאבק הערבים בשטחים . הם חלק מהעם הפלשתינאי ומצדדים בהקמת מדינה פלשתינית . 
