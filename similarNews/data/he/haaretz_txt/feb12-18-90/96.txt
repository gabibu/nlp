יש הסכמה בין מוסדות הבריאות השונים בעולם , שהסיווג לתרופות ולתכשירים 
קוסמטיים ייקבע על פי עומק החדירה לעור . מקובל שתכשירים החודרים עד אל 
מתחת לשכבת הביניים המכונה העור ( דרמיס ) הם תרופה , בעוד שאלה החודרים 
רק עד השכבה הבסיסית , שהיא שכבת החלוקה של התאים וממוקמת בתחתית עילית 
העור ( אפידרמיס ) , הם תכשירים קוסמטיים . ככל שמדע הקוסמטולוגיה מתקדם , 
משתפרות שיטות החדירה ומשתפרים חומרי ההזנה והלחות . לכן חשוב לוודא שיש 
לתכשירים שרוכשים יכולת חדירה למקום הפעולה המיועד , ולרכוש מוצרים של חברות 
אמינות המשקיעות בפתוח ומחקר . לא די ברשימת רכיבים על גבי המוצר , חשוב 
שהמרכיבים האלה יוכלו לפעול . 
