בימים הקרובים תוגש לקריאה ראשונה בכנסת טיוטת החוק לתיקון פקודת החברות 
( אחריות נושאי משרה בחברה ) התש"ן 0991 , הצעת חוק מטעם הממשלה . עיקריה 
של ההצעה , שנדונה בוועדת השרים לענייני חקיקה , בראשותו של שר המשפטים , 
דן מרידור , גובשו בעקבות המלצות ועדת ברק לתיקון פקודת החברות והם : א . 
קביעת חובות המוטלים על דירקטורים , מנהלים ונושאי משרה בכירים בחברות . 
ב . הסדרת הסוגייה של ניגוד אינטרסים של דירקטורים , מנהלים ונושאי משרה 
בכירים , תוך התייחסות מפורשת לעסקאות של החברה , בהן קיים , או עשוי 
להיות קיים , עניין אישי של הדירקטורים והמנהלים , תוך קביעת מנגנוני פיקוח 
ובקרה של עסקאות אלו . ג . הסדרת האפשרות לביטוח ושיפוי של דירקטורים , 
מנהלים ונושאי משרה בכירים בכל הנוגע לאחריותם בגין הפרת חובותיהם כלפי 
החברה וכלפי צדדים שלישיים , תוך סיווג מפורש של מקרים , שבהם אי אפשר 
יהיה לבטח או לשפות כגון עקב הפרת חובת אמון , מעשים הנעשים בחוסר איכפתיות 
ומתוך כוונה לרווח אישי שלא כדין . ממשרד המשפטים נמסר , כי ההצעה באה לפתור 
בעיה קיימת , מזה זמן רב , בשיטה הישראלית , אשר עד עתה , לאור הוראות 
הפקודה , מנעה אפשרות של ביטוח או שיפוי דירקטורים ומנהלים . כן נמסר , 
שבעיית של העדר ביטוח לדירקטורים עלו לאחרונה ועוררו קושי במינוי דירקטורים 
בכלל ודירקטורים מקרב הציבור בפרט , אשר בהעדר ביטוח הולם נוצרו חששות אצל 
רבים מהם למלא תפקיד חשוב ואחראי זה . ועדות השרים לענייני חקיקה , דנה 
בהצעת החוק הנדונה , בכמה ישיבות ולאור הערותיה , גובש לבסוף הנוסח הסופי 
שאושר ויוגש בקרוב לקריאה ראשונה . 
