חממשברים אנושיים גדולים מעוררים שוב ושוב אנשים לצאת בהכרזות חגיגיות על 
מותו של משהו שהיה ואיננו עוד . לפני מאתיים שנה , הצהירה המהפיכה הצרפתית 
על קבורת ה"משטר הישן " . מהפיכות המאה ה91 , נסיגת הנצרות וצמיחת האידיאולוגיות 
המודרניות עוררו אחדים , ביניהם ניטשה , להכריז על מות אלוהים . ועתה , 
קריסת המרקסיזם המדיני ( על משקל הציונות המדינית ) באירופה המזרחית והתפוררות 
המשטרים הקומוניסטיים שם , מעודדים אחדים לקבוע בדומה ליורם בק , במאמרו 
בעמודים אלה ( " הרהור לקראת סוף האלף " , ב51 בדצמבר 9891 ) כי תם עידן 
החילוניות , וכי המאה ה12 הכרח שתהיה דתית , כדי שהאנושות תוכל לשרוד . 
איזו תחזית מרנינה ! הכרזות מסוג זה לא שיקפו מעולם את המציאות כולה , 
ובוודאי לא לאורך ימים , למרות הבומבסטיות שלהן וצלצולן החזק והבוטה . 
אפקט לחוד ומציאות לחוד . לא שהכרזות כאלו היו שקריות או מוטעית לחלוטין . 
אך הן , פשוט , לא התגשמו מעולם . חזון התמורה המוחלטת של הישן בחדש , 
של הדחקה מיידית של האתמול לשם פינוי הדרך והזירה לפני המחר לא התמלא מעולם . 
המציאות האנושית היתה תמיד מציאות של ישן וחדש הדרים בכפיפה אחת . כל ההבדל 
בין ימינו - אנו לעבר הרחוק הוא שהיקף התופעה וטיבה התפתחו בהרבה . סילוקם 
המוחלט של זרדים מתים מן העבר נעשה רק בהדרגה , בקצב משתנה . זה כלל שהיה 
תקף תמיד , ויישאר בתוקפו עוד זמן רב . נכון שהתמוטטות המשטרים הקומוניסטיים 
באירופה המזרחית מלווה תופעות של תחייה דתית וגילויי דתיות לרוב . אך השאלה 
היא אם ראייתנו את הארצות האלו , גם בעבר וגם היום , אינה מוטעית או לוקה 
בחסר . אמת היא שהמשטרים הקומוניסטיים התמוטטו זה עתה במדינות אירופה שעליהן 
נכפו בשעתם בכוחו של הצבא האדום , בתום מלחמת - העולם השנייה . זה קרה 
בפולין , הונגריה , צכוסלובקיה , גרמניה המזרחית , בולגריה ורומניה ( 
ויש סימנים לדחייה אף ברפובליקות הבאלטיות ) . לעומת זאת , עוד לא ברור 
אם יתפרקו לחלוטין המשטרים הקומוניסטיים בארצות שהגיעו לקומוניזם בדרך יותר 
עצמאית : רוסיה עצמה , יוגוסלוויה , סין , אלבניה , וייטנאם , קובה 
ואף קוריאה הצפונית . שם עדיין קשה להתנבא . בחלק מארצות אלו באירופה המזרחית 
לא היה מעולם משטר דמוקרטי פלורליסטי אמיתי . המוני העם לא חדלו שם מעולם 
להיות דתיים - מאמינים , אף אם נאלצו להסתיר זאת בשל איומי המשטר . בפולין , 
למשל , לא הצליחו כמעט להחניק ולהסתיר את הקתוליות הבוערת של רוב האנשים , 
שאף היתה במידה רבה ביטוי ללאומיות משועבדת , מתפרצת חדשות לבקרים . עתה , 
משהוסר המכסה הכבד שהושם על חברות אלו , שוב מבעבע הסיר ושוב פורצת דתיות 
שמעולם לא נעקרה באמת משורשה . קפמאפרקאיני חושב שסיבת כישלונו של הקומוניזם 
באירופה המזרחית נעוצה בחילוניותו . לדעתי , הוא נכשל הרבה יותר בשל זרותו , 
עקב אי - היותו " צמח מקומי " , גידול אוטוכטוני . ועוד יותר מכך : מפני 
שעד מהרה וכמעט לכל אורך הקו , היה למשטר של מעטים השולטים ברבים תוך כדי 
שקר מתמיד . דווקא השקריות המובנית של המשטר הכשילה אותו , זו שאפשר לנסחה 
כך : " עשו מה שאני אומר , אל תעשו ( ואל תדעו ) מה שאני עושה ! " 
משהופרך השקר ומשסולקה קללתו , נשארת תלויה ועומדת השאלה : מה עושים מעתה ? 
כאן באה נהירת ההמונים אל אלוהי העבר ואליליו שכמעט אין איש זוכר כי הכזיבו ; 
שיבה זו פוקדת גם חלק מן האליטות , אין להכחיש זאת . אך שוב , השאלה 
היא במה זה יועיל . הקומוניזם המדיני יצר למעשה מין דת חילונית , שאלילים 
בשר - ודם החליפו בה למעשה את אלוהי השמיים : מרקס , אנגלס , לנין , 
סטלין , רוזה לוקסמבורג , מאו צה טונג , הו צי מין , פידל קסטרו , צה 
גווארה , אפילו טרוצקי . וכי מה הוא פולחן האישיות ? מאז המהפיכות של המאה 
ה81 , לא נעשה , אפילו העולם המערבי , ללא - דתי או לאנטי - דתי באופן 
מוחלט . המהפיכה האמריקאית מלחמת - העצמאות של ארצות - הברית הפרידה אמנם 
בין המדינה לבין הממסד הדתי , אך נהגה כך כדי להבטיח את חופש הדת וריבוי 
הכנסיות והכיתות ( היהדות אף היא נהנית מזה ) , וכדי לבטל כל עילה למלחמות - 
דת . קפמאליד4חמאמנם היא היתה ליברלית , אך גישתה לא היתה בשום פנים אנטי - 
דתית . הלכי - רוח דתיים משתקפים בהצהרת העצמאות המפורסמת של ארה"ב . למהפיכה 
הצרפתית הגדולה אכן היו תוצאות יותר מרחיקות - לכת בתחום הדת , מהן אלימות 
מאוד . אך בשורשיה לא עמדה דחיית הדת הרבה יותר משהיה בקודמתה האמריקאית . 
מחקרים חדשים גילו כי רוב הצרפתים היו דתיים מאמינים ערב התפרצותה . הדה - 
קריסטיאניזציה ( שלילת הנצרות ) היתה תופעה נפוצה במעמדות העליונים האצולה , 
חלק מן הבורגנות ואף חלק מ"נסיכי הכנסיה " ( טאליראן ) אך לא בין המוני 
האיכרים ודלת - העם ברוב מחוזותיה של צרפת . נכון שהמהפיכה המתמשכת האיצה 
רבים לעזוב את הדת , אך בוודאי זו לא היתה עזיבה מוחלטת ואף לא תופעה של 
רוב . בסיומה של המהפיכה , כרת נפוליאון קונקורדט עם האפיפיור . הסכם 
זה עמד בתוקפו מאה שנה , עד שבוטל על - ידי הרפובליקה הצרפתית השלישית , 
בשנת 5091 . לאמיתו של דבר , שיא החילוניות לא היתה אלא נחלת האינטלקטואלים . 
ספק אם קנתה לה אי - פעם אחיזה חזקה בין המוני העם , אולי חוץ ממקרים יחידים . 
עד ימינו - אנו , אי - אמונה אינה תופעה של רוב ; בעיקרו של דבר , היא 
מאפיינת אליטות מצומצמות למדי . רבים עדיין נאחזים באמונה סבילה , לא - 
מאופיינת ולא מיליטנטית ואינם מבטלים מניה וביה את קיומו של אלוהים . תחיות 
חוזרות ונשנות של הדת אירעו לעתים מזומנות במערב , זה מאתיים - שלוש מאות 
שנה , אך הן לא התמידו מעולם ולא הכו שורש לאורך ימים . תמיד הצליחו יותר 
בקרב פשוטי - עם מאשר בקרב השליטים והמשכילים . אצל השליטים , ולא רק במערב 
הנוצרי , הפכה הדת מזמן להעמדת - פנים , לפסאדה , ויותר מכל , לאמצעי - 
שלטון ; ( כאן אנו חוזרים ל"דת , אופיום להמונים " של קרל מרקס ) . 
ואם הדת החילונית , הקומוניסטית , של המזרח היתה מבוססת על שקר , לא 
חסרו גם במערב מטיפי - דת כוזבים ושקרנים , שהטיפו מוסר לאחרים , אך ביקשו 
בסתר , בחיהם הפרטיים , קודם כל את הנאות העולם הזה . המתנבאים והמייחלים 
ל"מאה 12 דתית " ויש סיסמה כזאת רובם מתאבלים ונחרדים לנוכח תשתיתם המחשבתית 
הנופלת לתהום הנשייה . הם חשים כי קרקע צמיחתם האישית והקיבוצית נשמטת מתחת 
רגליהם , ומתגבש לפניהם עולם חדש ולא - מוכר , שמאפייניו וערכיו שונים 
לחלוטין . דגמי האתמול שוקעים ונעלמים . ילידי האתמול , אובדי עצות , 
נתקפים חרדה טמירה אך מובנת בעוצמתה . בשום מקום בעולם לא פתרו האייאטולות 
שום בעיה רצינית בדרך דתית מובהקת . תמיד נזקקו לפתרונות ולדרכים ארציות , 
חילוניות , לא דגמטיות במהותן , ולא חשוב אם השכילו לתרץ את מעשיהם ולהלבישם 
לבוש דתי , אורתודוקסי . בסופו של דבר , נאלצו תמיד להכיר בעליונותו הסופית 
של " עקרון המציאות " . גם חומייני הכמעט - אלוהי נאלץ להתפשר עם אותו עקרון 
ולפקוד על הפסקת מלחמת - הקודש נגד עיראק . עם תותחים אין מתווכחים . גם 
כאן היה גבול ליכולתן של מלים גדולות לגבור על המציאות ולשנותה . קפמאפרקתחייתן 
של הדתות והתחזקותן המחודשת עלולה לחולל שוב טוטליטריות , עינוים , דיכוי 
ומלחמות . הניסיון ההיסטורי עד כה לא סיפק לנו כמעט דוגמאות אחרות . רק 
מיעוט מבוטל של מחיי הדת הציעו למאמיניהם דרך אחרת . ואם נהגו כך , נפלו 
דתותיהם קורבן לדיכוי של אחרים , והדוגמה הבהאית עשויה להמחיש זאת . הרי 
רוב הדתות מבטלות במידה זו או אחרת את רצונו העצמאי , הייחודי של הפרט , 
את יוזמתו , בחירתו , נטייתו לחדשנות וכדומה אלא אם ציווייהן אינם מתמלאים 
הלכה למעשה . והדתות נעשות סובלניות רק אם כופה זאת עליהן ממשל אזרחי חילוני . 
עד כה היו הדתות בעיקרו - של - דבר יצירה גברית בלעדית כמעט . והגברים הם 
אלה ש"מחיים " אותן ומחדשים את פניהן . אין בכך להפתיע , שהרי אותנקפמאליד4חמדתות 
צמחו בחברות פטריארכליות . הן שיקפו את יחסי הכוח , השליטה , הקניין והחשיבה 
של אותן חברות , שהגבר ( האדם ) נחשב בהן " נזר הבריאה " . הגבר הוא 
האדון והבעלים של החברה , כפי שמלמדת גם השפה . ואולם מלת - המפתח היא 
האב הוא הגבר השלם , הקובע והשולט בכל , כולל בניו . אכן , אלוהים הוא 
" אבינו שבשמים " , יש " בתי - אב " וכו . המונותאיזם הטהור חיזק מאוד , 
למשך תקופה ארוכה , את שלטון האב - הגבר בחברה , על רקע הנסיבות הכלכליות , 
הסביבתיות , המבניות והחשיבתיות - המורשתיות שממילא חיזקו אותו . המיתאם 
ביניהם היה מושלם כמעט , מושגית ותפקודית . אולי אין זה מקרה שהדמוקרטיה 
הראשונה צמחה ביוון הפוליתאיסטית , הנוטה לחילון מסוים כאשר גם נסיבות 
אחרות סללו את דרכה והופיעה שוב כעבור 003 , 2 שנה לערך , באירופה המערבית 
שהפרוטסטנטיות שברה בה את המונופולין הפולחני , הטקסי וההייררכי של אפיפיורי 
רומא . ברגע שנשברה הבלעדיות והעריצות של האב - האחד , הוענקה תאוצה מכרעת 
להתפצלות ולהתגוונות החברתית ונופץ הטאבו של המרכז האחד . אין להתפלא על 
העובדה הידועה , שהמונותאיזם האנטי - דמוקרטי , הקלאסי , שולל כל אפשרות 
של השתתפות נשים בעשייה , בקבלת החלטות ובניווט חיי הקהילה , בכל צורה 
שהיא . בזאת אין כמעט הבדל בין האיסלם הרדיקלי והשיעה החומייניסטית מצטיינת 
בזה במיוחד ובין היהדות החרדית או הקתוליות האינטגריסטית , השמרנית . 
ואולם יש בכל זאת הבדלים יסודיים בין החברות האלו : העולם הנוצרי ידע מחלוקות , 
זרמים , מינים וכיתות , עד שהתפצל לבסוף באשמת הפרוטסטנטיות . זה הביא 
לביטולו של קודקוד - המרות האחד הקובע , האפיפיורות . כך הונהג למעשה פלורליזם 
דתי ומחשבתי . ולהיפך באיסלם . אם כי לא היתה בו מעולם אפיפיורות ( ואולי 
דווקא בשל כך ? ) ואף - על - פי שגם בו יש זרמים שונים מימים ימימה , 
פרצי ה"התחדשות " העיקריים אינם חותרים לכיוון פלורליסטי , אלא דורשים 
דווקא הקשחה וחיזוק הקו האוטוריטרי , הריכוזי , הפטריארכלי . האיסלם לא 
ידע איפוא " פרוטסטנטיות " משלו , ואולי זה ההסבר העיקרי ( אם כי לא 
היחיד ) לפיגורו החברתי , הפוליטי והאינטלקטואלי עד היום . בקווים גסים 
אפשר לומר כי לכאורה , היהדות עומדת אי - שם באמצע . עדיין אין תשובה ברורה 
לשאלתו של עקיבא ארנסט סימון : " האם יהודים פרוטסטנטים אנחנו ? אינני 
חושב ואינני מאמין שתחייה דתית כלשהי תביא מעתה מזור למין האנושי . אינני 
חושב שהדת מסוגלת עוד להמציא תשובות לבעיות הסבוכות של העולם העכשוי והעתידי , 
בעיות סבוכות לאין - שיעור משהיו תמול - שלשום . לא נראה לי שהמעמדות המשכילים , 
המובילים את ההתפתחות האנושית ( בעוד ההשכלה רק עתידה לפרוח ולהתרחב , 
ככורח המציאות ) יבקשו פתרונות מן הדת . ייתכן שתהיה פנייה כזאת , בתחילה , 
אך בוודאי לא לאורך ימים , כי היא לא תוביל לשום מקום חיובי . מצבו הקיומי 
החדש של האדם יתבטא בניפוץ הכפול , הן של הדת המטפיסית , הפונה לאלוהים 
שבשמיים והן של הדת הארצית , דת של אלוהי בשר - ודם , כל מיני " אבות 
המרקסיזם " , " אבות המהפיכה " , פיהרר , דוצה , קנדקאטר ודומיהם . אין 
מושיעים שמיימיים , מופשטים , דמיוניים , ואין מושיעים עלי - אדמות , 
יחידי סגולה מביני - כל וכל - יכולים . חלף - עבר זמנן של התורות המוחלטות , 
הנחרצות , ויהי שמם דת או אידיאולוגיה . הדטרמיניזם החברתי - המדיני חלף 
מן העולם והוצג בכל שקריותו , בכל אפסותו . בדיוק כמו שהוכרע הדטרמיניזם 
המדעי , פרי המאה ה91 , במחצית הראשונה של המאה ה02 . מעתה , יחיו בני - 
האדם בעולם שבו מעט מאוד אמיתות מוחלטות , אמיתות - יסוד קטגוריות . יהיה 
עליהם לנוע ולנווט עצמם בעולם הרבה יותר נזיל , תנועי ויחסי משהיה אי - 
פעם . בעייתם תהיה למצוא מצפן למעשיהם , נורמות - התנהגות חדשות . הבעיה 
העיקרית של עולם המחר תהיה אולי ההבחנה בין אמת לשקר . ברור שלא יתכנו אלא 
משטרים של נציגים , בהתחשב בציבורים הגדולים שיהיה צורך להנהיג ולארגן . 
לאחר שהשתחרר מן השקרים המתייהרים של השוויונות - כביכול , כמסווה לניצול 
מסוג אחר , יצטרך האדם של מחר להישמר מליפול שוב לזרועותיו של שקר אחר 
שקר הליברליזם המוחלט , הבלתי - מחוסן , המסוגל כאילו לספק לכל אחד את 
כל צרכיו , אך אינו עושה כן אלא דורס את החלש ואת הנכה . סוד הצלחתה של 
חברת המחר יהיה במציאת איזון עדין בין החירות והשוויון , איזון שיהיה צורך 
לבדקו ולתקנו בלי הרף , חדשות לבקרים . 
