) . כעד ראייה - שותף לרוב האירועים המתוארים בו , קראתי את המאמר בעניין 
ומתוך הזדהות כמעט מלאה עם כל הנאמר בו פרט לפסקה אחת : " באביב המפורסם 
של 8691 רחשה פראג תקוות זוהרות על סוציאליזם מסוג חדש . זכרתי את התרוממות 
הרוח ואת האופטימיות של אותם ימים . הפעם לא היו כמעט גילויי שמחה . המפגינים 
לא היו אופטימיים " . כמובן , איש - איש והתרשמויותיו . אבל אין איש המסוגל 
להקיף לבדו את הלכי הרוח ואת כל גילויי מצב הרוח בצכוסלובקיה בחודשים האחרונים , 
ובנקודה זו שונות התרשמויותי - שלי מאלו של עמוס אילון . המהפכה בצכוסלובקיה 
אכן היתה אדיבה , שקטה ונדיבה , כפי שאילון מתאר אותה . בפי כתבים מערביים 
היא כונתה בשם " המהפכה העדינה " , או מהפכת הקטיפה " . אולם התואר ההולם 
אותה ביותר לדעתי הוא טובת מזג ועליזה . ההמונים שנהרו לכיכר ואצלב לא 
באו רק לשמוע נאומים ולמחוא כפיים , אלא יותר מכל לשמוח במשותף . הם ניהלו 
דו - שיח עם הנואמים ואילתרו סיסמאות שנונות ועליזות . יום אחד , למשל , 
נפסקה פעולתה של מערכת הרמקולים ברחוב הסמוך לכיכר . לא היתה דרך אחרת 
להודיע על כך אלא באמצעות מקהלה מדברת של המפגינים . כאשר ההודעה הגיעה 
אל המרפסת שעליה ניצבו אנשי מטה ההפגנה , מיהר המנחה להרגיע את הקהל : 
" הטכנאי כבר נשלח למקום " . מיד נשמעה מקהלה מדברת מן הקצה השני של הכיכר : 
: שלחו את הטכנאי גם לארמון ( הנשיאות ) . גם שם אין שומעים ! " 
בארמון הנשיאות עדיין ישב אותה שעה גוסטב הוסאק . החוויה המרשימה ביותר שלי 
בתחום זה לא נשאה אופי פוליטי , ואולי דווקא משום כך יש בה כדי להעיד על 
האווירה הכללית בכיכר ואצלב . באחת ההפגנות נעלמה בתוך ההמון אמו של מפגין 
צעיר . בייאושו הוא העביר הודעה למנחה שהוא מחכה לאמו ליד מכוניתו . 
לאחר שהודעה זו נשמעה ברמקול , נשמעה לפתע קריאה קצובה , ספונטנית , שהתפשטה 
בכל הכיכר , ו003 אלף איש שאגו : " סבלנות אמא כבר בדרך ! " אותה שעה 
חשבתי בלבי , כי בכל העולם פראג היא אולי המקום היחיד , שבעיצומם של מאורעות 
דרמטיים והיסטוריים מסוגלים רבבות אנשים לבטא כך את חדוות חייהם . הפגנת 
הסטודנטים ליד בניין הפרלמנט , לפני הישיבה שבה עמדה להכרעה מועמדותו של 
ואצלב האוול לנשיאות , היתה רצופה אופטימיות ומצב רוח טוב . בגלל תנאי 
המקום , כל הצירים נאלצו לעבור בפרוזדור של כ03 מטרים , שמשני צדיו ניצבה 
חומת - אדם של סטודנטים שקידמו את הצירים בקריאות " בחרו בהאוול " לא 
בזעם , אלא באמונה בוטחת כי תביעתם תיענה . בפתח הבניין הגישו שתי בחורות 
לכל הצירים לחם ומלח וגם הצירים הקומוניסטים , הידועים בשמרנותם הנוקשה , 
נתקבלו באיחולי " שיהיה לך יום מוצלח , אדוני הציר " . כל ההפגנה היתה 
מעין קרנבל עליז , שלדעתי לא ייתכן כמוהו בימים אלה ( ואולי בכלל ) לא 
בווארשה , לא בברלין וגם לא בבודפשט . מדי ערב ישבנו עם ידידים בפראג החלפנו 
רשמים על אירועי היום . אגב , על האווירה האופטימית והעליזה יכול להעיד 
אפילו העיצוב הגרפי של סמל " הפורום האזרחי " ( שבפראג היו תורים באורך 
עשרות מטרים כדי לרכשו ) , שבו האות ( ) מעוצבת כפרצוף חייכני . סיפרו 
לי , שלאחר שהושבעה ממשלת צאלפה באו סטודנטים לשרים החדשים , העניקו להם 
שי , ראי קטן , ואמרו : " הביטו בראי וחייכו קצת יותר " . לא בכדי היתה 
אחת הכרזות הנפוצות ביותר , שהודבקו בדצמבר בחלונות הראווה ובתחנות המטרו 
בפראג : " למען סוציאליזם עליז יותר " . 
