חזית ציבורית " מתנהל בימים אלה מאבק על רקע אי כיבוד הסכם רוטציה בין 
נחום אוסי , נציג הרשימה הנוכחי במועצת העיר , לבין גקי קרמר , שאמור , 
לדבריו , להחליף אותו . קרמר מאשים את תנועת שינוי בהתערבות בנעשה בסיעה 
מקומית עצמאית , שהוא עומד בראשה , מתוך כוונה להביא להפרת ההסכם . קרמר 
טוען כי בידיו מסמכים המוכיחים קיומו של הסכם רוטציה , בעוד שאוסי טוען 
כי מעולם לא התחייב לכך , וכי יו"ר התנועה , אמנון רובינשטיין , מינה 
אותו כנציג שינוי בפתח - תקווה עד תום הקדנציה . רשימת " שינוי פתח - תקווה 
חזית ציבורית " מורכבת מחברי תנועת שינוי ומפעילים בלתי - מפלגתיים . 
גקי קרמר , היום פעיל מקומי בלתי - מפלגתי , ובעבר , בשנים 18918891 , 
דובר תנועת שינוי , נבחר לעמוד בראש הסיעה לקראת הבחירות האחרונות לעירייה . 
מחשש ששינוי תחליט להריץ רשימה מתחרה הוסכם בין קרמר לאוסי , שהוא חבר 
שינוי , כי אוסי יוביל את הסיעה במסע הבחירות , ובתום תקופה מסוימת קרמר 
יחליף אותו . לדברי גקי קרמר , הוא הסכים לחילופין לאחר שנמסר לו כי בא - 
כוח תנועת שינוי , ח"ך אברהם פורז , התחייב שלא יחתור לרשימה נגדית . לאחר 
מכן התברר שתנועת שינוי הריצה רשימה נוספת בראשות אפרים זיו . על הסכם הרוטציה 
מעידים אלי שפירא , יו"ר מזכירות סניף שינוי בפתח - תקווה , ועו"ד אברהם 
אורן , המכהן כראש רשימת ר"ן , המשותפת לשינוי ולרץ , מטעם רץ . בבחירות 
האחרונות זכתה ר"ן בשני מנדטים ואוסי נכנס למועצת העיר , כמספר שניים ברשימה , 
על - פי הסכם בין שתי הסיעות . ח"ך פורז , יו"ר מזכירות שינוי , התכחש 
לקיום הסכם רוטציה וטען כי סניף שינוי פ"ת הוא חלק מתנועת שינוי . לדבריו , 
בבחירות האחרונות לכנסת היה קרמר פעיל בתנועת רץ , ובשל כך פסק בית הדין 
של תנועת שינוי להרחיקו . חברותו של קרמר הסתיימה ב13 בדצמבר 9891 , אומר 
פורז . עוד אמר פורז כי קרמר היה נאמנו של וירשובסקי , ושימש בשעתו כדובר 
האופוזיציה של שינוי . קרמר מכחיש את פעילותו למען רץ , ואומר כי תנועת 
שינוי אינה יכולה להתערב בענייני סניף " שינוי פ"ת חזית ציבורית " , כי 
מדובר ברשימה עצמאית . במוצאי - שבת אמורה ליפול החלטה . 
