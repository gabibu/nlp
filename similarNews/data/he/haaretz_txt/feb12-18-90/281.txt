ניקוסיה ( ע"ר וע"ץ ) . מוחמד בקר חכים , אחד מראשי האופוזיציה לשלטון 
בעיראק , טוען כי שלטונות בגדאד הרגו אלפי עיראקים בחמשת השבועות האחרונים . 
כך מסרה אתמול סוכנות הידיעות האיראנית . לפי הידיעה , ביקש בקר הפעלת 
לחץ בין - לאומי , כדי שעיראק תפסיק את מעשי הטבח . " אלפי בני אדם הוצאו 
להורג " , טען בקר חכים , " ורבים אחרים טבעו בביצות של דרום עיראק בעת 
שנמלטו מבתיהם , לאחר הפצצות של חיל האוויר העיראקי " . חכים עומד בראש מפלגת 
המהפכה האיסלמית העיראקית , שבסיסה באיראן . הוא פנה בעניין זה לנשיא האיראני , 
רפסנגאני . הוא לא מסר מדוע פתחו שלטונות בגדאד בהתקפה על תושבי דרום עיראק . 
