בזו אחר זו מתכופפות המפלגות הקומוניסטיות תחת לחץ ההמונים במזרח אירופה , 
אבל באיטליה , שבה המפלגה הקומוניסטית הגדולה בעולם המערבי ( % 6 . 6 בפרלמנט ) 
, מדברים על שינויים כבר שנים . מדברים על שינויים בארגון המפלגה , על 
שינוי שמה , על שינויים ביחסיה עם שאר מפלגות השמאל האיטלקיות ואפילו על 
הדרך לחגוג או לא לחגוג את יום השנה להקמתה על - ידי פלג קטן של המפלגה הסוציאליסטית 
בשנת 1291 . המפלגה הקומוניסטית האיטלקית היא זו שיזמה בשנות השבעים את הקומוניזם 
המערב אירופי שהכיר במשטר הדמוקרטי , ואף קשרה קשרים הדוקים עם המפלגה הסוציאל - 
דמוקרטית הגרמנית וראתה את עצמה בפרלמנט האירופי כחלק בלתי נפרד מהשמאל הדמוקרטי 
באירופה , ולא כאחת מהמפלגות הקומוניסטיות . אף על פי כן , רבים בין חבריה 
חרדים מפני מפנה משמעותי לרבות שינוי שם המפלגה . באחרונה הסביר מזכיר המפלגה 
האיטלקית , אקילה אוקאטו , לעמיתיו הפולנים , כי מצב חריג זה נובע מתוך 
העובדה שהבחירה בפני הקומוניסטים האיטלקים היא חופשית , בעוד שבמזרח אירופה 
הבחירה היא בין התמוטטות או ניסיון למחוק את חרפת העבר . " אתם " , אמר 
לפולנים , " אחראים למשטר נחשל וחייבים לצאת ממסגרת עקרונות האינטרנציונל 
הקומוניסטי , ואילו אנחנו עשינו זאת לפני שנים רבות " . ואכן , הדחף לשינויים 
במפלגה הקומוניסטית האיטלקית בא בעיקר מהמנהיגות עצמה , המחפשת דרך למנוע 
אובדן נוסף של תומכי המפלגה , ולהשתלב בשלטון המרכזי על - ידי יצירת אלטרנטיווה 
שמאלית לממשל המבוסס על קואליציות שבמרכזן המפלגה הנוצרית דמוקרטית . בישיבת 
הוועד הפועל של המפלגה הצביעו כשני שלישים בעד הקו של אוקאטו , שהוא ביסודו 
הקו של הימין הקומוניסטי הקטן . חילוקי הדעות מחריפים ככל שמתקרב מועד ועידת 
המפלגה באפריל והבחירות לרשויות המקומיות במאי , שהן כאן בחינת חזרה כללית 
לבחירות הכללית . חסידי השינויים מבקשים לשנות את ארגון המפלגה , ולאפשר 
בפעם הראשונה בדברי ימי הארגון פלגים . לעומת זאת , השמאל סבור שעל המפלגה 
הקומוניסטית לשמור על ערכיה ההיסטוריים , על העבר האנטי - פאשיסטי המפואר 
שלה , על הישגיה , ובראשם היותה מפלגת האופוזיציה הגדולה באיטליה והמפלגה 
הקומוניסטית הגדולה בעולם המערבי , מפלגה שיש לה לא רק תומכים רבים , אלא 
עוצמה כלכלית , בעיקר במרכז ובצפון מאות קואופרטיווים משגשגים , אלפי 
מועדונים והשפעה מכריעה ברשויות מקומיות רבות ברחבי איטליה . דוגמה לכך 
היא העיר בולוניה , שהקומוניסטים ניהלו אותה ברוב מוחלט בעירייה , ואשר 
נחשבת כיום לעיר בעלת רמת החיים הגבוהה באיטליה . הבדלים בין השמאל , המרכז 
והימין במפלגה עצמה , והמשברים במזרח אירופה , בוודאי ישפיעו על הבוחרים 
במאי , אבל אין כל ספק שהמפלגה הזאת תישאר מפלגת האופוזיציה הגדולה באיטליה . 
המרכז והימין רוצים להתאים את עצמם לרוח הזמנים . והמפלגה הסוציאליסטית 
השותפה בממשלה מאז ראשית שנות הששים מצליחה להגדיל את מספר תומכיה באטיות 
רבה ועודה רחוקה מאוד מהקומוניסטים , עם 4 . 41 האחוזים שלה . תומכי המפלגה 
הקומוניסטית רובם בני עשרים עד ארבעים , והם גורסים שמוטב מפלגה קטנה , 
הנאמנה לעקרונות חשובים ולעבר מפואר , מאשר מפלגה שלא נותר בה הרבה מהקומוניזם . 
עצם רעיון שינוי השם מעביר חלחלה בלבם , אבל לא רק הקומוניסטים אינם חסידים 
של שינויים מרחיקי לכת , אלא גם המפלגה הסוציאליסטית , שבמשך שנים ביקשה 
להדגיש ולהגדיל את ההבדלים בינה לבין המפלגה הקומוניסטית . הסוציאליסטים 
מציינים שוב ושוב את המחיר הפוליטי שהמפלגה הקומוניסטית תצטרך לשלם בשביל 
הסכמתם לכניסתה לאינטרנציונל הסוציאליסטי . אם תתקבל בוועידה הלאומית תוכנית 
אוקאטו , היא עלולה להביא בהדרגה לרעש אדמה פוליטי . מאז 6491 מורכבת הממשלה 
מקואליציות שונות שהדמו - נוצרים במרכזן , ולמעשה אין להם אלטרנטיווה . 
אם הקומוניסטים יצליחו בתוכנית השינוי , יקשה יותר ויותר על הסוציאליסטים 
לזכות בעדיפות . התהליך איננו לזמן קצר כמו במזרח אירופה , אבל גיבושה 
של אלטרנטיווה שמאלית דמוקרטית לשלטון הנוכחי לא זו בלבד שתעניק לדמוקרטיה 
האיטלקית אמינות שעד כה לא היתה לה , אלא תאפשר מאבק יעיל יותר בשחיתות 
הנפוצה ותזרים לשלטון כוחות פוליטיים ואינטלקטואלים שעד כה היו באופוזיציה . 
משבר הקומוניזם האיטלקי לא בא כאן במכה אחת , אלא במשך שנים רבות , וכך 
גם השינויים שחלו בו . למרות הזעזועים במזרח אירופה , יצריך התהליך עוד 
זמן , בגלל אינטרסים רבים במפלגה ומחוצה לה , ומפני שהעניין באיטליה בנושאים 
פוליטיים ואידיאולוגיים פחת מאוד וההבדלים בין המפלגות ניטשטשו . הניסיון 
האיטלקי חשוב מאוד לכל המפלגות הקומוניסטיות בעולם המערבי , ומהרבה בחינות 
גם למפלגות הקומוניסטיות במזרח אירופה , מפני שהמפלגה הקומוניסטית האיטלקית 
היתה במשך שנים רבות הכתובת החשובה ביותר שאליה פנו חוגים מתנגדים למדיניות 
מנהיגי המפלגה . קפמאבינהכנסייה הקתולית ובעיקר האפיפיור הפולני יוחנן פאולוס 
השני נטלו חלק חשוב במהפך שאנו עדים לו במזרח אירופה . הכנסייה הקתולית 
פועלת להרחבת השפעתה במזרח אירופה , והדתיות שויטילה מבקש להפיץ היא בעיקרה 
שמרנית . הוא מתנגד לנישואי כמרים או לשיתוף נשים בפולחן הדתי , נלחם בהפלות 
ובגירושים ומטיף למשפחות מרובות ילדים גם בארצות אפריקה שבהן תמותת ילדים 
גבוהה . אחד ההגמונים בחצרו אמר באחרונה , שהנשים כיום " מעוררות דחייה " , 
והעולם הקתולי כלל לא הגיב על כך . יש איפוא כמה היבטים של מדיניות הוותיקן , 
המחזירים אותנו לאחור כמה מאות שנים . אחד מהם הוא ההחלטה להתחיל בתהליך 
הכרזתם כקדושים של שני מנהיגים פוליטיים איטלקים , שניהם דמו - נוצרים , 
שניהם מקורבים מאוד לכנסייה , שניהם בוודאי מוכשרים כמדינאים , וקתולים 
אדוקים . המדובר בראש ממשלת איטליה בשנים 64912591 , אלצידה דה גספרי , 
ממייסדי המפלגה הדמו - נוצרית , שהיה פאשיסט ונאלץ להסתתר בוותיקן מפני 
רודפיו . אחרי המלחמה האדירה הכנסייה ששיתפה פעולה עם הפאשיסטים את יוקרתם 
של אותם הקתולים שפעלו נגד המשטר הזה , וכוחות הברית שחששו מפני עליית הכוח 
הקומוניסטי באיטליה , תמכו בהם . דה גספרי היה ללא ספק אישיות מרכזית בתולדות 
איטליה שאחרי המלחמה . הוא , אגב , ביקש להפריד בין הדת והמדינה , וחיפש 
להרחיב את התמיכה בממשלותיו למפלגות חילוניות , גם כשנהנה מרוב . המועמד 
השני לקדושה הוא ראש עיריית פירנצה בסוף שנות החמישים ובשנות הששים , גורגיו 
לה פירה . הוא זה שיזם לראשונה את שיחות הים התיכון , האמין בשלום בין 
ישראלים לערבים וב8591 כינס בפירנצה , בחסות נשיא המדינה , אישים חשובים 
מישראל ומהעולם הערבי . הוא גם יזם לראשונה מפגש בין נציגי הכנסייה הרוסית 
והקתולית וקשר קשרי ברית ערים תאומות בין עירו לערים הסובייטיות . הוא ביקר 
פעמים אחדות בארץ ונהנה מיוקרה בין - לאומית רבה , ונפגש עם אישים כגון 
קנדי וחרושצוב . בכל זאת , מה לעניינים אלה ולקדושה שואלים איטליקים רבים . 
003 שנה עברו מאז הוכרז מדינאי כקדוש , ובוותיקן יש מי שחושב שהכרזתם כקדושים 
של לה פירה ושל דה גספרי תשרת את האינטרסים שלו . 
