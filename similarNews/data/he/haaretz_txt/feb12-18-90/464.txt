קופנהאגן ( מיחד ל"הארץ " ) . פרשה של מכירת מטבעות זהב " הירוהיטו " , 
שהתגלו כמזויפות , סבכה בנקים מכובדים בשוויץ בשערוריה חדשה . לברן הגיעה 
אתמול קבוצת חוקרים ממשטרת יפאן מלווה בעשרות עתונאים יפאניים . " שוויצארישה 
בנק גזלשאפט " הודה , כי רכש בתום לב את מטבעות " הירוהיטו " מאת סוחר 
איטלקי מן העיר לוגאנו בשם פראנצסקו גיאקולונה . בפרשה הסתבכו גם סוחר שוויצרי 
מן העיר ציריך בשם הרמן האבארלינג וסוחר בריטי בשם פאול דיוויס . מטבעות 
הזהב " הירוהיטו " הוטבעו ליום הולדתו הששים של הקיסר היפאני . הסוחר האיטלקי 
גיאקולונה טוען , כי מקור המטבעות בדובאי שתפסה את מקומה של ביירות כ"יצרנית " 
של מטבעות זהב מזויפות . קיים חשש כי בדובאי הוטבעו מעל למאה אלף מטבעות 
שהוברחו ברובם ליפאן . ערך המטבעות 3 . 01 מיליארד יאן . הסוחר השוויצארי 
האבארלינג טוען , כי רכש ששים אלף מטבעות " הירוהיטו " בבנק שוויצארי . 
שם הבנק לא הותר לפרסום . הפרשה זוכה בימים אחרונים לכותרות רעשניות בעתוני 
שוויץ ופגעה כצפוי במוניטין הסולידי של בנקאי שוויץ . 
