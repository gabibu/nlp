פאריס , ( מיוחד ל"הארץ " ) . ייתכן ששמעון פרס ויאסר ערפאת יגיעו בחודש 
הבא לעיר רן , במערב צרפת , כדי להשתתף בכנס המפלגה הסוציאליסטית הצרפתית . 
השערה זו העלה אתמול עלון מידע יהודי המתפרסם בפאריס . לפי הדיווח , עתיד 
פרס לעמוד בראש משלחת של מפלגת העבודה שתבוא לכנס מפלגת השלטון הסוציאליסטית 
הצרפתית באמצע חודש מארס . הנהגת אש"ף טרם הבהירה למארגנים הצרפתיים מי יעמוד 
בראש משלחתה , וההשערה היא שבטוניס ממתינים לדעת מי יעמוד בראש המשלחת מישראל . 
הצרפתים סבורים שאם אכן יהיה זה פרס , יבקש ערפאת לעמוד בראש משלחת אש"ף . 
בשולי הכנס של המפלגה הסוציאליסטית , בו ישתתפו משלחות של מפלגות סוציאליסטיות 
" אחיות " מעשרות מדינות , ייערכו גם דיונים בנושאים בין - לאומיים , 
בהם המזרח - התיכון . דיוני הכנס עצמו עתידים להתמקד במאבקי הכוחות הפנימיים 
בין הזרמים השונים במפלגת השלטון . 
