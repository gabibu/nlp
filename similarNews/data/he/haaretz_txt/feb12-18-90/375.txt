בנק ישראל הודיע אתמול על שורה של שינויים בתנאים ובדרכי התפעול של קרנות 
האשראי המוכוון ליצואנים ובהוראות הפיקוח על מטבע חוץ הנוגעות ליצואנים . 
שינויים אלה ייכנסו לתוקף בראשית אפריל , והם עוד שלב במדיניות בנק ישראל 
להגביר את התחרות בשוק הכספים ואת הליברליזציה בפיקוח על מטבע חוץ . בין 
השאר , הוחלט להכיר בתמורה בתמורה ליצואן ממכירת שטרות אשראי כתמורת יצוא , 
גם אם הותנתה המכירה באפשרות לחזור ליצואן אם מתגלע סכסוך בינו לבין הקונה 
בחו"ל . צעד חדש נוסף הוא שבנק ישראל יחדל לקבוע את מירווח הריבית בקרנות 
האשראי המוכוון ליצוא . חידוש נוסף : יצואנים מתחילים יזכו לתוספת מימון 
בהיקף של מחצית המיכסה השנתית בשנה הראשונה לפעילותם , כדי להקל עליהם להיכנס 
למסגרות של היצוא ושל מימונו . 
