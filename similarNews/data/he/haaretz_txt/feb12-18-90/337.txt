קלטות וידאו שצילמה המשטרה במצלמה נסתרת בחדר שינה במלון בנתניה , משמשות 
כראיה במשפטו של חשוד ביבוא סמים . סלמן חביש , בן 33 מכפר ירכא , מואשם 
ביבוא סמים מסוכנים מלבנון בשווי של מאות אלפי דולרים , והפצתם בישראל . 
מפגשים אינטימיים שקיים הנאשם במלון בנתניה צולמו במצלמה נסתרת , על פי 
היתר מיוחד שנתן בית משפט המחוזי בתל - אביב , לפי חוק האזנות סתר . הנאשם 
הובא אתמול לבית המשפט המחוזי בחיפה , שם כפר בהאשמות המיוחסות לו . בא 
כוח התביעה , עו"ד משה כהן , אמר כי התביעה מבקשת לפענח את תמליל סרטי 
הווידאו , ולהציג את תמלילי השיחות שהתקיימו במלון , בלי שיהיה צורך להציג 
בפני השופטים את הסרטים . 
