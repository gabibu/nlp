דאגה רבה שוררת בקרב החקלאים ברמת הגולן , בבקעת כינרות , ובגליל העליון 
בשל המחסור החמור בגשמים המאיים על הגידולים . מאגרי המים שברמת הגולן ריקים 
לחלוטין ומקורות נאלצת לשאוב מים מאיזור הכינרת להשקיית השדות . שר החקלאות 
אברהם כץ עוז ביקר בראשית השבוע באיזור וממשרדו הובעה דאגה על המצב . בחברת 
" מקורות " ובקרב גורמי תיירות באיזור גוברת הדאגה גם לנוכח מפלס הכנרת , 
שהגיע לשפל חסר תקדים זה 05 שנה . מנהל יחידת משאבי מים ב"מקורות " , ישראל 
טוביאס , מסר שמפלס הכנרת מגיע עתה למינוס 39 . 112 ם , בעוד שהמפלס הרצוי 
לסוף פברואר הוא מינוס 902 ם . גרעון המים בכנרת מגיע לחצי מיליארד מ"ק 
מים . כמות הגשמים , שירדה עד כה מעל אגן הכנרת ובקעת כינרות שמצפון לו , 
הגיעה אתמול רק ל56 אחוז מהממוצע הרב שנתי לסוף פברואר . שיעור דומה נרשם 
גם בגולן , שם ירדו 06 אחוז מכמות הגשמים הממוצעת הנצפית עד סוף פברואר . 
עשרת מאגרי המים בגולן , שנועדו לקלוט מי שטפונות , יבשים לחלוטין , 
פרט למאגרים בודדים בצפון הגולן , כגון ברכת רם , אליה מוזרמים מימיו של 
נחל סער , בהם הצטברה כמות מעטה של מים . לעומת זאת , קיימת שביעות רצון 
ב"מקורות " מכמות הגשמים ביתר חלקי הארץ , ובעיקר במישור החוף ובשפלה הפנימית , 
שם ירדו עד כה 021 אחוז מכמות הגשמים הממוצעת לעונה זו . באיזורים אלה 
שופר משמעותית מפלס מי התהום . עם זאת לא ניכר שיפור משביע רצון במצב מי 
התהום בנגב הדרומי . 
