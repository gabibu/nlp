( ע ) . ציון ועקנין המנוח , שנחשד ברצח חלפן הכספים מנתניה ונמצא מת 
בתא מעצר במשטרת פתח - תקווה , מצא את מותו כתוצאה מתלייה ואין בתוצאות 
הנתיחה שלאחר המוות , ובחקירת שופט חוקר , סימן להתרשלות כך קובע שופט 
השלום בפתח - תקווה , שלי טימן , שמונה לשופט חוקר בנסיבות מותו של ועקנין . 
זאת , לאחר שבני - המשפחה העלו טענות לפיהן עולה חשד כי המוות נגרם לאחר 
שהוכה בידי חוקריו . ציון ועקנין היה עצור עד תום ההליכים המשפטיים נגדו 
במשטרת פתח - תקווה , לאחר שנחשד ברצח חלפן הכספים בנתניה , לפני כשנתיים 
וחצי . ב98 . 4 . 72 נמצא מת בתא המעצר במשטרת פתח - תקווה . בני המשפחה 
ביקשו למנות שופט - חוקר , שיחקור בנסיבות המוות . ביום שני פרסם השופט 
את מסקנותיו וקבע כי המוות נגרם בוודאות כתוצאה מתלייה , ואין סימנים אחרים 
ונוספים , גם לא טוקסיים , שיש בהם כדי להחשיד מאן - דהו בעבירה בקשר עם 
המוות . " לא מצאתי התרשלות מצד מישהו " , קובע השופט , " שיש בה כדי 
עבירה . במובן זה שמישהו לא שמר כיאות או ידע עליו מראש , ולא נזהר או 
לא מילא אחר ההוראות , או נהג באיטיות כשהתגלה המעשה " , כותב השופט בהחלטתו . 
" על פי החומר , " נראה לי שאין מקום לחקירה נוספת , אך אם יש למשפחה 
מידע או תהיות או צורך אמיתי לחקור מישהו , יואילו להודיעני ואשקול את המשך 
החקירה " , קובע השופט טימן . 
