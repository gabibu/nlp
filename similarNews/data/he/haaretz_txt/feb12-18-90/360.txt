אין אחראי לטיב החברה המנפיקה . כל מי שפתח פעם תשקיף , על פיו מציעים 
ניירות ערך לציבור , וגם דיפדף כמה עמודים קדימה , הגיע לעמוד בו נאמר 
ומודגש , שאין בהיתר הרשות לניירות ערך לפרסום התשקיף , ואין בהסכמת הבורסה 
לרשום למסחר את ניירות הערך , משום הבעת דעה על טיבם של ניירות הערך המוצעים 
ובצדק . חוק ניירות ערך , על פיו פועלת רשות ניירות ערך , מבוסס על הגישה 
שיש לתת לציבור גילוי מלא ונאות על החברה ופעילותה . הבורסה לניירות ערך , 
בדונה ברישום ניירות ערך למסחר , מפעילה אמנם קני - מידה כלכליים של פעילות 
בעבר , רווחיות , היקף פעילות ( רק ב"רשימה הראשית " להבדיל מן " הרשימה 
המקבילה " ) . אך קני - מידה אלה אין בהם , כמובן , כדי לקבוע או להבטיח 
שמדובר בחברה טובה ורווחית , שכדאי להשקיע בה . ישנה אחריות של החברה , 
מנהליה , החתמים ונותני חוות דעת למיניהן המופיעות בתשקיף , לכך שאין 
בתשקיף פרטים מטעים , אך גם אחריות זו אינה ערובה לכך שההשקעה בחברה תניב 
תשואה מוצלחת . בשנים האחרונות היו לא מעט מקרים של חברות ציבוריות שהגיעו 
לסוף דרכן הכלכלית . משקיעים נזעמים פנו לרשויות ושאלו הכיצד ? איך הסכמתם 
שחברות כאלו יגייסו הון מן הציבור , איזה מין פיקוח הוא זה ? והתשובה פשוטה 
הרשויות והגופים המאשרים גיוס הון אינם יכולים ( גם אם היו רוצים ) וגם 
אין זה תפקידם , לערוב לכך שלחברה תהיה הצלחה כלכלית ושדרך ניהול העסקים 
בחברה תהיה כשורה . יחד עם זאת , על המחוקק לתת דעתו להליכים והתהליכים 
המתרחשים כשחברה ציבורית מגיעה לסוף דרכה הכלכלית ונופלת לידיהם של כונסי 
נכסים ומפרקים . יש למצוא את הדרך בה תינתן אינפורמציה לבעלי המניות וכן 
שיהיה מי שייצג בפועל את האינטרסים של בעלי המניות מן הציבור . דוגמה בולטת 
לכך היא הדיווידנד שקיבל ציבור בעלי המניות של דנות במסגרת פירוק החברה , 
בלחצם של כמה בעלי מניות . במסגרת הליכי כינוס ופירוק של חברות ציבוריות , 
יש גם לגרום לכך שבצד החזר חובות לנושים תיערך , בכל מקרה , חקירה ראויה 
ומקפת , ויימסר דו"ח לבית - המשפט ולציבור בעלי המניות , מה היו הסיבות 
שגרמו להידרדרות הכלכלית של החברה האם סיבות כלכליות בלבד או גם סיבות אחרות . 
היום הנושא כולו אינו מוסדר ובשלב מסוים , בו נמחקות המניות מן הרישום למסחר , 
מאבד הציבור כל קשר עם המתרחש בחברה שהוא בעל מניות שלה . 
