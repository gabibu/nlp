הקבלנים בירושלים דורשים משר האוצר , שהוא גם יו"ר ועדת השרים לעניין ירושלים , 
להפשיר מיד קרקעות לבניית 005 , 2 דירות בפסגת זאב ובגבעת משואה . לדבריהם , 
הבטיח להם מינהל מקרקעי ישראל בכתב להפשיר את הקרקע , אך הוא מעכב את הקצאתה 
מ"נימוקים צדדיים " , כלשונם . הקבלנים הירושלמים אומרים , כי לרבים מהם 
זו עתודת הקרקע היחידה . בפגישה , שהיתה שלשום בין ראשי הקבלנים בירושלים 
לבין שר האוצר , הועלתה גם התביעה כי חברי הארגון יקבלו אותו מימון ביניים 
שמקבלות החברות המשכנות ממשרדי האוצר והבינוי בסך 71 אלף ש"ח לדירה וכן את 
מימון רוכשי הדירות בסך 73 אלף דולר . כמו כן אמרו הקבלנים , כי המגמה לייבא 
בנייה טרומית לירושלים פוגעת במקור פרנסתם של כל העוסקים בענף הבנייה , 
נגם מבחינה כלכלית מתברר כי יבוא זה יקר מדי . ראשי הארגון , המייצגים 082 
קבלנים בירושלים , אמרו לשר פרס , כי אם יש כוונה לזרז את הבנייה כדי לקלוט 
את גל העלייה , צריך לנצל , בראש ובראשונה , את הכוחות שכבר פועלים בשטח , 
משום שמדובר באנשים המכירים את תנאי העבודה במקום , ובכלל זה חומרים ותנאי 
אספקה , ואילו גורמים מבחוץ יצטרכו ללמוד שנים את הנושא . בפגישה השתתפו 
יו"ר הארגון יהודה ישראל , אליהו מזרחי , מצליח קול וברוך ברקאי . 
