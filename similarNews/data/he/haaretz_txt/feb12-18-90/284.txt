שלושה ימים לפני משחק החוץ החשוב נגד הפועל רמת - גן , עדיין לא היה ברור 
אמש במכבי נתניה מי יהיה מאמן הקבוצה עד לשבת הקרובה . המועמד העיקרי , 
מרדכי שפיגלר , שעמד להגיע אתמול לפנות ערב מצרפת , טרם בא . את האימון 
אתמול ניהל מנהל הקבוצה וכדורגלן העבר שלה , אלברט גזל . בשיחת טלפון לביתו 
בפאריס , סיפר שפיגלר כי עקב סידורים ופגישות של הרגע האחרון בשטראסבורג , 
הוא התקשה להמריא אתמול אחר - הצהרים ארצה , למרות שנתניה כבר דאגה לו 
לכרטיס טיסה . שפיגלר מקווה לבוא היום לפנות ערב לישראל , על אף קשיים 
בהשגת מקום בטיסות היוצאות לארץ מצרפת בסוף השבוע . שפיגלר הדגיש כי טרם 
סיכם מאומה עם ראשי מכבי נתניה , לא לגבי מהות תפקידו כמנגר או כמאמן , 
ולא לגבי תכניותיו לעתיד . " העניין חשוב מדי מכדי לסכם אותו בשיחת טלפון . 
אני צריך לשבת עם ראשי האגודה ולבדוק את המצב באופן יסודי " , אמר . הוא 
הוסיף כי ראה העונה רק פעם אחת את מכבי נתניה , במשחקה בשכונת התקוה מול 
בני - יהודה , שבו הפסידה 12 , והתרשם מיכולתה במחצית הראשונה . " איני 
בא לתפוס טרמף על גבו של איש , אלא לעזור לקבוצה שממנה באתי . הפניה הטלפונית 
אלי ריגשה אותי , ולכן הסכמתי לבוא לארץ , סיים . אלי דריקס ובני לם , 
שנעדרו עקב פציעה ממשחק ההפסד הביתי במחזור הקודם מול הפועל כפר - סבא ( 
01 ) , שבו להתאמן . סגל הקבוצה שסבל לאחרונה מפציעות נוספות ומהרחקות , 
התייצב במשך השבוע ונערך למשחק בשבת . 
