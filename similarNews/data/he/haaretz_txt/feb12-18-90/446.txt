ביום ראשון נראה אם סיפק אריאל שרון עוד תשובה לשאלתו של דוד בן - גוריון , 
לפני 23 שנה , מתי כבר ייגמל הקצין הלא - בלתי - מוכשר מאמירת אי - אמת . 
את שני ימי הספק , שבהם מסוגל שרון ללא - קושי לעשות עוד אחד מלהטוטי הפליק - 
פלאק שלו בדרך אל האמת וחזרה ממנה , מוצע לבלות בין השאר בעיון בדרכו רצופת - 
העוויתות של האיש . הרי אחד מכליו המושחזים הוא ההישענות על זיכרוננו הקצר 
להפליא . שרון ממחיש את אחד משני התפקידים המרכזיים במשל הצב והעקרב . לעתים 
נדמה שאין לבוא בטענות אלא לאלה שהמשיכו למנותו לתפקידים ממלכתיים : על - 
פי טבעו אין הוא יכול לנהוג אחרת . הוא עוקץ למוות , אם רק מניחים לו , 
מתוך דחף ממושך שאינו בר - שליטה . יתכן שמה שהאיש זקוק לו יותר מכול הוא 
טיפול . אבל מכיוון שהממשלה וחיינו כאן אינם קליניקה , חשוב לשמר לפחות 
את האבחנה ואת הפרטים הנשכחים - לעתים של הנזק הגדול שגרם בעל הסימפטומים . 
הלשון שלו גסה וגדושה דימויי - מוות . " אתה נותן חיפוי לרצח " , אמר פעם 
לעזר ויצמן . את ראש הממשלה , שמעון פרס , האשים לפני ארבע שנים בעידוד 
לרצח יהודים . ואז , כדרכם של אנשים פתלתלים , חזקים כביכול , התנצל 
לפני פרס . כאשר נוסח התנצלותו נדחה , התחנן כמעט על מקומו בממשלה והתנצל 
שנית . זה היה לאחר התראה קודמת של פרס , חודשים אחדים לפני - כן , עוד 
על השמצה אחת שבעקבותיה אמר שרון : " אני מתנצל . אני חושב שבהחלט הגזמתי 
בדברי " . ומיד הלך , כמו השבוע , ל"מוקד " , לומר שמה שחשוב לו " זה 
המהות " . על יוסי שריד אמר פעם שהוא רוצה להביא את האויב ללב תל - אביב . 
על מרדכי גור אמר " שרץ " . אבא אבן היה בעיניו מי שחיפש " רווחים אישיים 
מהאסונות שלנו " . " ספסר - מלחמות שעושה בספריו כסף מדם חללים " , אמר 
על אבן מצביא 006 חללי לבנון , שמוחו קודח מתמונות הרג ובגידה וסכינים בגב . 
העיתונות היתה בפיו לרעל . אותה , ואת תוקעי הסכין בגב , האשים בהפרעה 
ובבלימת הניצחון השלם בלבנון . לא פעם גלש אל דימויי - מין וולגריים , 
מוזרים . כשצוטט שהממשלה רצה אל הערבים ברגליים פתוחות , אמר שהתכוון לזרועות 
פתוחות . יש לו משלים של דלדול איברים , של רפיסות , בדברו על תהליך ההסדר 
או על חבריו בממשלה . " יש ניסיון מכוון לכופף , להעמיד על הברכיים . 
אני לא עמדתי מעולם על הברכיים . אותי לא תצליחו לכופף " , אמר לפרס לפני 
התנצלותו בפניו . " שבעתי איומים . . . עכשיו אני מדבר ואתה תשתוק " , 
נאלץ פעם לנזוף בו מנחם בגין , שנמנע מלפטרו כהמלצת ועדת - כהן ולא ידע 
אחר - כך לאן להוליך את צערו . חיים בר - לב אמר עליו השבוע , בפעם המי - 
יודע - כמה , שתמיד הסתיימה דרכו באיזה שבר : בצנחנים , בצאתו מצה"ל בטריקת 
הדלת , כשר ביטחון . " ישנם רגעים " , אמר שרון במכתבו השבוע לראש הממשלה , 
" שבהם צריך אדם לדעת לקום ולהתחיל לצעוק " . רגעים ? הוא לא הפסיק מעודו 
לקום ולצעוק , להשמיץ , לשבש סדרים , לנסות לבצע פטש . למרות הרושם של 
איזו נחישות פוליטית , לא היה לו , כזכור , שום קושי לקפץ ממפלגה למפלגה , 
מדעה לדעה . בין 6791 ל8791 עבר בסערה מהליברלים , דרך מפלגתו , שלומציון , 
אל חרות . בראיון ל"ידיעות אחרונות " העיד באותה תקופה על עצמו : כל 
ימי , מאז היותי סגן - משנה בצבא , אני עוסק בהדחת הממונים עלי " . באמצע 
ניהל פלירט עם ד"ש ( רק שבועות אחרי שהקים את שלומציון ) , המרכז החופשי , 
הליברלים העצמאיים : עם רוב צבעי הקשת הפוליטית , בלי בעיות . כעבור שנתיים 
כבר כתב לבגין מכתב אישי - כביכול שבו עירער על מנהיגותו . הטקסט הודלף 
לעיתונים . " די ! " קם שוב וצעק במכתבו , " הגיעה השעה לעצור ! " 
אז כבר דיבר עליו בגין כעל עבריין פוליטי . שרון עלול לרכז טנקים סביב משרד 
ראש הממשלה , אמר בגין . אך באחד מאותם משגי - סלחנות , הסביר אחר - כך 
כי דיבר בבדיחות הדעת . אין לו רסן , ובדמיון הפוליטי - הצבאי המשולח שלו 
שהביא אותו ואותנו , בנחלי - דם , אל ביירות וחזרה , הוא אמר פעם , כפי 
שציטט שלמה נקדימון בספרו " סבירות נמוכה " : " מדינות אירופה חלשות מאתנו . 
ישראל יכולה לכבוש תוך שבוע את השטח מחרטום ועד בגדד ואלגיריה " . ברגע 
אחר של מגלומניה אמר שצה"ל יכול להגיע עד אודסה . ספר אחר , " לא עוצר 
באדום " , מאת עוזי בנזימן , הוא תיעוד מדאיג של מאות פריטי מידע נוספים 
בדרכו של שרון אל התאונה הבאה , אל חוסר - האחריות וההתעיה שמאחורי הסיבוב . 
שיילך . שיעמוד על רגליו , שיקום מכסאו , שיצעד כתיאוריו השונים שלו 
במשך השנים על רצונו לעשות סדר חדש ובלבד שיילך כבר . דרכם של אנשים כשרון , 
לרוב גנרלים חסרי - שקט ונעדרי תרבות פוליטית , הביאה אותם גם בתולדות 
עמים אחרים מחוץ לכל מסגרת . לעתים חזרו אליה בכוח מחודש . לרוב היה זה 
כוח להשחית . לא פעם נבלעו כהערת - שוליים מביכה בתולדות ארצותיהם . הגשם 
את איומך , אריאל שרון . צא מחיינו . כפי שאמרו פעם בפרלמנט הבריטי לנוויל 
צמברלין , מי שיכול להיחשב לסמל הרפיסות המתועבת בעיניו של שרון : " למען 
השם , לך " . 
