בוגוטה ( ע"ר ) . טרוריסטים שמאלניים חטפו שני נתינים אמריקאיים בקולומביה , 
כדי למחות על כוונתו של נשיא ארה"ב להשתתף בוועידת פסגה על דרכים למלחמה 
בסמים . ועידת הפסגה אמורה להיפתח ביום חמישי , בעיר קרתגנה . תחנת רדיו 
מקומית מסרה את הידיעות ראשונות על החטיפה שלשום , והן אושרו ע"י מחלקת 
המדינה בוואשינגטון , שמסרה כי החוטפים משתייכים ל"צבא השחרור העממי " , 
ארגון טרור פרו - קובני , שמטרתו היא לגרש משקיעים זרים מקולומביה . 
