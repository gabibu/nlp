בנגקוק , ( ע"ץ ) . איש עסקים סעודי נעלם שלשום בלילה מביתו בבנגקוק . 
הסעודי , מוחמד אל - אלול , עובד בסוכנות המגייסת פועלים תאילנדים עבור 
סעודיה . תחילה נמסר , כי האיש שנעלם הוא דיפלומט . סעודיה השעתה לאחרונה , 
מתן אשרות לעובדים תאילנדיים , לאחר ששלושה מאנשי סגל השגרירות הסעודית 
בבנגקוק נרצחו ב1 בפברואר . ההרוגים היו שני דיפלומאטים ומפעיל - טלקס , 
והרצח המשולש גרם למתיחות מסויימת בין סעודיה לתאילנד . סעודיה איימה להחזיר 
את הדיפלומטים שלה מתאילנד , אם לא ייעצרו במהירות האשמים ברצח ויועמדו 
לדין . 
