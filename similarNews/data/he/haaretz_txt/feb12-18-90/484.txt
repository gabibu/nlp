ההתאחדות לכדורגל מנהלת מו"ם על מיפגש בין ארצי כפול ( בית וחוץ ) עם נבחרת 
יוון . מנהל ההתאחדות יעקב אראל אמר כי בשלב זה מדובר במגעים ראשונים בלבד , 
כי עדיין לא סוכם דבר . על פי ההצעה הישראלית , תארח יוון את המישחק הראשון 
במארס ומועד הגומלין ייקבע בשלב מאוחר יותר . בימים הקרובים צפויה תשובת 
היוונים על ההצעה . נבחרת ישראל לא קיימה שום מישחק מאז סיום השלב הקדם עולמי 
בסוף אוקטובר 9891 . ישראל אמורה לארח באפריל - מאי שלוש מהנבחרות שישתתפו 
במונדיאל באיטליה : רומניה תהיה האורחת הראשונה ( סוף אפריל ) ובמאי יבואו 
ארגנטינה ( אלופת העולם ) וברית המועצות ( סגנית אלופת אירופה ) . מאמני 
הנבחרת יצחק שניאור ויעקב גרונדמן הצהירו פעמית רבות , כי הם מעוניינים 
במישחק בין ארצי במארס עם נבחרת שאינה נמנית עם הדרג הראשון . זאת כדי שהסגל 
החדש לא יתמודד , ללא מיבחן קודם , עם יריבות מהצמרת העולמית . 
