חם " בוא נלך לוואלאס קולקשן " , אני מציע לחבר חובב - אמנות שבא לביקור 
ללונדון , " נראה את הרמברנדטים שנותרו שם , לפני שגם אלה נעלמים " . 
החבר מביט בי בתדהמה , משער שאני שוב באחד ממצבי - הרוח הללו , שבהם אני 
מרבה לומר דברים סתומים ומרגיזים . אבל אני מסביר לו ברצינות כי לדברי יש 
טעם , אם לאו דווקא היגיון . באוסף האמנות הנהדר , המשוכן במבנה ההדור 
שבכיכר מנצסטר , לא הרחק מרחוב אוקספורד המוכר כה יפה לישראלים , הקרוי 
" ואלאס קולקשן " ( אוסף ואלאס ) , היו לפנים , אפילו בעת ביקורי הראשון 
במוזיאון הזה , לפני עשרים שנה , כחמישה - עשר ציורים של רמברנדט , בוודאי 
אחד האוספים הפרטיים הגדולים ביותר של ציורים מפרי - מכחולו של הרב - אמן 
ההולנדי . אכן , " ואלאס קולקשן " הוא אוסף פרטי ביסודו , אוספו של 
המרקיז מהרטפורד , שבמותו , בשנת 0781 , הוריש את אוסף האמנות המטופח 
שלו לאומה האנגלית ומאז הוא פתוח לקהל הרחב ( שהאנגלים הם בו , כפי שנראה , 
האלמנט האתני הפחות בולט דווקא ) . למרקיז מהרטפורד היו רמברנדטים רבים , 
אפשר לומר שהוא התמחה באיסוף ציוריו של רמברנדט פן ריין . אלא שעם השנים , 
ככל שהתקדמו כלי מחקר - האמנות במאה העשרים , החלו המלומדים לפקפק באמיתות 
השיוך של כמה מן הציורים הללו לרמברנדט . בראשית שנות השבעים ( זמן לא 
רב , בכל מקרה , אחרי ביקורי הראשון ב"אוסף ואלאס " בשנת 9691 ) נקבע 
רשמית כי התאמת החשד הנושן לגבי חמש תמונות מתוך האוסף : הציורים אינם משל 
רמברנדט אלא משל תלמידיו , ומעתה נשאר " אוסף ואלאס " עם חמישה או ששה 
רמברנדטים בלבד . הציורים , שלא היו עוד משל רמברנדט , הוסיפו להיות תלויים 
על הקירות , אמנם בשינוי מקום , ויש לשער כי מעתה התמעטו האנשים הנעצרים 
לפניהם , אולי פחתו קריאות - ההתפעלות מן הציורים שאיבדו את זוהר שמו של 
הרב - אמן . מסתבר שפרשת הרמברנדטים הנעלמים לא תמה בזה . לפני כמה שנים 
התארגנה קבוצת חוקרים הולנדים של יצירת רמברנדט ומצוידים בכלי - ניתוח חדישים 
ביותר החלו בני החבורה ההולנדית , בעלת המינוי הרשמי , לפעול את פועלם 
המטיל אימים : ה"ואלאס " היה אחד ממחוזות - חפצה החשובים ביותר של החבורה . 
ואמנם כפעם בפעם פורצת איזו ידיעה לעיתונות על עוד רמברנדט שנעלם בנסיבות 
מדעיות . תוך שנים אחדות פחת מספר הרמברנדטים האותנטיים ב"ואלאס קולקשן " . 
היום הוא עומד עלקפמאליד4חמציור אחד " בטוח לגמרי " דיוקן של בן הצייר , 
טיטוס . על אחד ( " נער בלבוש מזרחי " ) עדיין מוטל צל צלו של ספק . 
לפי הרגשתי , למודת - הניסיון , גם שני אלה ייעלמו עם ההשתכללות הנוספת 
של כלי הבדיקה המדעיים , ובעוד שנה שנתיים שוב לא יהיו רמברנדטים ב"ואלאס 
קולקשן " . כנגד זה אמרתי מה שאמרתי לידידי שבא מניו יורק לבקרני בלונדון . 
קפמאפרקאני חוזר ומדגיש שהציורים שאינם עוד של רמברנדט מוסיפים להיות תלויים 
על קירות הבית המוזיאלי הנהדר , אם גם רובם במדור הפחות - חשוב של בני - 
תקופתו של רמברנדט ; לשם הועבר זה לא - כבר " השומרני הטוב " , אותו ציור 
קלאסי של רמברנדט מתקופתו התיכונה , שספרי אמנות ומחקר רבים כוללים אותו 
וגומרים עליו את ההלל כאחת היצירות המפעימות ביותר של הרב - אמן ההולנדי . 
" האמן החבוש בכיפתו " , הדיוקן העצמי הנפלא של רמברדנט שגם עליו אומרים 
חמשת ההולנדים כי אינו משל רמברנדט , אלא משל תלמידיו , שציירו את מורם 
ואדונם , לא הועבר עדיין ממקומו המרכזי בחדר רמברנדט של ה"ואלאס " : אולי 
המנהל , גון אינגמאלס , מסרב להיפרד מן האשליה המזהירה ביותר ? אולי הוא 
מנסה לאחוז בכוח בקרנות - המזבח של רמבדנדט האחרון שלו ? " לא דווקא " , 
השיב אינגמאלס למראיין בתוכנית טלוויזיה , " שלא כבמקרהו של אספן פרטי , 
הדה - אטריבוציה ( שלילת השיוך ) אינה פוגעת בי אישית . הגשנו את מלוא 
הסיוע האפשרי לחוקרים ההולנדיים " . אילו היו הדברים אמורים באוסף פרטי , 
היו ממדי הדה - אטריבוציה עילה ליותר מהתאבדות אחת , אבל הואיל וה"ואלאס " 
שייך היום לאומה ציורי האוסף אינם רכוש האבא של אינגמאלס , היינו אומרים 
הרי מחויבותו הראשונה היא , הסביר המנהל , למדע . " אך ידוע לי על מקרה 
של אספן פרטי שהקבוצה ההולנדית גזלה ממנו את הרמברנדט שהיה לו והוא לקה בהתקפת 
לב " . הדה - אטריבוציה זה המונח המדעי לשיוכו של ציור לצייר אחר מזה ששויך 
לו קודם - לכן משנה מאוד לא רק לתיירים המבקרים במוזיאונים ונאנקים מעונג 
ליד ציור של רמברנדט פן ריין , אך בעונג פחות בהרבה ליד ציורו מאת " שולייה 
של רמברנדט " בנוסח " בשבילי רק הטוב ביותר " אלא היא משנה בראש וראשונה 
לגבי מעמדו של הציור כנכס כלכלי . ציור שהוועדה קובעת כי איננו משל רמברנדט 
נראה כלפי חוץ בדיוק כפי שנראה כאשר נודע כיצירת רמברנדט , אך ערכו יורד 
ביום אחד בארבעה - עשר מיליון דולר ! דה - אטריבוציה של עשרה ציורי רמברנדט 
פירושה הפסד משוער של כמאה מיליון דולר ל"ואלאס קולקשן " . על משקל אמרתו 
של אוסקר ויילד , אפשר לומר שאם לאבד רמברנדט אחד זו טרגדיה , הרי לאבד 
עשרה זו ממש רשלנות . קפמאפרקמקרה הציורים הנעלמים של רמברנדט מדגים תופעה 
חוזרת ונשנית במשך המאה העשרים , וביתר שאת בשנים האחרונות , כאשר יצירותיהם 
של רבי - אמנים משיגות מחירים אגדיים במכירות הפומביות , והציור הקלאסי 
נעשה לאמצעי - ההשקעה המועדף על המיליונרים או הביליונרים . במצב כזה , 
הדיון האסתטי , או הדיון הפילוסופי - המעודן , על ההילה שמקנה שם מסוים 
לציור הילה ששם אחר , או אלמוניות גמורה , גוזלים ממנו יורד למקום משני 
בתכלית , והשיוך ( האטריבוציה ) נעשה עניינו המרכזי של הדיון ; כמו שאמיתותה 
של החתימה מקנה את הערך לשטר או לעירבון . זהו בעצם עולם העסקים , והעסקים 
הגדולים , בלבד . אבל גם עולם זה זקוק עדיין לעזרת המדע . וכאן מתחילות 
הבעיות הגדולות . חוקרי - האמנות , גם אלה שהקדישו את חייהם למדע ובזכות 
ההתקדשות הזאת נעשו בני - סמכא בתחומיהם , הם , כמו שאומרים , רק בני - 
אדם . הפרשה המסעירה ביותר בתחום זה של שיוך ושיוך נגדי , של עירוב העסקים 
הגדולים בחקר האמנות , היא אל - נכון פרשת הדגם ל"דוד " של מיכאנגלו , 
המסעירה זה שנתיים את המתעניינים בעולם מרתק זה של מכירות ה"אולד מאסטרס " . 
בראשית שנות השמונים נמצא בשוק הפשפשים , בעיר אנטיב שבריוויירה הצרפתית , 
דגם של פסל . סוחר אמנות שעבר בשוק ראה את הדגם , מצא עניין ב"משהו " 
שבו , קנה אותו בפרוטות וכך החלה אחת הפרשות הסבוכות והמטורפות ביותר בתולדות 
יחסי המדע והשוק בתחום האמנות הקלאסית . סוחר האמנות הפאריסאי שקנה את הדגם 
טוען כי התעוררה בו התחושה שזה הדגם של " דוד " של מיכלאנגלו , דגם - 
משנה מסוים , השלב שלפני - האחרון בפיתוח הפסל לממדיו הסופיים . לאחר הרפתקאות 
וסיבוכים רבים , הגיע הדגם לידיו של חוקר - האמנות האמריקאי פרדריק הארט , 
בר - סמכא גדול בתחום מיכלאנגלו . הארט הוא שקבע ללא היסוס , אך לאחר 
מחקר ממצה , כי אמנם זה הדגם שלפני - האחרון של הפסל המהולל מכל פסלי מיכלאנגלו , 
ושמא של הפיסול כולו . דגם - פסל כזה , הזוכה באותנטיפיקציה כזאת , עשוי 
להיות מוערך במאה מיליון דולר . מובן שמיד לאחר האותנטיפיקציה הנרגשת של 
פרדריק הארט , התחילו עמיתיו , המומחים ליצירת מיכלאנגלו , להעלות השגות 
על הסבריו וממצאיו . בינתיים החליף דגם - הפסל כמה וכמה ידיים , בנסיבות 
סבוכות מכדי להביאן כאן . כך או כך , תוך כדי החילופים הללו , אף נמצא 
קונה , יפאני , שהיה מוכן לשלם בעד הדגם ששים מיליון דולר . הפרוטה הין , 
למען הדיוק מצויה ככל הנראה בשפע בכיסו של האיש , והוא היה מוכן להסתכן 
בקניית הדגם גם בשלב שהיה ערעור רציני על האותנטיפיקציה שלו . הסיכון המחושב 
מן הסוג הזה אינו נדיר כל עיקר בעולם המכירות של ה"אולד מאסטרס " . אלא שבשלב 
הזה היו כבר ערכאות מעורבות בשקלא - וטריא האמנותי - המסחרי . עיתון אנגלי 
אחד פירסם מאמר שהיה בבחינת הלעגה ודיבה על שיפוטו של הפרוף הארט , האותנטיפיקטור 
הראשי של הדגם . הארט תבע לדין את העיתון ( " אינדיפנדנט " ) וזכה בתביעת 
הדיבה : העיתון חויב לשלם לו פיצויים בגובה 005 , 7 ליש"ט . אך השופט קבע 
בפסק - דינו דבר שלא נעם להארט כל עיקר : חוקר - האמנות הזנה את הידע שלו . 
התברר שסוחר - האמנות שהביא את הארט לשם אותנטיפיקציה , הבטיח לו אחוז 
מסוים מן המכירה העתידית . גם באחוז הזה די היה לעשות את הארט ואת בניו 
ובני - בניו לאנשים עשירים . קפמאפרקהארט אינו הראשון ואינו האחרון בשלשלת 
החוקרים הדגולים שהוטל בהם חשד בשל הסתבכותם בעולם סחר - האמנות . המקרה 
הנודע ביותר בתחום זה הוא מקרהו של ברנרד ברנסון , החכם מסטיניאנו , בעל 
הווילה הרנסנסית הנהדרת " אי טאטי " שבעיירה ליד פירנצה . הוא נודע כגדול 
חוקרי האמנות האיטלקית או המומחים לאמנות הקלאסית , עד מותו בגיל מופלג , 
בראשית שנות החמישים . ברנסון , היהודי הליטאי שגדל באמריקה , נעשה מיליונר 
בזכות מומחיותו , ולא כל כך מפרסום ספריו הרבים בתחום חקר - האמנות כמו 
מתוך ששימש כאותנטיפיקטור , המומחה המטביע את תווית האותנטיות על ציורי 
המופת . הוא היה קשור לסוחר - האמנות הגדול , ממוצא הולנדי , דוין , 
האיש שבנה את אוספי האמנות הקלאסית של כמה מן המיליונרים האמריקאים הידועים 
של ראשית המאה העשרים . האיש שה"הסכמות " שלו קבעו אם יימכר ציור מסוים 
בעשרת אלפי דולר ואם לא יימכר כלל , כלומר , אם הוא משל רב - אמן מסוים 
או לאו דווקא , היה ברנרד ברנסון . האם פעל ברנסון תמיד בתום לב , ושיפוטיו 
נעשו לפי מיטב השיקול המדעי ( ברנסון עיצב במידת - מה את כלי האותנטיפיקציה 
המודרניים , בהשפעת המומחה האיטלקי בן המאה הקודמת , מורלי ) . חשדות 
בעניין זה הועלו זה כבר , והסופר סמואל בהרמן , מחבר " האיש שבא לסעוד " , 
הקדיש לעניין זה פרק מרתק , בביוגרפיה המקסימה שלו על דוין . אחרי ככלות 
הכל , ברנסון עצמו קיבל אחוזים מן המכירות של דווין , ורק קדוש שומר על 
תום לב לנוכח פיתויים כאלה . ברנסון לא היה קדוש כל עיקר , ואחרי מותו , 
עשה חוקר האמנות היהודי - האמריקאי , מאיר שפירא , חשבון גדול עם מורשתו 
הדו - משמעית , במסתו המעמיקה והקטלנית " ערכיו של מר ברנסון " . אך העניין 
כולו מסובך מכדי שיהיה אפשר להעלותו כאן יותר מאשר ברמז . בזה אחר זה נעלמים 
ציוריהם של הציירים הגדולים מעל קירות המוזיאונים . רק בנדיר סיבת ההיעלמות 
היא שוד סנסציוני . אנשי - המחקר מעלימים ציורים אלה בכישרון רב יותר . 
כבר היה מי שתהה אם קירות המוזיאונים הגדולים כולם אינם מכוסים אך ורק בסדרות 
של זיופים וחיקויים . ומי יודע , אולי בקרוב תעלה השאלה אם רמברנדט היה 
קיים בכלל ? באחרונה הוטל ספק באותנטיות של קברו אשר ב"כנסיה המערבית " 
( וסטרקרק ) באמסטרדם . ואם הסברה שלא שייקספיר כתב את המחזות המועלים 
בתיאטראות תחת שמו , אלא מישהו , אלמוני לחלוטין , שגם שמו היה במקרה 
שייקספיר , אינה מפריעה ביותר ליהנות מן המחזות הללו האומנם כך גם יהיה 
על ציורי רמברנדט , כאשר ילמדו הכל לדעת שלא הוא אלא מישהו אחר , אלמוני , 
צייר אותם ? 
