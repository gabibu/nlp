קהיר ( ע"ר וע"ץ ) . משטרת מצרים עצרה נהג אוטובוס תיירים ישראלי לאחר 
שבתוך האוטובוס נמצאו 99 כדורי אקדח הודיעו מקורות ביטחוניים אתמול . המקורות 
אמרו שהנהג ( שזהותו לא נמסרה לפרסום ) , נסע עם תיירים מישראל שלשום 
לטאבה שבמפרץ אילת . " באוטובוס נערך חיפוש שגרתי והתגלו בו 99 כדורי אקדח . 
אולם אקדחים לא היו שם " , אמר אחד המקורות . " מתקבל על הדעת שהנהג לא 
ידע את התקנות הנהוגות במצרים , לפיהן אסור להעביר תחמושת אל מעבר לגבול . 
הנהג נחקר עכשיו , ודו"ח החוקרים יהיה מוכן תוך 42 שעות " , הוסיף המקור . 
