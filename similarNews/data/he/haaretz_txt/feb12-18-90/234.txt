בחדר כיתה בוואשינגטון תלויה כרזה " מלכים ומלכות גדולים באפריקה " . כל 
הדמויות ניצבות בתנוחות הירואיות וכולן שחורות . כמו לננדי מלכת זולו , 
גם לפרעה המצרי אחנטון ולקליאופטריה תווי פנים רחבים וגוון עור כהה המצביעים 
על מוצאם ממרכז אפריקה . המסר שמנסה הכרזה להעביר הוא , שהתרבות הצפון - 
אפריקאית העתיקה מהווה חלק ממורשת שחורה בלעדית . מסר זה רוכש חסידים במספר 
גדל והולך בקרב שחורים אמריקאים . תוכניות טלוויזיה בתחנות המכוונות במידה 
רבה לשחורים , וכמה מורי קולגים שחורים , טוענים כי השחורים הם יורשיה 
האמיתיים של מורשת העבר המצרית מלאכת ההנדסה שהביאה להקמת הפירמידות , 
פיתוח הרפואה וההשערות האלגנטיות על בריאת היקום . מסר זה מטריד ולפעמים 
מעורר את זעמם של חוקרים ואגיפטולוגים קלאסיים הסבורים כי העדות הארכיאולוגית 
מראה שמצרים וצפון אפריקה היו עולם תוסס רב גזעי , שאי אפשר לכבול אותו 
במסגרת הקטגוריות של אמריקה במאה ה02 . אך לא מכבר מצאו " הרוויזיוניסטים " 
תחמושת בספרו של מרטין ברנל , פרופסור באוניברסיטת קורנל . עם פרסום ספרו 
" אתונה השחורה : השורשים האפרו - אסיאתיים של הציוויליזציה הקלאסית " , 
שיצא בהוצאת אוניברסיטת רטגרס ב7891 , הוא העביר את התיאוריות בדבר תפקידם 
של השחורים בלידת הציוויליזציה המערבית מקהל שחור ברובו לקהל לבן . הכרך 
השני בספר , שעל פי התוכנית יהיו לו שלושה כרכים , עומד לצאת בקרוב לאור . 
בהסתמכו על עדויות לשוניות , ארכיאולוגיות ועל מיתולוגיות שונות , טוען 
ד"ר ברנל שבעוד שאי אפשר היה לדעת מה היה ההרכב הגזעי המדויק של מצרים העתיקה , 
" הציוויליזציה המצרית היתה ביסודה אפריקאית " . הוא טוען שהציוויליזציה 
היוונית , חבה חוב גדול לרעיונות של מצרים והמזרח התיכון . הוא גם מעלה 
עתה אפשרות שהמתיישבים הראשונים ביוון היו מצרים . מרבית המצרים של מצרים 
העתיקה לא תיארו את עצמם בציוריהם כשחורים . למרבית הגברים יש עור אדמדם 
ועורן של מרבית הנשים צהבהב . קיימים גם תיאורים של מצרים רמי דרג בעלי 
תווי פנים מובהקים של שחורים . עובדה זו מוסיפה על היסוסיהם של חוקרים לקבוע 
נחרצות אם המצרים הקדמונים היו שחורים או לבנים . לא כל המאמינים בתרבות 
מצרית שחורה , טוענים שקליאופטרה היתה שחורה , כפי שנאמר בכרזה שצורפה 
ללוח שנה של 9891 על - ידי מחלקת השיווק של אנהוייזר - בוש . אך הם מצביעים 
על פסליה של המלכה טיה , שחיה במאה ה41 לפני הספירה , ובהם היא מוצגת כאישה 
שחורה . עם זאת , מומיה שמאמינים כי היא של טיה , מתוארת על - ידי האגיפטולוג 
פרנק יורקו כבעלת " שיער ארוך גלי חום , גב אף גבוה , אף מקומר ושפתיים 
צרות למדי " . הדיון המחודש בנושא עלה כאשר האוריינטציה של חוקרים מצריים 
נמצאת במצב נזילות . הם אמנם אינם מאמינים כי המצרים הקדמונים אכן היו אפריקאים 
שחורים , אך דור אגיפטולוגים חדש מגלה נכונות גדלה והולכת לראות את התרבות 
המצרית הקדומה כבעלת שורשים באפריקה יותר מאשר במזרח התיכון . " העמים 
בעמק הנילוס היוו רצף , החל במצרים הצפוניים הבהירים ביותר , עבור במצרים 
העיליים , היותר חומים וכלה בנוביים , בכושים ( ) ועמי מקור הנילוס 
הכהים מאוד " , כתב יורקו בגיליון שפורסם לא מכבר של " ביבליקל ארכיאולוגי 
ריוויו " . המאמר נכתב בתגובה לזרם מכתבים נזעמים שמחו על פרסום מכתב , 
שבו נאמר כי נפרטיטי היתה " מלכה מצרייה שחורה יפה " . במשך יותר מעשרים 
שנה הוצגה הדעה , הקונה לה כעת מהלכים , על - ידי מרצים שחורים כמו גון 
הנריק קלארק , אסא היליארד ויוסף בן יוחנן . הם משוכנעים באמונתם כי המחקר 
הקלאסי שיקר בקשר לשחורים . " אנשים שחורים רבים ממש נהרסו בגלל הנחת היסוד 
שהשחורים מעולם לא עשו דבר , ושכאשר עשינו דבר מה היו גזעים אחרים מעורבים 
בכך " , אמר איוון ואן סרטימה , המלמד באוניברסיטת רטגרס . ליסטרוולט מידלטון 
מפיק טלוויזיה בדרום קרוליינה שהמופע שלו " למען העם " מביא את הטיעון 
בדבר ההשפעה התרבותית השחורה לקהל צופים בוואשינגטון , אוקלנד ובאפלו אמר : 
" אפריקאים אמריקאים פיקחים כעת דיים לדעת שמבחינה היסטורית שלפו אותנו 
מההיסטוריה , ולכן אין אנו מצפים להסכמתם של חוקרים לבנים כדי להאמין במחקריהם 
של חוקרים אפריקאים ואפריקאים - אמריקאים . ד"ר ברנל שתחומו העיקרי היה היסטוריה 
סינית אמר כי מעמדו כאדם מבחוץ הותיר אותו ללא מעמסת האמונות והמוסמכות של 
קלאסיקנים ואגיפטולוגים . מבקריו טוענים שהדבר גם מותיר אותו ללא מטען של 
עובדות . חוקר הקלאסיקה מאוניברסיטת האוורד , פרנק סנודן , שחקר את תיאורם 
של שחורים בתקופה העתיקה , טוען שברנל עושה שימוש לרעה בקטע מהרודוטוס . 
אף על פי שההיסטוריון היווני העתיק כינה מצרים " שחורים " כתב ד"ר סנודן 
בכתב העת " ארטוזה " בסתיו האחרון הרודוטוס גם " עמד על ההבדל הגופני 
בין מצרים ואתיופים " . " אתונה השחורה " זכה גם לדברי ביקורת חיוביים , 
בעיקר על החקירה המדוקדקת שלו את האווירה האינטלקטואלית של המאות ה81 וה91 , 
כאשר חוקרי התקופה הקלאסית עוצבו על - ידי יחס יראת כבוד למדע של תקופתם , 
למושגי קדמה ולמה שראו כתפקידם הראשון במעלה של אירופה ושל עמיה . התחושה 
הנפוצה בקרב שחורים כי היסטוריונים לבנים התעלמו מהם , מעניקה לטיעון בדבר 
מקומם של שחורים בתרבות מצרים כוח משיכה מידי גם בקרב שחורים המגלים פקפוק 
באשר לבסיס העובדתי שלה . " שחורים אכן תרמו תרומות מסוימות לחברה המצרים 
הקדומה , ועל כך לא דובר מעולם " , אמרה ד"ר פרנסס פאוול , מנהלת תוכנית 
הלימודים של לימודי החברה במערכת בתי הספר הציבוריים של וואשינגטון , ש%79 
מהתלמידים בהם שחורים . ד"ר פאוול ומחנכים מאטלנטה , פורטלנד שבאורגון 
וכמה מערכות בתי ספר אחרות בודקים כעת רעיונות אלו כדי לראות מה לכלול בתוכניות 
הלימודים . " הם מנסים להניע אנשים להתבונן באפריקאים בדרך שונה ולכך אנו 
מתייחסים באהדה " , אמרה . " אבל " אני לא רוצה שילדים יחליפו מיתוס אחד 
במיתוסים אחרים " . 
