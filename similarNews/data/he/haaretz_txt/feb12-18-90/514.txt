הוועד הציבורי להגנה על זכויות היוצרים , ביקש אתמול משר החינוך יצחק נבון 
להתערב כדי למנוע את פגיעת רשות השידור בזכויותיהם . במברק ששלחו נציגי 
המלחינים והסופרים בארץ לשר , נאמר שרשות השידור הפחיתה באורח חד - צדדי 
את התמלוגים על השמעת יצירותיהם ברדיו ובטלוויזיה , ובכך הם רואים הפרה 
גסה של החוק להשמעת יצירות בפומבי . היוצרים הוסיפו כי " לא יתכן שרשות 
ממלכתית תפר את חוקי המדינה בצורה בוטה ותוך זלזול ביוצרים שפרי - רוחם הוא 
המרכיב העיקרי בתוכניות המשודרות . נבקש את התערבותך הדחופה להפסקת רמיסת 
החוק על ידי רשות השידור " . על הפנייה חתומים נסים אלוני , נורית הירש , 
אביהו מדינה , דידי מנוסי , עקיבא נוף ונועם שריף . עם קבלת המברק פנה 
נבון , ליו"ר רשות השידור , אהרן הראל , וביקש הסברים . לאחר מכן קבע 
השר כי יש צדק בקביעת הוועד הציבורי להגנה על זכויות היוצרים . הראל הבטיח 
לשר כי יביא את הנושא לדיון דחוף בישיבת הוועד המנהל הקרובה . מנכ"ל רשות 
השידור , אריה מקל אמר אתמול בתגובה כי העניין תמוה בעיניו , משום שלאחר 
סכסוך בן שנתיים עם אקו"ם , הוא פעל בעניין ובאחרונה הגיעו רשות השידור 
ואקו"ם להסכם על מינוי בורר . כבורר מונה נשיא בית המשפט המחוזי לשעבר , 
השופט פליקס לנדא , ומה שיפסוק תבצע הרשות ללא עוררין . " אי לכך אני 
לא רואה מקום להתערבות בתהליך הזה , שהוא על דעת אקו"ם ורשות השידור . 
כל מיני מחאות ציבוריות יכולות רק להפריע בתהליך הבוררות " , הוסיף מקל . 
