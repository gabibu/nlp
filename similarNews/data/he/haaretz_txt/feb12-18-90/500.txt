" שנות מאסר גזר אתמול נשיא בית המשפט הצבאי ברמאללה , סא"ל יוסי שפירא , 
על תושב בית לחם ראמי חליל הרמאס , בן 22 , שניסה לרצוח חייל . בתאריך 
98 . 3 . 21 הבחין חייל המילואים גדי אמזלג , כשהיה בסיור רגלי ליד קולנוע 
בית לחם , בתושב הנושא בידיו חבילה חשודה . אמזלג ביקש מנושא החבילה להציג 
את תעודת הזהות שלו ואז שלף האיש מתוך החבילה סכין מטבח ארוכה ודקר את החייל 
בחזהו . הנדקר נאבק עם התוקף ולעזרתו הגיעו חיילים , שירו לעבר התוקף כדורי 
גומי ופצעוהו . חייו של אמזלג ניצלו בבית החולים הדסה בירושלים , " בנס " 
כפי שהגדיר זאת כתב האישום שהוגש נגד הדוקר . שבוע ימים שהה אמזלג בטיפול 
נמרץ אחרי שנפגע בריאתו . לאור נסיבות המקרה , דרש התובע הצבאי להטיל על 
הנאשם 02 שנות מאסר . הסניגור עו"ד אוסאמה עודה , השאיר את מידת העונש 
לבית המשפט , לאור נסיבות מקלות שמצא במקרה מיוחד זה . מתברר כי התוקף 
הינו קצר רואי וכמעט ואינו רואה בעין אחת . בחקירתו מסר כי בתחילת השנה 
שעברה , החליט להרוג חייל ישראלי בסכין , " מאחר וזו הדרך היחידה בה יכולתי 
לבצע דבר מה , מכיוון שאני קצר רואי ולא יכול ליידות אבנים ובקבוקי תבערה " . 
הרמאס העיד על עצמו כי הוא מוסלמי מאמין שרצה להראות לחברה האיסלאמית , 
שראוי לעשות מעשה כזה . הנאשם סיפר כי תכננן את המעשה במשך חודש ובבוקר האירוע 
הלך לשכנו להשחיז את הסכין . הסניגור ביקש מביהמ"ש להתחשב בכך שהנאשם קצר 
רואי , בכך שהוא עצמו נפגע , בסבל שעובר עליו ועל ביתו ובכך שביתו נאטם . 
התובע ביקש להטיל על הנאשם את העונש המירבי הקבוע בחוק , מאחר ומדובר בעבירה 
שהיא " מכת מדינה " ומאחר והוא לא הודה בביהמ"ש במעשהו . בעניין זה העיר 
סא"ל שפירא , כי זכותו של כל נאשם לנהל את המשפט כפי שהוא מוצא לנכון , 
" ובוודאי שניהול משפט ארוך ככל שיהיה , היא זכות אלמנטרית שבדין ונאשם 
לא ייענש בשל כך שבחר בדרך זו " . לאחר ששקל את הטיעונים לחומרה ולקולא , 
גזר סא"ל שפירא על הרמאס שלושה רבעים מן העונש המקסימלי הקבוע בחוק : 51 
שנות מאסר . 
