בעברית פשוטה עבר זמנו , בטל קורבנו . האירועים מתרחשים כה מהר , עד 
שכפי שאמר הנשיא בוש באחד מנאומיו בימים אלה , כבר אי אפשר לתכנן מראש . 
התחושה כה חזקה , שיש המטילים ספק בעצם קיומה של ברית - המועצות בעוד שנה 
ויש לזכור , שקיומה של המעצמה המתחרה היה , עד לימים אלה , המוקד של 
מדיניות החוץ , הביטחון ולא אחת הפנים , האמריקאית . אין לטעות : המבוכה 
היא מבוכת - הקלה . מומחה ידוע כאן ליחסים בין - לאומיים אמר בשיחה , כי 
הוא גדל והתחנך בצלה של הפטרייה הגרעינית : כילדים הוא וחבריו היו מתאמנים 
בירידה מהירה אל מתחת לספסלי בית - הספר , ואילו ילדיו ובני דורם אינם מבינים 
על מה הוא מדבר . ואולם אמריקה יודעת כי התעוררה מסיוט , ויש רבים וטובים 
המזהירים מפני אופוריה טרם זמנה . אחד העניינים שלגביהם מורגשת במיוחד הסכנה 
של פיגור אחר האירועים הוא עיצוב עתידה של גרמניה . מוסכם על הבריות , 
שבתוך זמן קצר תיוותר רק מדינה אחת הנושאת שם זה : כמוקד לתשומת הלב של 
הקהילייה הפוליטית קונגרס , ממשל , אקדמיה ותקשורת גרמניה עשויה לרשת 
את מקומה של ברית - המועצות . האם אפשר יהיה להחזיקה במסגרת נאט"ו ? האם 
תבחר ללכת בדרכה שלה לעבר נייטרליות בין הגושים ( או מה שהיו גושים ) ? 
ובכלל , איזו מסגרת מערבית , אם לא תנתק את עצמה מן המערב , חזקה דיה 
להכיל אותה ? שאלות אלה ודומות להן אינן נוגעות במישרין לאיש מן השורה , 
כפי שנגע הכעין - קיבעון הסובייטי . ואולם אלה המוסיפים לעסוק באופן מקצועי 
בענייני מדינה טרם סיכמו לעצמם תשובות מניחות את הדעת , ועד שיגיעו לידי 
סיכום עם עצמם ועם זולתם , הם עלולים למצוא את עצמם הערכה אחת הולכת ומזדקרת 
בדיון הפומבי המתקיים כאן : ארה"ב תדלל , אך לא תוכל לחסל , את נוכחותה 
באירופה . כל זה , כמובן , אם יגברו הממשל וחכמי המדיניות הבין - לאומית , 
המצויים כאן במספרים גדלים והולכים . שאם לא , ואם יגברו סופרי - האגורות 
בקונגרס , עתיד אירופה עתה , כשהסובייטים נראים נדחקים החוצה ממנה יהיה 
נושא משני והקצאת המשאבים לקיום נוכחות אמריקאית שם תלך ותקטן , ואולי תחדל 
כליל . אך הנה עובדה מעניינת , העשויה לשמח את לבם של מי שנהנים מהמהתלות 
שההיסטוריה מהתלת לעתים במומחים . פעמיים באה ארה"ב במאה זו לאירופה בשתי 
הפעמים כדי לנצח את גרמניה . מאמצע שנות ה04 הנימוק לנוכחותה היה האיום 
הסובייטי , בין היתר על גרמניה . עתה שוב התהפך הגלגל : אמריקה תישאר 
באירופה כדי לאשש את המוראל של בעלי - בריתה , שהתחזקותה הכאילו - בלתי - 
נמנעת של גרמניה ( מאוחדת או לא ) מעבירה צמרמורת בגוום . הבריות כאן , 
ומן הסתם גם באירופה המערבית והמזרחית , היו רגועים יותר אילו היתה להם 
תשובה לשאלה חסרת - התשובה : מה טיבה של גרמניה ? מה טיבו של העם הגרמני ? 
האם זו גרמניה שהלם כלשהו יכול להחזירה למה שהיתה בין שתי מלחמות - העולם , 
או שמא הלקח משתי התבוסות שנחלה נקלט ועיצב את אופיה במתכונת הנוכחית , 
היכולה לשמש דוגמה לרוב ארצות העולם . בשבוע האחרון מילאו הגיגים מן הסוג 
הזה עמודי עיתונים , ובמישרין ובמשתמע העסיקו את דעת הקהל לא פחות מן האירועים 
הסוערים בברית - המועצות . על כל פנים , דומה בימים אלה כי גרמניה הולכת 
ותופסת , עם יפאן , את מקומם של הסובייטים בנושא הבעייתי של מדיניות ארה"ב . 
בהשוואה לכל אלה , העניין המזרח - תיכוני תופס כאן את המקום הראוי לו אי - 
שם בסוף התור . ואולי כדאי להזכיר כאן חוויה סובייקטיווית : בשנים קודמות , 
בני - שיח אמריקאים הכוונה למקצוענים שבהם היו אומרים לישראלי המצוי : 
עליכם לנהוג כך כדי שהבעיה שלכם תיפתר , ומוסיפים אי - אלו אזהרות באשר 
למה שיקרה במקרה של סירוב . עתה הם שואלים בתמיהה , כאובדי - עצות : מה 
יקרה אצלכם , או מה צריך לקרות , כדי שתשובו ותפעלו כאנשים סבירים ? היה 
עצוב לשמוע שאלות מסוג זה . 
