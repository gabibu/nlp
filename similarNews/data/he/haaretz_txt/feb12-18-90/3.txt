ועדת הליגה והגביע בהתאחדות לכדורגל פסלה אתמול שלושה מגרשים : ימק"א בירושלים , 
המשמש מגרש ביתי של הקבוצות הירושלמיות הפועל ובית"ר ; ה"מכתש " בגבעתיים 
בו משחק הפועל רמת גן והמגרש של הפועל ראשון לציון מהליגה הארצית . מנהל 
ההתאחדות יעקב אראל הסביר אתמול כי ועדה מיוחדת של ההתאחדות ערכה אתמול ביקורת 
מהירה בשלושת המגרשים בעקבות דו"ח של השופטים , כי אינם מתאימים למישחקי 
הליגות הבכירות . בדיקת הועדה חיזקה את הקביעה של השופטים , והפסילה נקבע 
לאלתר . אראל אמר כי אינו מאמין שהמגרשים יאושרו עד לסוף השבוע , מועד קיום 
המישחקים בליגות הלאומית והארצית : בית"ר ירושלים יארח את מכבי חיפה , 
הפועל רמת גן יארח את מכבי נתניה , הפועל ראשון לציון ישחק בחוץ עם מכבי 
יפו . בתגובה אמר אברהם לוי , מנהל בית"ר ירושלים : " ההתאחדות אינה רשאית 
לפסול לנו מגרש בלי התראה . אנחנו לא בעונש רדיוס . נשחק רק בימק"א , 
כי אין לנו אלטרנטיווה " . 
