" פורום הארבעה " החליט אתמול להמשיך את תוכניות ההקמה של תחנת קול אמריקה 
בערבה ובכך לכבד את ההסכמים שנחתמו בעניין זה . שר האוצר שמעון פרס הודיע 
על כך אתמול לשגריר ארה"ב בישראל ויליאם בראון ולנציגי תחנת קול אמריקה , 
בפגישה בלשכתו בירושלים . בפגישה נכחו השגריר בראון , יו"ר המועצה לשידור 
בין - לאומי בארה"ב מלקולם פורבס , מנכ"ל המועצה ד"ר ברוס פוסטר , מנכ"ל 
קול אמריקה ריצארד קרלסון , ונציג הנהלת קול אמריקה בארץ , וולטר איירלנד . 
" לא נוותר על הנגב בעבור חופן דולרים " ; " אנחנו לא רוצים לחיות במיקרוגל " ; 
" מעולם לא הוקם פרויקט כה יקר על - ידי ארץ ניכר בעזרת שר תקשורת מנוכר " ; 
" הזורע אנטנות קוצר מפגעים " כרזות אלה ואחרות הונפו אתמול בהפגנה שקיימו 
יותר ם - 002 מאנשי החברה להגנת הטבע ומתושבי הערבה נגד פרויקט קול אמריקה . 
ההפגנה התקיימה מול משרד האוצר בירושלים , שם נערכה באותה עת הפגישה בין 
שר האוצר לאמריקאים . קדמה להפגנה פגישה שנערכה במלון " לרום " בירושלים 
בין השגריר בראון וראשי תאגידי השידור האמריקאים וקול אמריקה , לבין יו"ר 
הוועד המנהל של החברה להגנת הטבע יואב שגיא , פרוף אמוץ זהבי מאוניברסיטת 
ת"א , מנהל מרכז המידע לעופות דורסים יוסי לשם , ונציג מתושבי האזור , 
גוליאן הראל . בפגישה הציגו גורמי שמירת הטבע את הנימוקים להתנגדותם הנחרצת 
להקמת קול אמריקה בערבה . כן הביעו את מורת רוחם מכך ששר התקשורת גד יעקבי 
הציג בפניהם רק נתונים חלקיים על הפרויקט . גורמים אלה הטעימו כי הסקרים 
לבדיקת השפעותיה האפשריות של הקמת התחנה הם ראשוניים ובלתי מספקים . בפגישה 
שנערכה אתמול בין השר לאיכות הסביבה רוני מילוא , לבין היזמים האמריקאיים , 
חזר השר לאיכות הסביבה על התנגדותו להקמת קול אמריקה בערבה . עם זאת אמר 
מילוא כי הסכמים יש לכבד , ולכן אם תאשר הממשלה את הקמת התחנה , ידאג המשרד 
לאיכות הסביבה לביצוע מחקרים רצופים שיבדקו את השפעות התחנה על בריאות התושבים 
ועל הסביבה , במימון היזמים . השר מילוא שלח אתמול מכתב ליו"ר הוועד המנהל 
של החברה להגנת טבע , יואב שגיא , ובו הוא מציין כי נמסר לו על יציאת שגיא 
לארה"ב כדי להעיד בפני ועדה של הקונגרס הדנה בפרויקט קול אמריקה בערבה . 
מילוא אמר במכתבו , כי כשר בממשלה הוא אינו יכול לצאת נגד החלטותיה , 
אולם לאחר שבדק את ההיבטים הסביבתיים של הקשורים בהקמת התחנה , הוא משוכנע 
כי יש להימנע מהקמתה הן מסיבות סביבתיות והן מסיבות ביטחוניות . 
