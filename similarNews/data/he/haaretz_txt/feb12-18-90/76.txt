מאמן מכבי נתניה , יהושע פייגנבוים , יפסיק לאמן בנתניה ויאמן את קבוצת 
הפועל ירושלים ידיעה על כך נמסרה אתמול בתכנית הספורט של הטלויזיה בערבית . 
יואב דוגה , יו"ר מחלקת הכדורגל של הפועל ירושלים , יצא אמש לביתו של המאמן 
יהושע פייגנבוים , כדי לנהל עימו את המו"ם לשובו לקבוצה הירושלמית אותה 
העלה לליגה הלאומית . דוגה העלה אפשרות של חילוף מאמנים : שוייצר לנתניה , 
פייגנבוים לירושלים . כך , לדברי דוגה , תיחסך משני המועדונים החובה 
לשלם הן למאמן המפוטר הן למאמן החדש . אתמול בא המאמן המתפטר של הפועל ירושלים 
אברהם בן - דוד להיפרד משחקני הפועל ירושלים . את האימון העביר אריה שפירא . 
קפספבינבמכבי נתניה קיבלו אתמול בהפתעה את ההודעה על כוונת המאמן יהושע פייגנבוים 
להפסיק את עבודתו בקבוצה בעיצומה של העונה , ולעבור לאמן את הפועל ירושלים . 
יו"ר מכבי נתניה עו"ד אבינועם אונגר הגיב אמש סמוך לחצות : " עד למועד 
זה לא היתה אלי כל פניה מיהושע פייגנבוים . נתניה לא תפטר את פייגנבוים , 
אך אם הוא יבקש ללכת לא נעמוד בדרכו , למרות שחוזהו תקף עד סוף העונה , 
מאחר שאיני יכול לקחת אחריות ולעצור מאמן הרוצה ללכת " . בתשובה לשאלה הדגיש 
היו"ר אונגר , כי מצידו , ולפי ידיעתו גם מצד אנשים אחרים במכבי נתניה , 
עוד לא היתה כל פניה למאמן אחר שיחליף את פייגנבוים אם זה ילך . עם זאת , 
אמר אונגר , ברור שהמועמדים הם המאמנים הפנויים שלא עבדים עכשיו . כאשר 
הוזכרו שמותיהם של דוד שוייצר , שמעון שנהר ומרדכי שפיגלר , אמר אונגר : 
אלה השמות הבולטים , אבל עשוי לצוץ גם שם רביעי . בכל מיקרה אין כוונה 
להביא לנתניה מאמן מחו"ל . אם יהושע פייגנבוים לא יופיע היום לאימון מכבי 
נתניה , יעביר את אימון הקבוצה מאמן הכושר יצחק בן מלך . 
