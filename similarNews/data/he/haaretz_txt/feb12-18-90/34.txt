כל מוסדות החינוך במגזר הערבי שבתו אתמול ליום אחד , כאות סולידריות עם 
הרשויות המקומיות השובתות מיום ד האחרון , במחאה על מצוקתן הפיננסית , 
ובדרישה כי משרד הפנים ישחרר להם כמאה מיליון שקלים לכיסוי הגרעונות . שר 
הפנים , אריה דרעי , אמר שלשום כי הורה להעביר 51 מיליון שקלים לרשויות 
הערביות לתשלום שכר עובדיהם . דובר הרשויות הערביות מסר אתמול , כי לרשויות 
הערביות לא הגיע עדיין סכום זה , והוא אף רחוק מלספק את צורכי הרשויות הערביות , 
שאינן מצליחות לשלם שכר לעובדיהן כארבעה חודשים . הרשויות הערביות מתכוונות 
לקיים מחרתיים שביתת שבת בלשכת שר הפנים ולקיים הפגנה ברחבת הכנסת בראשית 
השבוע הבא , בנוסף לשביתה הכללית המתוכננת לכל המגזר הערבי ב62 בחודש . 
אתמול היה אמור סגן שר האוצר , יוסי ביילין , להיפגש עם נציגים של הרשויות 
הערביות בירושלים . 
