שלושה מישחקים צמודים ומלאי מתח היו אמש במחזור ה - 81 בליגה הלאומית בכדורסל , 
אבל בסופו של דבר לא היתה שום הפתעה ממשית . בקרית מוצקין היה מכבי המקומי 
על סף הפתעה גדולה מול האלוף מכבי תל אביב , ששיחק ללא קווין מגי הפצוע . 
אבל הניצחון היה של המוליך , 1968 , אותו הבטיחו שחקניו רק בשתי הדקות 
האחרונות . מוצקין התאכזבה פעם נוספת בשלהי המישחק , כמו במישחקים לא מעטים 
העונה . הפועל חיפה ששב והתייצב בהרכבו הבכיר , כולל הזר רגי קרוס , זכה 
בניצחון מצומק 1998 בקרב על המקום הרביעי מול הפועל ירושלים . פער שתי הנקודות 
עלול להיות לרועץ לחיפאים אם יסיימו שתי הקבוצות במספר נקודות זהה , מפני 
שירושלים ניצחה בסיבוב הראשון 4796 . אצל מכבי רמת גן אין חדש , והוא ממשיך 
לנצח למרות היעדרו של ארל ויליאמס ( מושעה ) , החסר מאד לקבוצה . חסרונו 
של סדריק גלובר ממכבי חיפה איפשר לרמת גן לנצח בדוחק 3808 , ניצחון שהותיר 
אותו במקום השני . הערב בחולון יושלם המחזור במיפגש בין הפועל חולון ומכבי 
ראשון לציון . שלשום הביס הפועל גליל עליון את א . ס רמת השרון 21108 . 
