אסיפות עובדים שהתקיימו אתמול אחר - הצהרים גרמו לכך שהתוכניות " סופסוף " 
ו"מוצ"ש " שהיו אמורות להיות מוקלטות אתמול , לא הוקלטו . לדברי יו"ר 
ועד עובדי הטלוויזיה , משה פרידמן , אמנם מימשה ההנהלה את רוב סעיפי הסכם 
השכר , אך לא את העיקריים שבהם . דוברת רשות השידור , איילה כהן , אמרה 
אתמול שרשות השידור השלימה את מימוש הסכם השכר עם העובדים והיא אינה מבינה 
מדוע העיצומים נמשכים . חבר מליאת רשות השידור , אליקים העצני , שנכנס 
זה מקרוב לכנסת , פנה במברק אל מנכ"ל רשות השידור , אריה מקל , והתלונן 
שהטלוויזיה מחרימה אותו וכי הצעת אי האימון שהגיש לא קיבלה ביטוי במהדורת 
מבט . מנהל חטיבת החדשות , אלימלך רם , אמר אתמול בתגובה כי באותו יום 
הוגשו עשר הצעות אי אמון והטלוויזיה סיקרה את שלושת הקיצוניים מבין המגישים : 
רחעבם זאבי , הרב מנחם פורוש וחיים אורון . " איננו מחרימים את העצני , 
זה היה שיקול עיתונאי טהור " , אמר רם . 
