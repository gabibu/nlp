שליד ההסתדרות הרפואית בישראל דורשת מהוועדה המגבשת בימים אלו תקנות לבדיקות 
רפואיות לספורטאים , לכלול בתקנות עריכת בדיקות מקיפות כדי למנוע מוות בשל 
פעילות ספורטיווית והחמרת פציעות ונזקי גוף אחרים . יו"ר החברה לרפואת ספורט , 
ד"ר גדעון מן , אמר ל"הארץ " כי בשנים האחרונות קרו יותר ם - 41 מקרי 
מוות בעת פעילות ספורטיווית . נתון זה הוא חלקי מאחר שלא כל מקרה מדווח . 
הדרישה היא שכל ספורטאי ימלא טופס על ההסטוריה הבריאותית שלו , יעבור בדיקות 
עם הצטרפותו לקבוצת ספורט ובדיקות תקופתיות שיכללו בדיקת מאמץ הלב , בדיקות 
תיפקוד ריאות , מבנה השלד , כח שרירים , בדיקות דם ושתן וכו . הבדיקות 
יבוצעו במכונים שיאשר משרד הבריאות . " החשש שלנו , אומר ד"ר מן , " הוא 
מהנסיונות מצד רשות הספורט ומשרד החינוך לדחות דרישות אלו משיקולים כלכליים 
ואחרים , ולהנציח את המצב הקיים היום , מילוי טופס הכולל פרטים מינימליים 
על מצב בריאותו שחתום עליו רופא הקבוצה . איסוף החומר הרפואי דרוש גם להסקת 
מסקנות לגבי הערכות פיזולוגיות לעתיד הקשורות ברפואת ספורט " . ד"ר מן אומר 
עוד , כי הוויכוח כיום הוא על בדיקות בספורט המקצועי של קבוצות בליגות לאומית 
וארצית , אולם בהחלט יש כוונה שהדבר יחול בהדרגה על כל דרגי הספורט . הוא 
הוסיף , כי הוויכוח בנושא בין האחראים לספורט במשרד החינוך , שחלקם רופאים , 
לבין דרישות החברה לרפואת ספורט , נמשך כמה שנים . שתי ועדות שמינה משרד 
הבריאות גיבשו המלצות . האחת הוקמה לפני שש שנים והיא גיבשה תקנות מחייבות . 
