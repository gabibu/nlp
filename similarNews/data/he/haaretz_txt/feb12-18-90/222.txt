השר יצחק מודעי קיים אתמול סידרה של התייעצויות טלפוניות עם השרים דוד לוי 
ואריאל שרון כדי לוודא שפורום שרי החישוקים לא התפרק . מודעי נעדר מהפגישה 
שהתקיימה בין לוי לשרון מסיבות אישיות , והוא יוועד עימם היום כדי לקבוע 
את המשך דרכם המשותפת . ללשכת ראש הממשלה הגיעו ב84 השעות האחרונות בקשות 
ממודעי להיפגש עם רה"ם . שמיר נטה תחילה להזמין את מודעי לשיחה והודעה על 
כך אף פורסמה שלשום בלילה מטעם מקורבי שמיר . אבל אתמול לאחר התבטאויות 
של מודעי באמצעי התקשורת בעקבות הפגישה של לוי עם שמיר , החליט רה"ם שלא 
להזמין את מודעי לשיחה , עד שמודעי יפנה אליו אישית ויבקש זאת . מקורבי 
מודעי הבהירו אמש כי מודעי אינו נוקט בשיטה של משחקי כבוד והוא עשוי לפנות 
כבר הבוקר לשמיר לבקש עימו פגישה . לא ברור מה רצונו של מודעי משמיר , אבל 
הובעה כי הוא ינסה להתקרב אליו מחדש , לאחר כישלון שרי החישוקים להעביר 
הצעות החלטה משלהם במרכז . מספר חברי - כנסת ליברלים המקורבים למודעי , 
פרסמו אתמול הודעה בה הבהירו כי אם שמיר יפטר את מודעי , הם יפרשו מהליכוד 
ויקימו חטיבה נפרדת בכנסת . בין מפרסמי ההודעה חברי - הכנסת פנחס גולדשטיין , 
אברהם שריר , יוסי גולדברג , ופסח גרופר . 
