לשכת המהנדסים והאדריכלים מתחה ביקורת על נוסח החוק לזירוז הליכי רישוי הבנייה . 
בהודעה שפירסמה הלשכה צויין כי הוראת השעה לחוק רישוי הבנייה , כפי שיזמו 
משרדי הפנים והבינוי והשיכון , לא תענה לדרישות הדיור לעולים , שכן ההוראות 
המיוחדות מוגבלות לאיזורים בהם קיימות תוכניות מיתאר ותוכניות מפורטות מאושרות 
בלבד . לכן , הוראת השעה נותנת פיתרון זמני בלבד , ובעוד כשנה אנו צפויים 
לעמוד בפני מצב שתוכניות בניין ערים ימוצו ולא תהיינה קרקעות זמינות לבנייה 
טענה לשכת המהנדסים והאדריכלים . בהודעת הלשכה נאמר עוד כי מלאי הקרקעות 
הזמינות שיש לגביהן תוכניות בניין ערים מאושרות מוערך ב000 , 05 יחידות דיור 
בלבד . " אם אנו צופים עלייה של ך - 000 , 052 משפחות בחומש הקרוב , הרי 
שתוך שנה לא רק שלא תתאפשר בנייה למגורים הרי שגם לא תהיינה קרקעות מאושרות 
לבניית מוסדות ציבור ומקומות תעסוקה שידרשו עקב העלייה " . עוד טוענת לשכת 
המהנדסים כי " קיימת סכנה גדולה שהרצון לבנות לעולים במהירות , בהיעדר 
הליכי תכנון מתאימים , יגרום לכך שנחזור על שגיאות שנות החמישים , בהן 
בנו שכונות לעולים במהירות שגרמה לכך שהיום עוסקים בשיקומן " . לשכת המהנדסים 
והאדריכלים ביקשה מוועדת הפנים של הכנסת שאישור הוראת השעה , יותנה בהכנסת 
עידכון בחוק התכנון והבנייה , תוך שנה . לשכת המהנדסים יזמה הצעה , שהוגשה 
לפני כחודשיים לשר הפנים , הכוללת עקרונות מגובשים לעידכון החוק בנושא אישורי 
תוכניות מיתאר ותוכניות מפורטות . לדעת הלשכה יש בהצעה זו כדי לפתור את 
בעיית הבנייה לעולים . ההצעה כוללת בין השאר תקנות לחישוב שטחי בנייה בשיטה 
אחידה ומוסכמת בכל הארץ , שימנעו צורך בוויכוחים ותיקוני תוכניות חוזרים . 
יש לציין שהיום כרבע מהבקשות הן לשינויים בהיתר . לדעת הלשכה תקנות אלו 
יקלו בהרבה את עבודת הוועדות המקומיות והרשות המקומית . עוד מוצע לקבוע 
בחוק , שאם רשות הרישוי המחוזית לא תעמוד בעשרים הימים המוקצבים לה לאישור 
התוכניות יועבר האישור ל"מומחה " כפי שנקבע בתיקון מספר 62 לחוק התכנון 
והבנייה . כדי לייעל הליכי הרישוי מציעה לשכת המהנדסים והאדריכלים גם להכין 
קובץ ארצי לתקנות טכניות . הכוונה לתקנות בנייה הנוגעות לבטיחות , רווחה 
וביטחון הציבור שתרוכזנה בקובץ ברור אחד . לאחר השלמת הקובץ הארצי ניתן 
יהיה לבדוק את ההתאמה של בקשות ההיתר אליו גם מחוץ לעיריות ובאופן יעיל יותר , 
ע"י הלשכה עצמה או על - ידי גופים פרטיים אחרים , כנהוג בספרד . ( ע ) 
. החוק לזירוז רישוי הבנייה שהתקבל לאחרונה בכנסת הסמיך את שר הפנים לקבוע 
בתקנות הוראות שיחייבו את הוועדות המקומיות להוציא רשיונות בנייה למבני מגורים 
תוך חודש ימים , לאחר מילוי מספר תנאים . משרד הפנים הכין בשיתוף פעולה 
עם הגורמים המקצועיים הנוגעים בנושא , טיוטת תקנות שיתפרסמו בקרוב , סמוך 
לפרסום החוק . בין היתר יאפשרו התקנות פריסת תשלומים הכרוכים בהיתר הבנייה 
בטווח של 21 - 81 חודשים . 
