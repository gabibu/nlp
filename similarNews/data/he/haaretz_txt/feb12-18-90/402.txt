" השירות הצבאי והנכונות לשרת ולהתנדב כרוך במידה של שחיקה בהתפתחות האישית 
והחשיבה העצמית של הצעירים הישראלים " אמר אתמול הפסיכולוג , פרופסור 
קלמן בנימיני , בכנס של " הורים נגד שחיקה " בנושא " מה עושה השירות 
הצבאי בשטחים לבנינו " . בכנס נמסר כי מחקרים בעניין הוכיחו כי הנכונות להתגייס 
לצבא והזדהות עם מטרת השירות עוצרת את התפתחותו של הצעיר כאדם אוטונומי . 
עד לכיתה י מתפתח הצעיר הישראלי בתחומים אלה כמו בני גילו בחו"ל . אולם 
בין הכיתות י ו - יב , לקראת הגיוס , משתנה תהליך ההתפתחות , והנוער 
הישראלי מתחיל להביע עצמו בהתאם לרצון הכלל , תוך דיכוי החשיבה העצמית . 
עוד נאמר כי תוצאת תהליך התפתחות של צעירים בחברה במצור , לנוכח השירות 
הצבאי הצפוי , היא היווצרותו של נוער מפוקח מאוד , שמרן , סתגלן וקונפורמיסט . 
בכנס , באולם צוותא בת"א , מתח הפרופסור למשפטים , דוד קרצמר , ביקורת 
על מדיניות פיצוץ הבתים , אותה הגדיר כעונש קבוצתי . עונש זה , הדגיש , 
אינו מוטל , מעצם טיבעו , על האדם בעטיו הוטל העונש , אלא על משפחתו 
וסביבתו . בדווחה על מפגשיה הקבועים עם תלמידי תיכון , תיארה יעל דיין תהליך 
של שחיקה מוסרית וערכית שמתחיל עוד קודם לגיוס . בין השאר סיפרה על מקרה 
שבו תלמיד שהציע עיקור הערבים כמענה לבעיה הדמוגרפית . הפרופסור שושנה בלום 
קולקה , שערכה מחקר על השפעת השירות בשטחים , הביעה הסתייגות מדברים שאמר 
הפסיכולוג הראשי של צה"ל , לפיהם לא נמצאו בקרב החיילים תגובות מיוחדות 
הקשורות בשירות בשטחים . 
