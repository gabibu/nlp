יש גורמים רבים ושונים המתווכים בין לחצי הסביבה לבין תגובת הפרט : תכונות 
אישיות ( יש אנשים שמעצם טבעם נלחצים בקלות , אחרים בקושי ) , מידת התמיכה 
החברתית ( אנשים בעלי תמיכה רבה יותר מוגנים יותר מלחצים ) , טכניקות 
התמודדות ( אנשים המתמודדים בצורה ישירה ופעילה בדרך - כלל נלחצים פחות 
מאנשים המתמודדים בצורה עקיפה וסבילה ) , ובנוסף על כל אלה הרגלי הבריאות 
של הפרט . גוף בריא וכושר גופני טוב מקטינים את ההסתברות לכך שאדם יישבר 
גופנית או נפשית בשל לחצים סביבתיים . הסבר תיאורטי אחד לכך הוא שמערכות 
גוף שונות עומדות במידה שונה של הצלחה בהשפעתה ההרסנית של תגובת הגוף ללחץ . 
התמוטטות גופנית ונפשית מתרחשת במערכות חלשות או באיברים חלשים . הסבר 
אחר מדגיש את חשיבות תגובות החיסון וההתגוננות של הגוף . במערכות גוף מסוימות , 
בשל כושר גופני לקוי , תגובת ההתגוננות של הגוף חלשה מכדי לספק את ההגנה 
הנחוצה . בדו"ח של משרד הבריאות האמריקאי , שיצא לאור לפני כמה שנים , 
נאמר כי הרגלי בריאות אחדים מאפשרים לנבא בצורה מפתיעה את אורך חייהם של 
אנשים . הרגלי בריאות אלה כללו : אכילת ארוחת בוקר , התעמלות יום - יום , 
משקל גוף רצוי ושימוש בחגורת בטיחות בעת נסיעה במכונית . השימוש בחגורת 
בטיחות אכן מגדיל את הסתברות ההישארות בחיים בעת תאונה , אך התעמלות ומשקל 
נכון מגדילים את יכולת עמידתו של הגוף בלחץ . תוצאות מחקר שנמשך שמונה שנים 
וכלל 443 , 31 נבדקים מעידות , כי אפילו מידה מזערית של פעילות גופנית , 
מחצית השעה של הליכה מהירה פעם ביום , די בה להגן מפני מחלות לב , סרטן , 
ומגוון רחב של מחלות אחרות . הירחון היוקרתי של החברה הרפואית האמריקאית 
פירסם תוצאות אלה בנובמבר השנה . במלים אחרות , פעילות גופנית מעלה בשיעור 
משמעותי את אורך החיים . ההבדל בין השפעתה של פעילות גופנית מינימלית לבין 
התעמלות רצינית שעושים אתלטים קטן הרבה יותר מההבדל בין חוסר התעמלות להתעמלות 
כלשהי . במחקרים שעשיתי בנושא שחיקה , בקרב יותר מ000 , 5 נבדקים , התברר 
שוב ושוב כי קיים מתאם שלילי בין כושר גופני לדרגת השחיקה : ככל שהכושר 
הגופני גבוה , כך יורדת ההסתברות לשחיקה . המסקנה מממצאים אלה ברורה : 
מי שמעוניין להגדיל את יכולת ההתמודדות שלו עם לחצים ולהאריך את חייו , 
יתחיל במלאכה בכל דרך הנראית לו . יש בוודאי רבים בין הקוראים החושבים לעצמם 
כעת , ששום פעילות גופנית אינה נראית להם . ( " רצתי מספיק בצבא , כעת 
אני מעדיף לנהוג " ) . אך בחינת הכרס העגלגלה במראה , זכירת המאמץ המתמיד 
הכרוך בכפתור המכנסיים , ואולי התייחסות רצינית למידע על חשיבותו של כושר 
גופני לבריאותנו , עוזרים לפעמים לשכנע בצורך לשנות מעט את אורח החיים . 
במקרה כזה , חשוב לבחור פעילות גופנית אהובה ( או מאוסה פחות מאחרות ) 
, משום שרק לפעילות גופנית כזאת יש סיכוי של המשכיות . חשוב לעשות פעילות 
גופנית כלשהי בכל יום . זמן טוב להתחיל באורח חיים בריא הוא דווקא חופשה , 
שאפשר לנצל אותה לפעילות גופנית מרוכזת . בין אם המדובר בשחייה , הליכה , 
ריקוד , טניס , כדורגל , שיט , צלילה , טיפוס הרים , דאייה , סקי 
או פעילות אחרת , בילוי החופשה בפעילות מרוכזת ( במקום במנוחה ואכילה ) 
לא רק מעלה את הכושר הגופני , אלא גם מתחיל בהרגל שקל יהיה להמשיך בו לאחר 
שהחופשה מסתיימת . 
