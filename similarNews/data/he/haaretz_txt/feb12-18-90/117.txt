ניו יורק ( מיוחד ל"הארץ " ) . ההתמודדות על רכישת רשת בתי המלון הילטון 
צוברת תאוצה . קבוצת משקיעים נוספת פרסמה הצעת רכישה . וול - סטריט - גורנאל 
מגלה , כי בראש הקבוצה עומדים שלושה מנהלים בכירים לשעבר של חברת המלונות 
מאריוט , הטוענים כי הם בעלי ניסיון וידע בניהול רשת בתי מלון ולכן הם מוסמכים 
להעריך את שוויה של רשת הילטון . העיתון אומר כי קיימת אפשרות שהקבוצה תצרף 
להצעתה משקיעים יפאניים . ידוע , שחברת התעופה היפאנית מגלה עניין ברכישת 
כפר תיירות בהאוואי , שבבעלות הילטון , ומוכנה לשלם בעדו מיליארד דולר . 
בין המתמודדים על רכישת רשת הילטון גם בעלי הון אמריקאים בתחום הנדל"ן . 
אחד מהם הוא איל ההון מארווין דייוויס מלוס - אנגלס . הוול - סטריט - גורנאל 
מוסר כי חברת ההשקעות שירסון - לימן , המייצגת את רשת הילטון , מנהלת משא 
ומתן עם כמה גורמים פיננסיים המעוניינים בבעלות על רשת הילטון . 
