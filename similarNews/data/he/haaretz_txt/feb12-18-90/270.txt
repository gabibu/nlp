חבר - הכנסת אמנון רובינשטיין ( שינוי ) יוזם הצעת חוק , שתמצמם את סמכויות 
השרים בתחום הפיקוח על מצרכים ושירותים . תכלית הצעת החוק לצמצם את הסמכות 
הגורפת הניתנת לשרי המסחר , הבריאות והחקלאות מתוקף חוק הפיקוח על מצרכים 
ושירותים , שנחקק בשנת 7591 . הצעת החוק קובעת , כי כל צו בעל אופי חקיקתי 
המוצא מכוח חוק הפיקוח על מצרכים ושירותים , יהיה טעון אישור ועדת הכלכלה 
של הכנסת . רובינשטיין אומר , כי היא באה למנוע את המצב האבסורדי הקיים 
כיום , שבו מוציאים שרים צווים כאלה שחלקם הגדול קובע עקרונות מדיניות 
ראשוניים ונורמטיוויים , הנקבעים בדרך - כלל וצריכים להיקבע בחקיקה על - 
ידי הרשות המחוקקת מבלי להתייעץ בשרים אחרים , מבלי לקבל את הסכמת הממשלה 
וללא כל פיקוח פרלמנטרי . הצעת חוק זו מבטלת את האבסורד המשפטי , שעליו 
התריע באחרונה נשיא בית - המשפט העליון , השופט מאיר שמגר , לפיו נחשבים 
צווים של שרים , שניתנו מכוח חוק זה , כאילו היו גוברים בכוחם על חקיקת 
הכנסת . לדברי רובינשטיין , אילו היה קיים חוק פיקוח כמוצע על - ידו , 
היה חייב שר התעשייה והמסחר , אריאל שרון , להביא לאישור ועדת השרים לכלכלה 
את שורת הצווים שהוציא , הפוגעים , לדעת הח"ך , במסחר הבין - לאומי של 
ישראל . הוא הדין באיסור , שהטילה שרת הבריאות לשעבר , שושנה ארבלי - 
אלמוזלינו , על הקמת בית - חולים פרטי בחיפה . 
