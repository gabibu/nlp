פראג ( ע"ץ ) . צכוסלובקיה הסכימה , על - פי בקשה אישית של הנשיא גורבצוב , 
להאריך את המועד הסופי של פינוי הכוחות הסובייטיים . כך מסר אתמול דובר 
משרד החוץ בפראג . הדובר , לובומיר דומברובסקי , אמר כי היחידות הקרביות 
הסובייטיות חייבות לפנות את המדינה עד סוף השנה , אולם פינוי היחידות המסייעות 
והלוגיסטיות יהיה ב1991 . הנשיא - הסופר הצכוסלובקי ואצלב האוול גילה במסיבת 
עיתונאים , כי הוא נוסע על קורקינט בפרוזדורים הארוכים של ארמון הנשיאות , 
כדי " להחיש את קצב עבודתו " . קפידבין " כן , זה נכון , נסעתי על קורקינט " , 
אמר הנשיא האוול בתשובה על שאלת עיתונאי . " הקורקינט ניתן לי במתנה על - 
ידי " האגודה למען זמנים עליזים יותר " כדי לנוע במהירות רבה יותר בפרוזדורים 
האין - סופיים של ארמון הנשיאות " . " אינני רוצה למתוח ביקורת על 054 העובדים 
של לשכת הנשיאות , שאינם משתמשים בקורקינט , אך עד שתונהג שיטת עבודה אחרת , 
אני משתמש בו כדי לנוע ממשרד למשרד , וערכתי את הנסיעות הללו בלי ליפול " , 
אמר האוול בחיוך . השימוש בקורקינט הוא מסורת בפראג , ביחוד מצד אחיות 
בבתי - החולים . 
