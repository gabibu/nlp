יו"ר הוועדה לביקורת המדינה , ח"ך דוד ליבאי ( מערך ) , אומר כי שר התעשייה 
והמסחר , אריאל שרון , אחראי לממדי האבטלה בכך שלא דאג להקמת מפעלים חדשים 
שיספקו תעסוקה . הוועדה דנה אתמול בדו"ח מבקרת המדינה על סיוע להשקעות במפעלי 
תעשייה , שממנו עולה כי ניתן סיוע למפעלים שלא היו כדאיים למשק . ממצאי 
הדו"ח גם הצביעו על הטבות חריגות כתוצאה מהעדר קריטריונים ברורים להגדלה 
או הרחבה של מפעלים . ח"ך ליבאי אמר כי מרכז ההשקעות במשרד התעשייה נתן סיוע 
רב מכספי המדינה להקמת מפעלים פרטיים בערי הפיתוח , ביודעו שאין להם הצדקה 
כלכלית ואינם כדאיים למשק . בכך הוא יצר , לדעתו , אשליה של פיתוח ושל 
תעסוקה , בתנאי שכר משפילים לתקופות קצרות . מפעלים אלה מתקיימים מסיוע 
ממשלתי שאי אפשר להפסיקו , משום שהמפעלים יתמוטטו . ח"ך ליבאי קרא להפסיק 
את השיטה המכשילה את המשק ואת כלכלת המדינה המקימה " דחלילי תעשייה " שבהתמוטטותם 
יוצאים מהם אלפי מובטלים . ח"ך אברהם בורג ( מערך ) אמר כי כספי ציבור 
הופנו כסיוע לאנשים פרטיים במסווה של טובת המשק , ותוך הצהרות דמגוגיות 
על פתרון בעיות תעסוקה . לדעתו משרד התעשייה המליץ על מתן סיוע למפעלים 
בלא הצדקה כלכלית משיקולים פוליטיים , ותוך מימוש יעדים מפלגתיים . קפידבינח"ך 
יוסף גולדברג ( ליכוד ) אמר כי מהסיוע לתעשייה נהנים כל הזרמים הפוליטיים , 
לרבות מפעלי הקיבוצים . לדעתו אין לפסול שיקולי תעסוקה במיוחד באזורים 
המרוחקים ובאזור הספר , הסובלים מנחיתות כלכלית לעומת מרכז הארץ . גולדברג 
טען ששיקולים אלה לגיטימיים לא פחות מהחשבון הכלכלי הטהור . ח"ך ליבאי ביטל 
את ישיבת הוועדה לענייני ביקורת המדינה , שנועדה להיום , למרות כוונתו 
המקורית לקיים אותה גם לאחר שיו"ר הכנסת הורה שאין לקיים הבוקר ישיבות ועדות 
בגלל נטיעות ט"ו בשבט . בעקבות הודעת יו"ר הכנסת נמסר לליבאי כי לישיבת הוועדה 
לא תגיע קצרנית , וכמחאה הוא החליט לבטל את הישיבה המתוכננת . ליבאי אמר 
שהוא אינו יכול להשתתף בנטיעה של " יער הכנסת " מחוץ לגבולות המדינה , 
משום שנועדה לה במתכוון משמעות מדינית , ואין הוא מוכן ללכת לשום נטיעות 
פלגניות של הימין או השמאל . על כן החליט להישאר בבניין הכנסת ולעסוק בעבודתו 
השוטפת בה . הוא הוסיף שאפשר היה להפוך את הנטיעות להפגנת שלום ואחווה בין 
יהודים ופלשתינאים , ובמקום זאת הצליח היו"ר , דב שילנסקי , להפגין מחלוקות 
בין סיעות הבית , ולהשבית מעבודה את הכנסת כולה ביום שאינו חג . קפידבינהוועדה 
לענייני ביקורת המדינה תקיים בשבוע הבא דיון בהחלטתו של ראש עיריית בת - 
ים , אהוד קינמון , לפטר את המבקר העירוני , אליעזר אפל . יו"ר הוועדה , 
שיזם את הדיון , ביקש מראש העירייה לעכב את זימון מועצת העיר , עד שהוועדה 
תדון עמו בפרשה . מר קינמון נעתר לבקשתו של ליבאי . הוועדה פירסמה בינתיים 
הצעת חוק מטעמה , שתסמיך את מבקרת המדינה לבטל את פיטוריהם של מבקרי עירייה , 
לאחר שתקיים בירור יסודי בטענות הצדדים . הצעת החוק תועלה בשבוע הבא לקריאה 
ראשונה במליאת הכנסת . 
