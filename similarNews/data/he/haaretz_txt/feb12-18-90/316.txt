שגריר דרום אפריקה בישראל , יוהאן פיליון , גילה אתמול כי כמה מראשי המנהיגים 
הבכירים של הקהיליה היהודית בדרום אפריקה , שהיגרו ממנה בשנים האחרונות , 
כבר פתחו בהליכים לקראת חזרתם אליה . הוא דיבר במועדון רוטרי בכרמל בחיפה . 
פיליון ציין , כי בעקבות היוזמות החדשות של ממשלתו , שמונה מדינות החסות 
של השחורים נטשו לגמרי את רעיון היישות המדינית העצמאית . " יתכן שארבע 
ממדינות אלו , כמו טרנסקאי , שבחרו בעבר בעצמאות , יורשו לשוב ולהיות 
חלק מדרום אפריקה , אם ירצו בכך " , אמר השגריר . השגריר אמר : " אני 
מקווה שישראל תמצא לנכון לבטל עתה את שורת הסנקציות נגד דרא"ף בהן נקטה מספטמבר 
7891 , ואם לא לפחות שתרכך את חלקן " . לדבריו , הזמן בשל להסרת הסנקציות , 
לא רק לגבי ישראל , אלא גם ביחס למדינות אחרות שהחרימו את דרום אפריקה . 
הדבר חיוני לא רק כדי לאותת לממשלה , כי הן מכירות בשינויים שעברה ומעודדות 
אותם , אלא לנוכח הביקורת הקשה המופעלת על הממשלה מצד מפלגות הימין . הימין 
טוען , כי למרות השינויים האחרונים , נותרה בעינה העמדה העוינת נגד דרא"ף . 
" אני חושב שביטול הסנקציות יסייע לממשלתנו מבית , להמשיך בשינויים המפליגים 
שבהם החלה " אמר פיליון . קפידבינלדברי פיליון , נוטה עתה ממשלתו לאמץ 
את עיקרון מתן זכות הצבעה אוניברסלית לכל , אך לא במובן של מתן משקל שווה 
לכל קול , אלא שקלול שונה לגושי המגזרים השונים בפרלמנט . בהתייחסו לדברי 
מנדלה השבוע , כי יש להמשיך במאבק המזוין , אמר פיליון , " קיוינו שדבריו 
יהיו מפויסים יותר , אך במצב ובאווירה שנוצרו בעת שנאמרו הדברים , יכולנו 
לצפות לעמדה כזו " . עם זאת , אמר השגריר , כי מנדלה נקט בימים האחרונים 
בכמה צעדים מעודדים , בהם הבעת דאגה משיעור העבריינות הגבוה ברובע סווטו , 
והכרה בצורך לחסלה . גם הכרזתו " אנו צועדים לקראת עתיד טוב יותר " , 
גינוי השימוש במניעים לאומניים למעשי אלימות , וקריאתו לסטודנטים לחזור 
ללימודים , עודדה את הממשלה . קפידבינהוא הוסיף , כי הודעת מנדלה מאתמול 
הביאה לכך שאחד מבכירי חברי הפרלמנט קבע , שיש די בסיס משותף למשא ומתן 
על השינויים החברתיים בדרום אפריקה " . לדבריו , נתונה עתה הממשלה בעמדת 
המתנה עד לאחר כינוס הקונגרס האפריקאי הלאומי בעוד כמה ימים , ובו ינוסחו 
עמדות הקונגרס בנושא היוזמות הממשלתיות האחרונות . עוד אמר השגריר , כי 
ממשלתו מעודדת מכך , שנשיא בופוטסואנה , מן המבקרים החריפים ביותר של משטר 
דרום אפריקה , שלח מברק ברכה לנשיא דה - קלרק על צעדיו האחרונים , וכמוהו 
עשה גם נשיא מדגסקר , שלא קיים כל קשר עם דרום אפריקה במשך 03 שנה . 
