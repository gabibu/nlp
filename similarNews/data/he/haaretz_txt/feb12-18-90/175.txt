" מצידי תפוצצו את הבית הזה ועוד כמה בתים " , אמר הפרקליט הצבאי הראשי 
תת אלוף אמנון סטרשנוב בשיחה סגורה , עת נפגש בסיור בעזה עם המחט"ים ברצועה 
וכן עם מפקד כוחות צה"ל ברצועה תת אלוף צבי פולג . תת אלוף פולג סיפר לפצ"ר 
כי קיימת בעיה בסגעיה בנושא פיצוצו של חצי בית , השייך לתושב המקום . תת 
אלוף פולג אמר לפצ"ר כי חוקיות הפקודה בנושא הפיצוץ החלקי של הבית לוטה בערפל . 
לדברי פולג , קיימת בעיה משפטית ובעיה טכנית בנוגע לפיצוצו של חצי בית . 
פולג אמר לפצ"ר כי הדבר קשה . בתשובה לכך ענה לו הפצ"ר " מצידי תפוצצו 
את הבית הזה ועוד כמה בתים " . אחד הקצינים , אלוף משנה יעקב שדה , שהתפלא 
כנראה על התשובה , אמר לפצ"ר " סליחה " , אך שטרסנוב העביר את השיחה לנושא 
אחר . במהלך הדיון , בו השתתפו כל מפקדי החטיבות ברצועה , מפקד כוחות צה"ל , 
התובע הצבאי הראשי אלוף משנה מנחם פינקלשטיין , היועץ המשפטי של חבל עזה , 
נשיא בית הדין הצבאי בעזה סגן אלוף אלי זיכרמן וקצינים נוספים , התפתח 
ויכוח קשה בין אלוף משנה ם . , מח"ט מהנח"ל , לבין הפצ"ר , בנושא כליאתם 
של מפירי סדר במתקן הכליאה בחאן יונס . הוא אמר לפצ"ר : " אם בשעה 00 . 
21 בלילה אני עוצר מפירי סדר , אני אוביל אותם למתקן הכליאה בחאן יונס ולא 
אכפת לי אם זה יותר מ06 כפי שהחוק אומר " . הויכוח עלה לטונים גבוהים והקצינים 
נאלצו להרגיע את הרוחות . במהלך השיחה גם סיפר הפצ"ר לקצינים כי נפתרה הבעיה 
בנושא ידוי אבנים ואטימות בתים . קצינים בכירים שהשתתפו בפגישה אישרו כי 
הפרקליט הצבאי הראשי אכן אמר את הדברים המיוחסים לו . 
