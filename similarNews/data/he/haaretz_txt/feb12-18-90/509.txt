כאשר ממשלה מוציאה יותר ממה שהיא גובה במסים , כלומר כאשר התקציב הוא גירעוני 
ויש כיום גירעון לא קטן הדבר מוצא את ביטויו בעליית מחירים מסוימת . עלייה 
זו מתרחשת לסירוגין בענפים שונים , התורמים כל אחד את חלקו לעליית המדד . 
פעם בסעיף דיור , פעם בתחבורה ציבורית , פעם במחירי פירות וירקות . אפשר 
לדמות זאת לבלון אוויר : אם מפעילים לחץ בצדו האחד , מתנפח מיד הצד האחר . 
האוויר , בדימוי זה , הוא הגירעון , וכל עוד הוא מצוי בבלון , לא משנים 
הלחצים שיופעלו עליו , הוא יישאר בעינו . החודש יצאו הדירות פטורות מאשמת 
עליית המדד . את הסיבות לעלייתו תולים במחירי התחבורה , התקשורת והבריאות . 
התרגלנו לשמוע כי מדי חודש אשם מוצר זה או אחר בעליות האלה , ואנו נוטים 
לשכוח שישנם גם מוצרים שאמורים להשפיע על המדד בכיוון הפוך . הפעם תרמו 
לריסון הוזלות עונתיות במחירי הירקות והפירות . התחלנו את השנה עם % 1 . 1 
מספר חסר בשרה , האומר שמה שהיה הוא שיהיה , והדשדוש בקצב האינפלציה המוכר 
זה ארבע שנים יימשך . ב1 באפריל תשולם תוספת יוקר , ואז יתעוררו גם ציפיות 
לפיחות . יתבצע פיחות , מחירי היבוא יעלו , ושוב תידרש תוספת יוקר , 
שכתוצאה ממנה יועלו המחירים . זהו מעגל הקסמים המוכר שמשאיר אותנו עם קצב 
אינפלציה גבוה , ועם מיתון שנותר בעינו . כל עוד ניהול התקציב המצוי באחריות 
שר האוצר יישאר במתכונתו הגירעונית , אין סיכוי לבלימת האינפלציה . 
