אלף בני - אדם הצטופפו אתמול באיצטדיון הכדורגל של סוואטו כשהם יוצאים מגדרם 
לחוג את שובו של נלסון מנדלה הביתה . היתה זו ההתקהלות הפוליטית הגדולה 
ביותר בתולדותיה של דרום - אפריקה . 02 אלף מפגינים נגד האפארטהייד נאלצו 
להישאר מחוץ לאיצטדיון . הנהירה לאיצטדיון החלה מיד לאחר הנץ החמה , כשרבים 
מן המתקהלים לבושים בצבעי הקונגרס האפריקאי הלאומי , שחור , ירוק וזהב , 
או נושאים את הדגל האדום של המפלגה הקומוניסטית , שכוכב שחור במרכזו . 
ב1 בצהרים ננעל האיצטדיון , שתכולתו 09 אלף מושבים בלבד , ואולם ההמונים 
השרים ומריעים שנקבצו בו מילאו גם את המעברים , ואף את מתקני התאורה ממעל 
איישו . היה זה שיאן של חגיגות שנמשכו 84 שעות ברציפות לרגל שחרורו של מנדלה , 
סמל המאבק נגד האפארטהייד . בשתי היממות הללו היה ביתו הצנוע של מנדלה 
במרכז סוואטו נתון למצור בלתי - פוסק של חסידים ותומכים . ב2 בדיוק , אתמול 
בצהרים , במטס של ששה מסוקים , הגיעו מנדלה ומספר פעילים שחורים לאיצטדיון . 
עשר דקות הריע הקהל למנהיג , עד שנתאפשר לו לשאת את דברו . מנדלה פתח בהכרזת 
תמיכה נוספת במלחמת הגרילה של הקונגרס האפריקאי הלאומי נגד ממשלת דה - קלרק , 
" כל עוד נמשך משטר האפארטהייד " . יחד עם זאת תבע מנדלה שבעתיד ינהלו 
השחורים מאבק ממושמע , ותקף יסודות " החוטפים כלי - רכב ונוקטים צעדי סחיטה , 
שכן הללו אינם אלא עבריינים פליליים " . מנדלה יצא נגד האלימות בקרב השחורים , 
והביע דאגה עמוקה לנוכח התפרצותם של מעשי איבה בנאטאל , בין אנשי השבט 
השמרני אינקאתה , בראשותו של מנהיג הזולו גאצה בותלזי , לבין התומכים בקונגרס 
האפריקאי הלאומי וארגונים נוספים . ב27 השעות האחרונות נהרגו יותר מ05 איש 
בקרבות - רחוב בעריה השחורות של נאטאל . עוד עמד מנדלה בתוקף על דרישתו להלאמה 
בסיסית של כלכלת דרום - אפריקה . דרישה זו כבר העלתה עליו את חמתם של לבנים 
רבים , וגרמה לירידת ערכו של הראנד . " הקונגרס האפריקאי הלאומי מעוניין 
בפריון גם הוא " , אמר מנדלה , " אך מבקש גם צדק חברתי . עריה היפות של 
דרום - אפריקה , בתי החרושת שלה ומכרותיה , נבנו בעמל ידיהם של פועלים 
שחורים . פועלים אלה ראויים לבתים , לא לגטאות " . מנדלה העלה גם שורת דרישות 
לדיור ולחינוך , ותבע מממשלת דה - קלרק לגשת מיד לבניית בתי - ספר ולהכשרת 
מורים בשביל 8 מיליון בני הנוער שאינם זוכים לחינוך פורמאלי . ובהתייחסו 
לפחדי המיעוט הלבן מפני חוקה דמוקרטית לכל , חזר מנדלה ואמר : אסרתי מלחמה 
על ההשתלטות הלבנה ועל השתלטות שחורה כאחת . כל מי שיזנח את האפארטהייד , 
לא יצא אל מחוץ למחנה בממשלה דרום - אפריקאית שתיבחר בבחירות דמוקרטיות " . 
קייפטאון ( ע"ר וע"ץ ) . כרוזים בשמו של מנדלה הופצו בקרב 2 מיליון תושבי 
סוואטו ביום שני בלילה , וקראו להם להירגע ולגלות איפוק במאבקם . עד אתמול 
נמנע מנדלה מלשוב לביתו וללון בו . זאת כדי לתרום להרגעת הרוחות . אתמול 
שב לביתו שבשכונת מערב - אורלאנדו , סוואטו . הוא הצדיע באגרוף קמוץ ל005 
האוהדים שהמתינו לו לפני דלת הבית . דגל גדול של הקונגרס הלאומי האפריקאי 
היה תלוי מעל לבית , ועל כרזה ענקית על דלת המוסך נכתב , " שובי אפריקה " . 
קפידבין מהומה רבתי , בה נטלו חלק שני מנהיגי המפלגות הגדולות , פרצה אתמול 
בפרלמנט הבריטי , לאחר שראש הממשלה מרגרט תאצר טענה כי מפלגת הלייבור מקבלת 
הוראות מהקונגרס הלאומי האפריקאי בהנהגת נלסון מנדלה . דברים אלה עוררו 
את מחאתם של חברי האופוזיציה , שקראו לתאצר לחזור בה מדבריה . כאשר שככה 
הסערה טענה תאצר כי היא חזרה בה , אולם היא עוררה מחדש את רוגזו של הלייבור 
כאשר טענה כי הוא והקונגרס האפריקאי דוגלים ברעיון המאבק המזוין . האנדרלמוסיה 
כולה החלה כאשר ניל קינוק , ראש האופוזיציה , התייחס לקריאתה של תאצר להפסיק 
את הסנקציות על דרום - אפריקה . הוא אמר כי תאצר מפנה את גבה לנלסון מנדלה , 
וניצבת בודדה בעולם בעמדתה . 
