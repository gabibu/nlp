קבוצת איש העסקים האוסטרלי גק ליברמן , בעל השליטה בחברת ההשקעות " סהר " , 
חוששת ממסירת בניית פרויקט בית ציון בשדרות רוטשילד בתל אביבי לחברת הבניה 
מליבו ( דרוקר בעבר ) . סהר הגיעה להסכם במסגרתו רכשה מידי חברת הבניה 
מליבו את זכויותיה לבניית פרויקט בית ציון . זהו פרויקט בהיקף של כ9102 
מיליון דולר לבניית בנין מפואר של 61 קומות בשטח של כ32 אלף מ"ר על קרקע 
של חברת הביטוח ציון . במסגרת עסקת קומבינציה תקבל סהר חלק מהבניין . 
על פי ההסדר הראשון בין סהר למליבו אמורה היתה מליבו לשמש קבלן הראשי של 
הפרויקט , בנוסף לכך שמליבו קבלה עבור זכויותיה בפרויקט זה כשני מיליון 
דולר וכן החזר הוצאות , שהיו לה עד למסירתו של הפרויקט לחברת סהר . השבוע 
הושלמה העסקה ומתברר שבניגוד להסכם הראשוני לא התחייבה סהר לבצע את הבניה 
באמצעות מליבו כפי שסוכם תחילה . הרקע לכך הוא חששות מפני ההסכם שהושג . 
גם התעוררו חילוקי דעות לגבי המחיר הנדרש על ידי מליבו . לא מן הנמנע שמליבו 
תצטרך להתחרות על פרויקט זה כמו כל קבלן אחר שיגלה ענין בעבודה זו . חברת 
מליבו עברה בשנים האחרונות כמה משברים והיא כעת בשליטתו של איש העסקים יוחאי 
שניידר . כמנכ"ל החברה משמש יוסי גרנות , שלא הגיב אתמול לפניות " הארץ " 
בענין העסקה . לחברה עומד להצטרף בקרוב נתן פרנקל מבכירי חברת סולל בונה . 
