( ע ) . אין מקום לחסן את כל האוכלוסייה בישראל נגד דלקת קרום המוח 
זו מסקנת ביניים של ועדת מומחים בראשות הפרוף דן מיכאלי , שמונתה על - ידי 
משרד הבריאות לבדוק את מקרי דלקת קרום המוח שהתגלו באחרונה . שר הבריאות , 
יעקב צור , קיבל אתמול דו"ח ביניים מוועדת מיכאלי באשר להתפרצות דלקת קרום 
המוח בכפר נחף . הוועדה שיבחה את פעולת אחיות בריאות הציבור ולשכת הבריאות 
הנפתית בגליל המערבי , וכן את היערכות בית החולים בנהריה בעניין זה . מסקנות 
והמלצות סופיות של הוועדה יוגשו למשרד הבריאות תוך שבוע . הוועדה ציינה , 
כי בכל המקרים שבהם התגלו לאחרונה סימני דלקת קרום המוח ניתן טיפול מונע , 
ובכל מקרה נקבע כי אין מקום לחסן את כלל האוכלוסייה . נקבע עוד , כי באותם 
מקומות בהם התגלו מקרים של דלקת קרום המוח יימשך המעקב . מנכ"ל משרד הבריאות , 
הד"ר משה משיח , שלח אתמול הוראות עדכון לכל בתי החולים ולשכות הבריאות 
ברחבי הארץ המזכירות את חובת הדיווח , בכל שעות היממה , של גילוי דלקת 
קרום המוח ללשכת הבריאות הנפתית . ועדת מיכאלי ציינה בפגישה עם השר כי אבחנה 
מהירה של דלקת קרום המוח מאפשרת טיפול יעיל והצלת חיי החולים ואף מתן מהיר 
של טיפול מונע בסביבת החולה . 
