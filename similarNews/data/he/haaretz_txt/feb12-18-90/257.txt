שוב הם לא טעו , השופטים המכובדים של פרס קרן וולף . השמות המעטרים את 
הפרס הצעיר יחסית לפרסים בין - לאומיים , הם מצמרת האמנות העכשווית : הפסל 
הספרדי צילידה , גספר גונס שהפך לקלסיקה של אמריקה ואולדנבורג השוודי שחי 
בארה"ב , מחשובי אמנות הפוף . השנה יוענק הפרס לאמן הגרמני אנסלם קיפר . 
לא נדע מי היו השופטים , מי מינה אותם , ומה היו הקריטריונים , אך לפי 
שמות הזוכים רואים שהם לא לוקחים סיכונים . הולכים על בטוח . הפרס הוענק 
למי שזרי הדפנה שזורים לראשו , וכך נהנה הפרס מיוקרת הזוכים . הם שמעניקים 
לו , תמורת מאה אלף דולר , חשיבות ויוקרה בין - לאומית . מה הם מאה אלף 
דולר למי שעבודותיו נמכרות בהרבה מעל למיליון ? גספר גונס לא זיכה את נותני 
הפרס בנוכחותו בטקס החלוקה . הוא גם לא בא לקבל את הפרס הגדול של הביאנלה 
של ונציה ב8891 . מחלקי הפרס לא מתייאשים . כשיהיו להם מספיק שמות ליוקרה , 
אולי יחליטו לתת את הפרס לאמן חשוב שאיננו " גיבור תרבות " . ( מושג מעורר 
חלחלה , כי מה לגיבור ולתרבות ? ) אם זה יקרה , ביום מהימים , יהפוך 
הפרס לחשוב באמת . אבל השופטים לא טעו כאשר העניקו את הפרס לקיפר . יצירותיו 
נמכרות בפחות או יותר מיליון דולר . מאז הביאנלה ב2891 , כאשר ייצג את 
גרמניה בוונציה , הציג קיפר בכל ה"דוקומנטות " של קסל , ובתערוכות בין - 
לאומיות ותערוכות יחיד בחשובים מהמוזאונים בעולם . כל מי שהיה יכול , רכש 
מיצירותיו . הוא שייך לאקספרסיוניזם הגרמני , עם אמנים כבזליץ , אמנדורף 
ואחרים , שנטלו את הבכורה מהזרמים המודרניסטים של שנות ה06 וה07 . מנפרד 
שנקנבורגר , שהיה בין החריפים ממבקריהם , סבור היום שאחרי מותו של בויס , 
קיפר הוא גדול אמני גרמניה . קפמאבינקיפר השתנה מאוד מאז ציוריו הגדולים 
והכהים , שכאילו צוירו על פי המיתוסים האפלים , הטווטוניים , לפי תווים 
של ריכרד ואגנר . הוא השתנה מאז הדפסי העץ הענקיים , אותם יצר והדפיס בסטודיו 
הגדול והמהודר בחבל הרוהר , מקום הולדתם של המיתוסים . לא פעם חשדו בו שהוא 
יוצר מתוך הזדהות עם הצד האפל של התרבות הגרמנית . היו שדחו בשל כך את יצירותיו . 
אין ספק שהטשטוש המכוון של קיפר יכול להוליד ספקות . כשנכנסתי לגלריה פול 
מנץ ביריד האמנות של קלן , שם הציג השנה , נדהמתי מהכוח הכובש ביצירותיו 
האחרונות של קיפר . על רצפת הגלריה מונחים מבנים דמויי מטוסי קרב סילוניים , 
מעוצבים ברישול בבדיל ועופרת . עליהם כמו ספרים , העשויים מאותו חומר 
עצמו , מעין גווילים , ספרי חשבון או אינוונטר . בתוך המבנים ישנם פתחים , 
מעין חלונות תצוגה , שבהם מסודרים לתצוגה שורות של שיני אדם , שערות אדם , 
דמויות בני אדם קטנים מעופרת , וגרגרי פרג שחורים , שהם חומר גלם של סם . 
מצינורות דמויי טורבינות של סילון , המחוברים לכנפי המבנים , נשפכות שערות 
אישה ארוכות , שחורות כפיח . גבעולי פקעות פרג יבשים ושבירים מוצמדים למבנים 
ולצילומים בשחור לבן , התלויים על הקירות ומתארים ערים גדולות . נייר הצילום 
לעתים קרוע ברשלנות , קצותיו מטושטשים בצבע אפור . הכל נראה כאילו הוא 
מתפרק ומתכלה , כאילו לא יוכל להישרד , כאילו אין טעם לעשות משהו שיישרד . 
קיפר עובד בצבע , באדמה , בצילום , בחפצים שלעתים מהווים סביבה , כחלק 
מציורי השמן . הוא לא משתעבד לפיתוי של עשייה בקווי ייצור בטוחים של יצירות 
גרמניות , בשוק המניות של האמנות . הוא בוחר להמשיך לחפש , ולהגיב . הוא 
יוצר יצירות שקשה להציגן ולשמרן . בזה הוא כופה על עולם האמנות לעשות הכל 
כדי לשמר את העקבות שהוא משאיר . אולי המסר שלו הוא שאין טעם , כי הרי 
השואה בוא תבוא , והכל יושמד . 
