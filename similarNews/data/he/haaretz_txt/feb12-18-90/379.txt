ההתנגדות הפנימית לאריאל שרון אינה צריכה להשכיח איך עיוות יצחק שמיר את 
הדמוקרטיה בחוטפו הצבעה במרכז הליכוד . שליחו רוני מילוא סיכם מראש עם יריביו 
ששמיר יפתח ודוד לוי ימשיך ומצעד הנואמים יתארך ועד אז ( חמש שעות של הסכם ) 
אלוהים גדול . אולי ייאות שרון להצביע על סדר היום ? ( " מה אתה חושב 
שהייתי עושה ? " אמר לי שרון למחרת הדראמה , " סוחב עוד שעה ועוד נאום 
ומצביע " . ) אבל שמיר הפר הכל , נאם לבד והצביע לבד וירד מהבמה עם קומץ . 
בברית המועצות של ימינו אפילו מיכאיל גורבצוב כבר אינו יכול לנהוג כך . 
מי שטרם נבהל צריך להעתיק בדמיונו את גני - התערוכה למליאת הכנסת ולדמות 
מצב מעין זה : המערך מגבש רוב להפיל את הממשלה ומגיש הצעת אי אמון בה . 
שמיר משיב מדוכן הנואמים . נציגי הליכוד אורבים בפאתי האולם , ואילו ח"כי 
המערך ממתינים במסדרון לצלצול הרגיל הקורא להצבעה . לפתע , כתום דבריו , 
משתלט ראש הממשלה מדוכן - הנואמים על ניהול הישיבה , שואל בחטף מי בעד 
ומי נגד ומי נמנע , ולממשלת המיעוט שלו יש רוב מלאכותי . לעזאזל עם ההצבעה 
התקנית , הבוז לקפדנותה החטטנית של הדמוקרטיה . זה פוטש פשוט וגס ופרימיטיווי ; 
ומי שסבור כי ראש הממשלה אינו מסוגל לזה , שכח שהוא כבר עשה כך ב5891 וננזף 
על ידי בית הדין העליון של תנועת החרות . הפעם השלישית תמיד קלה יותר , 
מתרגלים . דוד לוי שוב עלה לגדולה . שליחים ממחנה שמיר חזרו לחזר אחריו . 
הוא נטה להתפתות , אבל לאט - לאט . כדי שהחישוקים לא יישברו בבת אחת . 
אף אחד לא רוצה את שרון כאויב . הצרה של לוי שאין לו מחיר , אין מה להציע 
לו . אז מה אם יגדילו את " מועדון ה4 " ל"מתנ"ס ה6 " ? ממילא הכל יסוכם 
בין שמיר לבין יצחק רבין . כדי שדוד לוי ישתכנע כי הפעם מציעים לו ברצינות , 
עליו לקבל את התמורה כאן ועכשיו והרבה ובמטבע קשה . מטבע כזה יכול להיות 
רק ראשו הפוליטי של משה ארנס בתפקידו הטבעי כיורש הבלתי מוכתר . אני מתקשה 
לדמיין את הנסיכים מעיינים בטבלתמחירים כזאת . בליכוד אומרים שחלק מהמחיר 
יהיה למנות במקום שרון שר חדש שדוד לוי חפץ ביקרו . אבל מה לעשות שאין כזה ? 
את עובדיה עלי שנטש הוא מוכן רק להעניש . דוד מגן מאיים עליו . יש חשבון 
פתוח בינו לבין אליהו בן אלישר , שנהנה מיתרון - מה , כי הפעולה המתואמת 
האחרונה של שמיר ולוי היתה להבטיח לו להיות שר בהקדם . עכשיו הוא ההקדם . 
ואין לו את מי להציע . ל פרש משה דיין מהממשלה בגלל משהו נשכח שנקרא מסמך - 
גלילי , כפי שאיים לעשות כמה חודשים לפני מלחמת יום הכיפורים , היה חוזר 
לזירה כראש ממשלה נערץ עד יומו האחרון . אבל דיין לא שיער ב3791 שהמלחמה 
בשער . הוא נחרד לראות את עצמו פורש ושוקע אל תהום הנשייה של הזיכרון הלאומי . 
בעוד שלושה חודשים נכתוב בעיתונים ונתאר בתקשורת האלקטרונית את תוצאות התפטרותו 
של שרון כ"בלתי נמנעות " . באפריל נהיה חכמים - לאחר - מעשה להתבטא כאילו 
כבר עכשיו , בפברואר , הכל ברור לנו . אבל אין זה כך . כל מה שאפשר לכתוב 
עתה בטיוטות הממתינות במגירות הוא שמאז התפטרותו ידענו כי שרון יצליחייכשל ; 
יתעצמיישכח ; יכבושייסוג , ובאפריל נצטרך למחוק את המיותר . המשותף לשני 
המקרים הוא התלות בגורם חיצוני בלתי נודע . שום פוליטיקאי ישראלי אינו מסוגל 
לחשב את דרכו המדינית , מפני שאינו יכול להעריך מראש בהסתברות גבוהה מה 
יעשה בזירה המזרח - תיכונית גיימס בייקר . לפי יודעי דבר , הנשיא גורג 
בוש כה שוטם את שמיר , שבייקר עלול לדבוק ברעיון שהועלה במחלקת המדינה להניח 
עתה לעמי מזרח התיכון להקיז לבדם את דמם . לפי יודעי אותו דבר , בגלל אותה 
סיבה בדיוק רוצה בוש פעלתנות יתר של מזכיר המדינה שלו . הרי לא ברור כלל 
שהאמריקאים מבינים איך לנהוג ולהתבטא בזירה המקומית . בספרו " מביירות 
לירושלים " שכמה מפרקיו גורמים עוול לישראל הביא כתב " ניו יורק טיימס " , 
תומס פרידמן , תיאור לאי התאמתו של מזכיר המדינה האמריקאי לבזאר המדיני 
המזרח תיכוני . הוא דומה בעיניו למי שהגיע לשוק בעיר העתיקה בירושלים וניצב 
נפעם מול שטיח ענק התלוי על הקיר . עוד בטרם הסיר את עיניו מתחיל הסוחר 
המקומי לומר כי מדובר בשטיח עתיק העובר במשפחתו מדור לדור זה כמה מאות בשנים 
ובכלל אינו עומד למכירה , ואם כבר הוא רוצה בעבורו 000 , 5 דולר . בשלב 
זה כותב פרידמן מצפה הסוחר כי האורח מאמריקה ישיב שזו פיסת בד עלובה מפקיסטאן , 
ששווייה 01 דולר . במקום זאת שולף הקונה את פנקס ההמחאות וחותם על 000 , 
5 דולרים . הסוחר המקומי מתפקע מצחוק וקורא אחרי האמריקאי : " כשתהיה 
פה בסביבה בפעם הבאה תיכנס לקפה " . על מדיניות אמריקאית כזאת אין פוליטיקאי 
ישראלי יכול לבנות את עתידו הפוליטי . אם בייקר לא ילחץ נידון שרון לתהום 
הנשייה ( הוא ימצא שם את שמעון פרס ) . רק אם יכופף בייקר את ידה של ישראל , 
יש סיכוי ששמיר יתמוטט . בין אם מפני שוויתר לאמריקאים והקים עליו את נאמני 
שלמות הארץ בליכוד , ובין אם מפני שהתעקש לדחות את ואשינגטון והשלטון עבר 
למערך . צירוף של פסימיות מדינית מנקודת ראותו וקטסטרופה מפלגתית הם התקווה 
הגדולה של השר הפורש . 
