אדיס אבבה , ( ע"ץ וע"ר ) . ממשלת אתיופיה הודיעה אתמול כי כוחותיה הדפו 
התקפות של המורדים בשתי חזיתות באריתריאה , וכי עדיין מתחוללים קרבות כבדים 
בעיר הנמל מסאווה שבחוף ים סוף ולאורך הכביש המוביל מן הנמל לבירת אריתריאה , 
אסמרה . סוכנות הידיעות האתיופית מסרה שהמורדים מהחזית לשחרור אריתריאה 
נהדפו מן הערים ארזה 06 ק"ם דרומית לאסמרה , ומקרן 09 ק"ם צפונית - מערבית 
לה . קרבות כבדים נמשכו גם לאורך הדרך בין מסאווה לאסמרה ובמסאווה עצמה , 
נאמר בהודעה . לא נמסרו עוד פרטים , אולם ההודעה הרשמית ציינה כי טענת 
המורדים , שהם כבשו את מסאווה , אינה אלא התיימרות . החזית לשחרור אריתריאה 
הודיעה כי לוחמיה הטביעו אוניית מלחמה ותפסו אונייה אחרת ביום שלישי האחרון , 
בעת שהדפו התקפה מן הים על מסאווה , שבה הם מחזיקים עכשיו . הבי - בי - 
סי קלט הודעה של תחנת רדיו חשאית בשירות המורדים , שבה נטען כי צוות האוניה 
שטבעה נתפס . בשידור נטען , כי המורדים תפסו שתי אוניות מלחמה והטביעו 
עשר , בעת שהדפו את ההתקפה על הנמל . לטענת השלטונות , גינו התושבים באזורי 
המלחמה את הכוחות המורדים על שהם משבשים את פעולות הסיוע והעברת המזון לנפגעי 
הבצורת הקשה באזורים אלה . עוד נטען כי תושבי אסמרה קיימו ביום רביעי הפגנת 
תמיכה בממשלה . ראשי ארגוני הסיוע מסרו כי חלוקת המזון באריתריאה הופסקה 
מאז שהחלה התקפת החזית לשחרור אריתריאה והקרבות סביב מסאווה . קרוב לארבעה 
מיליון בני אדם צפויים לרעוב בצפון אתיופיה השנה , בגלל הבצורת הקשה של 
השנה שעברה . מחוזות אריתריאה וטיגריי , שבשניהם מתנהלות מלחמות קשות בין 
כוחות הממשלה והמורדים , נפגעו ביותר מהבצורות . 
