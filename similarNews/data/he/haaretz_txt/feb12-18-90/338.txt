( ע ) . " הטרור היה ונשאר חלק מהוויית החיים הערבית - האיסלמית " , 
אמר אמש שר הביטחון יצחק רבין , בנאום בכנס השנתי של האגודה למען החייל 
שנערך בבית החייל בתל - אביב . השר רבין אמר , כי הטרור היה ויהיה חלק 
מהחברה הערבית , כל עוד לא יעברו עליה השינויים המתרחשים במדינות רבות בגוש 
הקומוניסטי . הוא ציין , כי הטרור הוא מרכיב חשוב במאבק הפוליטי הערבי - 
פנימי , ולא נוצר במיוחד לישראל . " זוהי תופעה בת מאות שנים , שהחברה 
הערבית טרם נרפאה ממנה " , אמר . בהתייחסו להתקוממות הפלשתינאים בשטחים , 
אמר השר כי הוא מאמין בלי אשליות ובלי דמגוגיה של חיסול , מיגור או עקירה 
משורש כי בכוחנו להתמודד בתופעה . לדבריו , זה למעלה מארבע שנים , שלא 
נהרג אף אזרח כתוצאה מפעולת טרור בלבנון . רבין ציין , כי אין איש בישראל , 
שבע שנים מאז תחילת מבצע שלום הגליל , השואל עצמו מתי ייגמר הטרור בלבנון . 
כך , לדבריו , צריך לנהוג גם בשאלת האינתיפאדה . עוד בנושא האינתיפאדה 
ציין רבין , כי לדעתו פחתה המוטיווציה של המתקוממים , ואת זה הוא מסיק 
מן העובדה כי בשנת 98 נרצחו 231 פלשתינאים ע"י פלשתינאים אחרים , לעומת 
81 שנרצחו ב - 88 . השר הבהיר , כי כמות הרציחות מעידה על עוצמתו של הטרור 
הפנימי ועל כך שהאנשים אינם מוכנים לצאת לפעילות באופן יזום . בעניין זה 
אמר השר , כי עיקר פעולתם של עוטי המסכות אינו מכוון נגד ישראל , אלא נגד 
פלשתינאים . 
