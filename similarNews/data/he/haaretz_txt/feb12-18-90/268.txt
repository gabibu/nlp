ובבוקר שאחרי הוא נשמע ככבשה תמימה . אבל הוא הפליא לעשות בימים שקדמו למרכז , 
וקולו עדיין מהדהד באוזננו . אוצר הדימויים שלו הוא מקורי , עשיר בדמיון 
וגם מפתיע מדי פעם , אפילו את אלה הנזכרים במה שאמר עליו בזמנו השר שמחה 
ארליך המנוח . הלה הבחין מקרוב בכמה מן המוזרויות של מודעי , וחשב שהוא 
זקוק לטיפול מקצועי של פסיכיאטר . אבל קביעה זו ואחרות אינן מרתיעות את 
מודעי , המשתלח לעתים מזומנות במי שנקרה על דרכו לצמרת . אילו עשה הסבה 
מקצועית , היה יכול להימנות עם עיתונאי - הכאסח הנודעים לשם , וגם בחבורה 
זו היה מפגין , ללא ספק , את תשעים אחוזי הכישורים שלו כפי שהעיד על עצמו . 
לא ברור עדיין להיכן נעלמו עשרת אחוזיחמקפמאלידהכישורים החסרים לו , אבל 
בינתיים אנחנו מסתפקים במה שיש , השמצות אישיות חסרות רסן , כאשר שניים 
משלושת השרים שיצאו לחפש את המלוכה הוא משמיץ בתחום קרוב ללבו . מודעי אינו 
שוכח את ימיו המפוארים ב"רבלון " מקום שבראש סולם העדיפויות שלועומדת צורתם 
החיצונית של אנשים . וכך , מודעי הגבוה והאלגנטי תמיד , נתפס לקומתו של 
יצחק שמיר . הוא רואה לנגד עיניו הנלהבות שלושה ענקים מאיימים על הננס , 
עד שהוא רואה לנכון להזהיר אותו שלא להפריע לשלושת האלופים בדרכם אל הסל . 
מפני שפירושו של דבר בעבורו הוא מעשה התאבדות בקו האש ממש . במחשבה שנייה , 
מודעי היה צריך לכתוב סקץ לאחת מתוכניות הבידור הטלוויזיוניות המשוועות 
לחומר הומוריסטי . לי אין ספק שהיה עולה על כל כותבי הסאטירה למיניהם . 
בכל מדינה מתוקנת היה השר שאמר את מה שאמר מודעי מתפטר בעצמו , כדי להפגין 
שהוא מזדהה עם דבריו ואינו יושב בחברת ננסים תרתי משמע . ואם היה מהסס 
היה ראש הממשלה מפטר אותו מיד . לא בישראל . שמיר , במחווה של אבירות 
וסלחנות שאינו תואם אותו , משאיר את מודעי בממשלה . רק לא זכור מה היתה 
תרומתו של ענק זה , בעל תשעים האחוזים , למשרדי הממשלה שבהם כיהן כשר , 
אלא אם תובא בחשבון הבאתו של יוסף חריש למשרת היועץ המשפטי לממשלה . אבל 
לצופים במשחק הכדורסל , שבו מככבת נבחרת הליכוד המפולגת , ניתנת האפשרות 
להסתכל ולא בפעם ראשונה בקלוז - אף בחבורה הנבחרת , ולראות איך נראים 
אלה הנמצאים בשלטון ולמה הם מסוגלים . קפתמונה1 , 31פ3יהיו עוד סיבובים 
נוספים , והם ינסו לחסל זה את זה בשיטות בדוקות ומוכרות . בשורת האבסורדים 
שלפיהם מתנהלים העניינים אנו נזכרים פתאום שיש לנו עסק עם אחד מראשי המפלגה 
הליברלית , זו שתרמה בין - לילה למרכז הליכוד שש מאות חברים חדשים , והפרשה 
הגיעה עד לערכאות . ואני תוהה מה לליברליות ולמודעי , שריר פת וגרופר ? 
והרי אנשים מצחיקים אלה נראים ממש כסוחרים מאחזי עיניים , המנסים למכור 
במחיר הגבוה ביותר את מרכולתם הפגומה והפסולה , ולמרבה הפלא יש מי שמשלם 
להם את המחיר המלא . בינתיים , מה שראו עינינו אינו המשחק האחרון בתחרות 
על הירושה , אלא סיבוב אחד מני רבים . לא אנשים כמודעי ושרון , גם אם 
תתגלה קומתם הנמוכה באמת , יניחו לשמיר לצאת מקו האש . ואפילו לא לזמן 
קצר . 
