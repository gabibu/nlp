זוהי הצגה שמבויימת באופן מיושן ומשוחקת באופן מיושן לא פחות . ספקטקל שאמור 
להרשים , עם מוסיקת מקהלה , תפאורות עולות ויורדות ותאורה " משמעותית " . 
ההצגה הזו הועלתה על ידי המאלי ב3791 , וזה ניכר עליה . היא איטית , 
טקסית ומעייפת מאוד . את תפקיד הנסיך שויסקי , גיבור שנחשד בבגידה ומוצא 
להורג ( למרות שהגירסא הרשמית היא שהוא תולה עצמו בכלא ) , משחק סמואלייוב 
בתנועות גדולות ומגוחכות . המנכ"ל ויקטור קורשונוב , הוא בוריס גודונוב , 
בתנועות אופראיות , מהודרות ומגוחכות לא פחות . הרבה שחקנים עושים הרבה 
תנועות גדולות , בקול גדול , על הבמה . המנהל האמנותי יורי סולומין , 
משחק משהו לגמרי אחר בתפקיד הצאר פיודור , ויש לו רגעים אנושיים יפים . 
הוא השחקן המעניין ביותר על הבמה הזאת . ולמרות הכל יש עניין בהצגה הזאת . 
המחזה היה אסור על ידי הצנזורה הרוסית עד 7191 ואפשר להבין מדוע . דרמה 
הסטורית על הצאר פיודור חלש האופי , המלמדת שעדיף שליט כל יכול ואכזר , 
על פני הססן טוב לב . מי שלא רצה את בוריס גודונוב בתפקיד שר הביטחון , 
מקבל אותו אחרי שלוש וחצי שעות , בתפקיד ראש הממשלה . מאבקי כוח פוליטיים 
אינם משתנים במשך השנים והם דומים כנראה אצל כל העמים . 
