רק חלק קטן מהאנטנות של תחנת הממסר החדשה שתוקם בערבה יעבירו שידורים של 
" קול אמריקה " ושל " רדיו אירופה החופשית " ו"רדיו ליברטי " למזרח 
אירופה . רוב השידורים יהיו מופנים לעבר מרכז אסיה הסובייטית , ש05 מליון 
מתושביה מוסלמים . חלק נוסף של האנטנות יהיה מכוון לעבר היבשת ההודית , 
אפריקה המזרחית , אפריקה הדרומית ואפריקה המערבית . ממשלת ארצות הברית 
החליטה באחרונה , על רקע השינויים בגוש המזרחי , לייחס חשיבות מוגברת לשידורי 
שלוש התחנות הנזכרות , בין השאר באמצעות זירוז הקמת תחנת הממסר בישראל . 
יו"ר תאגידי השידור האמריקאיים , מלקולם ס . פורבס , מסר את הדברים אתמול , 
בתום פגישת משלחת התאגידים , בלוויית השגריר האמריקאי ויליאם בראון , 
עם שר התקשורת גד יעקבי . פורבס אמר כי לא צפויים שיבושים לשידורים על ידי 
השלטונות הסובייטיים . עוד אמר : ממשלת ארצות הברית הכירה בחשיבות ההשפעה 
של שידורי גלים קצרים לביסוס הדמוקרטיה ולהפצת מידע חיוני בקרב תושבי אזורים 
שאין בהם מסורת דמוקרטית . כל מנהיגיה החדשים של אירופה המזרחית , ובהם 
לך ואלנסה ווצלאב האוול , העידו בדברים שמסרו באחרונה , עד כמה סייעו השידורים 
למהפך הדמוקרטי שהתחולל במזרח אירופה . יתרה מזאת , שידורי התחנות האמריקאיות 
היו לעזר בברית המועצות עצמה , מבחינת העברת מידע חיוני בהקדם , ופקידים 
סובייטיים אישרו זאת באוזנינו . כך היה במקרה של הכור של צרנוביל , כאשר 
המידע על מה שהתרחש שם שודר באמצעות רדיו ליברטי 11 ימים לפני ההודעה הרשמית 
הסובייטית הראשונה על האסון . כן הוכרה תרומתן של תחנות השידור האמריקאיות 
בהעברת מידע במהירות רבה מכל כלי תקשורת אחר , על תוצאות הרעש בארמניה . 
השר גד יעקבי הזכיר כי על פי ההסכם עם ארה"ב , ישראל תוכל להשתמש בתחנת 
הממסר לשידורי רדיו רבי - עוצמה לאותם חלקי עולם שאליהם מכוונות האנטנות , 
בשעות שבהם יתפנו המשדרים מצרכי האמריקאים . כן ציין כי מתקני התחנה והציוד 
יעברו לבעלות ממשלת ישראל כתום 51 שנה מהקמתם . השר יעקבי אמר כי מתוך כמיליארד 
דולר הוצאות שונות על הקמת התחנה ותפעולה במשך 52 השנים הבאות , לפחות 007 
מיליון יישארו בארץ , ויהוו תרומה כלכלית למשק ולתעסוקת תושבים בנגב . קפידבינבידיעות 
קודמות נמסר כי טיסה בקרבת האנטנות עשויה לפגוע במנגנון היגוי אלחוטי פנימי 
של מטוסי נוסעים אזרחיים מתקדמים מסוגים מסוימים , ובהם הדגמים החדשים של 
מטוסי איירבוס , ולסכן את ביטחון הטיסה . חלק מהנתיבים הבין - לאומיים 
למטוסי נוסעים מישראל לאפריקה עובר בשמי הערבה . בתשובה לשאלה אמר אתמול 
מנכ"ל פרויקט התחנה , ראובן ירדור , כי לאחר בדיקות שנערכו בשיתוף עם רפא"ל , 
נערכים בימים אלה סיכומים עם שלטונות התעופה לגבי נתיבים חדשים לתעופה האזרחית . 
עוד נמסר בידיעות קודמות על חשש כי הקרינה האלקטרומגנטית מהמשדרים עלולה 
לפגוע במנגנון הניווט של עופות דורסים , שבנדידתם העונתית עוברים בנתיבים 
קבועים בשמי הערבה . ממשרד התקשורת נמסר כי מתוכנן ביצוע של סקר עונתי של 
ציפורים נודדות , תוך שימוש בטכנולוגיה מתקדמת ביותר , כדי לקבוע את האמצעים 
למניעת פגיעה בציפורים . תושבים מאזור סמוך לאתר התחנה עתרו בשעתו לבג"ץ 
בנושא סיכונים אפשריים לבריאותם מקרינת המשדרים . השר יעקבי סירב אתמול 
להגיב בנושא , בהיותו תלוי ועומד בבית המשפט . עם זאת נמסר ממשרד התקשורת 
כי אנשי המחלקה לבטיחות קרינה במרכז הגרעיני נחל שורק ומומחים בין - לאומיים , 
הגיעו לאחר בדיקה למסקנה כי לא קיים סיכון כזה . 
