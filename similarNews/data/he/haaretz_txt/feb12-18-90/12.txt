" החברה מנסה להדחיק בעיות חברתיות קשות ולטאטא נושאים כואבים מתחת לשטיח " , 
אמר אתמול מרדכי ציפורי , מנכ"ל המוסד לביטוח לאומי , במפגש עם מתנדבות 
ויצו המטפלות מזה 01 שנים באלמנות . ציפורי הוסיף בדבריו שארץ ישראל מלאה 
באנשים טובים שעושים מעשים טובים , וחבל שהחברה חשופה בעיקר לשלילה שבה . 
מיכל מודעי , יו"ר ויצו העולמי , אמרה שהיא מקווה כי ציבור המטופלות תיהפכנה 
עם הזמן לציבור של מתנדבות . פרויקט האלמנות הוא פרויקט משותף של המוסד 
ביטוח לאומי ושל ויצו , כשעובדי השיקום של המוסד לביטוח לאומי נותנים הכוונה , 
יעוץ מקצועי והדרכה למתנדבות ויצו המטפלות באלמנות . תחילתו של הפרויקט 
הוא בסיוע משפטי ומיצוי זכויות במוסד לביטוח לאומי בתחום השיקום . כיום 
מתפרס הפרויקט על 21 מועדונים חברתיים לאלמנות , בנוסף לטיפול הפרטני . 
הטיפול הורחב גם לילדי אלמנות הזוכים להשתתף בקייטנות מיוחדות להם , ולחגיגות 
בר ובת מצווה ליתומים שמשפחותיהם אינם יכולים לציין אירוע זה . בהמשך המפגש 
ראו המתנדבות את הסרט " מצור " , ושמעו מפי גילה אלמגור כיצד היא בנתה את 
דמות האלמנה , לאחר שנפגשה וראיינה 021 אלמנות . 
