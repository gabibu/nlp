בפעם הראשונה זה שמונה חודשים , הופיע אתמול ראש הממשלה , יצחק שמיר , 
בכנסת והשיב על 01 הצעות אי - אמון של סיעות שונות . בארבע הצבעות , על 
פי נושאי האי - אמון , נדחו כולן ביותר מ04 קולות , לעומת מקסימום של 51 . 
שרי החישוקים בליכוד נעדרו מן המליאה , על אף שסגן ראש הממשלה דוד לוי 
ושר התעשיה והמסחר אריאל שרון , נכחו בבניין . שמיר לא התייחס , ולו במלה 
אחת , למחזות ולאווירה במרכז הליכוד . על הנושאים המרכזיים השנויים במחלוקת 
בין ראש הממשלה לבין שרי החישוקים אמר שמיר , שהיו הצעות לכלול מגורשי אש"ף 
ותושבי מזרח ירושלים במשלחת שתשב מול ישראל מטעם הפלשתינאים . עמדתו היא , 
אמר " לא היתה החלטה כזאת , אין החלטה כזאת , ובשום מקום בעולם לא הבעתי 
נכונות לקבל הצעות כאלה " . לגבי דבריו על ארץ - ישראל גדולה , שזכו לגינוי 
ברחבי העולם וגם שימשו עילה לחלק מהצעות האי - אמון , אמר ראש הממשלה שאין 
לפרש את דבריו כי דרושה מדינה " גדולה חזקה ובטוחה " במונחים שלא התכוון 
להם . " את הגיאוגרפיה אי אפשר לשנות , וישראל היא מדינה קטנה " , הוא 
הוסיף . ארץ - ישראל היא מושג אחר : " אין ארץ ישראל רבתי או חלקית , 
קטנה או גדולה . יש אחת , וזו הארץ המובטחת , ארץ העם היהודי , משאת 
נפשו של העם מדורי דורות " . ישראל , לדבריו , אינה זקוקה לתארים טריטוריאליים 
ואינה עוגה שאפשר לפרוס לפרוסות . הוא אמר שדיבר על גדלות רוחנית ועל הרגשת 
עוצמה של תושביה , המקרינה על מיליוני הרוצים להצטרף אליה . אין עדיפות 
לשטח אחד על פני שטח אחר . באשר לצד המדיני של ההכרזה אמר שמיר שיש ממשלה 
בישראל , ויש לה קווי יסוד . על פיהם ועל פי היוזמה המדינית , מעמד הקבע 
של שטחי יהודה שומרון ועזה ייקבע בהתאם למה שהוסכם בקמף דייוויד ובהסכמים 
בין - לאומיים אחרים . בשום הסכם לא נאסר על יהודים לגור בכל שטח שהוא , 
לרבות יש"ע , אמר . אין הוא מתאר לעצמו שתהיה אי - פעם ממשלה שתאסור זאת . 
אין לממשלה מדיניות של הכוונת עולים דווקא לשם , הוסיף ראש הממשלה , אולם 
אין ביכולתה לאסור עליהם לבחור את מגוריהם שם . אלה שתי בעיות ושני נושאים 
שונים . מכל מקום , הוסיף , מעולם לא אמר שדרושה הרחבה של שטח המדינה 
כדי לקלוט עולים . שמיר המשיך באומרו כי שוב נחשף פרצופם של אויבי ישראל 
המתנגדים לכל עלייה שהיא . הם לוחצים עתה על ברית המועצות ועל גורמים אחרים 
בכיוון זה . אין זה שונה ממה שנעשה בשנות ה02 , ה03 וה04 . חיזוק מדינת 
ישראל הוא שמטריד אותם . נגוז החלום , שיוכלו באמצעות הנשק הדמוגרפי להפוך 
את היהודים למיעוט . שמיר קרא למנהיגים במערב להפסיק להתרשם מההתמתנות , 
כביכול , של הערבים : " עניין העלייה חשף כמו במכת ברק , שהערבים לא 
השלימו עם קיום המדינה . תלונת ברית המועצות למועצת הביטחון של האו"ם מהווה 
שיא חדש במגמה זו . מי שמתנגד לעלייה , מתנגד לשלום עם ישראל ; כל זמן 
שקיימת מדינת ישראל תהיה עלייה חופשית אליה " . עוד הוסיף ראש הממשלה , 
שצוואר הבקבוק של יציאת יהודים מברית המועצות נמצא שם , וייעשה כל מאמץ 
להתגבר על הקשיים הביורוקרטיים . הגולה מתחילה להתגייס למשימה של קליטת 
עלייה , ושמיר קרא גם לארגוני הנשים ולתנועות הנוער בארץ לעשות כן . התשובה 
לאנשי הטרור היא עוד עלייה , וקליטתה המוצלחת , עד שיושלם קיבוץ הגלויות . 
בפנותו במיוחד למי שהעלה את שאלת רישום העולים בתור יהודים , אמר שמיר 
שברור כי עלייה של אנשים שהיו מנותקים מעוררת בעיות קשות ומסובכות . יש 
להתייחס לקשיים ולהתגבר עליהם בהבנה ובלב פתוח . חייבים לפעול על פי החוק , 
ומשרד הפנים אומר שיש מיעוט בעייתי . את בעייתם יש לפתור בדרכי נועם . 
