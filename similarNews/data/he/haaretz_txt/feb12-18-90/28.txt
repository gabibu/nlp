האגודה לזכויות האזרח ביטלה אתמול את עתירתה לבג"ץ בשם קבוצת " רצים למען 
שלום " , לאחר שהצדדים הגיעו להסדר עוד לפני קיום הדיון בעתירה אתמול . העתירה 
הוגשה נגד אלוף פיקוד המרכז , בשם קבוצת " רצים למען שלום " ונציגיה , 
הלל ברדין וואליד אבו סרור , לאחר שאלוף הפיקוד אסר עליהם לקיים מירוץ 
מירושלים לבית לחם כשהם עוטים על גופם חולצות " אנו רוצים שלום בין ישראל 
ופלשתין חופשיות ובטוחות " . דקות אחדות לפני שאמור היה הנושא להידון אתמול 
בבית הדין הגבוה לצדק , הושג הסדר בין נציגת האגודה לזכויות האזרח , עו"ד 
דנה בריסקמן , ונציג הפרקליטות הצבאית . לפי הסדר זה התאפשר לקבוצה לקיים 
את המירוץ כשהם לובשים את החולצות , בתיאום עם רשויות צה"ל , אלוף פיקוד 
המרכז ומפקד חטיבת בית לחם . האגודה לזכויות האזרח אמרה שהיא רואה בהסדר 
זה " הישג נוסף לחיזוק שלטון החוק בשטחים " . 
