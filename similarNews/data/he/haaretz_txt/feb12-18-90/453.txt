שר האוצר שמעון פרס אמר אמש בתגובה על עליית מדד המחירים בינואר ב%1 . 1 
כי " שיעור זה מעודד , אך עדיין צריך לשמור מכל משמר לבל ניפול לפח של 
אינפלציה או לפחת של אבטלה " . פרס אומר כי מדד זה הוא הנמוך מבין מדדי ינואר 
בשלוש השנים שחלפו , וכל זה מתרחש אף שמספר העולים לארץ בפועל גדול פי שלושה 
מהמתוכנן . " גל עלייה זה היה צריך להאיץ את קצב האינפלציה אך היא נשארה 
מרוסנת " , אומר שר האוצר . מזכ"ל ההסתדרות ישראל קיסר קרא לממשלה לרסן את 
עצמה כדי לבלום התיקרויות מיותרות , לנוכח עליית המדד ב - % 1 . 1 . קיסר 
אומר ששיעור ההתייקרות בינואר נמוך אמנם יחסית לתחזית , אולם הדבר אינו 
פוטר את הממשלה ואת גורמי התיווך במשק מאחריות להאצת האינפלאציה . בהגיבו 
על עליית המדד בינואר מתח מזכ"ל ההסתדרות ביקורת על הממשלה ועל גורמי התיווך 
במשק המחפשים לדבריו דרכים להוריד את האינפלציה על ידי פגיעה בשכר . קיסר 
ציין כי חוגי המסחר התיווך והשירותים שנלחמו נגד פיקוח על מחירים ובעד יבוא 
חופשי תרמו לעליית מחירים כמעט כפולה מעליית המדד אשתקד , שכן מחירי השירותים 
העסקיים עלו בארבע השנים האחרונות ב - % 071 לעומת עליית מדד בשיעור % 59 ועלייה 
בשיעור % 66 במחירים של מוצרי תעשייה . עוד אמר כי השירותים הממשלתיים עלו 
באותה תקופה ב - % 761 לעומת % 59 עליית מדד ואילו ב - 9891 עלו מחירי החשמל 
הנתון לפיקוח ב - % 7 . 54 לעומת % 7 . 02 עליית מדד . הוא הדגיש כי ההסתדרות 
לא תתן ידה לפגוע בתוספת היוקר . לעומת זאת , הביע איגוד לשכות המסחר קורת 
רוח משיעור המדד . עם זאת , אמר נשיא האיגוד , דני גילרמן , כי עדיין 
מדובר במדד גבוה יחסית שיש צורך להקטינו . גילרמן הדגיש כי כדי להשיג יעד 
זה על הממשלה להימנע מייקורים יזומים וממעורבות יתר בהעלאת מחירי תשומות 
ושירותים . במקביל עליה לפתוח בתהליך הידברות על עסקת חבילה חדשה במשק , 
שתביא לידי הפחתה נוספת בשיעורי עליית המדד . מוסר : יו"ר ועדת הכלכלה 
של התאחדות התעשיינים , ד"ר אהוד גלר , אמר אתמול כי האינפלציה בשיעור 
של כ%02 לשנה הצפוייה גם בשנת 09 ממשיכה להיות החסם העיקרי לצמיחת המשק וסיבה 
עיקרית לכרסום המתמשך בכושר התחרות שלנו בעולם . התנאים הקיימים יוצרים 
אי ודאות וחוסר יציבות במשק והם גורמים המפריעים להתפתחותה של צמיחה . לדבריו , 
חוסר היכולת להשתלט ולהוריד את האינפלציה , גורם לגידול מתמשך בממדי האבטלה . 
הוא ציין , כי הממשלה אינה יודעת לטפל בבעיית האינפלציה וניסיונה להוריד 
את האינפלציה בעזרת קיבוע שער החליפין נכשל . מוסיף : ח"ך צבן ציין שמאז 
ספטמבר 88 , עלה המדד ביותר מ%72 , ואילו הסכם תוספת היוקר , העניק לעובדים 
פיצוי בשיעור של % 7 . 7 בלבד . ההסכם תרם לשחיקת השכר בשיעור ניכר . 
