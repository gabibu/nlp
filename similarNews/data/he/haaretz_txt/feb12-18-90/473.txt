( ע ) . שר המשטרה חיים ברלב , הזהיר אתמול , כי אם יימשך המצב בשטחים , 
הוא צופה שיותר ערבים ישראלים ימצאו דרכם לפעילות בארגוני הטרור . בהרצאה 
בפני פורום הביטוח במלון שרתון בתל אביב , גילה השר , כי מדי שנה מתגלות 
תופעות שליליות בקרב ערביי ישראל והן מחריפות משנה לשנה . גם הבעיה הדמוגרפית 
לא מטיבה עם ישראל , אמר בר - לב . לדבריו , הסטטיסטיקה מראה , כי בין 
הים התיכון לבין ירדן עולה מספר הילדים הערבים עד גיל שמונה על מספר הילדים 
היהודים . הפיתרון , אמר השר , יכול להיות רק הסדר מדיני כולל , אך שלום 
כולל יכול להיות רק בשיתוף ירדן , שכיום היא מחוץ לתמונה , תודות לישראל 
שהרחיקה אותה . לדברי בר - לב , יוזמת ממשלת ישראל לבחירות בשטחים , לא 
תפתור , אלא את בעיית ערביי השטחים . שלום כולל יושג רק בשיתוף ירדן בהסדר . 
זאת משום שבשטחה יושב יותר ממחצית העם הפלשתיני כשני מיליון איש . בר - 
לב הדגיש , כי בהעדר ירדן ובפסילת אש"ף , כפרטנר לשיחות , נותרה ישראל 
רק עם תושבי השטחים . יוזמת השלום של ממשלת ישראל מבוססת על תושבים אלה . 
היוזמה אומרת לתושבים אלה : תבחרו לכם הנהגה שתנהל את חייכם הפנימיים בתקופת 
מעבר שתימשך חמש שנים . אם אורח החיים יחזור לקדמותו , לפני האינתיפדה , 
יהיה מקום לדבר על הסדר של קבע . " לגבי הסדר הקבע , הבמה היא חופשית " , 
אמר השר . בר - לב העריך , כי מה שקרה במרכז הליכוד , מצביע על נכונות 
ללכת למהלך המדיני . עם זאת , הוא מתקשה לומר , כי כיום יש רוב בקבינט 
ללכת למהלך זה . בר - לב העריך , כי בסופו של דבר , התבונה תנצח והכל 
יראו , כי העיקר הוא לשבת עם משלחת מהשטחים . " אם יהיה בה תושב ממזרח 
ירושלים או מגורש מהשטחים , זה לא העיקר . אני מקווה שיהיו בחירות ובתקופת 
הסדר הביניים , יחזרו הדברים לקדמותם . הסדר ביניים יוציא את הרוח ממפרסי 
הקיצוניים בשני המחנות " , אמר . 
