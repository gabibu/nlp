חמספק גדול , אם דפי ההיסטוריה יציינו אי - פעם את העובדה שמוחמד נפאע נכנס 
לתפקידו בדיוק בחודש שבו קרסו המפלגות הקומוניסטיות בגוש המזרחי . ספק גם , 
אם יטרחו לציין כי נפאע , שהושבע השבוע לחבר - הכנסת החדש מטעם רק"ח , 
הוא התשובה הישראלית למהלך האוניוורסלי של שינוי פניהן של המפלגות הקומוניסטיות . 
בכל מקרה , דיווחים בתקשורת המקומית הגדירו את מינויו לחבר - כנסת כ"התחדשות 
רק"ח " . למען האמת , נפאע עצמו מעולם לא התכוון להיות אחד מאלו . יום לפני 
טקס השבעתו הגיע הח"ך הדרוזי ממקום מושבו הרחוק בכפר בית - גאן לסבב היכרות 
בבניין הכנסת . היתה זו הפעם השלישית שכף רגלו דרכה בבניין שיהיה מעתה מקום 
עבודתו הקבוע , והוא סבב בו כנטע זר . בשיחה ערה בערבית הסבירו לו עמיתיו 
לסיעה כי לטקס ההשבעה עליו לבוא בעניבה , וליוו את התביעה בתנועות ידיים 
המדגימות כיצד יש לקשור אותה . נפאע הינהן , כמקבל את דין התנועה , בדיוק 
כפי שקיבל את דין התנועה להחליף בכנסת את תופיק זיאד במסגרת " הרענון " . 
והוא גם הח"ך הדרוזי היחיד בכנסת . פנים חדשות בכנסת , אך לא בשורות המפלגה 
הקומוניסטית . אל שורותיה הצטרף ב5691 , זמן רב לפני שזה היה פופולרי בקרב 
העדה הדרוזית . אלא שכבר אז היה נפאע מורגל במהלכים חריגים . כבר ב1691 
ניפץ את מיתוס " ברית הדמים " עם העדה הדרוזית וסירב להתגייס לצה"ל . 
כמה ימים בכלא , והיותו בן יחיד , שיכנעו את צה"ל לוותר על שירותיו בהסכמה 
שקטה . לא שיש לנפאע משהו אישי נגד צה"ל , אבל בחוק גיוס החובה לדרוזים 
הוא רואה ניסיון פוליטי מניפולטיווי להפריד בין הדרוזים לשאר אחיהם הערבים . 
הוא , מצדו , רואה עצמו חלק בלתי - נפרד מעם זה . בנו הבכור , הישאם , 
גמר לא מכבר לרצות מאסר של שנה וחודש על סירוב לשרת בצה"ל , מאותן הסיבות 
ממש . הבן השני נמצא עתה בתהליך הסירוב . שנת 5691 היתה שנת מפנה בחייו 
של מוחמד נפאע . זו השנה שבה הצטרף לתנועת הנוער הקומוניסטי וגם פירסם את 
סיפורו הראשון בביטאון " אל גיתתה " , שערך מוחמד דרוויש . לפרסום קדמו 
כמה ניסיונות בכתיבת שירה , שזכו לתגובתו הצוננת של דרוויש . מאז עבר לסיפורת , 
והיה לסופר בעל - שם , שבאמתחתו ארבעה ספרים ושני קבצי סיפורים הנמצאים 
עתה בדפוס . סיפורים מן הכפר , מחיי הפלאחים , אדמה , אהבה , ומעט פוליטיקה . 
הפוליטיקה , הוא מעיד על עצמו , אינה משתלבת היטב בכתיבתו . כל אימת 
שניסה לשלבה , הטיחו בו כי הוא נוטה לססמאות , והוא חדל . ברק"ח , אוהבים 
עתה להדגיש , " הסופר מוחמד נפאע מחליף בכנסת את הסופר תופיק זיאד " , 
ללמדנו כי הצירוף של ספרא ופוליטיקה שגור אצל הקומוניסטים . בנוסף לעיסוקיו 
אלה , מכהן נפאע מזה 01 שנים כמזכיר הכללי של ברית הנוער הקומוניסטי . 
תואר זה מעורר אצלו כמה בעיות . השאלה השגרתית בדבר גילו נענית בחמקנות 
מפתיעה . משהוא מתרצה , הוא מסביר כי מביך אותו להיות , בגיל 54 , מזכ"ל 
של תנועת נוער . מבוכה זו מתגברת בכל פעם שהוא יוצא לכנסים בין - לאומיים 
של נוער קומוניסטי , ופוגש מזכ"לים צעירים ומתחלפים , ורק הוא שורד בתפקידו . 
בשיחתנו בבניין הכנסת נעדרו מנפאע גינוני השררה . את כוס הקפה שהתרוקנה 
הוא נושא עמו על פני שלוש קומות , ברוח השוויוניות שעליה חונך . את הכיסא 
הוא מחזיר היטב למקומו , כי למה יעשה זאת אחר בשבילו . השוויוניות , מלמדת 
השיחה , היא ערך מוצק שנותר אצלו מן העולם הקומוניסטי . הרבה מושגים ערכיים 
נתערערו בימים אלה . בזהירות תהומית הוא מדבר על הצורך בשינויים בתנועה , 
על שינוי התקנון , על ביזור תפקידים , על ביטול הצנטרליזם , ועל מיני 
מושגים ש"עליהם לא העזתי עוד לחשוב אפילו לפני שנה " . השינויים העוברים על 
העולם הקומוניסטי גם מפחידים אותו מאוד . הכל מתערער , לעתים מתנפץ . 
" כל הזמן חונכתי להאמין שהסוציאליזם פותר גם בעיות לאומיות , ופתאום מתברר 
שאין זה כך . הערכים הבסיסיים הם עדיין בתוקף . אבל איני יכול להשתחרר 
מן המחשבה איפה היינו , איך לא ידענו " . לנפאע היו דווקא הרבה הזדמנויות 
קודמות ללמוד ולדעת . את העולם הקומוניסטי חרש מקובה ועד צפון קוריאה , 
כולל כ03 ביקורים בברית - המועצות . את הכתובת הגדולה על הקיר , יכול 
היה , לו רצה , לראות עוד ב1791 . " בשנת 17 יצאנו כמה ישראלים ללמוד 
בברית - המועצות . בפני אולם מלא עלה על הבימה פרופסור רוסי והחל להשמיץ 
את המשטר . בלנינגרד אין עגבניות ומלפפונים , אמר במרירות . אומרים לנו 
שזה בגלל מזג האוויר . אבל אני לא מאמין להם . בפינלנד יש אותו מזג אוויר , 
ויש עגבניות , ויש מלפפונים . המתורגמנית שתרגמה בשבילנו תירגמה ובכתה . 
אנחנו היינו המומים . בזעם רב הלכנו לאדם אחראי , סיפרנו לו מה אמר הפרופסור , 
ודרשנו בתוקף להעניש אותו . להפתעתי , השיב האחראי : הלוואי שהיו לנו 
עוד אלפים כמוהו . כשחזרנו ארצה , סיפרנו את זה לחברים הישראלים במפלגה . 
הם דחו את הגישה , גם של הפרופסור וגם של האחראי . אמרו שזה מרעיל . 
גם אני מצטער שלא הייתי יותר פתוח , ונתתי למוסדות המפלגה בעולם להוליך 
אותנו שולל " . גם היום הוא עומד נפעם אל מול הגילויים החדשים . נבהל לשמוע 
את הצעירים בסניפי המפלגה מטיחים שאלות קשות , ומודים כי עד עתה הם פשוט 
לא העזו לשאול . פחדו . משהשתחרר מנגנון הפחד , יש פתאום המון שאלות : 
למה החבר סמיח אל - קאסם מתפטר מן הוועד המרכזי ? למה חבר אחר פוטר פתאום ? 
למה לא עושים יותר ועידות ? למה אין שינויים בעיתונות שלנו ? למה קוראים 
ב"אל - ערבי " ( עיתון שאליו הצטרפו באחרונה " דיסידנטים " מן המפלגה ) 
דברים שעליהם לא כותבים אצלנו ? השאלות מחייבות תשובות . לעיתון הנוער , 
" אל - רד " , מונה עורך חדש . " אל - איתיחד " ו"זו הדרך " החלו לדווח 
ביתר הרחבה ואובייקטיוויות על המשבר בגוש המזרחי , ואפילו פתחו בימה חדשה 
לוויכוחים מעל דפי העיתון . בסיכומו של דבר , חבר - הכנסת נפאע אופטימי . 
בהחלט אינו מרגיש כמי שהגיע להצגה כמה דקות לפני שירד המסך . הוא נכנס 
לכנסת בברכתה של העדה הדרוזית כולה , שסוף - סוף יש גם לה נציג בכנסת ה21 , 
אפילו שהוא קומוניסט . סדר העדיפויות המוצהר של נפאע בעבודתו הפרלמנטרית 
ברור לגמרי : " אני בא לכנסת כאזרח ישראלי , הבא לדאוג לנושא השלום , 
כחלק מהמדינה והעם . יהיה גם דגש על דאגה לאוכלוסייה הערבית , והעדה הערבית 
הדרוזית בתוכה " . אך המטרה הראשונה היא לא להיעדר מאף ישיבה אחת , וגם 
זו יומרה לא מבוטלת במקומותינו . 
