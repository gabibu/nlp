נתיב חדש נוסף מסתמן להגעתם של עולים מבריה"ם דרך יוגוסלאוויה לישראל , 
בעקבות מגעים שהתנהלו בימים האחרונים בין קבוצת שאול אייזנברג למשרד התחבורה . 
אתמול פורסם כי בעקבות קבלת האישורים משר התחבורה , משה קצב , ומינהל 
התעופה האזרחית , יחל בימים הקרובים משא ומתן מסחרי בין נציגי חברת התעופה 
גאט של יוגוסלאוויה לבין הגורמים המטפלים בעלייה , לגבי כל ההיבטים הקשורים 
בנושא , לרבות המגעים עם בריה"ם . חברת התעופה גאט פנתה באמצעות נציגותה 
בישראל ראדי נציגויות , בהצעה לקיים טיסה יומית של עולים חדשים ממוסקווה 
דרך בלגראד לנמל התעופה בן - גוריון . זכויות הנחיתה בישראל היו עד היום 
נחלתה של חברת תעופה יוגוסלאווית אחרת אדריאה , הפועלת בקו לישראל , ומטיסה 
אף היא עולים חדשים מבריה"ם . נציגי גאט הבהירו כי בכוונתם לבצע טיסה יומית 
במטוס מדגם בואינג 727 , בעל 061 מושבים . שני שליש מהבעלות על ראדי נציגויות 
נמצאים בבעלותו של אייזנברג ושליש לאד פרנקפורט , מנכ"לה לשעבר של טי - 
וו - איי . הקבוצה מייצגת עוד בארץ , את רשת מלונות הולידיי - אין ; את 
חברות התעופה הלאומיות של הפיליפינים וונצואלה וחברת שייט גדולה על הדנובה . 
