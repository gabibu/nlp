בין ראש הממשלה יצחק שמיר לסגנו השר דוד לוי חלה אתמול התקרבות נוספת בפגישה 
ביניהם שנמשכה כ04 דקות , ועסקה רובה בתחום המדיני . למרות זאת , ובניגוד 
לדעתו של ראש הממשלה , הכריז השר לוי לאחר הפגישה כי מחנה החישוקים בליכוד 
עדיין חי וקיים . היום אחרי הצהריים עומדים שרי החישוקים לכנס את כל חברי 
הכנסת התומכים בהם להתייעצות בעקבות כינוס מרכז הליכוד , והתפטרותו של השר 
אריאל שרון . שמיר הזמין את לוי לשיחה בלשכתו אתמול בשעות הבוקר , לאחר 
שהשניים נפגשו בטקס הנטיעות של יער הכנסת . לוי הבהיר מיד לכל הסובבים אותו 
כי אם ראש הממשלה מזמין אותו לשיחה הרי הוא בא . אתמול אחרי הצהריים התקיימה 
פגישתם של השניים , בפעם השנייה לאחר הפיצוץ שהיה במרכז הליכוד ביום שני . 
הפעם הם עסקו בנושאים מדיניים , וראש הממשלה הבהיר ללוי כי אין ביניהם 
שום חילוקי דעות בתחום האידיאולוגי ובשאלות שעומדות על הפרק בנושא התהליך 
המדיני . יחד עם זאת הדגיש , כי אין צורך כיום להתחייב על דברים ספציפיים , 
כל עוד לא הגיעה הצעה אמריקאית . שמיר הבהיר כי אם תגיע הצעה שכזאת יתקיים 
על כך דיון ויתקבלו החלטות . " אין לי ספק שאז תהיה עמדה ברורה ואחידה 
של הליכוד " , טען שמיר , ומשום כך הוא אינו רואה כל הצדקה להמשך פעילותם 
של שרי החישוקים . שמיר אמר עוד ללוי כי הוא מצפה שיתרום לאחדות התנועה 
על ידי חיסולה של התארגנות אופוזיציונית זו . השניים סיכמו להיפגש פעם נוספת 
בראשית השבוע הבא . בצמרת הליכוד הוגדרו הפגישות התכופות בין לוי לשמיר כפורום 
השניים . מקורבי ראש הממשלה ציינו לאחר הפגישה כי שמיר היה מרוצה , ואמר 
כי הוא רואה בה פתח להידברות ושיתוף פעולה ביניהם . מקורבי ראש הממשלה הבהירו 
עם זאת , כי שמיר מצפה שלוי יפסיק את פעילותו במסגרת שרי החישוקים , מאחר 
והוא לא יוכל ליהנות משני העולמות . קפידבינלאחר סיום פגישתו עם ראש הממשלה , 
הגדיר אותה לוי כ"פגישה רצינית שנגעה בנושאים לאומיים ומדיניים " . הוא 
חזר והדגיש כי למרות שיחותיו ומפגשיו עם ראש הממשלה שיימשכו גם בשבוע הבא , 
פורום שרי החישוקים עדיין קיים וימשיך לפעול למען עקרונותיו . " אין לגביהם 
ערעור והרהור . הדבר אינו נתון כלל לפשרה , וזאת גם הדגשתי בפני ראש הממשלה " , 
קבע לוי . לדבריו , ההכרעות המדיניות אינן עומדות עכשיו על הפרק ואין 
כל צורך בכינוס הקבינט המדיני לקבלת החלטות . " אינני רואה דחיפות להחליט 
בנושאים אלה , וכאשר זה יבוא , אני מלא אמונה בנחישות שתהיה אצל כל שרי 
הליכוד , ללא הבדל ביניהם , לעמוד איתנים כנגד אותן דרישות המופנות אלינו 
לגבי שיתופם של המגורשים במשלחת הפלשתינית ושיתופם של ערביי מזרח ירושלים " . 
לדבריו , אין הוא דורש מאומה משמיר , וכל כוונותיו טהורות . " אני בז 
לכל הפרסומים שהיו , כאילו אני מתנה את שיתוף הפעולה שלי עם שמיר במחיר 
זה או אחר . לא היו דברים מעולם . אני לא מצפה מאיש לשום דבר " . באשר 
להצעה כי לוי יצורף לפורום הארבעה שיגדל עקב כך לפורום השישה , אמר לוי 
כי עקרונית הוא מתנגד למטבחים מדיניים , ולדעתו כל הנושאים הנידונים בפורום 
הארבעה חייבים להיות נידונים בקבינט . " פורום זה מיותר בהחלט ואין לו 
זכות קיום " , אמר לוי . לדבריו , הוא ניסה לשכנע את ראש הממשלה לדחות 
את מכתב ההתפטרות של שרון , ולאפשר לו לחזור ולשבת ליד שולחן הממשלה . קודם 
פגישתו של לוי עם ראש הממשלה , הוא נועד לשיחה ארוכה עם השר יצחק מודעי . 
היום עומדים לוי , מודעי ושרון לקיים כנס גדול של תומכיהם מבין חברי הכנסת 
של הליכוד במצודת זאב בתל - אביב , כדי לתכנן את המשך מאבקם התנועתי . 
מודעי אמר אתמול כי אסור לאיש לטעות מחנה החישוקים חי וקיים . לדברי מודעי 
מחנה החישוקים אינו מחנה ארגוני אלא אידיאולוגי , שימשיך לפעול במסגרת תנועת 
הליכוד . מודעי הביע את הערכתו ששום דבר לא יצא מהמפגשים של לוי עם שמיר . 
" השר לוי אינו נתון למכירה . אני יודע מה אני מדבר . לוי ימשיך לפעול 
במסגרת החישוקים יחד עם עוד 21 חברי הכנסת הפועלים איתנו . לנו גם יש את 
רוב חברי המרכז " , טען מודעי . לדבריו , גם הוא ניסה לשכנע את שרון שיחזור 
בו מהתפטרותו , ואמר כי גם הוא עצמו עומד בקרוב לנקוט במהלך דרמטי , אך 
הדגיש כי לפי שעה לא עומדת בפניו אפשרות של התפטרות מהממשלה . מודעי הכחיש 
כי הוא שולח שליחים לראש הממשלה בבקשה להיפגש עם יצחק שמיר , אך הבהיר כי 
אם יוזמן אליו יבוא . קפידבין שופט בית המשפט העליון , משה בייסקי , העביר 
אתמול לדיון בפני הרכב של שלושה שופטים את העתירה לבג"ץ שהגיש אבנר ארליך 
נגד ראש הממשלה , הממשלה כולה , והשר אריאל שרון , בעניין התפטרותו של 
שרון . בעתירה טוען ארליך כי הליך ההתפטרות אינו חוקי , ונוגד את חוק יסוד 
הממשלה . אי לכך יהיה בקבלת ההתפטרות בנסיבות הקיימות משום חוסר תום לב . 
מועד הדיון בעתירה לא נקבע עדיין . במקביל , העביר ארליך באמצעות פרקליטיו 
מכתב לראש הממשלה , יצחק שמיר , ובו חוזרת הדרישה משמיר להודיע כי " בנסיבות 
העניין , לא תפקע כהונתו של שרון בתום 84 השעות " . העתירה מסתמכת על סעיף 
בחוק יסוד הממשלה , לפיו רשאי שר , למעט ראש הממשלה , להתפטר מתפקידו 
לאחר שהודיע מראש לממשלה על כוונתו לעשות כן , דבר אותו לא עשה שרון כמתחייב 
מן החוק . בנסיבות הענין , טוען ארליך , מקונן בליבו חשש כבד כי בכוונתם 
של שמיר והממשלה לקבוע עובדות בשטח בקבלת התפטרותו של שרון . אבנר ארליך , 
איש תנועת מולדת , היה בעבר יו"ר ארגון הקבלנים בתל אביב . כיום הוא מכהן 
כיו"ר ועדת הביקורת הארצית של מרכז הקבלנים . הוא סבור ש"שרון חיוני לממשלה " . 
לאחר סברה ושתילה , עתר ארליך לבג"ץ בדרישה להורות לראש הממשלה , מנחם 
בגין , שלא להסיג את כוחות צה"ל מהרי השוף . בעתירה אז , טען ארליך כי 
ועדת החקירה בפרשת סברה ושאתילה מטילה אחריות לטבח על ישראל , ועל כן היא 
מטילה אחריות עקיפה גם עליו כאזרח המדינה . 
