על בשרם למדו אמש שחקני מכבי קרית מוצקין , מה שקבוצות ותיקות מהן בליגה 
הלאומית כבר יודעות . הכלל הפשוט אומר , שאם ברצונך לנצח את מכבי תל אביב 
עליך להביא בחשבון את הכבוד הרב שרוחשים השופטים לתל אביבים , כך שבמישחק 
צמוד בדקות הסיום סיכוייך לנצח שואפים לאפס , אלא אם כן אתה מוביל ב - 01 
נקודות יתרון שניה לסיום . תל אביב פתחה עם וילי סימס , לאוואן מרסר , 
חן ליפין , דורון גמצי וקן בארלו . היא חסרה את קווין מגי הפצוע ונראתה 
נבוכה מול הלוחמים מקרית מוצקין , ששלטו במישחק בזכות מישחקם המצוין של 
מרכוס גייטר ובמיוחד טרי פייר , ששלט ללא עוררין מתחת לסלים . בדקה ה - 
51 עלתה קרית מוצקין ליתרון של 01 נקודות . בשלב זה ניצלה תל אביב את חוסר 
הנסיון של המארחים , ובעזרת שמירה אישית לוחצת של סימס על גייטר , וקליעות 
מתחת לסל של בארלו עלתה ליתרון במחצית 7454 . המחצית השניה היתה שקולה והתאפיינה 
במהפכים הרבים בתוצאה , שנעה מצד לצד כמטוטלת . באותן דקות , קשה היה 
להאמין שזו קבוצת מכבי תל אביב הגדולה . דקה וחצי לסיום הוליכה קרית מוצקין 
5848 , וכשהאולם הגדוש אוהדים נירגשים כבר הריח את ההפתעה הגדולה נכנס לתמונה 
צמד השופטים , שבכמה שריקות תמוהות של עבירות תוקף נגד קרית מוצקין חרצו 
את גורל המישחק המותח ושמרו על כבוד מכבי תל אביב . 
