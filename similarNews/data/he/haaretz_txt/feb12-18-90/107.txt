לפני 22 שנה , כאשר פרופסור צעיר למדעי המחשב במכון הטכנולוגי של קליפורניה 
חזה , כי שבבים יחידים המכילים מיליוני טרנזיסטורים יהיו יום אחד חיזיון 
נפרץ , לא האמינו לו . אבל ד"ר קרוור מיד צדק , והוא צדק פעם נוספת כאשר 
העלה את הסברה שהשבבים יגיעו לרמות מורכבת אלה רק כאשר יגויס כוח המחשבים 
כדי לתכנן אותם . ב5691 הוא הרכיב את הטרנזיסטור המתפקד הראשון העשוי גליום 
ארסניד , חומר מוליך - למחצה מהיר , שרק עתה מתחילים להשתמש בו במחשבי 
העל המתקדמים ביותר . העובדה שאדם חוזר ומוכיח כי הממסד אינו צודק , לא 
מקנה לו בהכרח ידידים . בגיל 55 נחשב ד"ר מיד בעמק הסיליקון כמטרד מציק , 
באותה מידה שהוא נחשב כנביאו . אבל הישגיו והישגי תלמידיו הביאו לו יחס 
כבוד . כיום כאשר טוען מיד שההתקדמות החשובה הבאה במדע המידע יהיו מכונות 
המעוצבות לא על בסיס עקרונות של מחשוב דיגיטלי אלא על מבנה המוח , איש אינו 
צוחק . " המוח עורך חישובים יעילים פי מיליארד מכפי שאנו יודעים לעשות , 
וזה אינו דבר של מה בכך " , אמר מיד בהשוותו את צריכת האנרגיה וכוח החישוב 
של מחשב אופייני ליכולתו של המוח האנושי . " מה אם נאמר מה עושה מערכת העצבים ? 
מדוע לא להפוך זאת למרכיב החישוב הפרימיטיווי שלך ? מה היה קורה במקרה 
כזה ? " הוא שואל . " מה שקורה מעורר השתאות ויראת כבוד " . יחד עם פרדריקו 
פגין , שתיכנן את המיקרו - מעבד הראשון באינטל קורפוריישן ב0791 , הקים 
מיד חברה בשם " סינפטיקס " לייצור שבבים המחקים את המוח . מתקנים כאלה , 
המכונים מערכות נויראליות , יכולים להוות בסיס למחשבים המסוגלים לזהות 
פנים , לקרוא כתב - יד ולהבין דיבור . הפן המרתק ביותר של מערכות נויראליות 
הוא שהמחשבים אכן יהיו מסוגלים ללמוד באמצעות דוגמה , במקום להיות מתוכנתים 
לציית לתקנות שנקבעו מראש . בעוד שהטרנזיסטורים במחשב הדיגיטלי ערוכים בעיקר 
בסדרות כך שהחישובים מעובדים צעד אחר צעד קשורים כמעט כל המכשירים במערכת 
הנויראלית זה לזה ברשת מורכבת , כך שהמידע מפורש בו זמנית על - ידי כולם , 
הפועלים במקביל . על - ידי השוואה רצופה של תפוקתה לתשומתה וחיזוק הקשרים 
המספקים התאמה , מלמדת המערכת את עצמה את התשובה הנכונה . הבעיות המאיטות 
מחשב קונוונציונלי במשך שעות , כמו זיהוי מתכונת , נפתרות במהירות רבה 
בהרבה על - ידי מערכות נויראליות . אבל יש לכך מחיר . מערכות נויראליות 
מקריבות דייקנות מוחלטת תמורת דיוק יחסי , כך שבשביל מרבית משימות החישוב 
הן לא יתפסו מעולם את מקומם של מעגלים דיגיטליים . ואכן , בתוכניות של 
סינפטיקס משלימות שתי הטכנולוגיות זו את זו . סינפטיקס אינה החברה היחידה 
העוסקת במערכות נויראליות , אבל אפשר שהיא השקועה ביותר במשימה זו . המכשירים 
החדשים הם תחום ההתמקדות היחיד שלה , ובמקום לייצר מעבדים משותפים או לכתוב 
תוכניות תוכנה המספקות דמי למערכת נויראלית על מחשב קונוונציונלי , מייצרת 
החברה את המערכות משלביהן הראשונים על שבבי סיליקון . יש אנשים המטילים ספק 
בחשיבותן של המערכות הנויראליות , ומעלים בהקשר זה את הניסיונות הכושלים 
הרבים שנכשלו לייצר דמי של אינטליגנציה אנושית על מכונות . הם מבטלים את 
החשיבות שמסמנת מעורבותו של מיד . כמה מהם אומרים שעבודתו המוקדמת בטכנולוגיה 
של מוליכים למחצה אכן היתה סמינלית , אבל שהתמקדותו הנוכחית היא בעלת עוצמה 
והיגיון פנימי פחות חשובים . אם ד"ר מיד מצא את עצמו לעתים תכופות בעימות 
עם מה שהוא מכנה " ממסד עמק הסיליקון " , היה זה אולי מפני שתמיד פעל במסגרת 
זמן שונה . נדרשו לתעשייה 02 שנה כדי להגשים את הבטחתו בדבר שבב בעל מיליון 
טרנזיסטורים . והוא מאמין כי יידרשו למערכת הנויראלית 02 שנה כדי ליהפך 
לטכנולוגיה מבוססת , למרות שסינפטיקס תתחיל לשווק כמה מעגלים כבר ב1991 . 
לד"ר מיד יש מעבדה בקלטק ( המכון הטכנולוגי של קליפורניה ) , לשם הגיע 
כסטודנט באמצע שנות ה05 . " המעבדה שלו קטנה יחסית , אך במידה מסוימת 
זו הסיבה מדוע היא יצרנית כל כך " , אמר גורדון בל , מקים חברת סטרדנט קומפיוטר 
והמתכנן המקורי של המיני מחשב ואקס של דיגיטל אקוויפמנט קורפוריישן . " במקום 
אנשים העובדים על פרויקטים שונים בכיוון של פיתוח , הוא נוטה להכשיר אנשים 
הפועלים יותר במישור ההנדסי " , אמר . חברות בעמק הסיליקון שהוקמו על - 
ידי תלמידיו של מיד כוללות את וי - אל - אס - אי טכנולוגי , יצרנית שבבים 
בהזמנה ; סיליקון קומפיילר סיסטמס המייצרת תוכנה לתיכנון שבבים אוטומטיים , 
ואקטל קורפוריישן המייצרת סוג של מערכת דפוס המייצרת שבבים לפי הזמנה . 
ראשי תעשיית המוליכים למחצה נזעמים אולי במיוחד לנוכח קביעתו של מיד כי איסוף 
סיליקון , תוכנה המאפשרת למהנדסים לתכנן תוכניות שבבים , מעתיקה את הערך 
האמיתי בענף מהייצור לתיכנון . לדעתו המבנה הנוכחי של תעשייה שבמסגרתו חייבים 
מתכננים לעבוד עם מעגלים שיוצרו על - ידי חברות בעלות מפעלים לייצור שבבים , 
הוא בגדר אנכרוניזם . הערות כאלה מעוררות את רוגזם של מנהלי החברות המבוססות 
על טכנולוגיה לייצור שבבים . " אני באמת לא חושב שמיד חייב לומר את הדברים 
האלה כדי להדגיש את מה שתרם " , אמר טי . ג . רוגרס , נשיא ומנכ"ל של סיפרס 
סמיקונדקטור , חברה המייצרת שבבי זיכרון מהירים . עם זאת הוא מוסיף כי 
הוא בודק את נושא המערכות הנויראליות לפחות במידה חלקית בגלל מעורבותו של 
מיד . " הוא תפס די פעמים היכן נחבא הכסף הגדול , כך שאינני חושב שמישהו 
בתעשיית הסיליקון יכול להרשות עצמו להתעלם ממה שהוא אומר " . 
