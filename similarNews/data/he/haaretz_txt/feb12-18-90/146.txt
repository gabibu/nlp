השדכנית הלנה עמרם , המנהלת רשת של משרדי היכרויות בניו יורק ובערים אחרות 
בארצות הברית , עומדת במוקד התעניינותם של אמצעי התקשורת בניו יורק , בעקבות 
כתב אישום שהתובע הכללי של מדינת ניו יורק הגיש אתמול נגדה לבית המשפט העליון 
במנהטן . הלנה עמרם חשודה בכך שגבתה מלקוחותיה מחירים מופקעים עבור היכרויות 
באמצעות משרדיה , שהגיעו לעתים לסכומים של 02 אלף דולר . החוק במדינת ניו 
יורק קובע תקרה של 052 דולר , כתשלום לשירותי משרדי שידוכים . הלנה חשודה 
גם שלא עמדה בתנאים שהבטיחה ללקוחותיה , שאחדות מהן גילו כי הגברים שהכירו 
באמצעות הלנה הם נשואים , או בעלי עבר פלילי . " אני חפה מפשע " , הכריזה 
הלנה בראיונות במהדורות החדשות שהוקרנו אמש בתחנות טלוויזיה מקומיות , " אם 
החוק אינו טוב לא הפרתי אותו " , אמרה . לדבריה , התובע הכללי רוברט אברמס , 
מציק לה ורודף אותה . הלנה סיפרה כי באמצעות משרדה נישאו אלפי נשים והן 
חיות באושר . לתובע הכללי דעה שונה על יעילות שירותי השידוכים של הלנה . 
לדבריו , שירותים אלה כרוכים בהונאה ובהטעיית הלקוחות . נשים הפונות למשרדי 
הלנה מקבלות מידע לא נכון ומוטעה על בני זוג המוצעים להן כשידוכים , ומוליכים 
אותן שולל . התובע ציין כי לקוחות מוחתמים על שני חוזים נפרדים האחד מחייב 
אותם לתשלום של 052 דולר בהתאם לחוק , ובשני הם מתחייבים לתשלומים גבוהים 
ומופקעים , המסתכמים לעתים באלפי דולרים . התובע אמר כי ידרוש מהלנה להחזיר 
כסף ללקוחות מהם נגבו מחירים גבוהים , בנוסף לקנס בסכום של 005 דולר לכל 
מקרה של לקוח שהונה . לדבריו הצטברו במשרדו 05 תלונות נגד הלנה . אברמס 
הטעים , כי יבקש מבית המשפט לאסור על הלנה להמשיך לנהל עסקי שידוכים במדינת 
ניו יורק . 
