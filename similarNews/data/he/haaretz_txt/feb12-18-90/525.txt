שר החוץ הסורי פארוק א - שרע הכחיש אתמול את הידיעות בדבר מפגש בין אחראים 
סורים לאחראים ישראלים . בתשובה לשאלת סוכנות הידיעות הסורית אמר אל - שרע 
כי ידיעות אלה משוללות כל יסוד , וכי לא היו שיחות ישירות או בלתי - ישירות 
בין נציגים של שתי המדינות . קודם לכן הודיע העיתון הבריטי " אינדיפנדנט " , 
בצטטו דיפלומטים ערבים ומערביים , כי נציגים מישראל וסוריה קיימו שני סיבובים 
של שיחות בלתי - רשמיות בארבעת החודשים האחרונים , במטרה לפתוח בתהליך שלום . 
לדברי הדיפלומטים , הפגישה הראשונה התקיימה בווינה ב92 באוקטובר , והשנייה 
באותו מקום בינואר . על פי העיתון , דיפלומטים מצרים ואמריקאים בדימוס מילאו 
תפקיד בקיום השיחות . הדיפלומטים אמרו כי השיחות לא הגיעו לכדי מו"ם רשמי 
ישיר , אולם זכו לאישורם של חאפז אל - אסד ויצחק שמיר . בראש המומחים האמריקאים 
שהיו מעורבים בארגון השיחות עמד מזכיר המדינה לשעבר סיירוס ואנס , שביקר 
בדמשק לפני שלושה שבועות , הוסיף העיתון . " אינדיפנדנט " ציטט מקורות 
סוריים ומצריים שאמרו שלמרות שעמדתו של אסד גמישה יותר מבעבר , הוא עדיין 
מתנגד להסכם שלום נפרד , ויהיה מוכן לשיחות רק אם באותו זמן ייפתח מו"ם 
על כל השטחים הערביים שכבשה ישראל . עיתוני דמשק ציטטו אתמול את סאמי אל - 
סאלח , מזכיר מפלגת ה"בעת " בקונייטרה , שאמר כי השלום במזה"ת תלוי בנסיגתה 
של ישראל מן השטחים הערביים . סאלח אמר את הדברים בעצרת שנערכה בכפר עין 
אל - טינה , המשקיף על מגדל שאמס שבשטח ישראל . " אתם מגינים על עניין 
קדוש " , אמר אל - סאלח למאזיניו בעצרת לציון יום השנה לסיפוח הגולן . " לא 
קיבלנו ולעולם לא נקבל , בשום נסיבות , מיקוח על הגולן . ניתן לומר ששלום 
או מלחמה באזור תלויים בהשבת זכויותינו המלאות על הגולן " . 
