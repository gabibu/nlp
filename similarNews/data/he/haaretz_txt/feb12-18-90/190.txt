( ע ) . בית המשפט העליון זיכה אתמול מכל אשמה חייל צה"ל , שהורשע בבית 
הדין הצבאי של פיקוד דרום ובבית הדין הצבאי לערעורים , בגרימת מוות ברשלנות 
של תושב עזה . נשיא בית המשפט העליון , השופט מאיר שמגר , קבע כי החייל 
ירה בתושב , לאחר שיקול דעת סביר ולפי הנחיות שניתנו לו . לכן היתה הפתיחה 
באש במסגרת סמכותו . עם זאת המליץ השופט שמגר לעשות רפורמה בחוק הפלילי , 
על מנת להגדיר ביתר דיוק את הנסיבות שבהן מותר לפתוח באש על חשודים במעשי 
פשע . הנאשם , סמ"ר דוד אנקונינה , היה ממונה על חסימת צומת בית להיה , 
בעקבות דקירתו של תושב אשקלון בעיר עזה , בנובמבר 6891 . כמה נהגים מקומיים 
שהגיעו לאזור המחסום , סובבו את רכבם לאחור כדי להסתלק מהמקום . הנאשם 
קרא להם בערבית לעצור , וכאשר לא נענה , ירה שלוש יריות באוויר , ואחר 
כך אל גלגל אחת המכוניות . מן הירי נהרג הנהג , אסעד חמודה , מעזה . שופטי 
בית הדין הצבאי הרשיעו את החייל בגרימת מוות , משום שקבעו כי " איבד את 
עשתונותיו ופעל על מנת ללמד לקח את המתעלמים מהוראותיו " . לדעתם , החייל 
ידע כי יש אפשרות סבירה שנהג הרכב מתחמק מן המקום , לא בשל חשש מביקורת , 
אלא בשל אי רצונו להיתקע בפקק שבמחסום . בית הדין הצבאי לערעורים אישר , 
ברוב דעות , את ההרשעה , וסמ"ר אנקונינה ביקש וקיבל רשות להגיש ערעור 
נוסף , לבית המשפט העליון , בו זכה לזיכוי . השופט שמגר ציין , כי על 
פי חוק העונשין , פטור חייל מאחריות פלילית אם ציית להוראה מוסמכת , והוראה 
זו אינה בלתי חוקית בעליל . בית המשפט קבע כבר בתקדים משנות החמישים , 
כי מותר לירות לצורך ביצוע מעצר כאשר המעצר חוקי , כשמדובר בחשד לביצוע 
פשע , ואם אין דרך אחרת לביצוע המעצר . השופט שמגר הדגיש , כי ראוי לקבוע 
בחוק של הכנסת קריטריונים ברורים ומצומצמים יותר , לגבי המקרים שבהם מותר 
להשתמש בכוח קטלני כלפי חשוד . לסיכום קבע השופט שמגר : התנהגות החייל היתה 
בגדר קיום , בכנות , של ההדרכה שניתנה לו , אשר התירה שימוש בנשק אחרי 
אזהרה ויריה באוויר , לגבי רכב חשוד החומק מן המחסום . בתנאי הזמן והמקום , 
יש לראות את הפעלת שיקול הדעת כסביר ואת התנהגות החייל , דהיינו הפתיחה 
באש , חרף תוצאותיה הטרגיות , כפעולה בגדר סמכותו . 
