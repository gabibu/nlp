ואשינגטון , ( מיוחד ל"הארץ " ) . ראש סגל הבית הלבן , גון סונונו , 
ביקש מן היועצים המשפטיים של המועצה לביטחון לאומי ושל מחלקת המדינה , 
להכין חוות דעת על מידת חוקיותן של ההתנחלויות בשטחים מסרו מקורות בוואשינגטון , 
הקרובים לתהליך המדיני במזרח התיכון . אי אפשר לקבל אתמול אישור רשמי לידיעה 
ממחלקת המדינה . בקשת סונונו קשורה כפי הנראה לשתי התפתחויות : המגעים לכינוס 
מועצת הביטחון של האו"ם לדיון בהתנחלויות , וביקורה הצפוי של משלחת ערבית 
רמת דרג בוואשינגטון , לדיון בחששות הערביים מפני יישוב המוני של עולים 
מבריה"ם בשטחים . המשלחת עומדת לבקר בבירת ארה"ב לפני סוף החודש . על פי 
מקורות , יעמוד בראשה מזכ"ל הליגה הערבית , ויהיו חברים בה שרי החוץ של 
אלגיריה , של עיראק , של ערב הסעודית , של ירדן , ושל סוריה . במרכז 
האו"ם נמשכים בינתיים המגעים על רצונה של בריה"ם לכנס את מועצת הביטחון , 
כדי לדון בשאלת ההתנחלויות . הסובייטים , תחת לחץ ערבי כבד , הודיעו 
על כוונתם לבקש כינוס כזה בתחילת השבוע . הם והערבים רוצים לכלול בהצעת 
ההחלטה שלהם , סעיף אופראטיווי , שיקרא לישראל להפסיק את הקמת ההתנחלויות 
ויגדיר אותן כ"לא חוקיות " . לפי מקורות בוואשינגטון , ארה"ב מוכנה כנראה 
לכלול הגדרה משפטית כזאת אבל לא בסעיף האופראטיווי של ההצעה כרי אם רק בחלק 
המקדמי שלה . לפי מקורות בוואשינגטון , קיבל שלשום הנשיא גורג בוש מסר עקיף 
מראש הממשלה יצחק שמיר , שבו נכללה הבטחה כי ישראל לא תעשה שום שימוש בכסף 
אמריקאי לשיכון עולי בריה"ם בשטחים . אבל זה שבועות אחדים מתייחסים בוואשינגטון 
בפקפוק ניכר לערכן של הבטחות שמיר . המפקפקים אומרים , כי ברגע שישראל 
מקבלת סיוע כספי כלשהו מארה"ב , היא יכולה לעשות בו כל שימוש שתרצה : כסף 
אמריקאי לשימוש בגבולות 7691 יאפשר הפניית כסף ישראלי לשימוש בשטחים , כאשר 
המושג הרווח בארה"ב למצב זה הוא " החלפיות " . מקור אחד אמר אתמול בחיוך : 
" הבית הלבן אינו מסתפק בהבטחה לא להשתמש בכסף אמריקאי . הוא רוצה הבטחה 
שלא ישתמשו גם בכסף ישראלי " . 
