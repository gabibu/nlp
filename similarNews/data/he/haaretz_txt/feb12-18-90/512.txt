ארצות הברית מתכוונת לספק למצרים מאות טנקים מסוג פטון אמ06 , מהדגם האחרון 
הנמצא ביחידות הצבא האמריקאי באירופה , העומד בפני צמצומים ניכרים . ההסדר 
החדש של העברת ציוד אמריקאי בהיקף נכבד לצבא המצרי , נמצא כבר בשלבי תיאום 
מתקדמים בין שתי הממשלות מוסרים מקורות אמריקאיים מהימנים . המקורות אומרים 
כי מדובר במתן 007 או 008 טנקי פטון מהדגם המצוי גם בידי צהל . הסדר זה 
יגדיל במהירות יחסית את סדר הכוחות של השריון המצרי , המצויד עדיין בחלקו , 
בטנקים רוסיים . לא מן הנמנע שהמצרים יבקשו לשפר את הטנקים במערכות חדישות 
שונות . ההסדר המיוחד נולד בעקבות ההחלטה שנפלה בוושינגטון לצמצם את הכוחות 
האמריקאיים באירופה . צמצומים אלה הם במסגרת ההסכמים בין שני הגושים או 
כתוצאה מהקיצוצים בתקציב הביטחון האמריקאי . בפנטגון התעוררה שאלה אם להעביר 
לארצות הברית את כל השריון והארטילריה שמחזיקות היחידות האמריקאיות המועמדות 
לקיצוצים . נראה שעוד קודם שנפלה ההחלטה , התעניינו המצרים אם יוכלו להינות 
מציוד צבאי אמריקאי המוצב באירופה . החלטה חיובית זו הושפעה גם מהכוונה 
לצמצם , בגלל הקיצוצים בתקציב הביטחון , את קווי הייצור של הטנק האמריקאי 
החדיש ביותר מ1 . לפני כשנתיים הסכימה ארצות הברית לבנות במצרים קו יצור 
של הטנק החדיש מ1 . הכוונה היתה כי המצרים ירכיבו טנק זה ובהמשך ייצרו גם 
חלק מחלקיו . בגלל הקיצוצים קיים סימן שאלה , באשר לייצור הטנק החדיש במצרים . 
ואשינגטון מרגישה לכן כי עליה לפצות את מצרים בדרך אחרת ובכוונתה לספק לה 
את הטנקים המשומשים מיחידותיה באירופה . המקורות האמריקאיים אמרו כי בניגוד 
למצרים , לא ביקשה ישראל לקבל ציוד כלשהו , מהיחידות האמריקאיות שיקוצצו 
בעתיד , באירופה . 
