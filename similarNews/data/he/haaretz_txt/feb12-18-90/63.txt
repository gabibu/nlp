מבוססת על הסכמי קמף דייוויד . הכל יודעים , כי בהציענו יוזמה זו נטלנו 
על עצמנו סיכונים גדולים . ברם , יש גורמים מן החוץ המנסים להלביש תוכניות 
שלהם על גבה של יוזמתנו , להסיט אותה ממסלולה למסלול אחר הסותר את כוונותיה 
ומגמותיה . לנוכח הסכנות הללו עלינו להבהיר בפירוש , כבל עם ועדה , את 
הדברים הבאים : . . היוזמה נועדה לשים קץ לסכסוך הערבי - ישראלי כולו 
ולא רק להעניק בחירות ואוטונומיה לתושבי יהודה ושומרון הערבים . אנחנו נעמוד 
על כך שתחול התקדמות מקבילה בכל חזיתות היוזמה . לא נסכים למימוש תוכנית 
הבחירות ולהמשך התהליך על - פי יוזמתנו כל זמן שהאלימות נגד מדינת ישראל 
ואזרחיה נמשכת . איננו מקבלים את הטענה שהאלימות והטרור הם מעשי ידיהם של 
הקרויים קיצוניים . ההתבטאויות והמעשים בשטח מראים בעליל שלא זו האמת . 
. אין להעלות על הדעת מו"ם מדיני אמיתי ובניית אוטונומיה כל עוד מתבצעים 
מעשי תקיפה ואלימות . . . יוזמתנו המדינית נועדה להסדיר את מערכת היחסים 
בינינו לבין ערביי יהודה , שומרון ועזה . היא לא נועדה לערבים היושבים 
בתוניס , בדמשק ובצידון , שארגוני הטרור טוענים שהם מייצגים גם אותם . 
לכן , ההידברות שהצענו ביוזמתנו תתנהל אך ורק עם ערבים תושבי יהודה , 
שומרון ועזה . לא יהיו חלונות וסדקים שאש"ף יוכל להסתנן דרכם ולתקוע דריסת 
רגל בתהליך המדיני או בשטחה של ארץ ישראל . אינני רואה גם צורך לחזור ולפרט 
שוב את החלטתו ועמדתו הבהירה והחד - משמעית של הליכוד באשר לירושלים המאוחדת , 
בירת ישראל לנצח נצחים . עמדה זו לא השתנתה ולא תוכל להשתנות לעולם . 
לא נוכל להסכים לשום צעד שיציב סימן שאלה כלשהו לגבי מעמדה של ירושלים על 
כל חלקיה . תושביה הערביים של ירושלים לא יוכלו להיות שותפים בתהליך המדיני 
הנוגע למעמדם ועתידם של תושבי יהודה , שומרון ועזה . זה תואם את החלטתה 
המחייבת של ממשלת ישראל בראשות מנחם בגין מ5 בספטמבר 2891 . נדחה בתקיפות 
את הסיסמאות של זכות השיבה , וכל אשר מסמל וממחיש את התיאוריה הנלוזה הזאת . 
היוזמה איננה עוסקת בפזורה הערבית . הדוגלים ברעיונות אלה מתכוונים לחיסולה 
של ישראל על - ידי הצפתה במיליונים של פליטים . אסור לצפות מישראל שתיתן 
יד למגמה זדונית כזאת . נפעל לחיזוק ההתיישבות היהודית בחבלי יהודה , שומרון , 
עזה והגולן , בהתאם למצע הליכוד . יהודים חייבים וזכאים לגור בכל חלקי 
המולדת בארץ ישראל ואנחנו שולחים ברכת עידוד חזק ואמץ לרבבות המתיישבים שהקימו 
בתיהם ביהודה ושומרון וחבל עזה . . . קפידבינידידים יקרים . לפני שבעה 
חודשים , ב5 ביולי 9891 , קיימנו פה ישיבת מרכז . היא היתה אמורה להיות 
סוערת ושדה למאבקים פנימיים חריפים . וחברים רבים חששו שהליכוד הולך מרצונו 
העצמי להתרסקות עצמית . זה לא קרה , מפני שלאחר התבוננות מפוכחת ומקיפה 
בתוכן הוויכוחים שהעסיקו את חברי המרכז לפני הישיבה ההיא , הגעתי למסקנה 
כי אין חילוקי דעות רעיוניים , אידיאולוגים ומדיניים בין החברים , ועל 
כן אין בסיס והצדקה למאבקים פנימיים . . . התאחדנו מסביב להחלטה משותפת 
שהתקבלה פה אחד וקיוויתי כי בזאת חוסל המשבר הפנימי בתנועה . . . המחר 
הביא לנו אכזבות מרות . . . נמשכו גלי הביקורת וההתקפות החריפות בתקשורת 
נגד יו"ר התנועה וראש הממשלה ואף נגד חברים מרכזיים בתנועה , כאשר כל זה 
מלווה הפצת שמועות שקר והשמצות אישיות . . . המצב הלך והחמיר , חברינו 
והציבור הגדול של אוהדינו וידידינו ראו ושמעו את הקולות ולבם התכווץ ונפשם 
סלדה . מתוך הרבה לבבות כואבים פורצת הקריאה די ! די בהכפשה עצמית ובפציעה 
עצמית ! משום כך ידידי , הגעתי למסקנה ההכרחית והצודקת כי עלי לבוא למרכז 
ולומר לחבריו : בחרתם בי ליו"ר התנועה וכמועמדה לראשות הממשלה . בשמכם 
אני מנהל מערכה קשה על עקרונותינו ועמדותינו נגד גורמים רבים בארץ ומחוצה 
לה , בזירה הבין - לאומית . עקב זה אני סופג כמויות עצומות של ביקורת והתקפות 
מרות וקשות מעברים רבים בעולם . אני משמש מטרה לשנאה ולהשנאה . אין זה 
מפחיד אותי ואין זה מחליש את נכונותי לעמוד במערכה שאני שלם בכל מאודי עם 
צדקת עקרונותיה . אבל קצתי במצב הבלתי - אפשרי , שבו אני סופג התקפות מרות 
מבחוץ מאויבים וידידים , ובו בזמן יתקיפו אותי חברים מבפנים וילוו אותי 
ואת חברי במקהלה יום - יומית של השמצות וגידופים . אמרתי לעצמי , זה לא 
ייתכן , אני אבוא בפני חברי המרכז הגוף החשוב ביותר בתנועה ואגיד לחברים 
אנא החליטו והכריעו . מכאן בקשת האמון . אני חושב שאני זכאי לה מבחינה מוסרית 
ומדינית . גורמים בתוך הארץ ומחוצה לה רשאים לדעת אם אני מדבר בשם התנועה 
ועל דעתה או לא . הציבור בארץ צריך לדעת מי מייצג את הליכוד : אני או משמיצי ? 
. . דיברתי , ואני מדבר על עקרונות . לא אדבר על מהלכים טקטיים כאלה 
ואחרים בפני המרכז . כל אדם המצוי בחיים הפוליטיים יודע כי יש להעניק להנהגה 
מרווח מסוים לחופש תמרון טקטי . מובן מאליו , כי כל המהלכים הטקטיים חייבים 
לנבוע מהעקרונות המחייבים את כולנו . לא ייתכן , וזה גובל בהונאה , כאשר 
מישהו אומר שהוא נותן אמון בי ובדרכי המדינית , אך הוא רואה עצמו חייב להטיל 
עלי חישוקים ואזיקים . זוהי סתירה פנימית , זה דבר והיפוכו , אם אתה נותן 
בי אמון ותמיכה אתה חייב לתת לי כוח ולא אזיקים . והחברים צריכים לבחור 
בין השניים . משום כך , אני מגיש למרכז את הצעת ההחלטה כדלקמן : המרכז 
מאשר את תוכן הודעתו המדינית של ראש הממשלה בישיבתו היום . המרכז מביע אמונו 
ביו"ר התנועה וראש הממשלה , ומודיע על תמיכתו בעמדתו המדינית , שעיקריה 
הוצגו בהודעתו הנ"ל . חברי המרכז , זאת היא הצעתי . . . לצערי הרב , 
יש חילוקי דעות ביני ובין יו"ר המרכז לגבי איך יהיו סדרי ההצבעה . אני 
הצעתי להסתפק היום בהצבעה אחת . יו"ר המרכז מתנגד לדרך הצבעה זאת . פניתי 
ליועץ המשפטי , שהוא יציע לנו איך להצביע , והוא הציע שהמרכז יחליט איך 
להצביע . זאת היא הדרך הדמוקרטית ביותר . יו"ר המרכז מתנגד גם לזאת , 
ועל כן אני אינני יודע איך אפשר להצביע על הצעת החלטה כזאת , כאשר יתוספו 
עליה הצעות שיעמדו בסתירה אליה . ועל כן חברים יקרים , אני פונה אל החברים 
בבקשה ובשאלה : אני שואל את החברים האם הם מקבלים את הצעתי , הצעת האמון . 
מי בעדי יצביע ? קיבלתי רוב . אני מודה לחברי המרכז על האמון והתמיכה . 
