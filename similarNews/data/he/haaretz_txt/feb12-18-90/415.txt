צרפת ראתה אור מהדורה חדשה של חיבורו המפורסם ביותר של פיוטר קרופוטקין , 
" זיכרונות של מהפכן " , שראה אור ראשון בהוצאת " סטוק " ב2091 והופיע 
מחדש בהוצאת " סקאלה " . מסתבר כי חיבור זה ראה אור לפני שנים רבות ( 3291 ) 
גם בתרגום עברי ונשכח מלב , כמו גם חיבורים אחרים מפרי עטו של הנסיך האנרכיסט . 
את " זיכרונות של מהפכן " תירגם מנחם פוזננסקי ו"עזרה הדדית בעולם החי 
והאדם " תירגם מאנגלית בן אליעזר . חיבורים אחרים של קרופוטקין , " הפילוסופיה 
של האנרכיה " ו"המוסר של האנרכיה " תורגמו על ידי אבא גורדין מלוס אנגלס 
בשנות החמישים וראו אור כפי הנראה בארצות הברית . " המהפיכה הצרפתית הגדולה " 
תורגם על ידי אברהם שלונסקי . בספר זה יש עניין מיוחד כיום בשל יובל המאתיים 
של המהפיכה הצרפתית , ובספרים האחרים בשל שקיעת האידיאולוגיות בזמננו . 
קרופוטקין נולד במוסקווה ב2481 לאחת המשפחות העתיקות והמיוחסות ברוסיה , 
מה שאיפשר לו להכיר מקרוב את חייהם של בעלי האחוזות הגדולות ואריסיהן . 
בקטנותו כתב הנסיך הקטן סיפורים וערך יומון . בן 51 מנה לחצרן בחצר הצאר 
ובן עשרים כבר היה קצין ובחר לשרת בגדוד קוזאקים בסיביר , שממנה נמלט האנרכיסט 
הגולה באקנין חודשים אחדים קודם לכן . כאן , כעוזרו של שר - הגליל , זועזע 
מגורל המורדים הפולנים שהוגלו למזרח הרחוק , וטרח בעניינם . בין היתר , 
עסק במחקרים גיאוגרפיים שהוליכוהו עד למנצוריה . בשובו לרוסיה פירסם את 
תוצאות מחקרו . הוא עזב את השירות ב7681 ונרשם ללימודי הפיסיקה והמתימטיקה 
באוניברסיטת פטרבורג . כאן נסחף אל הפוליטיקה . ב2781 יצא בראשונה למערב 
אירופה , תחילה לציריך שבה הצטרף לאיגוד הפועלים הבין - לאומי . בשובו 
לרוסיה נרתם לפעילות ניהיליסטית ולתנועת השיבה אל העם ובא בחוגי מהפכנים . 
הנסיך האנרכיסט נעצר בלא משפט והוחזק שנתיים במצודת פיוטר ופאולוס , שבה 
עשו דוסטוייבסקי , באקונין , טשרנישווסקי , נאצייב ואחרים . בסיוע ידידים 
מבחוץ נמלט והגיע לאנגליה . בזמן ההוא מת באקונין וקרופוטקין הצטער כל ימיו 
על שלא עלה בידו לפוגשו . באירופה היה הנסיך האנרכיסט מעורב במאבקים פוליטיים . 
הוא הזדהה עם הוגי דיעות כמו פרייה , און וסן - סימון . מעל לכל העריץ 
את פרדן . ב2881 נאסר קרופוטקין בלין בעקבות פעולת טרור של האנרכיסטים ולאחר 
חודשיים מאסר הועבר לקלארב שהיה בית מעצר נוח יחסית . הרברט ספנסר , המשורר 
סווינברן , ויקטור הוגו ואחרים התערבו לטובתו אך לשווא . רק מקץ שלוש שנים 
שוחרר יחד עם אנרכיסטים אחרים . בבית הסוהר הגיע אל המחשבה שבחיי האדם יש 
להמיר את מאבק ההישרדות הדארוויניסטי בעזרה הדדית . מחשבות אלה העלה בספרו 
הנזכר . את זיכרונותיו , ספרו הנפוץ והאהוב ביותר , פירסם בהמשכים בכתב 
עת אמריקאי והם ראו אור בספר ב9981 בלונדון . אחרי המהפיכה שב לרוסיה ורומן 
רולאן כתב אחרי מותו ב1291 על " שובל האור שהותיר בלבו " . הוא אכן היה 
אחד מגדולי זמנו , ואפשר שכיום יותר מתמיד , כדאי להעריך מחדש את מאבקו 
ורעיונותיו , כמו גם את אלה של עמיתיו לרעיון ( לה קנזן ) . קפתראותום 
אחד מצאה הסופרת הצרפתית דומיניק בונה ( הביוגרפיה שלה על רומן גארי ראתה 
אור בעברית בשנה שחלפה ) צרור תצלומים ארוטיים בחנות לממכר ספרים ישנים . 
כשביקשה מידע ביחס לאחת הנשים בתצלומים אלה , גילה לה מוכר הספרים שהיתה 
זו בת ואשה של שני משוררים גדולים , זזה מריה דה ארדיה ואנרי דה רנייה , 
כמו גם גיסתו של המלומד הגדול פייר לואי ואהובתם של איש התיאטרון אנרי ברנשטיין 
ושל מבקר הספרות שמה . זאת ועוד , היא גם היתה סופרת שפירסמה בשם העט זראר 
דביל ומבקרת ספרות ב"פיגארו " . היא מתה ב3691 . כך נתעורר עניינה של דומיניק 
בונה בשלוש בנותיו של המשורר המהולל ממוצא קובאני זוזה מריה דה ארדיה , 
שקובץ שיריו היחיד " מזכרות ניצחון " , שראה אור ב3981 נערץ על ידי דורות 
רבים של קוראי שירה . שלוש בנות יפות היו , שגדלו בבית ספרותי וביקרו דרך 
קבע בטרקליני הספרות של פאריס . בין ידידיהן הקרובים היו מרסל פרוסט , 
ליאון דדה , פול ואלרי , אנה דה נאיי , קתרין פוזי ועוד . הבת הבכירה , 
הלן , היתה לאשתו של הסופר מוריס מאנדרון . השנייה , לואיז , נישאה 
בראשונה לפייר לואי ואחר כך להרפתקן עשיר . ואילו השלישית , מרי , ששלחה 
ידה בכתיבת שירה וסיפורת , היססה בין בעלה הראשון של האחות השנייה לבין 
אנרי דה רנייה , בחרה ברנייה לבעל ואת פייר לואי הפכה למאהבה . אלא שהמאהב 
היה הרפתקן שיצא תכופות לארצות חמות ובחר לו מאהבות צעירות וחלק אותן עם 
אנדרה זיד ודביסי , ומארי מצאה לה ניחומים בזרועותיו של אחר , זאן דה טינאן , 
סופר צעיר אף הוא . כל האנשים הללו עסקו בספרות וכתבו על פרשיות האהבים 
שלהם . רנייה כתב שירה והוציא כתב עת . מרי אשתו כתבה רומאנים . אנרי 
ברנשטיין שהיה למאהבה מאוחר יותר כתב מחזה . אשר לפייר לואי , שהיה המורכב 
והמעניין בדמויות הללו , גם הוא כתב רומאנים , ביניהם " שלוש בנות לאמן " 
רומאן ארוטי . ב5491 ראה אור רומאן שכתב עם מארי במשך 81 שנים . וכמובן , 
קיימים אותם תצלומים שצילם , שהציתו את דמיונה של דומיניק בונה , אשר 
כתבה ספר של רכילות ספרותית מרתקת ( לה מונד ) . קפתראותטשה וודין נולדה 
בגרמניה ב5491 למהגרים רוסים והרומאן שלה " פעם חייתי " מכיל בלא ספק יסודות 
אוטוביוגרפיים . הרומאן מתרחש בעיר מערב - גרמנית קטנה בשנות החמישים והששים 
ומתאר את גורלה המר של משפחה מהגרת מרוסיה , שאינה מצליחה להיטמע בסביבתה 
וחיה בבידוד חברתי . על רקע זה נגול סיפור של אכזריות מפחידה . במבט ראשון 
זהו סיפורה של ילדה שאביה מתעלל בה . אחרי התאבדות אמה האהובה היא נשלחת 
להתחנך במנזר . שם היא מבודדת מחמת היותה לא קתולית וממוצא רוסי . אבל 
אם אמנם המנזר הוא בית סוהר , הנה אחרי שחרורה ממנו , כשאביה מחזירה הביתה 
והיא בת 61 , מתחילים הייסורים הגדולים . בהיעדר אמה היא חשופה להתעללותו 
של האב השיכור , מולקית באכזריות , כלואה בחדרה ימים שלמים , סופגת עלבונות , 
מורעבת ומושפלת . חקירה מעלה שסוד אפל מן העבר , אולי נטישתה של אשתו 
הראשונה , היהודייה , ברוסיה בזמן המלחמה , גורם לו לפרוק את עלבונו וזעמו 
על הילדה . אשר לנטשה , מקלטה היחיד הוא הרחוב . שם היא מחפשת קורת גג 
ומזון , עד שהיא נאנסת פעמיים על ידי ערבי המבטיח לה כביכול לגאול אותה . 
הסיפור מסופר לפרי האונס , עובר בן ששה חודשים שהנערה קורעת מרחמה , אבר 
אחר אבר , בהפלה שהיא גורמת לעצמה . סצינה מחרידה . אך הסיפור בכללו מסופר 
באיפוק רב ובלא רחמים עצמיים . אנשים מן הטיפוס הזה שפנה עורף לנערה הרוסיה 
של נטשה וודין מאכלסים את עולמה של גבריאלה ווהמאן בקובץ סיפוריה " קריסת 
הכספות " . אין אלה אנשים רעים בהכרח , אבל הם שקועים כליל בענייניהם ואינם 
רגישים לזולתם . ווהמאן היא סופרת פורה בעלת נושא אחד , כישלון התקשורת 
ביחסים אישיים . עניין זה בא כאן לידי ביטוי בווריאציות שונות , ביחסי 
הורים ילדים , יחסים בין שותפים וכיו"ב . לא כל הסיפורים ברמה שווה . 
חלקם ראויים להיזכר וחלקם רדודים . ( ט . ל . ס . ) קפתראותיוולין ו 
היה איש קטן מאוד , אומלל ומאוד לא נעים ששנא את עצמו , בצדק , ושנא את 
העולם . במיטבו כתב פרוזה אנגלית נהדרת , שהיתה בעת ובעונה אחת נוגעת ללב 
וקומית . אבל במירעו היו ספריו סנטימנטליים ונטולים חום אנושי . הוא היה 
סנוב , שיכור ופרנואידי . כן היה מורה כושל , קצין צבא כושל ואדון כפרי 
כושל . בסוף היו חייו לא נסבלים כל כך שדומה כי מת משעמום . והנה , אף - 
על - פי - כן היה בשנות השמונים לדמות פולחנית משני צדי האוקיינוס האטלנטי . 
הוא נתגלה מחדש באנגליה של תאצר וכיכב בה כאליל תרבות של קבוצת שונאי נשים 
מן הימין . כך אירע גם באמריקה של רייגן , שבה היתה סדרת הטלוויזיה " בחזרה 
לבריידסהאד " לאחת ההצלחות הגדולות של העשור . כמה אירוני , כשחושבים 
על הדברים שאמר ו כשנמכר הספר למו"ל אמריקאי : " סבור הייתי כי הספר נכתב 
בטוב טעם ועכשיו אני יודע כי זה לא ייתכן " . חיי ו מתועדים היטב בספרו של 
כריסטופר סייקס , שיצא לאור ב5791 . עתה שב האמפרי קרפנטר , הביוגראף 
של טולקין , אודן ועזרא פאונד , אל ו בספרו " הדור של בריידסהאד " . מדובר 
בקבוצת אנשים שלמדה עם ו באוקספורד הרולד אקטון , סיריל קונולי , גון 
באטגמאן , גרייהם גרין , אנתוני פאוול . אחדים מהם המירו את דתם לקאתוליות 
כפי שעשה וו , ונשאו נשים משולי האצולה האנגלית . קרפנטר אינו מנסה לברר 
את פשר הקשרים המיוחדים בין אנשים אלה לבין וו , שלמן ילדותו היה טיפוס 
מתבודד שלא אהב בני אדם והיה משולל כשרון כלשהו לידידות אמת . לכן אין זה 
אלא עוד ספר על וו , על אהוביו , על בני הלוויה לשכרות , על רעיו לדת 
ובעיקר על אביו ועל אחיו אלק ושתי נשותיו . הספר מצטיין בתיאור חיי וו כגנטלמן 
כפרי , לאחר שנשא לאשה את לורה הרברט ב7391 . בעת הזו כבר למד וו לבוז 
למעמד הבינוני ולראות בו מהרסה ההמוני של מסורת המעמדות . קפתראותמן המאה 
ה81 ואילך היה המסע למצרים למוסד " כותב זאן קלוד סימואן בפתח ספרו " המסע 
למצרים " . משכבר הימים קסמה מצרים לסופרים , אמנים ואף מוסיקאים . היתה 
זו מצרים מיתולוגית , ארץ המומיות והמאגיה , מסתרי אוזיריס ופולחני איזיס . 
צריך היה להמתין למשלחתו של נפוליון ב8971 כדי שהארץ הזאת תחדל להיות נתפשת 
במונחים מיסטיים ותיטול את מקומה הראוי בתולדות תרבויות העבר . ואולם לא 
היו אלה המיסטיקונים למיניהם שפיענחו את ההיירוגליפים כי אם עבודתו רבת הסבלנות 
של שאמפוליון שבסופה נחשפה תרבות מדהימה . הכל האמינו כי המצרים מתו במות 
תרבותם . מסתבר כי המצרים הקדמונים שרדו בקרב הקופטים הנוצרים וכי הלשון 
הקופטית היא הצורה ההלניסטית והדמוטית של המצרים העתיקים . בניגוד למסע 
ליוון , המסע למצרים אינו בבחינת חזרה אל השורשים כי אם גילוי תרבות שאין 
למצוא כמותה בזולתה . את מצרים זו מגלה לקורא ספרו של סימואן . 
