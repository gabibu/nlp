מזכירות ההתאחדות לכדורגל היא זו שתחליט אם יוכל הסובייטי גורם אגוייב לשחק 
העונה בבית"ר ירושלים כך המליץ אתמול בית הדין העליון של ההתאחדות לכדורגל , 
בהרכב עורכי הדין ויקטור חזן , בן - ציון כהן ואליעזר וולובסקי . בית הדין 
קבע , כי בנסיבות המיוחדות יש להתחשב ולעשות מאמץ לפתור בצורה חיובית את 
בעית ההרשמה של הכדורגלן . ראשי המועדון הירושלמי הביעו שביעות רצון מהחלטת 
בית הדיון העליון והם מקווים שאגוייב יוכל לשחק בשבת נגד מכבי חיפה . לבית 
הדין העליון הוברר , כי קבוצת בית"ר ירושלים עשתה את כל הנידרש על מנת לרשום 
במועד את הכדורגלן הסובייטי , לפני תום מועד רישום השחקנים הזרים בליגה . 
רק העובדה שהשחקן חלה בברית המועצות , מנעה מהקבוצה את האפשרות לרשמו כחוק . 
על פי התקנון חייב השחקן להיות בארץ בעת הרשמתו , או לחילופין הדרכון שלו . 
מנהל ההתאחדות , יעקב אראל , אישר כי הסכם בין בית"ר ירושלים לאגוייב 
נחתם בדצמבר 9891 . 
