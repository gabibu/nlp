הרמטכ"ל דן שומרון אמר אתמול בוועדת החוץ והביטחון , כי אם יפעל צה"ל שלא 
על פי הקוד המוסרי של חברה דמוקרטית , יגרום הדבר לקרע בצבא . שומרון נזקק 
לנושא זה במהלך מחלוקת חריפה על ההתמודדות עם האינתיפאדה . שומרון השיב 
בכך לשאלת יהושע שגיא ( ליכוד ) שביקש לדעת מה נחוץ לצה"ל כדי למגר את 
האינתיפאדה . חנן פורת ( מפד"ל ) אמר , כי דרוש בדק בית לגבי דרכי הפעלת 
צה"ל בשטחים . חיים קורפו ( ליכוד ) אמר , כי כבר לפני זמן רב צריך היה 
למגר את האינתיפאדה ולאו דווקא בשיטות הרג . לדברי פנחס גולדשטיין , הוראות 
הפתיחה באש אינן ברורות וגורמות לחיילים לערוך סימפוזיונים פרשניים כיצד 
לנהוג בעת ההיתקלות . לדעת יוסי שריד ( ר"ץ ) ויאיר צבן ( מפ"ם ) , 
חיסול האינתיפאדה יחסל את הדמוקרטיה . אריאל שרון טוען שהדבר אפשרי , אבל 
מה מחירו של חיסול זה ? האמצעים החדשים בשטחים אינם צודקים ואינם מוסריים , 
הם אינם יעילים ולא יהודיים . לדברי שבח וייס ( מערך ) מי שמבקש לחסל 
את האינתיפאדה " כאילו ביקש לפתוח כאן מעגל דמים שסופו מלחמה כוללת " . בדיון 
נשאל הרמטכ"ל ע"י חגי מירום ( מערך ) אם צה"ל נמנע מלהתקרב לבתי הספר ברצועת 
עזה , כדי להקטין את החיכוך . רחבעם זאבי ( מולדת ) הביע מורת רוח מהתקרית 
בכפר אענן בה נטשו חיילי צה"ל גיף שהועלה באש על ידי פלשתינאים , מפני שהפקודות 
היו מוטעות . קפידבינרבים הסימנים כי שר המשפטים , היועץ המשפטי לממשלה 
וגורמים אחרים בממשלה , מוכנים לשקול מחדש את הצעת החוק למניעת טרור , 
פקודה שלוש , שמאפשרת להחרים רכוש של מוסד שנהנה מכספי הטרור . נציגי הליכוד 
בוועדת החוקה , אוריאל לין וראובן ריבלין , וכן דוד ליבאי מהמערך ואמנון 
רובינשטיין משינוי חוששים , כי המשך הדיון יגרום נזק לישראל . היו"ר לין 
העלה עקרונות חדשים המאפשרים החרמת רכוש , אם יתברר כי למקבל הסיוע מארגוני 
הטרור היה ידוע מה מקורו . קפידבינמנכ"ל רשות השידור , אריה מקל , מסר 
אתמול לוועדת החינוך בראשות מיכאל בר זוהר ( מערך ) , כי ייערך סקר צפייה 
כדי לדעת מה רמת ההתעניינות של הציבור בשידורי ספורט . בר זוהר תבע לתת 
ביטוי גם לענפי ספורט מוזנחים . דדי צוקר ( רץ ) התעניין בפרטי ההסכם של 
רשות השידור עם קבוצת הכדורסל של מכבי תל - אביב , ופנחס גולדשטיין ( ליכוד ) 
ציין כי הסכמים כאלה רצויים . לדעת מנהל הטלוויזיה , נסים משעל , מספר 
שעות השידור שמייחדים לספורט אינו רב מדי . אורנה אוספלד ודורית קרן צבי 
קבלו על מיעוט סיקור ספורט הנשים . קפידבין " ארגון המורים בחינוך העצמאי 
פירסם תקנון גזעני המפלה ילדי ספרדים ברישום לבתי הספר " , נאמר אתמול בהודעת 
ועדת החינוך שפירסם היו"ר מיכאל בר זוהר ( מערך ) . בדיווח של הרב עמאר 
מוועד ההורים הספרדים נאמר , כי התקנון קובע כי יתקבלו ללימודים רק ילדים 
שהוריהם בוגרי ישיבות ליטאיות או חסידיות , ושבביתם מתפללים בהברה אשכנזית , 
ומתלבשים כחסידים או ליטאים . מנכ"ל החינוך העצמאי , הרב גרוסברד , הכחיש 
את הדברים ואמר , כי אין אפלייה של הספרדים , המהווים כ%04 מהתלמידים , 
אבל " כאשר מספר הספרדים עולה על 04 אחוזים בורחים האשכנזים מבית הספר " . 
ביקורת חריפה על התקנון הגזעני הביעו יהודה פרח ( ליכוד ) , חגי מירום 
( מערך ) נואף מסאלחה ( מערך ) והאשם חאמיד ( חד"ש ) . סוכם כי יש 
לקרוא למנהלים לבירור . קפידבינועדת הכנסת בראשות חיים קורפו ( ליכוד ) 
קיבלה אתמול החלטה עקרונית המחייבת את קיום חוק מימון המפלגות , כדי לשחרר 
את המפלגות מתלות בתורמים גדולים . עם זאת רואה הוועדה בדאגה את הפרות החוק 
והחריגה ממנו , כפי שעלה בדו"ח מבקרת המדינה . חברי הוועדה סבורים , כי 
אין להגדיל את יחידת המימון , וקראו לח"כים לדחות כל חקיקה רטרואקטיווית . 
לסעיף זה התנגדו שבח וייס ( מערך ) וראובן ריבלין ( ליכוד ) . לעומת 
זאת רפאל איתן ( צומת ) ואברהם פורז ( שינוי ) סבורים , כי יחידת המימון 
הנוכחית גבוהה מדי . רחבעם זאבי ( מולדת ) הציע דיון מחודש בכנסת , על 
ביטול רטרואקטיווי של החלטותיה בדבר תוספות כסף למימון הפעילות המפלגתית . 
