בסניף שינוי בפתח - תקוה מתנהל בימים אלה מאבק על רקע אי - כיבוד הסכם רוטציה 
בין נחום אוסי , נציג הרשימה במועצת העיר , לבין גקי קרמר , שאמור לדבריו 
להחליף אותו לפי ההסכם . קרמר טוען כי בידיו מסמכים המוכיחים קיומו של הסכם 
כזה , בעוד שאוסי טוען כי מעולם לא התחייב לכך , וכי יו"ר התנועה , אמנון 
רובינשטיין , מינה אותו כנציג שינוי בעיר עד תום הקדנציה . רשימת שינוי , 
הנקראת " שינוי פתח - תקוה חזית ציבורית " , מורכבת מרוב של חברי תנועת 
שינוי , וממיעוט של פעילים בלתי מפלגתיים . קרמר , פעיל בלתי מפלגתי , 
נבחר לעמוד בראש הסיעה לקראת הבחירות המוניציפליות האחרונות . אבל מחשש 
ששינוי תחליט להריץ רשימה מתחרה תחת שמה הוסכם בין קרמר לאוסי , שהוא חבר 
שינוי , שאוסי יוביל את הסיעה במסע הבחירות , ובתום תקופה מסוימת קרמר 
יחליף אותו . יו"ר מזכירות שינוי , ח"ך אברהם פורז , אמר כי קרמר היה בשעתו 
חבר מועצת שינוי ואף שימש כדובר התנועה בתקופתו של וירשובסקי , אבל בבחירות 
האחרונות לכנסת היה פעיל בתנועת רץ . בשל כך פסק בית - הדין של התנועה להוציא 
את קרמר משינוי . לדברי פורז , חברותו של קרמר הסתיימה ב13 בדצמבר 9891 , 
ולכן הוא פסול מלייצג את סניף שינוי בפתח - תקוה . קרמר , שנחשב כנאמנו 
של ח"ך מרדכי וירשובסקי , טען כי תנועת שינוי אינה יכולה להתערב בענייני 
סניף " שינוי פ"ת - חזית ציבורית " , שבראשו הוא עומד , כי זו רשימה עצמאית . 
יו"ר מזכירות סניף שינוי בפתח - תקוה , אלי שפירא , טוען גם הוא כי הרשימה 
המקומית עצמאית . לדבריו , הרשימה לא נזקקה לחתימתה של שינוי כדי להשתתף 
בבחירות מכיוון שהיתה חברה במועצת העיר בקדנציה הקודמת , אבל תנועת שינוי 
היא שכיסתה את הוצאות הרשימה במסע הבחירות . 
