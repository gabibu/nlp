ממלא מקום ראש הממשלה ושר האוצר , שמעון פרס , מתח אתמול ביקורת על כינוס 
תנועת הליכוד וציין שהבעיה המרכזית עתה נעוצה בעובדה שמרכז הליכוד לא קיבל 
כל הכרעה . בסיור של " אוטובוס המנכ"לים " בעיירות בדרום הארץ אמר שמעון 
פרס כי מפלגת העבודה תפעל כדי שהקבינט יקבל הכרעה חד - משמעית בעניין חברי 
המשלחת הפלשתינית , מכיוון שבסופו של דבר מתקבלות ההחלטות לא במרכז הליכוד 
אלא בקבינט ובממשלה . עוד אמר פרס שמפלגתו אינה רואה שום סיבה מדוע לא ישתתפו 
במשלחת מגורש או שניים או אזרח ירדני שגר בירושלים , " ואולי בעוד מקום 
אחר " . לדבריו זו אינה משלחת אש"פית אלא משלחת של תושבי השטחים , ואין 
טעם בתרגילי התחמקות והשהיה . בהתייחסו לישיבת מרכז הליכוד אמר פרס שבעבודה 
מתנהלים העניינים אחרת . " זוהי מפלגה מסודרת שיש בה מוסדות , תקנון והכרעת 
רוב , ולא מכריעים בה בשני מיקרופונים בהצבעה אחת " , אמר . שמעון פרס ביקר 
בעיירות ירוחם ודימונה . 
