( ע ) . רשות השידור מתכוונת לבנות אולפני רדיו וטלוויזיה בבאר - שבע , 
ולהתחיל בקרוב להפיק תוכנית בידור קבועה אחת בשלב זה בעיר בעבור הטלוויזיה 
הישראלית . על כך מסר אתמול מנכ"ל הרשות , אריה מקל , בטקס חנוכת המשרדים 
האזוריים של מחלקת הגבייה בבאר - שבע . מקל הוסיף שיעשה מאמץ לכך שבבאר - 
שבע תוקם אחת מתחנות הרדיו האזוריות הראשונות בארץ . ראש העירייה , יצחק 
( איזו ) רגר , שעבד בעבר ככתב " קול ישראל " , בירך את מינהלת רשות 
השידור שהגיעה לטקס חנוכת הבית בבאר שבע ובהם גם אנשים שעבד איתם בעבר כעיתונאי . 
בטקס השתתפו שלושת הסמנכ"לים של הרשות , יוחנן צנגן ( כספים ) , עמרם 
עמר ( כח אדם ומינהל ) ויאיר אלוני ( תפקידים מיוחדים ) , וכן מנהל 
מחלקת הגביה של הרשות , אבי כץ והעובדים הבכירים של הנהלת הרשות . מקל אמר 
בטקס , שכיום פועלות בארץ שש לשכות אזוריות , כשזו של באר - שבע היא היפה 
והפונקציונלית מבין כולן . לדבריו , הנהלת רשות השידור רואה חשיבות גדולה 
בנוכחותה בבאר - שבע ובנגב , ולכן הגיעו לטקס כל העובדים הבכירים שלה . 
