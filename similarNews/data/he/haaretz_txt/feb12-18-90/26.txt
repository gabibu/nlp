אוטאווה ( ע"ץ וע"ר ) . מדינות ברית נאט"ו וברית וארשה פתחו אתמול באוטאווה 
שבקנדה בדיונים חסרי תקדים על שמים פתוחים . שתי הבריתות תמכו באופן כללי 
ברעיון להתיר טיסות צבאיות מעל השטח של הצד שכנגד . אולם שר החוץ הסובייטי 
אדוארד שוורדנאדזה לחץ כי יופעלו גם צעדים לפיקוח על הפעילות בימים ובחלל . 
שוורדנאדזה ועמיתו האמריקאי בייקר הביעו תמיכה ברעיון השמים הפתוחים , בוועידה 
שנפתחה בבירת קנדה בהשתתפות 32 מדינות משתי הבריתות הצבאיות . בייקר אמר 
לבאי הוועידה כי ההצעה תהפוך את הטיסות הללו ל"סמל רב - עצמה של שיתוף הפעולה 
המתגבש בין מזרח ומערב , סמל שהציבור שלנו יוכל לראות אותו ולהבינו בקלות " . 
על - פי ההצעה של ברית נאט"ו , יורשו מטוסי - תצפית בלתי חמושים של ברית 
אחת לטוס מעל לטריטוריה של הברית האחרת , לאחר הודעה מוקדמת של 42 שעות . 
מטוסים שבהם יהיו גם משקיפים מהמדינה המארחת , כדי למנוע ריגול , יהיו 
מצוידים כדי שיוכלו לעקוב אחר פעילות על הקרקע , אפילו בימים מעוננים , 
וזה יהיה שיפור לגבי התצפיות הנערכות עתה באמצעות לוויינים . שר החוץ הצרפתי 
רולאן דימא , אמר כי פתיחת המו"ם היא הוכחה לאווירת אמון חדשה . קפידבינניו 
יורק ( ע"ר ) . ממשל בוש הודיע למוסקווה כי הוא מוכן עתה לקבל את הצעות 
בריה"ם בנוגע לקיצוצים בתחום הנשק הגרעיני ארוך הטווח . כך דווח אתמול הניו - 
יורק טיימס . הודעתו של הממשל מהווה שינוי בעמדה אותה הביע עד כה , ושבמסגרתה 
דחה את ההצעות ממוסקווה להעמיק את הקיצוצים . העיתון מוסר מפי מקורות בממשל 
כי מזכיר המדינה בייקר אמר בסוף השבוע למנהיגי בריה"ם שממשל בוש מוכן כעת 
להתחיל ולדון ברעיונות סובייטיים על המשך הקיצוצים מעבר להסכם העתיד להיחתם 
בקרוב . " עד כה לא היינו מוכנים לדון בהצעות הסובייטיות על סטאר"ט2 , 
מכיוון שלדעתנו עדיין יש להשלים את העבודה על הסכם סטאר"ט1 . . . עכשיו 
אנו אומרים שהם יכולים להעביר את רעיונותיהם אם הם רוצים . אנו מגיעים לשלב 
בו אנו צריכים לחשוב קצת הלאה לשלב הבא " , אמר פקיד אמריקאי בכיר לעיתון . 
