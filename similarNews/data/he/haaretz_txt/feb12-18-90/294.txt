משרד התחבורה יוציא בקרוב תקנות חדשות אשר יגבילו את יבוא חלפים לכלי רכב 
המכילים אסבסט . התקנה תגביל את היבוא של רפידות בלמים ומצמדים . סיכום 
על כך הושג בין מנהל האגף לרכב ושירותי תחזוקה במשרד התחבורה , אריה רובין , 
לבין מנהל המכון לחקר בריאות הסביבה במשרד לאיכות הסביבה , הד"ר שמואל 
ברנר . יצוין כי כמעט כל כלי הרכב הנעים כיום בכבישי הארץ מצוידים ברפידות 
המכילות אסבסט . כן מצוי בארץ מלאי של חלקי חילוף לתקופה של כשנה לפחות 
המכילים אסבסט . לפיכך מעריכים במשרד לאיכות הסביבה כי התהליך להפסקת השימוש 
בחלקי חילוף לרכב המכילים אסבסט יארך כשנה . יתכן אף שבעתיד בחלק מזערי 
של כלי הרכב בארץ , מדגמים ישנים , יימשך השימוש ברפידות המכילות אסבסט , 
וזאת על - פי היתר מיוחד . בכלי רכב אלה לא ניתן לבצע את ההחלפה בטיפוסי 
הרפידות . עוד סוכם כי כלי רכב חדשים , החל משנת הדגם 19 , שייבואם ארצה 
מתחיל באוגוסט 09 , יהיהו חייבים להיות מצויידים ברפידות בלם ומצמד נטולי 
אסבסט . 
