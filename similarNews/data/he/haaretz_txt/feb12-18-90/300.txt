מפקד סיירת גבעתי לשעבר , סרן ( מיל . ) דן שוורצפוקס , אשר הודח מתפקידו 
לאחר שחייל מיחידתו נהרג בתאונת אימונים , זוכה אתמול בבית - הדין הצבאי 
של פיקוד הדרום מאשמה של גרימת מוות ברשלנות . השופטים הצבאים אף ציינו 
כי על הנאשם לא להשיב כלל על האשמה . בכתב האישום שהוגש נגד מפקד הסיירת 
סרן דן שוורצפוקס , נגד המ"ף ונגד סמל המחלקה נאמר , כי בחודש אפריל 88 , 
במהלך אימון של חיילי סיירת גבעתי , נהרג החייל יוסי בוחבוט מכדור אחד 
בגבו . בעקבות ממצאי חקירת מצ"ח , הוחלט להדיח את מפקד הסיירת ולהעמיד 
אותו לדין באשמה של גרימת מוות ברשלנות . כמו - כן הועמדו לדין מפקד המחלקה 
וסמל המחלקה . כתב האישום ציין כי הנאשמים לא נקטו באמצעי זהירות , בכך 
שלא ביצעו " תרגיל יבש " לפני ה"תרגיל הרטוב " , לא וידאו שהבקרים בתרגיל 
ביצעו " תרגיל יבש " לפני ה"רטוב " ולא נקטו עורך דינו של שוורצפוקס , 
עו"ד אבי גולדברג , טען בבית - הדין הצבאי של פיקוד הדרום , כי אין לייחס 
את הרשלנות למפקד הסיירת מאחר שבמקום נכחו גם המ"ם וגם סמל המחלקה . כמו 
כן טען עו"ד גולדברג , כי כאשר מדובר בחייל מיחידת סיירת יש לדרוש ממנו 
יתר אחריות , ומפקד הסיירת לא יכול היה לצפות מראש כי החייל בוחבוט ז"ל 
יקום ויעבור בשעת תרגיל אש . עו"ד גולדברג ביקש משופטי בית - הדין הצבאי 
לזכות את הנאשם עוד לפני שיישמעו עדי התביעה . שופטי בית - הדין , בראשותה 
של השופטת סגן - אלוף יעל קוגלמן , קיבלו את טענותיו של עו"ד גולדברג והודיעו 
כי הנאשם פטור מלהשיב על האשמה . המ"ם זוכה אף הוא . השופטים ציינו כי 
יפרסמו את נימוקיהם בשלב מאוחר יותר . יצויין כי נמשך משפטו של סמל המחלקה . 
בבית - הדין הצבאי נמשך משפטו של קצין בדרגת אלוף - משנה הנאשם אף הוא בגרימת 
מוות ברשלנות של אחד מפקודיו בבית גוברין . מקורות צבאיים מסרו , כי בחודשים 
האחרונים חלה ירידה בתאונות אימונים בצה"ל ויש לזקוף זאת לשיחות ההסברה בקרב 
המפקדים . 
