פיתוחה , שעליהם מודפסים פעלים והגאים והם מוקרנים על הקיר בכיתה בעזרת 
מטול עקיף ( ויוגרף ) . השקפים מורכבים משתי ערכות : " הפועל ומושגים 
בתורת ההגה " ו"שם העצם צורה ותצורה " . כל שקף מורכב מרבדים אחדים של 
פלסטיק שקוף , המונחים זה על זה , כשכל רובד מצרף למלה קידומות או סיומות 
ומאפשר לתלמיד להכיר את צירופי המלים ואופן התהוות ההברות למלה . כל רובד 
נוספמשמש מעין מסקנה או פתרון שאליהם מגיעים התלמידים , תוך התנסות מחשבתית 
ואינטראקציה מילולית וחזותית . קיומם של השקפים , אומרת שרון , מבטל את 
הצורך בלוח ובגיר , והמורה יכול לעמוד כשפניו אל התלמידים ולהקרין לפניהם 
את השקפים הצבעוניים . כל רובד נעשה בצבע שונה כדי להקל על הלמידה . ייחודם 
של השקפים הוא בגרפיקה המיוחדת ובעיצוב המקורי שלהם , ושרון טוענת שבעזרתם 
הופך שיעור הלשון השנוא - כל - כך לשיעור שיש בו סקרנות ועניין . השקפים 
מאפשרים לתלמיד לרדת לשורשי המלים ולהכיר מלים חדשות שנבנות מהם . לדוגמה : 
מוקד - יקד - מיקוד או תפקיד - פקד - תפקוד . בנוסף הם מלמדים את חוקי 
הנסמך והסומך , כללי הניקוד ומקורן של מלים מורכבות ( כמו רמזור , כרדורסל , 
מדחום ) . עליזה שרון , תושבת רמת השרון , היא מורה ותיקה ללשון בתיכון 
צה"ל , שהוא בית ספר שמכין לבחירות בגרות מטעם קצין חינוך ראשי . כמו כן 
היא מלמדת בכפר הירוק עברית כשפה שנייה לבני נוער הבאים מחו"ל . ערכת הלימוד 
בעזרת שקפים , שהוא פיתוח מקורי לחלוטין שלה , מאפשרת לדבריה למורה מתן 
תשומת לב אישית יותר לתלמיד בכך שהוא אינו צריך להפנות את גבו לכיתה כדי 
לכתוב על הלוח . את השקפים הוציאה שרון לאור לראשונה לפני כשנתיים בהוצאת 
" רמות " של אוניברסיטת תל - אביב , ומאז הם הוצגו בכמה כנסים בין - לאומיים 
וזכו להערכה מעצם היותם מדיום חדש שאינו ספר , מחשב או מחברת , ושאינו 
מנוכר כמו המחשב , למשל . שרון , בוגרת החוג ללשון עברית באוניברסיטת 
תל - אביב , מספרת ששיטת הלימוד משנה לתלמידיה את הגישה לעברית , ולתלמידי 
חו"ל היא יוצרת שינוי בהתייחסות לארץ , שאליה הם נקשרים יותר עם הלימוד . 
הם לומדים שהעברית יותר יפה בעברית , היא אומרת , למרות שהסלנג אף הוא 
יפה לדעתה אבל במסדרון . 
