עשר מבין 11 סיעות האופוזיציה בכנסת , הגישו אתמול הצעות אי - אמון בממשלתו 
של יצחק שמיר , וכמה מן הנואמים ליוו זאת באי - אמון אישי בראש הממשלה . 
הרקע להצעות היה שונה : רובן התייחסו לדבריו כי דרושה ארץ - ישראל גדולה , 
כדי לקלוט עלייה גדולה . אחרים דיברו על הכוונה לכלול נציגי אש"ף שגורשו 
מישראל , בשיחות עם הפלשתינים , והצעות אחרות היו על רישום עולים כיהודים 
למרות שאינם כאלה על - פי ההלכה . רחבעם זאבי ( מולדת ) , ציטט את סיסמת 
הבחירות של הליכוד . " רק הליכוד יכול כך לזלזל במצביעיו , להתעלם ממצעו , 
לזלזל בהחלטותיו , להפקיר את עמו , להשפיל את צבאו , להתעלם ממתיישביו 
ולהיות אדיש לאקסודוס של גולה גדולה . רק הליכוד יכול לעסוק במלחמת כיסאות 
ונתחי שלטון , אחרי 52 חודשי אינתיפאדה משתוללת . רק הליכוד יכול לנהוג 
במאבק סיעות כאשר הגענו לשלב ההכרעה במאבק על ארץ ישראל . רק הליכוד יכול 
להחשק בחישוקים ולהתפרק מהם בניסוחים מפולפלים מבלי להניד עפעף , ודווקא 
עפעפיים יש לו . . . " , אמר זאבי . דדי צוקר ( רץ ) , אמר : " עשרה 
שרים חכמים לא יוכלו להוציא אבן שזרק ראש ממשלה אחד לבאר " . הצהרה זו היא 
פגיעה בעלייה , על ידי מתן עילה למתנגדים לעלייה . בנושא אחר קבל צוקר על 
" הפיכת משרד הפנים למחלקה לזיהוי פלילי " , כאשר הפקידים בודקים את יהדותם 
של עולים , בניגוד להחלטות בג"ץ לגבי תפקידם . היו בחו"ל כאלה שנאלצו לשנות 
את שמם כדי להתקבל לאוניברסיטה אין זה יחס ראוי כלפיהם . ועל מרכז הליכוד 
ציין כי ראש הממשלה " עשה מעשה גסטון " ( מפוצץ ועידת חירות האחרונה ) 
. אפשר לחלוק על מדיניותו ועל הדרך אבל זה ראש הממשלה . וזה היה מאוד 
לא נוח ומאוד לא נעים לראות . האשם מחאמיד ( חד"ש ) , הצהיר שראש הממשלה 
משתמש בעולים כבכלי משחק לביצוע תוכנית הסיפוח של יש"ע . הוא פנה אל המערך , 
שיפעל למען פירוק הממשלה ולמען ממשלה שתפעל להשכנת שלום צודק . " ולא 
יש להקדים את הבחירות " . הוא הביע התנגדות להפניית עולים לשטחים , אולם 
לא אמר מלה נגד העלייה כשלעצמה , על אף שסגן שר החוץ בנימין נתניהו ( ליכוד ) 
, גירה אותו לעשות כן . קפידבינחיים אורון ( מפ"ם ) , אמר שדברי שמיר 
על ישראל גדולה , אינם המעידה היחידה שלו בנושא העלייה . היא מצטרפת לחוסר 
ההיערכות לעלייה מבחינה כלכלית וחברתית . עתה מוסיפים חטא על פשע ומקשים 
על העולים בדרישות להוכיח את זהותם היהודית . ועל כל אלה נוסף האירוע המביש 
במרכז הליכוד , שהוא כשלעצמו מהווה עילה לאי - אמון של הציבור והכנסת בממשלה 
הזאת . צודק השר אולמרט שאמר שהוא חושש לחייו , כיוון ששרון מכנה אותו 
אש"פיסט , אמר חיים אורון . יואש צידון ( צומת ) , טען שאין ערבי אחד , 
המוכן לדון בתוכנית המהווה בסיס להסכמה בין 001 הח"כים של הקואליציה שאינם 
שייכים לציר ביילינאלונידראושה . במקום להכיר בעובדה זו , עוסקים בטיוח 
ובמיסוך עשן ונכשלים בגדול במשימת קליטת העולים : שולחים עולים מפקיד לפקיד , 
ממשרד למשרד , וממחדל למחדל . התקציב מבוסס על 000 , 04 עולים על מה 
מושתתת הערכה זו ? שאל צידון , אולי על כך שברית המועצות תסגור את השערים ? 
קליטת העלייה משקפת מציאות של ממשלה כושלת . עליה ללכת , ועל הכנסת להצביע 
על שינוי צורת הממשל , סיים צידון . אברהם פורז ( שינוי ) , הבטיח לשמיר 
בשמו ובשם חברי הבית , שהיחס שבו יזכה בכנסת , יהיה הרבה יותר טוב מזה 
שזכה לו במרכז הליכוד . הדבר הטוב היחיד שיצא מהמרכז הוא שהממשלה נפטרה 
מעונשו של אריאל שרון . הוא קרא לשמיר ללכת בדרכו של בגין , ולתת צאנס 
לשלום . מנחם פרוש ( אגו"י ) , נופף בידו במסמך חתום על - ידי ראש הממשלה , 
שבו הבטיח לאגודת ישראל חקיקה דתית . לאור התחייבות זו , החליטה אגודת 
ישראל בשעתו להצטרף לממשלה בראשות הליכוד , והמפלגות האחרות הלכו אחריה . 
הוא הביע דאגה מן המספר הגדול של לא יהודים הנרשמים בארץ כיהודים . קפידבינאליקים 
העצני ( התחיה ) , אמר שהממשלה בהנהגת ראש הממשלה תלך לקאנוסה הפלשתינית - 
חבלנית , ששמה קהיר . היא דומה לטובל ושרץ בידו , שהוא המשלחת הפלשתינית - 
חבלנית , המקבלת את הוראותיה מאש"ף . תהליך השלום פוגע במוסר האישי והממשלתי , 
בגלל חומרי הצביעות והשקר שמהם הוא בנוי . תהליך השלום סירס את צה"ל והפך 
את המלחמה באינתיפאדה לשקר מוסכם : אנחנו מזינים את האינתיפאדה והיא מזינה 
את תהליך השלום לקראת מדינה פלשתינית , אמר העצני . מוחמד מיעארי ( המתקדמת ) 
ציטט את קריין רדיו מונטה - קרלו , שהגדיר את המתרחש בישראל במלה אחת : 
" בלגן " . זה כך בתוך הממשלה , בקבינט וגם בכנסת . בימים אלה רק בעל 
מוח עקום ונפשע , יכול עוד להתנגד לזכויות העם הפלשתיני לחירות ועצמאות . 
מי שמניח למתנגדים להרים את הדגל הצהוב שלהם ולצידו ניצב דגל כמו הנאצי 
ראוי לאי - אמון . עבד דראושה ( מד"ע ) : יש לומר את האמת לעם , שבלי 
אש"ף אי אפשר . אם שמיר יהיה מוכן להיפגש עם משלחת פלשתינית אמיתית בקהיר , 
אפשר יהיה להצביע בו אמון . אחרי הגשת האי - אמון מטעם הסיעות ותשובת ראש 
הממשלה , מסרו כל הסיעות הודעות . אחר - כך נערכו ההצבעות , שבהן זכתה 
הממשלה באמון , כצפוי . 
