ח"ך דדי צוקר פנה אתמול לשר הביטחון ודרש להחזיר את המגורשים הפלשתינאים 
שגורשו עם ילדיהם מאז אפריל 9891 . צוקר פנה לרבין לאחר החלטת משרד הביטחון , 
להפסיק מסיבות הומניטאריות את הגירושים של תושבים שאינם רשומים במרשם האוכלוסין 
מסיבות שונות . צוקר טוען שיש להחיל את אותו ההיגיון גם על מגורשים שכבר 
נאלצו לעזוב , והוא דורש לפתוח בהליך מסודר של איחוד משפחות , כמקובל בכל 
העולם . מאז אפריל 98 גורשו משטחי הגדה המערבית 501 פלשתינאים , רובם נשים , 
מלווים ב841 ילדים , שברישום שלהם נמצא פגם כלשהו . " כמעט בכל המקרים 
בהם בוצע כבר הגירוש מדובר במשפחות שנקרעו , ובפרידה בין אם לילדיה , שנותרו 
רשומים בתעודת הזהות של האב ואין יכולת להוציאם מהשטחים " כותב צוקר . 
" אני פונה אליך על מנת שנפעל על פי מידת הרחמים מבלי לכופף את החוק : 
לאפשר איחוד משפחות בהליך מסודר ומתוקן של איחוד משפחות . הליך שהקריטריונים 
שלו ברורים וגלויים ומאפשרים ערעור בבתי המשפט " הוסיף צוקר בפנייתו לרבין . 
לדבריו , למרות שמשרד הביטחון הודיע על הקפאת הגירושים , ממשיכים הפקידים 
להשתמש באיום הגירוש והוא פנה בעניין זה לרבין במכתב נפרד . היום תתקיים 
בבניין י . ם . ק . א . במזרח ירושלים פגישה בין משפחות מגורשים לבין משפחות 
ישראליות שהחליטו לאמצן . 
