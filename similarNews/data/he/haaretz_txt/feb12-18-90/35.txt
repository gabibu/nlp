( ע ) . ד"ר אוריאל מרטינוביץ , מנהל המרכז הרפואי לחולי המופיליה במרכז 
הרפואי המשולב שיבא ברמת - גן , הוא חתן פרס יו"ר הכנסת לאיכות חיים . הפרס 
ניתן על מסירות נפש מיוחדת במינה בטיפול אישי מסור ומיומן בחולי המופיליה 
ובבני משפחותיהם . על ביסוס המרכז הרפואי , הרחבתו והעמדתו בקנה מידה בין - 
לאומי , ועל כך שהוכיח את אהבת המידה האמיתית , המסמלת את מידת היחס בין 
אדם לחברו , בדרגה הגבוהה ביותר . בנימוקי הזכייה , מצוין כי " ראוי המרכז 
הרפואי לחולי המופיליה בבית החולים ע"ש הד"ר שיבא בתל - השומר , והד"ר אוריאל 
מרטינוביץ בראשו , לפרס יו"ר הכנסת לאיכות החיים , בתחום שבין אדם לחברו , 
על העבודה המופלאה , במסירות נפש ללא גבול , בדבקות ובאומץ , למען שיפור 
תנאיהם של החולים במחלה קשה זו " . ד"ר מרטינוביץ הוא בוגר אוניברסיטת ת"א , 
רופא בכיר לשעבר בשירות צה"ל ומשתלם בקינגס קולג בלונדון . מחלת ההמופיליה 
היא מחלת דם נדירה , בה חולים כ033 חולים בכל רחבי הארץ , רובם ילדים זכרים . 
הטיפול במחלה דורש התמחות מיוחדת ונדרשת השתתפות צמודה של הרופא המומחה 
בכל מקרה ומקרה , במקביל לרופא המטפל . מחיר התרופות בהן משתמשים חולי 
ההמופיליה יקר עד מאוד , ולפעמים מגיעות הוצאותיו של החולה עד לאלפי דולרים 
בחודש . 
