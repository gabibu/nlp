אלוף העולם באיגרוף במישקל קל - נוצה , מטעם התאחדות האיגרוף הבין לאומית 
היהודי מצרפת פאבריס באנישו , קיבל אתמול הצעה מעניינת מהאמרגן האמריקאי 
נורברט לאלמאן להתמודד על הכתר המאוחד ( של כל ארבע התאחדויות האיגרוף ) 
עם האוסטרלי גף פאנץ , אלוף העולם המוכר במשקל נוצה . את הקרב של באנישו 
עם האוסטרלי פאנץ , שהוא מתאגרף ידוע ביבשת החמישית ( 92 נצחונות , 82 
מהם בנוקאאוט ) , מציע האמרגן האמריקאי לקיים באטלנטיק סיטי אחרי הקרב 
של באנישו עם הדרום אפריקאי וולקום אנקיתה שיהיה במלון הילטון בתל אביב במוצאי 
שבת 01 במארס . באנישו קיבל את ההזמנה להתמודדות באטלנטיק סיטי בהפתעה . 
הוא אומר , כי תחילה עליו לנצח את וולקום אנקיתה , אחר כך עליו לעלות 
במישקל , ורק אז " אם הכל יתנהל כשורה אשמח מאוד להופיע באטלנטיק סיטי 
בשם מדינת ישראל " , כדבריו . בינתיים ממשיך באנישו באימוניו לקרב על הכתר 
בעולמי . " אני מרגיש שיפור מאימון לאימון " , שיחרר אתמול באנישו הודעה 
לעיתונות והוסיף , כי משקלו עתה 5 . 75 ק"ג , אך עד למועד התחרות יצליח 
להביא את עצמו למשקל הנכון . " אשקול כנדרש 3 . 55 ואולי גם קצת פחות " , 
מודיע המתאגרף הפותח מדי בוקר את אימוניו בריצת 01 ק"ם על חוף ימה של תל 
אביב . אחר הצהריים מתאמן באנישו באולם שבבית מכבי בתל אביב , שם הועמדה 
לרשותו זירת איגרוף . מאמנו , סלזאן שאבס , ויריב האימונים העיקרי שלו 
אדגאר מונסרה , מרבים לשבח את כושרו של האלוף באנישו . 
