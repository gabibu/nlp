משרד התיירות מחה רשמית בפני המגזין האמריקאי " נשיונל גאוגרפיק " , על 
שבגליונו מדצמבר שעבר , שהוקדש ל"ארץ הקודש " , כינה את ירושלים " העיר 
הכי פחות שלווה ובטוחה על פני האדמה " . בכתב תלונה שהעביר אתמול הממונה על 
יחסים בין - לאומיים במשרד התיירות , יוסף שובל , לעורך המגזין , ווילבר 
גארך , נאמר כי " עירך וואשינגטון , בירת ארה"ב בה יוצא לאור המגזין 
שלך , נחשבת בהתאם לנתונים סטטיסטיים רשמיים של שלטונות ארה"ב , כבעלת 
רמת הפשע ומספר הרציחות הגבוה ביותר ביבשת . בשנה החולפת נרצחו בירושלים 
9 אנשים בלבד , לעומת 004 קורבנות בוואשינגטון הבירה " , נאמר במחאת משרד 
התיירות . מהמכתב משתמע , כי שובל סבור שהקביעה נובעת מהעובדה שהעורך לא 
ביקר מימיו בישראל בכלל ובירושלים בפרט . לפיכך הוזמן גארך רשמית לבוא לבקר 
בארץ , כדי להיווכח במו עיניו כי קביעת העיתון מסולפת . 
