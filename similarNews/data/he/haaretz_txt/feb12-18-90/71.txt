מוסקווה ( ע"ץ ע"ר ואי - פי ) . סוכנות טאס מסרה כי מצב חרום הוכרז אתמול 
בערב בדושאנבה , בירת טאגיקיסטאן הסובייטית , ע"י נשיאות הסובייט העליון 
של רפובליקה זו בעקבות " מהומות המוניות מלוות בפוגרומים וביזות בעיר זו " , 
והוכרז על עוצר לילה משעה 22 עד 6 בבוקר . הדיווח הקצר של טאס לא מסר אם 
היו הרוגים ולא את הסיבה המדויקת להתפרצות המהומות . עד כה לא דווח על בעיות 
אתניות ברפובליקה המוסלמית המסורתית הגובלת באפגניסטאן ובסין . לעומת זאת , 
עיתונאי של הטלוויזיה הסובייטית מסר טלפונית מדושאנבה , כי במהומות שפרצו 
אתמול היו הרוגים ו07 פצועים . הוא מסר כי האירועים נבעו משמועות על בואם 
של פליטים ארמנים רבים לבירת טאגיקיסטאן . ביום א התקיימה אסיפה לאומנית 
כדי למחות על יישובם האפשרי בטאגיקיסטאן של פליטים ארמנים שמוצאם מאזרבייגאן , 
והערב אמורה היתה להתקיים אסיפה נוספת . מקורות ביראוואן , בירת ארמניה , 
אמרו כי ארמנים רבים נמלטו אתמול מדושאנבה , אחרי המהומות שהחלו ביום ראשון 
בערב . הידיעה שמסרה טאס לא הזכירה ארמנים , אך מסרה כי שר הפנים של הרפובליקה , 
נאבזובאנוב , נתמנה למפקד הצבאי של העיר . קפידבינמוסקווה ( ע"ץ וע"ר ) 
. הסובייט העליון , הגוף המחוקק של בריה"ם , עומד להתכנס מחר למושב האביב , 
וייתכן שיגבש רפורמה של החוקה הסובייטית , בין היתר ע"י שינוי סעיף 6 לגבי 
התפקיד המוביל של המפלגה הקומוניסטית . סדר היום של המושב לא פורסם עד אמש , 
וגם לא טיוטת המצע של המפלגה הקומוניסטית , שאושרה בשבוע שעבר בדיון סוער 
למדי של הוועד המרכזי של המפלגה . הטלוויזיה הסובייטית הדגישה אתמול : " אין 
אנו יודעים מדוע " עדיין לא פורסם סדר היום . הוועד המרכזי של המפלגה הציע 
כי המפלגה הקומוניסטית " לא תהיה עוד מצויידת בכל הסמכויות הממשלתיות , 
וכי תוגש לוועידת המפלגה בסוף יוני , הצעה לניסוח מחדש של סעיף 6 . סוכנות 
רויטר מוסרת כי הקרמלין קרא אתמול לכינוס מושב מיוחד של הפרלמנט כדי להחליט 
על נשיאות דמוקרטית בסגנון חדש , לתפקיד שבו מחזיק כיום גורבצוב . הרעיון 
של נשיא בעל סמכויות רחבות הוצע בשבוע שעבר ע"י גורבצוב ונתמך בידי הוועד 
המרכזי . סוכנות טאס מסרה כי נשיאות הסובייט העליון התכנסה אתמול בראשות 
גורבצוב , והצביעה פה אחד להקים " סמכות נשיאותית דמוקרטית " . היא הוסיפה 
כי כדי לדון בנושא זה ובנושאים אחרים הכרוכים בקידום הרפורמה הפוליטית , 
יש לכנס בהקדם האפשרי מושב שלא מן המניין של קונגרס צירי העם . רק לקונגרס 
זה , הפרלמנט המורחב של בריה"ם , הסמכות לשנות את החוקה הסובייטית , דבר 
הכרחי כדי לכונן כהונה של נשיא בעל סמכויות מורחבות . 
