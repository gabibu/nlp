ראש סיעת הליכוד בהסתדרות , ח"ך יעקב שמאי , מאיים לתבוע למשפט באשמת הוצאת 
לשון הרע נגדו את חיים הברפלד , ראש האגף לאיגוד מקצועי בהסתדרות . חך 
שמאי דורש מהברפלד להתנצל על הטחת האשמות נגדו , כאילו בשל שינאתו העיוורת 
לכל המערכת ההסתדרותית עלול מפעל הבונים בקרית שמונה להסגר . ח"ך שמאי פנה 
למבקרת המדינה לבדוק את הזרמת הכספים למפעל בקרית שמונה והעלה חשש , כי 
הנהלת המפעל לא עשתה בהם שימוש נאות . בחוגי הנהגת ההסתדרות נשמעו תגובות 
זועמות על האשמותיו של שמאי . עתה כותב עו"ד דרור לזבניק לחיים הברפלד , 
כי הוא נדרש להתנצל לאלתר , שאם לא כן ח"ך שמאי מתכוון לנקוט בכל האמצעים 
החוקיים העומדים לרשותו . עו"ד לזבניק מציין , כי דברי הברפלד , כפי שצוטטו , 
מהווים לשון הרע והוצאת דיבה . " תקוות מרשי היא כי תכיר באחריותך לארועים 
במפעל הבונים וכי תמנע בעתיד מהכפשות והשמלות , אשר כל כולן נועדו להשאירך 
בצל הארועים להם אתה אחראי " . 
