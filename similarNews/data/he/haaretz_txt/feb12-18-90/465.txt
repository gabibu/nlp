( ע ) . פרקליטת מחוז חיפה התבקשה לתת חוות דעת על קובלנה פלילית שהגיש 
יו"ר ועד עובדי צים לשעבר , אורי צוקרמן , נגד צים , מנכ"ל החברה , מתי 
מורגנשטרן ושלושה מנהלים בכירים , אותם האשים בסחיטה באיומים . לטענת צוקרמן , 
הוא אולץ להתפטר מעבודתו , לאחר שאיימו עליו כי יחשפו בתקשורת תמונות וקלטות 
מחייו האישיים . שופט בית - משפט המחוזי בחיפה , מיכה לינדנשטראוס , נענה 
אתמול לבקשת עורך - דינו של המתלונן , שלמה רבלסקי , והורה להעביר לפרקליטת 
מחוז חיפה , העתק של הקובלנה , כדי לאפשר לה להודיע תוך 51 יום אם בדעתה 
לנהל את התביעה . בקובלנתו טען צוקרמן , כי מנכ"ל החברה , מורגנשטרן , 
מנהל מחלקת משאבי אנוש , יצחק יוחנן , ראש מינהל שירותים כלליים בחברה , 
אורי סבירסקי , חברו יחד בשלהי אוקטובר 88 , כדי לאלצו להתפטר מכל תפקידיו 
בחברה . התובע הוסיף כי בטרם התפטר בוצעו נגדו במשך חודשים מספר , חקירות , 
מעקבים והאזנות סתר , בניגוד לחוק , בכוונה לנסות ולאסוף חומר הקשור לצנעת 
הפרט . הקובל טען עוד , שלהערכתו , הסיבה שהביאה לנקיטת צעדים אלה , 
היתה חשד שהוא הדליף לעיתונות חומר נגד המנכ"ל , בחשד לביצוע עבירות פליליות . 
השופט דחה את תחילת שמיעת הקובלנה הפלילית לתחילת החודש הבא . 
