ברלין ( מיוחד ל"הארץ " ) . ראש ממשלת מזרח גרמניה , הנס מודרו , אמר 
כאן אמש , עם שובו מביקור בבון , כי הוא מאוכזב מכך שלא הושגו תוצאות מעשיות 
בשיחותיו עם הצמרת המערב גרמנית . לעומת זאת , חזרו שרים בכירים בבון על 
עמדתם כי מערב גרמניה איננה מתכוונת להיענות לדרישות להשקיע מליארדים בכלכלה 
הריכוזית והכושלת של מזרח גרמניה . סיום הפסגה הגרמנית באווירה של מתח ותוך 
חילופי האשמות נוקבים , התפרש כאן כסימן לכך שבון תמתין עד לאחר הבחירות 
במזרח גרמניה לפני שהיא תסייע לה באופן מאסיווי . ואולם הממשלה בבון הגישה 
אתמול לפרלמנט תקציב נוסף בסכום כולל של כשבעה מיליארד מארק , שרובו יופנה 
לסיוע למזרח גרמניה ולברלין . שרת הכלכלה המזרח גרמנית , קריסטה לופט , 
טענה אמש , כי הצד המערב גרמני לא הכין את עצמו לשיחות , וקבעה שהיא ציפתה 
ליותר . על כך הגיב שר הכספים המערב גרמני , תיאו ווייגל , כי עד כה לא 
קיבלה בון נתונים עדכניים מלאים על המצב הכלכלי במזרח גרמניה . הוא הוסיף , 
שמערב גרמניה תתנה סיוע בקנה מידה גדול בכך שממשלת מזרח גרמניה תחליט על 
הרפורמות הנדרשות כדי להגן על השקעות פרטיות , ולאפשר פעילות כלכלית בלתי 
מופרעת . דברים דומים שמע אתמול מודרו בשיחותיו עם נציגים בכירים של הכלכלה 
המערב גרמנית . יושב ראש ארגוני המעסיקים , קלאוס מורמן , קבל על כך שעד 
כה לא התקבלה במזרח גרמניה חקיקה המאפשרת להמליץ על השקעות בה . בשיחות בון 
החליטו שני הצדדים להקים ועדה שתבחן את התנאים לכינון איחוד מוניטרי . מעבר 
לכך לא היו תוצאות מעשיות כלשהן לפסגה . הן בון והן מזרח ברלין חוששות עתה , 
כי בעקבות כישלון הפסגה יגבר זרם הפליטים ממזרח גרמניה למערבה . גל הבריחה 
גורם לקשיי אספקה במזרח גרמניה , ומטיל עומס גדול על תקציבי הרווחה של מערב 
גרמניה . הקאנצלר הלמוט קוהל הכריז השבוע , כי אחת ממטרותיו בפסגת בון 
היא להעניק לתושבי מזרח גרמניה " תקווה ופרספקטיווה " , כדי שיישארו בבתיהם , 
ויפעלו למען בנייה מחדש של ארצם . בפרלמנט האירופי בשטרסבורג דרשו אתמול 
דוברים רבים לקבל מידע מקיף על הצעדים לקראת האיחוד . בשטרסבורג ובבריסל 
מעריכים כי אחרי הבחירות במזרח גרמניה ב81 במארס תתכנס וועידת פסגה מיוחדת 
של הקהיליה האירופית כדי לדון בנושא האיחוד . מזרח גרמניה היא מועמדת להצטרפות 
קרובה לקהיליה . בלונדון נפגש אתמול שר החוץ המערב גרמני , הנס - דיטריך 
גנשאר , עם ראש ממשלת בריטניה מרגרט תאצר , ושמע ממנה שלארצה אין עוד התנגדות 
לאיחוד שתי הגרמניות . היום ישוחח גנשר בבון עם שר החוץ משה ארנס . אחד 
הנושאים המרכזיים בשיחה יהיה החששות בישראל מפני איחוד מהיר . חששות אלה 
באו לידי ביטוי בהצהרה של ראש הממשלה יצחק שמיר בנובמבר אשתקד , וכן בחילופי 
מכתבים בין קוהל לבין שמיר . מזרח ברלין ( ע"ר וע"ץ ) . מדינאים ממזרח 
גרמניה הביעו אתמול מרירות רבה על התוצאות הדלות שהיו לביקור מודרו בבון 
ביום שלישי , והיו מהם שהאשימו את הקנצלר קוהל ברצון לספח את ארצם בזיל 
הזול . " ממשלת בון לא ויתרה על שום הזדמנות להחליש את ממשלת מודרו על 
מנת להוריד את מחיר האיחוד " , כתב הבטאון הקומוניסטי " נויס דויטשלנד " 
במאמר מערכת ביקורתי והוסיף , " הדרך לאיחוד זרועה באבנים רבות ובמעט מאוד 
לחם " . מפלגת הירוקים במזרח גרמניה יצאה בהודעה בה נאמר כי " צורת האיחוד 
היא עתה ברורה . יהיה זה סיפוח ללא תנאי של מזרח גרמניה על ידי בון " . 
אפילו הנוצרים דמוקרטים במזרח גרמניה , הרואים עצמם בני ברית למפלגתו של 
קוהל , בת אותו השם , הודיעו כי הפגישה לא נשאה פירות משמעותיים . " למערב 
גרמנים יש נטייה ברורה להתנהג כמו אח גדול . הם פוגעים בזהותם ובגאוותם 
של המזרח גרמנים " , אמר הלמוט לוק , חבר המפלגה . קפידבינלונדון ( ע"ר ) 
. ראש ממשלת פולין , תדיאוש מזובייצקי , דרש אתמול תפקיד לארצו בשיחות 
האמורות להוביל לאיחוד גרמניה , אולם נתקל בהתנגדות מצד מערב גרמניה . 
הוא אמר כי פולין , שגבולותיה האחר - מלחמתיים כוללים שטחים גרמניים גדולים 
לשעבר , חייבת להשתתף במו"ם בין מזרח ומערב גרמניה וארבע בעלות הברית שניצחו 
במלחמה , כדי לשמור על ביטחונה . אולם מקורות של ממשלת מערב גרמניה דחו 
את הדרישה , באמרם כי מערב ומזרח גרמניה לא יעלו דרישות על טריטוריה פולנית . 
ראש ממשלת פולין סירב לומר אם פולין דורשת להיות חברה מלאה בקבוצה שתפקח 
על השיחות לאיחוד גרמניה , אך ציין כי מעמד של משקיף במו"ם לא יספק את וארשה . 
" או שמישהו נמצא שם , ולקול שלנו יש משקל , או שמסתכלים על הדיונים 
ממרחק " , אמר . 
