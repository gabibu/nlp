הופעתה של להקת " מינואט " היתה אחת ההצלחות הגדולות של פסטיבל הגז שנערך 
בשבוע שעבר בסינמטק תל אביב , " גז סרטים וידאו - טייף " . שלושה ימים 
לפני פתיחת הפסטיבל כבר אזלו כל הכרטיסים להופעה של ההרכב , שהוציא לפני 
כחודש את דיסק הבכורה שלו , " ריקוד ראשון " . מעריצות ניגשו בתום ההופעה 
וביקשו חתימות על דיסקים וקלטות , וזו תופעה יוצאת דופן לחלוטין בהרכב גז 
מקומי . למרות שהמוסיקה של " מינואט " קומוניקטיווית מאוד , והקהל והעיתונות 
אהבו אותם , בטלוויזיה הכללית קבלת הפנים היתה פושרת . " אהבו את החומר , 
אך טענו שהוא כבד מדי ואינו מתאים לקהל הרחב " , אומרים בחברת התקליטים 
אם - סי - אי , המייצגת את ההרכב . מ"סוף סוף " הגיעה תשובה שלילית . 
מ"סיבה למסיבה " עדיין לא הגיעה תשובה . אבל יש לציין שקטע קצר מהופעת 
" מינואט " בפסטיבל הגז האחרון באילת הוקרן בטלוויזיה הכללית לפני כשבועיים . 
לעומת זאת , ב"ערוץ 4 " היוקרתי של הבי - בי - סי פנו אל חברת אם - סי - 
אי כדי לשבץ את " מינואט " בתוכנית הטלוויזיה " עולם גדול " , המביאה 
מוסיקת גז ומוסיקה אתנית מרחבי העולם . לאנשי חברת התקליטים לא ברור מאין 
שמעו בערוץ 4 על " מינואט " . אם - סי - אי שלחו את הדיסק וחומר נוסף על 
" מינואט " לערוץ 4 . בקרוב תגיע התשובה אם תשובץ הלהקה בתוכנית היוקרתית . 
התעניינות בין - לאומית נוספת הגיעה מיפאן . כרגע מתנהלים מגעים בקשר לסיבוב 
הופעות של הלהקה שם . 
