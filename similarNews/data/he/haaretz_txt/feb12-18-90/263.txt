מרכז השלטון המקומי הינחה אתמול את הרשויות המקומיות להחליט עד סוף חודש 
זה על שיעורי הארנונה לשנת התקציב הבאה המתחילה בחודש אפריל . בחוזר לרשויות 
המקומיות ששלח היועץ הכלכלי ומנכ"ל החברה למשק וכלכלה של מרכז השלטון המקומי , 
קלמן דינס , צויין כי ההעלאה המינימלית , המתחייבת בשיעורי הארנונה היא 
% 7 . 02 , על פי עליית המדד . יחד עם זאת ממליץ דינס לעיריות שתקציביהן 
הייעודיים ( חינוך ורווחה ) קוצצו בעקבות החלטת הממשלה , להשתמש בכספים 
אלה , כדי לחזק תקציבי הרשויות החלשות , לכסות על אובדן ההכנסות האלה בהעלאת 
שיעורי הארנונה בשיעורים ריאליים , מעבר למתחייב מעדכון התעריפים בשיעורי 
התייקרות המדד . המלצת מרכז השלטון המקומי להעלות העלאה ריאלית את שיעורי 
הארנונה לא תקיף את כלל תושבי הערים , אלא תוחל רק במקומות שבהם קיימים 
שיעורי ארנונה נמוכים יחסית ואשר בגלל חוק התקציב נמנעו עד היום עדכונם והעמדתם 
על בסיס ריאלי . יצויין כי בשל חוק יסודות התקציב נמנעו הרשויות בארבע השנים 
האחרונות מהעלאה ריאלית בשיעורי הארנונה ורק במקרים חריגים אישרו שרי האוצר 
והפנים לרשויות מקומיות להעלות שיעורי ארנונה בערכים ריאליים . ועדת הפנים 
של הכנסת טרם החליטה בעניין זה ועל פי החוק מחוייבות מועצות הרשויות המקומיות 
והערים להחליט עד 2 . 82 על שיעורי הארנונה לשנת התקציב הבאה ולהוציא לתושבים 
הודעות תשלום , כדי שיוכלו להתחיל לשלמן בחודש אפריל . הוועדה לבחינת הקריטריונים 
לקביעת הארנונה של הרשויות המקומיות בראשותו של ויקטור מדינה נתכנסה השבוע 
וקבעה את סדרי עבודתה . המלצות הוועדה במידה ויתקבלו ייושמו בשנת התקציב 
הבאה . 
