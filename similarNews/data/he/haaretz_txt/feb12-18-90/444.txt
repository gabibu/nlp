חממכל הידיעות הסוריאליסטיות , המופיעות בעמודי החדשות של העיתונות הישראלית , 
לא מצאתי אף ידיעה אחת ראויה יותר לאוסקר מזו שהתפרסמה ב"הארץ " ב5 בפברואר , 
שלושה ימים אחרי נאומו המרעיש של נשיא דרום - אפריקה על תחילת סופו של האפרטהייד : 
" יש לנו חשש פן יחלוף זמן ניכר , עד אשר ההתפתחויות האחרונות בדרום - 
אפריקה יובילו להסרת הלחץ האמריקאי מישראל בעניין המשך הקשרים הביטחוניים 
עם מדינה זו הערכה זו הביעו גורמי תעשייה , המעורים במערכת היחסים הביטחונית 
בין שתי המדינות " . הגורמים המעורים החמיצו מעיקרו את העניין . אין הם צריכים 
לחשוש " פן יחלוף זמן ניכר " . הם צריכים להבין שבעוד זמן לא - ניכר לא 
יהיה עוד אפרטהייד , לא תהיה בדרום - אפריקה מדינת משטרה , את החברה הלבנה 
הנצורה תחליף חברה רב - גזעית , ולא יהיה עוד לדרום - אפריקה צורך לקמוץ 
אגרוף צבאי קשוח נגד העולם כולו . הגורמים המעורים הצליחו להעיד על עצמם 
שהם חיים בעולם של הזיות . במעשה של אומץ - לב דרמטי הפך פרידריק וילם דה 
קלרק , בן לאחת המשפחות החשובות ביותר של הלאומנות האפריקנרית , את עולם 
ההזיות על ראשו . הוא הכניס את דרום - אפריקה אל שנות ה09 . ישראלים מוסיפים 
להתבונן בדרום אפריקה ( ובמה לא ) במשקפי שנות ה05 . הגורמים ההם אמרו 
לכתב " הארץ " ראובן פדהצור : " ייתכן שנהיה עדים לניסיונות של יצרניות - 
נשק אמריקאיות להיכנס לפעילות מסיווית בשוק הדרום - אפריקאי , הנחשב לבעל 
פוטנציאל גדול " . הם חזרו והחמיצו את העניין מעיקרו : קודם - כל , מפני 
שרחוק יום הסרת הסנקציות האמריקאיות מעל דרום - אפריקה ; ושנית , מפני 
שהאמברגו הצבאי של ארה"ב על דרום - אפריקה אינו חלק מן הסנקציות . הוא הוטל 
עוד על - ידי הנשיא גון קנדי , בתחילת שנות ה06 . ב7791 תמכה ואשינגטון 
בבינאום האמברגו , באמצעות החלטה מחייבת במועצת הביטחון של האו"ם . ארה"ב 
אינה מספקת נשק לדרום - אפריקה זה 03 שנה . שיעורי חוסר - הידענות של המערכת 
הפוליטית והכלכלית בישראל בענייני אפריקה ואמריקה הלטינית , הלא הם כתובים 
על דפי ההיסטוריה . אפריקה השחורה פתחה לרווחה את זרועותיה לקראת ישראל 
בסוף שנות ה05 , באשר ישראל נחשבה למדינה הלבנה האחת , הפטורה ממנטליות 
קולוניאליסטית . מומחים ישראלים הועילו לרווחתם של אפריקאים בעיבוד חקלאי , 
בהשקיה , בקואופרציה בלי שנחשדו בכוונות סמויות לחזור ולכונן נוכחות קולוניאלית . 
את מקום האידיאליזמקפמאליד4חם ( הלא - צרוף ) ההוא תפסה מנטליות קולוניאלית 
לכל דבר . דרום - אפריקה , אמרו הגורמים המעורים ל"הארץ " , היא " שוק 
( של נשק ) בעל פוטנציאל גדול " . טעות . דרום - אפריקה אינה שוק . היא 
ארץ שחיים בה בני - אדם . אדוני הארץ וידידיהם המתמעטים העמידו פנים במשך 
שנים רבות , כי % 57 מבני - האדם האלה הם פועלים זרים , חסרי זכויות , 
שערכם היחיד הוא היותם כוח - עבודה זול . באותם הימים לא היתה דרום - אפריקה 
יותר מ"שוק בעל פוטנציאל " . מדינת - המשטרה הלבנה הובסה . היא אמנם לא נחלה 
מפלה צבאית , אבל כפי שעלולים ללמוד עוד כמה עמים בעולם תבוסות אינן ננחלות 
רק במלחמות קונוונציונליות . על צד האמת , במלחמות קונוונציונליות ננחלים 
רק ניצחונות טקטיים . את התבוסות האסטרטגיות מנחילה המציאות האנושית והכלכלית . 
מול 82 מיליון שחורים בגטאות הענקיים סביב יוהנסבורג , קייפטאון ודרן לא 
הועילו ל"צבא ההגנה לדרום אפריקה " ( זה שמו הרשמי , מאז 2191 ) שום 
נשק גרעיני , או בליסטי ; שום וריאציות על מטוס ה"כפיר " או ה"לביא " ; 
שום טנקים , שום תותחי " הוביצר " ( שדרום - אפריקה היטיבה מאוד בפיתוחם ) 
. הנשיא דה קלרק לא התבדח , כאשר הודיע על קץ עידן האפרטהייד . מדוע ? 
מפני שתפילת האשכבה למשטר המיעוט הלבן אינה תוצאה של אלטרואיזם פתאומי . 
היא תוצאה של הכרח חומרי . הסנקציות הבין - לאומיות הענישו את דרום - אפריקה 
הלבנה עונש כבד מנשוא , והיא הגיעה למסקנה כי אין לה אלא אחת משתי האפשרויות : 
להקיף את עצמה בחצי - מעגל של כרכרות כפי שעשו האיכרים האפריקנרים בימי 
נדודיהם הארוכים , באמצע המאה ה91 ולירות לכל הצדדים ; או לקבל את רוע 
הגזרה ולהמתיקה כמיטב יכולתם . בימים האחרונים בקעו מגרונותיהם של מנהיגי 
הלבנים בדרום - אפריקה הכרזות מרעישות של צער , של הכאה על חטא , של פיוס , 
ושל תקווה . " טעינו " , אמר שר החוץ הוותיק פיק בותה , בשידור טלוויזיה 
בארה"ב . " עוד לפני שנים רבות היינו צריכים לשוחח עם ה ( הקונגרס האפריקאי 
הלאומי , תנועתו של נלסון מנדלה ) " . לצד בותה , באותו שידור , מן העבר 
השני של האוקיינוס , התראיין גם תאבו מקי , שהוצג כ"שר החוץ " של " הקונגרס 
הלאומי " . בותה גמר עליו את ההלל ודיבר במתיקות כמעט סכרינית על " אחי 
וידידי השחורים " . הראיון שודר יומיים לפני שחרור מנדלה . המנהיג השחור , 
כמעט תיכף לשחרורו , נחפז להישבע אמונים לרעיון המאבק המזוין נגד האפרטהייד . 
על אמונה זו הושלך מנדלה לכלא , ובגלל סירובו להתכחש לה הוחזק שם כמעט 
82 שנה . השבוע יצאו שרי ממשלת דרום - אפריקה מגדרם לבטל את חשיבות ההצהרה . 
ראש שירותי ההסברה במשרד החוץ הדרום - אפריקאי אפילו שיבח את מנדלה על האבחנה 
שעשה בין " מאבק מזוין " ובין " מאבק מזוין לצורכי הגנה " . כאשר נשא מנדלה 
את הנאום , בכיכר העיר בקייפטאון , התנופפו מכל עבר הדגלים השחורים - ירוקים - 
צהובים של תנועתו , אשר רק שלושה ימים לפני - כן היו אסורים על - פי החוק . 
יתר על כן , לא הרחק ממנדלה התנוסס לראווה דגל ענקי של המפלגה הקומוניסטית 
הדרום - אפריקאית . המראה הזה היה מוכרח להעתיק את נשימתם של כל מי שטרחו 
לעקוב אחרי דרום - אפריקה . החזרת חוקיותה של המפלגה הקומוניסטית אינה לוקחת 
אותנו סתם כמה שנים אחורה , אלא מחזירה אותנו דור שלם , אל שנת 0591 , 
שבה חוקק פרלמנט לבן היסטרי את " הפקודה לדיכוי הקומוניזם " . מעטים הם 
החוקים בעולם המערבי , שנוצלו לרעה יותר מפקודה זו . התואר " קומוניסט " 
הוענק גם לאנשים שלא היה להם ולא כלום עם קומוניזם , רק מפני שתבעו את פירוק 
האפרטהייד . בשם הפקודה נרדפו , נכלאו , עונו , והומתו אלפים רבים . 
המאבק בקומוניזם הבין לאומי נעשה של המדינה הדרום - אפריקאית . כל רעה 
בדרום - אפריקה וכל התקוממות נגד רעה זו , יוחסה למזימות הקומוניזם . אני 
זוכר את חומר התעמולה שהפיצה דרום - אפריקה ב6791 , זמן קצר אחרי טבח ילדי 
בתי - הספר בסווטו ( 002 בשבוע אחד , ובסופו של דבר , הרבה יותר ) . 
הובאו בו שפע נתוני מודיעין , אשר נועדו לשכנע את קוראיהם כי סווטו היתה 
מעשה - ידיהם של סוכנים קומוניסטים זרים . עכשיו אין עוד מפלגה קומוניסטית 
בהונגריה , בפולין , ברומניה , בסלובניה ; בקרוב היא תיעלם גם בגרמניה 
המזרחית ובחלקים ניכרים של בריה"ם . בדרום - אפריקה לעומת זאת יש מתחילת 
השבוע מפלגה קומוניסטית חוקית . לפני שלושה ימים הודיע הנשיא דה קלרק , 
כי יהיה מוכן לשאת ולתת עם המזכיר הכללי שלה , גו סלב , בנו של מהגר יהודי 
מליטא , לשעבר מפקד הזרוע הצבאית של " הקונגרס האפריקאי הלאומי " , אשר 
הוחזק בעיני המשטר הלבן עד לאחרונה ממש כאבי - אבות הטומאה . כמו באירופה 
המזרחית , גם בדרום - אפריקה מנסה משטר כושל לתקן עוול של דורות בתוך ימים 
אחדים . גסי גקסון , המטיף השחור משיקגו , אשר התייצב בשנים האחרונות בראש 
האגף השמאלי של המפלגה הדמוקרטית בארה"ב , היה השבוע בדרום - אפריקה . 
הוא אמר על הנשיא הלבן מלים שקשה להאמין למשמען : " דה קלרק עשה כמעשה 
אברהם לינקולן " , לא פחות ולא יותר . אבל הגורמים המעורים של התעשייה הצבאית 
בישראל מניחים לפי - תומם שדה קלרק רק שלף ארנב ממגבעתו , הסנקציות ייעלמו , 
ותיאבונה של דרום - אפריקה לנשק יגבר . לכעוס או לרחם ? דודו של הנשיא 
דה קלרק הוא שטבע את המלה " אפרטהייד " , אשר פירושה בלשון אפריקאנס " בנפרד " . 
בלקסיקון הגידופים הפוליטיים שלאחר מלחמת - העולם השניה , התייחד ל"אפרטהייד " 
המקום שהיה שמור ל"נאציזם " או ל"פשיזם " לפני המלחמה ובמהלכה . ישראלים 
מיטיבים לדעת את עוקצו של הגידוף , כי לא היתה שעה של עלבון קיבוצי גדול 
יותר לתנועתם הלאומית מן היום שבו השווה האו"ם , ב5791 , את הציונות עם 
האפרטהייד . אבל " אפרטהייד " היה רק ביטוי אידיאולוגי של מציאות קיימת . 
בריטניה יצרה אותה ב0191 , כאשר העניקה עצמאות ל"איחוד של דרום - אפריקה " , 
ומסרה את השלטון לידי ממשלה על טוהרת המיעוט הלבן . הדמות הדומיננטית בפוליטיקה 
הדרום - אפריקאית ב04 השנה הבאות היתה זו של הגנרל האפריקנרי יאן סמאטס , 
בעל - ברית נאמן של בריטניה . הוא הוציא את ארצו למלחמה נגד גרמניה הנאצית 
ב9391 , חרף התנגדות עממית ניכרת של האפריקנרים , אשר ראו בהיטלר בעל - 
ברית טבעי לשאיפותיהם , לתחושות העליונות הגזעית שלהם ולשנאתם הנוקבת לבריטניה . 
בעיצומה של המלחמה , כאשר הקריבו חיילים דרום - אפריקאים את חייהם במאבק 
נגד הגזענות , יצא סמאטס בפעם האחרונה למערכת בחירות . תחת לחץ כבד ממפלגת 
הימין הלאומנית הבטיח מגן הציוויליזציה המערבית הזה , כי ממשלתו תגן על 
זכויות - היתר של הלבנים . כעבור חמש שנים כבר לא היו האפריקנרים מעוניינים 
בווריאציות על גזענות . הם רצו את הדבר האמיתי , שלחו את מפלגתו של סמאטס 
אל בית - הקברות הפוליטי ומסרו את השלטון למפלגה הלאומנית . היא לא איבדה 
אותו מאז . בתוך שנתיים היא התחילה לכונן את מערכת החוקים של האפרטהייד . 
אדריכל מרכזי של האפרטהייד , שר החינוך הראשון בממשלה הלאומנית , היה הד"ר 
הנדריק פרורד . הוא המיט על ראשם של שחורי דרום - אפריקה לא פחות משואה 
תרבותית . פרוורד האמין , וגם אמר במפורש , כי שחורים אינם ראויים ליותר 
מחינוך אלמנטרי . נאמנה להשקפתו גזלה דרום - אפריקה הלבנה ממיליוני שחורים 
את עתידם . פרוורד תיכנן חלוקה טריטוריאלית של דרום - אפריקה . השחורים , 
שלושת רבעי האוכלוסייה , עמדו לקבל קצת יותר מעשירית השטח . כך נולדו 
הבנטוסטאנים , שאחדים מהם גם קיבלו עצמאות נומינלית . ב0691 נשא ראש ממשלת 
בריטניה , הרולד מקמילן , נאום באוזני הפרלמנט של דרום - אפריקה . " רוחות 
של שינוי נושבות ביבשת " , הזהיר את הלבנים . תשובת דרום - אפריקה : היא 
פרשה מחבר - העמים הבריטי , כוננה רפובליקה ללבנים בלבד , חזרה ונשבעה 
אמונים לאפרטהייד . ב4791 התחילה חומת המגן של דרום - אפריקה להתמוטט : 
המהפיכה בפורטוגל העניקה עצמאות מהירה למוזמביק ולאנגולה , ומלחמת העצמאות 
של זימבבואה התלקחה . יורשו של פרוורד , ראש הממשלה גון פורסטר , נשא 
באותה שנה את נאום " ששת החודשים " שלו : " הבו לי ששה חודשים " , קרא 
פורסטר לעולם , " ולא תוכלו להכיר את פני דרום - אפריקה " . פורסטר קיווה 
להכניס די שינויים שסבלנותו של העולם תתארך ; אבל אמר להשאיר על כנם את 
עיקרי השיטה , כדי שהאומה האפריקנרית תוסיף לחיות בגן - עדן של שוטים . 
בימיו התחיל להתפורר " האפרטהייד הקטן " , של בתי - שימוש וספסלים " ללבנים 
בלבד " . בימיו גם התחילו להופיע איגודים מקצועיים שחורים , התחילה אינטגרציה 
בספורט ונרקם הרעיון לכונן קואליציה של מיעוטים בין לבנים , צבעונים ואסיאנים 
נגד " דומיננטיותקפמאליד4חמשחורה " . מערכת התעמולה של דרום - אפריקה ברחבי 
העולם לבשה ממדים היסטריים , ניסתה בהצלחה לא - מבוטלת לשחד עיתונאים 
בכל רחבי העולם , והיתה מעורבת בשערוריות כספיות ומשפטיות , אשר הפילו 
בסופו של דבר את פורסטר . בימיו גם נכרתה הברית הלא - פורמלית , אבל האפקטיווית 
מאוד , בין ישראל לדרום - אפריקה . הוא עצמו ביקר בירושלים , ומי שזכרו 
את מעשיו בימי מלחמת - העולם השנייה נעו באי - נוחות ניכרת כאשר ראו אותו 
מתהלך באולמות " יד ושם " . בימיו גם היתה סווטו . עיר - השינה הענקית של 
השחורים ליד יוהנסבורג , אשר לא היתה מלכתחילה אלא ציון טופוגרפי , נעשתה 
בתודעת העולם הביטוי הבוטה ביותר של דיכוי השחורים . ב6791 נתנה סווטו את 
האות להתקוממות שחורה , שדוכאה ללא - רחמים . ב7791 נסוג פורסטר לחלוטין 
מנאום " ששת החודשים " . הוא הכריז , כי אם אין העולם אוהב את דרום אפריקה , 
" הוא יכול ללכת לכל הרוחות " . ב8791 ירש אותו פיטר ו בותה , אשר הכריז 
בדרמטיות ניכרת : " אחת לנו או שנסתגל ( למציאות החדשה ) , או שנמות " . 
אבל ב11 שנות שלטונו עשתה דרום - אפריקה רושם שהיא מעדיפה למות . לפני שבוע 
הודיע יורשו של בותה , כי מנוי וגמור אתו לשים קץ לאפרטהייד . אנשי מפלגתו 
אומרים בגלוי , כי הוא הנשיא הלבן האחרון . בשבוע האחרון עשה דה קלרק למען 
שינוי יותר ממה שעשו כל קודמיו במשך 08 שנה . עכשיו נשארה רק שאלת הרוורסיביליות , 
אותה שאלה המוצגת מדי יום כלפי מיכאיל גורבצוב . כמו במקרה של גורבצוב , 
התשובה היא שמחיר החזרת הגלגל יהיה כבד לאין שיעור ממחיר אי - הזזתו מלכתחילה . 
באיחור של 03 שנה האמינה סוף - סוף דרום - אפריקה לבשורתו של הרולד מקמילן . 
