ראש ממשלת צכוסלווקיה ד"ר יוזף הרומטקה , הבטיח אתמול לשר הדתות זבולון 
המר , לסייע בפתיחת תחנת מעבר בפראג לעולים מבריה"ם , זאת במגמה ליצור 
נתיב יציאה שלישי ליהודי בריה"ם , היוצאים לפי שעה דרך בודפשט ובוקרשט . 
המר אמר להרומטקה שפתיחת תחנת מעבר בפראג , עשוייה להקל על יציאתם של אלפי 
יהודים , הממתינים חודשים ארוכים ליציאתם מבריה"ם , למרות שיש בידיהם אישורי 
יציאה , בגלל המחסור במקומות טיסה . בתום ביקורו בישראל , הזמין הרומטקה 
את המר לבקר בצכוסלווקיה . מועד הביקור טרם נקבע . שני השרים הגיעו לסיכום 
בדבר הצורך לחזק את הקהילה היהודית בצכוסלווקיה , במסגרת זו יישלחו מורים 
לקהילה היהודית ויעסקו בלימודי עברית ומתן שירותי דת . 
