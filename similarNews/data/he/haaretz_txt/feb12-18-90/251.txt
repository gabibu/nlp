בדירת קרקע בת 06 מ"ר במרכז קריית אונו נמצא המעון היחיד בארץ לילדים לקויי 
ראייה ופגועי מוח . יוזמה פרטית של " משוגעים לדבר " שהקימו לפני עשר 
שנים עמותה ומממנים מכיסם הפרטי את אחזקת המעון בסך 000 , 002 ש"ח לשנה , 
מצילה את הילדים מגורל של הסתגרות בבית , ניתוק מהקהילה ואפילו אשפוז , 
במוסדות לחולים כרוניים . ב0891 עמדו הורים שנולדו להם ילדים לקויי ראייה 
ופגועי מוח בפני שוקת שבורה . באותה שנה נסגר מחוסר תקציב מרכז קטן שהיה 
קיים עד אז בבית חולים " שיבא " . ההורים לחצו על המוסדות הציבוריים , 
בין היתר משרד הבריאות , משרד העבודה והרווחה ומשרד החינוך , לסייע בפתיחת 
מעון יום קבוע לילדיהם . באותה תקופה חזרה לישראל בתיה שרף , שהתמחתה בחינוך 
באוניברסיטת פילדלפיה וניהלה מרכז לילדים חריגים ועיוורים במנהטן . הורי 
הילדים גייסו את שרף ויחד עם קבוצת תורמים אנונימית , רובם תושבי סביון , 
הקימו את מעון איל"ע , ראשי תיבות של " אגודה לקידום ילדים עיוורים " . 
במעון נמצאים כיום 32 ילדים המגיעים לשם מכל אזור המרכז , חלקם הגדול בני 
משפחות מעוטות יכולת . המעון מחזיק צוות מקצועי בן 03 עובדים כולל גננות , 
פסיכולוגים , עובדים סוציאליים , פיזיותרפיסטים , מדריכי התעמלות וריתמיקה 
ועוד . הילדים נמצאים במקום משמונה בבוקר עד שתיים עשרה וחצי , כשהזמן 
מנוצל כולו להפעלה אינטנסיווית כגון קריאה , פיזיותרפיה , ריתמיקה ועוד . 
העבודה נעשית בקבוצות גיל , קבוצה אחת של תינוקות עד שנתיים , קבוצה שנייה 
עד גיל חמש . כמו כן נעשית חלוקה בין ילדים הסובלים מליקויי ראייה בלבד 
לבין אלה הסובלים גם מפגיעות מוח . בנוסף לצעצועים ומשחקים רגילים הקיימים 
בכל גן ילדים , אפשר למצוא כאן אמצעי המחשה מיוחדים כגון מכשיר וידאו להגדלת 
עצמים , " קופסת אור " הבאה לגרות את השימוש בשרידי הראייה אצל הילדים 
המסוגלים לראות מעט , ושפע של עזרים צבעוניים פלסטיים גדולים שהילד יכול 
למשש , לחוש ובמקרים מסוימים אף לראות . לצד הצוות הטיפולי הקבוע ואגודת 
איל"ע , פועלים במעון מתנדבים גננות , תלמידי עבודה סוציאלית מ"בר אילן " 
המבצעים במעון את העבודה המעשית שלהם , קבוצת נשים מרעננה שאימצה את המעון , 
תורמים בודדים המתגייסים למטרה זו או אחרת ומופעי אורח של אמנים כמו הזמר 
דני סנדרסון , בנו של גזבר איל"ע , המופיע במעון דרך קבע בחגים ובאירועים 
מיוחדים . נגה שואף , גננת טיפולית במעון איל"ע , מדגישה את החשיבות שיש 
בטיפול אינדיווידואלי ואינטנסיווי בכל ילד וילד , כשכל שמץ של התקדמות בראייה 
היא בשבילו מהפיכה של ממש ואפשרות להשתלבות טובה יותר בקהילה . לדוגמה היא 
מספרת על ילד שאפילו הוריו התייאשו מכך שיוכל לראות אי פעם ותודות לעבודת 
פיזיותרפיה מאומצת התחיל לראות עצמים בולטים וכל חייו השתנו . לדבריה , 
ילדי המעון שאינם סובלים מפגיעות מוחיות , הולכים במקביל גם ל"גן ילדים 
משולב " בצפון תל - אביב , שבו יש להם מגע יומיומי עם ילדים רגילים . גם 
אצל פגועי המוח חלים לעתים שינויים דרמטיים . באחד מחדרי המעון , על מזרן 
גדול שעליו אין - ספור צעצועים , אפשר היה לראות ילדים פגועי מוח , אמהות 
ופיזיותרפיסטיות המנסות בכל כוחן לגרות ולהפעיל אותם מוחאות כפיים , שרות , 
מנגנות , וכשישנה תגובה השמחה בחדר רבה . הפיזיותרפיסטיות נעמי שחר ורות 
מריאן מראות תינוק בן שנה וחצי , שטרם הגיעו למעון היה לדבריהן בבחינת " גוש 
בשר " חסר כל תגובה אנושית ואילו היום הוא ממולל באצבעותיו , מגיב ולעתים 
אפילו מחייך . בתיה שרף אומרת כי לעתים קרובות הטיפול בהורים משמעותי לא 
פחות מהטיפול בילד עצמו . היא מדגישה כי במשפחות עם ילדים נורמליים , כשלפתע , 
כתוצאה ממחלה מסוימת בזמן ההריון או מכל סיבה אחרת , נולד ילד פגוע , 
ההלם קשה ומשפיע על תפקודה של כל המשפחה ורק אם מצליחים לשקם את ההורים , 
מצליחים לשקם גם את הילד . ישנה גם תופעה רווחת של בושה ממצבו של הילד 
וחשש מתגובת החברה . משפחות רבות מעדיפות להחזיק את הילדים בבתים מאשר לנסות 
לטפל בהם . ישנם מקרים של אמהות שמרוב בושה ודיכאון התסגרו בעצמן בבית . 
לדבריה , בניגוד לדימוי המקובל בחברה שלנו ש"עיוור זה בן אדם מבוגר " , 
ישנם דווקא בחברה המודרנית יותר ויותר ילדים הסובלים מקשיי ראייה . הרפואה 
המתקדמת , היא מדגישה , מצליחה כיום להציל מדי שנה עשרות רבות של תינוקות 
שבעבר היו מתים , אך רבים מאלה נותרים עם פגיעות קשות שאין להן תקנה . 
בין המחלות הנפוצות : קטרקט , גלאוקומה , ניוון עצב , בעיות רשתית , 
עודף חמצן אצל פגים , גידולי מוח ועוד . קשיי תפעול לא חסרים . חיים סנדרסון , 
תושב סביון ובעבר סמנכ"ל ב"אל על " , המשמש זה עשר שנים בהתנדבות בתפקיד 
גזבר העמותה , מציין כי חלק ניכר מעלות אחזקת המעון מהווה תשלום ההסעות 
של הילדים אל המעון וחזרה מדי יום ביומו , המגיעה ל000 , 09 ש"ח לשנה . 
השכירות החודשית נאמדת ב000 , 1 ש"ח לערך וכן רכישת מכשור מיוחד לשיפור 
הראייה שעלותו מגיעה לאלפים רבים של דולרים . חלק ניכר מהמשפחות , מדגיש 
סנדרסון , אינן בעלות אמצעים ודאגנו שההשתתפות שלהן בעלות אחזקת הילד תהיה 
סמלית בלבד . מגבלה נוספת שמציינים שרף וסנדרסון , היא חוסר המקום בדירה 
הצפופה , המאלץ את הצוות לקיים מדי שבוע שני מחזורים בני שלושה ימים , 
במקום שכל ילד יוכל ליהנות משירותי המעון מדי יום ביומו . עקב הדרישה הגדלה 
והולכת ממשפחות רבות , שוקלת איל"ע באחרונה לעבור למעון קבע . מדובר , 
אומר סנדרסון , בבית ישן באזור המרכז שאותו נרכוש ונשפץ , כך שלא נהיה 
תלויים יותר בדמי שכירות ומחסור במקום והמשפחות הנזקקות יידעו שיש להן כתובת 
קבועה . משרדי הממשלה שותפים אמנם בהחזקת מעון איל"ע , אך חלקם בעוגה 
התקציבית והתפעולית של המעון קטן ביותר . משרד החינוך משלם משכורות לגננות 
( אך לא לפיזיותרפיסטים ויתר אנשי המקצוע ) , ומשרד העבודה והרווחה נותן 
קצבה סמלית לכל ילד . רחל איזק , מפקחת מחוזית לנושא הילד החריג מטעם 
משרד העבודה והרווחה , מודה כי מעון קטן דוגמת איל"ע רחוק מלספק את צורכי 
אוכלוסיית הילדים לקויי הראייה ופגועי המוח בישראל . לדבריה עבודת השיקום 
של ילדים אלה מצריכה צוות גדול ביותר , בפועל מטפל אחד על כל ילד , עובדה 
המייקרת מאוד את עלות הטיפול . " אין לי ספק שישנו ערך אנושי ומוסרי רב 
בשילובם של ילדים אלה בקהילה ובגני ילדים רגילים , במקום להחזיק אותם בבית " , 
היא אומרת . 
