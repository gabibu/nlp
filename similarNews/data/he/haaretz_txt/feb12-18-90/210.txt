קופנהאגן ( מיוחד ל"הארץ " ) . דנמרק ושוודיה הפעילו לחצים כבדים על ממשלת 
מזרח גרמניה , להפסיק את פעילות ארבעת הכורים הגרעיניים ב"גריפסוואלד " , 
בעקבות הודעות של מזרח גרמניה , כי בעבר אירעו בכור זה תקלות חמורות . 
דובר ממשלת מזרח גרמניה הבטיח , כי תוך שנה עד שנתיים תופסק פעילות שניים 
מתוך ארבעת הכורים . " גריפסוואלד " מרוחק רק 051 ק"ם מבירת דנמרק קופנהאגן , 
ומן העיר השוודית מאלמו בדרום שוודיה . כורים אלו מספקים % 01 מתצרוכת החשמל 
של מזרח גרמניה . מומחי גרעין שוודים טוענים , כי רמת הבטיחות של הכורים 
במזרח גרמניה אינה עומדת בתקנים הנהוגים במדינות המערב , ובמקרה של אסון , 
צפוי ענן רדיו - אקטיבי לפגוע במיליוני תושבים בדרומה של שוודיה ודנמרק , 
בנוסף לפגיעה הקשה בתושבי חבלים צפוניים של מערב גרמניה . מזרח גרמניה סירבה 
עד כה להתיר למומחים מערביים לבקר בכור " גריפסוואלד " . 
