איני מבין מדוע יצא הקצף על שני נהגי הגיפים , שנסו על נפשם בעת ההתנפלות 
של מיידי האבנים בגדה , והניחו לתוקפיהם להעלות את הגיפים באש . הם בסך 
הכל פעלו לאחר התייעצות כלשון הפקודות האוסרות פתיחת אש לתכלית אלא במקרה 
של סכנת חיים . סכנת חיים לא היתה , ועובדה היא שלא נפגעו . אילו ירו 
ופגעו , היו עלולים לעמוד לדין ולהיות נידונים למאסר . חיילים אחרים נוהגים 
כמוהם . שח לי קצין מילואים שנסקל לפני זמן - מה בכפר בשומרון , שהוא וחבריו 
הגיבו בירי באוויר . הסוקלים רק צחקו עליהם גם הם מכירים את הפקודות . 
משנסקל כעבור שבוע בשנית , כבר למד את הלקח ונמלט . שיקולו היה שחבל לבזבז 
תחמושת ובוודאי שלא כדאי לפגוע בתוקף ולעמוד למשפט . לא החיילים אשמים אלא 
הפקודות ההופכות אותם לעבריינים , מה שלא יעשו או יימנעו מלעשות . האינתיפאדה 
היא המשך המלחמה במפעל הציוני , שהתחילה עם החריש הראשון בפתח - תקוה , 
כשצורתו של השלב הנוכחי מותאמת לתנאים העכשוויים . רבים בינינו מתעקשים 
שלא לראות זאת , וכולנו נוהגים בניגוד לכלל הצרפתי הידוע , ופועלים במלחמה 
שלא כבמלחמה . הדבר מזכיר את האופן שבו ניהלנו בראשית מלחמת השחרור את המערכה 
על הכבישים . אז היה כפסע בינינו לבין תבוסה צבאית מידי אויב נחות במספר , 
חימוש וארגון . הדבר הביא אז , כמו היום , לתבוסה קשה בחזית המדינית . 
האלוף מרכוס ז"ל , שהיה רגיל לנורמות אחרות מעת היותו קולונל בצבא ארצות - 
הברית , הקשה אז : " האם כבר החלטתם שאתם שרויים במצב מלחמה ? " ( 
ספר תולדות ההגנה , חלק ג , עם 3841 ) השאלה עדיין אקטואלית . אך אם איננו 
מסוגלים להשיב עליה ברמה הלאומית , למה אנו מצפים מהחייל הבודד עם הגיף ? 
ירושלימקפמאביגבידיעה על שריפת הגיפים ( 2 . 8 ) מצוטט קצין בכיר : " איני 
זוכר מקרה כזה אני מתבייש " . וכי מה ילין על החיילים . אם הם היו יורים 
בפורעים , כפי שצריך היה לעשות , ופוגעים בהם , כל המערכת הצדקנית היתה 
מטפסת על החיילים ובוודאי שאותו קצין בכיר היה מתנער מאחריות . מקרה מצער 
זה הוא תולדה של מדיניות מבולבלת המוכתבת לצערנו על - ידי יפי - הנפש מרץ 
ומשלום עכשיו , הגורמת לחיילינו להתנהג כך . ירושלימקפמאביגמשרדי החוץ , 
הביטחון והמשטרה האשימו זה את זה בביזיון בנמל התעופה , ושרים התכתשו על 
כך בישיבת הקבינט . אזרחי ישראל אינם יכולים לדעת מי מהם אשם , וגם לא 
יידעו לעולם , כי שום איש או גורם בלתי - תלוי לא מונה לחקור בדבר . אך 
למיטב ידיעתם של אזרחי ישראל , כל המשרדים והשרים האשמים , זה בעיני זה , 
והצדיקים , בעיני עצמם , שייכים לאותה ממשלה . אז מדוע לא יכלו להסכים 
על דבר אחד פשוט והגון : שראש הממשלה ישלח מכתב התנצלות למשפחות הפגועות ? 
תל אביבקפמאביגכאב לחמישה חיילים קראתי בסיפוק ובגאווה את דברי שר הביטחון 
שנשא לרגל סיום קורס קצינים . וכה אמר השר : " אין בעולם לוחמים אנשי 
מוסר ומקדשי חיי אדם כמוכם " . בהוקירי את מידותיו ומעלותיו ההומניות של שר 
הביטחון , ובהכירי את מחשבתו ההגיונית , הגעתי גם אני למסקנה זו , למרות 
הספקות שהיו לי פה ושם . מה שהפליא אותי הוא שהשר ראה צורך להביא כעדות לדבריו 
הנעלים מאורעות שהתרחשו בפנמה , פקין , בוקרשט ואזרבייגן . למה להפליג 
למרחקים , אדוני השר , כשישנן עדויות למכביר בהישג יד : הבתים ההרוסים , 
האנשים שהושפלו והוכו למוות בדם קר , ואחרון - אחרון , הילדים הנהרגים 
כמעט מדי יום ביומו על - ידי " לוחמים אנשי מוסר ומקדשי חיי אדם " ? חיפהקפמאביגכמה 
נעים להיווכח כי בראשות הרדיו הממלכתי שלנו יושב אדם נאור . הוא לא ירשה 
שמנחה לא - מקצועי כמו יוסי סיאס יתן מעל גלי האתר סעד ואוזן קשבת למוכי 
גורל . את זה רשאי לעשות רק מי שהוסמך לכך , ובשום אופן לא חובבים למיניהם . 
הוא יפסיק את התוכנית הזאת , גם אם אלפים רבים - רבים מצפים לה , כנקודת 
האור היחידה בבקרים העצובים שלהם . כי הוא המנהל , והוא המוסמך לקבוע מה 
התוכניות הטובות בשבילם . אינני מחסידי הקול הדביק של יוסי סיאס . אבל איש 
אינו כופה עלי להקשיב לתוכניתו . בסך הכל זאת תוכנית שאינה מתיימרת להיות 
מדעית , ונראה שהיא עונה על טעמם של מאזינים רבים . לעומת זה , קשה לי 
לתפוש איך מרשה מנהל הרדיו הנאור הזה תוכניות אחרות , מלומדות כביכול , 
המכתיבות למאזינים איך לכוון את חייהם היום - יומיים לפי חיזוי בכוכבים 
ובהורוסקופים לסוגיהם . תוכניות כאלה , בניגוד לזו של יוסי סיאס , מתיימרות 
להיות מדעיות , והן ללא ספק גוררות המונים נבערים להאמין בהן , ואף לנהוג 
לפיהן . רמת גנקפמאביגהורי מערב - הרצליה אינם מתנגדים לאינטגרציה . הכיצד 
יתנגדו ? הרי האינטגרציה אצלנו היא טבעית , ופועלת מהרגע שבו נכנס הילד 
לפעוטון . אנו מתנגדים להסעות המסוכנות ממערב העיר למזרחה , כאשר על ילדינו 
לעבור יום - יום , הלוך וחזור , את הצומת הסואן של כביש חיפהתל אביב . 
תושבי מזרח העיר החליטו להתעלם לחלוטין מנימוק חשוב זה , וממשיכים לדבר 
על " ילדי השמנת " . זה נשמע טוב לעיתונאים . אך אם הם מסרבים לקבל נימוק 
של בטיחות ורוצים להמשיך ולהיאחז בנשוא של " עליתה חברתית " , אנו מזמינים 
אותם להצטרף לחטיבה , שתוקם במערב העיר . הכביש הוא דו - סטרי . אנא , 
הניחו למלחמת יהודים מיותרת זו . ואם ועד ההורים המקומי של הרצליה אינו 
מוצא שימוש טוב יותר לעשרות - אלפי השקלים שהוא עומד להוציא על מאבקים משפטיים , 
אז אחרי שימציאו דין וחשבון על מקור כספים אלה , אנא התקשרו אל החתומה 
מטה ואתן לכם כמה וכמה מטרות מכובדות יותר להזרמת כספי ציבור אלה . הרצליהקפמאביגאנחנו , 
משפחת עולים מרוסיה , כבר חודש בישראל . מרגישים שהגענו הביתה . טוב 
לנו כאן . חבל על השנים שביזבזנו ברוסיה . אנחנו שמחים שהילדים שלנו יגדלו 
כבני אדם חופשיים . אנחנו מודים לישראל שהוציאה אותנו מעולם הדיכוי הקומוניסטי 
לחופש , לשמש , לשפע , לשמחה , לחיים גאים במולדתנו היפה . 
