חברי החברה הפסיכיאטרית הישראלית קראו אתמול לשר הבריאות לשנות את ההתייחסות 
לשירותים הפסיכיאטריים : לבצע ארגון - מחדש במבנה שירותי הפסיכיאטריה ולקבוע 
סל שירותים בסיסי לטיפולים פסיכיאטריים , שייכלל בסל הביטוח שמשווקות קופות 
החולים . הדבר חייב להתבצע בדחיפות , לאור העובדה שקופות החולים לא מבטחות 
היום שירותים פסיכיאטריים ומשרד הבריאות לא מסוגל לעמוד בהתחייבויות לספק 
שירותים אלה . לטענתם , אי אפשר להמשיך יותר מצב שבו מערכות קליניות בתחום 
בריאות הנפש תלויות בתקצוב מרכזי שלוקה בחסר ומטופל בידי גורמים שלא מתחום 
הפסיכיאטריה . סגן מנהל בית החולים " שערי מנשה " , ד"ר מיכאל שניידמן , 
טוען כי ההקצאה לשירותים פסיכיאטריים נמצאת בנסיגה . בשנות ה07 ההקצאה 
לשירותי בריאות הנפש היתה בין % 31 ל%61 , מאז תחילת שנות השמונים ההקצאה 
לא עולה על % 11 . במחצית שנות השבעים התקציב לשירותי בריאות הנפש בקהילה 
הגיע ל%8 , בסוף שנות השבעים הגיע ל%5 ובשנים 0878 עמד על % 5 . 4 וב88 ירד 
ל%4 . הוא הוסיף כי כולם טוענים שהטיפול הקהילתי חייב להוות אלטרנטיבה לאשפוז , 
מה שקורה בפועל הוא שחולים שאין צורך לאשפזם מאושפזים בשל העדר תשובה בשירותים 
הקהילתיים , והאשפוז הפך בפועל לאלטרנטיבה לטיפול קהילתי . ד"ר שניידמן 
טוען כי חייבים לקבוע סל שירותים בסיסי שיינתן במסגרת הביטוח של קופות החולים , 
ובאשר לשיקום הפסיכיאטרי יידרש האזרח להשתתף . מנהל בית החולים " גהה " , 
פרוף שמואל טיאנו , ציין כי יש לבטל מיד גביית כספים לביקור אצל רופא ואגרות 
אשפוז מחולים פסיכיאטריים , היות ושיטה זו לא הוכיחה עצמה . יש צורך לגבש 
תוכניות לביטוח שירותים . אם ב3 שקלים אפשר להבטיח ניתוחי השתלות , אפשר 
ב2 שקלים להבטיח לציבור שירותי פסיכיאטריה . במכתב ששלח שר הבריאות , יעקב 
צור , למשתתפי הכנס נקבע כי הוא פועל שמערך השירות הפסיכיאטרי ייכלל בעתיד 
במסגרת ביטוח חובה , וכי הוא רואה יעד חשוב בכל הקשור לפיתוח שירותים קהילתיים . 
