כמה עשרות משפחות מגורשים פלשתינים וכמה משפחות ישראליות מאמצות , נפגשו 
אתמול במלון ימק"א במזרח ירושלים , לפגישת היכרות ראשונה . הפגישה התקיימה 
למרות הודעתו של שמואל גורן , מתאם הפעולות בשטחים , על השינוי במדיניות 
הגירושים . בעקבות הפרסומים על מדיניות הגירושים של ישראל , בארץ ובחו"ל , 
מסר גורן כי מעתה לא יתבצע אף גירוש ללא אישור שלו . דובר משרד הביטחון 
הודיע כי הגירושים הוקפאו בינתיים , אך משפחות רבות שהופרדו בשנה האחרונה , 
דורשות עתה איחוד משפחות . בין הישראלים שארגנו את הפגישה , היו אילנה 
המרמן מהשנה ה12 וחברי הכנסת דדי צוקר ( ר"ץ ) וחיים אורון ( מפ"ם ) . 
בצד הפלשתיני סייעו בארגון הפגישה נאפז עסילה , עוזרו של מובראק עוואד 
במכון לחקר אי - אלימות במזרח ירושלים והעיתונאי רבחי ערורי . " משמח לפגוש 
סוף , סוף , ישראלים שאינם חמושים , לא לובשים מדים ואינם מתייחסים אלינו 
בגסות " , אמר נאפז עסילה לישראלים . צוקר הבטיח לפלשתינים להילחם למען 
החזרת כל 852 המגורשים שסולקו מהארץ מאז מאי 98 , " כמו שמדינת ישראל נלחמה 
למען איחוד משפחות יהודי אתיופיה ובריה"ם " , הכריז צוקר . בין הפלשתינים 
שנכחו אתמול בפגישה נראו כמה אבות עם ילדים קטנים , שאמם גורשה לירדן . 
כל משפחה ישראלית מאמצת , לקחה על עצמה את המשימה לדאוג למשפחה הפלשתינית 
שנשארה ולנהל תכתובת עם כל הגורמים האפשריים , עד לאיחודה עם החלק שגורש . 
