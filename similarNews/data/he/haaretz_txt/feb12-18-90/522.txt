בון ( מיוחד ל"הארץ " ) . הקאנצלר הלמוט קוהל ושר החוץ המערב גרמני , 
הנס - דיטריך גנשר , הביעו אתמול נכונות לסייע לישראל במאבקה נגד הסנקציות 
שעליהן החליטו הפרלמנט האירופי ונציבות הקהילייה האירופית . כך דיווח שר 
החוץ משה ארנס בתום שיחותיו בבון , שהוגדרו כלבביות ביותר . ארנס הגדיר 
אמש את שהותו כביקור עבודה שמטרותיו העיקריות היו לגייס תמיכה נגד הסנקציות 
של הקהילייה האירופית ולהחליף מידע על המגעים של ישראל עם מזרח גרמניה . 
דובר גרמני אמר כי בון מתנגדת באופן עקרוני לסנקציות כמכשיר ענישה . בהודעה 
של משרד החוץ נאמר כי גנשר יעלה את עניין צעדי העונשין נגד ישראל בישיבה 
קרובה של שרי החוץ של 21 מדינות הקהילייה . פקיד משרד החוץ בבון אמר שאין 
קשר בין ביקורו של ארנס לבין הסכסוך הדיפלומטי בין קוהל לבין שמיר , שלדבריו 
כבר יושב . ארנס נפגש לשיחה של כשעה גם עם הנשיא ריכארד פון וייצקר , ודיבר 
אתו על ההתפתחויות לקראת איחוד שתי הגרמניות . שני הצדדים הביעו שביעות 
רצון רבה מהשיחות , ואמרו שהן קידמו את ההבנה בין ירושלים לבון . בבון היה 
אמש סיפוק גדול במיוחד מהצהרתו של ארנס בשיחותיו עם קוהל וגנשר , כי יש 
לו אמון מלא במוסדות הדמוקרטיים ובמסורת הדמוקרטית של מערב גרמניה , ושהוא 
רואה בחיוב אפשרות של החלת הדמוקרטיה גם במזרח גרמניה . דברים אלה התפרשו 
כאן כתפנית ישראלית בשאלת איחוד גרמניה . בהודעה של משרד החוץ המערב גרמני 
נאמר כי ארנס אמר בעת ביקורו בבון שישראל אינה חוששת מגרמניה מאוחדת . שר 
החוץ גנשר הפגין סיפוק מיוחד מדברי ארנס בעניין גרמניה . כלי התקשורת הבליטו 
את דבריו , וציינו שהם באו לאחר שגם מדינות אחרות , בהן בריטניה וצרפת , 
הסירו את הסתייגויותיהן מתהליך האיחוד של שתי הגרמניות . בחודש נובמבר אשתקד 
השמיע ראש הממשלה , יצחק שמיר , חששות כבדים מפני איחוד גרמניה , ואמר 
שגרמניה גדולה עלולה לנסות ולחזור על פשעי הנאצים נגד היהודים . בעקבות 
זאת שיגר אליו הקאנצלר קוהל מכתב , ובו מיחה על הדברים . מאז עושה משרד 
החוץ מאמצים רבים להרגיע את המערב גרמנים והשבוע הוא פירסם את תוכן דבריו 
של ארנס למשלחת מקנדה , ובהם נימה חיובית כלפי המגעים לאיחוד הגרמניות . 
כלי התקשורת המערב גרמניים ציינו אתמול , כי יש ניגוד בולט בין דברי שמיר 
לדבריו של ארנס בבון . ארנס אמר בשיחה עם כתבים ישראלים שהוא לא רואה כל 
ניגוד , והסביר : " לממשלת ישראל אין עמדה בעד או נגד איחוד גרמניה . 
שמיר הסביר לקוהל את רגשותיהם של ישראלים רבים בעניין האיחוד , ואני מצדי 
אמרתי שאנחנו מברכים על החלת הדמוקרטיה גם במזרח גרמניה " . המחלוקת שהיתה 
בין שמיר לקוהל בעניין האיחוד לא הותירה , לדברי ארנס , מועקה כלשהי . 
ואולם בשיחה עם קוהל חזר ארנס והסביר את הרקע לדברי שמיר , ואף העביר לקאנצלר 
דרישת שלום אישית מראש הממשלה . קפידבינבשיחה עם גנשר עידכן הדיפלומט הישראלי , 
מיכאל שילה , את שר החוץ המערב גרמני על פרטי המגעים שהיו לירושלים עם 
מזרח ברלין . שילה , שהוא יועץ שר החוץ לענייני התפוצות , נפגש בקופנהאגן 
עם משלחת מזרח גרמנית כדי לדון על פיתוח הקשרים בין שתי המדינות . לדברי 
ארנס יימשכו המגעים בין ישראל למזרח גרמניה , ואולם שר החוץ לא פירט מתי 
וכיצד . לפני בואו של ארנס לבון דווח כי בממשלת מערב גרמניה ניכרת אי - 
שביעות רצון מהמגעים בין ישראל למזרח גרמניה . בפרשנויות בכלי התקשורת נאמר 
כי ישראל איננה מתחשבת ברגישויות של מערב גרמניה , ואצה להרחיב את בסיס 
הלגיטימאציה של מזרח גרמניה כמדינה עצמאית . ירושלים מקפידה לעדכן את בון 
בפרטי המשא ומתן עם מזרח גרמניה לקראת האפשרות של חידוש היחסים . נוכח ההתקדמות 
במגעים לאיחוד שתי הגרמניות , יש בדרג המקצועי במשרד החוץ נטייה להמתין 
להתפתחויות לפני חידוש המגעים עם מזרח גרמניה . מקסיקו סיטי ( ע"ץ ) . 
שר החוץ , משה ארנס , יבקר ב91 וב02 בפברואר במקסיקו מסר ביום רביעי 
משרד החוץ של מקסיקו . פגישותיו של ארנס עם הנשיא , קרלוס סאלינאס , ובכירים 
בקבינט יוקדשו " לחיזוק היחסים בין שתי המדינות ולניתוח האפשרויות להרחבת 
שיתוף הפעולה הכלכלי והמדיני " , נאמר בהודעה . מקסיקו מקווה ליישם את ההסכם 
העקרוני מאוגוסט שעבר , בדבר זימון פגישה שנייה של הוועדה המעורבת לשיתוף 
פעולה כלכלי וטכני . האפשרויות לחידוש שיתוף הפעולה המדעי , הטכני והפיננסי , 
יידונו גם כן במהלך הביקור , מוסיפה ההודעה . ישראל היא השותפה המסחרית 
המובילה של מקסיקו במזרח התיכון . 
