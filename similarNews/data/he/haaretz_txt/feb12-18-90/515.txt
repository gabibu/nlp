( ניו - יורק , מיוחד ל"הארץ " ) . הסופר וחתן פרס נובל אלי ויזל קרא 
לשליט ברית - המועצות מיכאיל גורבצוב להתייחס בפומבי לבעיית האנטישמיות בארצו . 
ויזל העריך שגורבצוב עצמו לא מרוצה מגילויי האנטישמיות ומעוניין בחיסולם . 
" על רקע האנטישמיות הגוברת ופחדי היהודים , הגיעה השעה שגורבצוב יביע 
דעתו בגלוי ובאורח ישיר בנושא זה " , הוסיף ויזל . " גורבצוב יודע היטב , 
כי האנטישמיים בברית - המועצות אינם רק אויבי היהודים , אלא גם אויביו " , 
אמר . במסיבת עיתונאים במנהטן סיפר ויזל שבביקורו האחרון בבריה"ם ובפגישותיו 
עם יהודים נמסר לו על תקריות רבות בעלות אופי אנטישמי . " שש פעמים ביקרתי 
בבריה"ם , אף פעם לא ראיתי את היהודים כה מודאגים ונפחדים מאנטישמיות " , 
הדגיש . עניין חמור אחר , הוסיף , הוא אדישות של המשטרה המקומית לתופעה . 
ויזל הציע לכנס במוסקווה ועידה בין - לאומית לדיון על האנטישמיות בברית - 
המועצות , אליה יוזמנו אישים יהודים ולא יהודים . במסיבת העיתונאים דיבר 
גם הרב ארתור שניאור , רב בית הכנסת האורתודוכסי " קהילת זכרון אפרים , 
ששב לא כבר מביקור בברית - המועצות . הרב פנה לאינטקטואלים ולאישי דת בברית 
המועצות לפעול בגלוי נגד האנטישמיות . " יהודים נהנים מהפתיחות החדשה בבריה"ם 
ויש לפעול שלא ייהפכו לקורבנותיה " , אמר הרב שניאור . 
