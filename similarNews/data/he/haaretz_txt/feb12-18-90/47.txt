בני משפחתו של דוד שיפמן ז"ל , שהיה יו"ר מועצת המנהלים של חברת החשמל , 
מתנגדים לקרוא לתחנת הכוח החדשה בחדרה על שמו של שר האוצר לשעבר יהושע רבינוביץ . 
התחנה החדשה עומדת לקום בסמוך מאוד לאתר תחנת הכוח הקיימת , הנקראת תחנת 
מאור - דוד , על שמו של שיפמן המנוח . בהודעה מטעם חברת החשמל נאמר , בין 
השאר , כי " רבינוביץ היה שר האוצר בשנים שבהם התקבלה ההחלטה על המעבר 
לפחם כמקור דלק הראשי לייצור חשמל " . עוד נאמר בהודעת חברת החשמל , כי 
התחנה החדשה תהיה עצמאית עם הנהלה נפרדת . שושנה שיפמן , אלמנתו של דוד , 
אמרה אתמול בתשובה לשאלות : " אינני מקבלת את ההחלטה המוזרה ואעשה הכל 
כדי לסכלה . אין לנו שום דבר נגד רבינוביץ ז"ל , שאותו הערכנו מאוד . 
התחנה החדשה נבנית פיסית בתחומי התחנה הקיימת . גם כך עדיין לא השתרש השם 
מאור - דוד , ועכשיו רוצים להוסיף גם תחנת רבינוביץ ? זה יהיה בלבול שלם 
ולא מכובד " . ההחלטה לקרוא לתחנת הכוח בחדרה על שם דוד שיפמן התקבלה בתקופת 
כהונתו של יצחק מודעי כשר האנרגיה . ההחלטה על שמה של התחנה הנוספת , הנבנית 
למעשה באותו אתר , התקבלה בעת שמשה שחל מכהן כשר האנרגיה . 
