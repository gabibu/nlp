שגריר מצרים בישראל , מוחמד בסיוני , זומן שלשום אל סמנכ"ל משרד החוץ דוד 
סולטן , שהביע באוזניו שאט נפש ודאגה מהפרסום ב"רוז אל - יוסוף " , ובו 
איור של ראש הממשלה יצחק שמיר , על גג האוטובוס יורה לכל עבר , ולידו מוטלת 
יונה מתה . בצד האיור הודפסה תמונה של יצחק יזרניצקי המבוקש על ידי הבריטים , 
והכיתוב אמר : " שמיר הרג אותה " . העורך מחמוד תהמי כתב ששמיר הרג את 
התיירים הישראלים , והדגיש כי " אין בכך שמץ של הגזמה או הפרזה " . סולטן 
מחה על פרסום דברי השמצה מעין אלה במצרים . בסיוני הסכים . ישראל היפנתה 
גם את תשומת לבה של ארה"ב להמשך פרסומי ההסתה , אף ששר החוץ משה ארנס הביע 
את דאגתו מפרסומים אלה למחרת הפיגוע באוטובוס . " רוז אל - יוסוף " הוא 
שבועון פוליטי בעל נטיות סוציאליסטיות הכותב ברוח הקו הרשמי , ורבים מכותביו 
נאצריסטים ושמאלנים . 
