( ע ) . יהלומים בשווי של מאות אלפי דולר נשדדו אתמול בבוקר ממלטשת יהלומים 
" מזרחי את זיקרי " ברחוב הרקון 8 , באזור התעשייה הסמוך לבורסת היהלומים 
ברמת - גן . השוד אירע סמוך לשעה 7 בבוקר , באזור שומם כמעט לחלוטין ורק 
עוברי אורח מעטים עושים את דרכם אל מקומות העבודה . שני רעולי פנים חמושים 
ברימון ואקדחים עלו אל מלטשת היהלומים בקומה השנייה של בית משרדים משמים 
ולחצו על פעמון הכניסה . מולם עמדה דלת מסורגת ושתי דלתות פלדה המצוידות 
בחרירי הצצה . במסדרון מחות לדלת הוצבה מצלמת וידאו המפקחת על הנכנסים למלטשה . 
לא ברור כיצד הצליחו השודדים להיכנס אל תוך המלטשה , ואילו מפי בעל המלטשה 
ושני פועליו אי אפשר היה להציל דבר , מאחר שלאחר חקירה מקפת במשטרה הם הוזהרו 
שלא לשוחח עם אמצעי התקשורת . בבניין שוכנים עוד מספר בתי עסק לעיבוד וייצור 
של אבני חן ותכשיטים יקרי ערך , אך איש מהעובדים בהם , טרם הגיע לבניין 
בעת השוד . מיד לאחר השוד , הגיעו למקום ניידות רבות של שוטרים ממרחב דן 
וכן אנשי מפלג בילוש נושאי של היחידה המרכזית בתל - אביב . מפלג הבילוש 
הנושאי בפיקודו של רפק פנחס הוא גם האחראי על חקירת רצח מתווך היהלומים אורי 
שליבובסקי , שנרצח לפני מספר שבועות תוך כדי שוד אלים בבנין בורסת היהלומים 
הסמוך . 
