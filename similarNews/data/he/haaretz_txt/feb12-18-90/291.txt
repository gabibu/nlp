התושבים הדרוזים ברמת - הגולן ציינו אתמול בשביתה כללית מלאת שמונה שנים 
לתחילת חלוקתן של תעודות זהות ישראליות לתושבי הגולן . השביתה עברה בשקט . 
התושבים לא יצאו לעבודה , לא שלחו את ילדיהם לבית - הספר ולמעשה הטילו על 
עצמם הסגר מרצון . בשעת בוקר מוקדמת התפרסו בכפרי הדרוזים 055 שוטרים בראשות 
מפקד המחוז הצפוני , ניצב אלברט מוספיה , ומפקד משטרת מרחב הגליל , תת - 
ניצב יעקב גנות . השוטרים התמקמו מחוץ לכפרים , אך מדי פעם נכנסו פרשי 
משטרה לכפרים כדי לבדוק אם אין התקהלויות . מעברו הסורי של הגבול נשמעו שירים 
לאומניים , וקריאות של עשרות אזרחים סוריים לבני העדה הדרוזית בגולן לצאת 
ולהפגין . כאמור התושבים הדרוזים לא נענו לקריאות אלה והשקט נשמר במשך כל 
שעות היום . אולם מנהיג העדה הדרוזית בגולן , השייך סלמן טאהר , קרא לבני 
עדתו שלא להפגין היום . שר המשטרה , חיים בר לב , ומפכ"ל המשטרה , הגיעו 
במסוק מיוחד לכפרי הדרוזים כדי לעקוב מקרוב אחר היערכות השוטרים במקום . 
השר בר לב אמר כי להערכתו , אחת הסיבות לרגיעה בכפרי הדרוזים היא העובדה 
ש003 תושבים מבני המקום הורשו לצאת בשנה האחרונה לסוריה , ללימודים ולמפגשים 
עם קרובים . " הדרוזים ראו את ההבדלים בין החיים בסוריה לבין החיים בישראל " , 
אמר . בר לב אמר כי אין סיכוי כיום לנסות ולפתוח במו"ם לשלום עם סוריה , 
משום שמדינה זו ממשיכה לדגול ב"סוריה הגדולה " , שכוונתה להתפשט לכיוון 
לבנון וירדן . 
