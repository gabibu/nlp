מוסיקה קלאסית חרישית מושמעת ממערכת נסתרת במשרדי חברת " מיינד קומיוניקיישן " , 
והמרכזניות שם מקבלות הזמנות למערכות קול ווידאו תת הכרתיות של החברה . 
04 העובדים הם בבחינת שפני ניסיונות של החברה לבדיקת התיאוריה שלה , שהדברים 
שאינך שומע עשויים להיות חשובים יותר מהדברים שאתה כן שומע . המוסיקה מחפה 
על מסרים תת הכרתיים הודעות בלתי נשמעות , הנקלטות רק בתת ההכרה המעודדות 
את העובדים להתגבר על הרצון לדחות דברים ולהגביר את תפוקתם . ההודעה כוללת 
את המלים " אני עושה את זה היום " , ו"אני פועל מיד " . " עברתי את זה במשך 
שבועיים וראיתי הבדל עצום " , אומר הכירופרקטור ונשיא החברה , פול טותיל , 
במשרדו בפרבר של גרנד רפידס בוויומינג . " העובדים הטובים השתפרו מאוד , 
ואלה שהיו שוליים או משתמטים עזבו " . " מיינד קומיוניקיישן " דיווחה על 
מכירות של 5 . 3 מיליון דולר ב9891 , ולה מחזור של 05 מיליון דולר . ההנחה 
הבסיסית של החברה היא , שאנו יכולים לקלוט מידע המוגש אל מתחת לסף המודעות 
שלנו . אף על פי שהמאזין שומע בקלטת רק מוסיקה מרגיעה , או את רחש גלי האוקיינוס , 
או רואה נופים בווידאו , קולטת תת ההכרה שלו את מאות , ואפילו אלפי , 
המסרים התת הכרתיים המועברים במהירות . החברה מציעה כ003 נושאים בדיוור 
ישיר ; משמירת משקל ושיפור חיי המין ועד שליטה בהרגלי הבזבוז ושיפור משחק 
הכדורת . יש קלטות המיועדות לילדים : כיצד לבנות את ההערכה העצמית , איך 
להפסיק להרטיב בלילות . מסרים תת הכרתיים עוררו תמיהה בציבור כבר בשנות החמישים . 
אז דווח , שהבזקים של המלים אכלו פופקורן " בהקרנת סרט עודדו את הצופים 
למהר אל דוכני הפופקורן בשעת ההפסקה , בלי שהיו מודעים לכך שמישהו גרם להם 
לעשות זאת . בשנים האחרונות נראה , כי מיליוני צרכנים התעלמו מהבעייתיות 
של הנושא , כשקנו ב0104 דולר את מה שהיצרנים משווקים כדרך קיצור לפתרון 
בעיות ולסילוק הרגלים גרועים . הקלטות בנות 06 דקות וברובן מפורט התמליל 
של המסרים המופיעים בהן מוצגות בחנויות ברחבי ארה"ב במקום בולט ליד הספרים 
לסיוע עצמי . חוקרים ידועים רבים טוענים , כי אין כל הוכחה לכך שהקלטות 
אמנם פועלות כמובטח . " זה בזבוז זמן וכסף " , אמר הווארד שוורין , פסיכולוג 
באוניברסיטה של מישיגן , שהיה מעורב למעלה מ03 שנה במחקר על תת ההכרה . 
לדבריו , גם אם יש שינוי התנהגותי אצל כמה אנשים , אי אפשר לייחס אותו 
בוודאות לקלטות . הוא טוען , שייתכנו תופעות לוואי שליליות אצל כמה אנשים . 
טותיל מסכים לכך : " באופן תיאורטי הן עלולות להזיק בעקבות חשיפה ממושכת , 
אם המסר מזיק או מנוגד לרצונך . אנשים פיתחו סימפטומים מוזרים ביותר " . 
טותיל אמר , שראה אדם מעשן שפיתח כאבי ראש ודפיקות לב כשנחשף לקלטת להפסקת 
עישון . הסימפטומים פסקו כשהפסיק להאזין למוסיקה . טותיל אפילו שם מדבקות 
אזהרה על הקלטות לשומרי משקל , בגלל דיווחים של רופאי ילדים שאמרו שילדים 
שנחשפו לקלטות בהיסח הדעת איבדו ממשקלם . לבארי קוניקוב , הבעלים של חברת 
" פוטנשיאלס אנלימיטד " מגראנד ראפידס , יש בין השאר קלטת להגדלת היקף 
החזה ולאמצעי מניעה נגד הריון ( " אם את מפתחת בעצמך את המחשבה שלא תיכנסי 
להריון , את לא תיכנסי להריון " , הוא אחד המסרים ) . מחאה של מועצת המזון 
והתרופות הכריחה את קוניקוב לרכך את הטענות הרפואיות שלו . מיליון או שני 
מיליון עותקים של הקלטות שלו נמכרות מדי שנה בחנויות הספרים ברחבי העולם . 
קוניקוב אומר , שהחברה מתחייבת להחזיר את הכסף במקרה של אי שביעות רצון . 
אם כי התחום אינו מוסדר בחוק , אישר משרד התובע הכללי של טקסס , שהוא בודק 
תביעות בנושא . השימוש שעושות חנויות בקלטות מסוג זה , כדי למנוע גניבות 
או להגביר את תפוקת העובדים , למשל , בעוד שהעובדים לא יודעים שמסרים כאלה 
מושמעים באוזניהם , עורר שאלות אתיות . רוב החברות מנהלות מחקרים משל עצמן 
בתחום של עזרה עצמית בדרכים תת הכרתיות , ורובן מצביעות על עדויות של פרטים 
כהוכחה ליעילותן . אבל שני פרופסורים קנדיים לפסיכולוגיה , שניהלו מחקר 
בלתי תלוי , מכנים את הקלטות רמאות בענייני בריאות . טימותי מור מגלנדון 
קולג באוניברסיטת יורק בטורונטו אמר , שכמה מהקלטות שבחן לא הכילו כל מסרים 
חבויים . פיליף מריקלה מהאוניברסיטה של ווטרלו באונטריו אמר , שניתוח הקלטות 
שנעשה על ידי כמה חברות מצא , שאין עליהן כל אותות ניתנים לזיהוי , היכולים 
לחדור לתת ההכרה . הוא השווה את סיפורי ההצלחה המופלאים לתרופות פלצבו ( 
תרופות שאין בהן כל חומרים רפואיים ) . " זה מאות שנים שאנחנו יודעים , 
שטיפולים יעילים הם טיפולים שאנשים מאמינים שאמנם יפעלו " , אמר . " אולם 
קלטות תת הכרתיות הן בלא ספק רמאות . " אין זה מן הנמנע שאצל % 02%03 מאלה 
שדיווחו היה אמנם שיפור ניכר , אבל לא מהסיבות שציינו היצרנים " , אמר . 
" אם % 52 מהאנשים המאזינים לקלטות האלה מפסיקים לעשן , זה נפלא . זו 
גם האירוניה שבדבר " . 
