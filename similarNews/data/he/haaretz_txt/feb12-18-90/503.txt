עשרות ילדים מכת הכושים העבריים בערד ובדימונה יחוסנו ככול הנראה כבר בימים 
הקרובים נגד מחלת החצבת , לאחר מותה של פעוטה בת שנתיים , שנפטרה אתמול 
ככול הנראה ממחלת החצבת . זהו מקרה המוות הראשון בישראל , הידוע ב52 השנים 
האחרונות , שנגרם ממחלת החצבת . מקורות במשרד הבריאות מסרו , כי יש בעיה 
עם חיסון הכושים העבריים , נוכח חוסר האפשרות לחדור לקהילה בערד ובדימונה , 
וכן מאחר והם אינם אזרחי מדינת ישראל והסטטוס שלהם אינו ברור . אתמול בשעות 
הבוקר המוקדמות , הגיעה בבהילות לתחנת מד"א בערד , גיירה בת ישראל , בת 
24 כשהיא מביאה את שני בניה ופעוטה בת שנתיים איירה , שהיתה כבר ללא רוח 
חיים . רופאי התחן ניסו להחיות את הפעוטה , אך כל המאמצים להצילה עלו בתוהו . 
יחד איתה הובא במצב קשה , אחיה בן החמש , אבי שמה והוא הובהל במהירות 
ליחידה לטיפול נמרץ בביה"ח סורוקה בבאר - שבע . עד שעת מסירת הידיעה ( 
00 . 02 ) , מנסים הרופאים להציל את חייו . האם סיפרה בביה"ח כי מזה יומיים 
סובלים ילדיה מחרחורים ובמהלך ליל אמש , מצבם החמיר . הם חיכו לבוקר והביאו 
את הילדים לתחנת מד"א , כאשר התקשו לנשום . חבר אחר בכת הכושים העבריים , 
סיפר כי מחלת החצבת הכתה כבר למעלה מ03 ילדים , מבני הכת בערד ובדימונה . 
בעקבות מותה של הפעוטה , נמסר ממשרד הבריאות , כי למעשה חוסנו כבר 002 
ילדים מהכת ובימים הקרובים יחוסנו ילדים נוספים . בית משפט השלום בבאר שבע , 
הוציא אתמול צו לנתיחת גופתה של הפעוטה , במכון הפתלוגי באבו - כביר וזאת 
נוכח החשד של המשטרה , כי היתה הזנחה ורשלנות מצד הורי הילדים שלקו במחלה . 
נציגת כת הכושים העבריים סיפרה , כי למעשה לא מאפשרים להם לקבל שירותים 
רפואיים הולמים , לא מכירים בהם כאזרחים מהמנין והם אינם חברי קופת חולים , 
ולפיכך אינם יכולים לקבל שירותים כמו כל ילדי ישראל . לדבריה אי מתן שירותים 
הולמים לחברי הכת , היא רק חוליה בשרשרת קיפוחם בישראל . לדבריה כאשר יוסדר 
מעמדם של בני הכת בישראל תיפתר הבעיה של הכושים העבריים . בצלאל תביב , 
ראש המועצה המקומית בערד , מסר אמש ל"הארץ " כי מדובר במקרה חמור . הוא 
ציין כי שלח פני חודשים מכתב למשרד הפנים וביקש לדעת מה מעמדם של אנשי כת 
הכושים העבריים המתגוררים בערד . עד כה לא קיבל תשובה . עוד מסר ראש המועצה , 
כי בערד מתגוררים כ051 מבני כת הכושים העבריים והם לא מאפשרים לאיש , להיכנס 
לאיזור מגוריהם . " הם חיים במעין אזור סגור ולא מקבלים שירותים רפואיים , 
אלא מאמינים בניסים ובאלילים " , אמר חביב . לדבריו , על משרד הפנים ועל 
הממשלה להחליט מיד אם הם מכירים בחברי הכת כאזרחים ישראלים , ואם לא אז 
צריך פשוט להסדיר את הנושא : " או להשאיר אותם בישראל או לגרש אותם . 
לא יתכן כי אזרחים אלו לא יקבלו מעמד של אזרחי מדינת ישראל , יהיו תלושים 
ויחיו כאילו אינם חיים במדינת ישראל " . סופר " הארץ " מציין כי לאחרונה 
טען עו"ד אביגדור פלדמן , בעת שהציג מסמך לביהמ"ש המחוזי בבאר שבע , כי 
יש לו הסכם עם משרד הפנים שאין לעצור או לגרש את אנשי כת הכושים העבריים 
החיים בישראל . 
