אוטאווה ( ע"ר וע"ץ ) . ארה"ב הציעה להקים פורום של שש מדינות ארבע המעצמות 
המנצחות במלחמת העולם השנייה ושתי הגרמניות כדי לדון בנושאים הביטחוניים 
הקשורים באיחוד . כך אמר אתמול פקיד אמריקאי בכיר , שביקש להישאר בעילום 
שם . הפקיד האמריקאי אמר כי מזכיר המדינה , גיימס בייקר , העלה את רעיון 
הפורום של שש המדינות בפני בריטניה , צרפת ומערב גרמניה , ובפני נשיא בריה"ם , 
מיכאיל גורבצוב ושר החוץ אדוארד שוורדנאדזה . 32 המדינות החברות בברית נאט"ו 
ובברית וארשה החליטו לקיים דיון פתוח בשאלת האיחוד . בכוונת המערב להפעיל 
לחץ על בריה"ם כדי שתסכים להכללתה של גרמניה מאוחדת בברית המערבית . ראש 
ממשלת בריטניה , מרגרט תאצר , הכריזה אתמול שהיא מצדדת בהצעה לכנס ועידה 
של ארבע המעצמות הגדולות ( ארה"ב , בריה"ם , בריטניה וצרפת ) עם שתי 
הגרמניות . כמקום לכינוס הוועידה הזאת הציעה תאצר את ברלין . מבוכה הולכת 
וגוברת ומידה ניכרת של מורת רוח ניכרות בימים האחרונים בתגובותיהם של מנהיגים 
מערב אירופים נוכח מה שמתואר כהאצה מוגזמת וקביעת עובדות בשטח בתהליך האיחוד 
הבין - גרמני . על רקע תחושה בלתי נוחה בהקשר , זה המורגשת בעיקר בפאריס , 
ברומא ובבירות בנלוקס , קרא אתמול נשיא הנציבות של הקהילייה האירופית , 
זאק דלור , לכנס בקרוב פסגה אירופית מיוחדת שתוקדש באורח בלעדי לדיון ב"שאלה 
הגרמנית " . דלור הציע לקיים את הפסגה לאחר הבחירות במזרח גרמניה . מינכן 
( ע"ץ ) . כ%85 מאזרחי מערב - גרמניה ו%29 מאזרחי מזרח גרמניה תומכים 
בגרמניה מאוחדת נייטרלית , נאמר בסקר שפורסם ביום חמישי בשבועון " קוויק " 
במינכן . % 24 מאזרחי מערב גרמניה ו%7 אחוזים במזרח גרמניה תמכו בהכללת גרמניה 
מאוחדת במסגרת ברית נאט"ו . רק אחוז אחד של הנשאלים במזרח גרמניה צידד בהשתייכות 
המדינה המאוחדת לברית ורשה . אחוז גבוה מאוד רוצה כי ברלין תהיה שוב בירת 
גרמניה : % 76 מהנשאלים במערב גרמניה ו%19 במזרח גרמניה . % 12 מהמערב גרמנים 
מעוניינים שבון תהיה בירתה של גרמניה מאוחדת . פאריס ( ע"ץ ) . מזכ"ל 
נאט"ו , מאנפרד וורנר , אמר בראיון ל"לה פיגרו " הצרפתי , שהתפרסם אתמול , 
כי " הרעיון של גרמניה מאוחדת נייטרלית אינו בא בחשבון " . לדבריו , הרעיון 
מסוכן ובלתי מתקבל על הדעת , והגשמתו תערער את הנוף האסטרטגי והפוליטי באירופה 
ותהווה נסיגה לראשית המאה . הוא עוד טען שהערובה ליציבותה העתידית של אירופה 
טמנה בגרמניה מאוחדת שתהיה חברה בברית נאט"ו . עם זאת הוא הדגיש את הצורך 
" לכבד את האינטרסים הלגיטימיים הביטחוניים של בריה"ם ולהעניק לה ערבויות " , 
ואמר שאין עליה לחשוש מהיערכות החדשה . וורנר אמר עוד שאין לוותר על ברית 
נאט"ו , גם אם האיום בהתקפה סובייטית נעלם בהדרגה . לדעתו יש לנאט"ו תפקיד 
בהענקת יציבות פוליטית וצבאית , בעוד שהקהילייה האירופית עדיין אינה מסוגלת 
לשאת באחריות להגנתה . וורנר הוסיף עוד שנוכחות אמריקאית באירופה היא חיונית . 
