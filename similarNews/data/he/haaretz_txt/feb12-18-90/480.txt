ארושה , טנזניה ( ע"ר ) . מדינות אפריקה חוששות כי יפסידו במירוץ עם 
מזרח אירופה על ההקצבות והסיוע לצורכי פיתוח , על אף הניסיונות מצד מדינות 
מערב אירופה להפיג חששות אלה . פקיד בכיר באו"ם אמר אתמול שבקרב מדינות אלה 
מקננים חששות והרהורים מדאיגים , שאפריקה תוזנח . סטפן לואיס , יועץ מיוחד 
למזכיר האו"ם לכלכלת אפריקה , אמר כי היבשת כולה חוששת שהמדינות המתועשות 
נכנסו לתהליך של יצירת עולם רביעי שיהיה זקוק לסיוע מתמיד . לואיס משתתף 
בוועידה מטעם האו"ם על פיתוח מדינות אפריקה , אשר בה השמיעו נשיא טנזניה , 
עלי חסן אמוויניי ומדינאים אפריקאים אחרים , את חששותיהם . חששות אלה לא 
פגו גם לאחר ההבטחה שקיבלו מדינות אפריקה בתחילת החודש , כי 21 מדינות השוק 
האירופי המשותף לא יפנו עזרה מאפריקה אל מקומות אחרים . אולם לואיס אמר 
כי כבר נרמז למדינות אפריקה שתוכניות סיוע מסויימות , שלהן הן כל כך ייחלו , 
לא יתממשו . ככל הנראה צפוי קיפאון מתמשך ואפילו ירידה בסיוע הזורם לאפריקה . 
אנו לא נוכל לעשות דבר נגד מגמה זו בשנים הקרובות . אולי בסוף שנות ה09 
נצליח לשנות את המגמה " , אמר . הוא הוסיף שאפילו יישאר הסיוע לאפריקה ברמה 
הקודמת , לא יהיה בו די כדי לספק את צורכי היבשת , שייצאה חומרים וסחורות 
בשווי 5 . 5 מיליארד דולר יותר משווי הסחורות שקיבלה בשנה שעברה . בהתייחסו 
למהירות שבה הקים בנק הפיתוח העולמי קרן של 21 מיליארד דולר לסייע לדמוקרטיות 
העולות במזרח אירופה , הוא אמר שיש בסיס לחששות כי אין כל כך הרבה כסף בעולם 
הזה . לדבריו , אי אפשר אמנם שלא להתלהב מהנעשה במזרח אירופה , אך " לשיא 
האירוניה נגיע , כאשר כתוצאה מהליברליזציה במזרח אירופה יידרדר משק המדינות 
המתפתחות לשפל של עבדות " . 
