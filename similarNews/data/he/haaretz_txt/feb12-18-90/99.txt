בחודש מארס האחרון , לאחר משא ומתן עם רשויות הבריאות שארך יותר מחמש שנים , 
זכה המסעדן הניו - יורקי נבישי קראקה ברשיון הראשון שניתן באמריקה ליבוא 
דג הפג . אף כי פוגו נחשב אחד המטעמים הנפלאים ביותר במטבח היפאני , סירבו 
האמריקאים להתיר את הגשתו בארצם . אפשר להבין זאת . אכילת פוגו שלא נוקה 
כראוי כמוה כהתאבדות בחרקירי . הפוגו , או דג הכדור היפאני , הוא אחד 
הדגים היחידים שאין לו אויב טבעי . אם יותקף על - ידי דג גדול ממנו , יתנפח 
לממדים כאלה שלא יהיה אפשר לבולעו . כריש גדול או ברקודה שמצליחים לנשוך 
את הפוגו , מתחרטים מהר מאוד על המעשה . פוגו יחיד מכיל די רעלים קטלניים 
לחסל להקה שלמה של לווייתנים . קפמאפרקאויבו של הפוגו הוא האדם , הברייה 
היחידה המוכנה להסתכן במוות תמורת התענגות על מעדן גסטרונומי . ליפאנים 
חוקים קשוחים במתן רשיונות לשפים של מאכלי פוגו . כדי לזכות ברשיון , מחויב 
השף לקבל הכשרה כיצד לנקות את הדג ואיך להיפטר מהחלקים הפנימיים המכילים 
את הרעל . אבל גם כך נותר סיכון . בשנים מסוימות , לא פחות מ001 סועדים 
יפאנים אינם מגיעים לקינוח סעודתם . והיו מקרים שיפאנים התאבדו באכילת הכבד 
של הפוגו , החלק הטעים ביותר אך גם הרעיל ביותר של דג זה . מספרים שזו 
אינה דרך רעה כל - כך למות : השפתיים מתעוותות , תחושה של התאבנות מתפשטת 
מבוהני הרגליים לגוף כולו , ואחרי זמן קצר הריאות והלב פוסקים מפעולתם . 
אם מסלקים את הרעל , הפוגו הוא מעדן נדיר . בארצות - הברית פוגו זמין רק 
בצורת סשימי , פילטים של דגי פוגו טריים ובלתי מבושלים , פרוסים דק וערוכים 
בצורה אמנותית על מצע של צנוניות לבנות מגוררות וערוגה קטנה של אצות . הדג 
מוגש עם רוטב סויה או וואשי , רוטב מפולפל מחזרת ירוקה . סועדים עצבניים 
ישמחו לדעת , שקוראוקה מייבא פוגו רק מהעיר שימנשקי , עיר שנודעת בכך שבחמישים 
השנים האחרונות איש לא מת בה מאכילת פוגו . פוגו שלם עולה 054 דולר , אך 
מתאבן מהדג יעלה 561 דולר במסעדה של קוראוקה במנהטן . 
