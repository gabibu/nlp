( ע ) . בית המשפט המחוזי בתל אביב גזר אתמול שבע שנות מאסר בפועל על 
נער ערבי בן 61 מעזה , שדקר בחודש אוגוסט אשתקד רוכב קטנוע בן 76 בטיילת 
בתל אביב . בכתב האישום נטען כי ב98 . 8 . 8 , סמוך לשעה 2 בצהריים , סיים 
הנאשם את עבודתו במזנון במלון " פאלס " בתל אביב . הוא נטל עימו סכין 
מטבח , החביאה תחת חולצתו ויצא לטיילת מתוך כוונה לרצוח יהודי על רקע לאומני . 
הנאשם הבחין בהראל שבת , בן 76 , שניצב ליד קטנועו ושאל אותו מה השעה . 
רוכב הקטנוע השיב לנאשם , כי אין לו שעון . כאשר הפנה את גבו והתכוון להתניע 
את קטנועו , התנפל עליו הנאשם ודקרו בגבו . למזלו של הנדקר נתעקמה הסכין 
והוא נפצע קל . הנאשם נמלט מיד מן המקום . במהלך מנוסתו השליך את הסכין . 
הוא נלכד כעבור כמה שעות , אולם הסכין לא נתפסה . הנאשם הורשע תחילה בעבירה 
של ניסיון לרצח , אולם במסגרת עסקת טיעון הסכים הנאשם להודות , באמצעות 
פרקליטו עו"ד שאול עידה , בעבירה החילופית של פציעה בכוונה לגרום חבלה חמורה . 
הוא טען בבית המשפט , כי ביצע את מעשהו על רקע לאומני וכמחאה על התנהגות 
חיילי צה"ל " המרביצים לנשים ולזקנים בעזה " . השופטים נחלקו באשר לעונש 
ההולם את מעשהו של הנאשם . השופטים ויקטוריה אוסטרובסקי כהן ורות אליעז 
סברו , כי עונש של שבע שנות מאסר בפועל משקף את חומרת העבירה . השופט אריה 
סגלסון היה בדעת מיעוט , לפיה העונש ההולם הוא 51 שנות מאסר בפועל . השופטת 
ויקטוריה אוסטרובסקי כהן ציינה בהחלטתה , כי הנאשם ביצע מעשה טרור בלב ליבה 
של עיר הומייה , אשר רק בדרך נס לא נגמר במותו של הקורבן . השופט אריה סגלסון 
ציין בהחלטתו , כי באחרונה רבים והולכים המקרים , בהם מחליטים ערבים לרצוח 
יהודים בדקירות בסכין או בדרכים אחרות , כמעשה נקם , לדבריהם , על העוול 
שנעשה לאחיהם בשטחים . 
