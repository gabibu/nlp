( ע"ם ) . העיתון " תשרין " קרא אתמול לסולידריות כל ערבית נוכח כוונת 
ההתפשטות של ישראל . העיתון כותב במאמר מערכת : " כל מנהיגי האויב הציוני 
מוכיחים בדבריהם ובמעשיהם את התנגדותם לשלום צודק באזור . מדיניות תוקפנית 
ישראלית זו מחייבת את הערבים , עתה יותר מתמיד , לגבש עמדה מאוחדת והחלטה 
מאוחדת להרתעת תוקפנותה של ישראל ולכינון שלום אמת , שיתבסס על חיסול הסיבות 
לסכסוך הערבי - ישראלי , והשבת כל הזכויות הערביות הגזולות " . העיתון מזהיר 
כי אם לא יגבשו הערבים סולידריות , הם ימצאו את עצמם בסופו של דבר מול הסכנה 
הציונית . פרשן רדיו דמשק אמר שהסכסוך עם האויב הציוני לא הסתיים : " עמנו 
מסוגל עדיין להשקיע ולהקריב . אומתנו נחושה בדעתה להתמודד , והנתונים לניצחוננו 
קיימים . המאבק הוא מאבק על קיום , ענייננו הוא עניין צודק וליכולתנו אין 
סייג . מה שחסר לנו הוא רצינות . מה שמטריד אותנו הוא דברים קטנים , שמהם 
נהנה רק האויב , המשבשים את תפיסתנו , מסיטים את תשומת לבנו , מדלדלים 
את משאבינו ומחלישים את אחדותנו ונחישותנו " . 
