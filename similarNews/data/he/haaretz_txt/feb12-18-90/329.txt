מנצור א - שאווה , אחד המנהיגים הבכירים ברצועת עזה , נפגש עם סגנו של 
ערפאת , אבו איאד , ושוחח איתו על האינתיפאדה ברצועה . כשחזר א - שאווה , 
דיווח על הפגישה למינהל האזרחי , וכעבור כמה ימים זומן לשיחה אצל זרועות 
הביטחון . מנצור א - שאווה מאשר כי נפגש באקראי עם אבו איאד , במטוס שיצא 
מלונדון לכווית . הוא אישר כי הם שוחחו בנושא האינתיפאדה בשטחים . לדבריו , 
אבו איאד גינה את רציחות משתפי הפעולה בשטחים , והבטיח לא - שאווה לגנות 
את התופעה . כעבור כמה ימים , אכן קרא אבו איאד ברדיו מונטה קרלו להפסיק 
את הרציחות . שמו של א - שאווה הועלה לא פעם כאחד מחברי המשלחת הפלשתינית 
לשיחות עם ישראל . הוא בנו של רשאד א - שאווה , שהיה ראש עיריית עזה . 
מקורות פלשתינאים מסרו כי א - שאווה תוחקר ע"י זרועות הביטחון בנושא פגישתו 
עם אבו איאד . מקורות ביטחוניים אמרו כי הוא אכן זומן לשיחה , אך לא בנושא 
זה . 
