ביירות ( ע"ץ ) . מפקד המיליציה הנוצרית הגדולה " הכוחות הלבנוניים " , 
סמיר געגע , אמר אתמול בראיון כי הקרבות המתחוללים בין הנוצרים בלבנון 
הם טירוף מוחלט . יחד עם זאת , אמר כי הוא מתנגד למיזוג המיליציה שלו עם 
כוחות הצבא הנוצרי - לבנוני , כפי שדורש הגנרל מישל עאון . בראיון לסוכנות 
הידיעות הצרפתית ולעיתון לה מונד , שנערך בעיירה אדוניס , 02 ק"ם צפונית 
לביירות , הכריז געגע : " שאיפתנו היא שהכוחות הלבנוניים יישארו כפי שהם . 
בשיחות טלפון שקיימתי בתחילת השבוע עם הגנרל עאון ניסיתי להביא לרגיעה מאחר 
והמלחמה שהוא מנהל נגדנו היא שואה לעדה הנוצרית כולה . זהו טירוף מוחלט " , 
אמר געגע . הוא קבע שאם המאבק הזה יימשך , הנשיא הלבנוני אליאס הראווי , 
הנתון להשפעה סורית , יתערב בסופו של דבר בסכסוך , והגנרל עאון הוא שיהיה 
אחראי לאירוע טרגי שיקרה אז לנוצרים . " לכן קיים הצורך להפסיק מיד את 
הקרבות , ולהביא לנורמליזציה במובלעת הנוצרית " . בתשובה לשאלה אמר מפקד 
המיליציה , כי אין בדעתו לפנות להראווי עצמו . געגע הוסיף ואמר כי " האופציה 
היחידה שיש עתה לעאון היא קיום דו - שיח , אך הוא מנהל אותו באי - רצון . 
הוא גם המעיט בחשיבות כוחנו . הוא רצה לפרוץ את הקווים שלנו בכסרואן אך 
הדבר לא עלה בידו " . התקדמות כוחותיו של עאון בכסרואן ביום ראשון נבלמה על 
ידי הארטילריה של המיליציה . הוא התנה את הפסקת הקרבות במיזוגה של המיליציה 
הנוצרית בצבא שבפיקודו . כן דרש שהנהגת המיליציה תודיע על דחייתה את הסכם 
טאיף . " אין לי עמדה בעניין הסכם טאיף " , אמר געגע . הנשיא הראווי נבחר 
לתפקידו על בסיס הסכם זה שעאון רואה בו כניעה לבנונית לסוריה . קפידבינלונדון 
( ע"ם ) . מקורות סוריים רשמיים מסרו לאל - חיאת , כי דמשק אינה רואה 
צורך בעריכת פסגה ערבית נוספת בנושא לבנון , אולם אם תוזמן תשתתף . המקורות 
הבהירו כי הנושאים הנוגעים ללבנון הוכרעו ע"י ועדת השלושה הערבית וכי כל 
צד לא נסוג ממילוי משימתו . עוד אמרו , כי הבעיות הקשורות בנושא זה ידועות , 
וסוריה , כפי שציין הנשיא אסד , דבקה בחלק הקשור בה בהסכם טאיף , אותו 
הכינו חברי הפרלמנט הלבנוני בסעודיה . בתגובה להתנגשויות המתחוללות במזרח - 
ביירות בין כוחותיו של עאון לבין הכוחות שבפיקודו של געגע , אמרו המקורות 
הסורים הרשמיים , כי " התנגשויות אלה , אשר לא הפתיעו אותנו , מוכיחות 
פעם נוספת כי הפתרון יושג רק באמצעות השלטון החוקי המיוצג ע"י הנשיא , אליאס 
הראווי , וע"י סלים אל - חוס וחוסיין חוסייני . הכרעת המצב קרובה מאוד " . 
ביירות ( ע"ר וע"ץ ) . הגנרל עאון קרא אתמול לכוחות מילואים ומתנדבים , 
במה שנראה כהכנה למתקפה חדשה על יריביו הנוצרים . כך אמרו מקורות ביטחוניים 
בלבנון . לדבריהם נראה שעאון מכין מתקפה רבתי על עמדות הפלאנגות באזור הרי 
כסרואן , צפונית מזרחית לביירות . אתמול בבוקר נשמעו יריות מקלעים והתפוצצויות 
רקטות באזורים אחדים של מזרח ביירות , אולם בינתיים לא נודע על נפגעים . 
