( ע ) . טקס הנטיעות של חברי הכנסת התקיים אתמול על הר הצופים בירושלים , 
בשטח שנקבע בפשרה . ההצעה הראשונה של יו"ר הכנסת , דב שילנסקי , לקיים 
את הטקס ביישוב מעלה אדומים , מעבר לקו הירוק , נתקלה בהתנגדותם של חלק 
מחברי הכנסת . אתר הנטיעות על הר הצופים נמצא בדיוק על הגבול בין ירושלים 
לבין האזור שמעבר לקו הירוק . בטקס השתתפו חברי כנסת , עולים חדשים , ילדים 
מירושלים והרבנים הראשיים . חברי הסיעות רץ , מפם ושינוי וכן יונים מהמערך 
לא השתתפו בטקס , במחאה על האתר הנבחר . הם קיימו טקס נטיעות משלהם ליד 
מלון הולילנד במערב ירושלים . ראש הממשלה , יצחק שמיר , אמר בטקס הנטיעות , 
בהתייחסו לנוף הנשקף מהר הצופים : " לנגד עינינו משתרעת המציאות ההיסטורית 
והגיאוגרפית הבלתי ניתנת לערעור , שירושלים היא במרכזה של ארץ ישראל " . 
יו"ר הכנסת אמר : " אתם עוד תראו את כל השממה הזאת מתמלאת ירק ובתים בהם 
יגורו אנשים . השלום יבוא וכל אלה יושגו בכוחה של אמונתנו " . 
