למתן את קצב הזדקנות העור , לשמר מראה טוב יותר ולהעניק הרגשה נינוחה יותר . 
כל עוד יימשך הטיפוח הקוסמטי , תימנע התייבשות יתר , ייתוספו לעור גמישות , 
רכות וברק , ותימנע תחושת מתח וצריבה בעור . הטיפוח הנכון כולל שימוש 
בתכשירי ניקוי , בתכשירי לחות , בתכשירי הגנה ובתכשירי הזנה . עם הפסקת 
השימוש עלול העור לאבד את אותם המדדים ה"צעירים " שהושגו באמצעים המלאכותיים 
של הטיפוח . אין בכוחם של תכשירים קוסמטיים לתקן את מה שהושחת ונהרס . השימוש 
בתכשירים לא ימחק קמטים שכבר נוצרו , ולא ישיב לעור את גמישותו . רק ההתערבות 
כירורגית - פלסטית יכולהלשפר מצבים אלה . לכן חשוב לטפח את העור כבר בגיל 
צעיר ולהקפיד להשתמש בתכשירים המיוצרים בחברות המשקיעות במחקר ובפיתוח , 
ולהשתמש בתכשירים המתאימים לסוג העור וגילו . עם ההתבגרות יורדת הפרשת החלב , 
והדבר מקטין עד לאפס את כמות השומן שעל פני העור החיצוניים . העדר השכבה 
החיצונית הזאת מביא לאידוי גדול יותר של נוזלים מזה שהיה בעבר . ואם לא 
די בכך , הרי שזרימת הדם בעור משתנה אף היא . כתוצאה מכך יורדת אספקת הנוזלים 
לתאי העור . המים מהווים עד % 59 מתכולת גוף התא , ובהעדרם או בהפחתת כמותם 
יורד התפקוד הביולוגי של התא . הוא מצטמק , ומשנה את צבעו לאפרפר - צהבהב . 
עור יבש נעשה דק ומצומק , צבעו אינו כשהיה , וחשים בו בדרך כלל מתיחות 
ועקצוצים . עם הירידה בזרימת הדם , נפגעת גם הספקת חומרי הזנה לתאים , 
והדבר מצמצם את מהירות התחלקות תאי האפידרמיס והתרבותם . ירידה בפעילות 
זו מעכבת את התחדשות השכבה החיצונית העשויה קרנית רכה . גם מידת החומציות 
( ) נוטה להשתנות עם השנים , עובדה החושפת את העור לפעילות חיידקים , 
פטריות ונגיפים . הקרינה האולטרה - סגולה גורמת לנזק בלתי הפיך לסיבים 
אלסטיים של העור . עם ירידת האלסטיות , צונח עור הפנים , הצוואר , אזור 
העיניים והעפעפיים . מצפים מהתכשירים הקוסמטיים , שלאחר שהונחו על שטח 
הפנים החיצוני , יחדרו פנימה אל מוקדי הפעילות של העור . הרפואה היום מרבה 
להשתמש ברעיון הטיפול הטרנסדרמלי , המתבסס על חדירה דרך העור . למשל : 
רטיית ניטר וגליצרין לחולי לב , רטיית הורמוני מין נשיים במקום בליעת גלולות , 
רטייה להדבקה מאחורי האוזן , למניעת בחילה ומחלת ים . אחד מתפקידיו של 
העור הוא לשמש חיץ בין הסביבה לגוף . לחיץ זה גם תכונות פיסיקליות , המאפשרות 
חדירה למולקולות כימיות מסוימות . עובדה זו מנצלים יצרני התרופות והקוסמטיקה 
בפיתוחים השונים . אפשר לקשור חומרים פעילים למולקולות הנ"ל , והן משמשות 
כנשאים , הסוחבים אתם פנימה את החומרים הפעילים . 
