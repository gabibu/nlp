משנת 4891 מייצרות החברה האמריקאית הנודעת " אנהויזר בוש " וחברת " טמפו 
תעשיות בירה " מנתניה את הבירה " באדווייזר " בישראל . לפני שנים אחדות 
פנה תאגיד צכי בשם " בודייוביקי - באדוואר " לבית - המשפט המחוזי בישראל 
וטען , כי בייצור האמור יש משום הפרת זכות בכינוי המקור " באדווייזר " , 
הרשום על שמו בפנקס כינויי המקור הבין - לאומי ובפנקס כינויי המקור בישראל . 
כינוי המקור הצכי נרשם ופורסם ברשומות בישראל לפני כ02 שנה . פרקליט התאגיד 
הצכי , עו"ד גדעון גינת , טען בין היתר , כי כינוי המקור נרשם על שם התאגיד 
הצכי אחרי שבמשך עשרות שנים , ואולי מאות שנים , ייצרו בירה בעיר בבוהמיה 
( צכיה ) , שהיתה ידועה בשם הגרמני " באדווייס " . פרקליט החברה האמריקאית , 
עו"ד ד"ר אמנון גולדנברג , ופרקליט החברה הישראלית , עו"ד ארנן גבריאלי , 
טענו , כי כינוי המקור לא היה צריך להירשם בישראל כלל . בבית - המשפט 
המחוזי בתל - אביב קיבל השופט אמנון הומינר את את טענות " אנהויזר " וחברת 
" טמפו " הישראלית . התאגיד הצכי הגיש ערעור לבית - המשפט העליון , והשופטים 
אהרון ברק , שלמה לוין ואברהם חלימה קיבלו באחרונה את הערעור . השופט ברק 
קבע בנימוקיו , כי האמנה הבין - לאומית , הידועה בשם הסדר ליסבון , אינה 
מאפשרת תקיפה עניינית ( הטלת ספק ) של כינוי מקור שנרשם כדין בארץ המקור 
צכיה . בית המשפט העליון חייב את שתי החברות ( האמריקאית והישראלית ) 
בהוצאות משפט בסך 000 , 02 ש"ח . השופט ברק ציין כדוגמה לכינויי מקור את 
הכינוי " קוניאק " למשקה אלכהולי שמוצאו באזור קוניאק בצרפת , או הכינוי 
" יפו " לתפוזי שמוטי הגדלים בשפלת החוף בישראל . החברה האמריקאית " אנהויזר - 
בוש " מייצרת בירה יותר ממאה שנים . פרקליטה , עו"ד גולדנברג , טען בין 
היתר , כי איכותה או תכונותיה של הבירה אינן פרי סביבה גיאוגרפית כלשהי , 
טבעה או אנשיה . לטענת החברה האמריקאית , ייצור בירה " באדווייזר " 
זה שנים רבות הוא עניין של יישום נוסחאות וידע תעשייתי , ואין הוא נובע 
מגורמים מקומיים . השגות אחרות היו לחברה האמריקאית גם באשר לשם עצמו בהקשרו 
הגיאוגרפי . לטענתה , הכינוי " באדווייס " אינו שם גיאוגרפי של ארץ , 
אזור או מקום , ושם זה הוא השם הגרמני של מקום זה . פרקליט התאגיד הצכי , 
עו"ד גדעון גינת ( מונה באחרונה לשופט מחוזי בנצרת ) , טען בערעור בבית 
המשפט העליון , כי בהחלטתו של השופט הומינר יש " משום התמוטטות מוחלטת 
של הסדר ליסבון ושל ההתחייבויות הבין - לאומיות שישראל קיבלה על עצמה " . 
" אם צודק השופט המלומד בהנמקתו , הרי יוכלו בתי - המשפט בכל אחת ממדינות 
האמנה לדון בכל עת בטיעון ענייני הנוגע לתוקפו של כינוי מקור שנרשם כדין . 
אם זה המצב , מה הצורך בכל הליך הרישום שנקבע באמנה ? " , טען עו"ד גינת . 
לדיון בתיק זה השלכות מסחריות בין - לאומיות , ולכן הציע בית - המשפט להזמין 
את היועץ המשפטי לממשלה להצטרף לדיון ולהביע את עמדתו . הואיל ובמקרה עקרוני 
זה היו פנים לכאן ולכאן , נאמר מטעמו של היועץ המשפטי לממשלה , החליט היועץ 
שלא להצטרף לדיון . השופט ברק כתב בפסק - הדין , כי הדיון מעורר שאלות חשובות 
של פירוש חוק כינויי המקור , הקבוע בהסדרי רישום והגנה על כינויי מקור . 
להלן לשון החוק : " השם הגיאוגרפי של ארץ , אזור או מקום , הכלול בשמו 
של מוצר ובא ללמד שמקורו שם ושאיכותו או תכונותיו הן , בעיקרן , פרי אותה 
סביבה גיאוגרפית , טבעה ואנשיה " . השופט ברק , המנתח את לידתו של הסדר 
ליסבון , מציין , כי הסדר זה נולד על רקע אמנת פאריס שקיימת למעלה ממאה 
שנים . על הסדר ליסבון חתמו 61 מדינות , בהן צכיה וישראל . ארצות - הברית 
לא שותפה בו . אמנת פאריס קבעה , כי הגנת הקניין התעשייתי תכלול פטנטנים , 
מדגמים תעשייתיים , סימני מסחר , סימני שירות ומסחר ועוד . אמנת פאריס 
מאפשרת תביעה במקום שהשימוש עשוי להטעות את הציבור . איש לא טען כי שתי החברות 
האמריקאית והישראלית ניסו להטעות . אמנת פאריס אינה מאפשרת תביעה במקום 
שהשימוש בציון המוצא אין בו כדי להטעות , כמו במקרה זה . בלשון הרבה יותר 
מעשית אפשר לומר : אם הבירה היתה מיוצרת בארצות - הברית ולא בישראל , החברה 
האמריקאית תצא ידי חובתה של אמנת פאריס ( כאמור ארצות - הברית אינה צד להסדר 
ליסבון ) . השופט ברק החליט לקבל את הערעור של התאגיד הצכי בינהיתר בגלל 
קביעתו , כי אם שתי החברות המייצרות את הבירה היו מבקשות לתקוף ( להטיל 
ספק ) במקור השם , היה עליהן לעשות זאת עוד לפני כ02 שנה במסגרת הליכי 
הרישום של כינוי המקור הצכי בישראל . השופט מציין , כי החוק הישראלי מקנה 
לכל אחד הרואה את עצמו נפגע מרישום כזה , תקופה של שלושה חודשים כדי להגיש 
ערר על רישום כינוי מקור , המתברר בפני ועדה שבראשה עומד שופט . כתב השופט 
ברק : " מטרתו של חוק כינויי מקור על רקע הסדר ליסבון היה ליתן לכינוי 
החוץ בישראל אותה מידת הגנה הניתנת לו בארץ המקור ( במקרה זה צכיה ץ . ה . 
) . אם נאפשר לבית - משפט בישראל לבטל כינוי מקור חוץ המוגן בארץ המקור , 
נסטה סטייה קשה מתכלית החוק ומהתחייבותה הבין - לאומית של ישראל . תכלית 
זו והתחייבות זו יבואו על סיפוקן אם בית - משפט בישראל יבטל כינוי מקור חוץ 
או יצהיר על בטלותו , רק באותן נסיבות שבהן הרשם עצמו יעשה כן , כלומר , 
רק אם מקור החוץ אינו מוגן בארץ המקור ( צכיה ) . בכך נגונן בישראל על 
כינויי מקור שמקורם מחוץ לישראל . בכך גם נבטיח הגנה מחוץ לישראל לכינויי 
מקור ישראליים " . בינתיים הגישו שתי החברות המייצרות את הבירה בישראל בקשה 
לקיים דיון נוסף בבית - המשפט העליון בסוגיה עקרונית זו . אם בקשת יצרני 
הבירה לדיון נוסף תידחה , יחזור הדיון לבית - המשפט המחוזי שבו תלויה ועומדת 
תביעת פיצויים שהגיש התאגיד הצכי . 
