לחם נפצעו שלשום יותר מ03 תלמידים ממכות שהנחיתו חמישה שוטרי מג"ב , שניהלו 
מרדף אחרי מיידי אבנים . דברים אלה מתבררים מעדויות מפורטות שמסרו אתמול 
ל"הארץ " תלמידים , מורים , אנשי מינהלה מבית - הספר , שכנים ורופאים 
שטיפלו בפצועים . עדויותיהם מנוגדות לגרסת צה"ל שפורסמה לאחר התקרית , לפיה 
נפצעו 61 תלמידים כתוצאה מנפילה מגדר אבנים גבוהה בעת מנוסה משוטרי מג"ב . 
משחזור התקרית בבית הספר עולה , ששלשום בשעה 52 : 01 בבוקר , בזמן ההפסקה , 
עמדו כמאה תלמידים בחצר , בתור לקנטינה למכירת פלאפל ושתייה . גודלה של 
החצר כשני דונם והיא מוקפת חומה גבוהה . ייתכן שעל החומה עמדו מיידי אבנים . 
לפי גרסת התלמידים , המורים ושכן המתגורר סמוך לחומה , קפצו לפתע חמישה 
שוטרי מג"ב לתוך החצר . " חלק מהתלמידים , כ0405 , שעמדו בתור לקנטינה 
התפזר בחצר , והאחרים ברחו לתוך הכיתות " , סיפר א . ח . , מזכיר בית 
הספר . לפי תיאורו הורו השוטרים לכל התלמידים שהיו ברחבה לכרוע על ברכיהם 
כשידיהם על ראשיהם . השוטרים עברו מתלמיד לתלמיד והיכו באלות , במקלות , 
בבעיטות ובקתות הרובים . " שוטר אחד תפס תלמיד והנחית את ראשו על צינור 
הברזל הזה " , סיפר מזכיר בית הספר , והצביע על צינור ברזל הבולט כחצי מטר , 
בניצב , מעל פני הקרקע . לידו נראה בבירור כתם גדול של דם קרוש , שנספג 
בעפר . כתמי דם נוספים ניתן לראות במקומות שונים בחצר . ברדיוס של עשרות 
מטרים משם פזורים כדורי פלאפל רבים מעוכים , המעידים כי כשהגיעו השוטרים , 
לפחות חלק מן התלמידים אכלו ולא התפרעו . לפי גרסת התלמידים , עברו השוטרים 
מתלמיד לתלמיד ודרשו ממנו לגלות מי זרק אבנים . " הם היכו כמו משוגעים . 
על הידיים , על הרגליים , על האצבעות , בראש " טענו התלמידים . בדרום 
אפריקה לא רואים דברים כאלה " , מוסיף אחד המורים שהיו עדים לתקרית . לדבריהם 
נמשכה התקרית כחצי שעה ולפחות מאה איש חזו במתרחש . טענת צה"ל שהתלמידים 
נפלו מגדר במרוצתם מעוררת בהם גיחוך . " המושל הצבאי ואנשי המינהל האזרחי 
היו פה אחרי התקרית ושמעו מאיתנו בדיוק מה שאתה שומע " , אמרו . אח"ך הם 
הלכו לבתי החולים ושמעו סיפורים דומים מן הפצועים . לא ייתכן שהצבא אינו 
יודע את האמת " , הוסיפו . בתום התקרית הובלו 61 תלמידים פצועים לבית החולים 
חוסיין בבית - גאללה . ד"ר סמי אבו - דייה , רופא חדר המיון שקיבל את הפצועים 
אומר : " אין ספק שלא מדובר בפצעים שנגרמו מנפילה ממקום גבוה . הגיעו 
פצועים מחבטות בכל הגוף , בגפיים , במצח , בשפתיים , באזניים , ראיתי 
סימני בעיטות ומכות יבשות " . " בנפילה ממקום גבוה אין סימנים של חבלות בכל 
הגוף , יש בדרך כלל פגיעה במקום מוגדר . אף אחד מן הפצועים לא נקע את רגלו , 
למשל , כך שאני משוכנע שהפגיעות לא נגרמו מנפילה . את התרשמותי המקצועית 
מסרתי לקצין המינהל האזרחי שהגיע לכאן אחרי התקרית " הוסיף הרופא . דברים 
דומים אומר הרופא ממרפאה סמוכה לבית הספר , שקלטה את הפצועים בטרם פונו 
לבתי החולים . " בשום פנים ואופן לא מדובר בפצעי נפילה . מדובר בשברים 
שנגרמו ממכות . פצועים רבים סבלו מפגיעות בחזה ובבטן , סימפטומים שלא נגרמים 
מנפילה . שאלתי כל אחד מן הפצועים כיצד נפגע , וכולם מסרו את אותה תלונה : 
שוטרי מג"ב היכו אותנו . אף אחד לא דיבר על נפילה " טען . לבית החולים 
לילדים " מאונט דייוויד " הובאו לאחר התקרית כ02 פצועים , ששה מהם סובלים 
משברים . " הם הגיעו מפוחדים עם חבלות בכל חלקי הגוף . לא ייתכן כי הפגיעות 
נגרמו מנפילה " , מאשרים גם רופאי בית החולים הזה . בתשובה לפנייה נוספת 
מסר אתמול דובר צה"ל כי הגרסה לפיה נפגעו התלמידים בנפילה מהגדר עומדת בעינה . 
הדברים מתבססים על תחקיר של המח"ט והמושל . המורים והרופאים לא התלוננו 
על מכות , נמסר . 
