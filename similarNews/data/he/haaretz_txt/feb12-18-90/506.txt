בון , ( ע"ר ) . איחודן מחדש של שתי הגרמניות קרוב עתה יותר מאשר אי - 
פעם והממשלה הבאה שתיבחר במזרח - גרמניה , תבקש לבצע את האיחוד מוקדם ככל 
האפשר . כך אמר אתמול קאנצלר מערב גרמניה הלמוט קוהל בנאומו בפרלמנט בבון . 
קוהל , שהגן על תוכניתו לאיחוד כלכלי ומוניטארי מהיר בין שתי הגרמניות , 
ניסה להרגיע את המזרח - גרמנים ולהבטיח להם , כי הם לא יישארו חסרי - תעסוקה 
וחסכונותיהם לא ייגזלו מהם במולדת המאוחדת . שר החוץ האנס דיטריך - גנשר 
תמך בדברי קוהל ואמר בראיון לרדיו המערב - גרמני , כי שיחות - הכנה על האיחוד 
יתחילו מוקדם ככל האפשר , אולי עוד לפני הבחירות הכלליות במזרח גרמניה , 
ב81 במארס . " אין אנו רוצים לאבד זמן " , אמר . גנשר ציין , כי השיחות 
המוקדמות על האיחוד ייערכו על - פי הסכם בין שרי החוץ של נאט"ו וברית וארשה , 
בדיונים שקיימו ביום שלישי השבוע באוטאווה בירת קנדה . האנס מודרו , ראש 
ממשלת המעבר של מזרח - גרמניה , יצא מבון ביום רביעי באכזבה מרה , לאחר 
שהקאנצלר קוהל סירב להעניק לו 51 מיליארד מארק ( 2 . 9 מיליארד דולר ) , 
כסיוע סולידארי מיידי . נציגי המפלגה הסוציאל - דמוקרטית שבאופוזיציה , 
הפסיקו את נאומו של הקאנצלר בבונדסטג בקריאות - ביניים ובצעקות - בוז מספר 
פעמים , לאחר שהואשמו על ידו בגישה ידידותית יתר - על - המידה לממשלה המזרח - 
גרמנית הקודמת , בהנהגתו של אריך הונקר . מאידך הודה הקאנצלר לנשיא הסובייטי 
מיכאיל גורבצוב , על שפתח את הדרך לאיחודה של גרמניה , לאחר שאמר בשבוע 
שעבר כי גרמניה לבדה היא שתחליט על עתידה . ( ע ) . נשיא בריה"ם מיכאיל 
גורבצוב , הציע לשתף אסטרונאוט גרמני בטיסת חלל סובייטית בשנה הבאה . על 
כך הודיע אתמול הלמוט קוהל בפרלמנט בבון . אולם קוהל לא הבהיר באיזה אסטרונאוט 
מדובר ממערב או ממזרח גרמניה . עד כה השתתפו שלושה אסטרונאוטים מערב - גרמנים 
בטיסות חלל אמריקאיות , ואילו אסטרונאוט מזרח - גרמני אחד השתתף במשימת 
חלל סובייטית . 
