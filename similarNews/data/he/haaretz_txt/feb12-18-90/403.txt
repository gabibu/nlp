לצערי אין במשרד הבריאות סמכות שיכולה לקבל החלטות עצמאיות בנושאים כאלה , 
כי אין שם טוקסיקולוג באופן רשמי . בלית ברירה יש צורך לחקות החלטות 
של מדינות אירופה וארצות הברית שהפסיקו את השיווק של המים המינרליים האלה . 
זהו חומר מסרטן העלול להשפיע בעיקר על מערכת הדם , אולם יש חומרים אחרים 
שנחשבים כמסוכנים יותר לשימוש , בשל היותם מסרטנים ורעילים . לא בדקתי זאת 
ואינני יודע אם זה נכון . אבל בהנחה שזהו המצב , כמובן שלא הייתי רוצה 
שארבעה אנשים ימותו בארץ , רק כדי שיוכלו להמשיך ולשווק את המשקה הזה ולכן 
טוב עשו שהפסיקו את שיווקו . אני חושב שכל אלה שנהגו לשתות את המים המינרליים 
האלה , יכולים להירגע ואינם צריכים לדאוג , משום שלמזלנו רשויות הבריאות 
בארה"ב עורכות את הבדיקות במזון בתדירות גבוהה ולכן סביר להניח שהתקלה הזו 
לא נמשכה זמן רב . בבדיקות שנעשו בארה"ב נמצא שמי ברז , שווים בטיבם למים 
מינרליים בבקבוקים ולעתים אף טובים מהם . אצלנו המצב שונה . התעשייה בארץ 
היא תעשייה מזהמת ולעתים קרובות מי שפכים מגיעים אל מקורות המים . לכן הייתי 
ממליץ למשרד הבריאות , במקום להסתכל בתוכנם של בקבוקי המים המינרליים המיובאים 
, לטפל קודם כל בטיב מי השתייה בברזים . 
