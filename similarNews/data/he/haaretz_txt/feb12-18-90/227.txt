( ע . ) ח"ך בני בגין תקף אתמול בחריפות את השר אריאל שרון , וציין כי 
היעדים שעליהם רוצה שרון להיאבק , מעידים על גישה ביטחונית הרפתקנית . 
בראיון לתוכנית " בחצי היום " ב"קול ישראל " , אמר בגין " שרון עצמו סימן 
לפני כחודשיים שני יעדים , שעליהם ייתכן שייאבק . הדברים לא זכו לפרסום , 
ולכן כדאי אולי להאיר את עיני הציבור היום . בישיבת סיעת הליכוד ב82 בנובמבר 
אשתקד , התייחס שרון להסכמי קמף - דיוויד וכן לתרופה שהוא מציע לאלימות 
הקרויה אינתיפאדה " . " באשר לקמף דייויד , בניגוד גמור למצע הליכוד , 
הציע השר שרון במפורש , שישראל תתנתק מהם באופן חד צדדי . הוא הסביר , 
במידת הציניות הבלתי מפתיעה , שההסכם הזה השיג את מטרתו הסכם שלום עם 
מצרים . שרון הציע , שנתרכז בדיון בהסדרי הקבע , ולא נעסוק בהסדרי הביניים , 
עמדה הזהה לזו של אש"ף , ואשר תחסום כל סיכוי להידברות עם תושבי יו"ש " . 
ובאשר ליעד השני של שרון , אמר בגין " במו אוזני הנדהמות שמעתי ממנו על 
התרופה לנושא האינתיפאדה . שרון אמר כי צריך ללמוד מהבריטים . הם שלטו 
בארץ בחכמה וידעו לטפל במרד הערבי . הבריטים חימשו את הערבים כך שיוכלו 
להרוג ערבים אחרים . " מישהו מעלה על הדעת , שערבים יהרגו ערבים תחת אפה 
של ממשלת ישראל , כשהיא מחמשת ערבים , ומעודדת המעשים אלה . זוהי מדיניות 
מופקרת וגישה ביטחונית הרפתקנית , ואם אלה הם הנושאים שעליהם ירצה שרון 
להיאבק , הציבור צריך זאת " , דברי ח"ך בגין . 
