פאריס ( ע"ץ ) . בשבוע הבא תתחיל בנייתו של " מרכז תפילה " , אליו אמורות 
לעבור הנזירות הכרמליטיות , שהשתקעו ב4891 בשטח מחנה הריכוז אושוויץ . 
כך נאמר בהודעה שפירסמה ועדת הבישופים הצרפתיים לקשרים עם היהדות . הוועדה 
הודיעה כי בנייתו של " מרכז מידע , מחקר ותפילה , ומנזר חדש " , יתבצעו 
" על שטח שנרכש מהעיירה אושוויץ , בהתאם להסכם זנווה מ22 בפברואר 7891 " . 
על - פי הסכם זה , עליו חתמו נציגים קתוליים ויהודיים , אמורות היו הנזירות 
לעזוב את המנזר לכל המאוחר ב22 בפברואר שעבר . הקתולים דחו אחר - כך את 
מועד הפינוי עד 22 ביולי 9891 . כאשר הנזירות לא עזבו את המקום בתאריך המיועד , 
חלה החרפה ביחסים בין יהודים לקתולים , שהחמירה כאשר הכמורה הפולנית דרשה , 
בסוף קיץ אשתקד , " מו"ם מחדש " על ההסכמים . הפולמוס הסתיים רק לאחר 
התערבות הוואתיקן , ב91 בספטמבר והכרזתו כי הוא " רואה בחיוב " את הקמתו 
של מרכז תפילות עבור הנזירות . בהודעה נאמר עוד , כי כדי לאפשר את בניית 
המרכז , נפתחה מגבית בקרב הקתולים בצרפת . 
