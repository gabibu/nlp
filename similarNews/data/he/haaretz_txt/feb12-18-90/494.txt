" לא צריך לשים לב לדבריו של שר הקליטה יצחק פרץ " , אמר אתמול רה"ם יצחק 
שמיר , בתגובה לדברי הרב פרץ , לפיהם יש לאפשר ליהודי בריה"ם לצאת לכל 
מקום , " אפילו לארה"ב ולאוגנדה " . רה"ם ציין , בפני חבר - הנאמנים של 
הסוכנות שפתח אתמול את כינוסו בירושלים , שהוא שולל הקמת גוף נוסף שיעסוק 
בקליטה . לדבריו , הגופים העוסקים בכך פועלים היטב ומשפרים בהדרגה את שיטות 
פעולתם . ראש הממשלה הביע הערכה לבריה"ם על הודעותיה האחרונות כי היא מתחייבת 
שלא לפגוע בזכות העלייה של יהודים לישראל , למרות הלחץ הערבי המופעל עליה 
בנושא . עם זאת הבהיר כי משרד החוץ הסובייטי עדיין מסרב לאפשר הגדלת צוות 
הנציגות הישראלית במוסקווה , המטפל בבקשות העלייה . " מאמצינו הבלתי נלאים , 
להגדיל את הצוות המטפל בפונים לנציגותנו במוסקבה , נתקלים בסירוב מצד משרד 
החוץ הסובייטי " , הוסיף רה"ם . " כל המאמצים שהושקעו , כדי להסדיר טיסות 
ישירות מבריה"ם לישראל , לא הצליחו עד כה , על אף שנחתם הסכם והוסדר הצד 
המסחרי והטכני של הבעיה " , אמר שמיר . רה"ם טען שדבריו בדבר הצורך בישראל 
חזקה וגדולה עוותו ונוצלו למסע התקפות על גל העלייה לישראל . לדבריו , 
לא היה באמירה משום כוונה להפנות את העולים לשטחים , וזו גם איננה מדיניות 
הממשלה . " הניסיון לתלות את כל המסע הזה במילים שיוחסו לי על ארץ ישראל 
הגדולה , מחוויר ואף מתבטל לנוכח מימדי ההתקפות עלינו וקיצוניותן " . לדבריו , 
מדינות ערב מפעילות לחצים ואיומים , ותובעות לגנות את ישראל ולהפסיק את 
העלייה , בכל פורום בינלאומי אפשרי . הוא האשים את מדינות ערב , במסע 
תעמולה נגד ישראל בשל העליה , " בהיקף ובמימדים שמזמן לא ראינו כדוגמתם " . 
שמיר גילה , כי בפברואר יגיעו לישראל כ0006 עולים . חבר - הנאמנים של הסוכנות 
פתח אתמול את שבוע הדיונים שלו בסקירה על העלייה מבריה"ם ; בדיון על פעילות 
הסוכנות בקרב יהודי בריה"ם , ובהערכות חדשה בתחומי החינוך היהודי - ציוני . 
