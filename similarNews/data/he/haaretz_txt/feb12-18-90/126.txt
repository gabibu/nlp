ניו יורק ( שרות " ספורט הארץ " ואי - פי ) . אחרי שלושה ימים של אי - 
בהירות , נראה כי עולם האיגרוף משלים אט - אט עם מציאות אחרת , שונה לחלוטין 
מזו שהורגל אליה . מייק טייסון עליו אמרו כי הוא אלוף ללא מתחרים כבר 
אינו עוד הגדול מכולם . אפילו הוא , שהורגל לחסל את יריביו בשלבים מוקדמים 
מאד של הקרבות , כבר לא מערער על כך שאיבד את תארו העולמי לגיימס באסטר 
דגלאס . כך הצהיר אמרגנו דון קינג . קרב - חוזר בין דגלאס לטייסון יהיה 
ביוני באטלאנטיק סיטי כך קינג . " מעולם לא ביקשתי מאיש לשנות את ההחלטה " , 
אמר קינג על הנוק - אאוט ששלח דגלאס לטייסון בסיבוב ה - 01 , בקרב שהיה 
ביום ראשון בטוקיו . קינג מחה על כך שטייסון איבד את התואר העולמי מפני 
שהשופט המכסיקאי אוקטאוויו מיראן מנה בצורה איטית , כאשר דגלאס הופל לקרשים 
בסיבוב השמיני . המיליארדר דונאלד טראם , איל העסקים האמריקאי המפורסם , 
אישר גם הוא כי הקרב יהיה ב - 81 ביוני באטלאנטיק סיטי . הוא הגיע לידי 
הסכם בעניין זה עם קינג . אולם חשוב עוד יותר : ההכרה הצפויה של מועצת האיגרוף 
העולמית . חוזה סוליימאן , נשיא מועצת האיגרוף העולמית , אמר כי אירגונו 
לא מנע את ההכרה בתואר של דגלאס . מועצת האיגרוף העולמית מתכוונת להכיר 
בדגלאס כאלוף העולם מטעמה , כאשר תתכנס לדיון ביום ג הבא . סוליימאן אמר 
כי דבריו , יממה לאחר הקרב , לא הובנו כהלכה וכי לא העלה כלל אפשרות שלא 
להכיר בדגלאס כאלוף העולמי במשקל כבד . סוליימאן הוסיף , כי אירגונו מכיר 
ללא ספק בכך שדגלאס ראוי להכתרה . התאחדות האיגרוף הבין - לאומית תתכנס גם 
היא בשבוע הבא להחליט , אם לאשר את תוצאת הקרב . נראה כי גם היא תכיר בדגלאס 
כאלוף מטעמה . בינתיים נמסר , כי גם באסטר דגלאס מסכים לקרב חוזר עם טייסון . 
" אהיה יותר משמח להתמודד שוב עם מייק טייסון " , אמר דגלאס בתכנית " בוקר 
טוב , אמריקה " המשודרת ברשת הטלוויזיה האמריקאית . אוואנדר הוליפילד , 
שכבר חתם על חוזה לקרב עם מייק טייסון ב - 81 ביוני , ייאלץ להמתין למנצח 
במיפגש דגלאסטייסון . הובטח לו כי יקבל פיצוי של 3 מיליון דולר אם יסכים 
להשתתף באחד הקרבות המוקדמים באותו ערב , לפני העימות המרכזי על התואר העולמי . 
