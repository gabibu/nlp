ם צעירים רובם לאחר שירות צבאי ארוך ומתיש לבחינות פסיכומטריות שיתקיימו 
בקמפוסים של האוניברסיטות ברחבי הארץ . רבים מהם עברו קורסים מיוחדים שבהם 
למדו טכניקות ותכסיסים שתכליתם להגדיל את ציוניהם בבחינות אלו ולאפשר קבלתם 
לאוניברסיטות . רבים מהם לא יעברו את המחסום ולא יחדרו בעד שער ההשכלה הגבוהה . 
חזיון שנתי זה ממחיש את אחד הפגמים הגדולים של חיינו . הנתונים מדהימים : 
ב87891 ביקשו 001 , 82 איש להתקבל לאוניברסיטות , אך רק כמחציתם 003 , 
41 התקבלו . ב98891 התקבלו 005 , 31 מתוך 000 , 52 . רוב רובם של הצעירים 
שאין מתירים להם ללמוד הם בעלי תעודת בגרות , והם מבקשים להתקבל לפקולטות 
שמימונן זול יחסית . אין מדובר בפקולטות היקרות , כמו רפואה והנדסה , 
אלא במוסדות הזקוקים למינימום : חדר , מרצה , לוח , גיר וספרייה . יתר 
על כן , מדובר בהקניית ידע שאינו כרוך בהכרה במקצוע מסוים : מי שלומד מדעי 
הרוח , חברה ומשפטים , אינו בהכרח דבק במקצועו . מצויד בידע ובדרכי חשיבה 
שרכש באוניברסיטה , הוא יכול לפנות למקצועות שונים בתחומי העסקים , התקשורת 
והשירות הציבורי . במשפטים מתקבלים מדי שנה פחות מ%02 מהמועמדים . במדעי 
החברה מתקבלים בשנים האחרונות רק % 05 מהמועמדים : לתשמ"ח נרשמו 001 , 8 , 
מתוכם התקבלו רק 259 , 3 . אפילו במדעי הרוח נרשמו 005 , 6 והתקבלו רק 
281 , 4 . במלים אחרות , אלפי ישראלים אינם יכולים ללמוד לימודים גבוהים , 
או שהם לומדים מקצועות שאינם חפצים בהם , למרות שאלה לימודים זולים יחסית , 
למרות שאין שום סיבה מהותית לדחייתם , ולמרות שהיו מתקבלים בקלות ללימודים 
אלה בחו"ל . המצב יחריף כאשר יצטרפו העולים החדשים מברית - המועצות לשורות 
המועמדים ללימודים . שם הובטח מקום לימוד באוניברסיטה לכל בוגר תיכון . 
גם מבחינה חברתית נוצרה סלקציה שלילית , הנותנת עדיפות לבני העלית החברתית . 
אלה יכולים , בשל נסיבות חינוכם ולימודיהם , לעמוד בציון המשולב של תעודת 
הבגרות והמבחן הפסיכומטרי . בפקולטה למשפטים בתל - אביב , למשל , התקבלו 
בשנה זו רק עשרה סטודנטים ראויים לעידוד , דהיינו , יוצאי שכונות ועיירות 
הפיתוח , ולא לומד בה אף סטודנט לא - יהודי אחד . מבחינת הפרט , עושה 
סלקציה זו עוול , שכן אמינותם של מבחני הכניסה , גם אם אין להם תחליף , 
וגם אם הם המכשיר הטוב ביותר המצוי , היא חלקית , ובהיעדר חלופה של לימודים 
מחוץ לאוניברסיטות , חורצים את גורל הנכשלים לחיים . להלכה , יש שלושה 
פתרונות כלליים אפשריים : לתבוע מהאוניברסיטות להכפיל את מספר המועמדים המתקבלים 
ולהסתדר עם מספר מוגדל זה במסגרת תקציבם , שגם היום אינו מכסה את צורכיהן . 
אני מתנגד לדרך זו , ולא רק משום שהיא פוגעת באוטונומיה של האוניברסיטות . 
היא תוליך להורדה דרסטית של רמת ההוראה והמחקר , ותטיל על האוניברסיטות 
נטל שלא יוכלו לעמוד בו . להוסיף מכללות ללימודים המקצועיים והמעשיים וללימודי 
התואר הראשון תחת קורת - הגג של האוניברסיטות , אך במסגרת נפרדת . מדוע 
דרושה מסגרת נפרדת ? משום שמחירו המשקי של סטודנט באוניברסיטה הוא גבוה : 
למורים המלמדים אותו יש תנאי שכר , מחקר והשתלמות היאים לאוניברסיטה אך 
לא בהכרח להוראת לימודי התואר הראשון ולימודים מקצועיים . הקמת מכללות נפרדות 
בתוך האוניברסיטות יש לה יתרונות של שימוש בתשתית קיימת , אך היא יכולה 
להיעשות רק בתנאי שתתבסס על עבודה חלקית של אנשי הסגל הקבוע , על העסקת 
מורים בתנאי שכר שלא יגיעו לתנאי השכר המקובל באוניברסיטה . להוסיף מכללות 
מחוץ למסגרת האוניברסיטות המוכרות , כמו הקולגים הקיימים , ברמות שונות , 
באנגליה ובארצות הברית . יתרונם של אלה הוא ששכר הלימוד בהם יכול להיות 
דיפרנציאלי , והמרצים יכולים להיות אנשים מקצועיים ומרצים קבועים באוניברסיטות 
העובדים עבודה נוספת . למכללות יש יתרונות רבים . הן לא יפלו למעמסה על 
האוצר , פרט לסכום שיידרש להבטיח , אפילו בחוק , שלא יימצא אחד שלא יוכל 
ללמוד בשל נימוק כלכלי . מכללות אלו יתנו לציבור הסטודנטים אותו מגוון של 
לימודים ושל רמות לימוד המאפיין מדינות מערביות . האם ניתן להקים מכללות 
כאלו במסגרת המועצה להשכלה גבוהה ? הבעיה היא שזו קבעה כללים נוקשים כמו 
הדרישה שרבע מסגל ההוראה יהיה קבוע המתאימים לאוניברסיטה מחקרית אך אך אינם 
דרושים לבתי - ספר מקצועיים או ללימודי תואר ראשון . תנאים אלה , ומשך הזמן 
הנדרש לצורך מתן הכרה , הם המסבירים מדוע לא קמו מכללות כאלו מחוץ לאוניברסיטות . 
משום כך , נדרשת אחת מהשתיים : תפנית דראסטית בגישתה של המועצה להשכלה 
גבוהה , או הקמת מועצה חלופית שתופקד על מכללות וקולגים שאין בהם מחקר ושאינם 
דורשים את המערכת היקרה של השתלמות אנשי מחקר . לי נראה כי הפתרון הראוי 
לנו משלב את הדרך הראשונה והשנייה . הגיעה העת להקים " ערוץ שני " בהשכלה 
הגבוהה , ערוץ שלא יטיל נטל כספי נוסף על האוצר , שיקלוט את האלפים המבקשים 
ללמוד ואינם מתקבלים , וייצור בהשכלה הגבוהה פלורליזם מסוג חדש , הדרוש 
לישראל כאוויר לנשימה . 
