שר הקליטה הרב יצחק פרץ אמר שאם יימשך קצב העלייה הנוכחי , העשוי אף לגדול , 
אנו עלולים למצוא עצמנו בתוך חודשים אחדים ללא מלאי מתאים של דירות להשכרה 
עבור העולים החדשים . סקר שערך משרד הקליטה בימים אלה מגלה שברחבי המדינה 
יש היום כעשרת אלפים דירות פרטיות להשכרה . מנכ"ל משרד הקליטה , אהרן לפידות , 
אמר שמלאי דירות זה יאזל בתוך תקופה קצרה , ולכן מכין משרדו מפקד מקיף 
של כל מצאי פתרונות הדיור שבהם עשויים להיקלט העולים , בין השאר , אמר 
לפידות , מדובר באכסניות נוער , בתי הארחה , פנימיות ומלונות . 
