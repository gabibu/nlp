ש בין אנשי האתיקה האוהבים לספר בנימה משועשעת את סיפור גים והאינדיאנים . 
מה היה עושה גים ל עמד לפני קבוצת אינדיאנים , צמודים אל הקיר , מאוימים 
להיירות על ידי פלוגת חיילים , ובראשם קצין לבן . " הרג אינדיאני אחד 
לפי בחירתך " , פונה הקצין הלבן אל גים ( לאינדיאנים לא היו שמות בסיפור . 
הם היו פשוט אינדיאנים ) , ולגים מותר היה להרוג אינדיאני אחד לפי בחירתו . 
" ואם לא " , כך אמר הקצין , " אני הורג את כל העשרים " . ואם אתה היית 
גים , מה היית עושה ? האם היית הורג אינדיאני , או שהיית מניח לכל העשרים 
למות ? כן , ברור וטוב שלא אתה היית גים , ולא אתה חיית שם , בתקופת האינדיאנים , 
ולכן לא היה עליך לבחור . אבל אם בכל זאת היית גים האם היית הורג אינדיאני ? 
באופן אישי , אנשי האתיקה ממליצים בפנינו שלא להרהר הרבה בדבר שהרי תמיד 
כדאי לזכור מה אירע לאתון זו שהירהרה נוכח שתי ערימות חציר שהוצבו לפניה 
שהיו כה תואמות ודומות זו לזו , שלא נמצא לה נימוק רציונאלי להעדיף את האחת 
על פני רעותה , והיא נפחה לבסוף את נשמתה בייסורי רעב . אין אנו יודעים 
איפוא מה היתה בחירתו של גים , ואפשר שאף אין טעם להרהר הרבה בדבר . כך 
או כך , קבוצת האינדיאנים של גים כבר אינה בין החיים כי הסיפור התרחש מזמן . 
לעומת זאת , רק לפני שבועות מספר שלח חייל צעיר מכתב שהובעה בו תרעומת , 
ל"מעריב לנוער " . החייל צעיר כל כך שהוא עדיין קורא לפעמים , כפי שהוא 
מציין בנימה של התנצלות , את השבועון . למה , שואל החייל במכתבו , מזכירים 
שוב ושוב בשידורי הרדיו והטלוויזיה את שמות ההרוגים באינתיפאדה ? למה לא 
לומר : נהרגו חמישה ערבים , או שניים או שלושה ? בשביל מה אני צריך לדעת , 
שואל החייל , שקוראים להם חסאן או עלי או בסאם ? חנה קראל אינה מספרת את 
סיפורו של גים . את סיפורו של גים יכול לספר רק אדם בהיר ( גם החייל מ"מעריב 
לנוער " הוא אדם בהיר ) וחנה קראל מספרת את סיפוריהם של האנשים השחורים . 
ההבחנה בין שחורים ובהירים המזכירה מאוד את הבחנתו של ניטשה בין עבדים 
ואדונים מוצגת על ידי קראל כבר בספרה הראשון , " להקדים את אלוהים " 
( 1891 ) . זהו ספר שעיקרו ראיון מתמשך עם מארק אדלמן , ממפקדי גטו ורשה 
ורופא , והוא חדור מעברים חדים , נסיגות , קפיצות בזמן , ולמעשה הריהו 
מסע בעקבות דרכה של הזכירה האנושית . אך בספרה השני , " דיירת משנה " 
( 9891 ) נעשים השחור והבהירות למושגים מרכזיים שסביבם מתארגן כל מה שנכלל 
בספר . שני הספרים מקוטעים למראית עין , כדרכן של מחשבות . עמוסים , חדורי 
כאב וייסורים שרק הריחוק שהמחברת שומרת עליו בכתיבתה בקפידה , לפעמים רבה 
מדי , מאפשרים את ביטויים ואת עוצמתם . שני הספרים עוסקים באירועים שהתרחשו , 
או שעשויים היו להתרחש , בתקופת השואה , אך גם אחריה . מארק אדלמן , 
ב"להקדים את אלוהים " , מצא את היכולת להתקיים אחרי השואה תוך עיסוק ברפואה . 
חנה קראל ( שאת תקופת השואה , כפי שנרמז בספריה , עברה כילדה בזהות בדויה , 
כ"דיירת משנה " ) עדיין מבקשת אחר אותה יכולת , תוך שהיא מחליפה בכתיבתה 
זהויות , עיסוקים , שמות , ביוגרפיות . חנה קראל שייכת איפוא לאנשים השחורים . 
היא אמנם התגוררה בעבר אצל הבהירים כדיירת משנה , והיא אף מנסה לבנות לה 
ביוגרפיות חדשות , בהירות ככל האפשר . בביוגרפיות אלו , שם אביה הוא רב - 
סרן קראל , גיבור מלחמה שנלקח בשבי האויב ונפל בהגנה על המולדת הפולנית 
או הצרפתית . לבתו של רב - סרן קראל , שם התואם את מעמדה : מאריה . גם 
לאם , דלפינה , שם הולם . והמכתבים שהיא מקבלת מבעלה האהוב , גיבור המלחמה , 
פותחים תמיד במלים : " דלה אהובה " . החוויה המזעזעת החרותה בזיכרון הילדה 
הצרפתייה , בתו של רב - סרן קראל , היא סטירת הלחי שקיבל אביה מידי קצין 
גרמני , בנוכחות אמה הגאה . הילדה לא תשכח זאת . גם בבגרותה תספר זאת 
בגרון מכווץ , כעניין הכאוב ביותר . אבל הפעם תשתלט הביוגרפיה השחורה על 
הבהירה , מפני שבסופו של דבר מאזינה לסיפור אשה שאיננה יכולה שלא להגיב 
בצחוק . וכיוון שהיתה זו אשה שחורה ( חנה קראל עצמה , כמסתבר ) , לא 
עצרו בה כללי נימוס , והיא צוחקת כמו אידיוטית , ו"אי אפשר היה להרגיע 
אותה " . " ואף אחד לא היכה אותו בקת , בראש , היא שואלת , כאשר לא 
היה לו כוח ללכת יותר מהר ? או בעקב של נעל , כאשר כבר שכב " . ושוער הבית 
מתערב , מפני שהיה " נוכח וראה הכל . ואבא שלך צעק מאוד מאוד , וההוא , 
אותו אז בקת הזאת , עוד פעם " . וכך פולשת הביוגרפיה השחורה ואוחזת בגרונה 
של הביוגרפיה הלבנה מבפנים ומשתקת אותה , בצחוק גס , בהיעדר אמפאתיה , 
בעדויות מן השטח ( שוער הבית שהיה שם וראה הכל ) . הביוגרפיה השחורה אינה 
מרפה איפוא , בסופו של דבר . ואולי ריבוי הביוגרפיות הבהירות משמש בעיקר 
מסווה לעובדה זו , ובכך הוא אמור לסייע לאדם להיפטר מאחיזתה של הביוגרפיה 
השחורה , לפחות להקל מעט מכוח אחיזתה . כי לביוגרפיה השחורה יש כוח אובססיווי . 
רב - סרן קראל לא נסטר על ידי קצין גרמני . את מלותיו האחרונות לא הפקיד 
בידי שליח אשר בבוא הזמן עתיד יהיה להשמיען בשביליו של גן מטופח בפרובינציה 
הצרפתית , באוזני אם ובת אוהבות . רב - סרן קראל , שלא היה רב - סרן , 
הפקיד את סימניו האחרונים בעולם על תקרתו של צריף קטן במיידנק הניצב מיד 
בכניסה , עם לוחית 14 מאחורי השער , מצד ימין . יש שם כתמי טחב כחולים , 
ועל התקרה , פה ושם , חריצים שטחיים . כאילו חספוס בטיח " בתחילה חשבתי 
שהטיח התפורר עם הזמן " , כותבת חנה קראל ( " דיירת משנה " , עם 01 ) 
, " אבל יום אחד שמעתי שאלה סימני ידיים . המדריכה סיפרה לתיירים שכאשר 
היו מחדירים את הגאז , האנשים התחילו להיחנק ושרטו בציפורניים את התקרה , 
מנסים להיחלץ החוצה , מכאן החריצים " . סיפור הצריף עם לוחית 14 מופיע ב"דיירת 
משנה " חמש פעמים . אם יש צורך לדבוק שוב ושוב בסיפורי הביוגרפיות הבהירות , 
הרי זה , כך מסתבר , כדי לעשות את הבלתי אפשרי : להינתק מעוצמתו של האובססיווי . 
והסיפור על גים ? הסיפור על גים אינו של חנה קראל . הוא סיפור של איש בהיר : 
גים נקלע למקום שהיו בו אינדיאנים . הוא נקלע לשם במקרה . אבל הקצין , 
עם כיתת היורים המצטיינת שלו , אולי ידע שיבוא , כי הסיפור חייב להיות 
אבסורדי . והוא עצר אותו כאילו שלא במתכוון , שהרי באותה מידה יכול היה 
לעצור גם מישהו אחר . אבל דעתו של הקצין , כך אפשר להניח , היתה זחוחה 
עליו והוא קרא לגים . הסיפור הוא איפוא בהיר מאוד . הסיום שנקטע , אין 
בו כדי להעיד על ההיפך . גים בחר , ככל הנראה , להרוג אינדיאני . ומפני 
שהיה אדם רציונאלי , גם לא התייסר בשל כך מאוחר יותר , שהרי לא היה אשם . 
הוא אפילו הבהיר לעצמו באותה הזדמנות מה כוחן של הנסיבות ביצירת בחירותינו 
ומהם ההבדלים בין להיות אשם ובין לחוש אשם . אבל האנשים השחורים של חנה קראל 
לא היו רציונאליים , ולכן היו אשמים כל הזמן . וכשהם חוזרים אל סיפוריהם 
שאינם מרפים מהם , הם זוכרים אותם מחדש ומפרשים אותם שוב לעצמם , ומצמיחים 
תובנות חדשות וחרטות חדשות , וקשה לשכנעם להרפות כבר מן התמונות האלה מאחר 
שאין הם אנשים רציונאליים , נימוקים תבוניים אינם עובדים עליהם גם בעולם 
שחוקי השטן הם חוקיו היחידים , יגלו אלו שוב ושוב את אשמתם שלהם . מארק 
אדלמן , שעל פניו הטעינו ארבע מאות אלף איש על קרונות באומשלאג - פלאץ , 
שכעובד בית - החולים היה יוצא יום - יום לצד הארי כדי למסור מנות דם של 
חולי טיפוס לבדיקה בלשכת הבריאות , הוא אשם מפני שהיה עליו לשלוח אנשים 
מן המשלוחים החוצה . " האנשים שלנו היו דגים את אלה שצריך להציל , ואני 
הובלתי אותם החוצה בתור חולים " ( " להקדים את אלוהים " , עם 01 ) . 
אשה אחת התחננה שיציל את בתה בת הארבע - עשרה , אבל הוא יכול היה לקחת 
רק איש אחד , ובחר בזושיה " שהייתה הקשרית הכי טובה שלנו " ונעשה אשם . 
ואחר כך נעשה אשם כשאמר " לא " לשתי בחורות , יצאניות שהיה להן אפילו 
סרסור , והצטרפו לקבוצה של אנילביץ ולאחר ההתאבדות הקולקטיווית נשארו במרתף 
סמוך . אדלמן אמר להן לא , כשביקשו להצטרף אליו לפני הסוף , אל תעלות 
הביוב , ומשם לצד הארי . האמא של חנה קראל לא האמא שהיתה מקבלת מכתבים 
מהשבי או מהחזית שנפתחו במלים " דלה אהובה " , אלא האמא האמיתית שנסעה בעגלה , 
בפולניה , בדרך שעקפה את הכנסייה , והדוד שמעון לא היה מקום בשבילו באותו 
מסע ולא היה לו כוח לרוץ כל כך מהר ולכן היה נאחז בעגלה בידיים : אני מבקש 
ממך קחי אותי מכאן . אבל האמא האמיתית הפנתה את הראש והביטה באוויר מולה . 
רק הילדה הסתכלה עד שלא ראו אותו יותר ואז אמרה לאמה : את כבר יכולה להסתכל . 
כעבור ימים מספר תחזור האמא אל דרך העיקול שליד הכנסייה . אחיה לא יהיה 
שם . למעשה , כבר לא יהיה שם אף אחד . ומאז לא תפסיק לראות אותו . גם 
את הסיפור הזה מספרת חנה קראל יותר מפעם אחת . והסיפור על פולה ליפשיץ שמארק 
אדלמן מוציא אותה מן המשלוח באומשאג - פלאץ , ולמחרת היא חוזרת הביתה , 
רואה שאמא שלה איננה האמא הבלה , אותה עת עצמה , לאומשלאג - פלאץ עם 
אנשים אחרים טור מהלך שפולה ליפשיץ רצה אחריו , וכדי להשיג , הארוס שלה 
מוליך אותה חצי - דרך במריצה , וברגע האחרון היא מספיקה להתערב בהמון כדי 
שתוכל להיכנס עם אמא שלה לתוך הקרון . פולה ליפשיץ לא הספיקה להיות אשמה , 
אבל היו גם מתים שנשארו אשמים , כמו צדרניאקוב , ממנהיגי גטו ורשה , 
שידע את האמת , וביכר להתאבד במקום לספר לאנשים ולמות עם הרבה רעש . למארק 
אדלמן , המספר על המקרה , יש טענות כלפיו , על שעשה מהמוות שלו עניין 
פרטי של עצמו ולא קרא קודם לאנשים שיעשו משהו , אפילו שיתאבדו . אשם היה 
מי שהתאבד , ואשם היה מי שלא התאבד , ובחר תחת זאת בבחירה הנוראה , שהיא 
בחירתו של השטן , ולכן אי - אפשר לה שלא להיות נוראה . ואין זה משנה מה 
יהיו תוצאותיה . חנה קראל לומדת את לקח השואה כשהיא מלמדת את בתה להיות בהירה , 
ופירוש הדבר , לעניין זה , לשרוד . היא בונה לה כללי התנהגות התואמים 
עולם בהיר . גם היא , חנה קראל , הרי שרדה , בסופו של דבר , ואפילו 
הצטיינה בכך . מתוך שלושה מיליון ושלושים אלף שרד רק אחוז אחד , ואם נכללה 
בו , הרי יש ביכולתה ללמד אחרים איך לשרוד . לקח השואה מפנה אותנו , לפיכך , 
להתרכז בהישרדות . אך על פי הגדרה , חייבת זו להיות הישרדות בעולם בהיר . 
כלומר , הישרדות שמחירה בלתי - אפשרי בשביל מי שהיו פעם אנשים שחורים , 
וגם אם השחור הוא מחלה . וזו אולי מסקנתה האחרונה של חנה קראל : " ומן 
השחור את יכולה להשתחרר , אבל הבהירות היא חשוכת מרפא " ( " דיירת משנה " , 
עם 401 ) . עולם שכבר נתרחשה בו שואה , אינו יכול , על פי הגדרה , להיות 
עולם טוב יותר , ולכן , כך מסתבר , גם אי אפשר להפיק מן השואה לקח כלשהו , 
אם אנו מבינים במונח " לקח " אמצעי שעשוי להוליך אל מצב טוב או רצוי 
יותר . גם אם מארק אדלמן ייעשה רופא ויוציא כמה אנשים מן המירוץ עם המוות , 
כדי לאפשר להם שהות - מה שבה אולי יוכלו להשיג לעצמם אושר , לא יהיה זה 
עולם טוב יותר . בעיקרו של דבר , האנשים השחורים ישארו , ככל הנראה , 
כאלו . מחלתם השחורה תלמד אותם שיופיו של העולם הבהיר אינו מכוון אליהם 
ואינו שייך להם . הגדה התלולה של הנהר , הירק של העצים , הפיתול של עצי 
היער והאור שעל המים תמונות שבהן חותמת חנה קראל את ספרה השני כל אלו לא 
יתגלו לעיניהם מפני שאין הם יודעים להסתכל במישרים . הם מרימים את מבטם 
לאט לאט ומתוך היסוס . גם היופי הזה לא מגיע להם . ודאי לא בבת - אחת ולא 
בעוצמה כזאת . אחרי ככלות הכול , לא מגיע להם " דבר , לבד מן הצריף מצד 
ימין " . 
