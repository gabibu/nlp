רמות גבוהות מעל המותר של החומר המסוכן בנזן נתגלו במים מינרליים מתוצרת 
" פרייה " , המשוווקים בארץ . כך התברר אתמול עם קבלת תוצאות בדיקה שנעשו 
במעבדה של המכון לביקורת ולתקנים של חומרי רפואה במשרד הבריאות . עוד טרם 
התקבלו התוצאות החליט מנהל שירות המזון במשרד הבריאות , אינג דניאל רייכמן , 
להפסיק את היבוא והשיווק של מי פרייה . ההחלטה התקבלה בעקבות החלטה דומה 
של ארה"ב ומדינות אחדות באירופה . משרד הבריאות גם בדק מים מינרליים מתוצרת 
הארץ ( נביעות ומי עדן ) וכן מי ברז . בכל הדגימות שנבדקו לא נתגלו כל 
עקבות של בנזן . בשבוע שעבר התפרסמו ידיעות ראשונות שלפיהן התגלה במי פרייה 
ששווקו בארה"ב בנזן ברמות מעל המותר . בכמה בקבוקים נותרו שרידי בנזן , 
חומר ניקוי אורגני מסרטן ורעיל , שבו השתמשה החברה לטיהור בקבוקי המים . 
על פי התקן האמריקאי מותר שיהיו עד 5 ( יחידות למיליארד ) בעוד שבפועל 
נמצאו שם 21 . בבדיקות שנעשו בארץ התברר כי הרמות אצלנו אף יותר גבוהות 
בין 52 ל82 . אתמול בבוקר הודיע שירות המזון ליבואן להפסיק מיד את יבוא 
מי הפרייה ולאסוף את הבקבוקים הנמצאים בחנויות . כן אסר לשחרר מכולה ובה 
מי פרייה הנמצאת בנמל . שירות המזון גם פנה אל רשתות השיווק והורה להן להוריד 
את בקבוקי הפרייה מהמדפים . יצחק צבי , מחברת נתן צבי המייבאת את מי הפרייה , 
טען בתגובה כי משרד הבריאות הצרפתי בדק את המים וקבע שהם נקיים , אבל הבעלים 
של חברת פרייה החליט כי די שהוטל חשד קל שבקלים כדי להצדיק את השמדת מלאי 
המים . לפיכך הורה לכל הארצות הקונות מי פרייה להשמיד את המלאי שברשותן . 
לדברי יצחק צבי הוא קיבל את ההוראה מחברת פרייה עוד לפני שהגיעה אליו ההודעה 
של שירות המזון . קפידבינהמסננים חייבים היו להוציא את חומר הבנזן , אולם 
הם נסתמו ולא פעלו כשורה . יו"ר מועצת המנהלים , גוסטב לוון , הודיע ביום 
רביעי במסיבת עיתונאים בפריס , כי כל המלאי של החברה , בסך הכל 061 מיליון 
בקבוקים , יוחזר בעקבות גילוי שרידי הבנזן בכמה מדינות . לוון אמר כי מסנני 
המים של המעיין הזדהמו ובעקבות זאת נותרו שיירים ומשקעים שונים , שנתגלו 
תחילה על ידי שלטונות הבריאות האמריקאיים . מומחי בריאות אמריקאיים אמרו 
כי רמת הבנזן שנתגלתה בבקבוקי הדגימה , לא היה בה כדי להוות סכנה לבריאות 
ופקיד משרד הבריאות הצרפתי , על אף ששיבח את החברה על הצעד שנקטה , אמר 
שגם מי שישתה את המים המזוהמים כביכול , לא היה קורה לו דבר . ככל הנראה 
סברו מנהלי פרייה , כי החלטה להחזיר בבת אחת את כל הבקבוקים מהלקוחות בעולם , 
תחזק את אמון הציבור בחברה ובמוצריה . חרדה אחזה בתושבי העיירה ורגז בדרום 
צרפת , שלידה נובע המעיין ממנו מפיקה החברה הצרפתית " פרייה " את המים 
המינרליים שלה . 000 , 3 איש מהעיירה ורגז ומכפרי הסביבה עובדים במפעל . 
" כל העיר עובדת כאן . אם המפעל ייסגר יהיה זה אסון " , אמר המוכר בקפה 
במרכז העיר . תושבי העיירה לא נבהלו מהידיעות עצמן על זיהום המים . ב"פונדק 
המעיין " , הנמצא במרחק כמה מאות מטרים מן המפעל , עדיין אפשר לקבל בקבוק 
פרייה . 
