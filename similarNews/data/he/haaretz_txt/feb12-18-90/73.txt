שר האוצר שמעון פרס אומר כי במצב הפוליטי הנוכחי אי אפשר לקצץ בתקציב הביטחון 
כל עוד יש לישראל בעיות צבאיות . בכינוס הבין - לאומי שדן בנושא " מכלכלה 
ריכוזית לכלכלת שוק " אמר שר האוצר כי לישראל אין בעיות כלכליות לכשעצמן , 
אלא בעיות פוליטיות המשתקפות בבעיות כלכליות , ולכן כדי לפתרן יש למצוא 
קודם כל פתרונות מדיניים . פרס הוסיף כי % 26 מהתקציב מיועדים לפירעון חובות 
ולצורכי הביטחון . הוא דחה בדבריו את התיאוריות של פרוף מילטון פרידמן , 
שנכח באולם ואמר כי התיאוריות שלו אינן תקפות במציאות הישראלית . שר האנרגיה 
משה שחל , שהשתתף אף הוא בכנס , אמר כי יש לצמצם למינימום את מעורבות הממשלה 
במשק ובמיוחד בניהולו העסקי . לדבריו ההתפתחויות הכלכליות והמדיניות בעולם , 
הוכיחו שמעורבות ממשלתית יתרה , עלולה להביא אפילו אימפריות אל עברי פי 
פחת . עוד אמר שחל כי הסרת הפיקוח על המחירים במשק , חייבת להיות מותנית 
בחשיפת המשק ליבוא מתחרה ובביטול קרטלים ומונופולים , בין השאר בהנהגת שינויים 
בחוק ההגבלים העסקיים ובדרכי אכיפתו . שר האנרגיה הדגיש כי הרפורמה המלאה 
במשק הדלק תונהג באוגוסט השנה . החיסכון הצפוי למשק מרפורמה זו יסתכם בכ001 
מיליון דולר לשנה . 
