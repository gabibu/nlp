לפי דו"ח פנימי של המוסד לביטוח לאומי , כשליש עד חצי מהקבורות הן בתשלום , 
למרות שלפי החוק המוסד אמור לממן את כל הקבורות , וקבורה בתשלום מוגבלת 
רק לרכישת חלקות קבורה מראש . בדיקת שיעורי הקבורה בתשלום על ידי חברות קדישא 
מראה , שמרבית חברות הקדישא בסקטור הכפרי ובישובים עירוניים קטנים , אינן 
גובות כל תשלום מהציבור , או שהקבורות בתשלום מצומצמות לרכישת נחלות קבר 
בחיים בלבד . שיעורים גבוהים יחסית של קבורות בתשלום נמצאו בחברות קדישא 
הפועלות בערים ובישובים עירוניים גדולים . בתל - אביב , בה מבצעת חברת הקדישא 
שליש מהקבורות של כל הנפטרים בישראל , התקרב שיעור הקבורה בתשלום ב - 78 
לכדי מחצית . מזכיר חברת - קדישא בתל - אביב אמר , כי הדבר נבע מקבורה 
בבתי קברות סגורים כמו בבית העלמין בנחלת - יצחק או בחלקות חריגות בקרית - 
שאול ובחולון . כיום לא נותרו חלקות כאלה ולכן ירד השנה שעור הקבורות בתשלום 
לכשליש , לאנשים הקונים חלקות בחייהם . מחיר חלקה כיום הוא 0006 שקל ולבן 
זוגו של הנפטר הרוצה להיקבר על ידו 0004 שקל . יצוין , שהתשלום נועד לעבודות 
פיתוח ולרכישת קרקע . 
