קושיגאיה , יפאן ( ע"ר ) . ראש ממשלת יפאן , טושיקי קייפו , שרק שבוע 
נותר לו עד הבחירות הכלליות , עושה עתה מאמצים גדולים כדי להסביר לעם היפאני 
את הסיבה להטלתו של מס הקנייה השנוא . הרוגז של ציבור הבוחרים על הטלת מס 
זה וכן שאט הנפש בעקבות פרשיות השחיתות שנתגלו בתקופת שלטונה של הממשלה הקודמת , 
גרמו לליברל - דמוקרטים להפסיד את הבחירות לבית העליון , בשנה שעברה . 
כיום נאבקת הממשלה לשמור על הרוב שלה בבית התחתון , הבוחר את הממשלה . 
במערכת הבחירות לא זנח קייפו את סיסמתו הקודמת , כי " הדמוקרטיה הביסה 
את הסוציאליזם במזרח אירופה " , אולם כיום משמשת לו סיסמה זו רקע לטענותיו , 
בהן הוא מצדיק את מס הקנייה בשיעור % 3 שהטילה עוד הממשלה הקודמת . " בשנה 
בה נולדתי , נולדו יחד עמי 45 . 3 מיליון תינוקות . עתה רק 42 . 1 מיליון 
תינוקות נולדים ביפאן כל שנה " , אמר קייפו באסיפת בחירות בפרבר קושיגאיה , 
צפונית לטוקיו . " משמעות הדבר הזה היא שבעוד עשרים שנה , 6 . 2 משלמי 
מס יצטרכו לתמוך בגמלאי אחד . אם אנו נהיה תלויים במס הכנסה בלבד , הילדים 
שלכם ישלמו מס בשיעור הכפול מזה של היום . זאת הסיבה להטלת מס הקנייה על 
ידינו " , הדגיש . כמה מתוך הקהל , שבאו לשמוע את ראש הממשלה במזג אוויר 
סוער , הושפעו מן הטיעון . יוקו האבו , בעלת חנות קפה אמרה : " הדברים 
שהוא אמר על מס הקנייה נראו לי סבירים . שנאתי מס זה כאשר הוטל בשנה שעברה , 
אולם עתה אני מבינה את הסיבה להטלתו . אך למה הם לא יכלו להסביר זאת בהתחלה ? 
" האשה היא חברת המפלגה הליברל - דמוקרטית השלטת , אולם הודתה כי היססה , 
בגלל המס , בשביל מי להצביע . " אני אצביע בשביל הליברל דמוקרטים משום 
שעכשיו אני עצמי יכולה להסביר את מהותו של מס הקנייה " , אמרה בתה של יוקו 
האבו , קייקו האבו בת ה22 . התברר כי הנזק הפוליטי הכבד שנגרם על ידי הטלת 
מס הקנייה , מקורו בהטלתו הפתאומית , ללא כל הסבר . 
