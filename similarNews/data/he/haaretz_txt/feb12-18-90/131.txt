היחידה לחקירת פשעים במטה הארצי של משטרת ישראל , זימנה שלום לחקירה את 
סופר " הארץ " , נדב שרגאי , בעניין " מדינת יהודה " והוועד למען ביטחון 
בכבישים . איש היחידה , פקד אייל , הציג לשרגאי שורה של שאלות , בעקבות 
ידיעות וכתבות שפירסם ב"הארץ " , בנושאים אלה בשנה האחרונה . אייל גבה מהעיתונאי 
הודעה והחתימו עליה . רוב השאלות התייחסו לפרסום ב"הארץ " מיום 98 . 5 . 
62 . באותו פרסום נחשפה לראשונה החלטה שקיבלה " הנהגת מדינת יהודה " להקים 
פורום ביטחון שיגבש תשתית לצבא . באותה ידיעה צוטט פעיל של יהודה שאמר ל"הארץ " , 
כי פעילי הארגון יעסקו באגירת נשק כבר עתה , למקרה שישראל תפנה את השטחים . 
חוקר המשטרה ביקש לדעת מי האיש המצוטט בידיעה , אולם סופר " הארץ " סירב 
להשיב על השאלה , בהסתמכו על כללי האתיקה העיתונאית , האוסרים חשיפת מקורות 
אינפורמציה . לפני חודשים אחדים כבר התבקש שרגאי לחשוף את שמו של האיש , 
במהלך חקירה קודמת בעניין אותה ידיעה , שערך פקד אהרון גרונדמן . גם אז 
סירב העיתונאי לחשוף את שמו של האיש . שלשום נשאל העיתונאי אם הוא יודע על 
תופעה של אגירת נשק על ידי פעילי מדינת יהודה , אם ידוע לו היכן מוסתר הנשק 
ואם ידועה לו זהות המבצעים של הפעולות נגד ערבים , מטעם הוועד למען ביטחון 
בכבישים . שרגאי הפנה את החוקר לפרסומים השונים בעניינים אלה ב"הארץ " 
והשיב כי מעבר לפרסום בעיתון אינו יודע דבר . הוא גם סירב להתייחס לשמות 
שהוצגו בפניו כמקורות אפשריים לידיעות שפירסם בנושא . 
