בשבוע שעבר , בשידור טלוויזיה ישיר , קיבלו פאשיסטים צרפתיים מכות אגרוף 
מידיהם של צעירים יהודים . כחמישה מיליון צרפתים עקבו אחר המחזה . המהומה 
אכן היתה גדולה : ערב רב של סדרנים , שומרי ראש , מפיקי טלוויזיה ושוטרים 
הפרידו ביו הנצים . ה"דיון - עימות באידיאולוגיה של הימין הקיצוני " , 
כפי שמכנים זאת בנייטרליות , הצליח איכשהו להסתיים . מיד עם סיומו המשיכו 
הנצים מן האולפן להחליף מכות אגרוף ברחוב הסמוך לאולפנים . החידוש , אם 
אפשר לומר כך , לא נעוץ בנושא הדיון ואף לא במהלומות . אלא השילוב הראוותני 
ביניהם , לעיני העם כולו , היה חדש ואומלל . המראות והקולות היו אמנם 
אלימים , אבל המחזה כולו היה המחשה נוספת לבנאליזציה של הרוויזיוניזם שאגפים 
קיקיוניים של הימין הקיצוני באירופה שבים ומנפנפים בו . המדובר בכל אותם 
" מחקרים " המתיימרים להוכיח שאי - אפשר להוכיח את השואה . הם נמצאים 
בשוליים של הקהילה האקדמית והפוליטית . ששת המליונים , על - פי הטיעון , 
אינו אלא מספר תועמלני שהיהדות העולמית , המאורגנת היטב , עשתה בו שימוש 
לצרכיה . הדיון הטלוויזיוני היה אמור לעקוף את ה"רוויזיוניזם " הזה ולהיות 
מוקדש לאידיאולוגיות ולדרכי הפעולה של קבוצות הימין הקיצוני בצרפת . מפיקי 
המשדר אף התנו את הזמנתם של נציגי הימין הקיצוני לאולפן בהתחייבות מפורשת 
מצדם שלא לאזכר תיאוריות אלה . עצם השמעתן בפומבי אסורה בצרפת מזה שנים 
אחדות , מכוחו של חוק חדש . אבל משום שטרחו להפיק משדר מעניין ועימות שיבטיח 
עסיסיות , הוזמנו ניאו - פאשיסטים מקצועיים ומנוסחים היטב ונציגי תנועות 
יהודיות . אחדים , בעיקר מקרב הסניף הפאריסאי של " בית"ר - תגר " , סירבו 
להיכנס לדיון עם הפאשיסטים . אבל המתינו לרמזים המנאצים הראשונים בכדי להנחית 
מכות . השערוריות העונתיות הקמות ונופלות בצרפת על רקע השמעת הטיעונים הללו 
חשפו נוף ציבורי מבוית למדי . הרוב הצרפתי הדומם חושד ש"משהו כאן אולי לא 
ברור לחלוטין " , אבל עובר הלאה . כך התבייתו תאי הגאזים של מלחמת העולם 
השנייה על סדר היום של נוראות הקיום . השערורייה הפעם לא סבבה את הטיעונים 
ה"רוויזיוניסטיים " עצמם , אלא את התפקיד שמילאו בפרשה מפיקי המשדר . 
הצעקה היתה נגד המרשם של " עימות חם " שרקחו המפיקים . בחסותן של הנוסחאות 
בנוסח " זכותו של הציבור לדעת " ו"אני נותן זכות דיבור גם למי שאינני מסכים 
עם מלה מדבריו " , מעמתים גם בעניין תאי הגזים . אולם תהיה זו טעות לייחס 
את אותם טיעונים רק לשוליים של הזירה הפוליטית ולתעתועיה של סנסציה תקשורתית . 
גם למעוזיה המכובדים של הקהילייה האקדמית והמדעית מצליחים להסתנן " טיעונים " 
אלה . לפני כשנתיים התעוררה סערה כשהתברר שהיסטוריון באוניברסיטה של רן 
הצליח להעביר תיזה בסוגייה , שאושררה על - ידי חבורת פרופסורים רשמית לחלוטין . 
בחודש שעבר פקדה סערה נוספת את חוגי הקהילה האקדמית ואת הנהלת הבנק הלאומי 
של צרפת בעקבות פרסום , בבטאון רשמי , של מאמר " מדעי " , הכולל התבטאויות 
אנטישמיות ומלגלג על " ההוכחות המתגלגלות פה ושם בעניין קיומם המשוער " 
של תאי - הגזים . המאמר , פרי עטו של ברנאר נוטאן , מרצה לכלכלה באוניברסיטה 
של ליון , הוא אחד מתשעה מאמרים בנושא " צרפת המשועבדת " ( הכוונה לשעבוד 
נוכח ארצות - הברית ) , שפורסמו בגיליון מיוחד של כתב העת המדעי " כלכלות 
וחברות " . כתב עת זה ממומן על - ידי המכון הצרפתי הגבוה ללימודים מתמטיים , 
הקשור עם מוסד המחקר הצרפתי הענק " סה - אן - אר - אס " . מאמרו של נוטאן 
הצביע על " פמלייתו היהודית " של הנשיא מיטראן כאחראית לסדרה של החלטות 
ה"משעבדות " את צרפת להגמוניה אמריקאית . מדענים ונושאי תפקידים בכירים 
בצמרת הכלכלית של צרפת תבעו אז לפתוח בחקירה שתברר כיצד הגיע פרסום גזעני 
כזה לדפוס , במסגרת רשמית ומכובדת כל כך . אחדים מן האחראים לעריכת הביטאון 
טענו , כי נוסח המאמר לא הובא לידיעתם . ואילו אחראים אחרים טענו , כי 
" באורח עקרוני אין הם נוהגים להתערב בתוכנם של הפרסומים המדעיים . . . 
" . החקירה ודאי תעלה ממצאים חשודים נוספים , שגם הם יגונו באורח מתורבת 
מאחורי מה שמאפשרת סביבה המפונקת , למזלה , בחופש ביטוי . לחקיקות האוסרות 
נאצות איומות במיוחד , יש בנוף כזה יעילות מוגבלת , לעתים אף הפוכה . 
בעוד שלושה חודשים יהיה מעניין לבדוק ברחוב הצרפתי האנונימי מה ייוותר בתודעתם 
של הצופים לאחר חילופי המהלומות באולפן הטלוויזיה : זיכרון השואה או האגרופים . 
