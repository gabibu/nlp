מוסקווה , ( ע"ר ) . משרדי מערכת " חדשות מוסקווה " , שבועון המבטא 
בצורה התקיפה ביותר את תנועת הרפורמה הסובייטית ושלכן קנה לעצמו ציבור קוראים 
גדול , ניזוקו קשה בדליקה גדולה שפרצה בו בלילה שבין יום רביעי לחמישי 
מסר עורך בכיר של השבועון אתמול בבוקר . ויקטור לושאק , סגן העורך הראשי , 
אמר כי האש התפשטה גם לעבר משרדי החברה התיאטרלית המרכזת את כל איגודי שחקני 
התיאטרון . סטודנט לדרמה נהרג כאשר קפץ מחלון בניסיון להימלט מהלהבות . לדברי 
לושאק אין להוציא מכלל אפשרות שהיתה זו הצתה . עיתונאים של השבועון התלוננו 
כבר כמה פעמים כי איימו עליהם בטלפון , במיוחד לאחר ששמם חתם מאמרים , 
שתקפו קבוצות לאומניות קיצוניות . " מחצית המערכת שלנו עלתה באש . הצוות 
שלנו עבד כל הלילה בסיוע לכבאים . הצלחנו להציל את רוב הציוד , לרבות מכונות 
הפקסימיליה ומתקני תצלומי החדשות " , אמר לושאק , והוסיף שיהיה עליהם למצוא 
בניין חדש , לפחות זמנית . 
