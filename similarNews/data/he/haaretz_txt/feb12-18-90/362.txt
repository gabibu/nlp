הפניקס היתה הראשונה שהפחיתה את תעריפי ביטוח רכב רכוש . חברות מגדל וכלל 
ביטוח הודיעו על כוונתן להפחית את התעריפים החל מחודש אפריל . אך עקב כוחות 
השוק ולחץ המבוטחים , כל החברות , כולל השלוש שהוזכרו לעיל , הפחיתו כבר 
את התעריפים בשיעור של % 5%6 בחודשים ינואר ופברואר . את התעריפים הגבוהים 
ממשיכה לשלם רק אותה קבוצה באוכלוסייה שלא מגלה עניין מיוחד בתעריפים , 
כמו בעלי יכולת או מי שמקבלים ממקום עבודתם החזר מלא של הוצאות הביטוח . 
עם אלה נמנים גם אותם מבוטחים שסוכן הביטוח מחדש להם באופן אוטומטי את 
התעריף והם משלמים את החשבון לסוכן בלי לבקש הנחות . הצורך להוזיל את תעריפי 
הביטוח , שבשנים האחרונות התייקרו ללא הרף , נולד בעקבות הרווחיות הגבוהה 
של חברות הביטוח בענף זה . על פי הערכתו של רימון בן שאול , מנכ"ל חברת 
" כלל ביטוח " , המכהן כסגן יו"ר איגוד חברות הביטוח , הגיעה הרווחיות 
של חברות הביטוח בענף ביטוח רכב רכוש לכ%01 בממוצע . ענף ביטוח זה , שהיה 
בעבר המפסיד ביותר , הפך לרווחי ביותר . אם נזכור ש%04 מעסקי הביטוח האלמנטרי 
של חברות הביטוח הם ביטוח רכב רכוש ( לא כולל ביטוח חובה באבנר ) , עם 
פרמיה כוללת של כ008 מיליון שקל , קל להבין שביטוח הרכב היה בין הגורמים 
המרכזיים ברווחיות חברות הביטוח בשנת 9891 . חברות הביטוח לא התנדבו להפחית 
את התעריפים . הדרישה להפחתת תעריפים באה מצד גורמים כמו המפקח על הביטוח 
במשרד האוצר ומחברי ועדת הכספים של הכנסת , שהתרעמו על תעריפים אלה . חברות 
הביטוח ביקשו " להתחכם " והחליטו על הגדלת ההנחה המירבית מ%42 ל%82 . 
מכך היו נהנים רק הגופים הגדולים וכל מקבלי ההנחות האחרים , אך לא הציבור . 
חברת כלל ביטוח היתה הראשונה שביקשה ללכת בדרך זו , ובעקבותיה הלכו חברות 
הביטוח האחרות . הידיעה שפורסמה על כך ב"הארץ " גררה חקירה מצד זאב גלמור , 
הממונה על ההגבלים העסקיים במשרד התעשייה והמסחר , שביקש לבדוק אם אין 
כאן חשד של עבירה על חוק ההגבלים העסקיים . גם התארגנות להפחתת תעריפים 
היא עבירה על החוק , ולא רק התארגנות לייקור התעריפים . הגורם לכך הוא 
שאלמלא ההתארגנות היו חברות הביטוח נאלצות אולי להפחית תעריפים בשיעור גבוה 
יותר . חברות הביטוח טוענות שלא היתה כל התארגנות ורק חברה אחת ביקשה לפעול 
בדרך זו . אך זמן קצר מאוחר יותר החלו החברות להפחית את התעריפים , כאשר 
הפניקס הודיעה רשמית על ההפחתה ומאוחר יותר גם חלק מהחברות האחרות . בפועל 
הפחיתו מרבית החברות את התעריפים , ובחלק מהחברות השתתפו סוכני הביטוח בהפחתה . 
מנכ"ל אחת החברות , המבקש להישאר בעילום שם , ממסביר שבענף הביטוח , כאשר 
מבחינים ברווחיות באחד הענפים , מתחילה מיד תחרות המסתיימת רק כאשר הענף 
הרווחי חוזר להפסדים . צבי שייביץ , הממונה על נושא ביטוח הרכב בקבוצת הפניקס , 
אומר שהתחרות הקשה בין חברות הביטוח היא על חלק קטן מהשוק , כ%01 על פי 
הערכתו . מדובר בקבוצה קטנה יחסית של לקוחות , שנוהגים לעבור כמעט מדי 
שנה מחברה לחברה , שעה שמרבית המבוטחים לא נוהגים להחליף את חברת הביטוח 
או את הסוכן . רימון בן שאול מעריך כי תעריפי הביטוח יופחתו על ידי חברות 
הביטוח עד שהרווחיות תגיע לרמה של כ%5 מהמחזור . משמעות הדברים שיש נהגים 
שייהנו מהנחה של % 43 מהתעריף המלא . מכך נהנים הנהגים בעלי התנאים של כחצי 
תריסר הגופים הגדולים כמו עובדי המדינה , תדיראן ואחרים . מהנחות קטנות 
יותר של עד כ%5 נהנים מי שאינם נכללים בשום קטגוריה המאפשרת הוזלה , אך 
אלה הם מיעוט . בפועל רוב הנהגים נהנים מהנחות במגוון רחב , בגלל אי נסיעה 
בשבת וחג , מספרם של המורשים לנהוג ברכב וגיל שבין 4256 . ההבדלים בין התעריפים 
של חברות הביטוח אינם גבוהים . בטבלה כמה דוגמאות על בסיס תעריף ינואר 0991 
( בשקלים ) . למרות שההבדלים אינם מהותיים רצוי לבקש כמה הצעות מסוכני 
הביטוח לגבי ביטוח הרכב לפני שמקבלים החלטה . ההבדלים עשויים להגיע ליותר 
מ001 שקל , במיוחד אם מדובר במכוניות שהביטוח שלהן יקר . ההנחה היא לעתים 
ישירה ולעתים על ידי שיפור הביטוח או ביטוח ללא תשלום של אבזר מיוחד . אך 
כל התהליך הנוכחי עשוי להעלם בחלקו בעתיד , אם וכאשר יוחלט לבצע את הרפורמה 
בכל הקשור לביטוח הרכב . על פי הרפורמה המתוכננת כעת יתבססו תעריפי הביטוח 
במידה רבה על איכות הנהיגה של הנהג , כפי שהמליצה ועדה ציבורית בראשותו 
של מיכאל כהנא , סגן המפקח על הביטוח , על פי רעיון של אוריאל לין . במצב 
הנוכחי נהנים למעשה הכל מהנחת העדר תביעות . זאת בגלל שלחברות הביטוח אין 
כיום מאגר מידע שבו יוכלו לבדוק אם הנהג אותו מבקשים לבטח הגיש תביעות נגד 
החברה בגין תאונות . השבוע קיבל כבר איגוד חברות הביטוח החלטה להקים מאגר 
כזה בהשקעה של 001 אלף דולר . 
