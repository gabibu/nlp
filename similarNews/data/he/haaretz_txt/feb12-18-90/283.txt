תוניס ( ע"ר ) . משלחת אש"ף יצאה אתמול למוסקווה , לשיחות על העלייה 
היהודית מבריה"ם לישראל . במשלחת שניים מהנהגת אשף , מחמוד עבאס , המכונה 
אבו מאזן , וסולימאן נגאב , איש המפלגה הקומוניסטית הפלשתינית . השניים 
יקבלו דיווח מן הסובייטים על השיחות שקיים בשבוע שעבר שר החוץ האמריקאי , 
גיימס בייקר , עם עמיתו הסובייטי אדוארד שווארדנאדזה . בהודעת אש"ף נאמר , 
כי החלטת הסובייטים לקיים דיון בבעיית העלייה במועצת הביטחון , " מאשרת 
מחדש את אמינותה של העמדה הסובייטית בנושא זה " . עוד נאמר , " צעד זה 
מראה בבירור , כי הממשל הסובייטי שוקל מחדש את עמדתו לגבי העלייה , נוכח 
הניצול לרעה של ההחלטה הסובייטית על ידי ישראל וארה"ב לאפשר תנועה חופשית 
לעולים " . גלי העלייה האחרונים לישראל , גרמו למתיחות ביחסי העולם הערבי 
ובריה"ם . הסובייטים גינו את ההתנחלויות בשטחים בטענה , כי אלה מגבירות 
את המתיחות במזרח התיכון . 
