היועץ המשפטי לממשלה , יוסף חריש , קבע אתמול כי למכתב ההתפטרות של השר 
אריאל שרון , אין תוקף מבחינה משפטית משום שעל פי החוק עליו להודיע תחילה 
לממשלה על כוונתו להתפטר . לדבריו , מאחר ושרון לא הודיע בישיבת הממשלה 
על התפטרותו , אלא הכריז על כוונתו זו בישיבת מרכז תנועת החירות עליו לחזור 
על הודעתו בפני מליאת הממשלה בישיבתה הקרובה , ורק כעבור 84 שעות תיכנס 
התפטרותו לתוקף . שרון אמר אמש במשדר " מוקד " בטלוויזיה , כי בעקבות 
שיחתו עם חריש הוא מתכוון להודיע בישיבת הממשלה בראשית השבוע הבא על התפטרותו . 
המשפטן פרוף ח"ך אמנון רובינשטיין דחה אמש את דבריו של חריש ואמר שהוא עצמו 
פרש מהממשלה בדרך זו . לדעתו , זהו פירוש לא סביר של החוק . " אני בטוח 
שעמדתו של חריש לא תמצא תימוכין בשום בית משפט " . רובינשטיין הדגיש שגם 
על משפטנים לנהוג בהגיון פשוט , וכששר בממשלה מודיע קבל עם בישיבת מרכז 
הליכוד על התפטרותו , הוא מודיע על כך לכל עם ישראל , ובכלל זה גם לשרי 
הממשלה . לשר שרון אין כל כוונה לחזור בו מהתפטרותו בממשלה , והוא נחרץ 
בדעתו להיאבק בראש הממשלה ובמדיניותו בכל דרך אפשרית . שרון הבהיר את כוונותיו 
אלו בהפגנות תמיכה של אוהדיו שהתקיימו מול לשכת משרד התעשיה והמסחר בקרייה 
בתל - אביב . מבחינתו של שרון הוא כבר מחוץ לממשלה ולקבינט , למרות שייתכן 
ופורמלית יודיע פעם נוספת על התפטרותו במליאת הממשלה ביום ראשון הבא . לאחר 
ישיבת הממשלה עתיד שרון לקיים מסיבת עיתונאים ולהרחיב את נימוקי התפטרותו . 
שרון אין כל תוקף , כל עוד לא נמסר על כך קודם לכן הודעה לממשלה . אתמול 
הוגשה לבג"ץ עתירה על ידי אחד ממקורבי שרון שביקשה לקבוע כי להתפטרותו אין 
תוקף והיא נוגדת את חוק יסוד הממשלה . קפידבינבמשך כל שעות היום אתמול המשיכו 
מקורביו של שרון להפציר בו לבל יתפטר . עוזריו הקרובים ארגנו לו הפגנת תמיכה 
מול פתח לשכתו בתל - אביב . למעלה מעשרים פעילים נשאו שלטים בזכותו של שרון 
ותוך גינוי ראש הממשלה . אחדים מהפעילים הבהירו כי הליכוד ללא שרון בממשלה , 
זה לא אותו ליכוד . " בעיירות הפיתוח ובשכונות מכירים רק את שרון ולוי , 
לא יודעים בכלל מי זה שמיר " , צעק בחצר הלשכה אחד המפגינים . בין אלה 
שבאו להפגין הזדהות עם שרון היה גם הח"ך לשעבר בני שליטא , שקרא לשרון להמשיך 
להילחם על דיעותיו , אך מחוץ לממשלה . המפגינים בחצר לשכת משרד התעשייה 
והמסחר נצבו שם כשעתיים . משהגיע שרון , הוא נבלע בקרב המפגינים וניסה 
להצדיק בפניהם את החלטתו להתפטר : " מה שאני עומד לעשות זה להמשיך מאבק 
בכל הכוח , כי המצב הוא של סכנה אמיתית לולא כן לא הייתי נוקט צעד זה . 
אני אמשיך לפעול למען הליכוד . אני לא יוצא כדי לנטוש מערכה . אני עושה 
זאת כדי לנהל מאבק הרבה יותר תקיף בעניין זה . אני לא יכול לנהל כשידי כבולות 
מול איומים בלתי פוסקים בפיטורים מהממשלה . . . אני לא מתכוון אפילו לרגע 
לפעול במקום אחר מחוץ למסגרת הליכוד . פשוט לא אשב יותר בלשכת שר התעשייה 
והמסחר , אשב בחדרי ב"מצודת זאב " , אמר שרון . מקורבי ראש הממשלה יצחק 
שמיר , חזרו והבהירו אתמול לשרון אין יותר מקום בממשלה או בקבינט . מקורבי 
שמיר טענו כי אינם מאמינים ששרון , המחשיב עצמו כאיש של כבוד , יחזור בו 
מכוונתו להתפטר , ולא יודיע על התפטרותו בישיבת הממשלה ביום ראשון . אולם 
אותם מקורבים הדגישו כי אם יחזור בו , ראש הממשלה יאלץ לפטרו . 
