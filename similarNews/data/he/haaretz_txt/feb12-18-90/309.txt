מוסקווה ( ע"ר וע"ץ ) . עיתונאים בדושאנבה מוסרים כי הצבא הסובייטי פתח 
אתמול באש בבירת טגיקיסטאן שבאסיה התיכונה , והרג לפחות 8 אנשים . המפקד 
הצבאי של העיר מסר על 21 הרוגים ו341 פצועים אתמול , ביניהם 05 פצועים בקרב 
כוחות הצבא . אולם ההמונים וכלי הרכב הצבאיים החלו לסגת שעות ספורות לאחר 
מכן בעקבות הסכם בין השלטונות לבין מנהיגי " החזית העממית " . כוחות ביטחון 
סובייטים שוגרו לדושאנבה כדי לשים קץ ל3 ימי מהומות נגד פליטים ארמניים , 
שגרמו למותם של לפחות 73 איש . במוסקווה קרא גורבצוב למדיניות נוקשה , 
כדי לשים קץ לאלימות האתנית בטגיקיסטאן וברפובליקות סובייטיות אחרות . בפתיחת 
מושב הסובייט העליון הוא אמר כי מגבשים עתה הצעת חוק כדי לדון באי סדרים 
מסוג זה , והכריז : " עלינו להפעיל את כל כוח החוק נגד אנשים אלה אשר 
תחת הדגל של לאומנות , גוררים את האנשים למאבק למען מטרותיהם - הם " . עיתונאים 
בדושאנבה אמרו כי הושג הסכם שכולל את התפטרותו של מנהיג המפלגה הקומוניסטית 
של טגיקיסטאן , יחד עם ראש הממשלה והנשיא . הם אמרו כי הנהגת המפלגה תתכנס 
בקרוב כדי לדון בנושא זה , אולם מצב החירום נשאר לפי שעה בתוקף . על פי 
ההסכם , יצמצמו כוחות הביטחון את נוכחותם , וישמרו רק על מתקני - מפתח 
במהלך שלושה ימי אבל לאלה שנהרגו במהומות . " אנשים בכיכר המרכזית הריעו 
כששמעו על ההסכם . הם ראו בכך את נצחונם " , מסר עיתונאי מקומי . רדיו מוסקווה 
מסר כי במהלך המהומות תקפו המפגינים גם עיתונאים סובייטים . צלם מלנינגראד 
נהרג ועיתונאי אחר מאושפז במצב קשה בבית חולים . לפני ההסכם הגיעה תגבורת 
של צנחנים לעיר , כנראה יחידות עילית של משרד הפנים . תושבים בדושאנבה מסרו 
אתמול כי הצבא הסובייטי פתח ללא אזהרה באש על המונים מתפרעים בחוצות העיר 
והרג לפחות 8 אנשים . דובר משרד הפנים של טגיקסטאן אמר כי אין באפשרותו 
לאשר ידיעה זו אך הוסיף כי החיילים קיבלו הוראה להפעיל את הנשק אך ורק במצבים 
קיצוניים . " אם החיילים אכן ירו , הם ירו באוויר , הם גם השתמשו בכדורים 
עקרים " , אמר . קפידבינרדיו דושאנבה הודיע אתמול בבוקר כי יחידות צבא ינועו 
ברחובות העיר על גבי כלי רכב צבאיים . התושבים נתבקשו לפנות את הרחובות 
" כדי למנוע טרגדיה " . עם זאת נמסר כי ההתפרעויות נמשכו וכנופיות של צעירים , 
תוך התעלמות מן הצבא , הטנקים והוראת העוצר , נפצו חלונות ראווה , והפכו 
אוטובוסים ומכוניות . בעיתונים סובייטים נמסר כי אנשים שאינם טגיקים , במיוחד 
רוסים , הוכו והותקפו . 
