ואשינגטון ( מיוחד ל"הארץ " ) . " ואשינגטון פוסט " החמיא אתמול לראש 
הממשלה , יצחק שמיר , וכתב במאמר המערכת הראשי שלו , כי " אומץ לבו של 
מר שמיר אינו נתון בספק " אך " חזונו נתון עתה במבחן . המאמר , תחת הכותרת 
" הרגע של שמיר " , קרא לראש הממשלה להסכים להשתתפות נציגים ממזרח ירושלים , 
שיש להם כתובת גם בגדה המערבית , במשלחת הפלשתינית . העיתון כתב ששמיר 
ייטיב לעשות אם ינצל את השי שניתן לו עם התפטרות השר שרון מרווח פוליטי 
כלשהו ויצטרף למפלגת העבודה בבדיקת הנוסחאות שהכינו ארה"ב ומצרים כדי לאפשר 
את הדיאלוג בין משלחת ישראלית ופלשתינית . העיתון , שלא מכבר האשים את שמיר 
בנוקשות והיעדר חזון , כתב ששמיר הראה כושר מדיני בחודש מאי שעבר , כשהסכים 
לרעיון שהיריב של ישראל ישתתף תחילה בשיחות על הבחירות , לאחר מכן במו"ם 
על האוטונומיה ולבסוף על הסכם הקבע . אך מאז , כתב העיתון , עיכב שמיר 
את השגת מטרתו כשדחה בהתמדה הצעות ספציפיות , שמטרתן מימושן של מטרות אלו . 
" הוא נתן למבקריו סיבות רבות לתהות אם אינו פועל רק כדי להרויח זמן , 
בתקווה שארה"ב תתעייף . קוצר רוחו של שרון יצר את ההזדמנות אך גם את הלחץ 
על שמיר לנוע קדימה , כתב " ואשינגטון פוסט " . 
