אלווין טופלר חזה זאת בספרו " הלם העתיד " : נדידת אוכלוסין מן העיר לשוליים , 
לשטחים ירוקים פתוחים , כניסיון להימלט מפגעי הכרך הגדול , והיווצרות 
יישובי לוויין סביב הערים הגדולות . בחמש השנים האחרונות הוקמו בישראל 
כ51 יישובי לוויין כאלה במתכונת של יישובים קהילתיים , פרטיים למעשה . 
אצל רשם העמותות במשרד הפנים נרשמו בשנתיים האחרונות כ05 עמותות פרטיות לבנייה , 
חלקן יקימו יישובים חדשים בעיקר בסמוך לערים גדולות וחלקן יקימו שכונות 
חדשות בתוך ערים קיימות , בשיטת " בנה ביתך " . היישובים הקהילתיים שינו 
את מפת ההתיישבות בארץ . הם שונים באופיים מן היישובים שהוקמו עד לאמצע 
שנות ה07 . אין הם ניתנים לסיווג ברור כיישובים כפריים או כיישובים עירוניים . 
מצד אחד הם יישובים קטנים יחסית : רובם מונים כמה עשרות משפחות בלבד , 
וגם הגדולים שבהם אינם מאכלסים יותר מכמה מאות משפחות . הבנייה בהם צמודת - 
קרקע , והם פזורים במרחב כפרי . הם משמשים בעיקר מקומות מגורים ולא מוקדים 
לפעילות כלכלית , כמו רוב היישובים הכפריים בארץ , ותושביהם עובדים בדרך - 
כלל מחוץ ליישוב . על אף האי - בהירות בשיוכם לקטגוריה העירונית או הכפרית , 
הוקמו רוב היישובים הקהילתיים עד לשנים האחרונות על - ידי המחלקה להתיישבות 
של הסוכנות היהודית , שהיא הגוף שהוסמך על - ידי הממשלה להקים יישובים כפריים . 
לכן הם גם מאורגנים במסגרות שיתופיות . בשנים האחרונות התירה הממשלה לגרעינים 
עצמאיים וליזמים מסחריים להקים יישובים בלא מעורבות הגופים המיישבים , ואף 
הקצתה להם לשם כך קרקע לאומית . השינוי במדיניות הממשלה נועד למעשה למשוך 
את היוזמה הפרטית לגדה , אך ניצלו אותו קבוצות ויזמים שרצו זה מכבר להקים 
יישובים בעלי אופי כפרי שלא יהיו כפופים למגבלות מוסדיות , ולא יכלו לממש 
את שאיפותיהם . צורת התיישבות זו אינה נטולה בעיות , ומחקר חדש חושף מקצת 
מהן . המחקר נערך ב"מרכז לחקר התיישבות כפרית ועירונית " ברחובות , על - 
ידי לביאה אפלבום ודוד ניומן , והוזמן על - ידי מנהל התכנון במשרד הפנים . 
המחקר בחן שלושה יישובי לוויין : מיתר ולהבים ליד באר - שבע , וכפר ורדים 
ליד מעלות . יישובים אלה נתפסים בעיני הציבור כיישובים יוקרתיים , בשעה 
שתדמית הערים שבקרבתם אינה מושכת . החוקרים מצאו כי לא נקבעו כללים ברורים 
לתהליכי הקמת היישובים , החל בקבלת החלטות במערכת המוסדית על עצם הקצאת 
הקרקע , המיקום והגודל , וכלה בקביעת אמות - מידה ברורות לגבי המעורבות 
המוסדית בתכנון היישובים ובפיתוח התשתית הציבורית הרצויה להם . ליישובים 
אלה אין פטרון מוסדי , ולכן היה על היזמים ליצור מסגרות ארגוניות חלופיות 
שבאמצעותן יוכלו לקבל את הקרקע ואת ההרשאה לפיתוחה . היה עליהם לגייס כספים 
ולבצע את הבנייה והפיתוח של היישוב . רק מיעוט קטן מבין היישובים האלה הוקמו 
בידי חברות מסחריות . הרוב העדיפו להתארגן במסגרת שיתופית . ברוב המקרים 
נפלה הבחירה על עמותת משתכנים , שהיא מסגרת פחות מחייבת מאשר אגודה שיתופית . 
מבין שלושת היישובים שנכללו במחקר הוקם אחד , כפר ורדים , בידי חברת פיתוח 
ושני הנותרים מיתר ולהבים בידי עמותת משתכנים . עורכי המחקר גם מצאו כי 
בחלק מהיישובים הללו התכנון לא תאם את הביקוש , ובפועל נותרו מגרשים ריקים 
רבים . גודלו של מיתר נקבע ל002 , 1 משפחות , בעקבות ההיענות למודעות הפרסומת 
של היזמים . מספר הפונים עלה על כל הצפוי והתקרב בתחילה ל000 , 3 . נוכח 
הביקוש החליטו היזמים לפתח 000 , 1 מגרשים ואחר - כך הוסיפו עוד 002 . 
לבסוף התברר כי הצטרפו 058 משפחות בלבד . האגודה מתקשה למכור את יתרת המגרשים , 
בין השאר בגלל התחרות עם להבים , שלו תדמית מושכת יותר , ובאחרונה גם 
עם השכונות החדשות המוקמות בבאר - שבע עצמה . לכן יש לאגודה חובות והנטל 
נופל על המשפחות הקיימות . גם בכפר ורדים מספר הרוכשים בפועל אינו מגיע למספר 
המגרשים שהוכנו בהם תשתיות . לאחר תנופת האכלוס הראשונה הצטמצם הביקוש . 
באחרונה נבדקה בכפר ורדים האפשרות להגדיל את השטח ליחידה , כדי להגביר 
את כוח המשיכה של היישוב . מספר המגרשים שתוכנן בלהבים ( כ006 ) דומה 
לזה של כפר ורדים , אך במקרה זה עולה הביקוש על ההיצע . נראה כי יזמי היישוב 
הפיקו לקחים מניסיונם של מיתר וכפר ורדים , ולכן תיכננו מלכתחילה יישוב 
קטן יותר . נוסף על כך מינתה המועצה האזורית , שביוזמתה קם היישוב , ועדת 
קליטה שבחרה את המועמדים ליישוב . בדרך זו יצרו ללהבים תדמית של יישוב מושך , 
לעומת מיתר , שהיה פתוח לכל . היום , לאחר שכל המגרשים בלהבים נמכרו , 
החליטו התושבים כי 006 משפחות אינן מספיקות כדי לקיים מערכת שירותים ברמה 
הנדרשת להם , והם פנו למנהל בבקשה להגדיל את משבצת הקרקע , כדי שיוכלו 
לקלוט עוד משפחות . בינתיים אין היענות לבקשה זו , בין השאר בגלל התנגדות 
העיר באר - שבע , אך גם המנהל עצמו , שמפתח עתה את שכונת רמות בעיר , 
מעדיף שלא להגדיל את כושר התחרות של להבים . בעיית המגרשים הריקים היא לדעת 
עורכי המחקר תוצאה של שיטת הבנייה . הקצאת המגרשים נעשית באמצעות הגרלה . 
לאחר מכן יכולה כל משפחה לבנות את ביתה לפי טעמה ובעיתוי הנוח לה . על 
כן יש ביישובים בתים בנויים וביניהם בתים הנמצאים בתהליך בנייה או מגרשים 
ריקים . מצב זה מעורר בעיות רבות . היישוב נהפך לאתר בנייה פעיל לתקופה 
ארוכה , ואלה שהקדימו להיכנס לבתיהם נאלצים לסבול מן הרעש והלכלוך שבמגרשים 
הסמוכים . אי - אפשר גם להשלים את התשתיות הבסיסית , כמו כבישים ומדרכות , 
עד שרוב התושבים יסיימו את הבנייה . במיתר החלה המועצה בסלילת המדרכות רק 
באחרונה ורק ליד הבתים שכבר אוכלסו . גם בכפר ורדים משלימים את הסלילה רק 
ברחובות שבהם מרבית הבנייה הסתיימה , ובחלקים גדולים של הכפר אין עדיין 
מדרכות . המשפחות נכנסות ליישובים בזרימה אטית , והדבר מקשה על הפעלת השירותים 
הציבוריים בכלל ושירותי החינוך בפרט . למרות תנאי החוזה בין המתיישב לבין 
מנהל מקרקעי ישראל , המחייב את רוכשי המגרשים להשלים את הבנייה בתוך שלוש 
שנים , לא כולם עומדים בהתחייבות . חלק מבעלי המגרשים הריקים מנסה לעקוף 
את תנאי החוזה בבניית שלד ראשוני בלבד . לפעמים נתקעים בעלי המגרשים באמצע 
הבנייה בגלל הערכה לא - נכונה של עלות הבנייה . בחלק מהיישובים החופש שניתן 
לתושבים לבנות כראות עיניהם הביא לגיבוב סגנונות בנייה , שפוגם במראה היישוב . 
כדי להתגבר על בעיות אלה היו יישובים , כמו כוכב יאיר , גבעת אלה ונופית , 
שנקטו שיטת בנייה מרוכזת . אלא שמתיישבים רבים מתנגדים לשיטה זו , בטענה 
שהיא מתנגשת עם עקרון היוזמה החופשית . היישובים מתקשים ברובם לספק בעצמם 
את השירותים שמבקשת האוכלוסייה , בעיקר כשהמדובר באוכלוסייה בעלת רמת ציפיות 
גבוהה . בכל היישובים שנכללו במחקר יש שירותים ציבוריים בסיסיים , כמו 
בית - ספר יסודי , גני ילדים ומעונות לגיל הרך , ושירותי בריאות מינימליים . 
על אף דמי החבר הגבוהים יחסית , המתיישבים אינם מסוגלים לממן לבדם את כל 
השירותים המבוקשים , והם נאלצים לוותר על חלק מהם , ולממש חלק אחר באמצעות 
פעילות התנדבותית . בכל היישובים לא ענה הפיתוח על ציפיות התושבים . בעיקר 
מורגש חסרונם של מבני ציבור ומרכז מסחרי . ברוב המקרים התושבים אינן מסוגלים 
להשלים בכוחות עצמם את ההשקעה הנדרשת לכך והם מבקשים סיוע מן הרשויות הממלכתיות , 
בטענה שהם זכאים לקבל שירותים ציבוריים ככל אזרח אחר במדינה . עורכי המחקר 
מציינים , כי " מאחר שאין כללים ברורים לגבי המחויבות של המתיישבים במסגרת 
ההשקעה הפרטית שלהם , מצד אחד , ושל הרשויות הממלכתיות מצד שני , נקבע 
אופי הסיוע הציבורי והיקפו על - פי הקשרים , הנגישות וההשפעה שיש לכל יישוב 
בפני עצמו ביחס לרשויות הממלכתיות השונות " . במיתר , למשל , הקמתה של 
מועצה ממונה ליישוב בראשותו של איש משרד הפנים הביאה להגדלת הסיוע הממלכתי 
ליישוב . לכפר ורדים , לעומת זאת , אין מעמד מוניציפלי ועל כן אינו יכול 
לגייס משאבים ממקורות ממלכתיים . רק בתחום החינוך יש ליישוב מעמד של רשות 
מוכרת , וגם זאת לאחר מאבק ממושך . התושבים חייבים אפוא לממן בעצמם חלק 
מן ההשקעות הציבוריות או להישען על תרומות חיצוניות , כגון אלה של היזם 
סטף ורטהיימר ומשפחתו . בכפר ורדים החליט ורטהיימר להשקיע בהקמת מרכז מסחרי , 
אולם זה מקרה חריג , שבו יזם פרטי בעל עניין אישי בקידום היישוב והצלחתו 
מקבל על עצמו חלק מן התפקידים של הגוף המיישב . בעיה נוספת קשורה בתהליך 
המעבר ממבנה של אגודה או עמותת משתכנים למבנה של רשות מוניציפלית . בהעדר 
תקדימים , לא גובשו נהלים מתאימים להסדרת תהליך המעבר . לכאורה היה אפשר 
להניח כי עם סיום תפקידה תתפרק האגודה או העמותה ותעביר את תפקידי הניהול 
והפיתוח , עם כל הנכסים המשותפים , לידי הרשות המוניציפלית . למעשה , 
אי - אפשר לבצע הסדר זה אף באחד מן היישובים , בעיקר משום שברוב המקרים 
יש עדיין חברי אגודה שלא בנו את בתיהם ואינם מתגוררים ביישוב . כך נוצר מצב 
שבו פועלים שני גופים זה בצד זה , והאגודה שומרת לעצמה את כל סמכויויתיה , 
או לפחות חלק מהן . בעיית הכפילות מתחדדת ביישובים המתכננים עוד פיתוח 
לאחר שכבר הוקמה בהם רשות מקומית . על - פי החוק , מוסמכת הרשות לבצע חלק 
ניכר מפעולות הפיתוח הציבורי שנעשו לפני כן על - ידי העמותה , ועל כן לא 
ברור באיזו מידה יש עדיין תפקיד ממשי לתאגיד פיתוח נפרד מן הרשות המקומית . 
מבין שלושת היישובים שנכללו במחקר , רק במיתר הוחל בתהליך העברת הסמכויות 
מהעמותה למועצה מקומית . במקרה זה בעיית ההעברה היתה קשה במיוחד , בגלל 
מצבה הפינננסי של האגודה , שנותרה עם מלאי מגרשים לא - מכורים כנגד התחייבויות 
כספיות שלא ניתנו למימוש . האגודה ביקשה לפדות את חובותיה בהעברת חלק מהנכסים 
למועצה המקומית . לבסוף נקבע כי בידי האגודה יישארו מגרשי הספורט ובריכת 
השחייה בלבד , וכי היא תמשיך להחזיק במגרשים הלא - מכורים ורק לה תהיה הזכות 
להפנות מועמדים למנהל מקרקעי ישראל . מאז הקמת המועצה אפשר לרכוש בתים או 
מגרשים מיד שנייה בלי להתקבל כחברים באגודה , אם כי בינתיים יכולה האגודה , 
בגלל מעמדה כלפי המנהל , למנוע את רישום הנכס המועבר בטאבו אם לא ישולמו 
לה דמי חברות . בשעתה עוררה היוזמה להקמת כפר ורדים התנגדות חריפה מצד המועצה 
המקומית מעלות , מחשש שהוא יתחרה וימשוך אוכלוסייה שהיתה עשוייה להגיע למעלות . 
מהמחקר עולה כי הקמת כפר ורדים לא פגעה במעלות אלא להיפך . בזכות היישוב 
הגיעה לאזור אוכלוסייה שלא היתה מגיעה לשם אלמלא הוקם כפר ורדים . הקמת 
כפר ורדים הביאה לשיפור הדימוי הכללי של האזור ודירבנה את מועצת מעלות ליזום 
שכונות ברמת בנייה גבוהה גם בתחומה . מימוש התוכנית עלול להיתקל בקשיים 
בגלל בעיית התעסוקה באזור . מיתר ולהבים , לעומת זאת , התפתחו על חשבון 
באר - שבע . רוב תושבי היישובים הללו היגרו מבאר - שבע , וזהו בדרך - כלל 
גרעין האוכלוסייה הטוב והיציב של העיר . עם זאת , מצאו עורכי המחקר שגם 
כאן תופעת הקמת ערי הלוויין עודדה בסופו של דבר הקמת שכונות יוקרה בבאר - 
שבע . הקמת יישובי הלוויין לא הוסיפה מקומות תעסוקה באזורים שבהם הוקמו . 
עורכי המחקר מצאו פגמים בדרך קבלת ההחלטות להקמת יישובי הלוויין האלה . 
בדרך - כלל היוזמה להקמת יישוב פרטי היא נקודתית , אינה מתחשבת במערך האזורי 
כולו ואין נבדקות ההשלכות של הקמת יישובים כאלה על האזורים שבהם הם מוקמים . 
עורכי המחקר ממליצים ליצור מסגרת מוסדרת , שתאפשר לבחון את ההצעות להקמת 
יישובי לוויין פרטיים מתוך ראייה אזורית כוללת . לדעתם יש גם לקבוע נהלים 
שיגדירו לאילו גופים תינתן הרשאה להקמת יישוב , ובאילו תנאים . בעיקר חשוב 
להגדיר את חובותיו של התאגיד המקים יישוב כלפי המתיישבים , ובכלל זה את 
מרכיבי התשתית הציבורית שהוא חייב לספק להם במסגרת ההתחייבות הכספית שלהם . 
עוד ממליצים עורכי המחקר לגבש מסגרת מוניציפלית הולמת בשביל היישובים הפרטיים , 
שאינם מתאימים למסגרות הכפריות ( מועצות אזוריות ) , מצד אחד , ולמסגרות 
העירוניות ( מועצות מקומיות ) מצד שני . יש לקבוע נהלים מוסדרים להעברת 
הסמכויות והתפקידים מן התאגיד המקים יישוב אל הרשות המקומית , ובמסגרת זו 
גם את התנאים והכללים של פירוק התאגיד . עורכי המחקר ממליצים להקים פורום 
ארצי משותף ליישובים אלה ולמוסדות המעורבים בתהליכי התכנון , ההקמה והניהול 
השוטף שלהם , שיוכל לסייע בגיבוש פתרונות לבעיות המשותפות לכולם . 
