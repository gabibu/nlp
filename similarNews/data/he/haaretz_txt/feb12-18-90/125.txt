ציריך ( אי - פי ) . טורניר ניסיוני , בו ייבחנו כמה שינויים חשובים 
בחוקת הכדורגל , יחל בחודש הבא ויימשך שישה שבועות בהשתתפות קבוצות משתי 
הליגות הבכירות של צילה . יו"ר ועדת החוקה של פיפ"א , מישל צאן - רופינאן , 
אישר כאן כי מטרת הניסוי לעודד הבקעת שערים רבים כדי לעשות את מישחק הכדורגל 
אטרקטיווי יותר . בין היתר , ינוסה תחילה חוק נבדל חדש שיהיה תקף רק בתחום 
מחצית מיגרשה של הקבוצה המתגוננת . שינוי זה נתון בידי גוף שמרן באורח מסורתי , 
הכולל את נציגי ארבע ההתאחדויות הבריטיות ואנשי פיפ"א . גם כל השינויים 
האחרים טעונים אישור ההתאחדות הבין - לאומית , והבולטים שבהם : בעיטות - 
חוץ במקום הוצאות - החוץ המקובלות ; איסור להקים חומת - שחקנים במקרים של 
בעיטות חופשיות במרחק של 52 מטרים ויותר מהשער ; אפשרות לבעוט קרנות מהמקום 
בו חצה הכדור את קו הרוחב , בתנאי שחצה מחוץ לרחבת העונשין . מוצע גם , 
כי לא יוענקו נקודות על 00 , כאשר תיקו כזה מבטיח כיום נקודה לכל קבוצה . 
יוזמי הניסוי בצילה סבורים , כי יש בו לא רק לחולל שינוי משמעותי בצורת 
המישחק , אלא גם לעודד את הנטיה הגוברת בארצות רבות לנקוט באמצעים מעשיים 
לבלימת המגמה המסתמנת של כדורגל הגנתי מעט - שערים . 
