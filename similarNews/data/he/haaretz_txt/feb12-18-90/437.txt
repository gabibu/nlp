הירוקים והוועד הפועל הירוק במדינת צפון ריין - וסטפליה שבגרמניה המערבית 
הוציאו לא - כבר חוברת ושמה " נגד אלימות כלפי נשים וילדות " . בחוברת ממליצים 
על ספרות , מידע וכתובות , והיא כוללת מאמרים , ובהם אחד על " אלימות 
מינית כלפי בחורות " , מאת ביאטה בונגארץ . המאמר של בונגארץ ראוי להתייחסות 
מיוחדת . רבים יופתעו לגלות שפרסום של הירוקים כולל סטריאוטיפים אנטישמיים 
היאים ל"שטירמר " . במאמר נאמר כי אפשר למצוא אלימות מינית כלפי ילדות ונערות 
בכל התרבויות ובכל הזמנים . אבל ההמשך מוטח במלואו בפרצוף . היא כותבת 
שכבר התלמוד גורס כי אבות רשאים לארס " ילדות בנות שלוש שנים ויום " , בעקבות 
יחסי מין . " מין עם ילדה צעירה לא היה בגדר פשע ולא נחשב " . על סמך ציטוט 
מסולף מהתלמוד , שהוצא לגמרי מהקשרו , נאמר שאפילו הרמב"ם נתן , בספרו 
" משנה תורה " , חיזוק לגישה זו , והסביר שאונס ילדות בנות פחות משלוש 
" אין בו סיבה לדאגה " . משתמע מכך שבונגארץ ועמיתותיה מאמינות כי יהודים 
מתעללים בילדים , ובכלל , שפשע מיני כלפי ילדים הוא פשע " יהודי טיפוסי " . 
אין צורך להסביר שבתלמוד ובפרשנויותיו נאמר בדיוק היפוכו של הכתוב בעלון . 
המחברת השתמשה כנראה רק בספרות אנטישמית ובעיתון " שטירמר " , שטענו בו 
תמיד כי היהודים מנצלים ניצול מיני ילדים קטנים ואינם מהססים להתעלל בתינוקות 
" כדי לספק את הדחף המיני הבלתי - מרוסן שלהם " . 
