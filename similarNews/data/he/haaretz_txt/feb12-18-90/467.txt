קרטאזנה , ( ע"ר וע"ץ ) . אלפי אנשי ביטחון קולומביאנים מאבטחים את קרטאזנה , 
העיר הקולומביאנית , אליה הגיע אתמול למספר שעות נשיא ארה"ב , כדי להיפגש 
עם ראשי המדינות המובילות בייצור הקוקאין בוליביה , קולומביה ופרו לפיסגה 
על " האמצעים המיוחדים " ללוחמה במבריחי הקוקאין , ובמיוחד בקרטל הסמים , 
מדיין . כארבעת אלפים שוטרים , חיילים וחברי גופים קולומביינים מיוחדים , 
התמקמו החל מיום רביעי בנקודות האסטרטגיות בעיירה ימית זו . הרובוט , 
" קילר " ( רוצח ) , הובא במיוחד ל קרטאזנה , על מנת לגלות ולהשמיד 
כל מטען חשוד . צי של אניות מלחמה , כולל נושאת המסוקים האמריקאית , " נאסאו " , 
שעל סיפונה 008 , 1 מלחים , נמצא בכוננות בים . נמל התעופה של קרטאזנה 
נסגר לכל הטיסות המסחריות ודרכי הגישה לעיר שמורות הייטב . 21 כלבי משטרה , 
שאומנו במיוחד לגלות את " האבקה הלבנה " , הובאו למרכז הוועידות . כ000 , 
001 פועלים צעדו ביום רביעי בבוגוטה הבירה , והשמיעו קריאות אנטי - אמריקאיות . 
הפגנה דומה נערכה גם במדיין , בירת הסמים של קולומביה . המשלחת האמריקאית 
כוללת , מלבד הנשיא , גם את המופקד על המאבק בסמים מטעם הבית הלבן , וויליאם 
בנט , מזכיר המדינה , גיימס בייקר היועץ לביטחון לאומי , ברנט סקאוקרופט 
וגון סונונו . החשש לביטחון המשלחת גבר , נוכח חטיפתם של שני אמריקאים בקולומביה , 
לפני הפסגה . דוברת הבית הלבן , מרלין פיצווטר , אמרה , כי בשל החשש 
הבטחוני , צומצם צוות המשלחת . שלטונות החוק בקולומביה דחו שלשום הצעת שלום 
מצד קרטלי הסמים ונשבעו למגר אותם . מפקד שירותי הביון בקולומביה , מיגל 
מאזה מארקז , אמר כי הדיווחים על כך שמבריחי הסמים הסגירו שלוש מעבדות מתוחכמות 
להפקת קוקאין , נועדו ליצור אהדה כלפיהם במהלך הפסגה . לדבריו , המעבדות 
היו נטושות . 
