מ"ם ראש הממשלה ושר האוצר שמעון פרס דחה פנייה נוספת של הליכוד , למנות 
את ח"ך זלמן שובל כשגריר בוואשינגטון . תמורת מינויו של שובל לשגריר בוואשינגטון 
הציע הליכוד למנות את חבר הכנסת לשעבר מהמערך אהרן נחמיאס , לשגריר בפאריס , 
וכן למנות מועמד של המערך שיהיה מוסכם על הליכוד , לשגריר ישראל באו"ם . 
פרס הבהיר , כי לא יהיה מוכן למינוי של איש הליכוד לשגריר בוואשינגטון , 
שכן תפקיד זה חשוב יותר מכל משרה דיפלומטית אחרת . לדברי יו"ר ועד עובדי 
משרד החוץ אבי גרנות , הבטיח שר - החוץ משה ארנס לוועד , כי לא יחרוג מההסכם 
לפיו ניתן למנות 11 מינויים פוליטיים בלבד . כיום משרתים בשירות החוץ תשעה 
דיפלומטים מחוץ למשרד . ארנס הבטיח למפכ"ל המשטרה דוד קראוס למנותו לשגריר 
הבא בהונגריה , ולפיכך מלמדת הצעת הליכוד לעסקה משולשת , על אפשרות שהליכוד 
ינסה להגדיל את מספר המינויים הפוליטים . על פי הנחייתו של ארנס , מעכבת 
ועדת המינויים את הדיון במינוי שגרירים לפולין ולצכוסלובקיה , מכיוון שלא 
נמצאו במשרד - החוץ פקידים דוברי פולנית וצכית . אתמול החליטה ועדת המינויים 
להמליץ בפני הממשלה על מינויים של שגרירים חדשים מקרב עובדי המשרד : השגריר 
בשטוקהולם יהיה אמנון בן - יוחנן ; דוד ששון יהיה הממונה על השגרירות באתונה ; 
אריה אמיר ימונה לשגריר במיאנמר ( בורמה ) ; שמואל מרום להונדורס ודוד 
כהן לאל - סלבדור . יצויין כי ששון היה מועמד למשרת השגריר בפורטוגל , 
אך בגלל העיכוב בהקמת השגרירות החדשה ליד מוסדות הקהיליה בראשות אבי פרימור , 
המשמש כיום שגריר בבריסל , נדחתה העברת השגרירה בפורטוגל , קולט אביטל , 
לבלגיה . 
