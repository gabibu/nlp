יתכן שברגע האחרון יימנעו היונים במפלגת העבודה ושמונת חברי הכנסת הדורשים 
את פירוק הממשלה , מהגשת הצעת ההחלטה היום בכינוס לשכת מפלגת העבודה . 
ההחלטה אמורה לחייב את שרי המפלגה בקבינט להביא להכרעה מיידית את כל הנושאים 
הנמצאים במחלוקת עם הליכוד , ובאם הליכוד לא יאמץ את עמדת המערך להביא 
לפירוק הממשלה . במפלגת העבודה קיימת מתיחות ודריכות רבה לקראת כינוס לשכת 
המפלגה , שנקבע במיוחד בעקבות כינוס מרכז הליכוד . בקרב היונים במפלגת העבודה 
והתובעים את פירוק ממשלת האחדות , שרר אתמול כעס גדול ביותר כלפי יו"ר המפלגה , 
שמעון פרס , שהתבטא ביומיים האחרונים בניגוד לעמדותיו מראשית השבוע , 
באומרו כי יש להמתין עדיין בנושא להכרעה בקבינט . היונים במפלגת העבודה 
מאשימים את פרס בכניעה נוספת לעמדתו של שר הביטחון יצחק רבין , ובכך שאפשר 
על ידי כך את המשך תפקודה של ממשלת האחדות . המתח הפנימי בצמרת מפלגת העבודה 
גבר ביותר לקראת הדיון היום , כשביומיים האחרונים התקימו כינוסים רבים של 
רוב החוגים והקבוצות . המחלוקת העיקרית הצפוייה בלשכת המפלגה היום תהיה 
בין עמדת הניצים וחברי דור ההמשך התובעים לשמור על קיום הממשלה ולהעניק המשך 
סיכוי לתהליך המדיני , לבין היונים הדורשים כי שרי המפלגה בקבינט ידרשו 
הכרעה בכל סוגיות המחלוקת עם הליכוד , ובאם אלו לא יתקבלו תפורק הממשלה . 
קפידבינבינתיים ממשיכים גורמים שונים במפלגת העבודה לפעול נגד פירוק הממשלה . 
החלטה ברוח זות קיבלה אתמול לשכת מפלגת העבודה בירושלים . גם חוג תפנית , 
שלו כמאה חברי מרכז ולשכה , פרסם הודעה בה היתה כלולה פנייה למזכ"ל , 
ח"ך מיכה חריש , לפעול להפסקת מבול הדיבורים על פירוק הממשלה . השר יעקב 
צור , הנחשב למקורבו של שר הביטחון יצחק רבין , הכריז אתמול כי אין מה 
למהר בפירוק הממשלה לפני שהיה בתוכה עימות על נושאים מהותיים הקשורים בקידום 
המו"ם המדיני . לדבריו , עמדת הליכוד נמצאת בנסיגה מתמדת , ובחוסר יכולת 
לעדכנה או לקיימה אל מול המציאות המדינית המשתנה . בעיניו זהו שורש המשבר 
בליכוד , והוא המלמד על ההישגים החשובים של המערך בממשלה . צור מעריך שהליכוד 
יתגבר על עניין הרכב המשלחת הפלשתינית ויתכן שבעתיד תבוא המשלחת הפלשתינית 
המוסכמת במקום בחירות . משלחת זאת , לדבריו , תהיה לגוף מוסכם לניהול 
המו"ם על תוכן הסדר הביניים . השר צור סובר כי בדרך זו אפשר יהיה להתגבר 
על קשיים שהליכוד מציג . 
