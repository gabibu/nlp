ראש אש"ף יאסר ערפאת הודיע אתמול כי ארגונו לא הסתלק מהמאבק המזוין , וכי 
המצב במזרח התיכון יתפוצץ , אם ארה"ב וישראל ימשיכו לברוח מכינון שלום צודק 
וכולל . בראיון לאל - קודס , המופיע בלונדון ולאל - אנבא , המופיע בכוויית , 
הודיע ערפאת כי הנהגת אש"ף לא תתפשר בעניין זכות הארגון לקבוע את נציגיו 
למשלחת הפלשתינית לקהיר . במקביל , תבע סגנו של ערפאת , סאלח חלף , לכנס 
את הפסגה הערבית לדיון בעליית יהודים מבריה"ם , דבר " הנוגד את הסכם השלום 
עם מצרים " . ערפאת האשים את הנהגת האויב הישראלי ובראשה ראש הממשלה יצחק 
שמיר , בפעילות למען " ישראל הגדולה " , וקבע כי מלחמה תהיה האלטרנטיווה 
לוועידה הבין - לאומית למזרח התיכון . לדבריו , שחרור נלסון מנדלה בדרום 
אפריקה , הוא הוכחה נוספת כי " איש לא יוכל לעצור את מהלך ההסטוריה " . 
