הוועדה המייעצת של בנק ישראל החליטה בישיבתה השבועית כי אין עוד הצדקה לקיומם 
של בנקים ייעודיים , כגון בנקים למשכנתאות ובנקים להשקעות . התגבש בוועדה 
רעיון להגיש הצעת חוק שתקבע כי לעתיד לא יהיו בנקים יעודיים אלא בנקים כלליים 
בלבד . עם זאת , קבעה הוועדה שאין לשלול זכויות מוקנות , וכי אסור שהחקיקה 
בעניין זה תהיה רטרואקטיווית ותפגע בבנקים הקיימים . הטיפול בבנקים אלה 
ייעשה מתוך הסכמה ורצון , והם יוכלו להתמזג בבנקים הכלליים או להמשיך לפעול 
כבנקים עצמאיים , אם ירצו בכך . יו"ר הוועדה המייעצת של בנק ישראל , ח"ך 
שלמה לורנץ , אמר אמש ל " הארץ " כי לקיום הבנקים הייעודיים היתה הצדקה 
בתקופה שבה היתה הממשלה מעורבת במידה רבה בשוק המשכנתאות וההשקעות , אך 
כעת השתנתה המגמה . הוא ציין כי במשק פועלים כעת כ53 בנקים כאלה . הוועדה 
המייעצת דנה גם בתקציב הלאומי . ח"ך לורנץ מסר כי הדעה שנשמעה בדיון היתה 
שחשוב למנוע גירעון גדול ם - 5 . 2 מיליארד ש"ח בתקציב המדינה . אם לא יישמרו 
הכללים הכלכליים המינימליים בעניין זה , ייפרצו כל ההישגים שהושגו מאז תכנית 
ייצוב המשק בשנת 5891 . עם זאת , הוסכם כי אין להתעלם מגל העלייה , שכן 
התקציב הוכן על פי תחזית של 04 אלף עולים אך כבר כעת מובטח שהמספר יהיה כפול 
לפחות . הודגש כי לכך יש למצוא פתרון , ואין להסתפק בחוסר - עשייה מפני 
שהדבר עלול לכפות תקציב נוסף על כל הסכנות הכלכליות והחברתיות הכרוכות בכך . 
בוועדה הוסכם כי אמנם יש לחתור להמשך הורדת האינפלציה , אך גם שיעור שנתי 
של % 02 הוא הישג חשוב בהשוואה לאינפלציה של מאות אחוזים לשנה שהיתה במשק 
לפני שנים מעטות . בעניין אחר , הגיבה הוועדה בחריפות על ההתקפות האישיות 
חסרות התקדים שהושמעו באחרונה נגד נגיד בנק ישראל , פרוף מיכאל ברונו , 
ובכלל זה הדרישות כי יתפטר , לאחר שמתח ביקורת על התנהגותו של הלובי החברתי . 
הוועדה רואה בהתקפות על הנגיד ניסיון להשתיקו ולמנוע ממנו למלא את חובתו 
כיועץ כלכלי לממשלה . ח"ך לורנץ אמר ל"הארץ " כי הוועדה החליטה פה אחד 
להתייצב לימינו של נגיד בנק ישראל , לעודדו ולחזקו כדי שלא יירתע מאיומים 
אישיים עליו . הוא אמר כי ב33 שנות חברותו בכנסת אינו זוכר התקפות אישיות 
מסוג זה על איש מקצועי ולא - פוליטי כמו פרוף ברונו . התקפות כאלה עלולות 
לפגוע בנחישות דעתו של הנגיד , והדבר יגרום נזק רב . 
