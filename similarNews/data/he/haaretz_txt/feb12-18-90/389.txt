) היא ספר הילדים הטוב ביותר של חגית בנזימן עד כה . נמצא בו הרבה מתכונות 
כתיבתה בספריה הקודמים , גישתה הפסיכולוגית , האינטימיות שבשיחה , צלילות 
ביטוייה , תחושת הביתיות , גילוי הלב והיכולת לשתף את הקורא בחוויית השיר . 
אולם אם בספריה הקודמים , ובעיקר באלה שמסרם הפסיכולוגי - טיפולי בולט , 
כגון : " כשאמא היתה קטנה " , ( דביר , תשל"ז ) , " משפחת ידחת " , 
( דביר , תשל"ח ) , " למה לאמא מותר ? " , ( כתר , 9791 ) , " כשאבא 
היה קטן " , ( דביר , 3891 ) , " מתקן הפנסים " , ( מודן , 8891 ) 
, " נכד בגובה כוכב " , ( מודן , 7891 ) היתה אמירה ברורה , המסרים 
הפסיכולוגיים - חינוכיים היו ישירים וחדים , והצבעים עזים וחתוכים , הרי 
בספרה החדש צבעי התיאור רכים , פאסטליים כמעט ( ולא רק האיורים והעיצוב 
הרך והקודם של יעל ליאור ) , הקולות מונמכים והמסר הפסיכולוגי קיים אך 
צומח מן המסופר . והלשון מרשה לעצמה את הנאת הדימוי והרפתקת המטאפורה הפיוטית 
והלכידות הספרותית . מבחינה אמנותית קרוב ספרה החדש לנוסח האחר של ספריה 
כמו : " מר קו וגברת נקודה " ( דביר , 6891 ) , ו"על דובים ועל יער " 
( דומינו , 9891 ) . יש בו תזכורת רחוקה לרכות סגנונה ובהירות סיפורה 
שבספרה " בתיבה אחת " ( דביר , 2891 ) עם הפלגה סיפורית אל מעבר למעשייה 
המחורזת , אל המשל הפיוטי המטאפורי - סמלי על מצבו של האדם וחוויית היחד . 
בבואנו לעיין בספרה החדש , כדאי לרמוז על המאפיין את הנוסח הראשון של ספריה 
אשר אמירתם הפסיכולוגית - חינוכית בולטת . ספרים אלה כולם פונים ישירות 
אל הילד תוך שבירת החציצה בין מבוגר " צודק " ובין ילד נבוך . אין כמעט 
תופעה בחיי היום - יום שאינה מוצאת את ביטוייה בטורים מחורזים היוצרים הידברות , 
מבקרים תופעות בחיי הבית והמשפחה , מצביעים על אשמתם של המבוגרים , קובלים 
על מוסר כפול במערכת היחסים המשפחתיים , באים בטרונייה על היעדר תשומת - 
לב ( כמו למשל כאשר מראה הילד את ציורו לאמא " אבל אמא תמיד שותה קפה 
ותמיד היא אומרת שזה יפה . וגם היום אמרה נפלא , אבל בעצם לא הסתכלה . 
. . אני רוצה את הדף לקמט כי סתם היא אומרת ולא באמת " ) ; תוהים על 
יחסיותם של ערכים ( " כשגונבים את האפיקומן בליל הסדר , אני תמיד חושב 
שזה לא בסדר . כי אסור לשקר ואסור לגנוב ובטח לא מסבא . הוא איש כל - כך 
טוב " . . . ) ; מוקיעים צביעות בדיבור ובהתייחסות ( " ודנה ורם , 
יורם וגרשון אוכלים ושותים ושוכבים לישון . אבל שום ילד , בשום מעשייה , 
לא הולך לבית - כסא . . . אני חושבת שהמבוגרים על זה ועל הרבה דברים 
מתביישים לכתוב , וזה בכלל לא טוב " ) . בניגוד למבוגרים , שעל הרבה דברים 
מתביישים לכתוב לילדים , כותבת חגית בנזימן עליהם ומלמדת את הילדים כי כל 
מה שאנושי אינו מבייש והזכות הגדולה ביותר היא זכות השאלה והתהייה . בנוסח 
האחר של ספריה נוטלת לה המחברת חופשה מן המציאות הארצית , ומרשה לעצמה את 
ההפלגות הדמיוניות , את פורקן השיר , את היציאה בנתיבי המעשייה הקלאסית 
או את ההרפתקה המשובבת של רקימת מעשייה מודרנית כאשר הדרכים כולן מוליכות 
אל האדם ודרכי השיבה מוליכות הביתה . קפמאפרקכך , ב"על דובים ועל יער " 
( המעוצב בחינניות , בצבעים חיים ובהומור בידי נורית צרפתי ) יוצאת חגית 
בנזימן בעקבות המעשייה הקלאסית על הילדה ושלושת הדובים וטווה מעשייה חדשה 
על הדובון ויני פו שראה בת - אדם ונתן לה לברוח , שבגד במוסכמות הדוביות , 
שהעז להיות יוצא - דופן באחווה הדובית " הם הכירו את פומשכבר הימים . 
הם ידעו כי הוא דוב רכרוכי ותמים . הוא היה אוורירי , הוא היה שברירי . 
חסר לו קצת אומץ להיות אכזרי . הוא היה כזה דוב מאד מבולבל התנהג על - 
פי רוב לא כפי המקובל ההיה הוא הוזה ? משורר ? או פייטן " . על היותו יוצא - 
דופן הוא מובא למשפט ומוקע כאשם במחדל , רשלן ובוגד . הכל מתכחשים לו ומנדים 
אותו . רק המחסה המשפחתי נשאר איתן , הבית נשאר חם ואוהב , מגן ומעודף . 
כדרכה של מעשייה , הסוף הוא טוב . בזכות אנושיותו של פו משוחררים הדובים 
שנשבו בידי בני - האדם והדובון ויני פו הופך לגיבור היום , אך הוא בוחר 
לשבת בכיסא הנדנדה ולשחק עם הילדה שלפני רגע ממש הוקעה " כילדה מחבלת " 
ועתה הביאה לשחרור הדובים . שלפני רגע כל שיח עמה היה עבירה ועתה בזכותה 
שורר השלום ביער " שנים כבר חלפו מאז תרפהו , הדובים שביער מזמן התחלפו . 
מלחמות ? הם אומרים זה כתוב בספרים . את הדוב ויני פו הם בקושי זוכרים , 
אך עדיין ביער , אין ריב ואין פחד . בני - אדם ובני - דוב מטיילים שם 
ביחד . ומאז תרפהו , בכל יום מחדש , ילדות מחלקות גם פרחים וגם דבש " . 
עיבודה הפיוטי של חגית בנזימן חורג מן המעשייה הקלאסית ושותל מסרו בלב קוראיו . 
מסר של זכות היחיד ליחידותו , הזדהות עם המעז להיות יוצא - דופן , זיקה 
ליפה הנפש שהוא ספק פייטן ספק חולם , הכרה בטעותה של ההסכמה הכללית , אמונה 
בבית ובמשפחה כמעוז של ביטחון נפשי וקבלה אמיתית . הפלגה רחוקה יותר נגלה 
בסיפור האהבה הפאסטלי שלה " אגדה על כחול ורוד " . לפנינו סיפורם של שני 
בלונים , כחול וורוד , שחוט אחד מקשרם . מקשר כובל של חוט הם עוברים לקשרים 
של אהבה , לזיקה של אחווה , לחיי יחד . תחושת היחד הטובה , שיש בה מן 
השיתוף בכל , מתערערת אחרי ימים ארוכים ומלאים של פגיעה משותפת בחיים . 
הכחול נתקף ברצון נדודים , השלווה מתערערת , המריבות מתרבות , עד שהכחול 
מנתק את החוט ומתעופף עם הרוח " אל רחבי העולם הגדול והרגיש מאושר , מאוורר , 
משוחרר , ללא אותו חוט הקשור לצוואר " . קפמאלידוברוח האופטימית , הדבקה 
בסוף הטוב , אף מעשייה בלונית - משפחתית זאת מסתיימת בטוב . ראשיתה של 
הפרידה בתחושת - השחרור ובהרגשת הכנפיים , המשכה במימוש עצמו והתמלאות מחודשת 
וסיומה ברגשי בדידות , זרות וגעגועים שמסמנים את נתיבי השיבה . אולם השיבה 
אינה אל הקודם . שיבה כזאת לא תצלח . השיבה היא אל חידוש הקשרים בסימן 
של התחדשות משותפת , של יציאה למעוף משותף , לשליחות : " סיפורם כך 
אומרים לא נשלם ולא תם אך ברבות הימים , עם גמר שליחותם , יצנחו במחובר 
בחולות המדבר ובתוך החולות יצמחו פרחי - ברושדה מנומר באמנון ותמר " . סיפור 
משובב במציאות של שבירת קשרים , של זרות גוברת והולכת , של משברים משפחתיים 
ונתק ; סיפור של אמונה בכוח של היחד השוזר אמיתות פסיכולוגיות רבות , אך 
נותן להן גוני כחול ורוד , מעוף של בלונים וחלום של פרח אמנון ותמר . 
