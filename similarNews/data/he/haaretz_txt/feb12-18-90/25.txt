שלושה מחבלים נהרגו אתמול בצהרים בהיתקלות עם כוח צד"ל באזור הביטחון בדרום 
לבנון . חייל צד"ל נפצע פצעים קלים במהלך ההיתקלות . בין ההרוגים גם מחבלת , 
ומעריכים שמחבל רביעי נפצע מהאש . בשעת מסירת הידיעה עדיין נמשכות סריקות 
אחריו , וייתכן שהצליח להימלט אל מחוץ לאזור הביטחון . המחבלים השתייכו 
למפלגה הקומוניסטית הלבנונית , ומעריכים שהיו בדרכם לפיגוע בתוך אזור הביטחון . 
בחודשים האחרונים פעלו מטוסי חיל - האוויר וכוחות קרקע של צה"ל כמה וכמה 
פעמים נגד יעדי מחבלים מהמפלגה הקומוניסטית הלבנונית , שתפסו אחיזה מחוץ 
לאזור הביטחון . 
