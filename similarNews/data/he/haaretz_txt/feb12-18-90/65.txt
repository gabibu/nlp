ועדת קהיליית השוק המשותף החליטה בימים אלה לבטל את החלטת הפרלמנט האירופי 
להשעות את קשרי המדע עם מדינת ישראל . כך גילה אמש השגריר של ארצות השוק 
האירופי המשותף בארץ , גיואן מורגן , בהרצאה על אירופה 2991 באוניברסיטת 
חיפה . לדבריו , תפרסם ועדת השוק הודעה רשמית על כך היום . תקציב השוק 
לקשרי המדע האלה מסתכם ב3 . 1 מיליון דולר בשנה , ותועלתו מתחלקת שווה בשווה , 
ומנוצלת עד תום . רמת תרומתה של ישראל בתחום המחקרי גבוהה , אמר . החלטת 
הוועדה התקבלה לאחר שחלק מחבריה טען שאין לנתץ את קשרי המדע עם ישראל . 
" 085 חברי הפרלמנט יכולים לצעוק עד שינועו אמות הספים החלטתנו שלא להשעות 
את היחסים התקבלה " , אמר השגריר . לדבריו , יתעכבו דיונים שהיו צריכים 
להתקיים בדבר כינון הסכמים חדשים של שיתוף פעולה מדעי בין ישראל והשוק עד 
חודש אפריל השנה . " האהדה הבסיסית למדינת ישראל , והנחרצות לשמור על יחסי 
חברות עמה , עדיין קיימות באירופה " , הוסיף . עם זאת ניכרת , לדבריו , 
מגמה של ביטויים עוינים כלפי מדינת ישראל בכלי - התקשורת . יש אירופים המודאגים 
מכך שישראל נסוגה מן הסטנדרטים המוסריים שנהגו לייחס לה , ושמאומצים על 
ידי מדינות השוק אמר . " אל למדינת ישראל להיות בפאניקה , אתם תישארו 
בשוק " , אמר מורגן . בהתייחסו לתעשייה הישראלית לקראת 29 , אמר מורגן שהוא 
חולק על הדעה שישראל אינה מוכנה לעידן זה . " יש כמה תעשיות שמתמודדות 
עם הכניסה לשוק בהצלחה " , ציין . לדבריו הקהילייה האירופית מצדה לא תשיג 
עד אז את יעד האיחוד , אלא תעבור תהליכי התאמה הדדית עם יתר המדינות , 
להגשמת המטרה של כינון שוק אירופי מתואם , הפועל בהרמוניה . דאגתו העיקרית 
של השגריר לכלכלת ישראל היא ההגנה המוענקת לכמה תעשיות . לכך אין , לדבריו , 
מקום בתנאים של כלכלה חופשית . השגריר שלל קביעת תקנים ישראליים ייחודיים 
לאיכות המוצר בעידן שבו הסטנדרטים של מדינות השוק מתאחדים . ישראל לא תוכל , 
טען , לייצא את תוצרתה שלא בהתאם לסטנדרטים האירופיים . כמה משרדי ממשלה 
בארץ יודעים זאת , ציין , ואחרים שקועים מדי באינטרסנטיות ובראייה לטווח 
פוליטי קצר מדי . 
