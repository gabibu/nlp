בוקרשט ( ע"ר וע"ץ ) . גל של הפגנות רחוב אנטי - ממשלתיות היה אתמול בבוקרשט . 
התסיסה בצבא גברה , והתפתחה לשביתה של מאות אנשי צבא . סוכנות הידיעות 
הצרפתית מסרה כי כ000 , 2 קצינים , רובם מחיל האוויר , הפגינו זה היום 
השני מול מטה הממשלה שבמרכז בוקרשט . הקצינים הכריזו כי הם מייצגים רבים 
מחבריהם , וכי ימשיכו בהפגנות . משלחת של 04 מהקצינים המפגינים , בראשות 
הקולונל פטריסיה ליטיו , התקבלה אצל ראש הממשלה , פטרה רומן . רדיו בוקרשט 
מסר כי הקצינים מייצגים 53 יחידות שונות . הקצינים תובעים לטהר את שורות 
הצבא , להדיח את שר ההגנה , הגנרל ניקולאי מיליטארו , ולהנהיג דמוקרטיזציה . 
משרד ההגנה אסר על הקצינים לפנות אל העיתונות , אולם האיסור גרם לתוצאה 
הפוכה . כאשר נשאלו המפגינים אם הם שובתים , משך רב - סמל בכתפיו ואמר : 
" אתה יכול להגדיר זאת כך . אחדים מאתנו לא התייצבו לתפקיד מאז יום ראשון " . 
כל המרואיינים אמרו כי לא יעזבו את מטה חזית ההצלה הלאומית , עד שייענו 
דרישותיהם . קצין זוטר של חיל האוויר מסר כי מסוקים עומדים הכן בבסיס ליד 
בוקרשט . אם חזית ההצלה תדחה את דרישות הקצינים , אמר , יזעיקו את המסוקים . 
הוא לא אמר מה יהיה תפקידם של מסוקים אלה . העיתון " רומניה ליברה " כתב 
כי גנראל בחיל האוויר , פויו דומיטרו , הורה לאנשיו לעזוב את מקום ההפגנה , 
אך נראה כי הקצינים אינם נענים לדרישתו . אל אנשי הצבא המפגינים הצטרפו 
ביום רביעי כאלף אזרחים , שהודיעו כי הם בא להביע סולידריות . " לחמנו 
ברחובות למען שינוי בדצמבר אשתקד , וחזית ההצלה הלאומית הונתה אותנו . 
אם יהיה צורך , נילחם שוב ונמות " , אמר אחד האזרחים שהפגינו . שבעה מאנשי 
משטרת הביטחון הרומנית לשעבר , ה"סקוריטאטה " , נידונו לתקופות מאסר עד 
02 שנה , על קשירת קשר לביצוע רצח - עם במהלך מהפכת דצמבר . השבעה היו קצינים 
בכירים במשטרה החשאית . גזר דינם ניתן שלשום , לאחר משפט ארוך בעיר סיביו 
שבמרכז טרנסילווניה , בה נהרגו כמאה בני אדם במהלך המהפכה . 
