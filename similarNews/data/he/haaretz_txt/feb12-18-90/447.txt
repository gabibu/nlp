בילדותו , התפרסם אריק שרון באלה שהיתה תמיד בידו , שהטילה מורא על חבריו . 
ביום שני השבוע לפת את המיקרופון כאילו היה אלה . למחרת , כשליקקו את 
הפצעים , אמרו אנשי שמיר כי טעו : היה עליהם למצוא דרך לשלוט בכפתורי המיקרופונים 
באולם הקונגרסים בגני התערוכה ולהשתיק את המיקרופון של שרון . אילו חשבו 
על זה מראש , או אילו היו נועזים דים , היו מנתקים את הזרם בחוט שחיבר 
את המיקרופון של שרון אל הרמקולים וכך היה נישא באולם הענק קולו הניחר של 
ראש הממשלה לבדו . או - אז , משוכנעים מקורבי שמיר , היה נוצר הרושם הרצוי : 
שהמרכז ברובו המוחלט תומך בו . הלקח הזה בא על רקע החשד שהתעורר בדיעבד 
במחנהו של שמיר , כי אנשי שרון הצליחו לגרום שהמיקרופון שעמד מולו יהיה 
בעוצמה גבוהה מזה שניצב מול פיו של שמיר . ועוד הרהור ביום שלמחרת , בסביבתו 
של שמיר : ייתכן ששגה כאשר לא קרא בסיום דבריו לנאספים לשיר את התקווה . 
אילו נהג כך , אולי היה מצליח לגרום שהאולם יתרוקן ומשאיר את הרושם שרוב 
הנוכחים הלכו בעקבותיו , כשנטש את הבימה . התסריט הרצוי לשמיר היה זה : 
הוא מסיים את נאומו המוכן ופותח בדו - שיח מעין זה עם שרון : אדוני יו"ר 
המרכז , יש בינינו חילוקי - דעות על צורת ההצבעה . אני מציע שיצביעו בי 
אמון לאחר ששמעו את נאומי . לא . יצביעו גם על הצעותינו ( של שרי החישוקים ) 
. במקרה כזה לא תהיה הכרעה . איני מסכים לדרך אחרת . אני דורש הצבעת אמון 
בי . לפי התסריט הזה , שנדון בהתייעצויות מוקדמות בסביבתו של שמיר , נועדו 
חילופי הדברים האלה ליצור מתח וציפייה באולם ולהכשיר את הקרקע לרגע הסיום . 
הסוף הטוב היה אמור לבוא בדרך זו : אין לי ברירה אלא לפנות במישרין אל הנוכחים . 
חברים יקרים , מי תומך בי ? מהלך דברים זה , כך קיוו בחוגו של שמיר , 
היה מונע את המהומה שהשתררה בפועל , כשמעטים באולם הבינו מה מתרחש על הבימה . 
אילו היה שמיר מחולל את הדרמה , לפי התמליל הזה , היה יוצר את הרושם הרצוי 
לו : שרוב המרכז מאחוריו . אלא ששמיר לא בחר בדרך זו . הוא חשש מעימות 
פה - אל - פה עם שרון . בחילופי הדברים האלה יכלו עוזריו להעריך בדיוק רק 
את התמליל שייעדו לראש הממשלה ; לא היתה להם שום ערובה מה ישיב שרון , 
כיצד יתפתח הדו - שיח ולאן יתגלגל . שמיר העדיף לוותר על התסריט . קפמאבנזחמלמחרת 
התנחמו אנשי שמיר במחדל המקצועי המשווע של הטלוויזיה ( שהושפע מסכסוך עבודה ) 
. הם העריכו שהואיל ועל המרקע נראה בעיקר ראש הממשלה כשהוא זועק בתקיפות , 
התרשם הציבור בארץ שלנגד עיניו מנהיג נחרץ בעמדתו , שהצליח לדחוף את שרון 
אל מחוץ לממשלה . מאותה סיבה עצמה , להבטחת הדימוי הרצוי , התמקמו אנשיהם 
של שרון ודוד לוי מבעוד מועד בקדמת הבימה , מול מצלמות הטלוויזיה העולמית 
והמצלמה היחידה של הטלוויזיה הישראלית , ומילאו את העדשה בידיהם המתנופפות 
ואת הרמקולים בשאגותיהם . הרושם שביקשו ליצור : כל המרכז תומך בשרי החישוקים . 
התחרות על חושיו של הצופה והמאזין יצרה לכאורה תוצאה אורקולית שלא נודעה 
כמוה בחזיונות תעודיים : האוזן שמעה : " אריק , אריק ! " ואילו העין 
ראתה את שמיר החלטי ונמרץ . אם ללכת לשיטתם של מקורבי שמיר , התגלעה כאן 
סתירה בין עיתונאי הרדיו לשדרי הטלוויזיה ברשות השידור של שלמה קור : מהמקלט 
בקעו הקולות שלא היו נוחים לרה"ם , אך על המרקע עלו תמונות ששירתו את מטרתו . 
אלא שפרשנותם האמורה של אנשי שמיר היתה ביטוי אחד מיני רבים לתהליך של אשליה 
עצמית או הטעייה מכוונת שעבר עליהם באותו לילה . למעשה , התוצאה החיצונית 
היתה חמורה מבחינתו של שמיר . הרושם שנוצר ( והמאבק ניטש על הדימוי שיעלה 
מהערב ) היה של חולשה של ראש הממשלה ושל אחיזה איתנה של שרון ולוי בין חברי 
המרכז . היו אמנם סקרים מוקדמים שניבאו את ההיפך , אבל המבחן הוא בפודינג 
ולא בדרך הכנתו . על רקע הטעם שהותיר הכנס , היה מאלף לראות ולשמוע את משה 
ארנס . שר החוץ הבטיח , כזכור , כי תכלית הכינוס לעשות סדר בליכוד , 
והוא היה הראשון שתיאר את החיזיון הגועש וחסר - הפשר כהכרעה חד - משמעית 
לטובת רה"ם . שמיר לא פיגר אחריו : הוא הופיע על המרקע , הצהיר בביטחון 
שמבוקשו הושג ושזכה בתמיכה מסיווית של חברי המרכז . ולצופים לא היה ברור 
אם אין הם רואים מול עיניהם מהדורה שנייה של מנחם בגין בסוף תקופת כהונתו : 
האם ראש הממשלה מרמה גם את עצמו או שהוא מבקש להטעות רק אותנו ? קפמאבנזחמייתכן 
שיתברר שוב כי אריק שרון הוא גאון טקטי ופשלן אסטרטגי . אומרים עליו דברים 
אלה כשבוחנים את עברו הצבאי : הוא הצטיין תמיד בתכנון קרבות , אבל נכשל 
בקריאה אסטרטגית של המציאות . כמעט כל אחד מהקרבות שניהל וביצע בשנות החמישים , 
למשל , היה פנינה מבחינה טקטית , אבל את המשמעות המצטברת של מהלכיו לא 
הבין ( הם החריפו את יחסיה של ישראל עם שכנותיה ; הם לא פתרו אלא החמירו 
את בעיותיה הביטחוניות של המדינה ; הם ציננו את קשרי המדינה עם הגוש הסובייטי , 
ועוד ) . ייתכן מאוד שנכון לומר זאת גם על התפטרותו השבוע . לשרון יש 
סיסמת קסם , מאנטרה שהגה תמיד כאשר תיכנן קרבות : להעביר את הדילמה לשטח 
האויב . הואיל וכל החיים לפניו הם מצב מאיים , שבו עליו להיערך מול המתנכלים 
לו , הוא דרוך תמיד להעביר את הדילמה לצד השני . שבעתיים חש כך ערב הכינוס 
של מרכז הליכוד . ולכן יזם את מהלך ההתפטרות . כדי להפתיע ולטרוף את קלפי 
כל השחקנים בישיבה . לכאורה , לא היה היגיון ענייני בהתפטרות : מה לה ולכינוס 
המרכז ? מדוע עליו לפרוש מהממשלה כשהוא עומד במבחן אמונו של ציבור חברי 
המרכז ? אלא שההתפטרות נועדה לשרת מטרה מיידית : לבלבל את היריב , לערער 
את שיווי - המשקל שלו ולעורר עליו אהדה של חברי המרכז . בכך הצליח שרון 
הצלחה מלאה , אבל השאלה המכרעת היא אם חישב נכונה גם את המשמעות האסטרטגית 
של מהלכו . לאחר הישיבה , נמצאו , כרגיל , חסידים שוטים שלו . בעיניים 
מפלבלות מהערצה אמרו ששרון תיכנן מראש כל צעד , שחישב כל מהלך ושאכן הכה 
את שמיר אל החומש . ניסיון העבר מלמד שהוא אכן קפדן גדול בתכנון קרבות ומהלכים , 
אבל הוא גם מהיר חימה ונוטה למצבי - רוח . הוא כיוון את הודעת ההתפטרות 
לעיתוי מושלם מבחינת האפקט הדרמטי שביקש להשיג , אבל ספק אם חישב עד הסוף 
את השלכותיה על מעמדו האישי והפוליטי . אולי יותר מחישוב קר - רוח , היה 
בה ביטוי לתסמונת אישיותו של שרון , לזעם הבלתי - נשלט המציף אותו , לעתים , 
לתסכול שהוא חש כאשר הנסיבות אינן תואמות את ציפיותיו . הנה תזכורת : במחצית 
השנייה של 0891 , לאחר התפטרות השרים משה דיין ועזר ויצמן מהממשלה , השתוקק 
שרון לקבל את תפקיד שר הביטחון . לכאורה , היה עליו להתחנף אל מנחם בגין , 
להפעיל עליו את קסמיו האישיים ( והוא יודע לעשות זאת , כשהוא מחליט על 
כך ) ולהמתין בסבלנות עד שתבשיל בראש הממשלה הנכונות להעניק לו את התפקיד . 
אלא ששרון לא היה מסוגל לעמוד מול תאוותו : הוא רצה ביטחון עכשיו , ואילו 
בגין היסס והמתין . מה לא אמר שרון על ראש הממשלה באותם ימים ? שבשביל 
בגין , תפקיד שר הביטחון הוא אתנן פוליטי ( משום ששקל להפקיד את התיק בידי 
משה ארנס ) ; שהביטחון עומד מעל לקונסטיטוציה ( יגאל ידין נזעק : " לעולם 
לא " ! ) ; שבגין נוהג כלפיו בנקמנות ועושה לו פרובוקציות ; שראש הממשלה 
מקבל החלטות כלאחר - יד ובדרך בלתי אחראית ; שתחת הנהגתו של בגין ( שמילא 
בעצמו גם את תפקיד שר הביטחון , יחד עם כהונתו בראשות הממשלה ) נגרם נזק 
לביטחון המדינה . השתלחויות אלו לא היו ההתגלמות המושלמת של שיקול - דעת 
ותכנון זהיר . הן היו שיקוף של זעם עיוור , של פראות חסרת - מעצורים שלא 
עמדה מאחוריה מחשבה רבה . והן לא היו תופעה יוצאת - דופן . גם קודם וגם 
אחר - כך הגיב שרון , לעתים די קרובות , בכעס נמהר : הוא סילק עוזרים 
והדיח מפקדים , הוא נמצא בסכסוך מתמיד עם סביבתו . מתכונת - התנהגות זו 
אינה יכולה להיות פרי של מחשבה תחילה : איזה עניין יש לאדם לשבש במכוון 
את יחסיו עם הסובבים אותו ? זה סוף מעשה המנע בכוח דחפים אישיים והתפרצויות 
ייצריות של מי שאינו מצליח להשיג את מבוקשו , או שמעגל התייחסותו מאכזב 
אותו . ייתכן שמתכונת - התנהגות זו חזרה גם השבוע . אריק הקריב מצב אסטרטגי 
לטובת תכסיס טקטי . הוא יאבד את היתרון העצום שהיה לו כחבר ממשלה וכשר בכיר , 
לטובת אהדה בת - שעה באולם הקונגרסים . בהזדמנות זו בגד קצת בחבריו לחישוקים 
( הוא לא שיתפם בסוד מהלכו ) והשאיר בדוד לוי משקע על מידת האמון שהוא 
רשאי לרחוש אליו . ומי שבונה על כוח הדחף העצום של שרון כאופוזיציונר , 
מוטב יזכור את אחריתה של מפלגת שלומציון . קפמאבנזחמלאחר צאתו מהאולם , 
אמר שמיר שיש להמתין ולראות אם שרון אכן יעמוד בהודעת ההתפטרות שלו . בסביבתו 
של ראש הממשלה חושדים כי שרון מארגן לעצמו תמיכה ציבורית שתכליתה להפעיל 
עליו לחץ לבל יגשים את כוונות ההתפטרות שלו . שמיר בונה על הרושם שיצר שרון , 
שהחלטתו לפרוש נחרצת , וכן על נוסח מכתבו ועל הופעותיו בתקשורת בסוף השבוע 
שבהן הטיח בממשלה ובראשה האשמות חמורות מאוד . ראש הממשלה וחוגו מאמינים 
כי בכך הניח שרון חישוקים על עצמו המרתקים אותו להודעת ההתפטרות ואינם מאפשרים 
לו להשתחרר ממנה . אם יפגין שרון שוב שמעל הכל הוא עטוף בעור עבה , יש להניח 
ששמיר יבקש לפטרו . הוא כבר התבטא השבוע שאינו רוצה את שרון בממשלה , שאין 
כל יתרון לישיבתו בה וטוב שהתפטר . דוד לוי , מכל מקום , אינו מעמיד כתנאי 
להידברות עם שמיר את השבת שרון לממשלה . קפמאבנזחמהנה , הנה זה בא : תצלום 
של שרון מגפף כבשים בחווה . תמיד כשהוא פורש מהפוליטיקה , פרישה מלאה או 
חלקית , החווה היא מקלטו הראשון , קן תפילותיו הנידחות . " עליו רק להחליט 
באיזה טרקטור לנהוג " , אמרה לילי השבוע . אל תאמינו . אם יפרוש , הוא 
לא יישב הרבה בחווה . הוא לא יחרוש את השדות אלא את הסניפים , ויפרנס את 
התקשורת ( במידה שתרצה להאזין לו ) , יעסיק את מוסדות המפלגה וימלא בכובד 
נוכחותו את חלל המדינה , ככל שרק יהיה מסוגל . וכדי שיהיה הד מרבי לדבריו , 
הוא יירה בכל התותחים על מצבה הביטחוני של ישראל . זה תמליל שהוא מכיר 
על - פה . תמיד כשביקש תפקיד או כשניצב על פרשת דרכים בחייו הפוליטיים , 
פנה ישר למפלטו האחרון , לאהבת המולדת ולדאגה לקיומה . תמיד היה דם יהודים 
הפקר , תמיד גילתה הממשלה אוזלת - יד נוראה , ותמיד נמצא במקרה איש אחד 
בסביבה שיודע מה צריך לעשות . קפמאבנזחמהד"ר ראובן הכט הוא מגזע הנפילים . 
הוא זוכר את כינוס הייסוד עם זבוטינסקי . " היה דיון אינטלקטואלי מהרמה 
הגבוהה ביותר " , הוא אומר . הישיבה של השבוע הרעישה אותו . ויש לו פרספקטיווה 
של 46 שנות חברות בתנועה . יקה הדר שמאחוריו מפעל - חיים מפואר , נשמע הכט 
ונראה במרכז חרות כמי שמפלגתו נשמטת לו מבין הידיים . " אלה לא רוויזיוניסטים , 
הם אנשים ללא הדר " , הוא אומר ; " ההתנהגות כאן אינה דומה לשום כינוס 
שבו השתתפתי בעבר . לרעיונות של חרות אין כל קשר למה שהתרחש כאן הערב . 
אין לזה קשר לזבוטינסקי או לרוויזיוניזם . זה רע מאוד אם זה משקף את ישראל 
של היום . זה ביטוי להידרדרות מוסרית ופוליטית מסוכנת לעתידנו . אני נשארתי 
מה שהייתי . אני נעלב באופן אישי מהמחזה . כל שנותי בתנועה לא היו מראות 
כאלה " . קפמאבנזחמלמחרת הישיבה , שמע יחיאל קדישאי אנחה מפיו של מנחם בגין 
למראה החיזיון המכוער . קדישאי מקפיד שלא לצטט את בגין , ובגין נמנע , 
כידוע , מלומר מה דעתו על מה ששרון עולל לו אישית ולמפעל חייו : תנועת 
החרות שנהפכה למפלגה הראשית של מדינת ישראל . בכל זאת , כאשר מגיב קדישאי 
על דו - קרב המיקרופונים , ייתכן שיש בדבריו גם הד לרחשי לבו של בגין . 
" זה שבועות מספר שאני חש כי האדונים יצחק מודעי ודוד לוי הם פיונים על 
לוח השחמט שבו משחק אריק שרון . דוד לוי הוא אולי לא מראשוני התנועה , 
אבל הוא עצם מעצמה ובשר מבשרה , והוא נוצל על - ידי שרון . לא רצינית טענתו 
שעליו להיות מוזמן לשמיר . הוא צריך לחוש בעל - בית על התנועה בדיוק כמו 
יצחק שמיר וכך עליו להיות בן - בית בלשכה ובביתו של ראש הממשלה . הוא צריך 
ליצור את התנאים והאווירה שהם יחד כל הזמן . הוא לא צריך לחכות להזמנה . 
" רק נדמה לאריק שהוא חוטף לנו את התנועה מבין הידיים . אין לו אפילו 
תמיכה של עשרה אחוזים במרכז , פחות ממה שהיה לו כאשר הצטרף אלינו עם שלומציון . 
זה אדם ללא מעצורים , מוכשר , ראיתי אותו בהרבה הזדמנויות . לצערנו , 
הוא עם אופי כזה וסגנון כזה , והסגנון הוא האדם . " האם עשינו שגיאה כשצירפנו 
אותו ? זה חלב שפוך . ודאי ש . . . ( קדישאי בולם את עצמו , סוקר 
את תולדות הצטרפותו של שרון לגח"ל . מזכיר את השיקולים ששלטו אז : אישיות 
צבאית , בעל כוח אלקטורלי ) . תופעת שרון אינה סימפטית , וזה אנדרסטייטמנט . 
הוא לא אדם מן היישוב " . 
