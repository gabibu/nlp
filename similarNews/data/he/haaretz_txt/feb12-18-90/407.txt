סוואטו , ( אי - פי ע"ץ וע"ר ) . מנהיג השחורים בדרום - אפריקה , נלסון 
מנדלה , אמר אתמול , כי הונחו היסודות למו"ם בין הקונגרס האפריקאי הלאומי 
לבין הממשלה הלבנה . " הלכנו דרך ארוכה להנחת היסודות למגעים בעתיד " , 
אמר בראיון עם קבוצת כתבי - חוץ . " אנו מתחילים להסיר את אווירת חוסר 
האמון והחשד שחתרו תחת כל המאמצים להביא את קהילות השחורים והלבנים לשתף 
פעולה ביניהן . " אני משוכנע , כי אנו מסוגלים לפתור את כל חילוקי הדעות , 
ולהתכנס יחדיו כדי לדון בעתידנו " , אמר . מנדלה נשאל אם חמישה מיליון 
הלבנים במדינה יצטרכו לשנות את סגנון החיים שלהם , אם יאלצו לחיות תחת שלטון 
הקונגרס הלאומי האפריקאי . " הלבנים כבר מתאימים את עצמם לשינויים " , 
השיב . הוא הבהיר כי אין בארגונו כל החלטה להפסיק את המאבק המזויין נגד 
מטרות ממשלתיות , שנחלש בחודשים האחרונים . מנדלה אירח אתמול בביתו בסוואטו 
את המנהיג האמריקאי השחור , גסי גקסון . " הלוואי שמרטין לותר קינג היה 
יכול לחוות את הרגע הזה " , אמר גקסון בתום שיחתם . הוא העריך שייחסי מנדלה 
עם ראש הממשלה פרדריק דה - קלרק הם המפתח לעתידה של המדינה . " אסור לארה"ב 
ולאירופה להפחית את רמת הציפיות שלהן לגבי דמוקרטיה בדרום - אפריקה " , הוסיף 
גקסון . הפרלמנט האירופי קרא אתמול לממשלת דרום - אפריקה , לפתוח במשא - 
ומתן לשלום , ולהשלטת דמוקרטיה רב - גזעית בארצם . עם זאת קרא הפרלמנט 
לראשי השוק המשותף , להמשיך בסנקציות על דרום - אפריקה . קפידבינהפרלמנט 
קידם בברכה את החלטת נשיא דרום אפריקה דה קלרק , לשחרר את נלסון מנדלה 
ולהחזיר את המעמד החוקי לקונגרס האפריקני הלאומי , ולארגונים פוליטיים נוספים . 
אולם , נאמר בהחלטת הפרלמנט , " פעולות אלה הן רק פעולות הכנה נדרשות 
לתחילתו של משא - ומתן שישים קץ לאפרטהייד ויביא להכנה של חוקה , לצורך 
כינונה של דמוקרטיה רב - גזעית , אשר תכבד את זכויות כל תושבי דרום - אפריקה . 
" הפרלמנט קורא לקהילייה האירופית להמשיך ולסייע לקורבנות האפרטהייד ולקיים 
את הסנקציות הכלכליות והפיננסיות ולהמשיך בלחץ הדיפלומטי " , נאמר בהחלטה . 
שרי החוץ של הקהיליה האירופית , שיתכנסו בדבלין ב02 בפברואר , ידונו בהצעתה 
של ראש ממשלת בריטניה מרגרט תאצר , להקל במידת - מה על הסנקציות האלה . 
בפרטוריה , התאספו תומכי המפלגה השמרנית המצדדת באפרטהייד , וקראו לדה 
קלרק להתפטר . " האנשים שלנו שמרו עד היום על פרופיל נמוך , אבל אנו נלחמים 
על ארץ אבותינו שאותה שלא תקחו מאיתנו " , אמר מנהיג המפלגה אנדרה טראורניכט . 
האופוזיציה הוקיעה את דה קלרק על ששיחרר את מנדלה ונתן לגיטימציה לקונגרס 
האפריקאי . המפלגה השמרנית תומכת בחלוקתה של המדינה למדינות נפרדות ללבנים 
ולשחורים . היא קיבלה 13 אחוז מהקלות בבחירות בספטמבר . ביוהנסבורג , הודיע 
המשטרה כי היא חושדת בקיומה של יחידת חיסול בצבא שביצעה רציחות פוליטיות . 
קצין המשטרה בריגאדיר פלוריס מוסטרט העיד שלשום בשבועה כי הוא חושד ביחידה 
צבאית , שלא היתה ידועה קודם , המכונה " משרד אזרחי לשיתוף פעולה " , 
בביצוע רציחות , התקפות ופיצוצים . לדבריו , פעולות היחידה כוללות את רצח 
לוחם זכויות האדם ברא"ף , דייויד וובסטר במאי 9891 , ואת רצח המדינאי הנאמיבי , 
אנטון לובובסקי בספטמבר אותה שנה . לובובסקי היה ממנהיגי סוואפ"ו , הארגון 
הצפוי לשלוט בנאמיביה , שזכתה לאחרונה לעצמאות מדרום אפריקה . עדותו של 
מוסטרט מחזקת את האשמותיהם של שוטרים לשעבר בדרום אפריקה לפיהם יחידות חיסול 
בשירות הממשלה רצחו שורה של פעילים בלוחמה באפרטהייד בבית ובחו"ל . ועדה 
משפטית לחקירת האשמות אלה אמורה להתחיל בעבודתה השבוע , וייתכן כי שמיעת 
העדויות תהיה פתוחה . מלונדון נמסר שפועלים שחורים במפעלי מרצדס - בנץ , 
ממזרח לבירה הבריטית החליטו לתת למנדלה מכונית במתנה . העובדים לא בחרו 
עדייין דגם ספציפי אך החליטו שהמכונית תהיה אדומה . 
