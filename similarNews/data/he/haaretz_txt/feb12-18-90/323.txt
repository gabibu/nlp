שובם של ארל ויליאמס לשורות מכבי רמת גן ושל קווין מגי לאימוני מכבי תל אביב , 
עשוי להביא הערב לקהל שיא העונה במסגרת המקומית , המעמד : שני מישחקי 
חצי הגמר שיהיו בהיכל הספורט ביד אליהו , בין מכבי רמת גם להפועל גליל עליון 
( 54 . 81 ) . לאחריו יהיה הדרבי התל אביבי בין מכבי להפועל ( בערך 03 . 
02 ) . אין ספק שזו עשוייה להיות אחת ההצגות הטובות בעיר , עבור אוהדי 
הכדורסל וגם כל מי שחובב ספורט ואקשן . שלוש הקבוצות המובילות בטבלה מכבי 
תל אביב , מכבי רמת גן , הפועל גליל עליון ועוד קבוצה המקווה להתברג לפיינל 
פור - הפועל תל אביב . וכמובן שפע של שחקנים אטרקטיווים דוגמת מילטון 
ואגנר , קני סימפסון וארל ויליאמס ( מכבי רמת גן ) , אנדרו קנדי וברד 
ליף ( גליל ) , דניס ויליאמס ( הפועל תל אביב ) , דורון גמצי , וילי 
סימס ויתר כוכבי מכבי תל אביב . במישחק המוקדם צפוי קרב צמוד בין מכבי רמת 
גן לגליל עליון . כל אחת מהקבוצות ניצחה העונה את רעותה במישחק חוץ . שובו 
של ארל ויליאמס לאימונים , לאחר שנחתם אתמול בבוקר הסכם חדש בינו לבין האגודה 
באמצעות בא כוחו ויו"ר הקבוצה , החזיר את הרמת גנים לתמונה . חבריו של 
ויליאמס הביעו שמחה גלויה כאשר ראו אותו נכנס אתמול בשעה 1 אחר הצהרים להיכל 
הספורט לאימון הסתגלות . מייקל קרטר צעק לו : " ציף , אתה המנהיג שלנו " . 
ארל חייך בהנאה , קיים שיחה ערה עם המאמן אפי בירנבוים ועם עוזרו בוב גריפין , 
וחזר לאימונים אחרי היעדרות בת 01 ימי השעייה . הבשורה על שובו של ארל 
הגיעה למחנה של הגליל , אשר התמקם דווקא במלון כפר המכביה מעוזם של הרמת 
גנים . הם נערכו באימון שהתקיים בשעות הערב ביד אליהו בהתאם והם מוכנים 
למאבק החשוב . ישפטו : טוד וורניק ושי שטריקס . הדרבי התל אביבי בין מכבי 
להפועל מעורר תמיד ענין רב , ועתה לאחר כשלונו של האלוף ומחזיק הגביע בזירה 
האירופית , הוא מעניין פי כמה . היעדרו של קווין מגי משני המישחקים האחרונים 
הדליקה נורה אדומה . במחנה האדום של הפועל עוסקים בשקט ובצינעה בהכנות לדרבי 
הגביע הערב והם מקווים לנצל את המצב המביך שניקלע אליו מכבי על מנת להפתיעו . 
קווין מגי חזר אמש להתאמן , אבל עדיין חש כאבים בכף רגלו הפגועה . במהלך 
האימון פרש ואחר כך אמר : " אני עדיין לא כשיר במאה אחוז . אני מקווה 
להרגיש טוב בערב וחצי הגמר לשחק " . מגי כנראה יפתח במישחק , בהתאם להרגשה 
הפיזית שלו , לאחר האימון . בכל מקרה יהיה במצב הכן וילי סימס כדי להחליפו , 
כפי שעשה זאת בקרית מוצקין . במישחק היחיד שקיימו שתי התל אביביות העונה 
ניצח מכבי : 8958 . ישפטו : ראובן וירובניק ודוד דגן . שידור המישחקים 
צפוי ברדיו ברשת ב ובגלי צה"ל . 
