לכאורה , הכל נכון בהצגה הזו : סיפור טוב על משרתת בבית עשירים , המספרת 
במונולוג ארוך ( שעה ועשרים ) , על תשוקותיה לגברים שבמשפחה וסביבה , 
ונקמתה באותם גברים על העוול החברתי שנעשה לה . הפקה מדוקדקת לפרטיה , 
עם השקעה רבה בעיצוב , שימוש נבון בתאורה , ובימוי המקפיד על פרטים קטנים . 
הבעיה היא רק , שזוהי הצגת יחיד , והצופה מוזמן לבלות ערב שלם בחברתה של 
דליה פרידלנד , בתפקיד המשרתת צרלין . פרידלנד עושה הכל נכון במעברים 
ובעצירה של טקסט , בהתרגשויות ובאירוניות . הצרה היא רק , שאין היא אישיות 
בימתית מרתקת ועמוקה דיה כדי שתצדיק בילוי ערב תיאטרון שלם רק במחיצתה , 
גם במסווה של דמות מעניינת והפקה עשירה בפרטים . 
