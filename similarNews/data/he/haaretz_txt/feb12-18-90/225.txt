במפלגת העבודה מתחדדת המחלוקת בין התובעים את פירוק הממשלה לבין המבקשים 
את המשך השותפות עם הליכוד . המתח הפנימי בצמרת מפלגת העבודה גובר , לקראת 
כינוס לשכת המפלגה מחר , שבה , ככל הנראה , תתקיים הצבעה חשאית בין עמדת 
הניצים התובעים לשמור על קיום הממשלה ולהעניק המשך סיכוי לתהליך המדיני , 
לבין היונים הדורשים כי שרי המפלגה בקבינט , ידרשו הכרעה בכל סוגיות המחלוקת 
עם הליכוד , ואם אלו לא יתקבלו , תפורק הממשלה . היונים והניצים קיימו 
אתמול , במקביל , כינוסי הכנה בכנסת , לקראת ישיבת הלשכה מחר . עשרה 
חברי כנסת יוניים מסיעת מפלגת העבודה , בראשות יו"ר הסיעה ח"ך חיים רמון , 
הודיעו , כי אספו חתימות של 54 מתוך 021 חברי הלשכה , לקבל אולטימטום 
כלפי הליכוד , לאמץ את התביעות המדיניות של מפלגת העבודה ולא תפורק הממשלה . 
החלטת שרי מפלגת העבודה שלשום , שלא לקבוע מועד לדיון המדיני בקבינט בשאלה 
התשובות לאמריקאים , עוררה זעם רב בכנס היונים . אלו החליטו להגיש הצעת 
החלטה ברורה וחד משמעית ללשכת מפלגת העבודה , כדי לחייב את שרי העבודה 
לעלות נושאים אלו בקבינט תוך שבוע - שבועיים . הכוונה , שאם הליכוד ידחה 
דרישות אלו , מפלגת העבודה תפרוש לאלתר מהממשלה . ראשי המערך שמעון פרס 
ויצחק רבין מסכימים ביניהם , כי ההתפתחות העדיפה עתה היא , שארצות הברית 
תציג לישראל שאלות ברורות בקשר להתקדמות בתהליך השלום , והקבינט יידרש לתשובות 
בהירות כך אמרו שניהם , בישיבת סיעת המערך שדנה באירועי מרכז הליכוד . 
פרס אמר , כי יצחק שמיר אינו רוצה בתזוזה . נאומו בא לספק את המחנה הלאומי 
בלי להרגיז את האמריקאים . ההערכות כי בכוחו של המערך להרכיב ממשלה צרה 
מזרזות את תהליך השלום . עם זאת לא נכון שהוא כבר הכין את הרכב הממשלה הצרה . 
רבין אמר , כי יש להמתין " שבועות ספורים " , ואישר את הערת יו"ר הסיעה 
חיים רמון כי מדובר עד תשעה שבועות בלבד . הוא אמר , כי לדעתו מגורש שהוחזר 
לארץ הוא תושב השטחים , אבל נמנע מלפרט את תשובתו לאורה נמיר , ששאלה אם 
יחל להחזיר את המגורשים לארץ . הוא נגד הכרעה בקבינט בלי פנייה אמריקאית , 
הוסיף שר הביטחון . 
