, היה הקיום היהודי הלאומי בברית - המועצות עומד בסימנה של ירידה מתמדת . 
קרנה של רוסיה בעיני היהודים ברחבי העולם היתה בשפל המדרגה , עקב חוזה 
מולוטוב - ריבנטרוף . כל זה השתנה אחרי ה22 ביוני . מדיניות החוץ והפנים 
הסובייטית לבשה עתה תכנים וצורות חדשים , בהתאם לצורכי המלחמה . באותה 
תקופה גברה זהותם הלאומית של יהודי ברית - המועצות . בצומת זה , שנפגשו 
בו המגמות הסובייטיות והיהודיות החדשות , קם הוועד היהודי האנטי - פשיסטי . 
מאז חיסול הייבסקציה ( המחלקה היהודית ) ב0391 , זה היה ללא - ספק המוסד 
היהודי הסובייטי החשוב ביותר שקם בבריה"ם . תפקידו של הוועד , כפי שהוגדר 
על - ידי השלטונות , היה להפיץ תעמולת - מלחמה סובייטית בין יהודי רוסיה , 
ובעיקר בין יהודי העולם . ואולם במשך הזמן ובתוקף הנסיבות , נעשה הוועד 
מוקד של זהות יהודית בתוך ברית - המועצות , מעין גשר בין יהודי רוסיה ויהודים 
ברחבי העולם החופשי . סטלין ומומחי התעמולה הסובייטים עוררו את יהודי רוסיה 
לפעול כ"קבוצת קשר " עם העולם החיצון . קפמאפרקהוועד היה מורכב מגרעין קבוע 
של מנהיגים יהודים - סובייטים , בעיקר מתחום הספרות והאמנות , אנשים כשלמה 
מיכאלס , מנהלו של תיאטרון היידיש המוסקוואי הנודע , המשורר היידי איציק 
פפר ועוד . צורפו אליהם דמויות בולטות שעד אז לא זוהו ולא הזדהו כיהודים , 
כגון איליה ארנבורג ואסילי גרוסמן . ראשי הוועד נעשו , כמעט על כורחם , 
נציגים לא - רשמיים של יהדות רוסיה . הם פיתחו תחושת מחויבות כלפי האוכלוסייה 
היהודית והשתתפו במאבק נגד האנטישמיות ולמען החייאתה של התרבות היהודית בברית - 
המועצות . גם לאחר המלחמה היה הוועד מעורב בניסיונות שיקום והתיישבות יהודית . 
הנהגת הוועד קיוותה כי הארגון ימשיך להיות חיוני למשטר גם אחרי המלחמה . 
אולם השמרנות הגוברת בתוך ברית המועצות , והשפעתה השלילית של המלחמה הקרה 
ביחסי החוץ , עירערו בעיני הסובייטים את טעם קיומו של המוסד היהודי . ראשית 
קצו של הוועד הסתמנה כבר באמצע 6491 , עם תחילת מסע ה"זדאנובשצינה " . הנקודה 
הקריטית היתה בשנת 8491 . האירוע הטרגי , המנבא הרעות , שהתחולל כבר בתחילתה 
של אותה שנה , היה מותו המבוים של שלמה מיכאלס . אפשר להניח כי סטלין עצמו 
היה מעורב בהחלטה לרצוח את ראש הוועד . מות מיכאלס נועד כנראה להיות אזהרה 
ליהודי ברית - המועצות . גורם מרכזי בהחלטת הצמרת הסובייטית לסגור את הוועד 
בנובמבר 8491 היה הקשר האפשרי בין יהודי רוסיה למדינת ישראל , שהסתמן בבירור 
בראשית הסתיו של אותה שנה , כאשר באו למוסקווה נציגי המדינה החדשה ובראשם 
גולדה מאיר . החודשים ספטמבר ואוקטובר היו עדים למפגשים המרגשים בין הישראלים 
ובין יהודי מוסקווה . הוועד היהודי האנטי - פשיסטי נסגר בנובמבר . יש להניח 
כי בהחלטה היו מעורבים סטלין עצמו והדרגים הגבוהים ביותר של המנגנון הסובייטי . 
הגילויים האחרונים מאשרים הנחה זו . גישה אנטי - מערבית עמדה במרכז המסע 
הזדאנובי אחרי המלחמה . המערב ותרבותו נתפשו ותוארו כמנוונים ומסוכנים . 
היהודים נבחרו למלא את תפקיד החיידקים המסכנים את גופה ורוחה של החברה הסובייטית . 
הוועד היהודי , שהקים אותו משטר על - ידי אותם מנהיגים סובייטיים , נהפך 
כעת למוקד הסכנה . התוצאה המעשית היתה מאסר מנהיגיו . הם הועמדו בחקירות 
ובעינויים , שהסתיימו במשפט סודי ובהוצאתם להורג ב2591 . בראשית 9891 דווח 
באמצעי - התקשורת הסובייטיים כי ועדה מיוחדת מטעם הפוליטביורו , שהוקמה 
לטיהור שמותיהם של חללי סטלין , עוסקת בין השאר ב"פרשת הוועד היהודי האנטי - 
פשיסטי " . עם חבריה נמנים אנשים מהבכירים בצמרת הנוכחית והמקורבים ביותר 
לגורבצוב , כגון ואדים מדוויידייב , הממונה על האידיאולוגיה , ולדימיר 
קריוצקוב , שהתמנה ראש שירותי הביטחון , ואלכסנדר יקובלב , אבי הגלאסנוסט 
ואיש - אמונו הקרוב ביותר של גורבצוב . על עבודת הוועדה התפרסמו פרטים במשך 
השנה האחרונה . בדצמבר האחרון , פורסם במלואו דו"ח מס 7 , העוסק בפרשת 
הוועד היהודי האנטי - פשיסטי . דו"ח זה ומאמרים שהופיעו לפניו בעיתונות 
הסובייטית מביאים פרטים ועובדות בקשר לוועד , שעד כה היו בגדר השערות בלבד 
או לא נודעו כלל . דו"ח מס 7 מסכם בקצרה את נסיבות הקמתו ואת ופעילותו של 
הוועד היהודי בשנות המלחמה ומגלה , זו הפעם הראשונה , מה שהתרחש מאחורי 
הקלעים . כבר באוקטובר 6491 פנה המשרד לביטחון המדינה אל הוועד המרכזי של 
המפלגה ואל הממשלה והאשים חברים בוועד בלאומנות יהודית , בקשרים עם חו"ל 
ובגרוע בכל : בפעילות של הוועד בתוך בריה"ם כ"נציג ראשי בענייני האוכלוסייה 
היהודית וכמתווך בין אוכלוסייה זו לבין הרשויות " . עותק מהאשמות אלו שלח 
סוסלוב לסטלין . בסוף 7491 , אסרו רשויות הביטחון שני מקורבים לפעילות הוועד . 
בעינויים ובאיומים הוציאו מפיהם הודאות ועליהן הסתמך דו"ח שהאשים את מנהיגי 
הוועד בפשעים נגד המדינה והמפלגה . דיווח כוזב זה נשלח לראשי המפלגה ב01 
בינואר 8491 . כידוע , נהרג שלמה מיכאלס ב"תאונת דרכים " במינסק שבביילורוסיה , 
ב31 בינואר . קפמאפרקבמרס 8491 שלח המשרד לביטחון פנים עוד דיווח לוועד 
המרכזי של המפלגה , ובו האשמות חמורות נגד מיכאלס ופפר . לדברי הכותבים , 
ניהלו השניים מגעים לאומניים בעת שליחותם בארצות - הברית , ב3491 . הדיון 
בגורל הוועד ואנשיו הגיע לדרג העליון ביותר של המפלגה , לפוליטביורו . 
ב02 בנובמבר 8491 הוחלט " לפזר מיד את הוועד היהודי האנטי - פשיסטי " . 
האיש המרכזי בהכנת ההאשמות והמשפט נגד ראשי הוועד היה גיאורגי מלנקוב , 
ממקורביו של סטלין ( לימים , יורשו ) . בין השאר , השתמש מלנקוב לבימויה 
של " פרשת הוועד " בהצעה שנשלחה ( ב4491 ) על - ידי ראשי הארגון היהודי 
לסטלין , בדבר הקמתה של רפובליקה סובייטית יהודית בחצי - האי קרים . בסוף 
8491 ובמשך 9491 , נאסרו כל הדמויות הבולטות במנהיגות הוועד . חקירת האסורים 
נמשכה עד אביב 2591 . מי שהיה אז השר לביטחון פנים , איגנאטייב , דיווח 
לסטלין והמליץ על גזרי - דין מוות לכל הנאשמים , חוץ מלינה שטרן , מדענית 
יהודית נודעת וחברת הוועד . ההליך המשפטי נקבע למעשה מראש בהחלטת הדרג הפוליטי 
העליון , הפוליטביורו . לדברי האיש שעמד בראש הקולגיום הצבאי של בית - 
המשפט העליון , אשר שפט את אנשי הוועד ( עדותו נמסרה עוד בימי חרושצוב ) 
נמסר לו בבירור כי זו החלטת הגוף המפלגתי העליון . כאשר ניסה , לדבריו , 
לשוחח על זה עם מלנקוב , השיב לו הלה : " הפוליטביורו דן בפרשה זו שלוש 
פעמים . עליך לבצע את החלטתו " . מן המידע הסובייטי האחרון מתברר כי בנוסף 
למנהיגי הוועד , נאסרו בשנים 8425 יותר ממאה שהיו קשורים בצורה זו או אחרת 
בפעילויות הוועד . על כולם נגזרו עונשים כבדים , מהם הוצאו להורג . חמישה 
מתו תוך כדי החקירה . הבחינה המחודשת של ההאשמות ופסקי - הדין החלה אחר 
מות סטלין , באמצע שנות החמישים והתחדשה בעידן גורבצוב . אז נעשה הדבר 
מאחורי דלתיים סגורות עתה ניתן פומבי לדבר . למרבה הטרגדיה והאירוניה ההיסטורית , 
אותם מנהיגי הוועד היהודי האנטי - פשיסטי , שהיו חברי מפלגה לפני מותם , 
זכו עתה להתקבל מחדש לשורותיה , כאשר המפלגה מאבדת יום - יום מכוחה ומיוקרתה 
ואין איש יודע מה צפוי לה בעתיד . 
