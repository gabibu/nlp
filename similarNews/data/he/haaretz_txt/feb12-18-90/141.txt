מליאת רשות השידור קיבלה אתמול שורה ארוכה של החלטות , וביניהן הטילה על 
הוועד המנהל לפעול לשינוי חוק רשות השידור וביטול הצמדת שכר העובדים ברשות 
לשכר עובדי המדינה . כן הביעה המליאה את דעתה כי אי אפשר להגיע לעבודה תקינה 
בטלוויזיה , בלי הפעלת ציוד הווידאו אי - אן - גי . המליאה הטילה על הנהלת 
רשות השידור להיכנס למשא ומתן דחוף עם העובדים , עד לאפריל השנה , כדי 
למצוא נוסחה להפעלת ציוד זה . המליאה הטילה על הוועד המנהל לבחון את האפשרויות 
לאחד למסגרת אחת את כל הרשתות הציבוריות הקיימות כיום ( רשות השידור , 
הטלוויזיה הלימודית וגלי צה"ל ) וכן להפיק תוכנית בוקר בנוסח " בוקר טוב 
ישראל " , בנפרד או במשותף עם הטלוויזיה הלימודית , כשבכל מקרה תישמר לרשות 
השידור הבלעדיות לגבי החדשות והאקטואליה . המליאה חזרה על החלטתה הקודמת , 
שיש לשדר מהדורת חדשות באנגלית בטלוויזיה הישראלית , והמנכ"ל חייב לבצע 
החלטה זו תוך שבועיים . המליאה החליטה לקבל בחיוב את ההצעה להקמת חברת משדרים , 
שתפעיל את המשדרים השונים המופעלים בארץ , כפי שהומלץ על ידי ועדת לפידות . 
הוועד המנהל יבדוק את אפשרות הצטרפותה של רשות השידור לחברה כזאת , שתהיה 
בעלת המשדרים ותהיה אחראית על פיתוחם , אחזקתם והרחבתם . בין השאר החליטה 
המליאה כמה החלטות בענייני תכנים , ביניהן כי יש להקדים את שידור התוכניות 
" מסיפורי הארץ הטובה " ו"מסך אישי " לשעה מוקדמת יותר , ולשפר את התוכניות 
" סוף ציטוט " , " מצב הרוח " ו"זה הזמן " . עוד הוחלט כי יש להכליל במסגרת 
הסדרה " גיבורים בעל כרחם " לא רק אנשי צבא , ויש להפיק תוכניות בהן יופיעו 
דמויות של אנשים שהגיעו לגיל שיבה , ולא דווקא מבין המפורסמים . כן החליטה 
לבדוק את הצורך בשידור התוכנית " שבשבת " בימי הקיץ . בנוסף החליטה המליאה 
כי יש לדאוג לשידור חוזר ביום חול של תוכניות ליל השבת המשודרות בטלוויזיה . 
המליאה החליטה כי לפחות ערוץ אחד ברדיו ישדר 42 שעות ביממה , וכן כי נוכח 
המצב הפוליטי במזרח התיכון יש לתת עדיפות לפיתוח הרדיו והטלוויזיה בערבית , 
ואי לכך נוספו שלושת רבעי שעה לחדשות ברדיו בערבית . המליאה הטילה על ועדת 
הפיתוח לבדוק את האפשרות להעמיק את השידורים למגזר הערבי ולארצות ערב . 
