ממשלת ישראל אינה מצליחה לתאם בין משרדיה , בעניין קליטת העלייה . המצב 
בברית המועצות נזיל ואסור לתת להזדמנות לחמוק , כאשר שערי בריה"ם נפתחו 
לעלייה המונית של יהודים . כך אמר אתמול אורי גורדון , ראש מחלקת העלייה 
והקליטה בסוכנות , במסיבת עיתונאים שקיים בעת ביקור בנצרת עילית . גורדון 
שהיה אורחו של מנחם אריאב , ראש עיריית נצרת עילית , תקף את ההסכם הבין - 
מפלגתי בעניין חלוקת הכספים למפלגות . לדעתו נתונה ישראל בסיטואציה היסטורית . 
השערים נפתחו והיהודים נתונים בפניקה כדי לצאת . הסוכנות היהודית תעשה 
את הכל ובכל מחיר , כדי לאפשר לכל היהודים הרוצים בכך לעלות לישראל , אמר . 
הוא הזהיר מפני כוונת ארגון היאס לפתוח משרד במוסקווה , ואמר כי קיימת 
סכנה כי העולים ישובו ויכוונו את צעדיהם לארה"ב . ארגון כלי הטיס והשיט להעברת 
היהודים , נמצא כעת בבדיקה ומחפשים נתיבים להגברת זרם העולים , סיפר גורדון . 
במחצית הראשונה של פברואר הגיע מספר העולים מברית המועצות לכ0052 נפשות . 
הסוכנות היהודית פתחה במגבית חסרת תקדים בארה"ב , לקליטת העולים , והיעד 
הוא להגיע ל009 מיליון דולר , לקליטת 001 אלף עולים . עוד אמר גורדון שהמדינה 
תזדקק לשלושה מיליארד דולר , לבניית שיכונים ויצירת מקומות עבודה . לדעתו 
תביא ההשקעה בקליטת העלייה ליצירת מקומות עבודה רבים . גורדון אמר כי את 
העולים מברית המועצות צריך ליישב בגליל ובנגב והזהיר כי באם לא יופנו עולים 
לגליל , יגרום הדבר להתמוטטות היישוב היהודי באזורים אלה והנוער יברח מהגליל 
למרכז הארץ . 
