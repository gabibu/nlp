עמוס קולק מכין את סרטו " שלושה שבועות בירושלים " , על עיתונאית אמריקאית 
שמגיעה לארץ לסקר את האינתיפאדה והופכת למעורבת באירועים באמצעות איש מילואים 
ישראלי . בראיונות שנערכו אתו ציין קולק , שטרם נעשה סרט הבוחן את הסכסוך 
הישראלי - פלשתינאי , בעיקר כפי שהוא בא לידי ביטוי באינתיפאדה , מבחוץ . 
הוא הגדיר את סרטו , שצילומיו אמורים להתחיל בעוד כשלושה חודשים , כניסיון 
שלא נעשה עד כה לפנות אל דעת הקהל העולמית . סרטו של קולק עשוי להגיע ראשון 
אל המסכים . אולם במגירותיהם של כמה בימאים ישנם תסריטים גמורים , העוסקים 
בנושאים דומים וממתינים להפקה . כבר לפני שנתיים כתבו יצחק בן נר ומוטי 
קירשנבאום תסריט שעלילתו דומה להפתיע : כתב טלוויזיה ישראלי ועיתונאית אמריקאית 
מסקרים את האינתיפאדה , ובנו של הכתב משרת בשטחים . התסריט מבוסס על חומרים 
של ספרו של בן נר , " תעתועון " . ההפקה היתה אמורה להתחיל לפני למעלה 
משנה . מוטי קירשנבאום , שזה היה אמור להיות הפיצר הראשון שלו , לא הגיע 
לשלב הצילומים מסיבות שונות . אם יצולם הסרט , ישוו אותו לסרט של קולק , 
לא להיפך . הבמאי חיים בוזגלו עומד להתחיל בצילומי סרט חדש כבר בשבועות 
הקרובים . אצלו הרקע הוא מלחמת לבנון , אבל חוט העלילה זהה כמעט לחלוטין 
לסרט של קולק . כתבת טלוויזיה של התוכנית " 06 דקות " באה לעשות כתבה 
על מלחמת לבנון . היא יוצרת קשר עם חייל ישראלי , והופכת מעורבת בגללו . 
סרטו של בוזגלו ממומן , בין היתר , על ידי מנחם גולן , והוא זכה לסיוע 
מהקרן לסרטי איכות . דוד גורפינקל אמור לצלם . בוזגלו אומר כי כבר ב48 כתב 
את התסריט , ולפני למעלה משנתיים זכה במענק הקרן והתראיין על נושא הסרט . 
הוא נשמע מוטרד למדי מגילוי " האח התאום " . הפקת הסרטים נעשית בו זמנית , 
כך שקיים סיכוי שייצאו למסכים בסמוך . המוטיב של עיתונאי המעורב בסכסוך 
לא לו בשדה הקרב הוא מוכר , שלא לומר שחוק . ככל שהמדובר באזורנו , נדמה 
שהוא על סף מיצוי . 
