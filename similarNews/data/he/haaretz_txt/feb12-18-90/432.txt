בעוד כמה חודשים שוב יחריף העימות בליכוד והמרכז ייקרא להכריע בין המנהיגים . 
אחרי כמה חודשים יהיה סיבוב נוסף . כך עד לבחירות לכנסת , האמורות להתקיים 
לכל המאוחר בעוד 000 , 1 ימים בדיוק , בתחילת נובמבר 29 . ראש הממשלה יצטער , 
כי כך נוהגים כלפיו שרים ממפלגתו . ידידו , יצחק רבין , יאמר לו , כי 
כזאת היא הפוליטיקה וכך עשו גם לו כשהיה ראש ממשלה . לקראת הבחירות לכנסת 
יחריף העימות . ראש הממשלה , כך נראה , מעוניין להוביל את מפלגתו אל מעבר 
לבחירות הבאות . ערב הבחירות תשרור תחושה שהנה זה עימות אמיתי , משום שיהיה 
מותר אז להציג מועמדות נגד ראש הממשלה על ראשות המפלגה . שרי החישוקים יפיקו 
אז את מיטב התבטאויותיהם האישיות נגד ראש הממשלה . יאמרו עליו גם שהוא קשיש , 
בן 77 . שאיש בגילו מעולם לא כיהן בישראל בתפקיד ראש הממשלה . אריאל שרון 
ירוץ מול שמיר ויסתפק ב%54 מקולות המרכז . יהיו מי שיספידו אז את שרון בפעם 
המי - יודע - כמה , אך הוא לא ייחלש , אפילו לא יהיה מאוכזב . אפילו יירתם 
במרץ לסייע לראש הממשלה במערכת הבחירות מול המערך . פרט למנחם בגין ב7791 , 
מעולם לא החל מנהיג פוליטי בישראל לכהן כראש ממשלה בעקבות ניצחונו בבחירות . 
מפא"י - מערך מינו תמיד יורשים בעיצומה של הקדנציה בין בחירות , וכך גם 
שמיר זכה בתפקיד . רק במהפך ב7791 היה זה מנחם בגין שזכה במשרה הבכירה בבחירות , 
אך היתה זו הפעם התשיעית שרץ לכהונה . אז גם הציג המערך בפעם היחידה מועמד 
שלא כיהן קודם כראש ממשלה , שמעון פרס . שרון לא רוצה לנצח רק בהתמודדות 
על מועמדות המפלגה , הוא רוצה באמת להיות ראש ממשלה . והוא יודע שלכל פוליטיקאי , 
ולו במיוחד , עדיף לקבל את התפקיד ללא בחירות ארציות . משום הקושי לזכות 
במשרה בשנה - שנתיים הקרובות , הוא ייאות להמתין גם עד אחרי הבחירות . 
כמו משה ארנס . בינתיים צריך לשמור כל הזמן על כושר . ערב הבחירות הוא 
יתמודד במרכז המפלגה כדי להבטיח את תנופת המאבק ולהעניק לעצמו עמדת יתרון 
לקראת יום פרישתו של שמיר . כעת הוא עדיין צריך להדיח את שמיר כדי לרשתו , 
וזהו אתגר לא - קל וללא תקדים בפוליטיקה שלנו . ניצחון שרון על שמיר כיום 
יוביל להקדמת הבחירות . אחרי הבחירות יזכה מאבק שרון על הירושה בלגיטימיות . 
שרון , בן 26 , יכול להמתין עוד שלוש - ארבע שנים . משה ארנס , בן 56 , 
סבלני גם כן . העימות בתנועת הליכוד יימשך איפוא עוד שנים אחדות , עד 
לפרישת שמיר , ואפשר שבאותו יום תגבר תאוצתו . שרון - לוי - מודעי הם מאותם 
פוליטיקאים שכבר הגדירו עצמם לפני שנים אחדות כמי שתפקיד ראש הממשלה הולם 
אותם . מירוץ אל הכהונה הזו מסתיים רק כאשר זוכים בה . עד אז , הקרב בעיצומו . 
בליכוד חשים כאילו התנועה מצויה כעת על פרשת דרכים אידיאולוגית ופרסונלית . 
לפיכך , הקרב עולה לטונים גבוהים ויורד לרמה נמוכה . אם לא עכשיו , אימתי ? 
אך לעומת קרב אפשרי שינהל בעתיד שרון בארנס , מאבקו הנוכחי בשמיר הוא מתון . 
בעיקר משום שככל שחולף זמנו של הפוליטיקאי , כך מחריף מאבקו . מבחינת 
שרון תעלה אז התעלומה במלוא חריפותה : אהיה או לא אהיה " . המירוץ עתה נגד 
שמיר הוא בסך הכל הכנה וחזרה לקראת העימות בארנס . לכאורה , הכל יוכרע 
כאשר שמיר יקרא לבחור ב"מישה " ארנס ליורשו והתנועה תעדיף אותו מול שרון . 
אבל מאותו יום יעשה שרון לארנס את כל מה שהוא עושה לשמיר והרבה יותר . ראש 
הממשלה הנבחר משה ארנס יבוא אל קואליציה מוכנה שכבר תיפקדה תחת שמיר . לא 
מן הנמנע שתהיה זו ממשלת אחדות לאומית . הוא יבטיח סטטוס - קוו , והשותפים 
יתנו לו מאה ימים של חסד . החלטתו הקשה הראשונה תהיה להגדיר את מעמדם של 
מי מהחישוקים שהתמודדו מולו על המשרה הבכירה . אם יוביל אותם שרון , הוא 
בוודאי יתבע לעצמו וגם יקבל מקום חשוב בממשלה . מעל לקבינט התגבש זה מכבר 
פורום של ארבעה שרים בכירים , שמיר - ארנס - פרס - רבין , ועם פרישת שמיר 
ובחירת ארנס ייחשב שרון למספר שניים . בצד הצמד פרס - רבין , אם ימשיך 
עדיין להוביל את העבודה , עשוי להתייצב עוד צמד של שותפים - יריבים , ארנס - 
שרון , שיידרש לנהל בהרמוניה מאולצת את המפלגה והמדינה . בממשלה צרה בראשות 
הליכוד ודאי ידרוש שרון את תיק הביטחון . בתוך הליכוד יימשך העימות . לאחר 
פסק זמן של כמה חודשים , יבקש השר הבכיר שרון להכתיב לראש הממשלה את דרכי 
פעולתו באמצעות מרכז המפלגה . שוב יועבר העימות אל אותה זירה , שבה , 
על - פי חוקתקפמאליד4חמהמפלגה , דנים בשאלות מדיניות , אך במיוחד עוסקים 
בהכרעות פרסונליות . זירה זו תלבש בינתיים פנים חדשות . מול שרון יתייצב 
מחנה ( שמיר ) - ארנס , כשהוא ממשיך לתמוך כדרכו במי שממלא בתפקיד ראש 
הממשלה . בתוך המחנה יחלו , עם זאת , להופיע בקיעים : כמה מן הנסיכים 
יחלו להיערך זה בצד זה או זה מול זה ליום פרישתו של ארנס . כמה מהם יצהירו , 
כי הם מועמדים ראויים להנהגה בבוא העת , והחרוצים בהם יתחילו לגבש תת - 
מחנות משלהם מקרב אנשי ארנס . דן מרידור , רוני מילוא ואהוד אולמרט אינם 
נהנים כיום מתמיכת מחנה אוהדים משלהם , אלא מתבשמים בצל כוחו של ראש הממשלה . 
רק משה קצב , בן גילם , יכול להצביע על מחנה תומכים משלו כבסיס להתמודדות 
בעתיד ; ובנימין זאב בגין יכול להצביע על שם משפחתו כבסיס תמיכה רחב עוד 
יותר . הבקיעים הללו לא יהיו קלים מאלה הפוקדים כעת את התנועה . אותם נסיכים , 
שימצאו עצמם לא - מקורבים דים אל ארנס , יחושו שאין להם מה להפסיד ויהמרו 
על שרון בתקווה שיחולל מהפך בראשות התנועה . כאשר יפרוש שמיר ויציג בפני 
התנועה את מועמדו ארנס כיורש , אפשר והוא יופתע בכל זאת מן התוצאה . שמיר 
כבר הופתע פעמיים . בראשונה , כאשר נהנה מברכתו של בגין , כשזה פרש ב3891 . 
שמיר זכה אז בעימות מול דוד לוי רק ב634 קולות ( % 95 ) מול 203 . כאשר 
שמיר ביקש שוב את ראשות התנועה לקראת הבחירות ב4891 , כעבור כשבעה חודשי 
כהונה , הוא זכה כראש ממשלה רק ב704 קולות ( % 75 ) מול 603 של שרון ( 
% 9 . 24 ) , שאך שנה קודם לכן נאלץ להתפטר כשר הביטחון . יתכן שביום שבו 
יפרוש שמיר ישיג שרון יותר ממחצית מקולות אנשי המרכז ויהיה לראש ממשלה . 
במיטב המסורת האמריקאית , יודיע יריבו ארנס על כישלונו ויברך את המנצח . 
באותו הרגע יתמוטט מחנה שמיר - ארנס ורבים יעברו אל המחנה המנצח . ראש 
הממשלה , אריאל שרון , יזמין את ארנס להמשיך בתפקיד שר החוץ , גם יתר 
שרי הליכוד יוזמנו להחזיק בתיקיהם , אבל הממשלה כולה אולי תיפול . ממשלת 
אחדות עם מפלגת העבודה , אם תכהן , לא תוכל לקום מחדש . שרון לא יוותר 
ויבקש ללכת בדרך קודמו - יריבו שמיר ולהעדיף ממשלה רחבה . הוא יציע סטטוס - 
קוו ואולי אפילו יפתה את ראשי העבודה בהבטחה לצעד מדיני דרמטי . במערך יתלבטו 
אם לתת לו הזדמנות של כמה חודשים . רק ארנס יבקש אז להציל את המדינה מפני 
ותרנותו של ראש הממשלה שרון . בפני מרכז הליכוד הוא יציג רשימה של חישוקים . 
