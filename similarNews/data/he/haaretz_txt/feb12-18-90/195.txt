( ע ) . ילד בן שנתיים וחצי מהכפר כיסרא שבגליל המערבי , אושפז שלשום 
בלילה בבית החולים הממשלתי בנהריה , לאחר שאובחנה אצלו דלקת קרום המוח . 
בדיקת ניקור להוצאת נוזל מעמוד השדרה העלתה , כי האבחנה היתה נכונה ובעקבות 
זאת הגיש בית החולים טיפול מונע להורי הילד ולרופאים המטפלים בו . מצבו 
של הילד השתפר מאז אושפז , ומקווים כי יחלים במהרה . ההודעה על המקרה הנוסף 
של דלקת קרום המוח בגליל המערבי , החמישי במספר בשבוע האחרון , הועברה 
ללשכת הבריאות הנפתית , שהחלה במתן טיפול מונע לתושבי הכפר שקיימו מגע עם 
בני משפחתו של הילד החולה . מצבם של שלושת הילדים מהכפר נחף שלקו במחלה והמאושפזים 
בבית החולים מאז שבת , משתפר גם הוא . מקווים שתוך כמה ימים יוכלו לחזור 
הביתה כשהם בריאים ושלמים . 
