: 4 אחר - הצהריים ניסו גורמים המקורבים לשר דוד לוי להביא להסדר בינו לבין 
ראש הממשלה , אולם שמיר התעקש כי לוי לא ידרוש ממנו לקבוע עמדה ברורה באשר 
להרכבה של המשלחת הפלשתינית . משלא הושגה ההסכמה והישיבה עמדה להיפתח , 
היה ברור שפיצוץ הכינוס הוא רק שאלה של עיתוי . שרון , פתח את ישיבת המרכז , 
בבקשו מהחברים לשמור על כינוס מכובד ומאופק , שיעורר את כבודה של התנועה 
בארץ ובעולם . הוא הכריז , כי למרות חילוקי הדעות הושגה הסכמה חלקית על 
סדר היום , שלפיה יישא הוא דברים אחדים , לאחר מכן יישא שמיר את הנאום 
המרכזי ויתקיים דיון מדיני , שבו ישתתפו 52 דוברים שהוסכמו על שני הצדדים . 
הוא הספיק גם להסביר את סדרי ההצבעה לפני שזרק לחלל האולם את הודעתו הדרמטית 
על התפטרותו מהממשלה . מסתבר , כי גם ידידיו הקרובים ביותר של שרון , או 
שותפיו לחישוקים , לא ידעו על כוונתו להתפטר , ועל המכתב הרשמי ששלח לשמיר 
שעה קלה קודם לכינוס . רק רעייתו לילי היתה בסוד העניינים . ראש הממשלה 
יצחק שמיר היה מופתע ביותר מהודעת התפטרותו של שרון . הוא סטה מתוכן הנאום 
הכתוב שהכין , ואמר כי שרון הפתיע אותו בהודעתו , וכי יחזיר לשרון את תשובתו 
משיקבל את המכתב . במשך 54 דקות פירט שמיר את האני - מאמין המדיני - חברתי 
שלו , וכלל בו את נושא העלייה , מצוקת ערי הפיתוח ויוזמת השלום של הממשלה . 
בקולו ניכרה התרגשות , כשדיבר על הנעשה בתוך תנועת הליכוד ועל הפגיעות 
הקשות שהיו בו מצד שלושת שרי החישוקים . הוא ניסח את הצעת ההחלטה " המרכז 
מאשר את תוכן הודעתו המדינית של ראש הממשלה בישיבתו היום . המרכז מביע אמונו 
ביו"ר התנועה וראש הממשלה , ומודיע על תמיכתו בדרכו המדינית שעיקריו הוצגו 
בהודעתו הנ"ל " ומיד לאחר מכן הודיע כי נוכח הנסיבות הוא מבקש את הצבעת 
המרכז על דבריו . שמיר קרא למרכז ושאל מי בעד הצעת החלטה זו . רבים מקרב 
החברים הרימו את ידיהם . לפתע קם השר שרון מכיסאו , תפס את המיקרופון הקרוב 
אליו , והחל קורא את הצעות ההחלטה של שרי החישוקים , תוך כדי דבריו של 
שמיר . קריאות שמיר לתמיכה בו , והצעות ההחלטה שקרא שרון בפני חברי המרכז 
התערבבו אלה באלה . באולם נוצרה מהומה אדירה . שמיר צעק למיקרופון , כי 
להודעת שרון אין כל ערך . הוא הכריז , כי שמח לדעת שהמרכז העניק לו את 
האמון שביקש ברוב גדול , והודיע כי לנוכח המהומה הוא נועל את הישיבה , 
כשאינו שוכח להזכיר כי לכל ההחלטות שיתקבלו לאחר הודעתו זו אין כל ערך . 
לאחר מכן עזב שמיר את בימת הכבוד , כשאחריו בזה אחר זה נטשו את הבימה גם 
כל השרים המקורבים אליו . שרון המשיך בינתיים לבקש את אישור חברי המרכז להצעותיו . 
והודיע גם הוא , שהמרכז קיבל את חמש ההחלטות , הכוללות התנגדות להשתתפות 
מגורשים או ערבים ממזרח ירושלים במשלחת הפלשתינית . הוא הזמין את מקורביו 
לעלות על הבמה שהתרוקנה ממרבית יושביה . הספיקו לדבר גם השר לוי וח"ך צחי 
הנגבי , לפני ששרון הודיע על סיום הישיבה שהתפזרה בשירת התקווה . 000 , 
11 כריכים , 000 , 5 עוגות , 000 , 3 דברי מאפה , 000 , 3 נקניקיות , 
000 , 4 המבורגרים , ו000 , 01 בקבוקי שתייה קלה הוצעו , בתשלום , על - 
ידי גני אורנים לחברי מרכז הליכוד . 
