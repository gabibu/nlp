שטוקהולם ( ע"ר ) . ממשלתה הסוציאל - דמוקרטית של שוודיה התפטרה אתמול , 
לאחר שהפרלמנט דחה את תוכנית הצנע הנוקשה שלה . הקומוניסטים , שתמכו עד 
כה בממשלת המיעוט הסוציאל - דמוקרטית , עברו הפעם לצד שכנגד , וכך הוחלט 
ברוב של 091 קולות לעומת 351 לדחות את התוכנית בדבר הקפאת שכר , מחירים , 
שכר דירה וריווחי מניות . ראש הממשלה אינגוואר קארלסון , ושר האוצר קייל - 
אולוף פלדט , הגישו את תוכנית הצנע כדי להציל את כלכלתה של שוודיה המתמוטטת 
בשל הוצאות גדולות , הקשורות במדיניות הרווחה , ובעלייה תלולה בתשלומי 
שכר , ועליית האינפלציה . משקיפים פוליטיים בשטוקהולם הביעו את הדעה כי 
ייתכן שמפלגות הליברלים , ומפלגות המרכז יקימו עתה ממשלת מיעוט . 
