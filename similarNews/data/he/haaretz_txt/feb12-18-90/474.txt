שר הפנים , הרב אריה דרעי , סיכם אתמול עם שר האוצר , שמעון פרס , כי 
תקציב מיוחד שגודלו טרם סוכם , יועמד לרשות המועצות האזוריות לשם מימון , 
הקמה ושיקום של תשתיות במושבים הנכללים במסגרת המועצות האזוריות . מדובר 
בתקציב למימון שיקום כבישים והתקנת מערכות ביוב מרכזיות ב053 מושבים . בפגישה , 
שהתקיימה בלשכת שר האוצר בתל - אביב , סוכם על הקמת צוות בין - משרדי , 
שיכלול את נציגי משרדי האוצר והפנים וכן המועצות האזוריות , ושיגבש את 
תוכנית הסיוע לשנת התקציב 0991 . באותה פגישה דיווח שר הפנים על תוכנית 
המשרד לסייע בשיקום המושבים שנקלעו למשבר עקב השפל בחקלאות . על פי תוכנית 
זו , יופשרו במושבים קרקעות חקלאיות לבנייה למגורים ולפיתוח מסחרי ותעשייתי , 
כשחלק מהמושבים ייהפכו למעשה לישובים קהילתיים שיוכלו על - ידי כך להגדיל 
את אוכלוסייתם ואת מקורות ההכנסה שלהם . שר הפנים מינה בימים אלה רכזים 
מוניציפליים ליד המועצות האזוריות , שמתפקידם לסייע בשיקום המושבים מהבחינה 
המוניציפלית . מטעם משרד הפנים נמסר כי המשרד יפעל לצמצום בהקמת נקודות 
יישוב חדשות והפניית מתיישבים חדשים למושבים שתאושר להם התיישבות קהילתית . 
