קרטאזנה , ( ע"ץ ) . מנהל מחלקת הביטחון בקולומביה , הגנרל מיגל מאזה 
מארקז , אמר כי יש הוכחות לאחריותו של יאיר קליין לפיגוע במטה מחלקת הביטחון 
בבוגוטה , שבו נהרגו ב6 בדצמבר 46 בני אדם . " קליין פעל כמפקד שכירי החרב 
בשירות מאפיית הסמים בקולומביה . הוכחות להאשמות אלה יונחו בפני שופט על 
מנת להביא להרשעתו של קליין " , אמר מארקז במסיבת עיתונאים לקראת הפסגה ללוחמה 
בסמים , בהשתתפות ראשי המדינות של ארה"ב , קולומביה , בוליביה ופרו . 
מארקז גם הטיל על המחתרת הבאסקית , אטה , את האחריות לפיצוץ מטוס הבואינג 
של חברת אוויאנקה , ב72 בנובמבר אשתקד , דרומית לבוגוטה , שבו נהרגו 111 
בני אדם . " יש הוכחות שפצצה הוטמנה במטוס על ידי שני טרוריסטים של אטה " , 
הוא אמר . המטוס היה בדרכו מבוגוטה לקאלי , מעוז הסמים . אלמוני נטל אז 
את האחריות לפיגוע בשם " בני ההסגרה " , קבוצה הפועלת נגד הסגרת מבריחי 
סמים לארה"ב . 
