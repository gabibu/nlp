ואשינגטון ( ע"ר ) . הנשיא בוש הכריז אתמול שלא יבטל איזשהם עיצומים נגד 
דרום - אפריקה , למרות שחרורו של נלסון מנדלה ושינויים אחרים עד שפרטוריה 
תקיים את כל התנאים שנקבעו ע"י החוק האמריקאי . נראה כי קיימים חילוקי דעות 
בין אנשי צמרת שונים בממשל האמריקאי , האם לבטל את העיצומים הכלכליים נגד 
דרום אפריקה בעקבות שחרורו של מנדלה . הנשיא לשעבר רונלד רייגן , שבוש כיהן 
כסגנו משך 8 שנים , התנגד בהתמדה לעיצומים נגד דרום אפריקה , וממשל בוש 
התנגד להחרפה כלשהי של הסנקציות . חברי קונגרס בכירים אמרו כי אין לבטל את 
העיצומים עד שדרום אפריקה תתקדם במידה ברורה יותר לקראת ביטול מדיניות האפרטהייד . 
בוש אמר אתמול , כי הוא מקווה ששחרורו של מנדלה מבשר את קץ ההפרדה הגזעית . 
בשיחות טלפון בסוף השבוע , הזמין בוש את מנדלה ואת נשיא דרום אפריקה דה - 
קלרק לפגישות נפרדות בוואשינגטון . בוש אמר כי יפעל למען " דרום אפריקה 
חופשית מבחינה גזעית . . . חברה בת חורין " . בריסל ( ע"ר ) . נציג 
הקהיליה האירופית , אמר אתמול כי הסנקציות הכלכליות נגד דרום אפריקה יימשכו 
עד להפסקת האפרטהייד . עד כה קיבלו חברות הקהיליה בברכה את מתן האפשרות 
החוקית לפעילות אופוזיציונית של הקונגרס הלאומי האפריקאי בדרום אפריקה , 
ואת שחרורו של מנדלה , אולם מלבד בריטניה , סירבו שאר המדינות להתחייב 
להסרת הלחץ עד להפסקת האפרטהייד . ממשלת קנדה לא תבטל את העיצומים שהטילה 
על דרום אפריקה ולא תשנה את מדיניותה , עקב שחרור מנדלה . כך אמר באוטאווה 
שר החוץ גו קלארק . " אין בכוונתנו להרפות את הלחץ , עד שיחולו שינויים 
בלתי הפיכים " , הצהיר שר החוץ . בקהיליית העמים הבריטית , עומדת קנדה 
מזה שנים בראש הדורשים להילחם במדיניות האפרטהייד על ידי מערכת עיצומים , 
ומדיניותה זו גרמה לערעור היחסים בין שתי המדינות . קפידבינדורבאן ( ע"ץ ) 
. יותר מ84 איש מתו במחוז נאטאל , בתקריות דמים שאירעו מאז שחרורו של 
נלסון מנדלה ביום ראשון . כך הודיעו אתמול מקורות יודעי דבר . האלימות 
פרצה מאחר ועשרות אלפי תומכי הא - ן - ק , החלו לחגוג ברחובות את שחרורו 
של מנדלה . ראשי עיירות השחורים , עורדי דין ועיתונאים , מדווחים כי יותר 
מ84 גוויות כבר נספרו במהומות בין אנשי הזולו ותומכיו של נלסון מנדלה . 
המשטרה מדווחת בינתיים על עשרה הרוגים בלבד . קייפטאון ( ע"ר וע"ץ ) . 
נלסון מנדלה אמר אתמול כי הוא אופטימי וצופה כי הקונגרס הלאומי האפריקאי 
( א - ן - ק ) וממשלת דרום אפריקה , ינהלו בקרוב שיחות . " אני בטוח 
שהיום הזה אינו רחוק " , אמר מנדלה במסיבת העיתונאים הראשונה שערך לאחר שחרורו 
מהכלא . במהלך המסיבה הותקף מנדלה בשאלות אולם ענה עליהן בקלות מפתיעה . 
הוא לא ראה כל סתירה בין המחוייבות לשלום , אותה העניק לנשיא דה - קלרק , 
ושהיתה גורם מפתח להענקת חירותו , לבין תמיכתו במאבק המזויין . מנדלה אמר 
שהוא מעונין לצאת בהקדם האפשרי למפקדת הקונגרס הלאומי האפריקאי בזאמביה , 
כדי לדון בצעדים הבאים . הוא אמר כי מוקדם מדי לעולם להסיר את הסקנציות 
הכלכליות כנגד דרום אפריקה ואישר את מחוייבות הא - ן - ק , להלאמת חלקים 
נרחבים של התעשייה . מנדלה סירב לומר מה עבר עליו במהלך תקופת מאסרו הממושכת . 
אתמול בילה מנדלה בביתו של הארכיבישוף דסמונד טוטו , שם קיבל דיפלומטים 
זרים ממדינות שונות . קפידבינשיחרורו של מנדלה כבר גרם לזעזוע בקרב האוכלוסיה 
הלבנה , בהכריזו שוב על מחוייבותו למאבק מזויין . בגלל עמדתו זו , הוא 
נאסר ב4691 ודחה כל הצעה לשיחרורו בתנאי שיוותר על עמדה זו . על מנת להדגיש 
היטב עמדה זו , חזר מנדלה בנאומו ביום ראשון על הדברים שאמר מתא הנאשמים 
בעת סיום משפטו : " אנו פנינו למאבק מזויין ב0691 . . . מאחר וזו פעולת 
ההגנה היחידה שנותרה לנו נגד אלימות האפארטהייד " . פרשנים מדיניים אמרו כי 
שיחות בין השחורים ללבנים , יתחילו רק לאחר שתוברר סופית בעיית המנהיגות 
של השחורים . ועידה של הקונגרס האפריקאי הלאומי נקבעה לחודש יוני ותצטרך 
להכריע גם בעניין זה . הפרשנים ציינו כי נאומו של מנדלה שמר על איזון זהיר 
ביותר , בין דרישות הצעירים התוקפנים בקונגרס האפריקאי , לבין דרישותיו 
של דה - קלרק , האיש ששחרר אותו . מנדלה לא הציע הרבה לדה - קלרק בנאומו 
האחרון ואף גרם לו לאי - נוחות רבה , כאשר חזר ואישר את מחוייבותו למלחמת 
גרילה , כנשק נגד האפרטהייד . יחד עם זאת הוא הושיט יד לעבר הנשיא , באומרו 
בפני ההמונים : " עלי להוסיף כי מר דה - קלרק הוא אדם ישר והגון ומודע 
בצורה חריפה ביותר , לסכנה שנחשף לה איש ציבור , כאשר אין הוא מכבד את 
התחייבויותיו " . קפידביניוהנסבורג ( ע"ר ) . מנדלה הגיע אתמול לביתו בעיירת 
השחורים סווטו במסוק ונחת בה בשעה 05 : 71 אחה"ץ . כ05 אלף תושבי עיירת 
הולדתו המתינו למנדלה באיצטדיון הכדורגל המקומי , למרות הידיעות כי יגיע 
רק היום . בעקבות הלחץ הכבד של הקהל , החום והדחיפות , הובהלו שישה אנשים 
לבית חולים , כשהם סובלים משברים , וכ001 אנשים נוספים התעלפו . עוד נמסר 
כי סיסקאי , מדינת החסות של דרום אפריקה , הודיעה אתמול כי היא משחררת 
את כל האסירים המדיניים המוחזקים בתחומיה . דובר הממשלה ציין כי הצעד התאפשר 
בזכות השינויים החיוביים שאירעו בדרום אפריקה , ובעיקר הרפורמות אותן הציע 
הנשיא דה - קלרק . מדינת חסות אחרת , טרנסקאי , כבר הודיעה על שחרור האסירים 
המדיניים ועל הענקת אפשרות פעולה לקונגרס הלאומי האפריקאי . קייפטאון ( ע"ר ) 
. נלסון מנדלה הציב ביום ראשון אתגר מיידי , בפני שלטונות דרום - אפריקה , 
בהכריזו עם שחרורו כי הוא תומך במלחמת הגרילה נגד האפרטהייד . " אין לנו 
אופציה אחרת " , אמר מנדלה בעצרת עם גדולה עם שחרורו . הוא גם קרא למדינות 
העולם להמשיך בסנקציות הכלכליות נגד הממשלה . בעת ובעונה אחת הוא דרש משא 
ומתן על מנת לשים קץ לשלטון הלבנים ולהעניק זכויות הצבעה לרוב השחור בדרום 
אפריקה . לונדון ( ע"ר ) . אחד מראשי הקונגרס האפריקאי הלאומי , קרא לראש 
ממשלת בריטניה מרגרט תאצר , להיענות לקריאתו של נלסון מנדלה ולהמשיך בסנקציות 
הכלכליות נגד דרום אפריקה . תאבו אמבקי , אמר בראיון לטלוויזיה האנגלית 
בלונדון , כי ראוי שגב תאצר תבחן בזהירות את נאומו של מנהיג השחורים בדרום 
אפריקה בעניין זה . מנדלה קרא בנאומו לאחר שחרורו , להמשיך בסנקציות נגד 
ממשלת פרטוריה . " גב תאצר תמיד התנגדה למאבק נגד האפרטהייד ואין זה מפתיע 
כי היא רוצה לבטל אפילו את אותן סנקציות קטנות שבריטניה הטילה " , אמר אמבקי . 
גב תאצר אמרה קודם לכן , כי צעדיו האחרונים של נשיא דרום אפריקה , דה - 
קלרק , לרבות הסרת האיסור על הקונגרס האפריקאי הלאומי ושחרורו של מנדלה , 
" מצדיקים תגובה חיובית ומעשית " . היא מסרה ביום ראשון כי כתבה בעניין 
זה לראשי השוק המשותף ולחבר העמים וביקשה לשקול הסרת כמה מסעיפי החרם . 
כמו כן סבורה תאצר , כי אין עוד סיבה להימנע מהשקעות חדשות בדרום - אפריקה . 
" אין אני יודע אם היא ( תאצר ) מתייחסת בכבוד לקונגרס האפריקאי הלאומי , 
ולהנהגת עמנו . אם כן , היא היתה חייבת לשים לב למה שמנדלה אמר " , ציין 
אמבקי . גורמים בבריטניה , הנאבקים באפרטהייד , סבורים כי גב תאצר נמנעה 
מתגובות בעקבות קריאתו של מנדלה להמשיך במאבק המזויין ולהמשיך גם בסנקציות 
נגד דרום אפריקה . 
