אחרי הפלישה האמריקאית לפנמה , לא קלה מלאכתם של נציגים אמריקאים המבקשים 
להטיף מוסר לישראל על אירועים המתחוללים בשטחים . אפילו הם צודקים בטענותיהם , 
הרי התגובה , אחרי ההרג וההרס שהשאירו אחריהם בפנמה , היא : ראו מי מדבר ! 
השגריר האמריקאי ויליאם בראון מתלונן , למשל , כי המספרים הרשמיים של 
צה"ל על הנפגעים הערבים באינתיפאדה אינם מתיישבים עם המספרים שנוקבים מקורות 
ערביים ומה שמפרסמת העיתונות . שר הביטחון , יצחק רבין , לא נהג באיפוק 
כששאל כבדרך - אגב אם ידועים כבר מספרי הנפגעים שגרמה ארה"ב בקרב האזרחים 
הפנמים . המספר האמיתי נחשב עדיין , כחודשיים אחרי הפלישה , למידע כמוס . 
האמריקאים טענו אחרי הפלישה כי נהרגו כ003 אזרחים . כמה מעיתוניה של מדריד 
מתעקשים כי מדובר בכמה אלפי נפגעים . באחרונה הודיע רמזי קלארק , שהיה 
התובע הכללי האמריקאי בימי נשיאות לינדון גונסון , כי בפנמה מעריכים את 
מספר ההרוגים ב000 , 4 איש . אין פלא שהמשטר החדש בפנמה , הקשור בטבורו 
לוואשינגטון , אינו ממהר לפרסם את המספרים האמיתיים . הסיבה להיקף האבידות 
הגדול הוא ששתי שכונות - מגורים , סן מגיליטו וצוריו , לא הרחק מהמטכ"ל 
הפנמי , נפגעו בטעות בהפצצות חיל האוויר האמריקאי . כדאי לנציגים אמריקאים 
לשאול את האלוף ( מיל ) דוד עברי , מנכ"ל משרד הביטחון , שהיה מפקד חיל - 
האוויר הישראלי בעת מלחמת לבנון , באילו ויכוחים חריפים עמד כשהורו לו להפציץ 
מטרות באזורים מאוכלסים . לא - פעם סירב להפציץ מטרות כאלו אם לא היה ביטחון 
כי יהיה אפשר להימנע מהרג המוני של אזרחים . אנשי צבא , לא - אמריקאיים , 
מתרשמים כי כללים אלה לא נשמרו או שרמת - הביצוע של החיילים היתה נמוכה . 
אנשי צבא אלה מתרשמים שבפנמה עשה הצבא האמריקאי ניסוי כלים גדול ולכן לא 
יכלו להקפיד על הכללים האמורים . שאם לא כן , איך להסביר שהשתמשו בין השאר 
במפציץ הסודי שלהם , החמקן , כדי להפציץ אויב שאין לו כל טילים נגד מטוסים 
או מטוסי - קרב . מה שהאמריקאים מטיפים לאחרים הם עצמם לא קיימו בעת שפלשו 
לפנמה . מדהים עד כמה נמנעו האמריקאים מעיסוק במחיר המלחמה . העיתונות 
האמריקאית שהצדיקה ברובה את הפלישה , כמו שהצדיקה בשעתה את הפלישה לגרנדה , 
כמעט לא עסקה בשאלת המחיר , עד שהחלו להגיע מכתבי - קוראים . הביקורת 
העצמית , שהאמריקאים מצטיינים בה בדרך - כלל , נעלמה כמעט כאשר נשמעו תופי 
המלחמה . בניגוד למה שהיה בווייטנאם , מראה התקשורת האמריקאית ברובה נכונות 
לתמוך בממהרים ללחוץ על ההדק באמריקה המרכזית . אין פלא שבישראל מיהרו לברך 
את ואשינגטון על הפלישה לפנמה , יצחק שמיר ואריאל שרון , אדריכלי מלחמת 
לבנון . תומכיהם בארה"ב פירסמו מאמרים וטענו בהם שעתה ייטיבו האמריקאים 
להבין מה שעשתה ישראל בלבנון . מנואל נורייגה הושווה , כמובן , במאמרים 
אלה לערפאת . אילו נהגה בריה"ם בימים אלה בדרך זו , היינו רואים מזמן 
את מפציציה בריגה , וילנה ובאקו . גם ההיבט המבצעי של הפלישה היה נושא לעקיצות 
מצד נציגים ישראלים . בפגישתו של יצחק רבין עם יועץ הנשיא לביטחון לאומי , 
הגנרל ברנט סקוקרופט , העיר לו שר הביטחון כי כאשר האמריקאים רוצים לשים 
ידם על מישהו , אין הם נמנעים מלשלוח צבא גדול למרחק עצום . סקוקרופט , 
שמתח בשעתו ביקורת עוקצנית על ישראל לאחר חטיפת השייח עוביד מלבנון , הגיב : 
ציפיתי שתאמר זאת ! האמריקאים היו צריכים לעשות בפנמה פעולה דוגמת חטיפת 
עוביד . במקום 03 אלף חיילים , היו צריכים להפעיל את השיטה של יחידות העילית 
בצה"ל , שביצעו פעולות נגד יחידים במינימום אלימות . דוגמאות לכך אינן חסרות , 
אף לא בימי האינתיפאדה . אפילו צלף מאומן היה יכול לחסוך את ההרס הרב והאבידות 
שהותירו אחריהם האמריקאים . לא עמד נגדם כוח רציני ובכל זאת , הפעילו פטיש 
צבאי עצום . 02 אלף אנשי הצבא הפנמי , שאינו מצויד בנשק חדיש , כללו את 
המשטרה , המכס , משטרת ההגירה והתנועה . המודיעין הטקטי האמריקאי התגלה 
כאיטי . כמו שנכשלו קודם - לכן בשלושה ניסיונות הפיכה בפנמה , כך התחמק 
מהם נורייגה במשך ימים . לכן , מגוחכת הטענה כי אחת הסיבות לכישלונות היא 
אספקת ציוד אלקטרוני מתוחכם , שסיפקה כאילו ישראל לפנמה על - ידי מייק הררי . 
מומחים ישראלים סבורים כי משהו לקוי בחשיבה המבצעית האמריקאית , כשמדובר 
בפעולות מסוג זה . מלחמת פנמה לא היתה אלגנטית משום בחינה ואי - אפשר להעלים 
זאת גם אם תקציב עתה ואשינגטון מיליארד דולר לשיקום ההריסות שגרמה . 
