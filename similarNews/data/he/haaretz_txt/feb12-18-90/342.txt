תושבים במהלך עימותים עם כוחות צה"ל . מקורות פלשתיניים ברצועה מסרו כי 
ההתנגשויות התמקדו במחנות הפליטים בדרום הרצועה , ובערים עזה , חאן יונס 
ורפיח . מקורות פלשתינאים מסרו כי הפצועים נפגעו מירי ומשאיפת גז , ואחד 
נפצע ממכות . מקורות צבאיים לא - רשמיים מסרו כי בשכונת שבורה שבמחנה הפליטים 
רפיח התחדשו אמש המהומות , ודווח על ארבעה פצועים . גם מקורות פלשתיניים 
מסרו כי ארבעה מהפצועים נפגעו בשבורה . נציג דובר צה"ל בפיקוד הדרום טען 
לא היו פצועים ברצועה . חייל צה"ל נפצע אתמול מאבן שהושלכה עליו במהלך סיור 
בעזה . החייל נפצע באורח קל , טופל במרפאה צבאית ושוחרר ליחידתו . הפרות 
הסדר בבתי הספר ברצועה נמשכות , זה היום ה21 ברציפות . על פי מקורות פלשתיניים , 
דווח על עימותים בין תלמידים לחיילים ברוב בתי הספר ברצועה . בבית המשפט 
הצבאי בעזה החלו משפטיהם של חברי תנועת הגיהאד האיסלמי , שנעצרו בחודשים 
האחרונים . אתמול הסתיים משפטו של אחד מנאשמי הגיהאד האיסלמי , המואשם 
בזריקת רימון על סיור של צה"ל . נשיא בית הדין הצבאי , סא"ל אלי זיכרמן , 
גזר על הנאשם 21 שנות מאסר , מתוכם 6 וחצי שנים לריצוי בפועל . קפידבינבמחנה 
הפליטים אל - פואר ניסו אתמול רעולי פנים להצית אוטובוס אגד שהסיע פועלים . 
לאחר שהורידו את הנהג והנוסעים הציתו את האוטובוס , אך הנהג והנוסעים הצליחו 
לכבות את האש אחרי שהמציתים הסתלקו . כוחות צה"ל הגיעו אחר כך למקום ופתחו 
בחיפושים . במרכז חברון הוצתה אתמול מכונית של תושב מערב ירושלים . כוחות 
הביטחון ערכו פשיטות בכמה אזורים בגדה , ביניהם בתקוע , בשכונת כדורה ברמאללה , 
בבתין , בבית עור א - תחתא , באל - גניה ובשועפט . כך מסרו מקורות פלשתינים . 
בעיירה קבטיה ליד גנין נמשך העוצר זה היום החמישי . תושב מחנה הפליטים עסכר , 
עבדאללה נמרוטי , בן 52 , טוען כי חיילים החרימו את רכבו במחסום צבאי 
ליד קלקיליה ביום ראשון השבוע . לדבריו , כשבא לקבל את המכונית מהמחסום 
למחרת , מצא אותה מפוייחת והרוסה . צה"ל בודק את התלונה . 
