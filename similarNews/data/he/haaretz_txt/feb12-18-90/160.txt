אישים יהודים באירופה עושים מאמצים להשיג קלטת וידאו , ובה יפנה חסן מלך 
מרוקו בקריאה לשלום במזרח - התיכון . הקלטת תשודר בכנס חירום של מנהיגים 
שייפתח בירושלים בשבוע הבא , מטעם המרכז הבין - לאומי לשלום . בשנה שעברה 
הוקלטה עבור באי הכנס פניה מיוחדת של איש אש"ף , אבו - איאד . לכנס החירום 
יגיעו השנה לירושלים אישים יהודים בולטים , ביניהם נשיא הקונגרס היהודי 
העולמי , אדגר ברונפמן ; איש העסקים נסים גאון ; הנשיאה לשעבר של הפרלמנט 
האירופי , סימון וייל ; שר החוץ בממשלת הצללים הבריטית , גרלד קופמן ; 
עורך ה"קוריירה דה לה סרה " האיטלקי , ארגו לוי ; מייסדת הארגון הארגנטיני 
" אמהות פלאזה דל מאיו " , רנה אפלבאום והסופר אלבר ממי . כמו כן יגיעו 
לכנס נציגים מבריה"ם , מזרח - גרמניה והונגריה . גורמים במרכז הבין - לאומי 
לשלום מסרו אתמול , כי מנהיגים יהודים שעד כה לא יצאו בפומבי נגד הממשלה , 
אמורים להשמיע בכנס ביקורת קשה על מדיניות השלום של ישראל . בסמוך לפתיחת 
כנס החירום , תתקיים ועידת היסוד של " הפורום לצדק חברתי ושלום " , ביוזמתו 
של המרכז הבין - לאומי לשלום . הפורום החדש ישמש ארגון גג ל91 ארגונים של 
פעילי שכונות מצוקה ועיירות פיתוח ברחבי הארץ , שגיבשו בשנה האחרונה קווי 
מדיניות לפעילות משותפת . בוועידת היסוד , בה ישתתפו גם פייסל חוסייני 
ואישים פלשתינאים נוספים , יידונו גם נושאים כמו סדר העדיפויות הלאומי , 
המזרח - התיכון של מחר , ותפקיד התפוצות בקידום הצדק החברתי . 
