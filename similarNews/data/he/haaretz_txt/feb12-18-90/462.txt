אחד משני עמודי היסוד שעליהם מונחת תורת המפץ הגדול הוא התצפית של ההיסט 
לאדום . ההיסט לאדום הוא בשביל העוסקים בקוסמולוגיה אמת - המידה לקביעת 
מהירות ההתרחקות של עצם שמימי נצפה . ומן ההיסט לאדום מוסקות שורה של מסקנות 
באשר לריחוקו ותנועתו של העצם הנצפה . ההיסט לאדום הוא אותה תכונה של אור 
הכוכב הנגרמת על - ידי אפקט דופלר : ככל שהעצם הנצפה מתרחק במהירות גדולה 
יותר , כך ייעשה אורו אדום יותר ( או אורך הגל שלו ייראה ארוך יותר ) 
, בדומה לקולו של צופר מתרחק ההולך ומנמיך . ( עצם המתקרב במהירות יהיה 
בעל היסט לכחול , כשם שצליל הצופר המתקרב יהיה גבוה יותר ) . קישור ההיסט 
לאור אדום בכוכבים הנצפים אל תורת המפץ הגדול , מבוסס על ההנחה כי ההיסט 
נגרם על - ידי אפקט דופלר . ניסיונות שנעשו בעבר לטעון כאילו ההיסט לאדום 
נובע מגורמים אחרים נכשלו ( כגון " הזדקנות " הקרינה בדרך הארוכה ממקור 
האור אל עינינו ) . בשביל הקוסמולוגיה ההיסט לאדום הוא תוצאה של אפקט דופלר , 
וממצאי התצפיות עד כה מתאימים לתיאוריית המפץ הגדול , שלפיה היקום מתפשט 
והכוכבים מתרחקים זה מזה . האם ההיסט לאדום יכול להיגרם אך ורק על - ידי 
אפקט דופלר ? והאם ההיסט לאדום המזוהה בכוכבים הרחוקים אכן מעיד על תנועת 
התפשטות היקום ? במאמר שפירסם אמילוולף מאוניברסיטת רוצסטר ב"פיסיקאל רוויו 
לטרס " , ואשרקפתמונה1 , פזכה לציטוטים רבים בעיתונות המדעית , הוא מפרט 
מנגנון שלטענתו יכול להציג חיקוי מושלם של אפקט דופלר , בלי שמקור האור 
ינוע . וולף טוען , כי אור יכול להיות מוסט לאדום כאשר הוא עובר מבעד לתווך 
מפזר שאינדקס שבירת קרני האור שלו הוא אקראי . במצבים מסוימים ישנה האור 
החולף מבעד לתווך כזה את תדירותו ( ויוסט , למשל , לאדום ) גם כאשר מקור 
האור אינו נע כלל . חישוביו של וולף מראים כי מעבר בתווך כזה יכול להביא 
להיסט אור דמוי - דופלר בכל הספקטרום . פרסום המאמר של וולף דווקא עתה מעורר 
תגובות מצד מי שהיו גם בעבר ספקנים לגבי תורת המפץ הגדול , הנשענת במידה 
רבה על תצפיות ההיסט לאדום . וולף עצמו זהיר יותר בהתבטאויותיו , וב"סיינטיפיק 
אמריקן " הוא מצוטט כמי שמהסס לקבוע שתורת המפץ הגדול מוטעית וכמי שאמר 
רק " זה משהו שצריך לבחון אותו " . עם זאת מציין וולף כי " ההתחזות " 
לאפקט דופלר יכולה להסביר חלק מן התצפיות שלפיהן קוואזרים וגלקסיות הנראים 
קשורים הם בעלי היסט שונה לאדום תופעה שהוסברה בעבר בטענה כי הגופים האלה 
אינם קשורים אלא נמצאים במקרה באותו קו ראייה , אך מרוחקים מאוד זה מזה . 
הוויכוח בין אסטרונומים על צמדי הקוואזר - גלקסיה הללו עשוי להיפתר אם אכן 
אפשר יהיה למצוא הסבר להיסט לאדום שאינו מבוסס על אפקט דופלר . וולף מסביר 
שייתכן שהחומר סביב הקוואזר לא מפוזר באופן שווה בכיוונים שונים , בשל פליטת 
האנרגיה המתפרצת של הקוואזר . פיזור כזה אולי יסביר את ההיסט לאדום בלא 
שצריך לקבוע שהקוואזר מרוחק מעינינו הרבה יותר מאשר הגלקסיה שאליה הוא קשור . 
אם הקוואזרים האלה אכן קרובים יותר אלינו , וההיסט לאדום שלהם נובע מהתווך 
שבו עובר האור בדרכו אלינו , אפשר להסביר גם תכונות אחרות של הקוואזרים , 
כגון התפרצויות סילוני חומר מפניהם . ההתפרצויות הנצפות הן סבירות יותר , 
והמהירות של תנועת החומר בהן סבירה , אם הקוואזרים קרובים יותר משאפשר 
לקבוע על סמך ההיסט לאדום של אורם . 
