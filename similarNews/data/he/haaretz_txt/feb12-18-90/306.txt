( ע . ) מפקד איגוד שירותי הכבאות בחיפה , טפסר משה ורדי , התריע אתמול 
כי מאבקי כוח בין משרד הפנים והרשויות המקומיות , הביאו להפקרתו של מרחב 
חיפה לסיכוני אש ובטיחות . ורדי אמר את הדברים בעקבות שביתת הכבאים הנמשכת 
זה היום ברציפות . כבאי חיפה שובתים במחאה על אי - תשלום שכרם לחודש ינואר . 
ורדי הסביר כי בין משרד הפנים לרשויות המקומיות , מתנהל מאבק תקציבי , 
שבו הכבאים הפכו לבני ערובה במלחמה בין רשויות . ורדי התריע על מקדמי הסיכונים 
הגבוהים באזור חיפה , המשופע בתעשייה פטרוכימית . יו"ר איגוד ערים לשירותי 
כבאות באזור חיפה , גיורא פישר , התריע על כך שמשרד הפנים מגלגל את הכדור 
למגרשן של הרשויות המקומיות . הן החייבות , לטענתו , לפרוע את חובותיהן 
לאיגוד , המסתכמים בסך 5 . 2 מיליון ש"ח . לעומת זאת גורסים ראשי העיריות 
והרשויות המקומיות בחיפה והקריות , כי משרד הפנים קיצץ בהשתתפותו באיגוד 
והטיל את העומס למימון תקציבו על הרשויות שאינן יכולות לעמוד בו . במאבק 
זה נופלים שירותי הכבאות בין הכיסאות . האיגוד ביצע אתמול צעד חסר תקדים 
ופנה לבית המשפט בסדר דין מקוצר , בדרישה להטיל עיקולים על חשבונות הבנקים 
של העיריות . זאת , במגמה לממש בדרך זאת את תשלום החובות לאיגוד , המסתכמים 
ב5 . 2 מיליון ש"ח . ליד עיריית חיפה ובנייני העיריות בקריות , חונות זה 
כיומיים מכוניות כיבוי . זאת , לאחר שהכבאים הניחו על שולחנות ראשי הערים 
את מפתחות רכב החירום והסירו מעצמם כל אחריות לטיפול בשריפות . למרות השביתה 
נחלצו אתמול כבאי חיפה לסייע בחילוצם של נוסעי רכב שנפגע באזור קרית - ביאליק . 
בכנס הכבאים הארצי שנערך אתמול בנתניה הועלתה לדיון הצעת משרד הפנים להקים 
שירות כבאות ממלכתי ולהפקיע בכך את נושא הכבאות מהרשויות המקומיות . שירות 
הכבאות הממלכתי מתוכנן להיות במתכונת דומה למשטרה . ארגון הכבאים הארצי 
מתנגד בינתיים להצעה ומוכן לקבל אותה רק אם ימולאו שלושה תנאים : הבטחת 
זכות ההתארגנות וניהול מו"ם על הסכמי עבודה , הבטחת תנאי פרישה הולמים לכבאים 
שלא יעברו לשירות הממלכתי ושיפור תנאי העבודה והשכר . יור הארגון , רשף 
רחמים תשרה מירושלים , אמר , שהכבאים לא ישתתפו פעולה עם משרד הפנים עד 
אשר לא יתקבלו התנאים המוקדמים שדרשו . תשרה אמר עוד , כי משכורות העובדים 
מעוכבות בתחנות של איגוד הערים לכבאות ע"י משרד הפנים . " הם עושים כך , 
כדי שנשתולל ואז יציגו אותנו באור שלילי " , אמר . לדבריו , הכבאים בישראל 
עדיין שייכים להסתדרות הפקידים . " זהו מצב אבסורדי ואנו דורשים גם ממשרד 
העבודה שיכיר בכבאות כמקצוע לכל דבר עם כל הסיכונים הנילווים לכך " . 
