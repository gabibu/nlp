שחרורו של נלסון מנדלה מהכלא היה במשך השנים לחלומם של מיליוני שחורים דרום - 
אפריקאים . לרוב הלבנים , מנדלה בכלא היה עול בלתי - נסבל מבחינה פוליטית 
פנימית ובין - לאומית , ושחרורו סיוט . בבוקר שאחרי מתעוררת דרום - אפריקה 
עם הנג - אובר כבד , מבוכה וחששות לקראת הבאות . נלסון מנדלה הוא אולי האדם 
היחיד מחוץ לקבוצת ההנהגה המצומצמת בקבינט הדרום - אפריקאי שלא הופתע מנאום 
ף - וו דה - קלרק בפרלמנט ב2 בפברואר , שבו הכריז על ביטול האיסור על פעולת 
הקונגרס הלאומי האפריקאי ( אי - אן - סי ) וארגוני אופוזיציה אחרים , 
ובכללם המפלגה הקומוניסטית , בתוך דרא"ף ויתורים אחרים לקראת פתיחת מו"ם . 
בחצי השנה מאז בחירתו לנשיא פתח דה - קלרק בשיחות ובמגעים עם מנדלה באשר 
לצורת המו"ם , להסדרי הביניים ולעתיד הרחוק של המדינה . המהפך המדהים שחל 
במדיניות הזרם המרכזי של המפלגה הלאומית בדראף , המייצגת את רוב הלבנים 
בארץ זו ( כ%06 ) , הוא למעשה תהליך שהבשיל בתוך האליטה האפריקנרית בעשור 
האחרון . " להסתגל או למות " היתה אחת הסיסמאות של הנשיא הקודם , פי - 
וו בותה , שפתח ברפורמות חברתיות ושינוי פני האפרטהייד בתחילת שנות ה08 . 
בותה נעצר בפחות מחצי הדרך והודח על - ידי שרים צעירים ממנו . שר החינוך 
דה - קלרק , שר המשפטים קובי קוצייה ושר החוץ פיק בותה הם מובילי הקו החדש . 
הם העריכו בצדק , שספק אם יהיה אפשר בעוד שנים ספורות להשיג מהשחורים הסדרים 
וביטחונות שאפשר לקבל היום , כאשר המנהיגים המסורתיים ובראשם נלסון מנדלה 
עדיין בחיים ובתמונה . יתרה מזו , ההתפתחות במפה הפוליטית של השחורים נראית 
מבשרת רעות ללבנים . תנועות השמאל התחזקו בשנים האחרונות , עם ההחרפה בעימותים 
הפנימיים בקרב השחורים . בעבר שמחו הלבנים לנוכח חוסר האחדות בקרב השחורים , 
ואף עודדו אותה . בעתיד , הם יודעים , פירוש הדבר הוא ארץ שסועה בלא 
מנהיגות אחת היכולה לספק את הסחורה ולקיים את ההסכמים וההסדרים בתחום הפוליטי 
והכלכלי , שאליהם יגיעו בשולחן המו"ם . דה - קלרק וחבריו זוכים לתמיכה מאסיווית 
בקרב הלבנים מכל החוגים והשכבות . הסיבות לתמיכה הרחבה בהליכה לפשרה עם 
השחורים נעוצות במשבר הכלכלי הנוכחי , הקשור במידה רבה לסנקציות הבין - 
לאומיות ; בהשפעה הפסיכולוגית הקשה של הבידוד והנידוי המתמשך ; בסילוק 
החשש הדמוני מהשתלטות הקומוניזם על דרא"ף , לנוכח הוצאת הכוחות הקובניים 
מאנגולה והסתלקות בריה"ם ממעורבות באזור ; בהשפעת אירועי החודשים האחרונים 
באירופה ; בחשש ממות מנדלה בכלא ; בהפגנות ובלחצים הפנימיים של השחורים 
ברמות ובצורות שונות , לרבות שביתות עובדים גדולות . האי - אן - סי נתפס 
( ולא בפעם הראשונה בהיסטוריה של הארגון ) לא מוכן . נשיאו , אוליוור 
טאמבו , שוכב בבית - חולים מחלים משבץ . מנהיגים אחרים קיבלו ממנדלה עדכונים 
שוטפים באשר לשיחותיו עם השלטונות הלבנים , אך ככל הנראה לא העריכו עד כמה 
ירחיקו הלבנים ללכת לקראתם . לפני למעלה משנה גיבשו בבירת זימבבואה את " הצהרת 
ההארה " , המתווה את תביעות הארגון מהממשלה כתנאי לפתיחת מו"ם . בין היתר , 
תבעו את שחרור מנדלה וכל האסירים הפוליטיים , ביטול מצב החירום , החזרת 
הגולים , ביטול איסור הפעולה על הארגונים המוחרמים , ביטול חוקי האפרטהייד 
שעדיין בתוקף ועוד . בימים אלה עומד הארגון במצב מפתיע , שבו כמעט כל תנאיו 
המוקדמים מולאו או ייענו בקרוב , והוא מוזמן לשולחן המו"ם . עד היכן מוכן 
דה - קלרק להגיע ? שאלתי בטלפון ידידה דרום - אפריקאית שחזרה אתמול מחגיגות 
השחרור בקייפטאון . " כולם נבוכים . לא מדברים על מודלים לפתרון סופי . 
רק הקיצונים הלבנים מנסים להחתים על פטיציה של מיליון איש נגד צעדי דה - 
קלרק . אני מניחה שהוא ( דה - קלרק ) יהיה חייב ללכת בסופו של דבר לשלטון 
רוב שחור עם תקופת מעבר ארוכה " , אמרה . בשבועות האחרונים לפני שחרורו הרבו 
העיתונים בדרא"ף לכתוב על " תוכנית השלום " של מנדלה . העקרונות שפורסמו 
נגעו בעיקר לשלבים עד לתחילת המו"ם , ופחות לעמדות השחורים מול השלטון הלבן . 
השאלה האמיתית והמסקרנת היום בדרא"ף היא , מהו חזונם של שני המנהיגים , 
מנדלה ודה - קלרק , ביחס לדרא"ף או אזניה ( שמה של המדינה בקרב השחורים ) 
בשנים הקרובות , והאם אפשר לבנות גשרים חזקים דיים בין שתי התפיסות . 
שאלות אחרות לא פחות חשובות הן , אם יצליחו השניים ללכד את רוב בני עמם 
אחריהם ללכת בדרך שיתוו , סיכויי הצלחת הסדרי הביניים עד לשלטון רוב שחור , 
אופן המעבר ממשק קפיטליסטי קיצוני ומפלה שחורים למשק וחברה צודקים יותר , 
בלי לשבור את הכלים , ועוד . תהיות , חששות ותקוות חולפים עתה בראשם של 
הדרום - אפריקאים , הרואים היסטוריה בהתגשמותה . 
