לולא נכתבה המוסיקה של " הדרום היפה " לטקסטים ציניים ואינטליגנטיים , 
היא היתה יכולה להיות מסווגת כמוסיקת מעליות וסופרמרקטים . מדובר בפוף 
רך , מסחרי לחלוטין וחסר כל השראה . המבקרים חגגו על התקליט הזה , משום 
שפול היטון , מנהיג הלהקה , היה חבר בלהקת ה"האוזמרטינס " שהתפרקה , 
ונחשב משום מה באנגליה לגאון פוף . הוא איננו גאון מוסיקלי . הוא משתמש 
בנוסחאות שדופות ובמהלכי אקורדים טריוויאליים , שההפקה המוסיקלית של מייק 
הדגס אינה יכולה לחפות עליהן גם במסך עשן של כלי נשיפה ( " האהבה היא . 
. . " ) או גיטרה בסגנון מוסיקה אפריקאית ( " האישה שבקיר " ) . הטקטיקה 
שלו היא לחשוף את האמת על כישרונו בטקסטים , מתוך תקווה שהמבקרים יקבלו 
זאת כאירוניה שתסתיר את מגבלותיו . ב"שיר למי שלא יהיה " הוא שר : " אני 
אוהב אותך מהתחתית של הקלמר שלי אני אוהב אותך בשירים שאני כותב ושר אוהב 
אותך משום שאת מציבה אותי במקום שמגיע לי ואני אוהב את הצקים של התמלוגים 
שאת גורמת לי לקבל " . הוא הצליח להערים על המבקרים באנגליה ובעקבותיהם גם 
על כמה מבקרים בארץ . כדי להיות בטוח שהטריק יעבוד , התקליט משווק בעטיפה 
פרובוקטיווית שעליה נראית בחורה על סף התאבדות . התמונה טובה יותר מאלף 
שירים מיותרים . קפמאפרקכשגארי ברטון קרא לתקליטו החדש " איחוד " , הוא 
התכוון למפגש המחודש עם הגיטריסט פט מתיני , שניגן בחמישייתו בשנים 47917791 . 
אז היה מתיני גיטריסט צעיר שעתידו לפניו , ובינתיים הפך לאחד מאמני הגז 
המצליחים ביותר מבחינה מסחרית . ברטון היה ונשאר נגן הוויברפון החשוב ביותר 
בגז . צליל הגיטרה הרך והפעמוני של מתיני הוא הקרוב ביותר לצליל הוויברפון 
של ברטון . התיאום והקשב ההדדי ביניהם מושלם , כאילו לא נפרדו דרכיהם לפני 
31 שנים . את האיחוד משלימים מיצל פורמן בפסנתר וקלידים , פיטר ארסקין 
בתופים ויל לי בבס . מוסיקלית , חגיגת האיחוד מועמת במקצת , מפני שהיא 
נגועה בשיקולים מסחריים ל"טובת " אוזן המאזין . נטייה זו בולטת בתקליטים 
האחרונים של מתיני , וגם אצל ברטון , שנגינה מעניינת יותר שלו ניתן לשמוע 
בתקליט עם אסטור פיאצולה בפסטיבל מונטריי של 7891 . למרות זאת , " איחוד " 
הוא תקליט נעים מאוד להאזנה . יש בו מוסיקה מלודית להפליא וכמה קטעים בולטים 
כמו " סתיו " , הפותח אותו בדו - שיח בין הוויברפון לגיטרה , " הציף " 
רווי באווירה שכתב מתיני , או " זריז ורץ " , שכתב הפסנתרן הצעיר פול אורטי , 
שבו יוצאים ברטון ומתיני מאווירת השאננות למסעות סולו זריזים וירטואוזיים . 
עוד קטעים כאלו היו הופכים את " איחוד " למפגש היסטורי באמת . , קפמאפרקלפני 
יותר משנה הוציאה להקת " ימי הראשון " האנגלית תקליטון בכורה " לא יכול 
להיות בטוח " . כתבי הרוק באנגליה המחפשים תגלית חדשה הכתירו אותם מיד כתקווה 
הגדולה של העתיד . " ראף טרייד " , חברת תקליטים מכובדת , החתימה אותם 
על חוזה וציידה אותם במפיק משובח , ריי שולמן , שעבד עם להקת " גנטל גייאנט " , 
ועם ה"שוגרקיובס " . " ימי הראשון " אינם מגשימים את התקוות שתלתה בהם 
הביקורת האנגלית , אך עובדה זו פועלת לטובתם . הם יצרו עם שולמן תקליט 
של רוק מלודי רווי אווירה , שמנצל נכון את קולה הגבוה , בעל הגוון הילדותי , 
של הסולנית הרייט וילר . קולה מזכיר במקצת את סולנית " תאומי קוקטו " , 
אליזבט פרייזר , בשיר " שעתי היפה ביותר " , אם כי אינו מרגש כמוה . עבודת 
הגיטרה של דייוויד גבורין מזכירה את זו של גוהני מאר מ"הסמיתס " . מעניינים 
במיוחד הקטעים בהם מביא שולמן את חברי הלהקה לתחכום קצבי , המזכירים את 
עברו ב"גנטל גייאנט " , כמו בשירים " ערים איומות " , או " שמחה " , בעל 
הגוון המזרחי . 
