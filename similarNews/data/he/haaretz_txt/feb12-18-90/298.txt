אחד ממקרי הענישה החמורים ביותר על מיידי אבנים ניתנו לאחרונה בבית המשפט 
הצבאי בחברון . חמישה תלמידים מבית הספר התיכון בחלחול נידונו בשיפוט מהיר 
לשלוש שנות מאסר , מחציתן בפועל , בגלל חשד שהשתתפו ביידוי אבנים לעבר 
חיילים . התקרית אירעה ב03 בינואר בבוקר , כרבע שעה לפני כניסת התלמידים 
לכיתות . כעד תביעה יחיד במשפט שימש ברוך ידיד , קצין המנהל האזרחי , 
שטען כי צפה לעבר התלמידים המתפרעים במשקפת ממרחק של כ04 מטר וזיהה בוודאות 
כמה מהם . אחר כך נכנסו חיילים לתוך הכיתות ועצרו כמה מהתלמידים שלדבריהם 
זוהו . העצורים שוחררו מיד תוך התחייבות להופיע בבית המשפט כעבור יומיים . 
בבית המשפט הצבאי בחברון הופיעו מנהלי בית הספר והמוחתאר של חלחול , שגר 
סמוך לאירוע , ושתיארו אירוע חמור הרבה פחות ממה שתיארה התביעה . גם המושל 
הצבאי באזור פנה לשופט הצבאי וביקש שלא לגזור על החשודים עונש מאסר בפועל 
" מטעמים ממשליים " . אבל השופט הצבאי קיבל את עדותו של עד התביעה היחיד , 
וגזר על החמישה עונש של שלוש שנות מאסר , מתוכן 61 חודשי מאסר בפועל ו000 , 
1 שקל קנס על כל תלמיד . השופט הסביר כי פנייתו של המושל הצבאי להקלה בעונש 
מטעמים ממשליים אינה מקובלת עליו , וכי במקרה כזה יש לפנות לרשות המוסמכת 
( מפקד האזור , שבסמכותו להקל בעונש ) . זהו אחד ממקרי הענישה החמורים 
ביותר מתחילת האינתיפאדה באישום של יידוי אבנים , ללא גרימת נזק . לחמשת 
המורשעים אין כל רישום ביטחוני או פלילי , ומעולם לא הורשעו בבית משפט בעבר . 
יש לציין כי באחרונה עושים כוחות הביטחון מאמץ גדול להחמרת הענישה כלפי 
מיידי אבנים צעירים , באמצעות הגדלת הקנסות הכספיים , באטימת בתים ובאמצעים 
נוספים . 
