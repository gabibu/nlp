פאריס , ( מיוחד ל"הארץ " ) . שר החוץ של בולגריה , בוייקו דימיטרוב , 
הצהיר אתמול , כי ממשלתו מתכוונת לחדש את היחסים הדיפלומטיים עם ישראל . 
אולם השר לא נקב בתאריך מיועד לחידוש היחסים והטעים כי בכוונת ממשלתו לחדש 
את היחסים עם ישראל " תוך התחשבות ברגישויותיהן של המדינות הערביות הידידותיות " . 
שר החוץ של בולגריה שוהה כעת בפאריס במסגרת שיחות מדיניות שהוא מקיים שם . 
בתשובה לשאלות עיתונאים , הבהיר דימיטרוב כי ממשלתו בוחנת עתה באורח המעשי 
ביותר את חידוש היחסים הדיפלומטיים עם ישראל ואולם הדגיש כי בולגריה דבקה 
בעמדותיה המסורתיות לגבי המזרח התיכון , כלומר תמיכה באש"ף והצורך בזירוז 
של תהליך השלום . 
