המחלוקת בדבר רשימת הנכסים שתימכר בנפרד מהבנקים בהסדר המועמדים למכירה , 
תובא להכרעת שר האוצר שמעון פרס , כך הוחלט בישיבתו האחרונה של דירקטוריון 
נכסים ם . י . על פי ההחלטה יחליט שר האוצר , על סמך נתונים שיוכנו לו 
על ידי נכסים ם . י . , אילו נכסים יימכרו בנפרד . הכלכלן יצחק עזר החל 
בבדיקת ההשלכות על מכירתם של דלק וכלל בנפרד מבנק הפועלים . עזר יבדוק בעיקר 
מה משמעות המכירה הנפרדת מבחינת מיסוי , מבחינת מבנה ההון העצמי בבנק הפועלים 
ומבחינת הלימות ההון . בשלב הבא יבדוק עזר השלכות דומות לגבי מכירתם הנפרדת 
של חברות הבת בקבוצת בנק לאומי . מסקנות בדיקתו של יצחק עזר , ישמשו להכנת 
נייר העמדה של נכסים ם . י . לקראת הישיבה בלשכת שר האוצר . עמדתם בנק ישראל , 
בנוגע למכירתם הנפרדת של נכסי הבנקים , הוצגה בשבוע שעבר . המפקח על הבנקים 
המליץ למכור בנפרד מאי . די . בי . את בנק ברקליס דיסקונט ( המפקח על הבנקים 
יקדם את הנושא במגעים עם נציגי ברקליס מאנגליה ) , הבנק לפיתוח התעשייה , 
והבנק הבינלאומי ( % 82 מהמניות ) . עוד המליץ המפקח לבדוק את אפשרות 
מכירתם כגוף אחד של בנק מסד , אוצר החייל , בנק אמריקה ישראל . בנוגע למכירת 
הנכסים הלא - בנקאיים הודיע המפקח על הבנקים , כי המדובר בעניין של האוצר . 
יחד עם זאת , הוא המליץ לקחת בחשבון בעת ביצוען של מכירות אלה , את נושא 
הלימות ההון בבנקים . 
