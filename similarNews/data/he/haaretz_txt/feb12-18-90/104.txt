" , אחת התערוכות הגדולות שנערכו אי - פעם , מוקדשת הפעם לנושא הסביבה , 
אקולוגיה , אדריכלות , נוף , גננות והורטיקולטורה ( אמנות הפרחים ) 
. לתערוכה מתוכנן גם גן ישראלי בעיצובו של האדריכל שלמה אהרונסון . הגן , 
שיישאר באוסקה , יטופל בעתיד בידי היפאנים . לקראת התערוכה מתוכננים עוד 
גנים מ25 מדינות ועשרים ארגונים בין - לאומיים . במקום יועמדו גם תצוגות 
זמניות של חברות מסחריות גדולות ביפאן , תערוכות של המחוזות השונים במדינה 
וכן של העיר אוסקה . היפאנים מצפים לכ02 מיליון מבקרים החל ב1 באפריל ועד 
03 בספטמבר . התערוכה אינה ממוקמת במרכז אוסקה וכדי להקל את הגישה אליה , 
משלימים בימים אלה את בנייתם של רכבת תחתית וכביש מהיר . ישראל זכתה לדעת 
אהרונסון במיקום מצוין מול הכניסה הצפונית , בסמוך לגנים של ברזיל וארה"ב 
ומתחת לרכבל . על קצת פחות מדונם תיכנן אהרונסון , יוצרה של הטיילת הירושלמית 
ושל פרויקט נווה - צדק , בוסתן תנ"כי . הוא חילק את השטח לשלוש טראסות 
בנויות אבן וביניהן חלקות גידול בשיטת החקלאות המקראית : זית , תאנה , 
רימון , תמר ושקד ייצגו את עצי הבוסתן . מהשיחים והמטפסים ישתלו ער - 
אציל , הדס , יסמין , ורד הבר וגפן , שילוו בצמחי תבלין , רוזמרין ומרווה . 
מישראל נשלחו חמש מכולות עמוסות " אבני ירושלים " שנכרו במצפה רמון , 
נחתכו וסומנו לפי תרשים מדויק שהועבר לקבלנים היפאנים . את העצים בחר אהרונסון 
בעצמו . בטיולים שעשה עם מארחיו היפאנים ביערות האזור סימן כל עץ ועץ ומאחוריו 
הזדחל דחפור ענק שדאג להעבירם למקומם החדש בגן . החלק התחתון של הגן מרוצף 
ומעוטר בשרידיו של בית כנסת טברייני מתקופת בית שני עם רפרודוקציות של פסיפס 
בגודל אמיתי . מהטרסה העליונה זורם מעיין היורד בין הטראסות דרך הסלעים 
עד לאגן ניקוז קטן , שממנו חוזרים ונשאבים המים למעלה במשאבת סחרור נסתרת . 
מתחת לפרגולה אפשר יהיה למצוא פסוקים משיר השירים , שתורגמו ליפאנית . 
הם מצוירים על גבי קרמיקה מקורית . הרעיון היה להראות ישראל אחרת , לא 
רק בהקשר המלחמתי . הגן פתוח מאוד ולא פורמלי . . מדינות רבות בחרו דווקא 
בעיצוב פורמלי , בעיקר ארצות ערביות כמו מרוקו ומצרים . על עבודות השחזור 
של רצפת המוזאיקה שהיא העתק מדויק של הרצפה שנחשפה בבית הכנסת בטבריה וכן 
של גלגל המזלות מבית הכנסת בבית אלפא , ניצח חיים קפציץ , אמן מוזאיקה 
ועולה חדש מבריה"ם . אהרונסון , בוגר אוניברסיטת הרווארד , המכהן שם גם 
כפרופסור - אורח , אינו מכיר בהשפעות יהודיות על אמנות הארכיטקטורה , אבל 
הוא מקווה שבתוך זמן לא רב תתפתח בישראל אדריכלות ייחודית , כמו למשל השימוש 
באבן . עלות השתתפותה של ישראל ב"תערוכת אקספו 09 " מסתכמת במאה אלף ש"ח . 
היפאנים עומדים להשקיע בגן הישראלי בלבד פי שמונה . מחיר הקרקע ביפאן הוא 
מהיקרים בעולם והמתכננים רוצים להקים גנים שישמשו לרווחתם של שמונת מיליוני 
התושבים באוסקה העיר השנייה בגודלה ביפאן , המשוועת לריאות ירוקות . 
