בון ( ע"ץ ) . משרד הכלכלה המערב - גרמני אישר אתמול ידיעות שהתפרסמו 
בעיתונות , בדבר השתתפותם של מהנדסים מערב - גרמנים בפרויקט סודי לפיתוח 
טילים בסעודיה . " פרשה זו ידועה . אנו מנהלים עתה שיחות בנושא זה עם החברות 
הנוגעות בדבר " , אמר דובר המשרד . הוא ציין כי הצעת החוק לסחר חוץ , האוסרת 
בין היתר השתתפות של מערב - גרמנים בפרויקטים צבאיים במדינות זרות , עדיין 
לא אושרה על ידי הבונדסטאג , ולכן קשה להגיש תביעות נגד הפועלים בניגוד 
לה . השבועון דר שפיגל כתב בגיליונו האחרון , כי השירותים החשאיים דיווחו 
ללשכת הקאנצלר על נוכחותם של מהנדסים מערב - גרמנים במרכז מחקר בקרבת גדה , 
המוסווה כ"מחלקה נספחת לאוניברסיטת ריאד " . השבועון הוסיף , כי מומחים 
אלה ניסו , על פי בקשת סעודיה , להשיג במערב גרמניה חומרים לייצור הטיל . 
קפידבין ביקור הבזק של שר החוץ משה ארנס בגרמניה , הנפתח היום , נועד לדיון 
עם עמיתו הגרמני הנס דיטריך גנשר על השלכות הדיונים בנושאי איחוד שתי הגרמניות 
על יחסי ישראל עם מדינות אלה . אל שר החוץ נלווה יועצו לענייני תפוצות , 
מיכאל שילה , שעמד בראש משלחת ישראל לשיחות עם מזרח גרמניה על התנאים לחידוש 
היחסים בין שתי המדינות . צירופו של שילה לביקור ארנס בבון מצביע על כך 
שבכוונת ארנס לשמוע את עמדתה של ממשלת בון על המגעים בין ישראל למזרח גרמניה . 
נוכח האפשרות שמיזוג שתי הגרמניות ייצא לפועל במועד מוקדם מכפי ששיערו עד 
לאחרונה , תיתכן לדעת פקידים בירושלים החלטה להשהות את ההכרעה בעניין כינון 
יחסים דיפלומטיים עם מזרח גרמניה . איחוד שתי הגרמניות עשוי לבטל את הצורך 
בקבלת החלטה בישראל על חידוש היחסים , והשגרירות בבון תוכל לייצג את ישראל 
כלפי גרמניה המאוחדת . שאלת הפיצויים לקורבנות השואה עשויה אף היא למצוא 
את פתרונה בדרך שונה , כיוון שהמדינה המאוחדת , שתהיה בעלת משאבים גדולים 
פי כמה מאלה שעומדים לרשות מזרח גרמניה , תוכל לשאת ביתר קלות בנטל הכספי . 
ארנס אמור לשוב מחר ארצה . 
