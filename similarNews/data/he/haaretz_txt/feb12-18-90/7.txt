בכפרי הדרוזים ברמת הגולן שוב צוירו אתמול סיסמאות בגנות המדינה וקריאה לתושבים 
לצאת ולהפגין מחר לציון יום השנה לחלוקת תעודת הזהות לתושבים הדרוזים בגולן . 
מאות שוטרים ואנשי משמר הגבול יתפרסו מחר בארבעת הכפרים הדרוזים בצפון רמת 
הגולן כדי למנוע הפרות סדר מצד תושבים דרוזים בעיקר פרו - סוריים . התושבים 
כבר הודיעו כי הם מתכוונים לקיים תהלוכות ועצרות בכפריהם גם ללא רשיון כדי 
להביע את מחאתם על חוק הגולן . 
