אתונה ( אי - פי ) . מנהיגי מפלגת הדמוקרטיה ביוון הודיעו אתמול על החלטתם 
להחזיר את שריהם מן הקואליציה השלטת , אך להמשיך ולתמוך בממשל הקיים עד 
הבחירות הכלליות ב8 באפריל . חברי מפלגה המחזיקים תיקים בממשלתו של ראש הממשלה 
זולוטס יוחלפו היום באישים לא מפלגתיים , שינהיגו את המדינה עד הבחירות 
הכלליות , זו הפעם השלישית תוך עשרה חודשים . " החלטנו פה אחד להוציא את 
השרים שלנו מממשלתו של זולוטס . הממשלה תישאר ותמשיך ליהנות מאמוננו " , 
אמר המנהיג השמרני קונסטנטין מיטסוטקיס , לאחר פגישה עם זולוטס ועם מנהיגי 
הקומוניסטים והסוציאליסטים . מיטסוטקיס עומד בראש מפלגת הדמוקרטיה החדשה , 
הכוח הפוליטי הגדול ביותר במדינה , שהיה קרוב מאוד לזכייה בבחירות הכלליות 
ביוני ובנובמבר . מיטסוטקיס הסביר את החלטת מפלגתו בחילוקי דעות רבים בינה 
לבין שתי המפלגות האחרות , אך לא פירט מה הם חילוקי דעות אלה . הוא אמר 
עם זאת שהממשלה הרב - מפלגתית , שמשימתה העיקרית היתה טיפול בכלכלה , אינה 
מסוגלת לקבל החלטות על מנת להתמודד עם גירעון תקציבי של 9 . 1 מיליארד דולר , 
אינפלציה בשעור % 1 . 41 בשנה ובעיות במדיניות חוץ , בעיקר עם טורקיה . 
לאור סירובו של קונסטנטין קרמנליס להגיש את מועמדותו לבחירות לנשיאות המתקיימות 
בסוף החודש , התברר בסוף השבוע כי אין מנוס מעריכת בחירות חדשות . 
