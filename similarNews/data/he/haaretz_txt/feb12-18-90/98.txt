לפני כשבועיים דחה בג"ץ את עתירת חברת המחשבים " נאס " נגד משרד הביטחון 
ויבם , בנושא מכרז המחשוב של התעשייה הצבאית . בעוד כשבועיים ישוב וידון 
בג"ץ בענייני מחשוב הפעם במסגרת עתירת יבם נגד משרד המשפטים , בנושא מכרז 
מחשוב בתי המשפט . שתי התביעות האלה מצטרפות לרשימה הולכת ומתארכת של בג"צים , 
שבהם ביקשו העותרים לקרוא תיגר על מדיניות הרכישה והמכרזים של גופים ממשלתיים 
שונים . שופטי בג"ץ המתבקשים להכריע בעתירות האלה נתונים בסד בלתי - אפשרי 
כמעט . במקרה של מכרז המחשוב של התעשייה הצבאית מחזיקים תצהירי הצדדים בלבד , 
על נספחיהם , כ052 עמודים . בעניין מכרז בתי המשפט עשוי מי שיחפוץ לרדת 
לעומקם של דברים לקרוא , למשל , את מסמך האיפיון של הנהלת בתי המשפט כרך 
עב - כרס בן מאות עמודים . החומר הזה , צריך להבהיר , רחוק מלהיות כתוב 
בשפת בני - אדם . מסיבות השמורות עמם , מרבים אנשי מחשבים ליצור ולהשתמש 
במונחים ייחודיים לעולמם , ופירוש רש"י להם לא ניתן אלא במקרים נדירים . 
זוהי מין שפה מחשבית עתירת קיצורים , שהולכת ומשתנה מיום ליום וממכרז למכרז , 
מתקשה להדביק את קצב השינויים הטכנולוגיים . הכל טוב ויפה שעה שמסמך כתוב 
מחשבית עובר בין איש מחשבים אחד למשנהו . אלא שברגע שהוא יוצא ועובר לביקורתם 
של מי שאינם שותפי - סוד באגודת מביני העניין , הוא פתוח גם לפרשנויות מוטעות . 
עם כל הכבוד הראוי לשופטי בית המשפט העליון שלנו , ומבלי לזלזל בכישוריהם , 
דומה כי מותר לשאול עד כמה עומדת להם התמצאותם המקצועית בתחומי המשפט הטהורים 
שעה שהם באים לבחון נקודות מקצועיות לחלוטין בתחומי המחשוב . חברות מחשבים 
העותרות לבג"ץ מודעות לבעיה , והן מנהלות מירוץ יקר אחר מגישי חוות דעת 
בשכר , הרותמים את המוניטין המקצועי שלהם לשירותו של צד זה או אחר . כך 
צריכים שופטי הערכאה המשפטית העליונה שלנו לבחור בין בוגרי ממר"ם , יועצים 
עצמאיים , מרצים באוניברסיטאות ומנהלי יחידות מחשב . גודלו המוגבל של שוק 
המחשבים בארץ אינו עושה חסד עם יועצים ובעלי תצהירים כאלה : מי שתמך הפעם 
בעתירה נגד חברה אחת עשוי לבחון הצעה שלה במכרז אחר או להתחרות על פרויקט 
שבו היא מעורבת כנותן עבודה . בג"ץ , צריך להזכיר , אינו שומע או חוקר 
עדים , וכך נותרים שופטיו כשערימת נייר גבוהה לפניהם . מול רמת ההתמקצעות 
הגבוהה של העתירות נוטים בדרך כלל שופטי בג"ץ להיצמד לאות הכתובה של תקנות 
כספים ומנהל , החלות על רכש ציוד מחשוב , ולהתייחס להבטים בסיסיים של כללי 
מכרזים , מבלי להבחין כמעט בנושאי המכרזים האלה : מחשבים , על מכלול הבעיות 
הטכניות שהם מעוררים . התוצאה היא , למעשה , העדרה של ערכאת ערעור בעלת 
סמכות וראייה מקצועית בכל הנוגע לנושאי מחשוב ומכרזי מחשוב במדינת ישראל . 
בעיות מעין אלה אינן נחלתה של מדינת ישראל בלבד . בארה"ב מתמודדים עמן באורח 
שונה , ובדרך הראויה לבחינה גם אצלנו . רכש מחשבים על ידי גופים פדרליים 
מוסדר בשתי מערכות תקנות . תקנות הרכישה הפדראליות ( ) מכסות את כל הרכישות 
לגבי כל מוצר או שירות . למעשה , מקבילות תקנות אלה בתחומי הטיפול שלהן 
למקובל אצלנו במסגרת התכ"ם תקנות כספים ומנהל . רכישות מערכות מחשוב כפופות 
בארה"ב לתקנות נוספות , בשל האופי המיוחד של הציוד ושל המכרזים המוצאים 
לקנייתו . בעקבות חקיקה ( ) משנת 5691 יש לשירותי האדמיניסטרציה הכללית 
של הממשל האמריקאי ( ) סמכויות מיוחדות בכל הנוגע לרכש מערכות מחשוב . 
במסגרת סמכויות אלה , מוצאות תקנות ייחודיות להרכשת ציוד מחשוב . בשנת 
4891 חוקק הקונגרס האמריקאי חוק תחרות וחוזים ( ) , אשר הביא בפועל למהפכה 
בדרך שבה רוכשת ממשלת ארה"ב ציוד . הקו המנחה בחקיקה הזאת היה איסור מוחלט 
על סוכנויות הממשל לעשות שימוש בהגדרות מגבילות , המונעות מחברה כל שהיא 
התמודדות על אספקת ציוד מתוצרתה . מושג ה"תחרות המרבית " , שאותו נקטו התקנות 
ערב חקיקת החוק , הוחלף ב"תחרות פתוחה ומלאה " כאשר איסור מפורש נקבע 
על שימוש בספציפיקציות " מגבילות שלא לצורך " . שעה שהממשל חורג , לדעת 
מי מהמתחרים בכוח , מצרכיו המינימליים במסגרת הגדרות המכרז שלו פתוחה לפני 
מי שחש עצמו נפגע הדרך לעתור ולערער לפני מועצת הערעורים של ה - , שלה 
העניק החוק מ4891 סמכות הכרעה בכל מחאה הנוגעת למערכות מחשוב , תקשורת ושירותים 
נלווים . יוצאות מכלל זה מערכות לשעת חירום , שם הכירו המחוקקים בצורכי 
הסודיות , ולפיכך הותירו את תהליך הרכש ללא ערכאת ערעור מקצועית מוסדרת . 
דיוני מועצת הערעורים נעשים מתוך גישה משפטית , שלפיה אין צד נהנה או סובל 
מחובה או זכות של הנחה מוקדמת בדבר אשמה בהפרת כללי המכרזים או תקינות המכרז . 
בתוך שנים מעטות מהקמתה רכשה לעצמה מועצת הערעורים האמריקאית מוניטין של 
קפדנות וקשיחות והביאה לשינוי רדיקלי בניסוח מכרזי הממשל ובהקפדת מי שאחראים 
עליהם על דבקות בכללי התחרות הפתוחה . מדדי הערכה מפותחים לפני כל מכרז 
והמתחרים מקבלים אינפורמציה מלאה לגביהם קודם להגשת ההצעות . ספק המוחה 
כי האפיונים הנלווים למכרז מגבילים שלא לצורך , מעמיד את זרוע הממשל שהוציאה 
את המכרז בפני חובה להציג למועצת הערעורים את כל הניתוח והתיעוד הנדרשים 
להוכחת עמדתה . לאחר מכן עובר הכדור למגרשו של הספק והוא נדרש להצביע על 
המאפיינים החורגים מהצרכים המינימליים של אותה סוכנות . הקמת מועצת הערעורים 
חיסלה , למעשה , את הצורך בעתירה לבתי המשפט , בכל הנוגע למכרזי מחשוב : 
הטיפול שאותו היא מסוגלת להציע עמוק , מקצועי ויסודי יותר מזה של שופט 
בבית משפט פדרלי רגיל . שלא כפי שמתרחש בדרך כלל בבג"ץ אצלנו , מגיעים 
כאן מכרזים לדיון עוד בטרם הוגשו הצעות ונקבע זוכה . האם יכולה מועצת ערעורים , 
הדומה לזו האמריקאית , להתאים גם לדגם ההרכשה הישראלי של ציוד מחשוב ? 
האם יש הצדקה , מהבחינה הכלכלית הטהורה , לקיומו של מנגנון נוסף בשרשרת 
הארוכה של תהליכי ההרכשה והערעור עליהם ? ממשלת ישראל והגופים הקשורים בה 
ישירות וכפופים לתקנות הרכש שלה מוציאים מדי שנה , על פי הערכות מקובלות , 
07 עד 001 מיליון דולר לרכישת ציוד מחשוב חומרה ותוכנה . ככל שישופרו 
מנגנוני התחרות בדרך לביצוע הרכש הזה , תינתן תמורה גבוהה יותר לכל שקל 
מכספי משלם המסים המופנה לתחום המחשבים . עצם קיומה של ערכאת ערעור עתיד 
להוליד פניות ולחשוף פינות שהציבור אינו ער למתרחש בהן כיום . וערכאת ערעור 
כזאת תשפר את התחרות : שעה שמישהו עומד מאחורי כתפך , בולש אחר כל מכרז 
אתה נזהר יותר בניסוחו , כמזמין הציוד . חיסכון של אחוז עד שני אחוזים 
בלבד במכרזי המחשוב הממשלתיים מיתרגם למשהו שבין מיליון למיליון וחצי דולר 
בשנה מספיק די והותר כדי לפרנס גוף ערעור וביקורת מעין זה . חיסכון גדול 
יותר ובעיקר ההצעות האיכותיות יותר שאותן תקבל הממשלה יהיו כבר בגדר רווח 
נטו . 
