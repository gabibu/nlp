על אף שהסיעה הגדולה ביותר בכנסת קיימה אתמול את ועידתה , לא שינה היו"ר 
דב שילנסקי את סדר היום . כחצי תריסר ח"כים ישבו באולם , שעה שהכנסת דנה 
בנושא המסורתי של יום כינון הכנסת והוא " הכנסת בעבודתה " . שאר הח"כים 
מתוך ה03 שנכחו בבניין היו דבוקים למכשיר הטלוויזיה בשעת " ערב חדש " 
ולמקלטי הרדיו בשאר זמן הישיבה . היו"ר פתח בציינו את מיעוט נוכחותם של חברי 
הכנסת בוועדות ובמליאה , וחיפוש הדרכים המתמשך כדי להתגבר על כך . הוא 
נכנס לפרטים של תקנון , הצעות לסדר היום , פרסום הודעות בעקבות ישיבות 
של ועדות , ועוד . בין השאר ציין , שהתופעה של שולחן ממשלה ריק היא " תופעה 
קבועה שאין הדעת סובלת " . אין הכנסת יכולה להפעיל סנקציות על חבר ממשלה , 
ומכאן היחסים הלא תקינים . עוד אמר , שאין הכנסת חלשה כל - כך והיא מסוגלת 
להעביר חוקים בניגוד לדעת הממשלה , כפי שהוכח באחרונה לגבי חוק הגליל . 
חגי מירום ( מערך ) הציע , בין השאר , שהכנסת תעבור לשיטה הנורווגית , 
שעל פיה מתפטר ח"ך מן הפרלמנט כשהוא נהפך לשר . רחבעם זאבי ( מולדת ) 
קבל על העברית הקלוקלת שבפי הח"כים . הוא הביא דוגמאות , ובתוכן ערבוב 
זכר ונקבה במספרים ותחביר מעוות . במקום שהמשכילים יחזירו למוטב את הבורים , 
הבורים הם שקובעים את אורח דיבורנו " , טען . אמנון רובינשטיין ציין כי 
חלק מוועדות הכנסת אינן ממלאות כל תפקיד של פיקוח או השלטת מרות , בתוכן 
ועדת החוץ והביטחון שאין לה סמכויות של ממש . היא משמשת חותמת גומי להארכה 
שרירותית ובלתי חוקית של תקופת השירות הצבאי ועוד . חלק מהאשם בכך הוא בריבוי 
גנרלים לשעבר בממשלה ובכנסת ; אלה מקבלים באורח טבעי את טיעוני הצבא ואת 
עמדות עמיתיהם לשעבר . יגאל ביבי ( מפד"ל ) קבל על שהח"ך המצוי המבלה יום 
שלם בעבודה בוועדות ובנאומים רציניים במליאה אינו זוכה למקום בתקשורת . 
חיים אורון ( מפ"ם ) ציין , שקואליציה של 59 ח"כים יחד עם חוסר כלים 
של חברי הכנסת לקבל את המידע הדרוש להם , " משדר מסר של חוסר רצינות " 
לגבי עבודתה של הכנסת כולה . עדנה סולודר ( מערך ) הזהירה מפני התגברות 
השררה , וקראה לחברי הכנסת להיות ערים לסכנה זו . מלבד כלים שיש לח"כים 
לשם כך , דרוש להם אומץ לב ציבורי . קפידבינפרסי יו"ר הכנסת לאיכות הסביבה 
בסכום של 031 אלף דולר הוענקו אתמול לששה גופים וחמישה אנשים בטקס שנערך 
במשכן . הזוכים היו אנשי פרויקט " רעות " מיסודו של הפורום הישראלי ; 
התאחדות עולי אמריקה וקנדה ; דוד כץ על מפעל חייו בפעילות למען איכות הסביבה ; 
הוועדה לשיפור איכות הסביבה בשכונת יוספטל - דדו בפתח - תקוה ; ד"ר משה 
בקר על מלחמתו בתאונות הדרכים ; " בית איתן " הוסטל לנערים חוסים ; דוד 
הראל על פעולתו למען החינוך הטכנולוגי ; המרכז הרפואי לחולי המופיליה ; 
אגודת " עזרה למרפא " ; הרב יהודה ( ליאון ) אשכנזי על עבודתו למען זכויות 
האדם ברוח תורת ישראל ; דוד קטריבס על תרומתו להסברת המפעל הציוני . 
