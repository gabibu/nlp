הנהלת תדיראן שוקלת להשבית את חטיבת המערכות של החברה בחולון , אם לא ייפסקו 
העיצומים הממושכים שנוקטים 084 עובדי החטיבה כבר שבועות רבים . האיום בהשבתת 
מגן הושמע על ידי נציגי ההנהלה של תדיראן בדיונים , שהם קיימו ביומיים האחרונים 
עם ועד העובדים בחטיבה על דרישות העובדים . יחד עם זאת החליטה ההנהלה לפרק 
את ועדת ההיגוי מטעמה לעניין חטיבת המערכות , לאחר שנציגי העובדים טענו 
כי העומד בראשה , מנכ"ל קבוצת הקשר אילן חקלאי , פועל לכך שקבוצת הקשר 
" תבלע " את חטיבת המערכות . עובדי חטיבת המערכות דורשים שממכסת שעות העבודה 
היומית שלהם תקוצץ חצי שעה . הם טוענים , כי סיכום בענין זה כמו גם סיכומים 
בנושאים אחרים לא כובדו על ידי הנהלת החטיבה . העובדים הכריזו כבר לפני 
חודשים אחדים על סכסוך עבודה , בתמיכתו של מזכיר מועצת הפועלים , משה רינת . 
עם זאת נמנעת מועצת הפועלים מתמיכה מפורשת בעיצומי העובדים . במסגרת עיצומיהם 
נמנעים עובדי חטיבת המערכות מלהטביע " כרטיסי משימות " . כן ניתקו את קווי 
המחשב והם נמנעים מלעבוד שעות נוספות . הנהלת תדיראן מוכנה לקיצוץ של רבע 
שעה ממכסת שעות העבודה היומית רק החל מינואר 19 ושל עוד רבע שעה החל מינואר 
29 , בתנאי שחטיבת המערכות תעבור עד אז לרווחיות . החטיבה צברה בשלוש השנים 
האחרונות הפסד של כ05 מיליון דולר , מהם 02 מיליון בשנה האחרונה . ההנהלה 
הבהירה שאף תיאות לחלק בונוס לעובדים אם תעבור החטיבה מהפסד לרווח . 
