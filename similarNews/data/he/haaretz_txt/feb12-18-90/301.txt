חבר הנאמנים של הסוכנות היהודית יתכנס היום לשבוע של דיונים שבמהלכם יאושר 
תקציב הסוכנות היהודית לשנתיים הקרובות כ2 . 1 מיליארד דולר . הדיונים יתמקדו 
באישור תקציב הסוכנות בתחום העלייה והקליטה , ובדרכים להביא לאיזון התקציב , 
שעה שהצרכים בתחומי העלייה והקליטה גדלים בהתמדה . חבר הנאמנים יקבל דיווח 
על דרכי הבאת העולים מברית - המועצות לישראל . כמו כן יתקיימו דיונים על 
קביעת סדרי עדיפויות חדשים בסוכנות היהודית שיבטאו את הצורך להתמודד עם העלייה 
ההמונית . נושאים נוספים על סדר היום של חבר הנאמנים דיווח על פעילות הסוכנות 
היהודית בברית - המועצות , המשך הדיונים על הקמת רשות חינוך משותפת לתנועה 
הציונית ולסוכנות היהודית , ומעקב אחר תהליך ההתרמה של המגבית היהודית המאוחדת 
וקרן היסוד במסגרת מבצע " אקסודוס " לקליטת עולי ברית - המועצות בישראל . 
ראש הממשלה , יצחק שמיר , יופיע היום בפני מליאת חבר הנאמנים , בבנייני 
האומה בירושלים , בנושא " קדימויות לשנות ה09 " . בשבוע הבא יופיע לפני 
חבר הנאמנים מ"ם רה"ם ושר האוצר , שמעון פרס . חבר הנאמנים יקיים בשבוע 
הבא סיור באתרי הבנייה החדשים לעולים , בכרמיאל , באשדוד ובבאר שבע , 
בליווית שר השיכון , דוד לוי . כן ייפגשו עם עולים הנקלטים בקליטה ישירה 
בראשון - לציון . ב12 בפברואר , יבקר חבר הנאמנים בשדה התעופה , ויערוך 
קבלת פנים לעולים חדשים שיגיעו בטיסה מבודפשט . 
