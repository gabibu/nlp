ב41 בפברואר , יום ולנטיין הקדוש , החל היום , רצחו כנופיות גנגסטרים 
זו את זו בשיקאגו של שנות ה02 . היום , לפני שנה , הוציא האייטולה חומייני 
את גזר דין המוות על סלמן רושדי , מחבר " פסוקי השטן " . רושדי ירד למחתרת , 
ושם הוא נמצא עד היום הזה . הספר שלו , שהואשם על ידי חומייני ומאמיניו 
בפגיעה בקודשי האיסלם , נמכר בכמיליון עותקים בכריכה קשה ברחבי העולם . 
667 אלף עותקים בארה"ב בלבד . הספר יצא לאור בשפות רבות , למרות שהוחרם 
ב02 ארצות . הגרסה הלא - אנגלית הראשונה היתה בהולנד . בגרמניה הוא יצא 
לאור במאמץ משותף של כמה מו"לים גרמנים , כמה ימים אחרי יריד הספרים בפרנקפורט . 
בישראל הוא יצא לאור בזמן לשבוע הספר בשנה שעברה , בהוצאת " כתר " , ומכר 
מאז יותר מ11 אלף . המתרגם לעברית שומר עדיין על עילום שמו . אישתו של רושדי , 
מוניקה ויגינס , עזבה את המחבוא המשותף ביולי , ומאז חיים בני הזוג בנפרד , 
למרות שהם מצהירים כי לא מדובר בגירושים . בזכות הסוכן הספרותי אנדריו 
ויילי קיבל רושדי עבור " פסוקי השטן " מקדמה בסך 008 אלף דולר . הספר 
נמכר היטב , אבל חלק מן החישוב היה מבוסס על הוצאת ה"פייפר - בק " . בינתיים 
הוצאת ויקינג - פינגווין ( ארה"ב ואנגליה ) , שחנויותיה הותקפו והוצאות 
הביטחון שלה גדלו , מעכבת את הוצאת ה"פייפר - בק " , ויש שמועות שהיא תוותר 
על כך בכלל . ויגינס , בראיון עמה , אמרה כי הדבר יהיה מכה כלכלית קשה 
לרושדי , ורמזה אך לא אישרה כשנשאלה ישירות שחלק מהוצאות הביטחון שלו 
הן מכיסו . ממקום המחבוא שלו כתב רושדי שלוש פעמים ביקורות על ספרים : על 
האוטוביוגרפיה של פיליף רות ( תוך הזדהות ) , על " מטוטלת פוקו " של 
אומברטו אקו ( קטילה חריפה ) ועל ספרו החדש של תומס פינצון , שעליו כתב 
שהתבודדות היא אמנם דבר מעניין , אבל עדיף היה שפינצון ינסה את זה כשההתבודדות 
אינה מרצון , אלא נכפית . הוא כתב כמה שירים , והשלים ספר לילדים . הוא 
רואה סרטי וידיאו וטלוויזיה , מדבר הרבה בטלפון , ומתכתב באריכות עם אישתו , 
שאיננה יודעת את מקום המחבוא , לדבריה . באחרונה פירסם רושדי מאמר בן 
0007 מלים ב"אינדפנדנט און סנדיי " , שבו הוא מסביר כי לא חילל את קודשי 
האיסלם , כי איננו מוסלמי , אלא אדם חילוני בעל השקפות פלורליסטיות . 
" אין חילול במקום שבו אין אמונה " הוא כותב . המאמר הארוך נכתב כדי 
להסביר , לפייס ולפרוק את המתח . נחמה , אם יש בשנה שעברה , ניתן לשאוב 
מן העובדה שאלוהי המוסלמים הזעיק אליו את חומייני , לפני שעשה משהו בעניין 
רושדי . רושדי הפסיד את מקדם המכירות שלו , אבל אין ספק שספרו היה , ונותר , 
הספר המשמעותי ביותר של שנות ה08 . 
