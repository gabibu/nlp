ישראל תעמוד בהסכם עם ארה"ב להקמת משדרי " קול אמריקה " , על אף המגבלות 
הנובעות משטחה המצומצם הבטיח אתמול ראש המשלה , יצחק שמיר , למנהל תאגידי 
השידור האמריקאיים , מלקולם פורבס , המבקר בארץ . שמיר עמד על החשיבות 
הרבה שישראל מייחסת למשדרים דווקא על אדמתה , כמימד נוסף במסגרת שיתוף 
הפעולה ההדוק עם ארה"ב וכביטוי להעמקת הקשרים בין שתי המדינות . אנשי משלחת 
" קול אמריקה " אמרו לשמיר , כי יעדם העיקרי של המשדרים החדשים שיוקמו 
בנגב הוא להגיע לציבור המאזינים המוסלמי של בריה"ם במרכז אסיה ו"בכך להגביר 
שם נטיות מתונות , באותה מידה ששידורי " קול אמריקה " הגבירו במשך שלושים 
השנים האחרונות את הנטיות המתונות בקרב תושבי מזרח אירופה ותרמו בכך לתמורות 
הדמוקרטיות המתחוללות שם בשנים האחרונות " . פורבס , שדיבר במסיבת עיתונאים 
בשגרירות ארה"ב בת"א , אמר כי התוכניות והחדשות שיועברו בתחנת הממסר בערבה , 
ישאו את שם הרשות האמריקאית המשדרת : " קול אמריקה " , או " רדיו אירופה 
החופשית " ו"רדיו - ליברטי " , בלי לציין את העובדה שהמשדר מופעל בישראל . 
השידורים ייערכו ב82 שפות , ויכללו חדשות על אירועים בין - לאומיים ומקומיים , 
תוכניות על ארה"ב , דיונים על נושאים בחדשות , לרבות בריאות , ענייני 
הסביבה ועניינים כלכליים ומסחריים . קול אמריקה ישדר גם מאמרי מערכת קצרים , 
תוך ציון עובדה זו בפתיחתו ובסיומו של כל מאמר . פורבס ציין כי המשלחת נפגשה 
עם שר הביטחון וחזרה על ההתחייבות הכלולה בחוזה הקמת התחנה , כי אם יתברר 
שהגלים האלקטרומגנטיים יגרמו שיבושים לטיסות מטוסי אפ61 שברשות חיל האוויר , 
יהיה הצד האמריקאי אחראי להחזרת בטיחות הטיסה שהשתבשה . אשר לסכנה שהגלים 
האלקטרומגנטיים ישבשו את מנגנוני הניווט של ציפרים נודדות , העוברות מידי 
עונה בשמי הערבה בדרכן מאפריקה ואליה , אמר פורבס כי בבדיקות שנערכו התברר 
כי העופות עוברים בנתיב המרוחק מהתחנה ולא ייחשפו לקרינה האלקטרומגנטית , 
אלא במשך כמה דקות בעת המעבר בנתיב זה . הוא אמר כי מניסיון של תחנות שידור 
חזקות בארה"ב , המוצבות בקרבת שמורות צפרים , התברר כי לא דווח מעולם על 
השפעה אלקטרומגנטית על העופות , לא ברבייתן ולא בהרגלי הנדידה שלהן . כדי 
שהעופות לא יסכנו עצמם במגע ישיר עם האנטנות , לא יורשה גידול ירק או מציאותו 
בקרבה המיידית של תחנת המימסר . 
