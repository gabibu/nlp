ועדת הכלכלה דחתה אתמול את ההצבעה על בקשת משרד התחבורה לאשר מכסה של 053 
רשיונות להפעלת מוניות , ולאשר אגרת רשיון בסכום של 04 אלף שקל . יו"ר 
הוועדה , ח"ך שושנה ארבלי - אלמוזלינו ( מערך ) , ביקשה לבדוק האם ניתן 
בשנת 0991 לאשר רטרואקטיווית הקצאת 053 רשיונות לשנת 9891 , כפי שביקש שר 
התחבורה , משה קצב . מנכ"ל משרד התחבורה , יעקב אבן , אמר בישיבת הוועדה , 
כי בחוק לתיקון פקודת התעבורה קיימים עיוותים רבים . משרדו מינה ועדה ציבורית 
בראשות פרופסור אוריאל רייכמן , שתמליץ על תיקון החוק והמכסות למוניות . 
לדבריו , נובעת הבקשה להעלות את אגרת הרשיון מ03 אלף שקל ל04 אלף ממחיר 
ה"מספר הירוק " בשוק , העומד על כ08 אלף שקלים . נציגי ארגוני נהגי המוניות 
דרשו להקפיא את חלוקת הרשיונות עד שיתוקן החוק . יו"ר הארגון בירושלים , 
יואב נעימי , סיפר לוועדה כי למעלה מ03 אלף רשיונות נמכרו על - ידי ספקולנטים , 
הקונים רשיונות ב03 אלף שקל ומוכרים אותם ב08 אלף . יו"ר ארגון נהגי המוניות 
בתל - אביב , משה בן - יהודה , דרש לתת לציבור הנהגים השכירים עדיפות ברכישת 
הרשיונות . נציג ועד נהגי המוניות השכירים , דוד גמליאל , אמר כי העלות 
החודשית לשכיר עבור " מספר ירוק " היא 004006 דולר לחודש . " אני מבקש 
צדק חברתי מינימלי , תנו לנו זכות קדימה בקבלת רשיונות למוניות " . ח"ך ארבלי 
חזרה ודרשה ממשרד התחבורה לתקן את החוק , כך שיאפשר חלוקה צודקת של רשיונות 
למוניות , ולא יעשה עוול לציבור השכירים , העובד כבר במקצוע . לדבריה , 
שיטת הגרלת הרשיונות היא פסולה , ויש לקבוע שיטה אחרת , כך שיהיה קשר 
בין עבודה ופרנסה לבין חלוקת הרשיונות למוניות . ח"ך גדעון גדות ( ליכוד ) 
דרש אף הוא להקפיא את חלוקת הרשיונות , ולוודא שוועדת רייכמן תסיים בהקדם 
את עבודתה . הוא המליץ לשלול את הזיכיון לאחר מספר שנים ממי שאינו עובד 
במקצוע . ח"ך אברהם פורז ( שינוי ) דרש לבטל בהדרגה את " מוסד המספר ירוק " , 
באופן שכל דורש יוכל לקבל רשיון למונית . הוא תבע עוד , שמחיר אגרת הרשיונות 
החדשים יהיה בהתאם למחיריהם הריאליים בשוק . 
