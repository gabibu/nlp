יהודי ברית - המועצות נאלצו לחיות במשך עשרות שנים כמנותקים מן הקשר החי 
עם יהדות העולם , תחת משטר שהתפאר בהתנגדותו הנחרצת לדת ישראל , כמו לכל 
דת אחרת . תמיד יכולנו לשער , כי אם יתרומם מסך הברזל והם יהיו חופשיים 
לעלות ארצה , יימצאו ביניהם גברים רבים שלא נימולו , נשים שהתחתנו שנית 
בלי שקיבלו גט מהבעל הראשון ורבים שהם בנים ובנות לאם לא יהודייה . אבל 
כל אלה , שאפשר לגלות בהם פגמים על פי ההלכה , נאמנותם לעם ישראל אינה 
טעונה כל הוכחה . תח3מה הטעם שרבנים ופקידים מתחילים כעת לבדוק בציציותיהם 
של העולים ? הרי שום רוסי , או אוקראיני , או לאטווי , או ארמני , לא 
פיקפק ביהדותם ביושבם שם . אם אנחנו רוצים בקליטה טובה של העולים מברית - 
המועצות , אל לנו להטריד אותם בבדיקות אם הם אמנם יהודים , וגם לא לשלול 
מהם את הרישום " יהודי " בסעיף הלאום בתעודת הזהות . תח3עולים רבים צפויים 
ממילא לגלות כי מדינת ישראל מפקידה בידי מוסדות דתיים את הטיפול בכל הכרוך 
בדיני אישות , ובאשר ליהודים , זוהי הרבנות הראשית . מצב תחיקתי זה אינו 
מוצדק , כי הוא סותר את עקרונות הדמוקרטיה , ועכשיו הוא מאיים להיות לרועץ 
לאלפים ורבבות בני העם היהודי , שאנו מעוניינים בקליטתם כאן . תח3הידיעות 
על פעילותם של שליחי הרבנות הראשית ושל פקידי מרשם התושבים בארץ יתפרסמו 
ברחבי ברית - המועצות , ורבים עשויים להעדיף לחפש את עתידם במדינה שאינה 
יודעת כפייה דתית מהי , כגון ארצות - הברית . תח3משרדי הפנים והדתות אינם 
צריכים לפעול כשלוחות של הרבנות הראשית . פקידי מרשם התושבים מצווים למלא 
את סעיף הלאום בתעודת הזהות של העולים , על פי הצהרותיהם . די בכך שהעולים 
וצאצאיהם צפויים עוד להתייסר במשרדי הרבנות , כשירצו להתחתן . תח3מדינת 
ישראל היא חילונית לפי עצם טיבה , ומי שמכריז על עצמו כיהודי , רשאי להירשם 
בתור שכזה . תח3כל עוד לא נצליח לנתק את זיקת המדינה למוסדות הרבניים , 
המעט שהכנסת חייבת לעשות עתה הוא ליצור אפשרות חוקית לנישואין אזרחיים . 
הבעיה שהטרידה עד כה רק יחידים עומדת להיעשות לצרתם של אלפים ורבבות . תח3לא 
נוכל להסתפק בכך שהערכאות השיפוטיות , לרבות בג"ץ , יסלקו אבני נגף מדרכם 
של מעטים . אנו עומדים בפני תופעה בעלת היקף שונה . יהודי ברית - המועצות 
שהשתחררו מכבלי משטר טוטליטרי רשאים להרגיש את עצמם חופשיים מכבלי ההלכה , 
כאשר רבנים אורתודוקסים מחזיקים במונופול לפרש אותה . הנהגת נישואין אזרחיים 
היא צו השעה . 
