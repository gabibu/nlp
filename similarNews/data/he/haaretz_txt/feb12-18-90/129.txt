סברי גרייב , תושב הכפר בית - איגזה באזור רמאללה , נעצר בסוף השבוע על 
ידי המשטרה בטענה שהפר את הסדר ויידה אבנים לעבר מתנחלים מגבעון - חדשה הסמוכה , 
שניסו לבנות גדר על אדמתו . בין גרייב למתנחלי גבעון - חדשה קיים סכסוך 
משפטי כבר יותר מעשר שנים על הבעלות על חלקת אדמה בת עשרות דונם , הנמצאת 
בסמוך להתנחלות . בידי גרייב מצויים אישורי טאבו תורכיים ובריטיים , אך 
האדמה עדיין לא נרשמה בטאבו הישראלי . אנשי גבעון - חדשה , שמבקשים לקבל 
חזקה על השטח , מתכוונים להניח בו קו מים ובאחרונה התחילו בהקמת גדר בתוך 
החלקה . גרייב , פלאח בן 94 , ניסה למנוע מהם את הקמת הגדר באמצעות פנייה 
לבית משפט ובהפרעה למקימי הגדר . בשבועיים האחרונים פרצו המתנחלים לביתו 
כמה פעמים , גרמו לנזק לרכוש ואיימו על חיי המשפחה , עד שנאלצה להימלט 
מהבית . אשתו הגישה תלונה במשטרה ונפתח תיק על הסגת גבול . אבל בסוף השבוע 
עצרה המשטרה את גרייב בחלקתו ועתה היא מאשימה אותו ביידוי אבנים , בהפרות 
סדר ובהפרעה לגדר שמוגדרת כ"ביטחונית " . פרקליטיו , עו"ד ניסים בר - חן 
וחסן דרויש , טענו במשטרה כי מעצרו יאפשר עתה למתנחלים לגמור את הקמת הגדר 
ללא הפרעה , למרות ששאלת הבעלות על הקרקע עדיין נדונה בבית המשפט . עו"ד 
בר - חן הגדיר את טענת המשטרה כי גרייב הפריע באלימות להקמת גדר ביטחונית , 
" בדיחה " . מדובר באדם מבוגר שניסה להגן לבדו על אדמתו , טען . סברי 
גרייב , נשוי ואב ל11 ילדים , עצור עתה בממשל רמאללה ככל עציר אינתיפאדה 
ביטחוני , ובזמן זה עשויים מתנחלי גבעון - חדשה להשלים את הגדר שהם מקימים 
על אדמת המריבה . 
