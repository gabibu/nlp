שורת מהפכת פברואר היה דומה בדו - משמעות שלו להחלטת הוועד המרכזי של המפלגה 
על ביטול סעיף 6 בחוקה . האם הכוונה היתה למהפכה עממית כמו זו של פברואר 
7191 , ששמה קץ לשלטון האוטוריטרי ברוסיה הצארית , או שמא למהפכה מסוג 
חדש , מלמעלה , השמה קץ לקומוניזם ? גם בבריה"ם קיבלה ההחלטה פרשנויות 
שונות . אבל עצם המונח " מהפכה " לתיאור האירוע אינו מקובל על יורי אפאנאסייב , 
רקטור המכון להיסטוריה במוסקווה . אפאנאסייב הוא חבר נשיאות הקבוצה הבין - 
אזורית בקונגרס נבחרי העם , לצדם של בוריס ילצין , נברייל פופוב ואנדרי 
סחרוב המנוח . " איש לא נבחר ולא ייבחר לנשיאות במקום סחרוב " , אמר לי 
אפאנאסייב בראיון טלפוני ממוסקווה , " לאנדריי דמיטרייביץ אין תחליף " . 
אך אפאנאסייב עצמו נחשב מועמד בולט לתפקיד ממלכתי , אם תשותף קבוצתו בשלטון . 
היא מונה באופן רשמי כ004 חברים מבין 052 , 2 צירים בקונגרס נבחרי העם , 
אך למעשה מסוגלת לגייס עד לשליש מהקולות . כבר מיומה הראשון של עבודת הקונגרס , 
במאי אשתקד , כשרוב הצירים החלו להצביע נגד כל הצעה שגיבש " מועדון נבחרי 
מוסקווה " , הגרעין לקבוצה הבין - אזורית , חידש אפאנאסייב מעל בימת הקונגרס 
את מטבע הלשון " הרוב הדומם בתוקפנות " . אחר - כך , עקב פעילותו הפוליטית , 
נפתחה נגדו חקירה של ועדת הביקורת המפלגתית . בהפגנת מאות האלפים ערב כינוס 
הוועד המרכזי צעד אפאנאסייב בראש והיה בין הנואמים . להלן תגובתו הראשונה 
לתקשורת המערבית על החלטת הוועד המרכזי לבטל את סעיף 6 בחוקת בריה"ם כפי 
שדרשה הקבוצה לשווא , מפי סחרוב , במושב הקונגרס לפני חודשיים . " אפשר 
להעריך את ההחלטה בדרכים שונות . זה תלוי בנקודת המוצא . מצד אחד , קשה 
להניח שלפני שנה - שנתיים יכלו להתקבל בוועד המרכזי דברי כפירה , כמו האפשרות 
לוותר על המונופול בשלטון . מבחינה זו , ההחלטות מעידות על המשך התהליך 
שהחל באפריל 5891 . בשביל הוועד המרכזי זו , אם כן , החלטה חשובה מאוד 
אך אני חוזר ואומר : בשביל הוועד המרכזי . אם נתבונן בהחלטות מהזווית 
של צורכי המדינה , אני נוטה לדרג אותן נמוך יותר . " כפי שכונן את המונופול 
השלטוני בהכרזה , כך ויתרו עליו כעת בצורה דקלרטיווית . אבל מלבד המונופול 
המוצהר , יש מונופול עובדתי . ומה פירוש הוויתור עליו ? לאיש לא ברורה 
הכוונה . השאלה הראשונה שמתעוררת היא אפוא : אם המפלגה מוותרת על שלטון 
מונופוליסטי , למי שייך השלטון ? ומכאן שאלות נוספות : האם המפלגה , 
הפוליטביורו , הוועד המרכזי , יוותרו על סמכות ההחלטות השלטוניות בחיי 
המשק , הכלכלה , התרבות , החברה ? מי יקבל את ההחלטות , ולתועלת מי 
הן יכוונו ? אם זה ויתור על המונופול השלטוני , האם יישארו על כנן המועצות 
המפלגתיות שליד המפעלים , מוסדות ההשכלה , הצבא , המיניסטריונים ? האם 
יורשו שופטים ותובעים גם להבא להיות חברי המפלגה ? " ועוד : האם המפלגה 
תמשיך להציב את האנשים שהכשירה ( קאדרים ) בכל עמדות - המפתח ? מי שממנה 
אנשים לעמדות אלה גם מוסמך להדיחם , וזו היתה תמיד זכות קדימה של המפלגה . 
האם היא מוותרת על הסמכות להציב את הקאדרים ולפקח על עבודתם ? על שאלות 
אלה לא נתנה מליאת הוועד המרכזי אפילו מענה ראשוני . " לדעתי , היה צורך 
לא רק לוותר על בלעדיות השלטון , אלא גם לדבר על מנגנון לשינוי , לשם קידום 
הדמוקרטיזציה " . ההצבעה ההיא רק הוכיחה עד כמה הקונגרס תלוי באחרים . הרי 
גורבצוב וחבריו בוועד המרכזי לא זכו פתאום בהתגלות אחרי ההצבעה בקונגרס . 
קרוב לוודאי שהם הניחו כי החלטה מעין זו תתקבל , אך החליטו להבטיח שגם 
להבא לא יחרוג העניין מדמוקרטיה - בחסדי - המפלגה . כל צעד אמור להיעשות 
רק בעקבות מהלכים תואמים של הוועד המרכזי , דהיינו של המפלגה . זה מעיד 
שוב שוויתור הצהרתי על המונופול אינו ויתור על השלטון . הם הרי יכלו להרשות 
לעצמם להעניק את הלוקסוס הזה לקונגרס שהוא יבטל את סעיף 6 . אבל לא , 
קודם היה צריך לחולל את החידוש הזה בשם הוועד המרכזי , ועכשיו , בבקשה , 
אפשר לבטל את הסעיף . אני מניח שקונגרס נבחרי העם ידון עתה שוב בעניין 
ויטבע את החותמת על מה שכבר הוחלט למעשה בוועד המרכזי . קשה לחזות . יש 
כעת מצע של הוועד המרכזי ומולו מצע דמוקרטי של מועדונים פוליטיים ומפלגתיים , 
הדורשים תמורות רדיקליות יותר במפלגה וביחסי הגומלין שלה עם החברה . הוא 
לא רק שלה . זה מצע שהתקבל לפני שבועיים בכינוס של מועדונים פוליטיים הקוראים 
לעצמם " קומוניסטים למען דמוקרטיזציה של המפלגה " . שני המצעים הללו יובאו 
לדיון במוסדות המפלגה , ולאחר שיתברר כמה יתמכו במצע החלופי , תוכרע השאלה 
אם קומוניסטים התומכים בשני מצעים מתחרים יכולים להתכנס לוועידה אחת , או 
שיהיה צורך לקיים שתי ועידות מקבילות . ייתכן שהמפלגה תתפלג לשלוש סיעות : 
שמרנית - ליגצובית , מרכזית - גורבצובית ורדיקלית , התומכת באותו מצע 
דמוקרטי . כמובן , אבל רק אם יהיה ויתור על מטרת המפלגה ( הגשמת הקומוניזם ) 
; אם תיעשה הערכה - מחדש של עקרונות - יסוד , כגון התפקיד המוביל של המפלגה ; 
אם ייערך עיון - מחדש בעקרונות פנימיים , כגון " הצנטרליזם הדמוקרטי " 
ומשמעת הברזל . והרי אז זו כבר לא תהיה מפלגה קומוניסטית אלא גוף שבמהותו 
ובאופיו יהיה קרוב יותר למפלגה סוציאל - דמוקרטית . בוודאי , כי במתכונתה 
היום המפלגה הקומוניסטית היא גוף אנטי - דמוקרטי , מפני שהיא טוענת לכתר 
המנהיגות החברתית . ומעמד זה נקבע לא רק בפקודות ובהוראות אלא גם על - ידי 
המסורת והתיאוריה . בראשית הדברים היה מקובל לחשוב שהחברה הרוסית איננה 
מסוגלת להתקדם אל הסוציאליזם בכוחות עצמה , ולכן רק האוואנגרד תחילה בצורת 
מעמד הפועלים ואחר - כך בדמות המפלגה יודע את חוקי ההיסטוריה ואת שיטות 
ההתקדמות אל עתיד טוב יותר . על יסוד הטענות הללו נטלה לעצמה המפלגה את 
תפקיד האוואנגרד הזה . עתה עליה להשתנות . שאלתך מעידה שבוועד המרכזי טיפלו 
בבעיה הזאת בשטחיות רבה . שלטון המפלגה מבוסס גם על מונופול על הקניין , 
ואם המפלגה מוותרת על הבלעדיות בשלטון , היא צריכה גם ליצור יחסי קניין 
חדשים . רכוש מסוים יכול להיות בבעלות של מפלגות , אך רק חלק שיוגדר בבירור . 
אך השאלה לא נדונה כלל בוועד המרכזי , ולכן איני נוטה להעריך ביותר את משמעות 
החלטתו . זו היתה החלטה פורמלית מדי . סביר שלולא התקבלה , היתה המפלגה 
מטואטאת מן השלטון בתוך כמה חודשים , כפי שקרה במזרח - אירופה . הוויתור 
על סעיף 6 בחוקה וההצהרה בדבר ויתור על המונופול בשלטון את כל זה הכתיבה 
אסטרטגיה של הישרדות , של שימור עצמי . זה מה שמונח ביסוד ההחלטה , ולא 
דאגה לדמוקרטיה ולהעמקת התמורות בחברתנו . זה תלוי בגורמים רבים , בין היתר 
בעמדה שינקטו הכוחות הדמוקרטיים . שיטות בלתי - אלימות הן אפשריות בהחלט . 
אנחנו , לפחות , חושבים כיצד לנהל את המאבק כך שנוכל להתגבר על המונופול 
המפלגתי בלי שימוש בכוח ובלי דיקטטורה . דרך האלימות טומנת בחובה את התוצאות 
הנוראות ביותר . אלה הן יותר שמועות ואת הקרקע להן מכשירים מאורעות כגון 
מה שקרה בבית - הסופר ( התפרצות של אנשי " פאמיאט " לאסיפה של סופרים 
פרוגרסיווים ) , עמדת איגוד הסופרים של הרפובליקה הרוסית , פרסומים שהופיעו 
בתחילת השנה ב"מולודייה גווארדיה " וכיוצא באלה . הפאשיזם הרוסי הראה את 
פרצופו בזמן האחרון , וזה מעורר דאגה . אבל לדעתי אין סכנה ממשית של פוגרומים . 
במקומות אחרים הם כבר הוצגו כמועמדים , אבל האסיפה שהתקיימה במוסקווה ביום 
ראשון שעבר נותנת יסוד לומר , שהרוב המוחלט בציבור מבין את מידת הסכנה הזאת 
והוא לא יניח לכוחות הארכי - קיצוניים להשתולל . 
