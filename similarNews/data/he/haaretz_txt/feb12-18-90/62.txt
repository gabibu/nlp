לראשונה מאז תחילת האינתיפאדה הודיעה אתמול המפקדה המאוחדת של ההתקוממות 
על איסור לעטות מסכות וכאפיות . ההוראה נמסרה אתמול ברמקולים במחנה הפליטים 
טול - כרם על - ידי קבוצה של רעולי פנים שהודיעו כי האיסור יהיה בתוקף למשך 
01 ימים . הודעה זו באה בעקבות ריבוי מקרי התנכלויות לתושבים על רקע פלילי 
מצד רעולי פנים שהתחזו כפעילי אינתיפאדה . תושבים באזור התלוננו לאחרונה 
על התעללויות , פריצות , גביית תרומות וגניבות שבוצעו על - ידי רעולי פנים . 
לפני שבועיים נחטפו שלושה תושבים משכונת שוויכה . אחד מהם פעיל פתח , עאדל 
פאיז קגרגי , בן 42 , נרצח לאחר שנחקר על - ידי חוטפיו . השני מוחמד יעקב 
סוכר , נלקח לחקירה בבית הקברות ושוחרר . החטופה השלישית , צעירה בשם 
אימאן מוגרבי , נחקרה , עונתה באכזריות והושפלה מינית . בכל שלושת המקרים , 
טוענים פעילי האינתיפאדה באזור , היו מעורבים בכך משתפי פעולה עם השלטונות . 
המכריזים על האיסור הזמני של חבישת מסכות הסבירו כי בפרק זמן זה ייבדק הענין 
בידי המפקדה המאוחדת . אתמול נרשמו רק מעט אירועים אלימים בגדה . מקורות 
פלשתינים מסרו כי חיילים מחופשים כערבים נכנסו למסעדה במחנה הפליטים בלאטה 
ליד שכם . לטענתם הגיעו החיילים במכונית פולקסווגן נושאת לוחית זיהוי של 
אזור רמאללה ועצרו שלושה מיושביה , אחד מהם ידוע כמבוקש . מיד אחר כך פרצו 
במחנה מהומות , החיילים נרגמו באבנים ונאלצו לירות על - מנת לחלץ את עצמם . 
גם במחנה עסכר הסמוך נאלצו חיילי סיור רגלי לירות על - מנת לחלץ את עצמם 
ממיידי אבנים . ליד בית הספר אל - עאמריה בשכם לכדו אתמול חיילים ילד בן 
9 , רביע א - סבוח , בחשד שיידה לעברם אבנים והטילו על הוריו לשלם 000 , 
1 שקלים קנס . בשכם צעדה אתמול קבוצה של אנשי החמס והכריזה ברמקולים על 
שביתה לרגל יום השנה ה 14 לרצח מנהיג האחים המוסלמים , חסן אל - בנאבקבוק 
תבערה הושלך אתמול בצהריים לעבר אוטובוס אגד בקו 1 , שנסע בכביש העופל ליד 
חומות העיר העתיקה בירושלים . האוטובוס חלף ליד חניון גבעתי . הבקבוק התנפץ 
על הכביש והתלקח , אך איש לא נפגע ולא נגרם כל נזק . קפידביננער בן 51 משכונת 
סגעיה בעזה שנפצע קשה שלשום בלילה מירי כוחות צה"ל מת אתמול בבוקר מפצעיו 
בבית החולים תל - השומר . נציג דובר צה"ל בפיקוד הדרום מסר כי נסיבות מותו 
של הנער , עיסאם גיהאד א - זעים , עדיין נבדקות . מקורות פלשתינים מסרו 
כי תשעה תושבים נפצעו במהלך הפרות הסדר . לדבריהם היו אתמול הפרות סדר בכל 
רחבי הרצועה ושביתת מסחר בערים הגדולות , במחנות הפליטים הושבתו חלק מבתי 
הספר . המקורות הפלשתינים הדגישו כי זה היום ה6 שנמשכות הפרות הסדר ברפיח . 
נציג דובר צה"ל בפיקוד הדרום דיווח רק על פצוע פצוע אחד במהלך הפרות הסדר 
אתמול . לדבריו שביתת המסחר היתה חלקית . מקורות צבאיים , לא רשמיים , 
דיווחו כי בשבוע האחרון מתרחשים ברצועה עימותים קשים בין חיילים לצעירים 
עימותים המזכירים את החודשים הראשונים של האינתיפאדה . לדברי אותם מקורות 
צה"ל נמנע מלהיכנס למחנות הפליטים ושולט למעשה רק על צירי התנועה הראשיים . 
" ברור לכולם כי בתוך המחנות שולטים ועדות ההלם " , אמרו המקורות הצבאיים . 
בימים האחרונים לכד צה"ל מספר צעירים מבוקשים וכן חוליה של ועדות הלם שפעלה 
ברצועה . 
