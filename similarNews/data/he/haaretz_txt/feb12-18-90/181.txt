זה משפיע . הפקידות לא יודעות כיצד לנהוג . הכל מחכים לראות אם יחול שינוי 
במדיניות . דברים מתעכבים . האנשים נבוכים . הכל תלוי עד כמה השר החדש 
יהיה בקי בנושאי המשרד , כמה זמן ייקח לו ללמוד את הנושאים ועד כמה ירצה 
להתערב . יש מקום לחשש כזה , אם כי לפחות בתקופה שלי , כאשר אריק שרון 
נכנס לתפקידו , הוא לא ביצע שום הדחות או מינויים חריגים ויוצאי - דופן 
במיוחד . אפילו אותי , שלא נחשבתי איש " שלו " , הוא לא החליף בתפקיד 
הבכיר של מנכ"ל המשרד . אני לא יכול להעיד על מה שהיה אחרי שעזבתי את המשרד , 
אבל בתקופה שאני שימשתי בתפקיד תחתיו , לא זכור לי שהוא הרבה במינויים 
פוליטיים , ואולי בכלל לא . אני לא פוסל מינויים פוליטיים , רק משום שמדובר 
באנשים פוליטיים , כל זמן שלתפקידים מתמנים אנשים מתאימים בעלי כישורים . 
אני פוסל מינויים לא מתאימים . לפחות בתקופה שבה אני כיהנתי במשרד תחתיו , 
אני יכול להעיד שפעילותו היתה יוצאת מן הכלל . המשרד היה במרכז העניינים , 
והיה מעורב בכל ההחלטות הכלכליות החשובות שהתקבלו אז , כמו עסקות החבילה 
הראשונה והשנייה ושיקום כלכלת ישראל . למשרד התעשייה והמסחר יש עדיין חשיבות 
עצומה , אבל כאשר אין שיתוף פעולה בין שרים כלכליים , יכול להיות שמעמדו 
של המשרד נפגע . בתקופתי , שהיתה התקופה הראשונה של השר שרון במשרד , הוא 
ייחד את מירב זמנו ומרצו לעבודת משרד התמ"ס , והדבר התבטא בכך שהמשרד הפך 
לאחד המשרדים הכלכליים המובילים . אבל מאז אולי דברים השתנו . אני חושב 
שגדעון פת מתאים מאוד לתפקיד , שאותו הוא כבר מילא בעבר ויצא לי לעבוד גם 
במחיצתו . אבל גם כמה מהשמות האחרים שהוזכרו מתאימים , כמו השר משה ניסים . 
להיפך . הסתדרתי היטב וזו היתה תקופה מאוד מוצלחת . עזבתי משום שהרגשתי 
כי מיציתי עצמי בתפקיד ולא בגלל שלא יכולתי לעבוד עם שרון . לפני כן כיהנתי 
שש שנים בתפקידים בכירים שונים במשרד . 
