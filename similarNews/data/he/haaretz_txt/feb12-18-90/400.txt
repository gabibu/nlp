משרד האוצר מסרב להעביר חמישה מיליון ש"ח , כספים יחודיים , למוסדות המקורבים 
למערך ולליכוד . יו"ר ועדת הכספים , ח"ך אברהם שוחט ( מערך ) , הגיש 
לפני ימים אחדים את רשימת המוסדות היחודיים של שתי המפלגות הגדולות , אולם 
משרד האוצר הודיע אתמול כי אינו יכול להעביר את הכסף למוסדות . האוצר טוען 
כי העברת הכספים מחויבת להתבצע על - פי קריטריונים . על מנת לאכוף את עניין 
הקריטריונים , יש לבצע העברה באמצעות חקיקה בכנסת . מרכז הליכוד בוועדת 
הכספים , ח"ך אריאל ויינשטין , מתח ביקורת חריפה על סירובו של האוצר להעביר 
את הכספים . הוא ציין כי המוסדות המעטים שהגיש הליכוד עומדים בכל הקריטריונים . 
לדעתו , ניתן להעביר 5 . 2 מיליון ש"ח למוסדות הליכוד , גם בלא חקיקה 
בכנסת , אלא על סמך בקשה של האוצר שתוגש לאישור ועדת הכספים . 
