פאריס , ( ע"ם ) . העיתון אל - מוחרר , מוסר כי בין אחמד גבריל , ראש 
החזית העממית המפקדה הכללית , ובין סגנו טלאל נאגי , ישנה כעת הסכמה , 
לאחר חילוקי הדעות שנמשכו במשך שבוע בישיבות סוערות של הארגון . המחלוקת 
שאיימה על אחדותו של ארגון החזית , פרצה על רקע יוזמתו של חאלד אלפאהום 
לאיחוד כל פלגי אש"ף ועל רקע הברית עם איראן , שהעבירה לאחרונה סכום של 
מיליון דולר לארגון , לאחר שמועמר קדאפי הפסיק את הסיוע לארגון הידוע בקרבתו 
ללוב ולסוריה . אחמד גבריל דחה את יוזמת פאהום וקרא לשמור על הברית עם איראן 
ולנתק את הקשר עם לוב , בעוד שסגנו טלאל נאגי , תמך ביוזמת פאהום והביע 
את הסתייגותו מההתקוממות נגד איראן על חשבון היחסים עם לוב . הפשרה שהושגה 
ע"י הלשכה המדינית מכילה את קבלת יוזמתו של פאהום , בתנאי שייבחן מחדש הקו 
המדיני של אש"ף ובתנאי שיערכו רפורמות דמוקרטיות ומנהלתיות באירגון . כמו 
כן קובע הפיתרון שהושג כי יש להתקרב לאיראן מבלי לפגוע בברית עם לוב . 
