מועצת הרבנות הראשית החליטה אתמול להקים בית דין ארצי לטיפול בעולי בריה"ם 
שיש ספק לגבי יהדותם . בית הדין יעשה מאמץ לפתור את בעיותיהם של העולים , 
שיש ספק לגבי מוצאם , ולטפל בכל מקרה ברגישות . כן החליטה מועצת הרבנות 
הראשית להקים מטה משותף לרבנות ולמשרד הדתות לקליטה רוחנית של העולים מברית 
המועצות . שר הדתות זבולון המר , שהשתתף בישיבת הרבנות , ציין כי יש למנוע 
ככל שניתן היווצרותם של צווארי - בקבוק של אלפי עולים המבקשים לעלות ואין 
בידיהם אשרות , וכן כאלה שבידם אשרות אך אין עבורם מקומות טיסה לצאת לישראל . 
לדבריו , במצב של פיקוח נפש יש לחפש כל פתרון שיאפשר הבאת העולים ללא כל 
עיכוב , ובאמצעות מדינות אחרות , או כל פתרון שיימצא . השר המר גם הודיע , 
שפנה לעמיתו סגן ראש הממשלה ושר הדתות של צכוסלובקיה וביקשו לבדוק את האפשרות 
להיעזר בפראג לטובת יציאת פעילים מבריה"ם . 
