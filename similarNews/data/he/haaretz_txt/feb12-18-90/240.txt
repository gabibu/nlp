אין זה סוד כי באירופה רכישת מכונית קלאסית או עתיקה היא בשנים האחרונות 
משתלמת , לעתים יותר מכל צורה אחרת של השקעה קצרת - טווח . הון צנוע יחסית 
של כמה אלפי דולרים עשוי היה להיות מוכפל במהלך השנתיים האחרונות , והשקעות 
כבדות נשאו תשואות מכובדות עוד יותר עובדה שמשכה לחוגי חובבי הקלאסית אנשים 
שלא חגו בהם עד כה . בבתי המכירות הפומביות הגדולים העוסקים בתחום , כמו 
סותבי , קריסטי , קויז או ברוקס , יודעים לספר כי ההתעניינות במכירות 
פומביות של מכוניות קלאסיות גוברת וסוג הקונים מתגוון ; לא עוד משכנם הבלעדי 
של גנטלמנים כבודים בחליפות טוויד בנות שלושה חלקים , המשוחחים ביניהם בקולות 
מהוסים על מקוריות המכונית ואישיותה . המכירות היו לאירועים חברתיים , 
שבהם עשירים מתחרים ביכולתם להשקיע עשרות אלפים ואפילו מיליוני דולרים בהינף 
יד . הראשונות שערכן עלה במהירות היו פרארי ובנטלי מן הדור שלפני מלחמת העולם 
השנייה . מגמת העלייה החלה להסתמן ב7891 , ובמרוצת 88 הפרארי כבר שילשו 
את מחירן . ביוני 98 כמה מהן נשאו מחיר גדול פי ששה מערכן בתחילת 88 , 
וקפיצות מחיר מ000 , 08 לחצי מיליון דולר לא היו נדירות . כשהגיע העניין 
בפרארי למיצוי , נעצר גם קו המחיר וההתעניינות עברה לאחרות , כמו אסטון 
מרטין , למשל . העניין הגובר באסטון מרטין האציל גם על מכוניות פחות יוקרתיות , 
הנחשבות אקזוטיות למחצה , כמו היגואר - טייף , או אוסטין הילי , שמחיריהן 
נסקו בקיץ 9891 . אך גם לפני הבם הגדול עלו מחיר המכוניות הקלאסיות בהתמדה 
במהלך שנות השמונים , אמנם לא באופן דרמטי , אבל במגמת עלייה יציבה . יש 
טוענים שהדלק למדורה סופק על - ידי גל נוסטלגיה שרווח בשנות השמונים . 
מה גם שהציבור למד שעל קניית ומכירה של מכוניות באופן פרטי לא מוטל מס . 
כיום השוק בהאטה מכיוון שההיצע גדל , בעיקר עקב הצפה של מכוניות אירופיות 
שהגיעו מארה"ב כשמעמדו של הדולר נחלש . כעת , כשהשוק נחשב רווי , זה הזמן 
המתאים לרכישת מכונית קלאסית . אם מי מכם מתעניין , דעו כי לצורתה האסתטית 
של המכונית חשיבות גדולה בשיקולי רכישה נכונה . אם המכונית מוצאת חן בעיניכם , 
סביר להניח שגם אחרים יחשקו בה . נדירת גם היא ערך חשוב . המכונית שעליה 
שמתם עינכם עשויה להיות נפלאה , אך אם היצרן הפיץ רבות כמוה , מחירה לעולם 
לא יסתחרר לשמים . נקודה מעניינת היא , שאפילו נותרו מדגם מסוים רק עותקים 
ספורים , אבל היצרן הפיץ בזמנו מספר עותקים גדול , עדיין ההתעניינות תהיה 
מוגבלת . תקרה של עד 000 , 01 דגמים מיוצרים חייבת להנחות את מי שמחפש השקעה 
רווחית , מתחת ל002 כמובן עדיף , ומתחת ל001 יתרון משמעותי . ככלל , 
מכוניות עם גג פתוח שוות הרבה יותר מאחרות מאותו הדגם , ועל - פי אותו 
עיקרון מכוניות מסחריות שוות פחות ממשפחתיות , משפחתיות פחות מקה וקופה 
פחות מדו - מושבית ( רודסטר ) . מכונית עם שלדה או מרכב מיוחדים שוות 
יותר מכולם . שיקול חשוב נוסף הוא מידת מעורבותו של היצרן במרוצים . על - 
פי הקווים המנחים שהוצגו עד כה , ההשקעה האולטימטיווית אמורה להיות מכונית 
גג פתוח , אקזוטית ונדירה , מחברה שהפיקה לקחים על מסלול המרוצים , כמו 
פרארי , מזראטי , אסטון מרטין , פורשה , מרצדס , בנטלי , יגואר או 
בוגאטי . קיימים פרטים נוספים שיש לתת עליהם את הדעת . ההיסטוריה הפרטית 
של הדגם המוצע למכירה משפיעה רבות על ערכו . שושלת יוחסין היא הדבר הטוב 
ביותר שיכול לקרות למכונית עתיקה , וכמובן , כמה שפחות ידיים עדיף . 
נקודה היסטורית נוספת מרימה את המכסה מעל קן הצרעות האימתני ביותר בשוק העתיקות 
שאלת המקורית . מעטות המכוניות שעשו דרכן עד הלום במצב מקורי , בלא תאונה 
שגררה שימוש בחלקים חלופיים או תיקוני רסטורציה . מובן שחלקים מודרניים , 
גם אם חיצונית הם נראים זהים לישנים , פוגמים בערכה . שלא כחפצי אמנות 
היסטוריים לאספנים , מכוניות עתיקות חייבות להיות בתנועה ובשימוש כדי לשמור 
על כושרן וערכן . בתחום העליון של השוק אין כל בעיה . אחרי הכל , אם ביכולתו 
של מישהו להשקיע מאות אלפי דולרים ברכישת המכוניות , הוא בוודאי מסוגל להעסיק 
מכונאי צמוד , להעמיד מוסך ממוזג וחלקי חילוף . בתחום הבינוני והנמוך עלות 
התחזוקה היא מטלה כבדה , ולעתים קורה בגינה שהמכוניות כמעט שאינן מטולטלות , 
אף על פי שחוסר השימוש גובה מחיר של בלאי עצום . כל האמור נשמע כשדה מוקשים 
למשקיע החובב , וזאת בהחלט הכוונה . המשקיעים שלהם הסיכויים הטובים ביותר 
לזכות ברווחים הם משוגעים לרכב , שאינם חסים על כספם כשזה מגיע לתחום המוטורי . 
באירופה מוצעת כיום לאלה שאינם מכורים דרך מעשית להפיק כסף משוק המכוניות 
העתיקות קניית מניות המופצות על - ידי חברות בעלות הון בסיסי גדול . חברות 
אלה התפתחו בחצי השנה האחרונה וברשותן צי מכוניות קלאסיות בשווי מיליוני 
דולרים , הממתינות לעליית ערכן עד לנקודה הרצויה . אלא מה בשיטה הזאת 
אין לרוכש המניה מכונית לנהוג בה . בארץ שוק הענתיקות הוא מוגבל , יחסית , 
אבל אפשר לאבחן התפתחות המלווה בעליות מחיר ובעסקאות הנקבעות לפי המחירונים 
הנהוגים באנגליה ובארה"ב . בני הספל , עורך " האוטומוביל " ביטאון מועדון 
החמש המאגד את בעלי הענתיקות בארץ טוען כי בישראל אין מכוניות קלאסיות מהשורה 
הראשונה , דוגמת פרארי או בוגאטי , אבל יש בנטלי אחת ששיפוצה הסתיים זה 
מכבר , יש מרצדס 071 קבריו - בי ויש גם יגואר - טייף עם מנוע 21 . אגב , 
יגואר כזאת משנת 3791 נמכרה באנגליה בשנת 28 ב005 , 6 לירות סטרלינג וכיום 
העתק במצב טוב ישיג לא פחות מ000 , 06 לירות שטרלינג . רוב הענתיקות המקומיות 
מאכלסות את השורות התחתונות מבחינת ערכן האספני , אף שברחבי העולם מתעוררת 
באחרונה התעניינות במוסטנגים או במכוניות ספורט אנגליות דוגמת , הנפוצות 
יחסית אצלנו . מכונית שמומלץ לרכוש בישראל היא אלפא רומאו ספיידר 0571 מודל 
7696 . כ000 , 3 עותקים יוצרו , ודוגמה אחת או שתיים הגיעו גם לישראל . 
באנגליה מכונית כזאת תחליף ידיים תמורת 000 , 8 עד 000 , 51 דולר ומומחים 
צופים להשקעה כזאת עתיד כלכלי ורוד . גם פורשה 119 4 . 2 ליטר מודל 2737 
מצויה בישראל ( כ000 , 02 דולר ) ואף היא נחשבת להשקעה שתישא פרי בעתיד . 
כך גם אלפא רומאו 000 , 2 משנת 27 ( כ000 , 21 דולר ) . אם נתקלתם באחת 
כזאת שבעליה אינו מקוראי " הארץ " משתלם לגשש ולשקול רכישה . אספן אמיתי 
יידע לציין כי שברולט מהשנים 5575 ערכה רב משברולט זהה לכאורה , שיוצרה 
בין השנים 1535 . הוא אמור לשלוט במחירים הנהוגים בכל העולם ולהבחין בין 
סתם גרוטאה למכונית מוזנחת , שבעזרת שחזור ושיפוץ תיהפך לענתיקה רבת - ערך . 
שיפוץ ממוצע אורך כשלוש שנים , ובגין מגבלות אובייקטיוויות נחשבת רמת השחזור 
המקובלת בישראל נמוכה יחסית לנהוג בעולם . אם לא די בקשיים הרגילים שאתם 
מתמודד האספן המקומי , בא משרד התחבורה והנחית גזר - דין כליה על הענתיקות . 
התקנה החדשה קובעת , כי כל מי שהפקיד במשרד הרישוי למשך יותר משנה את רשיון 
הרכב של מכוניתו הוותיקה , לא תאפשר לו הרשות לחדש את רשיון הרכב . אפילו 
נתעלם מהעובדה שתקנה זו תמנע בעתיד שחזור ושיפוץ מכוניות עתיקות ברמה המחייבת 
עבודה של יותר משנה , עולה השאלה מה יעשו אותם ישרי - דרך שהפקידו כחוק 
את רשיון המכוניות והחלו כבר בעבודות שחזור . מה גורלם של אלה שהשקיעו כבר 
עשרות שעות עבודה ואלפי שקלים , וכרעם ביום בהיר התבשרו כי לא נותר בידם 
אלא להשליך את הענתיקה הקורמת עור וגידים אל גל האשפה הקרוב . מדוע , למשל , 
לא ניתנה התראה , או הוכרזה תקופת ביניים מסוימת שבמהלכה יתאפשר לבעלי 
המכוניות העתיקות להעבירן מבחן רישוי שנתי ? ממשרד התחבורה נמסר כי הבעיה 
מוכרת . ומה הפתרון ? בינתיים התקנה בתוקף ואנחנו בודקים , הם משיבים . 
