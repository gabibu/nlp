כשיצא " הילד שבי " , שיר ראשון של דני בסן לאחר הפסקה של יותר משלוש שנים , 
היה ברור שהוא מתרחק ביודעין מהכיוון הרוקיסטי שאיפיין אותו כזמר - סולן 
של להקת " תיסלם " ובתקליט - הסולו הראשון שלו . בתקליטו הקודם שר בסן 
שירי מחאה כסאחיסטיים לטקסטים של יעקב רוטבליט . הביקורות אהבו אותו , 
אך הקהל , שזכר את בסן מתקופת " תיסלם " , לא קנה אותו כזמר - מחאה . 
יכול להיות שלפני שלוש וחצי שנים צרמו הטקסטים המחאתיים של רוטבליט אוזניים 
רבות . " אני מאוד אוהב את התקליט הקודם שלי " אומר בסן . " אני חושב 
שהחומרים שלו היו מצוינים . קשה לי לנתח את חוסר ההצלחה שלו . יכול להיות 
שלא הייתי מספיק בשל . חוסר ההצלחה עירער את הביטחון העצמי שלי כזמר - סולן 
ועיכב את עשיית התקליט הנוכחי . התחלתי לחשוב שאולי אני טוב רק כחבר בלהקה " . 
שלוש שנים התרכז בסן בגידול שלישיית בנים שנולדה לו ושזכתה לחשיפה תקשורתית 
דרך הפרסומת לחיתולים חד - פעמיים שהקליט . " חייתי מדברים מזדמנים : 
פסטיגלים , גינגלים , קריינות , חלטורות בחגים . ישבתי בבית , גידלתי 
את הילדים ושלחתי את אישתי לעבודה . בתור זמר יש קטע מאוד אגוצנטרי , ופתאום 
נשאבתי לקטע של נתינה ללא גבולות " . בד בבד אסף חומר לתקליט : שירים של 
רוטבליט , צרויה להב , אלון אולארציק , יהודה פוליקר וארקדי דוכין . 
השירים נוגעים בחייו האישיים של בסן : גידול ילדים , התבגרות , חשיפה 
עצמית . הוא פונה לכיוון אישי יותר , כתגובה לפריצה המטאורית של " תיסלם " : 
" דילגתי על צמיחה מול קהלים קטנים באופן הדרגתי . עם תיסלם זה היה פיצוץ : 
מאלמוניות מוחלטת להופעות ענק . החוליה הזאת מאוד חסרה לי . עם הרעיון 
הזה הגעתי אל יזהר אשדות , מתוך כוונה לעשות משהו רך , שונה מדברים קודמים 
שעשיתי " . חוסר ההצלחה של תקליטו הקודם לא עודד את חברת התקליטים שלו , 
" הד - ארצי " . התקליט הופק בסופו של דבר במימון עצמי . למזלו של בסן , 
יש לו הרבה חברים טובים שהתגייסו לעשיית התקליט , כפי שמעידה רשימת התודות 
הארוכה שעל עטיפתו . " אם זה היה תקליט שהיה מופק באופן רגיל , זה היה 
יקר מאוד . זהו פרויקט של חברים טובים , וזה המזל שלי , כי לא הייתי מתפשר 
על איכות ההפקה . הקלטנו את כל הפלייבקים של השירים במרתון של ארבעה ימים 
באולפן ההקלטות של קיבוץ העוגן . אחר - כך העלינו שירה וקישוטים ועשינו 
את המיקס באולפן די - בי . בעיקרון , התקליט הוקלט חי " . אחד מהשירים המפתיעים 
בתקליט הוא " שיר החרדל " , שיר לא מוכר בן כשני עשורים של מישה סגל . 
" זה שיר שהדליק אותי בזמנו , כאשר שמעתי אותו כנער מתבגר . הוא בלט 
בשונותו על רקע שירי הלהקות הצבאיות . הפכתי הרים וגבעות עד שאיתרתי אותו 
בסרטייה של גל"ץ . חוה אלברשטיין , שעבדה עם מישה סגל בעבר , אמרה לי 
שכאשר ישמע את השיר הוא בטח יבכה מרוב התרגשות " . לדני בסן אין כרגע תוכניות 
לחזור להופיע , אך הוא מקווה שתיווצר לכך דרישה מהקהל : " אני נורא רוצה 
להופיע בקנה - מידה קטן , ליצור לי קהל לאט לאט , אבל רק אם תהיה לכך הצדקה . 
אני לא ארים הפקה רק בשביל האגו - טריף שלי " . 
