נסענו אתמול לחוותו של שרון , בניסיון לראיין אותו . שרון נסע לירושלים . 
לילי שרון מקבלת אותנו בסבר פנים יפות . " אני לא מתראיינת " , היא אומרת 
לי , " כבר התקשרו אלי מכל העיתונים אמרתי להם שאינני מתראיינת . אבל 
בוא תיכנס תשתה כוס קפה " . " אריק זה אדם עם קבלות " , אומרת לילי . " יש 
לו משקל סגולי הרבה יותר מאשר לשמיר ולשותפיו " . אם כך מדוע הוא התפטר , 
אני שואל אותה . " כי הוא ראה שאין לו אפשרות יותר להשפיע בממשלה הזאת " . 
אני שואל את לילי מה דעתה על ישיבת המרכז . " זה לא ראש ממשלה , זה אדם 
שלא כיבד הסכמים . מה שעשה שמיר זה שפלות . הוא פשוט דמות לא חינוכית . 
לגנוב כך את ההצבעה . לוי הזהיר את אריק דקות לפני סיום הנאום של שמיר . 
היו הסכמים . אריק ישב עם אנשי שמיר ונערכו הסכמים , ושמיר לא קיים אותם . 
אבל שמיר מפחד שאריק יהיה מחוץ לממשלה " . " אם אריק ישב בממשלה שמיר יהיה 
מרוצה . הוא יוכל להמשיך לבצע את המדיניות שלו מתוך מחשבה שאם אריק יושב 
בממשלה הוא בוודאי נותן לגיטימציה למדיניותה . בליבו שמיר היה מעדיף ששרון 
יהיה בממשלה . עכשיו ששרון מחוץ לממשלה הוא יילחם בו " . " יש הרבה חברי 
כנסת שלא עושים כלום . אריק כחבר כנסת יפעל הרבה . הוא גם יושב ראש מרכז 
הליכוד " . " מה זה פה , צאושסקו ? איזה דיבורים על הדחות ? אריק נבחר 
כיושב ראש המרכז . אם יהיו בחירות והוא יודח זה משהו אחר . נחכה ונהיה 
מה יהיה במרכז הבא " . " שום ברית . לוי לא יכרות ברית עם שמיר . גם כשהוא 
יצא מן השיחה עם שמיר הוא אמר לנו כי לא הושג שום דבר ואין שום התקרבות ביניהם " . 
