אחרי ויכוח , שהדיו הגיעו לבג"ץ , יש לתיאטרון העירוני של חיפה הנהלה ציבורית 
חדשה , שחבריה אינם נציגים של הנהלת העיר על פי מפתח פוליטי , אלא אישי 
ציבור , שמינה ראש העיר , אריה גוראל . היו"ר הוא עדיין עו"ד יונה יהב , 
ומן ההנהלה הקודמת שרדו גם פרוף מרים בן פרץ , פרוף עליזה שנהר , שרה 
ליסובסקי כנציגת האגף לתרבות במשרד החינוך ואמנון מסקין , כנציג שחקנים 
יחיד , שנכנס לצוות המכובד הזה רק לפני כשנה ואחרי לחצים רבים . מרבית אנשי 
ההנהלה הציבורית החדשה הם מתחום האקדמיה , המשק , המסחר והמשפטים . אנשי 
התיאטרון הם מיעוט זעום : רק אמנון מסקין ופרוף חיים שוהם . עוד חברים 
במועצה עו"ד יעקב הלר , השופט אברהם פרידמן , עו"ד ישראל גיל ( מומחה 
ליחסי עבודה , חשוב מאוד בתיאטרון ) , פרוף מיכאל פרי , שמואל גנץ , 
שמעון אלון , אריה יבין , פרוף גבריאל בן דויד , ד"ר אבידב ליפסקר , 
ד"ר גבריאל וימן . ההנהלה החדשה נפגשה לפני שלושה ימים , וכיוון שכמה מהחברים 
החדשים אינם מכירים את התיאטרון של עירם , הם מתחילים לראות את ההצגות . 
בינתיים הקימה ההנהלה מתוכה צוות חיפוש לתפקיד המנהל האמנותי , תפקיד שלא 
אויש מאז עזב את התיאטרון גילברטו טופאנו . בצוות חברים פרוף שוהם , פרוף 
שנהר , שמואל גנץ והמנכ"ל אלי מלכא . הצוות התכנס והחליף דעות . כי9ף , 
81שבין המועמדים מועלה שמו של עמית גזית , המשמש מנהל אמנותי בתיאטרון החאן 
הירושלמי , וביים באחרונה בחיפה את " משפט הקופים " ואת " הן לא תיקחהו 
עמך " יותר משביים בתיאטרון שהוא מנהל . בדיונים על מינויו התברר , שהרכב 
הדירקטוריון לא תואם את התקנון . שם אפשרי אחר הוא ד"ר אבי עוז , שבהיותו 
הסמכות התיאטרונית הבכירה בתיאטרון בשנה האחרונה , נושא בפועל באחריות לפניו 
האמנותיות של התיאטרון . כל שאר השמות ברשימת המועמדים ידועים במבצעי החיפושים 
הללו . המועמדות שלו הועלתה כאפשרות לפני ההנהלה הקודמת , אך הדברים לא 
הגיעו לדיון והחלטה . המממנים והמועמדים יודעים היטב שמצבו של תיאטרון חיפה 
איננו טוב . גם אם נניח שמבחינה כלכלית הוא מצליח לתפקד ( וזו הנחה שעוד 
צריך להוכיח ) , התיאטרון עדיין לא הצליח לחזור במלואו לתנופה של ימי סמל 
הראשונים אצל הביקורת התל - אביבית , וגם לא אצל הקהל החיפאי . כל הזמן 
אני שומע שהם בדרך הנכונה , אבל ממה שראיתי לא התרשמתי שהדרך לגמרי נכונה . 
קשה לנהל תיאטרון בכלל , ותיאטרון בחיפה קשה עוד יותר . המנהלים התחלפו 
שם באחרונה לא מפני שמיצו את עצמם בתפקיד . אם ללמוד מארצות שמעבר לים , 
הרי הבאלט הלאומי האנגלי פיטר באחרונה את מנהלו האמנותי , הרקדן פיטר שאופוס , 
שלא היה יכול להסתדר עם הדירקטוריון שלו , וגם המנכ"ל ריצרד גרמן התפטר . 
הבאלט פירסם מודעה בעיתונים ובה הוא מונה את התכונות הרצויות למנהל האמנותי 
החדש : " ניסיון מוכח בתחום הבין - לאומי של הבאלט הקלאסי ( שלענייננו 
יתורגם לתחום העירוני והארצי של התיאטרון הרפרטוארי ) ; מסירות ומרץ ; 
שיפוט אמנותי חריף ; חוש מסחרי מחודד , ויכולת למלא תפקיד מפתח בגיוס 
תרומות וקידום ענייני הלהקה " . הרואים את עצמם מתאימים ( ואין כל ודאות 
שמי שרואה את עצמו מתאים גם נראה מתאים בעיני אחרים ) מתבקשים לפנות לדירקטוריון 
של תיאטרון חיפה . אין בינתיים מועד אחרון להגשת מועמדויות . לא צריך לשלוח 
תמונה . 
