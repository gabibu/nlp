היועץ המשפטי לממשלה , יוסף חריש , אמר אתמול , כי שר המסחר והתעשיה אריאל 
שרון התעלם , מדעת או שלא מדעת , מדרישת סעיף 12 ( א ) לחוק יסוד : הממשלה , 
בדרך בה מסר את התפטרותו . לכן יש , לדעת חריש , פגם בהודעת ההתפטרות 
של שרון . אם - זאת הוא אמר , כי בדיעבד ניתן לתקן זאת ע"י , מתן הודעה 
לממשלה " . גורמים משפטיים בכירים אמרו אמש כי חוק יסוד : הממשלה , קובע 
במפורש את נוהלי פקיעת כהונתו של שר . סעיף 12 ( א ) קובע כי " שר , 
למעט ראש הממשלה , רשאי , להתפטר מן הממשלה , ע"י הגשת כתב התפטרות לראש 
הממשלה . כהונתו בממשלה נפסקת כעבור 84 שעות לאחר שכתב ההתפטרות הגיע לידי 
ראש הממשלה , זולת אם חזר בו השר מהתפטרותו לפני כן " . לדברי גורמים משפטיים , 
שרון לא מילא אחרי הוראות החוק ולא הודיע לממשלה על כוונתו להתפטר , אלא 
הודיע על כך במכתב ששיגר שלשום לראש הממשלה . לכן , רשאי היה שמיר , אילו 
רצה בהמשך שרותו של שרון בממשלה , להודיע לו כי להודעתו אין תוקף משפטי , 
וכי רק אחרי שיודיע על כך לממשלה בישיבתה בראשית השבוע הבא , יתחיל תהליך 
ההתפטרות שיימשך 84 שעות . אולם , לנוכח העובדה ששמיר איננו מצר על צעדו 
של שרון , וכבר היו תקדימים לכך ששרים הודיעו על התפטרותם שלא בישיבת הממשלה , 
תיכנס התפטרותו של שרון לתוקף הערב ( כלומר 84 שעות אחרי שמכתב ההתפטרות 
הגיע לראש הממשלה ) . 
