ר ריצרד קורנהאוזר , המתחבט בבעייתה של מאזינה הדואגת שמא אוננות - יתר 
פוגמת בראייתה וגם מנסה להרגיע אותו צעיר המבכה על גודל - יתר של אתם - יודעים - 
מה . משם אתה מגלגל את כפתור המקלט לתוכנית מלל שמכנה את עצמה בלשון המעטה 
" הכל דיבורים " . משם אתה מגיע לתוכנית היומית " בואו נדבר " שבה מאזינים 
מתחרים עם מנחים בברברת . ובין " הבוקר הזה " , " שבע - אפס - שבע " 
ו"יומן הבוקר " לבין " בחצי היום " ומקביליה קשה אפילו להאזין למוסיקה 
בשקט . בין מבזק רבע ומבזק חצי לבין קו פתוח פה וקו פתוח שם , המגישים 
אינם מתאפקים ומלווים אפילו את השירים בדברת אין - סופית . מנכ"ל רשות השידור , 
אריה מקל , גילה פעם ששמונה שרים ושלושים ח"כים מתקשרים עמו מדי יום . 
לפי הערכה זהירה , זה פחות או יותר מספר הפוליטיקאים המגיעים מדי יום להתבטא 
באמצעי התקשורת האלקטרוניים . דהיינו , 000 , 3 שרים ו000 , 11 ח"כים בשנה 
שש שעות דברת - פוליטיקאים ביום ברדיו ובטלוויזיה . כשהם מדברים כל כך 
הרבה , איך יש להם זמן לעבוד ? אי - אפשר היום לפתוח רדיו ולעלעל בעיתון 
בלי להיתקל בפוליטיקאי כלשהו מדבר . " פינה עם " , " שיחה עם " , " מאה 
מלים עם " , ראיונות " חושפניים " וסתם ארוכים . המיקרופון היה לאופיום 
של הפוליטיקאים . בהחלט תופעה שאין לה אח ורע בעולם . כשליח " הארץ " 
במערב אירופה ובארה"ב , אינני זוכר פוליטיקאים עם פיות כה פעורים . כמעט 
שלא תמצאו ב"ניו יורק טיימס " ראיונות ועשרות ידיעות שכותרתן פלוני נקודותיים 
ומרכאות . באמריקה אין דבר כזה ששרים מדברים כל יום . בוודאי לא בענייני 
משרדיהם , כמקובל אצלנו . ודאי ודאי שלא נגד הממשלה שהם חברים בה . על 
אחת כמה וכמה לא בסגנון השוק , ועל אחת כמה וכמה וכמה שלא תמצא שם ראשי 
צבא המפריחים השערות בפומבי אם סוריה תצא או לא תצא למלחמה . לא שמעתי את 
הרמטכ"ל האמריקאי מצהיר בגלל ויכוח על תקציב כי במלחמה הבאה יהיו להם יותר 
קורבנות , הצהרה שכמוה כהתקפה ישירה על הדרג המדיני . לא במקרה מתלוננים 
בממשל שקשה לנהל דיפלומטיה שקטה עם ישראל . לפני שבועיים פירסמה התקשורת 
דו"ח מלא , בצורת פרק מתוך מערכון , מישיבת הקבינט . שרון מופיע במועדון 
העיתונות ומגלה מישיבת הקבינט מאותו בוקר את הסוד הכמוס ששני מגורשים מעורבים 
בפיגוע במצרים . יוצא שמעון פרס מפגישתו עם מובארק וכל התקשורת מדווחת מפיו 
את כל פרטי השיחה . איך הרגיש מובארק אחרי סטריפטיז כזה ? לדברת הכפייתית 
הזאת יש כמה מטרות : קודם כל , הדיבור לשם הבלטה עצמית . אני מרואיין , 
אני חושף משמע אני קיים . שנית , הברברת נועדה לחיסול חשבונות והבאשת 
ריחם של אחרים . שלישית לצורכי טרפוד פרויקטים , מהלכים והחלטות שבדרך . 
קשה שלא להבחין בכל שלושת המישורים הללו בהסלמה חמורה בסגנון ההתבטאות , 
שעלה לשיא נוסף לקראת מרכז הליכוד . פעם הזדעזעה הכנסת כשהושמע בה הביטוי 
סמרקץ " . עדיין הרגישו לא נוח כששרון הצהיר שבדעתו להשכיב את יגאל ידין 
עירום ועריה על שולחן הממשלה . כיום הגידוף הוא הליך עובר לסוחר . עתה 
ראש הממשלה " לא מתרגש " ואף מתחייב שאין בדעתו לפטר את מודעי על שכינה 
אותו גמד ושאר ביטויים השאולים מלשון הבאסטאים . ההסלמה בסגנון חמורה במיוחד 
משום ששרים תוקפים שרים מאותה מפלגה ( וזה חל גם על המערך ) וגם את הממשלה 
שהם יושבים בה . למעשה , הם לא רק מבזים את עצמם אלא גם כורתים את הענף 
שעליו הם יושבים . אם אפילו חצי ממה שהם אומרים על עמיתיהם ועל הממשלה הוא 
אמת איך מצפים מהציבור שייתן אמון וכבוד לשלטון ? אין פלא שחדשות לבקרים 
מתפרסמים משאלים שבהם יותר אנשים מוכנים לוותר על הדמוקרטיה וכמהים למנהיג 
חזק , שישליט סדר במדינה . לא צריך להיות מומחה בדעת הקהל כדי להבין שיש 
קשר ישיר בין הדברת היתרה וחסרת - המעצורים לבין חולשת המנהיגים הרשמיים 
של שתי המפלגות הגדולות . ההיסטוריה שלנו מלמדת , שכאשר היו לנו מנהיגים 
סמכותיים שהיה להם שלטון מלא במפלגותיהם כבן - גוריון ובגין בימים שהיו 
במיטבם לא רק שנעשו דברים והתקבלו החלטות היסטוריות , אלא גם לא היתה הפקרות 
לשון . כנראה יש קשר בין שני הדברים . אי - עשייה גוררת ביקורת , חולשה 
זורעת אנרכיה ותחושה שמותר לומר הכל , ושתיהן גם יחד משרות אווירה של כל 
דאלים גבר . מצב זה לא ישתנה גם אחרי מרכז הליכוד . החולשה של מנהיגינו 
תוסיף להיות הגורם הדומיננטי , וראשי השלטון ימשיכו לברבר , במקום להחליט 
ולמשול . למה שלא ישמעו פרק בהלכות זקפה אצל ד"ר ריצרד ? 
