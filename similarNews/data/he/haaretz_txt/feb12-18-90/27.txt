" האזור שלנו הוא הבא בתור . אחרי המאורעות המתרחשים כיום באירופה , ברור 
כי שינוי במזרח התיכון יבוא מהר מכפי שאחדים חושבים . לא ניתן להמשיך ולסמוך 
על חשיבה צבאית , צריך להמיר אותה בחשיבה כלכלית . אינני רואה בעתיד איחוד 
פוליטי של המזרח התיכון , כפי שהדברים מתהווים באירופה כיום , אבל אני 
כן רואה בעתיד , שוק כלכלי משותף למזרח התיכון , שוק שיהווה בסיס איתן 
לשלום " , כך אמר אתמול שר האוצר וממלא מקום רה"ם שמעון פרס , בנאום שנשא 
בפני באי הכינוס הבין - לאומי , העוסק במעבר מכלכלה ריכוזית לשוק חופשי . 
" אם מדינות האזור רוצות בפיתוח לרווחת תושביהן , אין להן ברירה אלא להתאחד 
כלכלית . אירופה תהיה עסוקה בשלה , מזרח אירופה הולכת לעבר דמוקרטיזציה , 
בעולם נוצרים גושים כלכליים גדולים , החוצים את הבסיס הלאומי הצר , שטחים 
נהפכים לחשובים פחות ופחות , הכלכלה הלאומית מפנה מקומה לכלכלה בין - מדינתית . 
עמי האזור חייבים להסתכל על האזור כולו כבסיס לארגון התשתית הכלכלית , הטכנלוגית 
והחקלאית , על מנת שנוכל להתחרות עם האירופאים ולהישאר בתמונה " , אמר פרס . 
פרס הוסיף כי מדינות האזור שממשיכות להתחמש , נופלות כיום כלכלית מרגליהן 
" סוריה ירדן ועיראק , יצטרכו לעבור ממצב של צבאות גדולים , שיש להן 
אומות , לאומות שיש להן צבאות קטנים " . בהתייחסו להוצאות הביטחון של ישראל , 
אמר פרס כי " ישראל מוציאה % 26 מתקציבה לכיסוי הוצאות הביטחון ולהחזר חובות , 
כך נשארים ברשותה רק % 83 לניהול תקציבה האזרחי . " לישראל אין בעיות כלכליות , 
אלא בעיות פוליטיות המקרינות על כלכלתנו . כל עוד לא נפתור את הבעיות הפוליטיות 
שלנו בדרכי שלום , לא נוכל לפתור את בעיותינו הכלכליות " , אמר . בהתייחסו 
לגל העלייה הצפוי מבריה"ם וממזרח אירופה , אמר פרס : אני צופה שהשנה יגיעו 
001 אלף עולים , מתוכם כ11 אלף מהנדסים וכ000 , 5 רופאים . אם יהיה שלום 
בינינו לבין שכנינו , נוכל לספק שירותי הנדסה ורפואה לכל תושבי האזור " . 
