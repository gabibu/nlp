סירוב הסובייט העליון להעניק רוב של 32 לדרישת גורבצוב להקדים את כינוס " קונגרס 
העם " ( מליאת הפרלמנט ) מעיד על עומק הפחדים מפני ריכוז יתר של סמכויות 
בידי איש אחד . אך הסירוב מראה גם שבתנאים מסויימים יכול להיווצר שיתוף 
פעולה בין קבוצת הצירים " הבין - אזוריים " הנחשבים ליבראלים , לבין השמרנים 
הוותיקים . גורבצוב רצה שמליאת הפרלמנט תתכנס כבר ב72 בפברואר , כדי לאשר 
את הנהגת המשטר הנשיאותי . אך חברי הסובייט שדיברו בכינוס התנגדו להצעה 
מי לעצם הצורך בריכוז הסמכויות ומי לדרך החטופה בה ביקש המנהיג הסוביייטי 
להעביר את השינויים הבסיסיים . בדיונים , בעקבות דיווח של ציר אוקראיני 
על דאגה קשה בציבור מהתערערות הסדר הציבורי , התערב גורבצוב , באומרו שמתווכחים 
על דברים משניים בעוד " מכל הצדדים רוצים לחסל אותנו " , ולכן הדבר החשוב 
ביותר הוא לעשות סדר במדינה . " הנהגת סדר " תהיה כעת , כנראה , הסיסמה 
של גורבצוב . בישיבת הסובייט העליון חש גורבצוב שהוא חייב כעת להתפשר : 
הוא ויתר על כינוס הפרלמנט תוך שבועיים , והבטיח לספק יותר פרטים על השינויים 
החוקתיים המוצעים . אפשר להניח שבסופו של דבר הוא ישיג את מבוקשו . הוא 
זכה לאישור עקרוני שהסובייט העליון יציע למליאה לדון על הנהגת המשטר הנשיאותי . 
בכך הפגין את כשרונו להפוך נסיגה טקטית להתקדמות איסטרטגית . אפשר להניח 
שכך יקרה גם הפעם : מעריכים שבקרב 005 , 2 צירי המליאה יחסי הכוחות נוחים 
יותר עבורו מאשר בין כמה מחברי הסובייט העליון . אך ברור שחלה פגיעה ביוקרת 
גורבצוב . הוא זקוק להגדלת סמכויותיו , כדי לטפל בבעיות הכלכליות והלאומיות 
הבוערות , אך החמרת בעיות אלה מחלישה את כוחו להנהיג את השינויים הדרושים 
לו . גורבצוב חייב לפרוץ את מעגל הקסמים מבלי שהמעגל יהיה למערבולת . 
