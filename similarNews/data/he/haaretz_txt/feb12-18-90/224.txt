השר אריאל שרון אינו מתכוון , לפי שעה , לחזור בו מכוונתו להתפטר מהממשלה . 
שרון הבהיר אתמול , כי אם קיימות בעיות של פרוצדורה חוקתית באשר להליך 
התפטרותו , הם יבואו על תיקונן . לעומת זאת לא שללו אמש מקורביו של שרון , 
כי לאור הלחצים עליו לקחת את מכתבו בחזרה , עשוי להיות שינוי בעמדת השר . 
במשך כל שעות היום אתמול , קיבל שרון פניות מחברי מרכז שונים בתנועה ואחדים 
מבין חברי הכנסת , שלא לממש את התפטרותו . הפנייה הרצינית ביותר אליו היתה 
של השר דוד לוי , עימו נועד שרון במשך שעה ארוכה בארבע עיניים . חברי הכנסת 
צחי הנגבי , מיכאל איתן ומיכאל קליינר , היו גם הם אצל שרון וניסו לשכנע 
אותו לחזור בו מהתפטרותו . מאוחר יותר , בעת הדיון בסיעת הליכוד בכנסת , 
דרשו חברי כנסת אלה כי הסיעה תקבל החלטה הקוראת לשרון לחזור בו מהתפטרותו , 
תביעה שלא נתקבלה . שרון הבהיר לכל הסובבים אותו , כי שום שינוי לא חל 
בתנאים שהביאו אותו לכתוב את מכתב ההתפטרות שלו לשמיר , וכי התפטרותו מהממשלה 
היא סופית . " המכתב שלי לשמיר מדבר בעד עצמו " , הדגיש שרון . אמש התברר 
כי חברי הכנסת התומכים בשרון , מארגנים בימים הקרובים כמה כנסי תמיכה בשר 
המסחר , כדי שלא יפרוש מהממשלה . לאחר פגישתו עם לוי , הגיע שרון לישיבת 
סיעת הליכוד בכנסת , אולם יו"ר סיעת הליכוד , ח"ך שרה דורון לא העניקה 
לו את זכות הדיבור . בראיונות שונים שנתן אתמול לכלי התקשורת , דחה שרון 
מכל וכל את מסע ההכפשות שמנהלים נגדו אישים בליכוד . את ח"ך בני בגין שפעל 
לקירוב בין שמיר לדוד לוי , תוך גינוי שרון כינה רשע מרושע . שרון אמר 
גם כי יש לשים לב להודעותיהם של יאסר ערפאת וראשי ארגוני הטירור , שמסרו 
כי התפטרותו של שרון היא ההישג הגדול ביותר שהשיגה עד היום האינתיפאדה . 
קפידבין " גם בלשכת ראש הממשלה רואים בהתפטרות שלי הישג והם שמחים על כך " , 
אמר שרון . הבוקר עומד שרון להיוועד פעם נוספת עם דוד לוי וגם עם השר מודעי , 
לקביעת המשך צעדיהם במסגרת החישוקים . ח"כי החישוקים בלבד קראו אתמול בישיבת 
סיעת הליכוד לשר אריאל שרון לחזור בו מהתפטרותו . שר התעשייה והמסחר דחה 
את הפניות אליו . שאר הח"כים התייצבו מאחורי יצחק שמיר וקראו לבנות מחדש 
את תדמית הליכוד , שנפגעה קשה במהלך ישיבת המרכז . חיים קורפו הזהיר כי 
אין לליכוד מוסדות תקינים . לדעת בני בגין אירועי מרכז הליכוד מגבירים את 
ההרהורים הרווחים ממילא , באשר לטיבה של הדמוקרטיה . יו"ר הסיעה שרה דורון , 
הודיעה כי הסיעה תתייצב מלוכדת מאחורי מצע הליכוד וקווי היסוד של הממשלה . 
קפידבין ( ע ) . שרון אמר עוד , כי אם היה הרקע להתפטרותו אישי , היה 
מעדיף להישאר בממשלה , אך המדובר ברקע עקרוני . לדבריו , אנו חיים במצב 
בו קורים דברים קשים ביותר , הן מבחינה ביטחונית והן בהתפתחויות המדיניות . 
" איני מבקש מאיש להתפטר עימי מהממשלה . איני מאוכזב שחברי לא התפטרו 
עימי . כל אחד מנהל מאבק בצורה הנראית לו כמתאימה ביותר " , אמר שרון בקול 
ישראל . לדבריו , חטף ראש הממשלה שמיר בישיבה אתמול , באורח בלתי דמוקרטי 
ובניגוד להסכמות שהושגו מראש , את ההצבעה . לטענת שרון , הדבר מזכיר חטיפה 
דומה לפני כמה שנים של הצבעה , על - ידי שמיר , הצבעה שבגינה קיבל שמיר 
הערה לא קלה מבית המשפט העליון . לדברי שרון , הישיבה כלל לא הגיעה לשלב 
של דיון והצבעה על סדר היום . היא היתה בשלב המוסכם על הכל , המופיע בהזמנות 
ששלחו שני המחנות לאנשיהם . שרון הגדיר את מעשה שמיר כ"מלאכת הטעיה והונאה 
שאינה יאה , לא רק לראש ממשלה ותנועה , אלא גם לרמות אחרות לחלוטין . 
דברים כאלה אינם קורים אפילו במדינות טוטליטריות " . שרון סירב להתייחס לדברי 
בני בגין , כאילו אמר בפורום סגור בליכוד , לפני כמה ימים , שיש לחמש 
חלק מהערבים בנשק , כדי שיהרגו אלה את אלה , כפי שנהגו הבריטים בזמן " המרד 
הערבי הגדול " בעבר . עם זאת , אמר כי הוא אינו מבין מדוע יש התנגדות 
לתת נשק לערבים הנרצחים עתה על ידי ארגוני הטרור , בשל התנגדותם להם . 
זוהי הגנה עצמית גרידא , אמר שרון . לדבריו , גם אנשי האגודות הכפריות , 
שהוא היה מארגנם בעבר ודאג לחמשם , לא נחנו באהבת ישראל ובציונות , אך 
הם התנגדו לתנועות הטרור וזה מה שחשוב , ציין שרון . 
