בראשית ינואר הצטרף צבי ינאי לרשימת הפורשים במסגרת תוכנית הפרישה מרצון 
של יבם . ינאי , שהיה דובר יבם , חדר אל התודעה הציבורית הרחבה יותר באמצעות 
הופעותיו כמנחה " תצפית " בטלוויזיה וסדרות מאמרים בעיתונות . גם לאחר 
פרישתו ימשיך ינאי לערוך את " מחשבות " , עיתון בין - תחומי , שמקטרגיו 
מתווכחים אם קשה יותר להשיג אותו או להבין אותו . לרבים אחרים יש בכל גיליון 
של " מחשבות " משום חגיגה , והזדמנות להכיר צד אחר של יבם . הפעילות הפילנתרופית 
של חברת מחשבים , אומר ינאי , אינה נעשית לשם שמים בלבד . יש כאן מגמה 
ברורה לחזק את הזיקה שבין החברה לבין קהלי - היעד שלה . ינאי מנתח מערכת 
יחסים שהוא מגדיר אותה מעניינת , הנרקמת בין הקהל לגופים מצליחים . כל 
אחד אוהב סיפורי - הצלחה , ול בשל ההבטחה הגלומה בהם כי " גם לנו זה יכול 
לקרות " . אבל סיפור הצלחה מעורר גם אנטגוניזם . וגופים מצליחים שאינם רגישים 
לאנטגוניזם הקיים כלפיהם עושים טעות , שעליה ישלמו במוקדם או במאוחר . 
כאשר גוף מצליח נכשל , נפילתו קשה יותר והשמחה לאידו רבה יותר . ככל 
שאתה מצליח , אומר ינאי , כך אתה צריך להיות יותר רגיש . במסגרת מערכת 
היחסים הזאת מציבה יבם את תמיכתה בנושאי תרבות . את מקומם של אצילי ימי 
הביניים כמצנאטים של אמנות תפסו זה מכבר גופים מסחריים גדולים . ייתכן , 
אומר ינאי , כי אדם בעל נטייה חזקה לאמנות המקים חברה ומצליח , ייתן גם 
כיום חסות לאמנות . אלא שאלה מקרים יוצאי - דופן , ובדרך - כלל מדובר בחברות 
שחסותן לנושאי תרבות היא בגדר מדיניות שאינה קשורה באיש הנהלה יחיד . יבם 
הבינה כי במערכת היחסים שלה עם הקונים עומד למבחן לא רק המוצר . אנשי המכירות 
צריכים להביא בחשבון אותו מקדם שלילי של ההצלחה ולהחליש אותו באמצעות החזר , 
תרומה לחברה . אתה צריך להחזיר לציבור חלק ממה שהוא השקיע במוצריך , להוכיח 
שיש לך חוב לאיכות החיים שלו , ואתה עושה את זה בתרומה לתרבות ולמוסדות - 
סעד . גוף מיוחד , במסגרת יבם , עוסק במיון פניות לתרומה ולסיוע . 002052 
פניות כאלה מתקבלות מדי שנה , ויבם נענית ברמה כזאת או אחרת לכשליש . 
הקריטריון העיקרי לבחירת תחומי הסיוע , אומר ינאי , הוא האמפתיה האישית 
של הקבוצה המחליטה . מידת ההצלחה המוכחת של מבקש התרומה תסייע לו בפנייתו . 
בהקשר הזה מביא ינאי את הדוגמה של " יד ביד " , ארגון המשגר חולים לטיפול 
בחו"ל . יבם מעדיפה גופים שאין להם הורים עשירים , שאין להם תומכים ברשימת 
שמות נוצצת ושכוונתם לעשות מה שינאי מגדיר " עבודה תרבותית יפה " . ביבם 
מבכרים שלא לבחור דווקא בגופים שמערכת איסוף התרומות שלהם משוכללת ומשומנת . 
כאלה , אומרים בחברת המחשבים , יסתדרו גם בלעדינו . האם יבם תעדיף אפוא 
גוף שמשקלה בתקציבו יהיה גדול יותר , בשל ההערכה ומידת החשיפה הגבוהות שתרומתה 
תזכה להן במקרים כאלה ? לא כקריטריון ראשי , אומר ינאי . אם נראה גוף 
שתרומתו לתרבות מהותית והוא נאבק בקשיים כלכליים , התרומה שלנו תהיה משמעותית 
יותר . אם נתרום לגוף קטן כזה , התרומה תהיה יותר משמעותית מאשר לגוף משומן , 
הנהנה ממנגונני איסוף . אלא שינאי מדגיש כי ההעדפה לסייע למי שאין לו מקורות 
אחרים אינה אומרת שיבם תפסול בקשה של גוף דוגמת " אמנות לעם " , אף על פי 
שהוא האמרגן האמנותי הגדול בארץ . ביבם מבחינים בין קטגוריות של תרבות לקטגוריות 
של מצוקה בחלוקה בין סיוע בתקציב למסירת ציוד . תרומת ציוד נעשית בהשאלה 
ובכך מתאפשר מעקב אחר השימוש בפועל . מפעם לפעם שולפת יבם מתוך רשימת הגופים 
המקבלים כבר תרומות מתקציבה גוף הנהנה באורח חד - פעמי מכיסוי תקציבי רחב 
יותר . אחד העקרונות המנחים את החברה הוא מתן סיוע למוסדות בלבד ולא ליחידים . 
גם " מחשבות " נכנסת ביבם לקטגוריית הפעולה שאינה עסקית ישירה . מחשבות 
נעשית מתוך הזדהות עם התרבות כאן , ואנחנו עושים עיתון בתחומים של ידע , 
מדע , אמנות , ספרות ותרבות " , אומר ינאי . " בשנתיים האחרונות קל 
יותר להגדיר את התחום של מחשבות . פתאום הבין - תחומיות נעשתה נושא . אנשים 
מבינים שיש קשר עמוק בין תחומים שונים , שהתפצלו בגלל התמחות - יתר " . 
" מחשבות " מודפס כיום ב000 , 21 עותקים ומופץ ל000 , 9 מנויים . שאר 
החוברות נשלחות בדואר , על - פי פנייה . לשאלה מדוע אין יבם מציעה את " מחשבות " 
להפצה בקיוסקים , עונה ינאי כי יש כאן בעיה היסטורית - רגשית . מי שהתחיל 
עם חוברת המופצת ללקוחות החברה חינם מתקשה לומר " מעכשיו תצטרכו לחתום בתשלום " . 
מי שנתן את הטון בחסות לאמנות בארץ היו הבנקים . בעבר , היו הבנקים פעילים 
גם ברכישת ציורים . ביבם החליטו לרכוש אמנות ישראלית בלבד . בבית יבם נרכשו 
הדפסים בלבד , גם כדי לנצל את התקציב לרכישת תמונות רבות יותר וגם כדי למנוע 
מה שינאי מכנה סנוביות אמנותית . לאחר שרכשה מאות הדפסים , הפסיקה החברה 
את פעילותה בתחום זה כמעט לחלוטין , מכיוון שיש ברשותה מספר ההדפסים הדרוש 
לה מבחינת שטחי התלייה . את נטייתן של חברות המחשבים לתרום לתחומי התרבות 
מסביר ינאי בסטריאוטיפיות של חברות הטכנולוגיה הגבוהה . יש לאנשי החברות 
האלה דימוי של מי שעוסקים במכונות , באלקטרונים , במשהו שאינו אנושי וטבעי 
שמנהליהן ירצו לשנות את הדימוי בפעילות בתחומי האמנות . 
