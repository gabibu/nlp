בבריטניה פועלת תרבות המונים מגוונת ביותר , שקהל צרכניה הן נשים בעיקר , 
ואשר מספקת להן מוצרים כגון " הרומן הרומנטי " על סוגיו , ומספר רב של 
כתבי - עת לנשים . אלה מוצרים המדברים בשפה משותפת ומזינים אותה פנטזיה . 
ייחודה של קומדיה בריטית זו נובע מהעובדה שהמחזאי והתסריטאי שלה , וילי 
ראסל , בשיתוף פעולה מלא של הבמאי הבריטי הוותיק לואיס גילברט , משתמשים 
בשפתה ומערכת דימוייה של תרבות המונים זו , כדי להביא בפניה את עולמה האמיתי 
והדימיוני כאחד של שרלי ולנטיין , עקרת בית טיפוסית מליוורפול . שרלי היא 
בת 24 , נשואה לגו . הילדים יצאו מהבית , ואת רוב זמנה היא מבלה בשיחה 
עם הקיר מולה , שעה שהיא מטגנת ביצים וציפס לארוחת הערב . היא מצבור מהלך 
של תסכולים פמיניסטיים טיפוסיים , עד שחברה , שזכתה בחופשה לשניים באחד 
מאיי יוון , מזמינה אותה להצטרף אליה . " לנסוע או לא לנסוע " הופכת , 
בשביל שרלי , לשאלה הרת גורל . לבסוף היא מחליטה לנסוע , או בעצמלברוח . 
היא משאירה פתק לבעלה ומסתלקת . חלקו הראשון של הסרט מתאר את לבטיה . חלקו 
השני ( לעומת המחזה המצליח , שנבנה אך ורק על המונולוג של גיבורתו ) את 
החופשה עצמה , שבמהלכה פוגשת שרלי ביווני שהופך , לשעה קלה לפחות , לאביר 
חלומותיה . השאלה הראשונה מתחלפת באחרת : לחזור או לא לחזור . בכך עוסק 
חלקו האחרון של הסרט . הסרט היה יכול להפוך בקלות לאלגוריה שטחית ודוחה למדי 
על תהליך השתחררותה של עקרת בית טיפוסית , לולא היו ראסל וגילברט מתייחסים 
לחומריו ממרחק אירוני ושנון . כפשוטה , היתה פנטזיה זו יכולה להיות אפילו 
מרתיעה בהיבטיה הריאקציונריים . אבל הסרט מעוצב על פי מערכת ציפיות ודימויים , 
הלקוחה מתוך תרבות ההמונים , שקבעה גם את מידת תסכוליה וגם את עוצמת תשוקותיה 
של שרלי . חומרי תרבות זו מתארים גם את עולמה היומיומי והשגרתי , וגם את 
המפלט הרומנטי שבו היא בוחרת . ראסל וגילברט מצליחים להפליא להעביר אל הבד 
את תחושת הפיתוי והתסכול הטבועים בתוך הפנטזיה זו . אנו גם נמשכים אל הרומנטיקה 
ותחושת הפורקן המלווים אותה , וגם מודעים להיותה תוצר נוסף של אותה מערכת 
אידאולוגית . שרלי אינה יכולה להשתחרר אלא על פי מערכת דימוייה של אותה 
אידאולוגיה שמיקמה אותה במטבח , מול הקיר שהפך להיות כמעט בן השיחה היחיד 
שלה . הסרט אינו מתכוון לומר שהשחרור אינו אפשרי , אלא לדון בו בהקשר תרבותי 
מסוים , ולציין את הכפילות האידאולוגית שהוא מייצג . סופו של הסרט אינו 
נוקט עמדה חד - משמעית , אלא רק מלווה את בחירתה של שרלי ( לחזור ) בתחושה 
של הקלה ומלנכוליה , המאפיינים את הגוון האירוני שלו . המפתח ליחס שנוקטים 
ראסל וגילברט הוא בחירתם בשחקן בריטי דווקא , לגלם את דמותו של המאהב הים - 
תיכוני . המפגש עם גבר זר ואקזוטי הוא נושא שכיח באותם מוצרים רומנטיים 
המזינים את עולמה הפנטסטי של האישה הבריטית . אולם מפגש זה אפשרי רק במידה 
שגבר זה איננו זר ומאיים באמת . רק שחקן בריטי יכול היה לגלם דמות זו במידה 
הנאותה של משיכה רומנטית וריחוק אירוני . טום קונטי עושה תפקיד שנון ומשעשע 
ביותר . פולין קולינס שובה את לבנו בתפקיד הראשי , והסרט כולו הוא קומדיה 
מפוכחת ביותר , שמציבה את אחד הנושאים המרכזיים בתרבות בת - זמננו בהקשר 
מתוחכם ומורכב . הסרט אינו מצליח לפתור את כל המתחים האידאולוגיים הנובעים 
מדרך הטיפול המסוימת שבה בחר , אולם הוא הולך רחוק יותר מסרטים רבים ויומרניים 
יותר . 
