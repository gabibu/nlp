פאריס , ( ע"ם ) . העיתון אל - מוחרר , מוסר כי סוכל ניסיון להביא לשיפור 
ביחסי איראן - מצרים , שנעשה במקביל להדחתו של שר הפנים המצרי , זכי בדר , 
שהיה אחד הגורמים להחרפת המשבר בין שתי המדינות . הניסיון לשיפור היחסים 
החל כאשר יו"ר ועדת שבויי המלחמה באיראן , מחמד עלי נאזאראן , הודיע על 
האפשרות לבחון את בקשתה של מצרים לשחרור שבוייה באיראן . הוא ציין כי ניתן 
לבצע מהלך זה , אם קהיר תענה לבקשת איראן להפשיר את הכספים האיראניים הנמצאים 
בבנק איראן - מצרים הבין - לאומי ותפחית את היקף שיתוף הפעולה עם עיראק . 
איראן העלתה דרישה נוספת לפתיחת משרד אינטרסים בקהיר . החוגים המצריים הביעו 
הסתייגות מהבקשות של איראן ואמרו כי בעיית השבויים קשורה לפיתרון יסודי של 
בעיית השבויים העיראקים . קהיר גם אינה רוצה להחריף את המתיחות ביחסי מצרים - 
עיראק , לפני פסגת גוש הארבע ( מצרים , עיראק , ירדן ותימן ) , שתערך 
בטהרן . משקיפים הבחינו בכך , שנשיא עיראק ביקר באחרונה ברבת - עמון וצנעא 
ושיגר את שר ההסברה שלו , לטיף נציף גאסם , לקהיר , כאשר הוא נושא עימו 
איגרת הבהרה . סיבות נוספות , אשר מביאות את קהיר שלא להיענות לבקשות האיראניות , 
נובעות מדברים שאמר למצרים , טה יאסין רמדאן , אשר אמר כי באיראן מוחזקים 
רק 611 שבויים ערבים , כאשר המצרים מהווים רק % 02 מהם . עומאן ומספר מנהיגים 
אופוזיציונים ואישי דת , כגון שייח יוסף אלבדרי , מחמד עבד אלשאפי ממפלגת 
אלאחראר , שייח מחמד אלעזאלי ויוסף אלקצאוי מבכירי חכמי הדת , ניסו לתווך 
בין מצרים ואיראן , אולם נסיונות התיווך נכשלו . 
