האיגודים המקצועיים המרכזיים במגזר הממשלתי והציבורי וכן איגודי האקדמאים 
התייצבו אתמול נגד המלצות ועדת זוסמן לרפורמה במבנה השכר , עם פתיחת המשא 
ומתן על חידוש הסכם השכר . בצמרת ההסתדרות הובעה אכזבה מעמדת הפתיחה של 
האוצר במשא ומתן שכן הממונה על השכר לא הציג הצעות ממשיות ולא השיב לשאלות 
האם הוקצו כספים בתקציב המדינה למימוש המלצות ועדת זוסמן . דנון אמר בקצרה 
" יש כסף " אך לא פירט באיזה סכומים מדובר . בתל אביב נפתח אתמול המשא 
ומתן על הסכם השכר במגזר הממשלתי - ציבורי בהשתתפות הממונה על השכר במשרד 
האוצר יעקב דנון וראשי האיגודים המקצועיים במגזר ממשלתי - ציבורי יחד עם 
ראשי האגף לאיגוד מקצועי בהסתדרות . חיים הברפלד , ראש האגף לאיגוד מקצועי 
הבהיר כי ההסתדרות דוגלת בתיקון מבנה השכר והשתתתו על בסיס מציאותי אך לא 
במחיר מה שכינה " הרס מערכת יחסי העבודה על רבדיה השונים ובשום פנים לא 
במחיר ניטרול האיגודים המקצועיים וועדי העובדים . ראובן בן עמי , מזכיר 
הסתדרות עובדי המדינה טען בפתיחת המשא ומתן אתמול כי המלצות ועדת זוסמן מלאות 
פגמים והביע התנגדותו ליישומן במתכונת המוצעת . בן עמי טען כי העובדים נדרשים 
לוותר על זחילת שכר של % 4 בלי שתובטח להם תמורה זהה . מזכיר הסתדרות הפקידים 
משה בית דגן הביע אכזבה מכך שהמעסיקים הציבוריים לא הגישו הצעות ממשיות להסתדרות 
ואילו יעקב אוניקובסקי , מזכיר הסתדרות האקדמאים במדעי החברה והרוח , 
המבטא גם את עמדתם של איגודים אקדמאים נוספים , הדגיש כי איגודים אלה מתנגדים 
לכך שחלק גדול מחבריהם המעוסקים בחברות , רשויות ותאגידים לא ייכללו בהסמכים 
קיבוציים של איגודיהם . לדעתו מימוש ההמלצות כרוך בתוספת תקציבית בשיעור 
% 04 מהשכר בשירות הציבורי . מקור בהסתדרות העריך את עלות יישומן של המלצות 
ועדת זוסמן במאות מיליוני שקלים , סכומים שלא שוריינו בהצעת התקציב . אפרים 
זילוני , סגן ראש האגף לאיגוד מקצועי הביע אמש את החשש מפני שימוש בהמלצות 
ועדת זוסמן לשחיקת השכר וגרירת משא ומתן לאורך תקופה ארוכה . להערכתו הדרך 
היחידה להתקדם בנושא המלצות זוסמן תהיה על ידי יישומן שלבים שלבים . במקביל 
לא יהיה להערכתו מנוס ממשא ומתן עניני על הסכם שיענה על צרכים מידיים כגון 
פתיחת דרגות נוספות בראש סולם השכר , הכללת רכיבי שכר נוספים לצורך חישוב 
הפנסיה ותוספות שכר שישפרו את מתח הדרגות בסולמות הקיימים . עודד לירם , 
מזכיר הסתדרות המהנדסים עמד על חוסר האמון המוחלט השורר לדעתו בין האיגודים 
המקצועיים לבין המעסיקים ואילו שלמה שני , מזכיר הסתדרות ההנדסאים דחה על 
המלצות זוסמן במתכונתן הנוכחית . היתה זו איפוא פתיחה מאכזבת של משא ומתן 
על הסכמי השכר החדשים , אף על פי שכבר לפני שנה , עם הצגת המלצות זוסמן , 
הזהיר מזכ"ל ההסתדרות מפני קשיים הצפויים ביישומן בין היתר גם בשל התנגדות 
מצד איגודים מקצועיים . אתמול הוברר כי גם איגודי הדירוג האחיד וגם האקדמאים 
מתנגדים בתוקף להמלצות אלה ואילו האוצר לא הציג תכנית המעידה על נחישותו 
להתקדם באופן ממשי לביצוען של ההמלצות . בתל אביב נחתם אתמול הסכם לפריסת 
תוספות שכר של % 6 לטכנאי רנטגן . אפרים זילוני המחזיק בתיק זה חתם על הסכם 
המבטיח לטכנאי הרנטגן תוספות הנעות בין % 8 - % 5 , העלאה בשיעור % 05 בפיצוי 
לאי ניצול ימי מחלה ותוספת % 5 . 2 לקרן ההשתלמות . 
