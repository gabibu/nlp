קייפטאון ( ע"ץ וע"ר ) . נלסון מנדלה חזר אתמול על הצהרתו , כי הקונגרס 
הלאומי האפריקאי מוכן לפשרה עם השלטונות . מנדלה אמר את דבריו בסואטו , 
בראיון לטלוויזיה הבריטית . קטע מן הראיון שודר אמש בטלוויזיה הממשלתית 
של דרום אפריקה . מנדלה הוסיף , עם זאת , כי מתקני ממשלת דרום אפריקה מהווים 
מטרה לגיטימית למאבק המזויין של הקונגרס הלאומי האפריקאי נגד האפרטהייד . 
הוא הוסיף כי לא יהיו התקפות מכוונות על אזרחים לבנים , אולם הם עלולים 
להיפגע אם ייקלעו לאש צולבת . הדברים נאמרו בתשובה לשאלות שנשאל מנדלה בקשר 
לדבריו עם שחרורו מן הכלא ביום ראשון , בהם הביע תמיכה במעשי אלימות כחלק 
מהמאבק באפרטהייד . ראשי הקונגרס הלאומי האפריקאי פתחו אתמול בלוסאקה בדיון 
שיימשך שלושה ימים . הישיבה נפתחה בהעדרותו של נלסון מנדלה . " מנדלה 
מאוד רצה לבוא . הוא מקיים מגעים עם הרשויות הדרום אפריקאיות בנוגע להסדרי 
נסיעתו " , הכריז בלוסאקה סטיב טשווטה , אחד ממנהיגי הארגון . במהלך הדיון 
ינסה הקונגרס להגדיר את האסטרטגיה החדשה שלו בעקבות נאומו של דה - קלרק . 
בין השאלות החשובות שיועלו בדיונים שאלת המגעים עם ממשלת דרום אפריקה , 
שאלת שובם לדרום אפריקה של כל מנהיגי הקונגרס הלאומי האפריקאי ושאלת מעמדו 
של מנדלה בהנהגת הקונגרס . " עלינו להגדיר בדיוק איזה תפקיד הוא ימלא , 
ביחד עם המנהיגים שכבר שוחררו בשנה שעברה במסגרת ההנהגה של הקונגרס , לאור 
המצב החדש שנוצר בדרום אפריקה " , אמר סטיב טשווטה . " הוא המנהיג הבכיר 
ביותר של תנועתנו ולא מוטל עליו אלא לממש את מנהיגותו , תפקיד המגיע לו " , 
אמר טשווטה , אך הוסיף , עם זאת , כי צמרת הקונגרס הלאומי האפריקאי תקבל 
החלטות חשובות מבלי לחכות לבואו של מנדלה . מנדלה אמור לבקר בלוסאקה בזמן 
הקרוב אולם טרם נקבע מועד לביקורו . אתמול נמסר כי ששה אסירים פוליטיים , 
שריצו עונשי מאסר של שלוש עד עשר שנים בכלא רובן - איילנד , הסמוך לקייפטאון , 
שוחררו אתמול בהתאם לצעדים עליהם הודיע הנשיא דה - קלרק . בכלא זה בילה 
נלסון מנדלה 81 מ72 שנות מאסרו . נמסר כי ברובן - איילנד עדיין נמצאים 
453 אסירים פוליטיים . ששת האסירים ששוחררו אתמול הורשעו על שסייעו לקונגרס 
הלאומי האפריקאי . הנשיא דה - קלרק הבהיר , כי רק אלה שהורשעו על תמיכה 
בארגונים שהיו אסורים בעבר , ישוחררו . אסירים שהורשעו על פשעים אלימים , 
כולל רצח , הצתה וטרור , אינם כלולים בחנינה זו . 
