מחבל נהרג ועוד שלושה אחרים נתפסו בהיתקלות שהיתה אתמול בצהרים בין חוליית 
מחבלים וכוחות צה"ל וצד"ל באזור הביטחון בדרום לבנון . חוליית מחבלים פלשתינית 
מהחזית הדמוקרטית של נאיף חוואתמה , חדרה לתוך אזור הביטחון והתגלתה על - 
ידי כוח של צה"ל לא הרחק מהבופור . חיילי צה"ל פתחו באש לעבר המחבלים והרגו 
אחד מהם . שלושה מחבלים החלו להימלט אל מחוץ לאזור הביטחון . כוחות גדולים 
של צד"ל , שהקיפו את המחבלים , קראו להם כמה פעמים להיכנע , ולבסוף אכן 
נכנעו השלושה . אלוף פיקוד הצפון , יוסי פלד , הגיע למקום . הוא נפגש 
על חיילי צה"ל וצד"ל והדגיש את שיתוף הפעולה בין הכוחות . זאת היתקלות שנייה 
עם חוליית מחבלים השבוע באזור הביטחון . בתחילת השבוע נהרגו שלושה מחבלים 
מהמפלגה הקומוניסטית הלבנונית מאש חיילי צד"ל בגזרה המערבית של אזור הביטחון . 
כמעט מדי יום עושים המחבלים מאמצים לפגוע בכוחות צה"ל וצד"ל או להגיע לגדר 
הגבול בין ישראל ולבנון . 
