( ע ) . שלושת הילדים מהכפר נחף שלקו בדלקת קרום המוח התאוששו , וייתכן 
שיוכלו לעזוב את בית החולים הממשלתי בנהריה בעוד כשבוע . מנהל בית החולים , 
ד"ר שאול שאשא , שמסר על כך אתמול , ציין שאת השיפור במצבה של הילדה בת 
ה41 , שכבר איבדה את הכרתה ונאלצו להנשימה במכונת הנשמה ביחידה לטיפול נמרץ , 
יש להגדיר כנס . הוא ציין שאת השיפור במצבם של שני הילדים הנוספים , יש 
לייחס לרופאי בית החולים . לדבריו , הדבר התאפשר הודות לטיפול הטוב והמסור 
שקיבלו הילדים . בינתיים כבר פורקה המחלקה המיוחדת והמבודדת , שהוקמה מיד 
עם התפרצות נגיף המנינגוקוקוס בכפר נחף . מאז יום ראשון , לאחר ששוחררו 
כל החולים שהיה חשש שלקו במחלה , לא הובא לבית החולים חולה נוסף . 43 ילדי 
גן אלונים בשכונה א בבאר - שבע , קיבלו אתמול טיפול מניעתי נגד דלקת קרום 
המוח , בעקבות פטירתה של ילדה בת שלוש וחצי , תלמידת הגן , בשבת האחרונה 
מסיבה לא ברורה . ד"ר אילנה בלנקר , הרופאה המחוזית בדרום , מסרה שסיבת 
מותה של הילדה תובהר עם קבלת תוצאות צמיחת תרבית הדם שנלקחה ממנה , בדיקה 
העשויה לקחת כשבועיים . בשל הספק , ניתן אתמול טיפול מניעתי לכל ילדי הגן , 
לשתי הגננות לשישה מבני משפחתה של הילדה , וכן לשני אנשים נוספים , שהיו 
עמה בקשר בימים שקדמו למותה . יועצת חינוכית של העירייה שהתה בגן לסייע להורים 
ולילדים בעקבות המוות הטראגי של חברתם לגן . ד"ר בלנקר ביקשה להדגיש , 
כי עד שיתקבלו תוצאות הבדיקה המעבדתית , מדובר בחשד בלבד , שהיה זה חיידק 
המנינגוקוקוס שגרם למות הילדה . עוד ציינה , כי גם אם יתברר כי הילדה נפטרה 
מדלקת קרום המוח , אין מדובר במגיפה , אלא במקרה בודד . הרופאה המחוזית 
הוסיפה שכל מוסדות החינוך בבאר - שבע פועלים היום כרגיל . 
