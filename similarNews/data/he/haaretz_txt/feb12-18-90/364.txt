שר התיירות , גדעון פת , הטיל אתמול על הנוגעים בדבר במשרדו " לבחון ביסודיות 
ובחומרה רבה " את ההצהרה של נשיאה היוצא של התאחדות המלונות , אלי פפושדו , 
לפיה לא היתה כל הורדה של מחירי בתי המלון למרות הסכם מפורש בנושא . אם 
לאור הבדיקה של צוות המומחים של משרד התיירות יימצא , כי אכן דבריו נכונים 
והורדת המחירים היתה פיקטיווית , " ישתמש שר התיירות בכל האמצעים הציבוריים 
והחוקיים העומדים לרשותו , כדי להבטיח , כי הורדת המחירים תהיה אמתית " . 
כזכור נחתם הסכם דברים וולונטרי בין משרד התיירות ובין התאחדות המלונות , 
לגבי מערך המחירים של בתי המלון . לפי הסכם זה נקבע , כי מלונות של 5 
כוכבים יורידו מחירהם ב%52 ומלונות של 3 ו4 כוכבים יפחיתו מחיריהם ב%5 . 
21 . " הצהרתו של פפושדו , כי הורדת המחירים היתה אחיזת עיניים בלבד ולמעשה 
לא הורדו המחירים כלל , אם היא נכונה , יש בה כדי ללמד , כי היתה כאן 
הפרת הסכם מפורש ופעולת רמיה ביודעין . התאחדות המלונות הוליכה שולל לא 
רק את שר התיירות והנהלת משרדו אלא גם את חברי ועדת הכלכלה של הכנסת , בפניהם 
התבררה סוגיית המחירים ותביעת שר התיירות להורדה משמעותית של המחירים " , 
נאמר בהודעה רשמית שפירסם אתמול דובר משרד התיירות , יוסף שובל . 
