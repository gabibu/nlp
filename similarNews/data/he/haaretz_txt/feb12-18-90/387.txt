אם הכל יתנהל כשורה , בית - הספר למדעים ולאמנויות בירושלים יפתח את שעריו 
בשנת הלימודים הבאה בפני 08 מצוינים מכל רחבי הארץ . כך יתגשם חלומם של 
משוגעים לדבר , ביניהם בני - זוג יהודים משיקאגו מרי גין ובוב אשר , ורפי 
עמרם , מנכ"ל העמותה למצוינות בחינוך . בית - הספר שבימים אלה נבנה בנחל 
רפאים , בין השכונות קריית יובל לעיר גנים בירושלים , אינו הפרויקט החינוכי 
הראשון שאנשים אלה הוציאו מהכוח אל הפועל . זה עשר שנים הם מריצים סדנאות 
ומחנות קיץ לילדים מוכשרים במוסיקה ובמחול . מיטב האמנים והמורים עובדים 
עם הילדים , וברקע תמיד זוג הנדבנים התומכים בכל מבצע . הם שוהים כל שנה 
כחמישה חודשים בארץ וחיים עם הילדים , עדים להתקדמותם . " הסתבר לנו שמחנות 
הקיץ לא מספיקים " , אומר רפי עמרם . " לילדים האלה יש תחומי התעניינות 
רבים ומעמיקים . אז עלה הרעיון להקים בעבורם מסגרת כוללנית יותר , שתנווט 
את הסקרנות ואת המוטיווציה לדעת עוד ועוד לאפיקים נוספים " . עם הרעיון הזה 
הם הסתובבו חמש שנים . פיתחו , הרחיבו והלכו למשרד החינוך . קצת לפני 
כן , בדרך מקרה , נוצר קשר עם היחידה לפעולות נוער במכון ויצמן . הסתבר 
כי הן לילדים שוחרי מדע והן לילדים שוחרי מוסיקה ומחול יש התלבטויות ובעיות 
זהת . כך נולד הרעיון למקם מדע ואמנות בכפיפה אחת . שר החינוך דאז , יצחק 
נבון , ומנכ"ל המשרד שמואלי התלהבו מהרעיון וגילו פתיחות . השר העלה חששות 
שמא בית - הספר יהיה אליטיסטי ותנאי לימודים במסגרת פנימייה יזיקו יותר מאשר 
יועילו . אחרים היו בדעה שהמסגרת למצוינים תרוקן את בתי - הספר בארץ מהמוכשרים 
שבהם . " שמונים הילדים שיתקבלו לבית - הספר שלנו " , מדגיש רפי עמרם , 
" הם אחוז מזערי בקרב אלפי תלמידי התיכון בארץ . לא מדובר בבית - ספר 
אליטיסטי , מפני שאליטיסטי בעינינו הם אלה שנולדו למעמד מסוים ובזכותו הגיעו . 
אצלנו יגיעו רק המתאימים , ורק בזכות עצמם , לא בזכות אבות . אין זה 
בית - ספר למחוננים . אנחנו לא רואים במנת המשכל של הילד את אמת - המידה 
היחידה או אפילו המכרעת למצוינות במדע או באמנות . הקריטריונים המרכזיים 
לדעתנו הם עומק , היקף , סקרנות , צימאון לידע ומוטיווציה גבוהה . אלה 
הפונים אלינו עוברים בחינות מיוחדות שפותחו על - ידי מכון סאלד למחקר מדעי 
ההתנהגות " . 045 פניות הגיעו אל העמותה . הפונים באים ממאה יישובים בארץ . 
שכר הלימוד ייגבה בהתאם לתקנות משרד החינוך . ועדה ממשלתית תסדיר את מעורבותם 
הכלכלית של ההורים בהחזקת ילדיהם בפנימייה . העמותה מתחייבת שאם יימצא 
ילד שמתאים למסגרת והוריו לא יוכלו לשאת בהוצאות , הוא לא יישאר בחוץ . 
מסתבר שבעולם אין דגם כזה , ובכך יש משום אתגר לצוות . בן ציון בר - לביא , 
שאמור לנהל את בית - הספר , מדבר באותה התלהבות חלוצית . בר - לביא , 
ד"ר לפסיכולוגיה של הלמידה , הגיע אל התפקיד הזה עם רקורד של 21 שנות ניהול 
בבית - הספר לחינוך סביבתי בשדה בוקר , ושנה אחת כמנהל מחוז ירושלים במשרד 
החינוך . עכשיו הוא עסוק בחיפוש צוות מורים לפיסיקה , כימיה , ביולוגיה , 
מתמטיקה , מוסיקה ואמנות חזותית , ובנושאים הבין - תחומיים . עד היום , 
לדבריו , פנו לעמותה כמאה וחמישים מורים . " מבחינתי זה אומר שמורים 
רבים מחפשים דפוסי חינוך והוראה שונים מהמקובל כיום " , אומר בר - לביא . 
" הם סבורים שימצאו אותם בבית - הספר . אצלנו יעבדו המורים בקבוצות תלמידים 
קטנות וישתתפו בפיתוח תוכניות לימודים . אין לנו ספר לימוד לתוכניות לימודיות 
בין - תחומיות , ולכן יש צורך להכשיר לכך מורים בעלי רצון ויכולת לכתוב 
ולעסוק בהוראה בין - תחומית . מדובר בעבודה לא קלה שיש בה סיפוק רב . לרשותם 
תעמוד ועדה פדגוגית שחבריה הם מן המובילים בתחומי המדע והאמנות , כמו גם 
ועדה בין - לאומית מייעצת ששותפים בה אנשי חינוך ידועים " . בפנימייה תהיה 
אם - בית אחת , ומדריך לכל קבוצה של 51 תלמידים . בניית בית - הספר , 
בעלות של 9 מיליוני דולר , תמומן על - ידי אגודת הידידים של העמותה בארה"ב 
ובקנדה . בית - הספר , שהוקצו לו 56 דונם , יכלול כיתות לימוד , ספרייה , 
מעבדות , חדרי סדנאות , פלנטריום , אודיטוריום ובו 006 מושבים , ומבנה 
פנימיה ל052 תלמידים ולצוות החינוכי הדרוש . בית - הספר יהיה מעורב בקהילה . 
התלמידים ישמשו חונכים לילדי השכונה הקרובה . " היום מתחזקת המגמה של 
לימודים בין - תחומיים " , אומר בר - לביא . " יש תחושה שעידן ההתמחות 
חלף . אי - אפשר שגדולים במדע או באמנות יהיו גדולים רק בתחומיהם . בכוונת 
בית - הספר ליצור מסגרת חינוכית - לימודית שלמה " . בעוד שבועיים יתקיימו 
בחינות מועד ב . באותה עת עתידים עמרם ובר - לביא לצאת לשיקאגו , שם יציגו 
את הפרויקט בפני הוועדה הבין - לאומית המייעצת של העמותה . משיקאגו יטוסו 
לאוקספורד ויעלו את סיפור בית - הספר בכנס חינוכי . 
