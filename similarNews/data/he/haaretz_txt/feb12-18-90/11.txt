שר החוץ משה ארנס מסתייג מהצעת שר האוצר , שהונחה על שולחנה של ועדת השרים 
לענייני כלכלה , להקים במשרדו אגף חדש לקשרים בין - לאומיים . השר ארנס 
אומר כי קשרי החוץ הם בתחום סמכותו הבלעדית של משרד החוץ , והקמת האגף 
תיצור " בלבול ואי - הבנות בקרב המדינות הבאות במגעים אתנו " . ועדת השרים 
לכלכלה היתה אמורה לדון בהצעת פרס לפני שבוע וחצי , אך הדיון נדחה בגלל 
אסון האוטובוס במצרים . לפי שעה , לא נקבע מועד חדש לישיבת הוועדה . האגף 
הבין - לאומי באוצר אמור לקום כתוצאה מאיחוד שתי יחידות קיימות : היחידה 
לקשרים בין - לאומיים וללוחמה בחרם הערבי וכן מיחידת רשות ההשקעות . השינוי 
המבני יבוא לידי ביטוי בהענקת מעמד של מנכ"ל , כולל הטבות ותנאי פנסיה , 
למי שיעמוד בראשו . כעת עומד בראש האגף ד"ר דוד נוה , אך פרס מייעד את 
התפקיד ליועצו המדיני ד"ר נמרוד נוביק . 
