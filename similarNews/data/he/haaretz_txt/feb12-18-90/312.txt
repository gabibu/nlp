הצהרתו של שר הקליטה , יצחק פרץ , כי יש לאפשר ליהודי ברית המועצות לצאת 
לכל מקום , גם אם לא יבואו לישראל , עוררה אתמול תגובות של ביקורת אצל 
הממונים על סדרי יציאת העולים מבריה"ם . יו"ר ועדת העליה והקליטה של הכנסת , 
ח"ך מיכאל קליינר , אמר כי פרץ נפל קורבן להפחדה של גורמים אינטרסנטיים , 
המעוניינים להסיט את העלייה מישראל . יו"ר הנהלת הסוכנות היהודית , שמחה 
דיניץ , אמר כי דבריו של פרץ מעודדים את הנשירה , והם מבוססים על מידע 
לא נכון . פרץ אמר ש51 אלף יהודים מחזיקים אשרות יציאה וטרם יצאו . מדי 
חודש מתוספים 000 , 7 עד 000 , 01 שמקבלים אשרות יציאה . הח"כים אוריאל לין 
( ליכוד ) , שבח וייס ( מערך ) , רפאל איתן ( צומת ) , ויו"ר הכנסת 
דב שילנסקי , שאלו אם ישנן דרכים אחרות להוציא את היהודים מבריה"ם . פרץ 
אמר שהבעיה היא מדינית , והציע להוציא את היהודים לכל מקום שהוא , גם אם 
לא יגיעו לישראל . " אנחנו צריכים להוציא אותם אפילו לארצות הברית , אפילו 
לאוגנדה , גם אם לא יבואו הנה . אלה יהודים שיושבים על הר געש " , אמר , 
ואין לעשות רק את " החשבון האגואיסטי של טובת מדינת ישראל " . 
