קנברה ( ע"ר ) . בריה"ם תבצע בחמש השנים הקרובות מגוון של רפורמות כלכליות , 
במטרה להגיע למיזוג המשק שלה ומשקי כל מדינות מזרח אירופה עם המשק המערבי , 
כך אמר אתמול ראש הממשלה הסובייטי , ניקולאי ריזקוב בהופעה בפני המועצה 
הכלכלית האוסטרלית - סובייטית . עם זאת , הודה ריזקוב כי מיזוג המשק הסובייטי 
במשק העולמי הוא תהליך ארוך , ותחילה יש לפתור את בעיית ההמרה החופשית של 
הרובל . " אנו מקווים שהרובל יהיה בר - המרה בעתיד , אולם איננו יודעים 
מתי " , אמר ריזקוב . ריזקוב , המדינאי הסובייטי הבכיר ביותר שביקר אי פעם 
באוסטרליה , הביע תקווה כי ב5991 תהיה בריה"ם מוכנה להצטרף למשק העולמי 
" אם כי יעברו לפחות 01 עד 51 שנים עד שנוכל להתמזג בצורה מלאה במשק העולמי " . 
בהקשר זה ציין , כי מדינות קומקון החליטו בתחילת ינואר על העמדת המטבעות 
שלהן על בסיס ריאלי ובר - חליפין ועל השתלבות במחירי השוק העולמי עד 1991 . 
" עד כה לא היה למדינות קומקון תמריץ לסחור עם המדינות החברות בארגון , 
מפני שהתשלומים היו ברובלים ואי אפשר לקנות הרבה ברובלים האלה " , אמר . 
הוא הוסיף , כי המיזוג הפנימי של מדינות קומקון על בסיס מחירים ריאלים 
הוא תהליך שיימשך כמה שנים . ראש הממשלה הסובייטי אמר , כי אי אפשר יהיה 
לבצע רפורמות מסוג זה בבריה"ם , מאחר שלצורך יישומן יהיה צורך לסגור תעשייות 
שלמות . " אין אנו יכולים להתחרות עם המשק העולמי . כדי להעמיד את התעשייה 
הכימית שלנו על בסיס של מחירי השוק העולמי , יהיה עלינו או לסגור את כל 
התעשייה הכימית ולהישאר ללא כלום , או להמשיך ולהעניק לתעשייה סובסידיות 
ממשלתיות " , אמר . לדבריו , למרות זאת תיאלץ בריה"ם לצעוד לעבר מחירי השוק 
העולמי , והיא תתחיל בביצוע רפורמות במחירים עוד בסוף השנה הנוכחית . הוא 
מסר , כי " מחירי קנייה " קרובים למחירי השוק העולמי , עד כמה שבריה"ם 
תוכל להרשות לעצמה , ייקבעו לסחורות בבריה"ם . " כאשר יהיה לנו מחיר קנייה 
נוכל להתקרב למחירי השוק העולמי " , אמר . 
