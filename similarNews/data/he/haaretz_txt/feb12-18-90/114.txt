בלי להימצא מפריזים , ובלי לחטוא בפומפוזיות , אפשר להגיד השבוע שקול החירות 
נשמע מקצה אחד של יבשת אפריקה עד הקצה השני . ביום א השבוע יצא נלסון מנדלה 
לחופשי בקייפטאון . באותו יום הודיעה החזית העממית לשחרור אריתריאה , כי 
כוחותיה כבשו את עיר הנמל מאסאווה לחוף ים סוף . שני המאורעות היו ציוני 
דרך דרמטיים במאבק מזוין , שהתחיל פחות או יותר באותו הזמן , בראשית שנות 
ה06 . מנדלה פתח במאבק , כי הממשלה הלבנה הוציאה את ארגונו אל מחוץ לחוק . 
האריתריאים פתחו במאבק , כי קיסר אתיופיה מעל באמון האו"ם , ביטל את האוטונומיה 
שלהם , והחליט לשעבד אותם לרצון הקבוצה האתנית הדומיננטית באימפריה שלו . 
בדרום - אפריקה רמס מיעוט את זכויותיו של רוב , ובאתיופיה רמס רוב את זכויותיו 
של מיעוט . מנדלה היה חבוש בכלא 82 שנה . האריתריאים לוחמים כמעט 03 שנה . 
מי שפיקפק בקיומו של עם אריתריאי , ראה אותו צומח בשנות המלחמה האלה . 
בעוד שאת אתיופיה שירתו בשלב אחד נשק מערבי ובשלב שני נשק סובייטי , חיילים 
קובניים ויועצים מזרח - גרמנים האריתריאים לוחמים בעצמם , לפעמים בידיהם , 
לפעמים בשיניהם . מחוץ לאפיונים הדומים של עמים המבקשים חירות , יש לשני 
המקרים האלה עוד מכנה משותף אחד , טראגי ומביש . בשני המקרים ממלאת ישראל 
תפקיד מרכזי בניסיון לסכל את בוא החירות . בשני המקרים היא מכחישה את תפקידה . 
במקרה הראשון , דרא"ף , חדל העולם להאמין לה עוד לפני שנים , והיא עצמה 
הודתה בשקר בתחילת 78 . במקרה השני , היא חשודה באי - אמת , והיא גם חשודה 
שהיא נושאת לשווא את שמו של אחד העניינים היקרים ביותר להצדקה הקיומית שלה : 
הצלת יהודים . השינויים הדרמטיים בדרא"ף הם אצבע מאשימה כלפי כל מי שתמכו 
במשטר האפרטהייד . הכרזת פיק בותה , שר החוץ של ממשלת פרטוריה , כי ממשלתו 
שגתה כאשר סירבה לדבר עם " הקונגרס האפריקאי הלאומי " של מנדלה , היא 
נשיאה באחריות לפשע הנקרא " אפרטהייד " . האם ייסורי המצפון של בותה יעוררו 
ייסורי מצפון אצל הישראלים , שלחצו את ידיו ואת ידי חבריו בעשרים השנה האחרונות ? 
יצחק רבין ושמעון פרס מוזמנים להיזכר בערב החמים , באפריל 6791 , שבו לחצו 
בנמל התעופה בן - גוריון את ידי ראש ממשלת דרא"ף , גון פורסטר , והתחילו 
את הברית הצבאית בין ירושלים לפרטוריה . עכשיו , כאשר הפעמונים מצלצלים 
לאפרטהייד , ולכל בן - דעת ברור שהנשיא הבא של דרא"ף יהיה שחור עוסקת ישראל 
בהכנת לוח זמנים גמיש לסיום החוזים הצבאיים שלה עם משטר המיעוט הלבן . 
שתדלן שחור בוואשינגטון , הפועל למען שלטון רוב בדרא"ף , אמר לעיתון יהודי : 
ישראל שומרת על דקדוקי הגינות כלפי משטר לא - לגיטימי . ייתכן מאוד שכאשר 
יפוגו החוזים שלה , האפרטהייד כבר יהיה היסטוריה " . מה מעכב את ממשלת ישראל ? 
מדוע אינה ממהרת להודיע שלא יהיה לה עוד שיג ושיח עם האפרטהייד ? מדוע 
אין רה"ם מברך את נלסון מנדלה , ומבקש סליחה ? נשיאים וראשי ממשלות בכל 
העולם מבקשים בימים האלה סליחה על טעויות . אבל ישראל מקווה לסחוט את הטיפות 
האחרונות של משטר האפרטהייד , להפיק את מה שתוכל מנשימותיו האחרונות . בראש 
אתיופיה עומד ב61 השנים האחרונות רוצח המונים , עריץ בן דמותו של סטאלין , 
שלא היה דוגמתו מאז התחילה הדה - קולוניזציה של אפריקה . הוא המיט לא 
פחות משואה על כמה מעמי האימפריה שלו . בנמל מאסאווה , שהמורדים טוענים 
כי כבשו מידיו , הוא נהג לעכב אוניות מזון להמוני רעבים , כדי שיוכל לפרוק 
נשק . מתחילת השנה שעברה עומד שלטונו של האיש הזה , היילה מריאם מנגיסטו , 
על כרעי תרנגולת . בחודשים האחרונים של 9891 גברה אצל אפריקניסטים בארה"ב 
התחושה , שימי מנגיסטו ספורים . מרד אותנטי , הן באריתריאה והן בחבל השכן 
טיגרה , קירב את צבאו אל סף ההתמוטטות . פטרוניתו , בריה"ם , כבר אינה 
מעוניינת ; ומזרח - גרמניה , שסייעה לו בהקמת " גסטאפו " אתיופית , 
עסוקה עכשיו בחיסול הגסטאפו הפרטית שלה . בשעה כזאת של תקווה לעשרות מיליוני 
אתיופים וללוחמי העצמאות באריתריאה , החליטה ישראל להושיט את ידה למנגיסטו . 
שגריר ישראל באדיס אבבה הסביר לכתבת " ניו יורק טיימס " , כי ישראל מגינה 
על האינטרס האסטרטגי רב - השנים שלה , למנוע מדינה אריתריאית , אשר תהפוך 
את ים סוף לאגם ערבי . ממשלת ישראל קושרת את מה שהיא עושה באתיופיה בהצלת 
יהודים . רוב הטענות שישראל משמיעה להצדקת מעשיה ניתנות להפרכה . אבל שומרי 
הביטחון הלאומי של ישראל מסרבים להתיר דיון ציבורי בהגיון מדיניותם , כנסת 
נכבדה ונבערת מנועה מלדון בה , ודעת הקהל מוותרת בעונג על זכותה להשתתף 
בעיצוב המדיניות הלאומית . בשם ידענות חסויה , ועל הרקע המשונה של יציאה 
סיטונית מבידוד בין - לאומי , ממשיכה לדבוק בישראל המנטליות של ימים רחוקים 
וקודרים : אין לך בעל ברית טוב יותר מן השטן . 
