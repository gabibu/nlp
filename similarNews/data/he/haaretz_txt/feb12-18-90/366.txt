חברת העובדים של ההסתדרות בודקת את האפשרות למכור לגורם חיצוני את קבוצת 
הסנה או חלק ממנה . גורמים בחברת העובדים סבורים , שרק בדרך זו ניתן יהיה 
לגייס את ההון הדרוש להגדלת ההון של הקבוצה . חלק מהחברות הבנות של הקבוצה 
נזקקות להון נוסף על מנת לעמוד בדרישות ההון של הפיקוח על הביטוח . הדיונים 
על כך הינם ראשוניים . העניין נבחן כעת על ידי ראשי ההסתדרות וחברת העובדים 
וכן על ידי המנכ"ל החדש של חברת העובדים , פרוף איתן ששינסקי , שקיים השבוע 
דיון ראשון במצבו של תאגיד הביטוח הסנה . הרקע לדיונים נובע מפניות שהגיעו 
לראשי חברת העובדים מגורמים שונים בדבר האפשרות לרכוש את חברת הסנה או את 
החברות הבנות שלה . מדובר בגורמים שהיו קשורים בעבר בחברת העובדים של ההסתדרות 
ובחברות הסתדרותיות השונות ואשר מייצגים כעת גורמים פיננסיים מישראל ומחו"ל , 
ואשר מבקשים לרכוש שליטה בתאגיד הביטוח ההסתדרותי . בחברת העובדים טרם 
התקיים דיון בנושא . גורמים שונים סבורים שיש לדחות הצעות למכירת הסנה . 
לדעתם עדיף למכור רק חבילה של המניות עד % 04 ולהגיע להסכם הצבעה עם הרוכשים 
בנושאים מוגדרים . אחת הבעיות כעת בחברת העובדים היא שלא קיימת אפשרות לגייס 
הון בבורסה למרות השיפור המהותי במצבה העסקי של הסנה . חברה זו , שסבלה 
מהפסדים רצופים בשנים האחרונות והפסדיה מגיעים לכ001 מיליון דולר , עשויה 
לסיים את 9891 עם דו"ח רווח והפסד מאוזן . כיום אין אפשרות לגייס הון בלא 
להנפיק את המניות המועדפות ואלה מוחזקות בידי חברת העובדים . 
