מי שציפה בקוצר - רוח ובסקרנות לדיווח ביום שני , ממרכז הליכוד , נחל אכזבה . 
זו היתה אכזבת השבוע , אלא אם כן נכונו לנו עוד אכזבות בעזרתם האדיבה של 
האחראים על העיצומים בטלוויזיה . מדי ערב מודיעים לנו כי יש תמורה לאגרה . 
עכשיו מתברר שהתמורה היא עיצומים , שיבושים בלוח - השידורים וחבלות של 
ממש , דווקא בימים של אירועים חשובים . אני מבינה שהמאבק הוא על חוזה שכר 
שנחתם ולא כובד . אבל גם עובדי הטלוויזיה , העובדים בערוץ הממלכתי האחד 
והיחיד בינתיים שאף תובע לו מונופול ובלעדיות חייבים להתחשב בקהל הצופים 
ולצאת מגדרם לעתים . ביום הפיגוע באוטובוס במצרים , היה עלינו להסתפק בהבזק 
של חדשות מפי דניאל פאר , שהוכנס לתוך תוכנית ארוכה ומייגעת בכיכובו של 
אריק אינשטיין , ובמהדורת החדשות של חצות לא היה מידע נוסף , אלא חזרה 
על דברים . ולמרבה הפלא , איש לא נזעק . ביום שני שוב היה עלינו להסתפק 
ב"מבט " עלוב , מביש כמעט . אמנם הטלוויזיה כבר התמודדה עם אירועים מסוג 
זה , ובהצלחה רבה . אבל על אשראי אי - אפשר לנוח . זיכרונם של הצופים 
קצר , והטלוויזיה חייבת לספק לנו מידע מדי יום וערב . בסיקור מרכז הליכוד 
היינו עדים למצלמות סטאטיות , במקרה הטוב , ומצלמות שאינן כלל , במקרה 
הפחות טוב . עד כדי כך , שכאשר נחה המצלמה על צדודיתו של שמיר , לא ראינו 
את שרון שהתפרץ לדבריו והסתער על חברי המרכז בצעקה המפורסמת : " מי בעד 
חיסול הטרור ? " ( ומי לא ? ) לא ראינו את הפנים בקהל , ולא את הבעותיהם 
של אלה שישבו ליד שולחן הנשיאות . התקבל הרושם שהמצלמות ששרדו לפליטה התמקמו 
משום - מה דווקא בקרב תומכי שרון , שקריאת הקרב " אריק , אריק ! " לא 
משה מפיהם . תומכי שמיר נעלמו כלא - היו . מסבירים לי שאנשי מחלקת החדשות 
היו ערוכים במקום משעות הצהרים , אבל הם עבדו תחת אילוצים , בהוראת הוועדים 
שלהם , ודווקא צלמי הווידיאו נקראו לישיבה בשעה שלוש וחצי והורשו לחזור 
לעבודה רק בשמונה וחצי בערב , לאחר שהכל הסתיים . כך לא היה חומר מצולם 
ל"מבט " . אם כך היה , הרי זו עוד שערורייה שאסור לעבור עליה בשתיקה . הוועד 
המנהל חייב לטפל בזה . אבל מה אפשר לצפות ממנו ? זה לא היה מקרה של חוסר - 
מקצועיות , אלא יריקה בפני קהל הצופים משלמי האגרה , שמבטיחים להם מדי 
ערב תמורה נאותה . גם אם נכבלו ידיהם של אנשי הטלוויזיה שהיו באולם , אי - 
אפשר לצפות שחנן עזרן ישא לבדו במעמסת הפרשנות הרצינית על אירוע שכזה וישתלט 
על כל הראיונות . אמנם צירפו אליו את יגאל גורן , אבל רק לראיון עם שמיר . 
לעומת הטלוויזיה , גלי צה"ל התעלו הפעם על עצמם . דן שילון דיווח שעות 
ארוכות ממרכז הליכוד , והיה מקור האינפורמציה היחיד בתקשורת . שילון וצוותו 
עשו מלאכה מקצועית מעולה . אילו היה לטלוויזיה אחד כשילון , פני הדברים 
היו שונים , לפחות מבחינת הפרשנות . גם רשת ב של קול - ישראל שאמנם לא 
שידרה שידור ישיר בגלל השבתה או עיצומים התעשתה , ובשבע בערב הגישו שם 
יומן חדשות מעולה , ששולבו בו דיווחים ופרשנויות . היה אפשר לצפות מן הטלוויזיה 
שתחרוג ממנהגה וכי החדשות של חצות ישנו מאופיין ומדרך הגשתן . זו היתה הזדמנות 
להגיש מעין " מבט " , שיכלול דיווח מלא יותר . אבל שום - דבר לא קרה . 
אנו חוזים בתהליך התאפסותה והתדרדרותה של הטלוויזיה , כאשר בעולם כולו 
היא כובשת לה מקום שאין ערוך לחשיבותו . אצלנו צובר דווקא הרדיו כוחות מחודשים , 
נעשה חיוני , ואנו מגלים אותו מחדש . מתי יהיה ליל העיצומים הבא ? מפמכתבת , 
2 , 2 , 62שחסידו הגדול של אריאל שרון ניתק לכמה דקות ממנהיגו הכל - יכול 
וחזר לזירה , ב"ערב חדש " . עיניו של אורי דן נוצצות בברק מוזר ומאיים , 
בדברו בהערצה והתרפסות על שרון . רפי רשף מנסה , ללא הצלחה , להוציא 
מפיו תשובות על שאלות ענייניות , אבל לא אחד כאורי דן , שעצם קיומו בא 
לו כביכול משרון , יודה כי אדונו לא שיתפו בסוד התפטרותו . כמהופנט הוא 
חוזר ומונה אם שכחנו חלילה את מעלותיו התרומיות ואת הישגיו של שרון . 
כולו נפעם מהערצת גיבורים , האלהה והשתפכות הנפש , לצד איומים על כל מי 
שאינו נשבע בשמו של שרון . אין הוא יודע את נפשו מרוב התפעלות . לרגעים 
מתקבל הרושם שהוא מספיד את שרון , האיש החי כל - כך . מי שהתגעגע לגסטון 
מלכה , קיבל אותו בדמותו של אריאל שרון . גסטון מלכה חי וקיים . מפמכתב , 
3 , 3 , 15שלעומת " מבט " , הצליח יומן - השבוע להאיר את אירועי השבוע שעבר 
מזווית - ראייה אנושית . היומן הביא את האנשים שהיו שם וחוו מבשרם את הזוועות . 
האומנם השתנו ? הפרוף יגאל ברק אומר שסדר - העדיפויות בחייו השתנה . הכל 
איבד מחשיבותו . רנה קופר , אשתו של הד"ר מיכאל קופר , שנפגע בעינו , 
מספרת על שני הרגעים הארוכים ביותר בחייה , כאשר תפסה שהיא בעיצומה של 
אלימות משתוללת , חסרת - אונים לגמרי . בני הזוג קופר מספרים כיצד חיכו 
למותם , חוששים לבתם הצעירה העומדת להתגייס לצה"ל , כי תישאר לבדה . והנה 
היא הבת ליד הוריה בבית - החולים והד"ר קופר אומר בחצי - הומור שהחשיפה 
היא הדבר השני הקשה ביותר בחייו , לאחר ההתקפה על האוטובוס . הוא נראה 
בהחלט כאדם כזה . המפגש עם מיכאל ורנה קופר הוא מפגש עם זן הולך ונעלם של 
ישראלים יפים , נחבאים אל הכלים . השקפת - עולמם לא השתנתה עקב מה שקרה 
להם . קופר , בן למשפחה בעלת רקע בית"רי , עלה מדרום - אפריקה לארץ כרופא 
צעיר . רנה נולדה וגדלה בקיבוץ גן - שמואל . גם היום , לאחר החוויה הטראומטית 
שעברה עליהם , הם אומרים כי צריך לעשות כל מאמץ כדי להגיע לשלום ולהסדר . 
אבל לא רק הם . בבית - החולים מבקרים את חתנם הפצוע , הוריה של רנה , 
מוותיקי גן - שמואל . עוד זן של אנשים ההולך ונעלם מן הארץ . האב הזקן , 
כבד - השמיעה , והאם המודאגת , אומרים גם הם במפורש : לא השתנה שום - 
דבר בגישה שלנו ביחס לשלום . אנשי " כך " ופנאטים אחרים מנצלים כל אירוע 
רצחני , ואף הלוויות , לפרובוקציות מכוערות . בראותנו את הזוג קופר ובני - 
משפחתם , התחושה היא כי אנו במחיצתה של ישראל אחרת , השומרת בקושי על שפיותה , 
בין הפנאטיים משני הקצוות . מפמכתב , 3 , 3 , 93שהשם העולה בסיפורים הוא 
הד"ר מוחמד רמאדן יאסר , היחיד שעצר את מכוניתו , ליד האוטובוס , והביא 
את בני הזוג קופר לבית - החולים בהליופוליס . את הד"ר יאסר אנו פוגשים כמעט 
פנים - אל - פנים בכתבה של גיל סדן . סדן יצא עם קבוצת עיתונאים ישראלים 
למצרים , במסלול של אוטובוס הדמים . הד"ר יאסר מצטייר כצדיק אחד בסדום החטאה . 
אמנם המצרים ברחובות קהיר , המתראיינים לטלוויזיה , מביעים צער כן על 
האירוע . הם מכריזים כי הישראלים חברים ואחים , הם אף תוקפים את ערפאת . 
אבל הד"ר יאסר עשה מעשה . הוא איש הדור בלבושו , נאה וסימפטי באמת . 
קל להאמין לו . אין הוא רואה עצמו כגיבור , כפי שרואים אותו בישראל . 
לדבריו , הוא רק מילא את חובתו האנושית . הוא תמה שאחרים לא נהגו כמוהו . 
השיחה הטלפונית בין רנה ומייק קופר לבין הד"ר יאסר , מרגשת . שכן היא 
אנושית ופשוטה , ואנו רואים את פני הדוברים . זו שיחה בין מציל לניצוליו . 
אנשים זרים שלא ידעו זה על זה , עד המפגש שבו נוצר ביניהם קשר של חיים ומוות . 
אמנם הם באו משתי מדינות המתקשות למצוא שפה משותפת , בגלל משקעי העבר וההווה , 
אך דווקא על מישור אנושי , על רקע הטראגדיה , נוצר הקשר , אולי הקשר 
האותנטי מכולם . אבל את השלום עושים לא אנשים אלא פוליטיקאים , והם יצורי - 
אנוש מזן מיוחד . מפמכתב , 3 , 3 , 75שהמהפיכה האמיתית בארכיטקטורה עניין 
שולי אצלנו מפני שעדיין איננו מכירים בארכיטקטורה כחלק מן התרבות היא מהפיכת 
" בנה ביתך " . פרויקט זה , שהורתו ולידתו ביבנה של מאיר שטרית , הוא , 
לפי הכתבה של לוי זיני , ב"מבט שני " , המרד בשיכוני שנות ה05 . אבל זה 
מרד בעל פנים רבות . תודות למצלמות המשוטטות , אנו צופים בבתים מפלצתיים , 
שהם בליל משונה של סגנונות וטעמים . לדברי האדריכל יעקב רכטר , זו שיטה 
שיצרה צורות אלימות וגרמה הרבה זוועות . מה שטוב לציץ , טוב לדימונה אומר 
בגאווה מקומית ראש העיר הדרומית , ואנו חוזים בזוועה המכונה קוטג בריטי , 
בלב המדבר . היה אפשר לצחוק , אילולא היו רבים כל - כך רואים את פסגת 
חלומותיהם בבתים אלה , שהאדריכל דוד כנפו מתארם כעטיפה צלופנית ותחפושת 
קולוניאלית . ראינו את המראות ושמענו דברים רבים מפי אדריכלים ויזמים פרטיים 
וראשי ערים גאים . שמענו על עניין של תרבות ולא של טעם , על מכנה תרבותי 
משותף שאיננו , על ערים ללא ייחוד שגבן אל הים , על היעדר הרחוב . אחת 
המסקנות היא שאין לנו תחושת מקום . משום כך אין תוקף לדיבורים על ערים ים - 
תיכוניות . זו לא היתה כתבה טובה , אלא מבולבלת , עשויה קרעים וקטעים , 
שקפצה בסחרורים יומרניים מעניין לעניין . לרגע אנו באשדוד , לרגע ב"פואבלו 
אספניול " , לרגע באריאל , לרגע ברחוב לא - מזוהה בין אנשים , ולרגע בקניון 
שנבנה על הריסות בית - החרושת אתא . לרגע אנו בדימונה ולרגע ביבנה . דבריהם 
של הארכיטקטים נקטעו בשרירות , עד כדי כך שלא הצלחתי להבין מה בעצם רוצה 
משה צור ובאיזה מחנה הוא נמנה . רק הצילומים הביאו מעט מתחושת המקום . נתלוותה 
אליהם מוסיקה שנועדה להדגיש איזה אופי אמנותי שאינו שייך בדיוק לתרבות הים - 
תיכונית , אלא ליומרות הכתב . החיתוך היה מבולבל , כזה שהורגלנו לו בכתבות 
העוסקות בעניין אמנותי - כאילו . לסיכום , כתבה חובבנית . לא זו הדרך 
לדון בעניין כה חשוב שנועד מטבע בריאתו למצלמות הטלוויזיה . 
