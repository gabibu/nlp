בוקרשט ( ע"ץ וע"ר ) . הצבא הרומני התחיל להשמיע את קולו במחלוקות הפוליטיות 
במדינה , עם פתיחת המושב השני של המועצה הזמנית לאחדות לאומית , הגוף השלטוני 
החדש . שמונה קצינים במדים מטימישוארה הופיעו שלשום בלילה בטלוויזיה הרומנית , 
כדי לדרוש את התפטרותו של שר ההגנה , הגנרל ניקולאי מיליטארו , התפטרות 
שר הפנים , הגנרל מיחאי קיטאק , וכן ביצוע טיהור בשורות הצבא . תנועת המחאה 
הצבאית , שהחלה ביום שני אחר הצהריים בהפגנה מול בניין מושב הממשלה , התחדשה 
אתמול בבוקר . כמה עשרות קצינים שוב התכנסו באותו מקום , והשמיעו אותן 
דרישות . " אנו דורשים את התפטרותו של שר ההגנה , שהוראותיו יצרו מתח בשורות 
הצבא . כמו כן אנו דורשים את התפטרותו של שר הפנים , שהשתתף באופן ישיר 
בדיכוי ההפגנות בטימישוארה " , אמרו הקצינים שהופיעו בטלוויזיה . לדבריהם 
הם מייצגים יחידות צבא אחדות בטימישוארה . הם דרשו גם לדעת את האמת על האירועים 
בעירם בין ה61 וה02 בדצמבר . הדיווחים הראשונים על דיכוי המפגינים בטימישוארה 
דיברו על 000 , 5 הרוגים , אולם מאז נקבע כי מספר ההרוגים היה כנראה קטן 
יותר . תביעותיהם של הקצינים הועלו לפני המושב השני של המועצה הזמנית לאחדות 
לאומית , הגוף הרב - מפלגתי הראשון העומד בראש רומניה מאז 6491 . 352 המשתתפים 
במושב מייצגים את 23 המפלגות הפוליטיות ואת חזית ההצלה הלאומית , הנמצאת 
בשלטון מאז הודח המשטר הקודם . מטרת המושב היא לבחור נשיא . המועמד היחיד 
הוא יון איליאסקו , המכהן עתה כנשיא הלשכה המבצעת של חזית ההצלה . זנווה 
( ע"ר ) . סגנו של איליאסקו לשעבר , דומיטרו מאזילו , קרא אתמול לכל 
מפלגות האופוזיציה להתאחד נגד חזית ההצלה הלאומית השלטת , בבחירות הכלליות 
שיהיו במאי . הוא אמר לעיתונאים בזנווה , כי רק בדרך זו תוכל האופוזיציה 
המתגבשת להביא למשטר דמוקרטי ולהבטיח כי רומניה לא תידרדר בחזרה למשטר טוטליטארי . 
" אמרתי למפלגות כי מוטב לקיים את הבחירות בהקדם האפשרי , כדי לא להאריך 
את האי - יציבות " , אמר מאזילו . מאזילו פרש מחזית ההצלה הלאומית בינואר , 
והאשים אותה בנקיטת שיטות סטאליניסטיות כלפי האופוזיציה . מאזילו בן ה55 , 
העומד בראש ועדה שעליה הוטל לנסח חוקה חדשה לרומניה , אמר כי אין בכוונתו 
להצטרף למפלגה פוליטית . ועדת הבחירות בוחנת עתה חוקות שונות , כולל אלה 
של צרפת , ארה"ב ובריטניה , אך הנוסח הסופי יהיה מבוסס רובו על חוקת רומניה 
משנת 3291 , אמר מאזילו . ( ע ) . איגרת תודה לנשיא המדינה , חיים הרצוג , 
ולעם בישראל התקבלה בימים אלה מיון איליאסקו , שבה הוא מודה על האיחולים 
והברכות שקיבל עם התמנותו לתפקידו . 
