נוסחה של שר הביטחון יצחק רבין , שנועדה לעקוף את בעיית המגורשים ומזרח 
ירושלים , עומדת מאחורי החלטת שרי העבודה לדחות את ההכרעה בקבינט , לקראת 
מפגש שלושת שרי החוץ . רבין אמר שלשום בישיבת " שרינו " , כי הוא מגלגל 
בימים אלה הצעה עם ראש הממשלה ומבקש להשיג את הסכמת ארה"ב . על פי הנוסחה 
ייבחן לגופו כל שם שיופיע ברשימת המועמדים למשלחת הפלשתינית , כתחליף לנוסחה 
הקודמת שהגדירה את חברי המשלחת על פי שלושה קריטריונים : תושבי השטחים , 
מגורשים ומזרח ירושלמים בעלי כתובת נוספת בשטחים . רבין אמר כי התנאים אינם 
בשלים עדיין למפגש שרי החוץ , שכן עדיין לא הושגה הסכמת ארה"ב ומצרים לפתוח 
מחדש את המשא ומתן על המפתח להרכבת המשלחת הפלשתינית . לפי שעה דבקה ארה"ב 
בסיכומים שהושגו עד כה . על - פי הצעתו של רבין , תאשר ישראל את השתתפותם 
של מועמדים מקרב תושבי השטחים , אם יתברר שבתיקי השב"ך אין ראיות למעורבותם 
בפעילות פוליטית או צבאית של אש"ף . רבין אמר אתמול כי לדידו מגורשים שיוחזרו 
לבתיהם בגדה וברצועה נחשבים לתושבי השטחים . את מזרח ירושלים ייצג פלשתיני , 
או שני תושבי העיר הרשומים במרשם האוכלוסין גם במקום מגורים בשטחים . מ"ם 
ראש הממשלה שמעון פרס וסגן ראש הממשלה יצחק נבון , היו שני השרים היחידים 
שעירערו על דברי רבין . השר עזר ויצמן היה בין התומכים הבולטים בגישתו של 
שר הביטחון , שלפיה התפטרות השר אריאל שרון אינה צריכה להכתיב למפלגת העבודה 
את מהלכיה . על פי רוח דבריהם של רוב הדוברים , הוסכם שלא לדרוש מראש הממשלה 
הכרעה מיידית בקבינט . היום יתכנס פורום הארבעה וידון בנושאים אחרים . גורמים 
בכירים בליכוד אמרו אתמול , כי נוכח שביעות הרצון האמריקאית מהסתלקותו של 
שרון , יש מקום לתקווה שבייקר ייענה לבקשה לאפשר לשמיר פסק זמן לארגן מחדש 
את המפלגה והממשלה . ארנס יוצא היום למערב גרמניה , לפגישת עבודה עם עמיתו 
הנס דיטריך גנשר , והוא אמור לשוב מחר ארצה ולצאת במוצאי שבת למקסיקו דרך 
ניו יורק . אולם במשרד החוץ אין מוציאים מכלל אפשרות שארנס ימריא מגרמניה 
לארה"ב וייפגש כבר מחרתיים עם בייקר . קפידבינלעומת דברים אלה , אמר שלשום 
יועצו של ערפאת , נביל שעת , כי רשימת חברי המשלחת הפלשתינית תועבר זמן 
קצר בלבד לפני המפגש , כדי למנוע מישראל כל אפשרות לפסול שמות . גורמי 
מודיעין מערביים מצביעים על מתיחות גוברת בקרב הנהגת אש"ף , על רקע ביקורת 
נגד יאסר ערפאת , בטענה שוויתוריו בנושא הרכב המשלחת ואופן ההכרזה עליה , 
לא הניבו תוצאות . סגנו , אבו איאד , אמר כי כל ניסיון לוויתורים נוספים 
ירחיב את הקרע . באחד הדו"חות צוין כי הפיגוע באוטובוס המטיילים הישראלים , 
שיבש את ציפיותיו של ערפאת כי המפגש המשולש יתקיים בימים אלה ויוביל מיד 
לפתיחת הדיאלוג הישראלי - פלשתיני . הדו"ח מצביע על הודעות סותרות של אש"ף 
מתוניס ומבגדד , בעניין הסכמתו למגורשים ולהצעה שמצרים תודיע על הרכב המשלחות . 
