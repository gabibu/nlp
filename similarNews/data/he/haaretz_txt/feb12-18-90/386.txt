הקואוף שוגה בכך שאינו מפרסם ברבים את התוצאות העיסקיות שלו במועדים , בהיקף , 
ובפירוט המקובל בחברות שמניותיהן נסחרות בבורסה . אגודה שיתופית שיש לה 
כל כך הרבה עמיתים ( בעלי מניות ) לא יכולה להרשות לעצמה להתנהג כאילו 
היתה חצי פרטית . זו שגיאה מלכתחילה , וככל שממשיכים בה האפקט שלה הולך 
וגדל . לפי דעתי כל האגודות השיתופיות שיש להן מספר חברים גדול או שבעלי 
המניות שלהן הם בעצמם אגודות , חייבים לנהוג כחברות שרושמות את מניותיהן 
בבורסה לני"ע בת"א , וזה כולל כמובן את האגודות הצרכניות השיתופיות הנקראות 
קואוף , את תנובה , המשביר המרכזי , המשביר לצרכן , אגד , דן , הארגונים 
האזוריים של ההתיישבות העובדת , ארגוני הקניות והמפעלים האזוריים . אני 
מוכן לקבל את תגובת הקואוף על פניה , שהמאזן שהגיע לתקשורת אינו " המאזן " 
או " כל המאזן " , אבל אם זה המצב ראוי באופן מיידי לפרסם את המאזן וכל 
המאזן , שכן אם המצב הוא רע חשוב כפל כפליים לפרסמו , ואם הוא טוב ממה 
שפורסם אז בוודאי שכדאי לפרסם אותו . עריכה נכונה של דו"חות , הוצאתם ופרסומם 
ברבים משרתים קודם כל את ההנהלות עצמן . הנהלה ש"מנצלת " את זכותה שלא 
לפרסם , לפני שהיא פוגעת בבעלי מניותיה היא קודם כל פוגעת בעצמה . המנהל 
הטוב שיש לו ידיעה רעה משרת גם את האינטרס של בעלי המניות וקודם כל את האינטרס 
של עצמו , כאשר הוא מקדים ומפרסם אתה ברבים . ידיעה רעה סופה להתגלות והגילוי 
הכפוי פוגע במנהל . כן . ומיד . 
