( ע ) . " אדוני ראש הממשלה , אני מגיש לך בזאת את התפטרותי . החלטתי 
להתפטר מן הממשלה כדי להמשיך את המאבק למען הגשמת היעדים הלאומיים , אשר 
בסכנה למול מדיניות הממשלה הנוכחית . אמשיך את דרכי כחבר כנסת וכיו"ר מרכז 
המפלגה . הגעתי למסקנה שאין יותר ביכולתי להמשיך את דרכי בממשלה . העניין 
איננו אישי . לוא היה כזה לא הייתי מתפטר . העניין הוא לאומי עקרוני . 
תחת ממשלתך משתולל הטרור הפלשתיני בישראל כולה וגורם לאבידות כבדות של יהודים 
חפים מפשע . מדיניות זו הביאה לכך שחיי היהודים בארץ הפכו להפקר . איני 
יכול לתת ידי לכך , ביודעי כי ניתן בדרכים אחרות לחסל את הטרור בתוך זמן 
קצר יחסית , וכי ניתן להחזיר חוק וסדר לרחבי א"י , והם שיאפשרו להגיע לשלום 
בינינו לערבים , על - פי זכותנו ההיסטורית על א"י . בתקופת ממשלתך השליט 
הטרור הערבי את הרצח והאלימות גם בתוככי בירתנו ירושלים , בפקודת ראשי הטרור 
היושבים לבטח במזרח העיר . ולמעשה , נחצתה מחדש עיר הבירה , וממשלת ישראל 
משלימה עם מצב זה . תוכניתך המדינית העלתה את ישראל בדרך להקמת מדינה פלשתינית . 
אתה מבקש מהתנועה מרחב תמרון טקטי . לא יכול להיות חופש תמרון וביטחון . 
הקבינט פסק לתפקד , ודיני נפשות נחרצים בידי איש אחד או שניים , שנתנו 
לעצמם סמכויות בניגוד לכללים בסיסיים דמוקרטיים של ממשל תקין . . . לא 
בלב קל אעזוב את תפקידי בממשלה , אך ישנם רגעים שבהם צריך אדם לדעת לקום 
ולהתחיל לצעוק . יש רגעים שצריך להתעורר ולהיאבק בכל כוח בטרם פורענות . 
זוהי אולי השעה האחרונה לעשות כן . על כולכם תבוא ברכה " . 
