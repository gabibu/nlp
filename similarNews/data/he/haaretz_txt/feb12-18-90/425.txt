ההתקפה על אוטובוס התיירים הישראלי במצרים אינה רק שיאה של שורת פיגועים 
רצחניים שביצע הגיהאד האיסלמי הפלשתיני במתכונת דומה בשנים האחרונות , אלא 
גם מיצוי מעשי למסכת הרעיונית של התנועה הקנאית הזו , הרואה לעצמה ייעוד 
להילחם לא רק בישראל , אלא גם במשטרים הערביים המושחתים , בעיניה . עשר 
שנים לאחר הקמתה , הפכה הזרוע הפלשתינית של הגיהאד האיסלמי לגוף הפלשתיני 
המסוכן והנועז ביותר , אשר יחד עם בני דמותו הפונדמנטליסטיים במזרח התיכון , 
מגלם כיום את האיום החתרני והטרוריסטי הגדול ביותר באזורנו . הגיהאד האיסלמי 
הפלשתיני הוקם ב0891 על - ידי שני משכילים עזתיים , השייח עבד אל - עזיז 
עודה וד"ר פתחי שקאקי . שניהם בוגרי אוניברסיטות במצרים , צעירים ( בני 
73 ) , ששימשו דרשנים במסגדים רבי - השפעה ברצועת עזה וגורשו ללבנון לפני 
כשנה . פתחי שקאקי , יליד מחנה הפליטים ברפיח , בן למשפחה שמקורה בכפר 
קטן ליד רמלה , יצא ללמוד רפואה באוניברסיטת זקאזיק במצרים , אחד ממעוזי 
התנועה הפונדמנטליסטית המצרית , לאחר שסיים לימודי תואר ראשון במתמטיקה 
באוניברסיטת ביר - זית באמצע שנות ה07 . עוד בלימודיו במצרים נעצר בחשד 
לפעילות חתרנית . אחרי שובו לעזה נשפט ונכלא פעמיים בשל קשר לחולייה מזוינת 
של הגיהאד האיסלמי . שקאקי החל את פעילותו בארגון " האחים המוסלמים " , 
אך פרש ממנו על רקע חילוקי דעות רעיוניים בסוף 47 . הוא פירט את עיקרי 
האידיאולוגיה שלו בספרו " חומייני : האלטרנטיווה והפתרון האיסלמי " , שפורסם 
כעבור שנה . כששב ממצרים כרופא כללי , עבד תקופה קצרה בבית - החולים " אל - 
מטלע " בירושלים , ואחר כך במרפאה פרטית ברצועה . באותה תקופה החל מקבץ 
סביבו צעירים מוסלמים קנאים , רובם סטודנטים או בוגרי אוניברסיטות . אחד 
מהם היה השייח עבד אל - עזיז עודה , גם הוא בן למשפחת פליטים , יליד מחנה 
הפליטים גבאליה . ב1891 סיים עודה לימודי תואר במדעי דת והלכה מוסלמית בקהיר , 
ועבד כמורה באוניברסיטת עזה , שם עשה נפשות לרעיונותיו בקרב התלמידים . 
ב4891 נעצר בחשד להסתה , נשפט והורשע ל11 חודשי מאסר , וכששוחרר חזר לפעילותו 
במסגרת הגיהאד האיסלמי . חודש לפני פרוץ ההתקוממות הוציאו השלטונות צו גירוש 
נגדו , שעורר סערה גדולה ברצועה . עודה ושקאקי החלו מפיצים את רעיונותיהם 
בדרשות בארבעת המסגדים הקשורים לתנועת הגיהאד האיסלמי ברצועה , במיוחד במסגד 
" אל - קסאם " בבית - לאהיה ומסגד " אל - סלאם " ברפיח . חברי הגיהאד 
האיסלמי שנכנסו לכלא גיבשו בכמה מבתי הכלא סגל חדש של אוהדים . במהירות 
רבה תפס הארגון מקום של כבוד במערכת החלוקה הארגונית הנוקשה בבתי - הכלא . 
גורמי ביטחון מסרו כי לאחר שהובהר גודל פוטנציאל הגיוס של הגיהאד האיסלמי 
בבתי - הכלא , התגבשה החלטה לתת עדיפות לגירושם של פעילי הארגון , משום 
הסכנה שבפעילותם החתרנית בכלא . קפמאפרקההשפעה החומייניסטית על הגיהאד האיסלמי 
הפלשתיני היא המייחדת אותו מבחינה אידיאולוגית , ודווקא היא מעניקה לו צביון 
לאומי - פלשתיני . אפשר להבהיר את הנקודה הזו בבחינה קצרה של מושג הגיהאד 
בעיני הפודמנטליזם המצרי , לעומת מהות המושג הזה בעיני הפונדמנטליזם החומייניסטי . 
משמעות הגיהאד , בעיני תנועת הגיהאד המצרית , כפי שהיא מתבטאת בספרו של 
מייסד הארגון עבד אל - סלאם פרג , " המצווה הזנוחה " , היא ביסודה מאבק 
נגד המשטרים הכופרים והמושחתים בארצות האיסלם , המתיימרים להיות משטרים 
מוסלמיים . מושג הגיהאד מבית - מדרשו של חומייני מתאים יותר לתנועה לאומנית - 
דתית קנאית כגון הגיהאד האיסלמי הפלשתיני , משום הדגש של הגיהאד השיעי על 
הקרבה עצמית , ומוות למען אללה ( שהאדה ) . יתר - על - כן , הרעיון 
החומייניסטי של שחרור ירושלים ומסגד אל - אקצה כמטרת המטרות , לאחר איחוד 
העולם המוסלמי , קסם מאוד לאנשי הגיהאד הפלשתיני . השייח עבד אל - עזיז 
עודה , בראיון נדיר לשבועון " אל - פגר " באנגלית , שלושה חודשים לפני 
הוצאת צו הגירוש נגדו , אמר : " אנו מאמינים כי המהפיכה האיסלמית היא 
תנועת השחרור החשובה ביותר באזור , וכי עליה לחזק את בריתה עם הנציגים האמיתיים 
שלה המהפיכה האיראנית " . לקראת סוף 78 , חודשים אחדים טרם פרוץ ההתקוממות , 
כאשר חשו אנשי הגיהאד האיסלמי כי הצליחו לצבור די כוח בקרב הצעירים , הם 
נכנסו בראשונה לעימות פומבי ישיר עם יריביהם במחנה הדתי , אנשי " האחים 
המוסלמים " . היה זה במערכת הבחירות לאוניברסיטת עזה . אנשי הגיהאד האיסלמי , 
שיכלו להתפאר אז בסדרה של הצלחות בשדה המערכה נגד הציונים במשך אותה שנה , 
לעגו לתומכי האחים המוסלמים , המסתפקים ב"הכשרת הלבבות " לקראת הקמתה 
של המדינה האיסלמית . כרוז שהפיצו אנשי הגיהאד האיסלמי באוניברסיטת עזה בעיצומה 
של מערכת הבחירות ( נובמבר 78 ) , סנט באחים המוסלמים על שהם מתמקדים 
בחינוך ואינם מקריבים עצמם לגיהאד : " הגיהאד אין משמעו רק נשיאת נשק . 
משמעותו התנגשות ישירה , מן הרגע הראשון שהלב מרגיש את האמת של ייחוד האל 
באמירה אין אלוהים מבלעדי אללה . את הצורה והאמצעים של אותה התנגשות יש 
להגדיר בהתאם לתכנון ולאפשרויות הפעולה , אולם החשוב הוא שלא יהיו בה שביתת 
נשק , דחייה או ציפיה " . כעבור חודש פרצה האינתיפאדה . תנועת " חמאס " , 
שאמנם התקיימה עוד קודם במתכונת זו או אחרת , התייצבה בבירור כארגון החזית 
של האחים המוסלמים , ועד - מהרה אימצה לעצמה את עיקרי האידיאולוגיה המיליטנטית 
של הגיהאד האיסלמי . קשה אמנם למצוא אזכורים של המהפיכה האיראנית או של 
מאפיינים חומייניסטיים , אך אפשר לומר בבירור כי האינתיפאדה הסיטה את הדגש 
של האחים המוסלמים מחינוך לגיהאד , מפסיוויות והמתנה לפעילות מיליטנטית , 
ממסכת רעיונית רפורמיסטית נטולת ייחוד לאומי לאידיאולוגיה לאומית ייחודית . 
האמנה של חמאס רוויה בתכנים וברעיונות שהיו נחלתם של אנשי הגיהאד האיסלמי . 
עם הופעתה של חמאס היו שסברו כי הגיהאד האיסלמי ייעלם או ייטמע בתוכה . 
לא כך קרה . ברצועה נותר הגיהאד האיסלמי כוח ציבורי בעל בסיס תמיכה רחב 
למדי . לראיה , אנשיו הצליחו לאכוף הוראות של שביתה כללית ברחבי הרצועה 
לא - פעם , ופירסמו כרוזים משלהם , במקביל לאלה של חמאס ושל המפקדה הלאומית 
המאוחדת . פעילים פלשתיניים טוענים כי הגיהאד האיסלמי , אף שסירב להיכלל 
במסגרת המפקדה המאוחדת , שמר על תיאום מבצעי עמה . אמונתם של אנשי הגיהאד 
האיסלמי , כי אין טעם להקדיש מאמצים להנהגת ההלכה המוסלמית בפלשתין טרם 
שחרורה משליטת הכופרים היהודים במאבק מזוין , היתה אחד הגורמים המרכזיים 
לברית המוזרה שלהם עם מנגנון הפיגועים של ארגון " פתח " . הברית המבצעית 
הזו ( שהתבררה מתוך הודאות של פעילי הגיהאד ומתוך התבטאויות שונות של אנשי 
פתח ) הולידה כמה פיגועים וניסיונות פיגוע קשים . הבולט שבהם היה התקפת 
הרימונים על טירוני חטיבת גבעתי ובני משפחותיהם ליד הכותל המערבי באוקטובר 
68 . שיתוף הפעולה המבצעי עם פתח לא היה על רקע של קרבה אידיאולוגית , 
אלא בגלל הנוחות היחסית של השימוש בתשתית ובניסיון המבצעי של פתח הוותיק . 
קפמאפרקסלידת הגיהאד האיסלמי מן המדיניות החדשה של אש"ף בראשות פתח , אשר 
התבטאה בסדרה של כרוזים בוטים ביותר , קירבה את הגיהאד לארגוני האופוזיציה 
באש"ף , ובראשם ארגונו של אחמד גיבריל . תחנת הרדיו של גיבריל , המשדרת 
מסוריה , מהווה אכסניה קבועה לאנשי הגיהאד ולדוברים מטעמו . השייח אסעד 
ביוד אל - תמימי , " המנהיג הרוחני " של הגיהאד האיסלמי , הוא אורח קבוע 
ברדיו " אל - קודס " . השייח החברוני הזה , לשעבר דרשן במסגד אל - אקצה , 
גורש לירדן ב0791 , היה ונותר מראשי המטיפים לגיהאד מזוין נגד ישראל . 
לגיהאד האיסלמי יש עדיין תומכים ופעילים לא - מעטים , בעיקר ברצועת עזה , 
אך גם בכמה אזורים בגדה ( הר חברון , שכם וגנין , במיוחד ) . כל הצלחה 
של הארגון , כגון מארב היריות הקטלני לגיף של צהל בעזה בנובמבר שעבר והפיגוע 
נגד האוטובוס במצרים , מגבירה את כוחו ואת השפעתו . ההתקפה במצרים היתה 
מוצלחת במיוחד בעיני הארגון משום שפגעה בכמה מטרות בעת ובעונה אחת : היא 
גרמה למות יהודים , לפגיעה במשטר המצרי , לפגיעה בנורמליזציה בין מדינה 
מוסלמית לבין " המפלצת היהודית הפוגעת בכל " ( כדברי השיח עבד אל - עזיז 
עודה בראיון לביטאון הגיהאד ביוני 88 ) , והתכוונה לפגוע גם בתהליך המדיני . 
שעה שאש"ף הפחית למינימום את פעילותו המזוינת , ובעת שהתנועה הציונית והתנועה 
הפלשתינית קרובות יותר מאי - פעם להסכמה על דו - קיום במתכונת זו או אחרת , 
שוב מתבהר כי האיום הגדול ביותר לעתיד האזור נשקף מן הגורמים שהתייחסותם 
הקנאית - הדתית לסכסוך מונעת מהם כל סיכוי להגיע לפשרה . 
