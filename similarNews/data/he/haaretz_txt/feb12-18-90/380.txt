תנאי חיוני להבטחת הדמוקרטיה הוא להשיג מצב שבו קבוצות - האליטה במדינה אינן 
תלויות במנהיגות הפוליטית וזו בזו . יחסים הדוקים מדי בין אליטות מוגדרים 
כגילוי עריות בפיה של פרוף חוה עציוני הלוי מאוניברסיטת בר - אילן . גילוי 
עריות פוליטי - חברתי זה , המתבטא בקרבת - יתר של אליטות או בהשתלטותן זו 
על זו , הוא מקור השחיתות בחברה , ומונע דמוקרטיה . אמנם אין חידוש באבחנה 
כי עצם קיומן של אליטות חיוני לכל מבנה פוליטי , וכי מה שמייחד את הדמוקרטיה 
הוא היותן של האליטות נפרדות זו מזו . אך לדברי חוה עציוני , שהיא גם פרופסור 
חבר באוניברסיטה הלאומית האוסטרלית בקנברה , לא נבדקו מספיק השלכותיו של 
גילוי עריות זה על המציאות , ולא הובאו מספיק בחשבון בעת ניתוח אפשרויות 
העתיד . ספרה , העוסק בכך , הופיע באחרונה בארה"ב בהוצאת הספרים כאחת 
הדוגמאות ליחסי קרבה יתרה בין קבוצות אליטה , מביאה פרוף עציוני הלוי את 
צמרת ההסתדרות כאליטה שהיא בירוקרטית ופוליטית בעת ובעונה אחת . עקב מצב 
זה , מפעלים של ההסתדרות מתנהלים לפי אמות מידה פוליטיות , והם משמשים 
" קבלן קולות " של גוש פוליטי . בהתייחסה אל ההסתדרות הכללית כאל כוח 
חברתי , אמרה פרוף עציוני : " אני בעד עוצמה להסתדרות , אך לא כבוס כלכלי - 
רפואי של המדינה " . דוגמה אחרת היא גם הבירוקרטיה הממשלתית שדרגיה הגבוהים 
והבינוניים מתמנים לפי קריטריונים פוליטיים . בתקנון שירות המדינה נאמר 
אמנם כי מינוי למשרה ממשלתית יהיה לפי כישורים ולא לפי קשרים פוליטיים , 
אך ההתעלמות מכך איננה צריכה הוכחה , ועל כן הבירוקרטיה בארץ מקורבת יותר 
מדי לראשי אותן מפלגות השולטות במשרד הממשלתי , ונעשתה לשפחתם של המנהיגים 
הפוליטייים . כאשר מנהיגים אלה דורשים לחלק כספי - ציבור כהטבות , למשל 
כספים ייחודיים למוסדות חינוכיים , אין בכוחה להתנגד , ובכך גם היא נהפכת 
לקבלנית קולות של המפלגה . דוגמה נוספת לגילוי עריות חברתי פוליטי היא הקשרים 
בין הרבנות לבין ראשי המפלגות הדתיות . גם הקשרים הללו מתאפיינים בהידוק 
רב מדי . " אליטות דתיות זכאיות לאידאולוגיות משלהן ורצונות משלהן לא פחות 
מכל ממסד דתי " , אמרה פרוף עציוני הלוי , " אך במדינה מתוקנת מינוי הרבנים 
והדיינים היה צריך להיעשות באופן נייטרלי . בישראל יש לי חשד שזה לא בדיוק 
כך ושהמינויים אינם נקיים משיקולים פוליטיים " . קפמאבינהאם יש ביהדות יסוד 
דמוקרטי שישלים עם קיום של מדינה יהודית דמוקרטית ? לדעת פרוף עציוני הלוי , 
ביהדות יסודות דמוקרטיים ולא - דמוקרטיים וצריך לפשר בין הגישה המסורתית 
היהודית והגישה הדמוקרטית שמקורה בעולם הליברלי המערבי . " אם איננו יהודים , 
מה לנו פה , ואם איננו דמוקרטים , מה לנו פה ? " . אי תלותן של קבוצות 
האליטה באליטה השלטת , הושגה במערב במאות שנים של מאבק , אשר במתכוון או 
שלא במתכוון , היה גם מאבק על עקרונות הדמוקרטיה . על עקרונות אלה ממשיכות 
הקבוצות לגונן בעצם אי תלותן . האיום העיקרי על הדמוקרטיה לא צמח מעולם 
מאויבים חיצוניים , אלא מהשתלטות של קבוצת אליטה על האחרות ומיחסים הדוקים 
מדי בין קבוצות אליטה . אחד הגורמים העיקריים לכך שבסוף המאה ה91 ובראשית 
המאה ה02 לא הצליחה הדמוקרטיה להשתרש בגרמניה , חרף משטר של ריבוי מפלגות 
וחרף בחירות סדירות , היה שקבוצות אליטה שונות , ובהן המנהיגות הפרלמנטרית 
האופוזיציונית , מנהיגות האיגודים המקצועיים , צמרת הביורוקרטיה , האליטה 
של העיתונות וראשי המוסדות האקדמיים , לא פיתחו את אי - התלות הדרושה כלפי 
האליטה הפוליטית השלטת . עצמאות כזו נעדרה בשנים שקדמו לנאציזם . קבוצות 
האליטה בגרמניה התרגלו להיכנע לרצון האליטה השלטת , וכאשר הרפובליקה של 
ויימר החלה להתקפל לפני הנאציזם , לא הצליחו להגן על מבצרי העוצמה שלהן , 
ובכך גם על מוסדות הדמוקרטיה . עם עליית הנאצים התפרקו הקבוצות או נבלעו 
מרצון במוסדות המשטר הטוטליטארי , שמאוחר יותר השתמש בהן ככלי מרכזי בביצוע 
מעשי הזוועה כלפי העם היהודי והאנושות , ובהצדקת מעשים אלה . קפמאבינגם 
כיום לא תהיה תקומה לדמוקרטיה בלעדי קבוצות אליטה ובלעדי עצמאותן . המהפך 
שהתחולל במזרח אירופה לא יצמיח דמוקרטיה בסגנון מערבי כל עוד השלטון נמסר 
לעם מידי השלטון , או נלקח מהשלטון בידי העם , בלא שיצמחו קבוצות אליטה 
עם משאבי עוצמה משלהן ; ואפילו ייראו ניצני דמוקרטיה הדמוקרטיה לא תוכל 
להחזיק מעמד . קשה להשיג אי תלות של קבוצות האליטה יותר מאשר בחירות רב - 
מפלגתיות , משום שהבחירות הן עניין של נוהל , ואילו אי התלות של האליטה 
היא תופעה סמויה , אטית בהתפתחותה וקשה בהכוונה - מלמעלה . להוציא את תנועת 
סולידריות בפולין , הלוחמת על זכות חופש - ההבעה שלה , אין במזרח - אירופה 
אות להתפתחות אליטות עצמאיות . במדינות הגוש המזרחי ישנה הנהגה שמפעילה 
רפורמות ויש הפגנות המוניות , אך אין כמעט מאבק של איגודים מקצועיים , 
של עורכי עיתונים , של ראשי אוניברסיטאות ושל צמרת התרבות והאמנות על אי 
תלותם כקבוצה . קפמאבינהאם ניתן להבטיח את עצמאותן של קבוצות אליטה זו כלפי 
זו ? " סוציולוג אינו יכול להמציא מרשם " , טוענת פרוף עציוני הלוי . 
לדעתה אין גם לצפות לשינוי פוליטי מרחיק לכת בגוש המזרחי ללא שינוי כלכלי . 
לא תהיה שם תקומה לדמוקרטיה בלי שתתפתח כלכלה שאינה נרמסת ברגליו הגסות 
של השלטון ומסוגלת על כן להצמיח אליטה כלכלית עצמאית משלה , כמשקל נגד אפשרי 
לשלטון , ואף להעניק בסיס כלכלי לאופוזיציה . אין פירוש הדבר שכלכלה המסוגלת 
להצמיח שם דמוקרטיה , חייבת להיות קפיטליסטית . אדרבא , כלכלה קפיטליסטית 
מניחה אף היא כמה מכשולים על דרך הדמוקרטיה . אך אין ספק בלבה של פרוף עציוני 
הלוי , כי הכלכלה חייבת להתקיים מחוץ לשליטה ממשלתית ישירה כדי לשמש בסיס 
לדמוקרטיה , וכל זמן שארצות הגוש המזרחי לא יצמיחו כלכלה כזו , לא תוכל 
הדמוקרטיה שם להתייצב . 
