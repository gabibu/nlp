השעה שעת לילה מאוחרת במחלקת הילדים של בית - החולים הדסה , בהר הצופים 
בירושלים . אחד הילדים היהודים חש ברע . אמו מחליטה שלא לחזור לביתה ולעשות 
את הלילה במחיצתו . לצדו של הילד היהודי , שוכב ילד אחר , ערבי , אף 
הוא תושב ירושלים . אמו שוכבת בסמוך אליו , על מיטה פנויה , ומתבוננת 
באם היהודייה המחפשת מקום להניח עליו את ראשה למשך הלילה , קרוב ככל האפשר 
לבנה , החש ברע . לבסוף קמה האם הערבייה ממקומה ומציעה את מיטתה לאם היהודייה . 
" זה היה נורא נחמד מצדה " , תספר אחר - כך האם היהודייה , " כיוון ששנינו 
בילינו זמן כה רב בבית - החולים , התיידדנו , אבל אני פשוט לא יכולתי לישון 
באותה המיטה שעליה היא שכבה . אני יודעת שזה נשמע טיפשי , אבל פשוט לא 
הייתי מסוגלת לזה " . " חיים ביחד לחוד " , ספר - המחקר של הד"ר מיכאל רומן 
( גיאוגרף - כלכלן ) והפרוף אלכס וינוגרד ( אנתרופולוג ) , הוא למעשה 
הלקח הבולט של האינתיפאדה בירושלים . המחקרים המדעיים , שקיבצו השניים 
בספרם , נעשו עוד לפני שפרצה האינתיפאדה ואם היו עדיין שחשבו כי האינתיפאדה 
יצרה מצב חדש יש מאין , בא קובץ המאמרים הזה ומלמד כי האינתיפאדה לא יצרה 
מצבים חדשים , אלא רק העלתה אותם אל פני השטח והקצינה אותם . המהדורה העברית 
לספר שתראה אור בקרוב , תודפס בהוצאת מכון ירושלים לחקר ישראל , שיזם את 
המחקר , ואילו אוניברסיטת פרינסטון תוציא את הספר באנגלית , בהוצאה אקדמאית . 
רומן וינוגרד בחנו את יחסי היהודים והערבים בירושלים בתחומים רבים . אחד 
הפרקים , המרתק מכולם , עוסק במערכות החיים בבית - החולים הדסה הר הצופים . 
בפרק - זמן של חצי שנה ביקר הצוות שריכז הפרוף וינוגרד , כמעט מדי יום 
ביומו , במחלקות השונות של בית - החולים , ריאיין חולים , רופאים ואנשי - 
סגל והתבונן בנעשה סביבו . לימים יכתוב וינוגרד כי מכל נקודת ראות , " זה 
מקום שאין טוב ממנו , כדי ללמוד כיצד ערבים ויהודים מקיימים אינטראקציה 
ביניהם בעיר מחולקת ומבותרת " . קפמאפרקהמוסד , המשולב במערך האשפוז האזורי 
של העיר , משרת את האוכלוסייה המעורבת המתגוררת ברבעים הסמוכים . באוכלוסייה 
זו נמנים בין השאר משפחות נוצריות ומוסלמיות מיוחסות משייח גראח , כפריים 
ערבים מיישובים סמוכים כעיסאוויה , משפחות יהודיות מהגבעה הצרפתית ועמם 
תושבים יהודים מכל חלקי העיר . בית - החולים משמש הן כבית - חולים תורן 
והן כבית - חולים אוניברסיטאי , המקבל מקרים " מעניינים " . לחדר - הלידה 
של בית - החולים חשות ללדת נשים יהודיות וערביות . חיילים הנפגעים בפעולה 
או באימונים מאושפזים אף הם בהדסה הר הצופים , וכן אזרחים , יהודים כערבים , 
שנפצעו במשך השנים בפעולות טרור . בתקופה שנעשה המחקר , עבדו בהר הצופים 
ארבעה רופאים ערבים בלבד , ביניהם הגינקולוג הד"ר אחמד טיבי , שקנה את 
פרסומו לאחר שתיווך בין השר עזר ויצמן ואנשי אש"ף . שליש מסגל האחים והאחיות 
היה ערבי , בעיקר ערבי ישראלי , והם שירתו כמעט בכל מחלקות בית - החולים . 
החוקרים הציגו לעצמם שאלות רבות , גם כאלו שהתשובות עליהן היו ידועות לכאורה 
מראש . כך למשל היה ברור מאליו , כי היחס לכל החולים שוויוני וכי מנקודת - 
הראות של הצוות הרפואי , אין מגדירים חולה כערבי או כיהודי , אלא כאדם 
הסובל ממחלה . לחוקרים התברר עם זאת , כי בנוסף לשבועת הרופא , המחייבת 
יחס שוויוני , מסתייע הסגל הרפואי בחיזוקים נוספים . נמצא שבכמה מקרים 
סייעו ההשקפות הפוליטיות של אנשי הסגל לחיזוק עמדותיהם השוויוניות כלפי החולים . 
הדבר אמור במיוחד בקרב אנשי הסגל היהודים . לדוגמה : רופאים בעלי השקפות 
דתיות - לאומיות או לאומיות , הפגינו עמדה שוויונית כלפי ערבים , כדי להוכיח 
שערבים ויהודים יכולים לחיות יחד , רק " כאשר הערבים מכירים שאנו , היהודים , 
שולטים בעניינים " . במקרה ההפוך , חיזקו עצמם אנשי הסגל היהודים , המאמינים 
בדו - קיום בשלום עם ערבים . בעלי עמדות אלו ביקשו להוכיח בעזרת היחס השוויוני 
כי שתי הקבוצות יכולות לשמור על דו - קיום בין כותלי בית - החולים . הן 
הנצים והן היונים השתמשו בדעותיהם הפוליטיות כדי לחזק את עמדתם השוויוניות ; 
ולהיפך : השתמשו ביחס השוויוני כדי לחזק את עמדותיהם הפוליטיות . עוד גילוי 
מעניין במחקר חושף תופעה של שינוי בזהות , הן על - ידי חולים והן על - ידי 
רופאים ואנשי סגל , בעיקר מהצד הערבי : מרואיינים רבים סיפרו על כמה מקרים 
הקשורים במיוחד לערבים צעירים , שבהיותם מאושפזים במצב קשה , נעשו במשך 
הזמן , " יותר ויותר יהודים " . צעירים ערבים אלה אושפזו בהדסה ובלבם ציפיות 
גדולות וחרדות עמוקות . קודם - לכן טופלו באי - הצלחה בבית - חולים ערבי . 
היותו של הדסה בית - חולים יהודי גרם את אי - הביטחון והחרדה . ככל שהתארך 
אשפוזם שם , למדו ואימצו להם דפוסי התנהגות חדשים : אחדים החלו לדבר עברית , 
שיחקו עם ילדים יהודים במחלקה וסיגלו להם את התנהגותם . לפחות במקרה אחד , 
הם גם אימצו שם פרטי יהודי ודרשו להיקרא בשם זה . ההסבר של החוקרים לתופעה : 
" בית החולים הוא מוסד טוטלי שבו כולם , אנשי - סגל וחולים , נדרשים 
לשמור על נורמות שאין להם שליטה רבה עליהן . זו סביבה מלחיצה , שבה משברים 
של חיים ומוות הם חיזיון נפרץ . זה מגביר את יסוד ההזדהות האישית ונסיבות 
יוצאות דופן גורמות תזוזות בזהות האתנית " . קפמאפרקשינויי זהות התרחשו גם 
בקרב עובדי - הסגל הערביים . רבים מהם כינו עצמם בשמות עבריים . ביחוד 
בלטה התופעה בקרב האחיות . המרואיינים ש"התייהדו " סיפרו לחוקרים כי מפעם 
לפעם יש מי שטורח להזכיר להם את מוצאם הערבי . הסיטואציה שנקלע אליה אברהים , 
רופא מתמחה שהכל הכירוהו כאבי , עשויה להמחיש את קשייהם של ה"מתייהדים " . 
מעיד אחד המרואיינים : " כשהגעתי לחדר - המיון הרגשתי שמשהו לא בסדר . 
יכולת ממש לחוש את המתח . כעבור זמן - מה סיפרה לי אחת האחיות את הסיבה 
לכך . הובא לכאן חייל שנפצע בזמן אימונים . הוא שכב על אלונקה . . . 
וכאשר אבי , הרופא הערבי , ניגש לבדוק מה קרה לו , החייל החל לצעוק : 
תקח ממני את הערבי המלוכלך הזה . אני לא רוצה שערבי יסתובב לי פה על ידי . 
אבי החוויר . גם הרופאים והאחיות האחרים היו מזועזעים . איש לא ידע מה 
לעשות . לבסוף ניגש אחד הרופאים האחרים , צעק על החייל ואמר לו לשתוק . 
כעבור זמן מה החייל נרגע . האמן לי , זה היה איום ונורא " . " כשקורות 
תקריות כאלה " , כותב הפרוף וינוגרד , " הן מזעזעות ומשבשות את שגרת בית - 
החולים . אף שמקרים כאלה חריגים , הם פוגעים ומפירים את כללי ההתנהגות 
המקובלים " . " התפרצויות על רקע הסכסוך הלאומי מעיבות ומשפיעות מפעם לפעם 
לרעה על גישתו המקצועית של הסגל הרפואי . יש דוגמאות העשויות להעיד על כך . 
בעת מלחמת לבנון ביצע מנתח ערבי באופן שגרתי ניתוחים בחיילים ישראלים פצועים , 
כמו שחברי סגל יהודים טיפלו במחבלים ערבים שנפצעו בהפצצות המוניות . אף 
שהטיפול הרפואי היה נאות , טענו אחיות יהודיות כי לא ידעו כיצד לנהוג : 
" הנה אני מטפלת בערבי שניסה להרוג יהודים . היה לי קשה מאוד מאוד . 
פשוט לא יכולתי לחשוב שהוא מחבל " . יתר על כן : נמצא , כי " מפעם לפעם 
שגרת בית - החולים מופרת על - ידי חולים המסרבים לקבל טיפול מידי בני הקבוצה 
האחרת , או על - ידי כאלה המשמיעים דברי עלבון על רקע עדתי . אין זה מפתיע " , 
נכתב במחקר , " כי תקריות כאלו מתחוללות בדרך - כלל ביוזמת חולים יהודים . 
ערבים הבאים להדסה , שהוא בית - חולים יהודי , מצפים לקבל טיפול מידי 
סגל יהודי , אבל בין היהודים יש המופתעים שערבים מטפלים בהם בבית - חולים 
שלהם " . הערבים מביעים בצורה גלויה ופתוחה את הכרת טובתם לסגל בית - החולים , 
יותר מן החולים היהודים . אחד המרואיינים הציע לחוקרים הסבר לכך : " הם 
יודעים כי הטיפול שהם מקבלים בעצם אינו מגיע להם . אחרי הכל , זה בית - 
חולים יהודי " . אין זו הערה מבודדת , היא מבטאה הרגשתם של רבים מן החולים 
ואנשי - הסגל היהודים מתרשמים החוקרים . קפמאפרקאף שארגונו של בית - החולים 
מושתת על עניינים רפואיים - מקצועיים , ניתנים הכרה וביטוי לא פורמליים 
גם לשייכות האתנית , ב"התנהגות חולים ואנשי - סגל המחליפים ביניהם מסרים 
מרומזים באשר לעמדותיהם ולזהותם " , כלשון החוקרים . מי שאתרע מזלו ואושפז 
בתקופה זו או אחרת של חייו בבית - החולים , מכיר בוודאי את אווירתו ואת 
ההווי הנוצר בו . במסגרת הווי כזה , מגבשים חולים ואנשי - סגל דעות מחמיאות 
ומחמיאות פחות אלה על אלה . כאשר מדובר בבית - חולים מעורב , קורה לא פעם 
שהדעות השונות המתגבשות בקרבהמטופלים והמטפלים , מייחסות התנהגות זו או 
אחרת לגורם האתני . " אם חולה יהודי מתייחס בדרך נוקשה לאחות ערבייה , 
הוא עשוי להיחשב כמי שלא אוהב ערבים , ואם להסתמך על מקרה ממשי , גילוי 
נוקשות מצד אחות ערבייה כלפי חולה יהודי , עלול להתפרש כסימן לרגשותיה האנטי - 
ישראליים של האחות . יש שאנשי - סגל ערבים נותנים ביטוי להזדהותם עם חולים 
ערבים במלה , במשיכת כתפיים או קריצת עין שפירושם שהחולה הערבי אינו בודד 
בבית - החולים היהודי . פירוש הדבר שהשייכות האתנית אינה גורם בלתי - רלוונטי 
במסגרת החברתית שבין הסגל והחולים . יש לה נגיעה רבה לרבים מן המגעים האמורים , 
והיא משגרת אותות שיש בהם להפריד בין אנשים מסוימים ולקשר בין אחרים " . 
עוד ממצאים שהועלו : הקשרים החברתיים המתמשכים בין החולים מעטים , והמגעים 
החברתיים מוגבלים , נושאים בדרך - כלל אופי אקראי . " בכמה מקרים מבטאים 
חולים יהודים זעם או טינה על שאושפזו יחד עם ערבים , או על שאיש - סגל ערבי 
מטפל בהם . לא ידעתי שיש פה כל - כך הרבה ערבים , הוא משפט הנשמע תכופות 
מפיהם . בדומה לכך , חולים ערבים המבינים קצת עברית או חשים זרות וחוסר - 
ביטחון בקשר לנוהלי בית - החולים , נוטים להתכנס בשתיקה ואינם מראים עניין 
לנסות ולשוחח עם חולים יהודיים . בשעות הביקור מתגודדים בני משפחה וידידים 
סביב מיטות החולים באותם החדרים , אך לא נוצר קשר של ממש בין בני משפחה 
ערבים לבני משפחה יהודים " . לעומת זאת , נקשרים קשרים רבים בין אנשי הסגל 
הרפואי , הערבים והיהודים . אולם יחסים אלה נושאים אופי מקצועי מובהק . 
בעת הפסקת קפה או באסיפת סגל הם דנים בשיטות ובנהלים רפואיים חדשים , מתווכחים 
על משכורותיהם של רופאים אחרים , או מתבדרים בדברי רכילות על אנשים במוסד . 
עניינים פוליטיים אינם נדונים כמעט . ויכוחים פוליטיים אינם בגדר טאבו , 
אולם חברי - הסגל נמנעים במודע מלהיכנס לפולמוס פוליטי . על רקע זה התברר 
כי האחיות והרופאים לא ידעו בדרך - כלל מה ההשקפות הפוליטיות של עמיתיהם . 
הם עבדו יחד , בשיתוף - פעולה הדוק , טיפלו בחיילים ישראלים פצועים ובסטודנטים 
ערבים שנפצעו בהפגנה פוליטית , אך לא החליפו כמעט מחשבות ודעות בעניין השקפותיהם . 
אף - על - פי כן , גיבשו דעות על האוריינטציה הפוליטית של עמיתיהם . בדומה 
לחולים , גם האחיות והרופאים הראו רגישות לסימנים המצביעים לכאורה על " השקפתו 
הפוליטית האמיתית " , של עמיתם . צריך לשוב ולהזכיר כי המחקר שבחן את היחסים 
בין יהודים וערבים בבית - החולים , נעשה קודם שפרצה האינתיפאדה . מותר 
איפוא להניח במידה רבה של ודאות , כי אירועי יום - יום בירושלים חידדו ביתר 
שאת את התחושות המתוארות והביאו ריבוי במספר המקרים החריגים . 
