אש"ף קידם אתמול בברכה את התפטרות השר אריאל שרון . הדברים נמסרו ע"י היועץ 
המדיני של יאסר ערפאת ויו"ר הוועדה המדינית במועצה הפלשתינית , ד"ר נאביל 
שעאת . הוא אמר , כי יציאתו של שרון מהממשלה " צריכה לשמח אותנו ולהגביר 
את נחישותנו להמשיך ולהגביר את ההתקוממות עד אשר יפלו כל הדומים לשרון " . 
הוא העריך , כי התפטרות שרון עשויה להביא להתמוטטות ממשלת האחדות הלאומית 
בישראל . ( ע"ץ ו"ר ) סגנו של ערפאת , אבו איאד , אמר אתמול בפאריס , 
כי התפטרות שרון עשויה לסייע לקידום השלום במזרח - התיכון , אם היא תהיה 
הצעד הראשון לקראת פילוג " הליכוד " . ביטאון ממשלת סוריה " תישרין " 
כתב אתמול , כי התפטרות השר שרון " אינה אלא תכסיס ישראלי חדש , שמגמתו 
להציג את יצחק שמיר כלוחם למען השלום " . לדברי העיתון , שרון ושמיר מחזיקים 
למעשה באותן דעות . 
