נסיגה מתמשכת והתנוונות צפויה לחיפה רבתי , אם לא תנקוט מדיניות של התערבות 
מתוכננת כך עולה מפרויקט לעיצוב קווי יסוד למדיניות פיתוח משולב , שהוגש 
על ידי המכון לחקר חיפה והגליל , באוניברסיטת חיפה . הפרויקט , שהונחה 
על ידי פרוף ברוך קיפניס , הוזמן לבקשתם של עיריית חיפה , התאחדות התעשיינים , 
לשכת המסחר והתעשייה , והחברה הכלכלית לחיפה , מצביע על כך , שאזור חיפה 
רבתי מאופיין בתסמונת של נסיגה במספר תחומים בולטים . בין העיקריים שבהם , 
מודגש " אבדן מקומו כאחד המוקדים העירוניים המרכיבים את הליבה הלאומית 
של ישראל , והפיכתו של מטרופולין חיפה למטרופולין מדרג שני " . על פי ממצאי 
הפרויקט , במקביל לגידול האטי של האוכלוסיה בחיפה , יחסית לגידול האוכלוסיה 
בישראל , מסתמנות מגמות של הגירה שלילית ברוב יישובי האזור , בעיקר של 
צעירים , משכילים , ובעלי מקצועות בסטטוס גבוה . בתחום הכלכלי מאופיין 
האזור , לפי ממצאי הפרויקט , בכך שהשינויים המבניים החלים בו מצביעים על 
ירידת מרכזיותה של חיפה כעיר תעשייה . אלו מלווים גם בשיעורי אבטלה בין 
הגבוהים בישראל , ובהתנוונות של מרכזי המסחר הקיימים בתוך העיר , לרבות 
חדירת המסחר לאזורי התעשייה במפרץ , תוך דחיקת חלק ממפעלי התעשיה אל מחוץ 
למטרופולין . לדעת צוות המחקר , עלולה תסמונת הנסיגה ללא התערבות מתוכננת , 
להביא לכך שמפרץ חיפה רבתי ימשיך להיחלש , תתרחש התנוונות של אזורי המסחר 
והשירותים , לא ייווצר בסיס כלכלי איתן לתיירות , ובמקביל , יגרום עומס 
התנועה לנתק תחבורתי בין העיר חיפה לבין קריות המפרץ וצפון הארץ . " מצב 
זה יביא להחלשה נוספת ברמת הפיתוח הכלכלי באיזור חיפה רבתי , וביכולתה לשמש 
מוקד לגליל " טוען צוות המחקר . בין קווי היסוד המומלצים על ידי צוות החוקרים : 
פיתוח אזורי תעשייה אטרקטיוויים , תוך התחשבות מירבית בתקנים מחמירים של 
איכות הסביבה ; פיתוח הקשרים התחבורתיים , הקמת מרכז לירידים , תערוכות , 
קונגרסים ואזורי תיירות במרכז הדר ובעיר . עוד מציעים החוקרים , לשפר 
את התנאים של אזור הנמל החופשי בחיפה . בפרויקט כלולה הצעה לבחון את כדאיות 
הקמת שדה תעופה בין - לאומי באזור חיפה , וכן את האפשרויות לפינוי חלק מן 
המתקנים הצבאיים באזור המפרץ , והסבתם לשימושים אזרחיים . 
