לאומית הכללית וממצב היחסים בין המעצמות . לטווח הארוך , עם זאת , יש 
קשר בין הדברים . לכן , יש לראות את ההסכמות שהושגו בין מעצמות - העל במו"ם 
על צמצום הכוחות הקונוונציונאליים במרכז אירופה ועל הפחתת הנשק האסטרטגי , 
כבשורה על עולם בטוח יותר לכולנו . במוסקווה ובוואשינגטון מקווים שההסכמים 
בשני הנושאים ייחתמו השנה . בפגישת נציגי בריתות וארשה ונאט"ו , המשתתפים 
בוועידה על הסכם " שמיים פתוחים " באנטבה , קיבלו הסובייטים את הצעת הנשיא 
בוש לפיה תחזיק כל אחת ממעצמות - העל 000 , 591 חיילים במרכז אירופה ולארה"ב 
יורשה להחזיק עוד 000 , 03 חיילים במערב היבשת . התוספת הזו , עליה עמדו 
האמריקאים , היא ירושה של שלב מוקדם יותר בשיחות , עוד מימי המלחמה הקרה . 
אז טען המערב שבשעת חירום יכולה מוסקווה לתגבר כוחותיה במהירות מבסיסים 
קרובים בבריה"ם , בעוד שארה"ב תצטרך להעביר כוחות מעבר לאוקיינוס . היתרון 
המספרי שהשיגה כעת ארה"ב הוא סמלי . כיום , כשמוסקווה נאלצת להתמודד עם 
מצב כלכלי קשה ביותר מצד אחד ועם דרישות מדינות מזרח אירופה לפינוי הכוחות 
הסובייטיים משטחן מצד שני , הרי שהאילוצים באים יותר מן הבית מאשר מהצד 
שכנגד . גם הקונגרס האמריקאי רוצה להקטין את תקציב הביטחון , ועדיין לא 
ברור אם הפחד מפני גרמניה מאוחדת לא יירש את הפחד מפני בריה"ם במערב אירופה . 
ייתכן שדווקא הפחד מפני אירופה כזו יגרום למערב - אירופים לדרוש את המשך 
הנוכחות הצבאית האמריקאית על אדמתם , בשעה שבעבר היה האיום הסובייטי העילה 
לנוכחות כוחות אלו במערב היבשת . נראה , איפה , כי שאלת מעמדה של גרמניה 
המאוחדת הופכת להיות שאלת מפתח עבור כל הצדדים . ככל שגרמניה הגדולה תהיה 
משולבת יותר בנאט"ו ( ובשוק המשותף ) , יחששו שכנותיה פחות מפני התחדשותה 
של גרמניה לאומנית בעלת שאיפות התפשטות . הסובייטים עדיין דורשים גרמניה 
מאוחדת נייטרלית , האמריקאים עומדים על המשך חברותה בנאט"ו . השבוע , 
עם זאת , הסתמן ריכוך בעמדת מוסקווה המוכנה לדון , כנראה , על הצעה לפיה 
תוגבל נוכחות כוחות נאט"ו לחלקה המערבי של גרמניה . גם במזרח אירופה חשים 
ביטחון רב יותר מפני גרמניה גדולה אם היא משולבת בנאט"ו , ועמדה זו תורמת 
כנראה גם היא לשינוי בעמדה הסובייטית . בשיחות על צמצום הנשק האסטרטגי , 
הנמשכות מאז 2891 , דנים עתה לראשונה על הקטנת מספר הטילים הבין - יבשתיים 
ולא על הקפאת מספרם . במסגרת השיחות הגיעו האמריקאים והסובייטים להסכמות 
לגבי רוב סוגי הטילים הבין - יבשתיים . מוסקווה ויתרה על זכות מפורשת , 
שדרשה בעבר , לפרוש מההסכם אם ארה"ב תפתח בניסויים במסגרת תוכנית " יוזמת 
ההגנה האסטרטגית " , היא תוכנית " מלחמת הכוכבים " . גם מוסקווה וגם ואשינגטון 
עדיין לא מוכנות לבסס ביטחונן על אמון הדדי , אך שני הצדדים מעניקים עתה 
משקל רב יותר מהמקובל בהערכות מודיעיניות להערכת כוונות הצד שכנגד . 
