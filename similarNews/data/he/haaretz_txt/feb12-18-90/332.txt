לצערי כן . הם יתורגמו לאנגלית וישמשו מכשיר בידי פקידי ארגון " הייאס " 
שמה שמעניין אותם , איננו טובת היהודים , אלא הרצון לקיים את עצמם כארגון 
סעד לפליטים , תוך הפצת תעמולת כזב על ישראל ועל מצבם של יהודי בריה"ם . 
לדעתי השר פרץ נפל , בדבריו אלה , קורבן למסע התעמולה וההפחדה של גורמים 
אינטרסנטיים , שחותרים לפתוח מחדש את שערי ארה"ב להגירת יהודים . אין ספק 
שהצהרה כזו עלולה להתפרש בעיני יהודים בבריה"ם , שישראל איננה מסוגלת לקלוט 
את כל העולים , דבר שאיננו נכון . אין להכחיש שיש פחד בקרב יהודי בריה"ם . 
באזורים מסוימים , ישנה גם פאניקה מסוימת . החשש שלהם הוא מסגירת השערים , 
ומכך שהאיומים המילוליים על פוגרומים , יהפכו למעשים . אבל חשוב להדגיש 
שכל יהודי שבידיו אישור יציאה ממשרדי " אוביר " , יכול לצאת ברכבת ללא המתנה , 
ועם קצת מאמץ הוא יכול גם להקדים את מועד הטיסה שלו . לדעתי לא היתה מערכת 
הסברה מקיפה בקרב היהודים בבריה"ם , לגבי האפשרות לצאת מבריה"ם ברכבות . 
אנשי " הייאס " וגורמים אחרים הפיצו אגדה בקרב היהודים , כאילו מי שאין 
לו כרטיס טיסה , איננו יכול לקבל את אשרות העולה בנציגות הישראלית במוסקווה . 
אגב , גם לטיסות לארה"ב ולאירופה על הנוסעים להמתין שמונה חודשים . עלינו 
להיאבק בכל כוחנו כדי למנוע את פעולתו . " הייאס " הוא ממש סרטן בגופה 
של הציונות . זוהי שערוריה שהארגון הזה ממומן מכספים שנאספים בשמה ולמענה 
של ישראל . במשך שנים ניהלנו מאבק לחיסול הנשירה , ואסור לנו לאפשר לתופעה 
החמורה הזו לצוץ מחדש . אינני חושב . זו היתה מעידה שאני משוכנע שהוא לא 
יחזור עליה . אולי התבטאותו נובעת מהיותו יהודי דואג ורגיש , שנפל קורבן 
למסע ההפחדה , אבל אני בטוח שהוא ימשיך לטפל בהתלהבות בקליטת העולים המגיעים 
ארצה . 
