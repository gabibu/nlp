אדלייד , אוסטרליה ( אי - פי ) . נבחרת של בית - כלא אוסטרלי סולקה מאחת 
הליגות המחוזיות בראגבי , כיוון שהשחקנים - האסירים אינם רשאים להופיע במישחקי 
חוץ . הקבוצה , המייצגת את בית הכלא של מובילונג , המצוי 08 ק"ם צפונית 
לאדלייד , דורגה בעונה שעברה במקום השני בליגה השניה של מדינת דרום אוסטרליה . 
אבל הקבוצות היריבות מיחו על העובדה , שעליהן לקיים את מישחקי הבית והחוץ 
נגד מובילונג בין חומות הכלא והחליטו , בהצבעה , לסלק את הקבוצה מהליגה . 
מנכ"ל הליגה האיזורית לראגבי קווין פלגייט אישר , כי בגלל המצב הבלתי נסבל 
לא היה מנוס מהפסקת פעילותה של קבוצת האסירים . כל המועדונים היריבים התלוננו , 
כי לא רק שנמנעת מהם הכנסה במישחקי הבית נגד מובילונג , אלא ששלטונות הכלא 
גם אינם מתירים לאוהדיהם ללוות את הקבוצה למישחקי החוץ נגד האסירים . המנכ"ל 
אמר , עם זאת , כי יינתן היתר לקיים בעתיד מישחקי ראווה ידידותיים נגד 
מובילונג . אחד מאסירי מובילונג , שעל פי החוקה האוסטרלית אסור לחשוף את 
שמו , נבחר בעונה שעברה לשחקן המצטיין של הליגה האיזורית . פלגייט גילה , 
כי בשעה שביקר בכלא כדי להעניק לשחקן את הפרס , נמסר לו כי האסיר שהה באותה 
שעה בבית המשפט . 
