היחידה הארצית לחקירות הונאה של המשטרה , בראשותו של תנ"ץ זכריה בנאי , 
עצרה שלשום מפקח מס הכנסה בחשד לקבלת שוחד מאיש עסקים . המפקח , המשמש 
בתפקיד בכיר באחת מיחידות השומה של מס הכנסה באזור תל אביב חשוד , כי תמורת 
טובות הנאה שונות הפחית את השומות לחברה של איש העסקים . המעצר בא לאחר 
חקירה סמוייה של המשטרה , שנמשכה זמן רב ובמהלכה נאסף חומר רב המבסס לכאורה 
את החשדות נגד מפקח המס . החקירה בפרשה זו אינה קשורה לחקירה שמנהלת יחידה 
משטרתית אחרת היחידה הארצית לחקירות פשעים בפרשיות שונות שבהן הועלו חשדות 
כנגד המשנה לנציב מס הכנסה , אברהם צרפתי , הנמצא בחופשה לנוכח החקירה 
המשטרתית בעניינו . יצויין , כי בשנתיים האחרונות נחשפו כמה פרשיות שבהן 
נחשדו מפקחי מס בקבלת טובות הנאה בתמורה להקלות ולהפחתות בשומה שאישרו לבעלי 
עסקים . באחרונה , בעקבות החקירה המשטרתית , המתנהלת בפרשיות הקשורות למשנה 
לנציב מס הכנסה , אברהם צרפתי , הועבר לאנשי המודיעין של המשטרה מידע רב 
על חשדות לקבלת שוחד על ידי כמה בעלי תפקידים במחלקת החקירות ובמשרדי השומה 
של מס הכנסה באזור תל אביב . המידע נבדק עתה . 
