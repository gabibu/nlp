" יה , מגיעה הקוראדו של פולקסוואגן גם לישראל . אחת אדומה הגיעה לביקור . 
כמעט אמרתי ביקור - תנחומים . זו שהגיעה לא תימכר כאן . זו שתימכר לא 
הוצגה ( עדיין ) בפני העיתונות . האורחת , זו המצוידת במגדש - על הקרוי 
06 , מסוגלת לשתות רק נוזלים נטולי עופרת , ועל כן היא לא תעשה עלייה . 
השנייה , זו שתימכר , מצוידת במנוע 61 שסתומים , מיוצרת בעבור אותן ארצות 
שעדיין מתירות שימוש במיץ גדוש עופרת ( רק 000 , 011 שקל , כולל אביזרי 
רישוי ) . ייאמר כבר עתה , כי לא צריך מיד לקמט את האף בקנאה . בהחלט 
ייתכן שדווקא במקרה הקוראדו עשינו עסק לגמרי לא רע . מאז השקתה , הקוראדו 
היא סיפור הצלחה מסחרי . 000 , 11 ממנה נמכרו בגרמניה בשנת 9891 , לעומת 
000 , 8 שנמכרו מכל דגמי פורשה . אין ספק שההבדל במחיר , והדמיון המסוים 
בצורה החיצונית , הם אלה אשר סייעו לקוראדו להיקלט . אפשר ממש לדמיין את 
הלקוח מגיר את רירו מול חלון הראווה של פורשה , מציץ בארנק ומיד רץ לפולקסוואגן 
לרכוש קוראדו . מ000 , 05 מארק הוא עוד יקבל עודף . בכמה שעות מענגות למדי 
יכולתי לנסות ללמוד מה הוא יקבל בתמורה . ראשית חוכמה , הוא יקבל מכונית 
יפה . אפילו מאוד יפה . מינון נכון של אלגנטיות מרשימה , עם דאווין מתייפייף . 
מיותר לשוב ולהתפעל מאיכות - המוצר המושלמת . איש הרי לא מצפה למשהו אחר . 
לא מצאתי אפילו בורג אחד שההין לזוז ממקומו , או להשמיע צפצוף . מנוע 
187 , 1 סמ"ק , 061 כוחות - סוס ב006 , 5 סל"ד , מומנט מרבי דשן של 7 . 
22 קג"ם ב000 , 4 סל"ד , מהירות מרבית 522 קמ"ש , תאוצה מ0 ל001 ב3 . 8 
שניות . בלמי . החידוש מגדש - על מדגם 06 . ( מגדש טורבו מופעל באמצעות 
גזי - הפליטה של המנוע . מגדש - על שואב את כוחו מן המנוע עצמו בעזרת רצועה ) 
. מהנדסי פולקסוואגן טוענים , כי המגדש הזה הוא הפתרון המוצלח ביותר לדחיסת 
פלפל באחוריהם של מנועים קטנים . ( שם , בגרמניה , מנוע 008 , 1 לקטן 
ייחשב ) . נסעתי לירושלים . נסעתי לעין - כרם . הלכתי לאיבוד בין כבישי 
ההרים בואכה עמק - האלה ובית - שמש . המסלול המועדף עלי להתפרעות עם מכוניות 
עתירות ביצועים . התנהגות הכביש של הקוראדו פשוט מדהימה . הדבר הקרוב ביותר 
למכונית - ספורט אקזוטית ( פרארי - לאמבורגיני - פורשה ) , שבו נהגתי 
מימי . עוד אחד מאותם יצורים מוטוריים מרושעים המעמת אותי עם מגבלותי - 
אני , הרבה - הרבה לפני שאני מתקרב למגבלותיו - הוא . הכביש הזה מוכר לי 
ככף ידי . פיתחתי כבר שגרות של נהיגה ; כאן מורידים לשלישי , כאן בולמים , 
כאן משלבים שני ומבצעים את הסיבוב ב . . . נו , טוב , לצורכי הסברה 
נגיד 02 קמ"ש . יופי . אבל קל מדי . נשוב אחורה וננסה שנית . הפעם 52 
קמ"ש , ואני כבר נמצא בקצה העליון של ההילוך השני . אני פשוט מעכב את האוטו ! 
ננסה בשלישית . הפעם בשלישי . הסיבוב נגמא ב53 קמ"ש . אני לא חש כלום . 
פעם רביעית . 54 קמ"ש . 05 קמ"ש . 06 קמ"ש . נמאס . משעמם . גם ב021 
הייתי עושה אותו בלי בעיה . ( הקורא הנבון ודאי גילה , כי המספרים הנקובים 
כאן נבחרו מטעמי אי - הפללה עצמית , והוא מוזמן לנחש בכמה קמ"שים באמת מדובר ) 
. הגה - כוח נעים להפליא , בלמים לעילא ולעילא , צמיגים משובחים , שלדה 
מופלאה , מתלים מתוקים . . . הכל פרפקט . ולמען האמת כלל וכלל לא משעמם . 
כל תגובותיה של המכונית חדות , ברורות , כמעט תזזיות , אבל בהחלט בנות - 
שליטה . לא פלא . הרי זהו צעצוע שתכליתו להסעיר את בעליו , וכל עוד בשלדה 
ובהתנהגות - כביש המדובר הוא לא חוסך ממנו שום כיף . ומעתה חסל סדר תשבחות , 
והגיע תור הביקורת המפתיעה למדי . דווקא המנוע ותיבת - ההילוכים מאכזבים . 
מי היה מאמין . נתחיל בתיבת - ההילוכים . ראשית , ברור מעיון בנתוניה 
הטכניים של התיבה , כי אנשי פולקסוואגן העדיפו מכונית מהירה על מכונית ספורט ; 
הפערים בין ההילוכים קצת גדולים מדי , ההילוך החמישי הוא ממש הילוך חיסכון - 
דלק חסר כוח באופן בולט , וגם מן ההילוך הרביעי ניטל לא מעט עוקץ , בגלל 
הפער הגדול שבינו לבין ההילוך השלישי . יחסי - העברה שכאלה מבטיחים אמנם 
מהירות מרבית גבוהה , אך מוסיפים לא מעט רפיון לתגובת הדוושה . לא בדיוק 
מרשם נכון למכונית - ספורט . שנית , מיקום ידית - ההילוכים לא הכי מוצלח 
בעולם . כמו הרבה צרות אחרות בעולמנו , גם היא ממוקמת יותר מדי ימינה . 
כבר שילוב הילוך שלישי , שלא לדבר על החמישי , דורש קידה יותר מקלילה 
קדימה . גם לא נוח , וגם לא נעים . שלישית , הידית מקושרת אל תיבת - ההילוכים 
באמצעות אותו פטנט לא הכי מוצלח שפותח עבור הפאסאט החדש ; מערכת כבלים במקום 
מערכת מוטות . התוצאה שילוב הילוכים מסורבל , לא נעים , לא מדויק , 
ובעל נטייה עקשנית להשתבש ולהשתנות ברבות הקילומטרים . אחד ממהנדסי פולקסוואגן 
שהגיע עם הקוראדו לביקור גרס , כי לאחר כמה אלפי קילומטרים של נסיעה , 
ניתן לכוונן את כל המערכת בצורה טובה יותר . נדמה לי שגם את עצמו הוא לא 
שיכנע במיוחד . גמרנו גיר , נעבור למנוע . כדי לא לצלול כאן להסברים טכניים 
מייגעים , שיהרגו גם את אותם קוראים בודדים שהגיעו עד הלום , ננסה לתמצת : 
בסל"ד נמוך המנוע קצת נרפה , יען כי המגדש עדיין אינו יכול להעלות את הספקו 
באופן משמעותי . לסל"ד גבוה אסור לו להגיע , יען כי אז הוא מסכן את חייו 
של המגדש . זהו מכשיר די עדין שחלקיו , הדורשים דיוק של מאית המילימטר , 
יאבדו את איזונם המיקרומטרי במעמסים גבוהים . על כן הוגבל המנוע למרחב 
מחיה צר למדי , כדי שמהירות הסיבוב המרבית של המגדש לא תעלה על 000 , 21 
סיבובים לדקה . במכוניות הנבנות במיוחד למרוצים , מתקינים מגדשים המגיעים 
גם ל000 , 81 סל"ד , " אך אלה " , אומר המהנדס מגרמניה , " חיים רק 000 , 
4 קילומטר ואז יש צורך להחליפם . המגדש של הקוראדו עמד בנסיעה רצופה של 
000 , 001 קילומטר בלי בעיות " . ( הקוראדו היא מכונית הביצועים הראשונה 
שבה נתקלתי שמנתק ההצתה המותקן בה משבית לך את המנוע כבר ב001 , 6 סל"ד ) 
. התוצאה הבלתי נמנעת ; המנוע מרגיש טוב רק בתחום די מוגבל ( בערך בין 
002 , 3 ל000 , 5 סל"ד ) . הוסף לכך את יחסי ההעברה העצלים והמנוקבים ככברה 
בחורים מעיקים , ותקבל תגובות מנוע מוזרות ומעציבות . 061 הסוסים המסתתרים 
במנוע יריצו אותך בסופו של דבר עד ל522 קמ"ש המובטחים . אך רק לעתים רחוקות 
הם גם יפעימו אותך . אפילו עיני - אני מפלבלות בתימהון כשאני רושם את המלים 
דלעיל , אך אין מנוס מן העובדות המצערות הללו . וכאן המקום לשוב למשפט הנחמה 
הרשום לעיל . לפחות על הנייר נראה שהקוראדו ה"ישראלי " , זה המצויד במנוע 
נטול - מגדש אך גדוש - שסתומים , הוא מלהיב ומהנה יותר מן האח הגדול נטול - 
העופרת . הלא הגולף 61 מצויד במנוע שכזה , ורק הנאות הוא משביע את בעליו . 
. . האינגינר הגרמני ניסה לתלות מעט מן האשם בדלק המקומי ( שזוקק נטול - 
עופרת במיוחד לכבוד האורחת ) , ואפילו בחום המזרח - תיכוני . . . אבל 
היה קר , וקשה להאמין כי עוד שלושה ארבעה אוקטנים קטנים היו מחוללים שינוי 
דרמטי . ה - 06 פשוט לא משכנע . עם זאת , ראוי להשאיר את הדברים בפרופורציה . 
הקוראדו היא מכונית נפלאה . עם כל " פגמיה " הלוואי עלי . רק שמגיע 
לה מנוע מוצלח יותר , וגיר מוצלח יותר , וגם הנעה 44 . ( העניין האחרון 
כבר בדרך . אני מיסב - כדורי אם השניים האחרים לא יבואו גם כן ) . 
