( ע ) . חיה גרינברג , אלמנתו של יוסף גרינברג ( 64 ) , לשעבר אמרכל 
משרד החינוך והתרבות באזור תל - אביב והמרכז , תובעת פיצויים בסכום של כמיליון 
ש"ח משני עובדים בכירים במשרד החינוך שלטענתה הטיחו בו האשמות , הציקו לו 
והפגינו כלפיו יחס משפיל ומזלזל , ובעטיין של כל אלה , לקה בהתקף לב ומת . 
הנתבעים הם אברהם בראשי , המשמש כיום כמנהל המפעל להכשרת ילדי ישראל , 
ושמעון נחמה הנמצא בחופשת לימודים . טרם הוגשו כתבי הגנה . בתקופה הרלוונטית 
לכתב התביעה שימש בראשי בתפקיד של אמרכל ראשי במשרד החינוך , והיה אחראי 
על יוסף גרינברג . שמעון נחמה היה עוזרו . בכתב התביעה נטען , כי השניים 
ניסו להכשיל את גרינברג במילוי תפקידו על רקע העובדה שמינויו לתפקיד נכפה 
עליהם נגד רצונם , לאחר שהיו מעוניינים לשלב בתפקיד זה אדם אחר מאנשי שלומם . 
ב38 . 2 . 61 נפגש יוסף גרינברג עם הנתבעים . ובמהלך השיחה ביניהם , נטען 
בכתב התביעה , פנו אליו בראשי ונחמה בביטויים חריפים ביותר , והטיחו בו 
האשמות כבדות בדבר אי תפקודו , לכאורה . אלמנתו טוענת בכתב התביעה , כי 
כתוצאה מהשיחה והמתח הכבד בו היה שרוי בעלה , הוא לקה בשעות הערב בהתקף 
לב ונפטר בו במקום . 
