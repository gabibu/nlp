( ע ) . נשיא ביהמ"ש העליון מאיר שמגר השמיע אתמול ביקורת חריפה על התבטאויות 
בוטות בגנותם של שופטים . הוא אמר כי יש בהתבטאויות אלה כדי " לחתור תחת 
תרומתם החברתית החיונית של בתי - המשפט לעשיית משפט צדק " . שמגר הדגיש בדבריו 
שיש להבחין בין ביקורת על תוכן פסק - דין לבין ביקורת אישית נגד שופט , 
המטילה ספק בכושרו . נשיא ביהמ"ש העליון אמר את הדברים בדיון בעתירתו של 
עו"ד ידידיה בארי , המבקש להעמיד לדין את ח"ך לשעבר מתי פלד , על זילות 
בית המשפט . באוקטובר 88 הגיב פלד בחריפות על החלטת בג"ץ לאשר ברוב של שלושה 
שופטים נגד שניים , את השתתפות הרשימה המתקדמת בה הוא חבר , בבחירות לכנסת . 
בעיתונות פורסם אז כי הוא רגז על דעת שני שופטי המיעוט שביקשו לפסול את 
הרשימה , ואמר : " זו בושה " . לפי גירסה אחרת אמר פלד : " זה לא מוסיף 
כבוד " . היועץ המשפטי לממשלה , יוסף חריש , דחה מ"חוסר עניין ציבורי " 
את בקשת עו"ד בארי להעמיד את פלד לדין על זילות בית המשפט . הפרקליט עתר 
לבג"ץ והשיג צו על תנאי נגד היועץ המשפטי . אתמול , במהלך הדיון בעתירה 
בפני שמגר ועמיתיו השופטים אהרון ברק ושאול אלוני , הדגיש בארי , שהציג 
עצמו כ"לוחם על כבוד בתי המשפט " , כי האינטרס הציבורי מחייב את בג"ץ להתערב 
בהחלטת חריש . מה הערך בכל הקריאות של ראשי מערכת המשפט מעל במות ציבוריות 
להרפות מבתי - המשפט ומפגיעה בשופטים , אם דווקא על דברי ההשמצה של פלד , 
עוברים לסדר היום " , שאל בארי . פרקליטו של פלד , אמנון זכרוני , הגן 
על החלטת היועץ המשפטי לממשלה , וגרס כי הוא שקל שיקול סביר כשהחליט כי 
האינטרס הציבורי לא מחייב העמדה לדין במקרה זה . " חריש התחשב בכך שהיתה 
כאן תגובה של איש פוליטי על החלטה שיפוטית " , טען . השופטים דחו את מתן 
החלטתם בעתירה למועד אחר . 
