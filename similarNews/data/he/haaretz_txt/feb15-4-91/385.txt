שר הביטחון , משה ארנס , אמר אתמול בגלוי כי קיימת סכנה שעיראק תתקוף את 
ישראל בטילים עם ראשי נפץ כימיים . בהשיבו להצעת חוק בנושא ההתגוננות האזרחית , 
אמר ארנס : " אנו יודעים שלסדאם חוסיין יש נשק כימי , ושהוא עלול להשתמש 
בו נגד ישראל . לכן אנו מחוייבים לנקוט באמצעי זהירות שנועדו כדי להתגונן 
מפני סכנה זו " . שר הביטחון הדגיש כי עוד לא קרה בתולדות העמים שאוכלוסייה 
אזרחית הותקפה בראשי נפץ כימיים . בהתייחסו למחלוקת אם עדיף בעת אזעקה לרוץ 
למקלט או לחדר האטום , אמר ארנס : " לא כל אחד מסוגל להגיע למקלט ציבורי 
בזמן המוקצב . אלה שאין להם מקלט בבית אינם מסוגלים בדרך כלל להגיע תוך 
דקה או שתיים למקלט ציבורי . אם ייאמר להם לרוץ למקלט ציבורי הם עלולים 
להיתפס בחוץ במצב המסוכן ביותר . גם לא כל אחד שגר בבניין רב קומות מסוגל 
להגיע למרתף או למקלט בזמן הקצוב . " אני שומע שיש אחד , שר הביטחון לשעבר " , 
אמר ארנס בהתייחסו ליצחק רבין , " שהוא בכושר גופני ומסוגל לעשות זאת . 
תבוא עליו הברכה . אבל לא כל אחד יכול לעשות זאת , לכן ההנחיות הן ברורות . 
מי שיש לו מקלט בבית , ייקח את המסכה וייכנס למקלט עם המסכה . מי שאין 
לו , שייכנס לחדר האטום עם המסכה " . קפידבינבמהלך הדיון אמרה ח"ך אורה נמיר 
( מערך ) כי במלחמה זו נכשלה הממשלה בכל הקשור לאמצעים הננקטים מפני כל 
התקפה , ולשם צמצום תוצאותיה בקרב האוכלוסייה האזרחית . לדבריה , קיימים 
אי סדרים באגף לשירותי חירום , והופר חוק ההתגוננות האזרחית המחייב כי בכל 
מבנה יהיה מקלט , וקובע כי לא יינתן היתר להקמת בית או מבנה אלא אם כן כלולה 
בתוכנית הבנייה התקנת מקלט . ראובן ריבלין ( ליכוד ) אמר שהבעיה בזמן חירום 
דומה לסכנות בשעת רגיעה . לדבריו , המחדל הוא אי - קיום מוסד מתאם בין 
כל הגופים המטפלים בנושא . יאיר צבן ( מפ"ם ) הזהיר כי אם הממשלה לא תנקוט 
מיד בצעדים תחיקתיים וארגוניים כדי לשים קץ למערבולת הארגונית השוררת בכל 
הנוגע לטיפול בחומרים מסוכנים ובהיערכות לאסונות המוניים , " אנו עלולים 
להיקלע לאסון המוני ואיננו מוכנים ולשלם על כך מחיר דמים כבד " . דוד ליבאי 
( מערך ) האשים את הממשלה בהתעלמות מדו"ח מבקר המדינה , הדן בסכנות הטמונות 
בשימוש בחומרים מסוכנים . הוא קרא לראש הממשלה לעורר לחיים את ועדת השרים 
לחומרים מסוכנים , ולקבוע מיהו המפקד בשטח בו מתרחש אסון ומי מתאם את פעולות 
ההצלה והפינוי . עמנואל זיסמן ( מערך ) אמר שהחוק הנוכחי הוא מיושן ואינו 
עונה על צרכי התגוננות העורף ולכן חיוני לשנותו . תמר גוזנסקי ( חד"ש ) 
שאלה מהי ההיערכות להגנת האוכלוסייה נוכח הסכנה של פגיעת טיל בכור הגרעיני 
בדימונה . קפידבינבספסלי מפלגת העבודה ניתן היה לראות אתמול פנים מחייכים , 
אחרי שהמערך הצליח ברוב של 43 נגד 33 להעביר לוועדה הצעת חוק שיזם ח"ך משה 
שחל . שר האנרגיה לשעבר הציע לשנות את חוק - יסוד : הצבא , ולהכניס בו 
תיקון שיחייב את ראש הממשלה או שר הביטחון לדווח אישית לוועדת החוץ והביטחון 
של הכנסת על כל פעולה מזויינת . שחל הדגיש כי בחוק יסוד : הצבא נקבע שהסמכות 
להוציא הוראות ופקודות מחייבות בצבא תיקבע בחוק או מכוחו , אך המחוקק לא 
קבע עד כה הלכה לעניין דרך פעולתה של הממשלה בעת מלחמה , ולא הסדיר נושא 
זה בחוק מיוחד . לדבריו הצעת חוק זו נועדה למלא את החסר ולהוסיף בדרך של 
חקיקה את שהובטח בחוק יסוד : הצבא . שחל הטעים שבהטלת חובת דיווח אישית 
על ראש הממשלה או שר הביטחון מודגשת האחריות האישית והמיניסטריאלית המוטלת 
על הממשלה כולה ועל ראש הממשלה ושר הביטחון בפרט , לכל נושא הקשור בצה"ל . 
הוא הציע שהדיווח ימסר לוועדת החוץ והביטחון של הכנסת , שהיא הגוף המתאים 
מכל הבחינות , מקצועית וביטחונית , לשמיעת דיווחים הקשורים בפעילות צה"ל . 
קפידבינלאחר ששחל סיים את דבריו , שאל היו"ר ח"ך גדעון גדות ( ליכוד ) 
, את שר הביטחון משה ארנס , אם ברצונו להשיב על הצעת החוק . ארנס ביקש 
להסיר את ההצעה מסדר היום , אולם נמנע מלעלות על הדוכן כדי לנמק את התנגדותו 
כפי שנהוג בדרך כלל . הוא נהג כך משום שהבחין שיש באולם רוב לקואליציה על - 
מנת להסיר את הצעתו של שחל מסדר היום , אולם ח"ך שחל , בהתייעצות עם יו"ר 
סיעת המערך חיים רמון , נקטו בתרגיל פרלמנטרי נבון . הם ביקשו מהיו"ר לאפשר 
לשחל לעלות שוב לדוכן כדי להתייחס לדבריו של שר הביטחון . בינתיים גייסו 
אנשי האופוזיציה את החכי"ם ששהו במזנון . בדבריו הקצרים שנועדו להרוויח זמן , 
אמר שחל לארנס : " לא העליתי על דעתי שתפגין זלזול כזה כלפי ההצעה . יכולת 
להשתמש בנימוקים יותר משכנעים , מאשר לנסות בתרגיל פרלמנטרי לדחות את הצעתי " . 
כאמור ה"תרגיל " של שר הביטחון לא עלה יפה , ועל חודו של קול הוחלט להעביר 
את הצעת החוק לוועדה . 
