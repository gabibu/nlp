צה"ל מנע שלשום משיירת מזון של פעילי שמאל ישראלים , שהביאו סיוע למחנה 
הפליטים אל - עמארי שליד רמאללה , למסור את המזון למשרד סוכנות הסעד והתעסוקה 
( אונרוו"א ) המקומי . כשלושים ישראלים הגיעו ביום ששי מירושלים לאל - 
עמארי במכוניות פרטיות , אלא שהמחנה היה נתון בעוצר וקצין צה"ל סירב לבקשתם 
למסור את המזון למשרד אונרוו"א המקומי , הנמצא סמוך לכניסה אל המחנה , 
כדי שאנשיו יחלקו את המצרכים לתושבים . המזון נאסף באמצעות תרומות של פעילי 
שמאל ואנשי תנועות שלום מגופים שונים , ובעזרתה של ועדת המעקב של הרשויות 
הערביות בישראל . יום קודם לכן העבירו הפעילים קרוב לשלוש טונות מזון באמצעות 
משאית מקומית , שפרקה את הסיוע באותו מחנה ללא הפרעה . שיירת מזון נוספת 
מטעם אותה קבוצת פעילים יצאה אתמול מתל - אביב למחנה שבורה שברצועת עזה , 
בתיאום עם נציגי אונרוו"א במקום . בשיירה השתתפו כחמישים ישראלים , והיא 
נעצרה במחסום ארז בכניסה לרצועה , מכיוון שהמנהל האזרחי סירב לבקשתה להעביר 
את המזון לנציגי אונרוו"א . קצין המנהל שהיה במקום הציע שהמזון יועבר במקום 
זאת לרשות המנהל , אך אנשי הקבוצה סירבו . הם התעכבו במקום , עד שבהתערבות 
עורך - דין מקומי הסכים צה"ל לאפשר לנציג אונרוו"א להגיע אל המחסום עם משאית 
ולאסוף את המזון . היה זה המבצע הראשון לסיוע במזון לתושבי השטחים מטעם 
גורמים ישראליים פרטיים , מאז תחילת המלחמה במפרץ והידרדרות המצב הכלכלי 
שם כתוצאה מהעוצר המתמשך . קפידבינהגוף , שהוקם אד - הוק לצורך מבצע הסיוע , 
קרוי " ועד הפעולה נגד ההרעבה " ; והוא נעזר ב"אנשי דת למען השלום " , 
חברי קיבוצים וערבים ישראלים . בינתיים הצליחה הקבוצה לאסוף כשש טונות מזון , 
שחולקו באורח שווה בין מחנות הפליטים אל - עמארי בגדה המערבית ושבורה ברצועה . 
בשני המקרים לא נעשה תיאום מוקדם עם רשויות המנהל האזרחי , מאחר שאנשי 
הקבוצה טוענים כי מניסיונם הקודם לא היה המנהל אמין בהעברת הסיוע לתושבים . 
