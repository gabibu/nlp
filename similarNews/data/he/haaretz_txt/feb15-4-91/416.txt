אי שסיפר שבטיסות הפצצה בעיראק הוא מקשיב בוקמן ללהקות רק כבד . הטייס , 
הנמצא ממש בלב העניינים , מרגיש כנראה שמשהו חסר לו . המציאות משעממת , 
ריקה מדי , ויש לדחוס לתוכה את המילוי המוסיקלי . מוסיקת הרוק אינה סתם 
נעימת רקע . המוסיקה הזאת מפרשת את המציאות , בונה סיפור שבתוכו הטייס 
פועל . כולנו מרכיבים וקמנים ואוזניות , כולנו אופפים את ראשנו בסיפורים , 
בונים גשרים על פני התהום . הסרט " אפוקליפסה עכשיו " , העוסק במלחמת וייטנאם , 
הוא עיבוד ספרו של גוזף קונראד " לב המאפלייה " . הן בסרט והן בספר מתואר 
מסע במעלה נהר , בסבך גונגלים , בשדה ראייה הולך וצר , אל עבר המרכז האפל . 
העין המשוטטת מגיעה קרוב מאוד אל הסוד . במלחמת המפרץ התנועה פנימה חסומה . 
המרכז נמצא באפלה . אין הרבה ידיעות מבפנים , אין צילומי קרבות , לא 
ידוע מה באמת קורה בכוויית ובעיראק . הצילומים המעטים נשלטים על ידי הצנזורה 
היוצרת שדה מוקשים , קו אופק שמעבר לו איננו יכולים לראות . בינתיים , 
כשלא יודעים מה קורה במלחמה עצמה , כשהסיפור הפנימי חסר , אפשר לחשוב 
על פוליטיקה בין - לאומית , על הפחד מהטילים , על כלכלה ועל מוראל לאומי , 
על הכוחות והחוקים המחליטים בשבילנו על חיינו , על הסיפורים המספרים אותנו . 
אולם כל המחשבות שבות בסופו של דבר ומצביעות לכיוון אחד ללב האפלה . הראו 
בחדשות " פצצות חכמות " שבחרטומן מותקנת מצלמת טלוויזיה , והן משדרות 
הביתה בשידור חי את התקרבותן למטרה . הצילומים ששולחות הפצצות האלה הם אולי 
החדירה הנועזת ביותר שהעין חדרה אל מעבר לקווי האויב . זוהי עין חד - פעמית , 
עין שנועדה לראות בכל ימי חייה רק תמונה אחת , ואז להתפורר לשלג . זוהי 
עין המשמידה את עצמה ואת האובייקט שלה , את המטרה ואת תמונת המטרה . אין 
דרך חזרה מלב האפלה . רגע התפוררות התמונה והפיכתה לפתותי שלג על המסך , 
מסמן את גבול הראייה , את קו האופק , הכי קרוב למלחמה שאפשר לראות . 
מכאן והלאה לא רק שאין תמונה אלא שהעין עצמה התרסקה . השלג הוא עיוורון , 
ניפוץ המסך . רבים מהצילומים שאנו מקבלים מהמלחמה צולמו בעזרת אמצעי ראייה 
מתוחכמים , מכשירים לראיית לילה , טלסקופים של קרינה אינפרה - אדומה , 
חיישני לייזר . מכשירי ראייה אלו פועלים מחוץ לספקטרום של הראייה האופטית . 
המכשירים " רואים " מה שהם רואים ( שם , בעולמם החשוך ) , ואת התמונה 
שלהם הם מתרגמים לתמונה שגם העין האנושית תוכל לראות . התרגום נעשה על גבי 
מסך הטלוויזיה . התמונה שהטיס רואה על הצג שלו היא בדיוק אותה תמונה שאנחנו 
רואים בטלוויזיה בבית . התמונה הזאת לא היתה קיימת אי פעם מחוץ למסך , 
ואיש לא ראה מעולם בעיניו את המראות האלו . התמונה היא עיבוד ויזואלי של 
אינפורמציה לא - ויזואלית במקורה . זוהי לא תמונה אלא הדמיה ( סימולציה ) 
של תמונה . השמים הירוקים בתמונה הם קד האומר : " הנה אתם רואים את מה 
שבעצם אינכם יכולים לראות " . החללית המאתרת בלילה שיגור טילי סקאד אינה 
מביטה אל מערב עיראק באמצעים אופטיים . החללית אינה רואה את השיגור אלא 
את " טביעת האצבעות " האינפרה - אדומה של השיגור . גם התמונה המתקבלת 
ממיקרוסקוף אלקטרוני היא הדמיה . איך הדברים היו נראים אילו אפשר היה לראות 
אותם . הצצה אל מעבר לקו הגבול של הראייה . כשהכנסייה הקתולית דחתה את תצפיותיו 
הטלסקופיות של גלילאו , לא היתה זו סתם דחייה דוגמאטית אלא ויכוח בין שתי 
השקפות עולם . אנשי הכנסייה לא סירבו להביט דרך הטלסקוף , אולם לתמונה 
שראו לא היה בעיניהם תוקף אמת משכנע . הדחייה היתה פרק בתולדות המאבק על 
מעמדה של עדת הראייה כדוברת אמת . לא רק הטלסקוף , גם הציור השתתף במאבק 
על מעמדם של הראייה ושל התמונה כאמצעים להכרת העולם , ככלי עזר למחשבה , 
לידיעה . אמני הרנסנס חקרו פרספקטיווה , אנטומיה , בוטניקה . חוקי הציור 
היו קשורים לחוקי הראייה . היום העידן האופטי נראה כמעט כעידן נוסטלגי . 
הציור היום כמעט אינו מנסה עוד להראות תמונה חדשה , לדעת משהו שעדיין אינו 
ידוע . הציור היום עסוק יותר בסימון קו האופק של הראייה , בערעור על ההנחה 
שבתמונה מאפשרת ידיעה חדשה . כל תמונה היא הדמיה . כל תמונה היא מחשבה 
שכבר נחשבה , מחשבה שקדמה לנו . כל תמונה יודעת מראש מהן מגבלות הראייה 
שלנו ומהם צורכי הראייה שלנו . לכל תמונה , בציור או בטלוויזיה , יש עין 
קטנה , עין הפועלת מחוץ לטווח האופטי , והמתבוננת בנו , בצופים . אנחנו 
המטרה , ו"הפצצה החכמה " נמצאת בדרכה אלינו . העין הזאת יודעת מה להראות 
לנו , ואיך להראות לנו . העין הזאת יודעת איך לשקר לנו ואיך לטעת בנו אמון , 
העין הזאת חושבת אותנו , והדרך היחידה להשתחרר ממנה היא לחתור תחתיה . 
בניגוד למלחמתו של גלילאו על מעמדה של עדות הראייה , חותרת היום מחשבת האמנות 
תחת מעמדה של התמונה . אמנים ומבקרים יודעים כי שיתוף הפעולה שבין התמונה 
והצופה הוא במידת מה כשלון של הצופה , שיתוף פעולה מדומה שבו הצופה אינו 
רואה ( חושב ) את הציור , אלא הציור רואה ( חושב את הצופה ) . העידן 
הפוסט - אופטי שואף לחזור במידה חלקית אל המודל של העידן הפרה - אופטי , 
שבו עדות הראייה לא התקבלה באופן עיוור כעדות אמת . התמונה חייבת לחזור 
ולעמוד למשפט . העין ( המחשבה הוויזואלית ) חייבת להשמיד את עצמה , אם 
היא רוצה להמשיך לחיות . 
