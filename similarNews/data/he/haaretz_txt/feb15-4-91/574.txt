ערכות המגן של ילדי הגנים ובתי הספר היסודיים אינן כוללות אבקת טיהור נגד 
לוחמה כימית . " אבקת פולר " מצויה רק בערכות המגן למבוגרים , לפי הנחת 
הג"א , שבמקרה של התקפה כימית ישמש מיכל האבקה של אחד ההורים גם את ילדי 
המשפחה . סגן ראש עיריית ירושלים , אורנן יקותיאלי , שיגר מכתב לראש הגא , 
תת - אלוף אורי מנוס , ממנו עולה כי ניסה השבוע לברר סוגיה זו עם עוזרו 
של מנוס , שלמה שפר . התשובה שניתנה ליקותיאלי על ידי שפר היתה , לטענתו , 
כי ערכות הילדים אינן כוללות את אבקת הטיהור , עקב מחסור בה . יקותיאלי 
כתב למנוס , כי כל עוד מוסדות החינוך פועלים באישור הג"א , וכל עוד לא 
הוסר האיום הכימי על מדינת ישראל , על הג"א לספק מיד אבקה בכמות מספקת לכל 
הילדים , או להנחות את ההורים , לשים בערכות המגן של הילדים תחליף אבקה . 
ממרכז המידע הארצי של הג"א נמסר , כי בכיתה בה יש מבוגרים אחדים ( למשל 
גננת , עוזרתה ושני הורים ) יספיקו מיכלי האבקה שברשותם לכל ילדי הגן . 
לדבריהם , מיכל אחד מיועד למשפחה בת 6 נפשות . בתגובה לטענה כי בכיתות 
א - ד יש רק מבוגר אחד בנוסף למורה ( ומכיתה ה ומעלה אין מבוגר , למעט 
המורה ) , טענו במרכז המידע של הג"א , כי " לא כל הילדים ייפגעו " . קפידבינעוד 
ציינו שם , כי אפשר לאלתר אבקת טיהור באמצעות טלק או קמח . ( האבקה או 
תחליפיה , מיועדים למקרה של התקפה בנוזל כימי היוצר כוויות בעור חשוף ) 
. מלשכת דובר צה"ל נמסר , כי לפי הוראות הג"א , צריכים המבוגרים ללוות 
את ילדיהם בדרכם למוסדות החינוך ולפיכך , במקרה של התקפה כימית בדרך לבית 
הספר או הגן , מוגן הילד באמצעות האבקה שבערכת המבוגר המלווה . " אם אין 
מלווים לילד , ובדרך יש אזעקה , הוא יכול להיכנס לבניין קרוב ושם למישהו 
תהיה האבקה " . מלשכת דובר צה"ל נמסר עוד , כי " לקחו בחשבון שהילדים יהיו 
תמיד ( גם במוסדות החינוך ) עם מבוגרים ולשמבוגרים יש אבקת טיהור " . לשאלה 
מה יקרה בכיתות בהן יש רק שני מבוגרים או רק מורה , לא ניתנה תשובה . מלשכת 
דובר משרד החינוך נמסר , כי סוגיית ערכות המגן אינה בתחום אחריותו של המשרד 
אלא של גורמי הביטחון . מלשכת דובר עיריית תל אביב נמסר , כי הצבא הוא האחראי 
לתכולת ערכות - המגן . 
