לגבי תנורי המיקרוגל רלוונטיים גם אצלנו , אומרת ד"ר שושנה וייסמן , מנהלת 
המעבדה למיקרוביולוגיה של מזון בחיפה . היא חוזרת ומדגישה כי מה שחשוב 
במיוחד לזכור כדי להבטיח שהמזון יחומם כהלכה במיקרוגל , הוא שהטמפרטורה 
תגיע ל07 מעלות צלסיוס ושהחום יהיה שווה בכל חלקי המזון . לשם כך רצוי מאוד 
להצטייד במד חום - דוקרן שאפשר להחדירו לתוך המזון . מחירו אינו גבוה בסביבות 
01 ש"ח . כדאי גם לדעת כי משך הזמן הדרוש לחימום הוא תוצאה לא רק של סוג 
המזון , אלא גם של נפחו ומידת הדחיסות שלו . לדוגמה , מאפה אוורירי יתחמם 
הרבה יותר מהר מפלפל ממולא או מפשטידה דחוסה . כדי להשיג טמפרטורה אחידה 
במזון , צריך להיעזר באמצעים אחדים : לוח ( או שיפוד ) מסתובבת במיקרוגל , 
בחישת המזון באותם מקרים שבהם זה אפשרי , הפיכת המזון מצד לצד . לגבי 
מזון שבושל , הוכנס למקרר ( או לתא ההקפאה ) , ואחר כך רוצים לחממו במיקרוגל , 
אומרת וייסמן , חשוב להקפיד על כל כללי ההיגיינה טרם החימום במיקרוגל . 
כלומר , יש להכין את התבשיל מחומרי גלם טובים , לבשל אותו כהלכה ולקרר 
אותו בצורה נכונה . זה אומר לקרר אותו מיד עם גמר הבישול ולהכניסו במהירות 
למקרר . אבל גם אז , היא אומרת , ברור שאם מאחסנים את המזון במקרר תקופה 
ארוכה מדי הוא עלול להתקלקל , ואז גם 07 מעלות של המיקרוגל לא יעזרו . 
במלים אחרות , המיקרוגל אינו פתרון למזון מקולקל . אינג אלברט קאלו , מנהל 
המעבדה האלקטרונית במכון התקנים , התייחס לבקשתנו לנושא סכנת הקרינה . 
לדבריו , כל התנורים המשווקים בארץ שנבדקו על ידי מכון התקנים הם תקינים , 
ואין כל חשש מדליפה . על השאלה האם יש צורך בבדיקות תוך כדי השימוש , 
השיב כי גם לאחר שימוש ממושך לא קיימת סכנת דליפה . אבל תנור שעבר תיקון 
או תנור שנחבט או נפל , חייב לעבור בדיקה . הוא ממליץ על פנייה למעבדות 
המצוידות במכשירי מדידה . אפשר גם למסור את המכשיר לבדיקה במכון התקנים . 
אם מביאים את המכשיר למכון , הוא נבדק ללא תשלום . אם הזמנת טכנאי הביתה 
לאזור תל - אביב תכלול טיפול בחמישה תנורים בסביבה , הבדיקה תעלה 04 ש"ח 
לתנור . 
