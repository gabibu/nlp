שמי גונתן פולרד , ואני מרצה כרגע עונש מאסר עולם בגלל פעילותי למען ישראל . 
כדי שלא תקבל רושם מוטעה , רבי , אני רוצה להצהיר באורח נחרץ כי איני 
רואה את עצמי מעל החוק . אני מקבל לחלוטין את העובדה שעלי להיענש על פעילותי , 
ואין זה משנה עד כמה חשבתי שהיא מוצדקת . אבל איני מאמין שפסק הדין הדרקוני 
שהוטל עלי תואם בצורה כלשהי את הפשע שביצעתי . באף מקום בכתב האישום לא תוארתי 
כבוגד . וזו אינה בדיוק הפתעה לנוכח העובדה שהמבצע שבו השתתפתי שימש בסופו 
של דבר לחיזוק האינטרסים הביטחוניים לטווח הארוך של אמריקה במזרח - התיכון . 
על אף גניבת הדעת של שר ההגנה דאז , קספר ויינברגר , תראה כל בדיקה אובייקטיווית 
ששום סוכן , מתקן או תוכנית אמריקאית לא נפגעו כתוצאה מפעילותי , אף לא 
אחד . אבל מעובדה בולטת זו העדיף ויינברגר להתעלם , משום שסבר כי אני ראוי 
לעונש מוות על שהעזתי להפוך את ישראל ל"חזקה מדי " . במבט לאחור , אולי אחד 
הדברים הגרועים ביותר שעשה ממשל רייגן לישראל במהלך המשפט שלנו , היה עיוות 
מכוון של אופי הפעילות שלי , בדרך שהותירה את הרושם כי ישראל היתה לאיום 
על ביטחונה הלאומי של ארץ זו . וכך , פסק דיני היה חץ שנשלח ישירות ללב 
" היחסים המיוחדים " בין ארה"ב לישראל . המקרה של מר וגברת עבד אל - קדר 
חילמי הוא דוגמה נוספת למשפט ריגול , שהיבטיו הפוליטיים היו בעלי חשיבות 
ראשונה במעלה לממשל . כפי שזכור לך , בני הזוג חילמי הם אזרחים אמריקאים 
ילידי מצרים , שהואשמו בשנה שעברה בהעברת טכנולוגיית טילים בליסטיים רגישה 
ביותר לארץ מוצאם . כאשר נעצר ב42 ביוני 8891 היה חילמי מהנדס בכיר בעל 
סיווג ביטחוני ממשרד ההגנה האמריקאי . על פי תצהיר בן 33 עמודים של משרד 
המכס , מצאו סוכני מכס אמריקאים , שחיפשו באשפה של חילמי , הערות בכתב 
יד , שתיארו כיצד לעבוד עם חומרים מרוכבים על בסיס סיבי פחם , שבהם נעשה 
שימוש בראשי חץ ובמטוסים חמקניים ; הנחיות לבניית נחירי פליטה ; תיאור 
אנטנות טלמטריות לתדירות גבוהה מאוד , וחבילה שלמה המיועדת לבנות או לעדכן 
מערכת טילים טקטיים . אין כל עדות פומבית לקשר ישיר בין חילמי לעיראקים , 
ובכל זאת רמזו מקורות ביון , כי המצרים השתמשו במומחיות של חילמי כדי לסייע 
לבגדד להכניס שינויים במאגר טילי הסקאד הבליסטיים שלה . אולם בראש ובראשונה 
הוא היה אחראי להבטחת הצלחתה של תוכנית טילים מצרית - עיראקית שנתקלה בכמה 
בעיות פיתוח . נשק זה , ארגניטנאי במקורו , בעל שם הצופן באדר 0002 במצרים 
וסעד 61 בעיראק , הוא בעל טווח הנאמד ב006 , 1008 ק"ם , וממה שנאמר לי 
הוא ממלא תפקיד חשוב בתכנון האסטרטגי הערבי נגד ישראל . אם משווים את דרך 
תגובת הממשל בפרשה שלי לדרך תגובתו בפרשת חילמי , ברורה לעין קיומה של אמת 
מידה כפולה . ראשית , בעקבות דרישת משרד החוץ ומשרד ההגנה , נמחקו בצנעה 
כל ההאשמות הקשורות בריגול נגד בני הזוג חילמי . הממשל עשה כל שביכולתו 
כדי לצמצם את אופייה השערורייתי של פרשה זו . הבעיה היתה שרבים מהצילומים 
שהעברתי לישראלים היו של אי אילו בתי חרושת לייצור נשק כימי , שממשל רייגן 
לא רצה להודות בקיומם . מדוע ? ובכן אם איש אינו יודע על מתקנים אלה תיחסך 
ממשרד החוץ וממשרד ההגנה המשימה המביכה לצאת לעימות עם עיראק על הפרת פרוטוקול 
זנווה מ5291 , האוסר על שימוש בנשק כימי במלחמה . אתה תזכור בוודאי שבתקופה 
שהוטל עלי פסק הדין עדיין לא נערך הטבח באזרחים כורדים בחלאבגה , ובמידה 
שהובעה דאגה ציבורית כלשהי על השימוש הברור של עיראק בגז רעיל , התעלם ממנה 
הממשל במידה רבה , משום שלא רצה לעורר את כעסו של העולם הערבי במתיחת ביקורת 
על שימוש בנשק כה ברברי נגד איראן . הצילומים שהעברתי לישראל היו מסכנים 
את מדיניות האדישות חסרת הלב של הממשל בנושא . שכן הם סיפקו הוכחות מוצקות 
בלתי ניתנות להפרכה , שעיראק אכן מעורבת בייצור ושימוש נרחבים של נשק כימי . 
הדבר שבאמת הדאיג את הממשל היה העמדתו במצב שבו יצטרך להודות שהסכים בשתיקה 
לפיתוח יכולת ייצור נשק כימי עיראקי . אולם ברגע שבוצע מעשה הזוועה בחלאבגה , 
הועמד הבית הלבן במצב מביך למדי . מחד גיסא , לא רצתה קהילת הביון האמריקאית 
להיות מואשמת בכישלון לפקוח עין על מאגר הנשק הכימי המשגשג של עיראק . מאידך 
גיסא , הסי - איי - אי לא יכול היה לאשר את קיומם של בתי חרושת לגז רעיל 
בעיראק בלי להסתכן בפגיעה במדיניות ממשל רייגן כלפי בתי חרושת אלו . לאחר 
ימים מספר של " חשבון נפש " , הודה בסוף הסטייט דפרטמנט כי לארצות - הברית 
אכן נודע כי גז רעיל הופעל נגד אזרחים כורדים בלתי חמושים . אולם האיראנים 
הקדימו את הסטייט דפרמנט והיטיבו לפרוט על הנושא , וצריך היה אפוא " לבלום " 
את הבעיה לפני שתגרום קרע ביחסי ארצות - הברית מדינות ערב . אין ספק שאישור 
ההפעלה המבצעית , שלא ניתנה להפרכה , של נשק כימי בידי העיראקים היה עדיף 
בהרבה על תיאור ההיקף המדויק של מפעלי הגז הרעיל , צעד שהיה מעלה כמה שאלות 
לא נוחות בקפיטול היל . כך אפוא , בניסיון לכבוש מחדש את " היתרון " 
המוסרי , אם לכנות זאת כך , מידי איראן , החליט הבית הלבן שטוב יהיה לארצות - 
הברית אם תצטייר כמי שמובילה , היא ולא האייטולה חומייני , את הגינוי 
הציבורי נגד עיראק . במקביל הצליח הממשל להציל את מעמדו בעולם הערבי , 
כשמנע מהקונגרס הטלת עיצומי עונשין כלשהם על עיראק . ביסודו של דבר , בהעבירי 
צילומי לוויין של מפעלי הגז הרעיל העיראקיים לישראל , סיכנתי למעשה את סדר 
היום הפוליטי הפרו - סעודי של ממשל רייגן , ולא את " המקורות והשיטות " 
של קהילת הביון . לדברי התביעה היו שתי סיבות לסירובו של הממשל לגלות לישראל 
את דבר קיומם של מפעלי הגז הרעיל : חשש לסכן את מערכת הביון קיי - ה - 11 
וחשש מתגובת ישראל , ברגע שהיתה מכירה באיום שמעמידים מתקנים אלו בפני המשך 
קיומה . הישראלים היו בעצם שוקלים מתקפת מנע על בתי החרושת העיראקיים לייצור 
נשק כימי לפני שיהפכו מבצעיים במלואם . אתה רואה , ברגע שבתי החרושת בעיראק 
היו נכנסים לפעולה והעיראקים היו יכולים לפזר את מאגר התחמושת הכימית שלהם , 
היו אותם מפעלים , בדומה למפעלים בסוריה , מותקפים רק במקרה של מלחמה , 
בפעולת חבלה חשאית המיועדת להאט את ייצור הרעלים שלהם או במתקפת מנע . 
זה , אגב , היה הטיעון שעמד מאחורי שאיפת ממשל רייגן לפוצץ את התשלובת 
התעשייתית בראבטה לפני שללובים תהיה ההזדמנות להשלים את בנייתה . המשבר 
בשאלת המפעל בראבטה מעלה עם זאת את השאלה : אם ממשל רייגן חש עצמו בעל הצדקה 
בשאיפתו לחסל את מה שנראה לו איום כימי ממשמש ובא לביטחון הלאומי שלנו , 
מדוע מיאן כל כך להעניק לישראל אותה זכות להגנה עצמית מונעת כלפי מתקני 
הייצור של הגז הרעיל בעיראק ? ובכן , מה הייתי אמור לעשות ? להניח לישראל 
להסתדר בכוחות עצמה ? אם אתה חושב שזאת היה עלי לעשות , כיצד אנו יכולים 
לגנות כל אותם אנשים שבמהלך מלחמת העולם השנייה השתתפו במודע בנטישת יהדות 
אירופה ? ברצינות , רבי , מה היה ההבדל בין מה שהם עשו לבין החלטה מצידי 
לשמור על שתיקה בנושא איום הגז הרעיל העיראקי לישראל ? הייתי מעדיף להירקב 
בכלא מאשר לשבת שבעה על מאות אלפי הישראלים שעלולים היו למות בגלל פחדנותי . 
