מי שעוקב אחרי התבטאויותיהן של דמויות מרכזיות בעולם המערבי בקשר למקומו 
של אש"ף בסדר שייקבע באזורנו בתום המלחמה במפרץ , שומע דברים והיפוכם . 
בראשית השבוע הצהיר שר החוץ הצרפתי , רולאן דומא , כי צריכה לקום מדינה 
פלשתינית עצמאית במסגרת הסדר שבו יהיה תפקיד חשוב לאש " ף , " הארגון האהוד 
והיציג ביותר בשטחים , ואש"ף זה ערפאת , כל עוד אין אישיות ייצוגית אחרת " . 
באותו יום השמיע מזכיר המדינה האמריקאי דברים הפוכים , ורמז כי ארצות הברית 
תדאג שהארגון ישלם על תמיכתו הגורפת בעיראקים . " אש"ף פגע בעצמו " , אמר 
גיימס בייקר בלשון דיפלומטית , והוסיף כי ואשינגטון לא הציעה מעולם שדווקא 
אש"ף ייצג את הפלשתינאים , אלא העדיפה שאת הפלשתינאים ייצגו תושבי השטחים . 
ואילו אישיות סובייטית בכירה אמרה דברים נחרצים עוד יותר : " מדוע עלינו 
לראות ( עתה ) את הדברים בעיניו של ערפאת ? קיימים מדינאים וארגונים פלשתינאים 
אחרים , מתונים יותר , ופירוש הדבר שהם עשוים להיות מקובלים יותר על הקהילה 
הבין - לאומית " . הבדלי ההשקפות והעמימות ביחס למקומו של אש"ף בהסדרים העתידיים 
אינם פוסחים גם על מגבשיקפמאליד4ההערכות , הפרשנים , המזרחנים ואנשי המודיעין 
הישראלים , ללמדך שבעצם כל האפשרויות פתוחות . תחזית רווחת בתקופה האחרונה 
אומרת כי אש"ף ירד מנכסיו , ערפאת הפך למוקצה , וישראל יכולה לנצל את רגע 
החסד ההיסטורי ולעודד הנהגה פלשתינית חלופית בשטחים . במברק ששלח לאחרונה 
משרד החוץ לנציגויות ישראליות בחו"ל הובאו הערכות מפליגות המתבססות על " אנשי 
ציבור מתוך השטחים " . אחד מהם טען כי תבוסתו הצפויה של סדאם חוסיין תביא 
בהכרח לפגיעה קשה במעמדו של אש"ף ובערפאת עצמו , אשר ייאלץ לפנות את מקומו 
ולהיעלם . אז תהיה אפשרות לכוחות אחרים באש"ף לפעול , ייווצרו תנאים לתהליך 
מדיני בגיבוי ארצות הברית , מצרים וסוריה , ואף למימוש תוכנית האוטונומיה 
בשטחים על - ידי הנהגה מקומית . כל זאת בתנאי שהתהליך יהיה מלווה בשיפור 
המצב הכלכלי , ביצירת מעין " תוכנית מרשל " לשטחים . לדברי אותה " אישיות , 
אפשר לצפות כי במצב של מימוש התהליך המדיני האמור תיחלש תנועת החמאס , 
שהרי יהיה מוצא מדיני ויחול שיפור במצבם הכלכלי של תושבי השטחים , וייחלשו 
מאוד גם הפלגים הקיצוניים של חזית הסירוב שנתמכו על - ידי עיראק וסוריה . 
תעשיין ואיש ציבור המקורב לפעילי הפתח בשטחים טען , כי בעקבות המלחמה במפרץ 
צפויה התחזקותה של הנהגה מקומית בשטחים , תומכת אש"ף , אך עצמאית יותר 
בעמדותיה ופחות תלויה באש"ף - חו"ל , שתוכל ליזום פעילות פוליטית ולהשתלב 
בתהליך המדיני גם ללא ההכוונה של אש"ף . ההערכות שליקט משרד החוץ תמוהות 
בעיני כל מי שמצוי באווירה השוררת בשטחים . כיום יותר מתמיד מהווה המושג 
קיאדה דילה " ( הנהגה חלופית ) עבור הפלשתינאים בשטחים ביטוי של גנאי , 
מעין קללה . מעולם לא היה מצבו של ערפאת בעיני הפלשתינים טוב כבימים אלה 
בזכות היענותו למשאלות הלב הקולקטיווי שנטו במובהק לכיוון פרו - סדאמי . 
ואילו האישים הפלשתינאים המוכרים לכל חוסייני , נוסייבה , אבו - עייאש , 
אבו - זיאד , סניורה והרשימה ארוכה חשודים מראש בעיני הרחוב כמי שאורבים 
להזדמנות להתפשר עם ישראל . ישראלים רבים סבורים בטעות כי כליאתו של פעיל 
פלשתינאי זה או אחר מחזקת בהכרח את כוחו ברחוב הפלשתיני . בשטחים יש הרואים 
במאסרים ניסיונות מצד שלטונות ישראל לטהר את האסורים בעיני קהילתם , כדי 
להכשירם כהנהגה חלופית נוחה לישראל . אחרי מעצרו של נוסייבה ( לששה חודשים 
שלאחר מכן קוצרו לשלושה ) אמר לי פלשתינאי אחד בלעג : " אל תתפלא אם מחר 
יעצרו את חוסייני למשך שבוע " . הפעילים המרכזיים חשודים מראש בעיני הרחוב , 
והחשד לקיומה של " מאמרה " ( קנוניה ) , מקשה על הפעילים הפלשתינאים 
להוכיח " פטריוטיות " גם באמצעות סבל וקורבן אישי . הפלגנת הפנימית והחשדנות 
הבסיסית כלפי הפעילים המרכזיים מתבטאות במאמרים , בכרוזים ואף באיומים אישיים . 
אפשר לשער כי חלק מהדיסקרדיטציה של הפעילים הפלשתינאים המכרים קשור גם 
לכישלון הדרך שבה הלכו חוסייני ושות , קרי חוסר הצלחתם לממש את הכיוון הפוליטי 
המבוסס על הסדר של פשרה עם ישראל . בכל אופן , קשה לראות כיצד האישים המוכרים , 
שהיום הם יותר פעילים המשרתים בסניפי אש"ף שבשטחים מאשר מנהיגים עצמאיים , 
מסוגלים להוביל מהלך בנפרד מערפאת . גם אש"ף - חו"ל הגיע לפרשת דרכים . 
בתוך הארגון קיימת היום התרוצצות גדולה סביב השאלה המרכזית : איך לשנות 
את הסטטוס קוו ? הארגון המרכזי באש"ף , הפתח , הפך בעצם ל"פתח " , כלומר 
כמה פתחים . מומחים מזהים בו לפחות ארבעה זרמים הנותנים תשובות שונות לשאלת 
היציאה מהקיפאון . זרם אחד , שמייצגו הוא בסאם אבו - שריף , דוגל בהנמכת 
הראש עד יעבור זעם . אחרים , כערפאת , גורסים כי מכיוון שהדרך הפרגמטית 
נקלעה למבוי סתום , יש להיצמד אל הכוח שיוצר את הלינקג של הבעיה הפלשתינית 
עם כל הסדר אפשרי באזור סדאם חוסיין . גישה שלישית דוגלת בזניחת הדרך 
הפרגמטית לחלוטין ושיבה לטרור . בתוך הפתח יש גם אנשים שנתפסו לפונדמנטליזם 
המוסלמי למרות שלא פרשו מהארגון . ויש גם הסבורים , כמו האחים חאלד והאני 
אל - חסן וגוויד גוסיין , שר האוצר של אש"ף , כי ההתייצבות לימין סדאם 
חוסיין היתה מקח טעות , והם מבקשים לערוך חשבון נפש עם ההנהגה . גם בכאוס 
הפנימי הזה ייווצר סדר חדש כשתסתיים המלחמה במפרץ . ייתכן שאש"ף יהיה בתום 
המלחמה שונה ואולי חלש יותר , אך מוקדם להספיד אותו . " ערפאת ינצל את 
התוצאה הסופית של המלחמה כמנוף מדיני . ולמדינות ערב , כולל מדינות המפרץ , 
לא תהיה ברירה אלא לתמוך באש"ף ובערפאת כי הם מצפון האומה הערבית " , אומר 
ד"ר אחמד טיבי , מקורבם של פעילים פלשתינאים מרכזיים . " נכון , הם לא 
אוהבים אותו והוא לא אוהב אותם , אבל אנחנו עוסקים בבעיה פוליטית . כל 
מי שאומר שתושבי השטחים יתנערו מערפאת אינו יודע מה הוא סח " . אנשי מקצוע 
מעריכים שאש"ף יהיה בתום המלחמה במפרץ עני יותר , מפולג יותר מבפנים , 
ויוכל פחות לאיים וללחוץ . לא תהיה בו משמעת סיעתית , וקשה יהיה להגיע 
אתו להסכמים . עם זאת , הציפייה לעליית הנהגה חלופית בשטחים היא בחזקת 
משאלת לב של הדוגלים בה . הניסיון הרציני היחיד עד כה של ישראל להקים מנגנון 
פוליטי חלופי בשטחים ( אגודות הכפרים ) , נכשל , יש אומרים דווקא בגלל 
חוסר הרצינות של מתכנניו . כדי לקיים מנגנון כזה צריך לציידו בכושר אש והגנה , 
בהרבה מאוד כסף , ולהקציב לתהליך זמן בלתי מוגבל . אף אחת מהדרישות הללו 
לא התממשה בצורה רצינית . אנשי אגודות הכפרים צוידו בנשק מאוחר מדי , רק 
אחרי שהתחילו להרוג בהם , ונאסר עליהם לפעול באורח התקפי . בנתונים הקיימים 
היום בשטחים רק הקמת פלוגות הגנה חמושות שיוקמו בעידוד השלטונות תמנע מהאקדוחנים 
ומהסכינאים של ועדות ההלם לחסל כל מי שינסה לממש כיוון פוליטי שונה . באופן 
פרדוקסלי הוכיחה דווקא התבססות החמאס כי הדבר אפשרי . לאחים המוסלמים היו 
מקורות כספיים עצמאיים , ומהרגע שהקימו גם זרוע אלימה ( חמאס ) , הם 
הצליחו לצאת מול אש"ף , לבסס מנגנון מקביל לצדו , ואף לזכות בהכרתו ( 
כפי שהתבטא רשמית בכרוז - תיאום של פתח וחמאס שיצא בשנה שעברה ) . בעניין 
זה ראוי לציין דברים שאמר מתי שטיינברג , חוקר במכון טרומן המתמחה בהבנת 
החשיבה הפלשתינית , בכנס לזכרו של אמיל גרינצווייג בשבוע שעבר . שטיינברג 
מאמין כי כשיתייצב העולם לפתור את הבעיה באזור הוא יבחין בשני כוחות : הכוח 
הלאומי החילוני , הפרגמטי ( אש"ף ) , המוכן לפשרה , והכוח המוסלמי הפונדמנטליסטי , 
השולל כל הסדר על בסיס חלוקת הארץ . במקרה כזה ברור מה תהיה הבחירה המועדפת , 
אומר שטיינברג . גם סוריה , מצרים וסעודיה לא יכפו על הפלשתינאים את נציגותם , 
כפי שמלמדות הצהרות של אישים כמו בוטרוס ראלי , נגיב מחפוז ואחרים . ואילו 
פסילת אש"ף מסכלת כל סיכוי לתהליך מדיני , הוא אומר בצורה נחרצת . לא מעט 
מומחים מעריכים כי תבוסת סדאם חוסיין אינה בהכרח קץ האינתיפאדה , אלא להיפך . 
זו עתידה להתעורר ביתר שאת . ד"ר אלי רכס ממרכז דיין מעריך שלמלחמת המפרץ 
עלולות להיות השלכות דומות לאלה של מלחמת ששת הימים . " אם עיראק תכה שוק 
על ירך , עשויה להיפתח תקופה של חשבון נפש עמוק שיחלחל לכל שכבות הציבור 
הפלשתיני . ייתכן כי הפלשתינאים יגלשו לרדיקליזם קיצוני המושתת על טרור 
כתוצאה מהתסכול , מתחושת אוזלת היד ומהאכזבה . אבל אני לא שולל גם אפשרות 
שיצמח בשטחים גוף משולב של דתיים - לאומיים , שאינו בדיוק אש"ף . אני לא 
מדבר על קפמאליד4כוח מתון שייצא מהמחבוא , אלא על עליית כוח לאומי שאיננו 
נציג ישיר של אש"ף , ואשר בשיתוף כוחות איסלמיים יהיה מעורב בהסדר . אבל 
אם המלחמה הזאת לימדה אותנו משהו , הרי הוא הצורך לנקוט מידה רבה של זהירות 
בצפיית העתיד ובפתיחות למגוון של אפשרויות שאנחנו לא צופים אותן " . אחת 
האפשרויות שממעטים להזכיר אותה היא העלמותו של ערפאת כתוצאה ממוות טבעי או 
רצח . מאחר שדור " האבות המייסדים " של הפתח ואש"ף הצטמק , גדלה מאוד 
התלות של הפלשתינאים בערפאת , שידע כל השנים באינטואיציה חדה להיענות לרחשי 
לבם . אחרי ששני המועמדים הטבעיים לרשת את ערפאת , אבו - גיהאד ואבו - איאד , 
נרצחו , לא נמצאת שום אישיות מקובלת שעשויה להחליפו במקרה מוות . העלמותו 
של ערפאת בזמן זה עלולה להביא להתפוררות הארגון , ואזי באמת כל אפשרות באה 
בחשבון . 
