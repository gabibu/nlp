שלוש הנחות ירדו כרוכות יחדיו לעולם החשיבה הביטחונית של הישראלים : הנחה 
ראשונה , הערבים מבינים רק את שפת הכוח . הנחה שנייה , לצה"ל יש כוח הרתעה 
שיכול למנוע מלחמה . הנחה שלישית , לצה"ל יש יכולת תגובה לכל התגרות ערבית ; 
אם כוח ההרתעה לא יצליח מסיבה כלשהי למנוע מלחמה או פיגוע המוני , חייבת 
ישראל להגיב כדי שאמינות כוח ההרתעה שלה לא תיפגם . גישה זו אינה פרי תפיסה 
ביטחונית מוטעית שעוצבה בעשור האחרון על ידי מערכת הביטחון וצמרת צה"ל , 
כפי שמשתמע ממאמרו של ראובן פדהצור : " תווית של כשלון " ( " הארץ " , 
19 . 2 . 52 ) . היא באה לנו בירושה מהתקופה של טרום המדינה והתגבשותה 
תאמה ( ועדיין תואמת ) במידה מסוימת את המציאות ; מכאן השפעתה העצומה . 
קפמאבינמבין שלוש ההנחות , ההנחה הראשונה הערבים מבינים רק את שפת הכוח 
תואמת ביותר את ההגדרה הקלאסית של מיתוס , מכיוון שאין כל קשר בינה לבין 
המציאות . על דרך השלילה אפשר לומר , שאלמלא מדובר היה במיתוס , לא ניתן 
היה ליישב את הסתירה בין שכיחותה של הטענה , כי הערבים מבינים רק כוח , 
לבין המציאות המוכיחה שמפלות מוחצות בשדה הקרב לא מנעו מהם לחזור ולהילחם 
בישראל . כך גם קשה להסביר את העובדה שלמרות שליטתנו בשטח , העדיפות המוחלטת 
שיש לנו באמצעי לחימה והנכונות שלנו להשתמש בהם , לא הצלחנו עד כה לדכא 
את האינתיפאדה . המסקנה ההגיונית המתבקשת היא שאם ישנה שפה שאין הערבים מבינים 
היא דווקא שפת הכוח , ואם רוצים להקטין את המוטיווציה שלהם להילחם ועל - 
ידי כך להגדיל את ביטחוננו , כדאי להשתמש באמצעים נוספים . השילוב בין 
כוח צבאי לאמצעים מדיניים הביא לנו את השלום עם מצרים , אך המענה ש"הערבים 
מבינים רק את שפת הכוח " , עדיין נפוץ מאוד ולא ידוע מתי ייעלם . בניגוד 
להנחה הראשונה , ההנחות האחרות בדבר כוח ההרתעה ויכולת התגובה של צה"ל משקפות 
במידה מסוימת את המציאות . מסוימת ולא מלאה , כיוון שבמשך השנים נוצרו 
סביבן אשליות מסוכנות , שעוררו את הציפייה שכוח ההרתעה ויכולת התגובה של 
צה"ל יתנו תשובות כמעט מוחלטות לבעיות הביטחון שלנו , דבר שאין הם מסוגלים 
לעשות . כדי להבין מה ניתן ומה לא ניתן לצפות מהם , צריך לדעת שכדי שלכוח 
ההרתעה וליכולת התגובה תהיה השפעה כלשהי , חייבים להתקיים שני תנאים : 
ראשית , מנהיגי המדינה התוקפנית הפוטנציאלית צריכים להיות מודעים לכוחו 
של הקורבן המיועד ולהעריך נכון את נכונותו להשתמש בו . שנית , מנהיגי המדינה 
התוקפנית צריכים להתייחס למלחמה בהתאם להגדרה של קלאוזביץ , כלומר , יראו 
בה " המשך המדיניות באמצעים אחרים " . במלים אחרות , עליהם לשקול אם לצאת 
למלחמה אם לאו על - פי חישובים של רווח והפסד . עליהם לבדוק מה התועלת שתצמח 
להם ממנה , מה יהיה מחיר הדם והדמים שעמם יצטרך לשלם עבור השגת מטרותיהם 
בדרך זו , והאם לא ניתן להשיג אותן מטרות , או לפחות חלקן , באמצעים אחרים . 
לו האינפורמציה על כוחו של המיועד להיות מותקף ועל מידת הנכונות שלו להגן 
על עצמו היתה מלאה ונגישה , ולו כל השליטים היו נשמעים רק לקול ההיגיון , 
קרוב לודאי שכוח ההרתעה היה מכשיר אפקטיווי מאוד למניעת התקפה . אך המציאות 
הרי שונה לחלוטין . האינפורמציה שבידי קובעי המדיניות היא בדרך כלל מקוטעת , 
והם נשמעים לקול הרגש לא פחות מאשר לקול השכל . לכן אין להתפלא על כך שבצד 
ההצלחות למשל , ההרתעה ההדדית שמנעה את הפיכת המלחמה הקרה למלחמה חמה , 
וכך , לפחות עד עתה , הצילה את האנושות משואה גרעינית שניתן לייחס לכוח 
ההרתעה , ההיסטוריה האנושית רצופה בעדויות ( מלחמת ששת הימים , למשל ) 
על התקפות שכוח זה לא הצליח למנוע . קפמאבינאם כוח ההרתעה מתגלה כמכשיר 
שאינו מונע תמיד מלחמה , הרי במשולב עם יכולת תגובה , יש באפשרותו לרסן 
את התנהגות הצדדים הלוחמים , אחרי שהמלחמה החלה , ואף להביא לסיומה מוקדם 
יותר . כך , למשל , סוריה לא תקפה את העורף הישראלי בטילים במלחמת לבנון , 
למרות שלפי דעת המומחים היה באפשרותה לעשות כן . היא נמנעה מכך כיוון שככל 
הידוע היא פחדה מתגובה ישראלית נגד העורף שלה . מצרים , לפי עדות קברניטיה 
היא , הפסיקה את מלחמת ההתשה כאשר הפצצות העומק שלנו איימו לגרום לה נזק 
בלתי הפיך . היטלר לא ראה בהשתלטות גרמניה על אירופה מטרה בפני עצמה , אלא 
רק אמצעי ליישום תורת הגזע המטורפת שלו , ולכן הרעיון להפסיק את המלחמה 
טרם התבוסה הסופית כדי להציל את גרמיה מהרס ולמנוע סבל מיותר מהעם הגרמני , 
אף לא עלה על דעתו . להיפך , הוא ראה בחורבן הגרמנים עונש צודק על שלא 
הצליחו להשיג ניצחון ועל - ידי כך מנעו את הגשמת מטרתו . מכאן שביחס להיטלר , 
לא היתה ולא יכלה להיות כל השפעה לכוח ההרתעה וליכולת התגובה . וכיוון 
שהמשטר הנאצי החזיק מעמד עד הרגע האחרון , הרי רק השתלטות פיסית על גרמניה 
יכלה לשים קץ למלחמה ולאיום הנאצי על המין האנושי . התנהגותו של סדאם חוסיין 
מראה שגם לו זר לחלוטין עולם המושגים הקלאווביצי , וכי איזה סיכוי היה לכוח 
ההרתעה שלנו למנוע ממנו לתקוף את ישראל בטילים , כאשר הוא התגרה בצורה כה 
בוטה וחסרת היגיון בארה"ב ? וכי מה יכלה להשיג תגובה הולמת " מצדנו שלא 
השיגה עוצמת האש של האמריקאים ובני בריתם ? מבחינה זו עשו בוש , בייקר 
ודובריהם חסד עם הממשלה הלאומית שלנו , שלפחות בפומבי חזרו ותבעו מאיתנו 
" ריסון " ו"איפוק " , וכי היתה לנו ברירה אחרת ? עד כמה קשה ההסתגלות 
של הישראלים למצב שבו אין השפעה לכוח ההרתעה וליכולת התגובה , מלמד , בין 
השאר , מאמרו של דן מירון ( " הארץ " 19 . 2 . 22 ) והפולמוס שעורר . 
יותר משהוא מבשר " סחף גדול ימינה " , כטענת זאב שטרנהל ( " הארץ " 
19 . 2 . 22 ) , המאמר משקף פחד קמאי מפני הבלתי נודע . אולם הפחד הוא 
יועץ רע , וככל שנסתגל מהר יותר לתנאים החדשים ונבין שיש ביטחון גם אחרי 
הפיחות שחל , כביכול , בכוח ההרתעה שלנו , כן ייטב . כדי להבטיח את ביטחוננו 
בעולם ה"פוסט סדאמי " נצטרך , בנוסף לשמירה על כוח ההרתעה ויכולת התגובה 
לפעול בשני מישורים . ראשית , נצטרך לגשת ברצינות לחיפוש אחר פתרונות לבעיה 
הפלשתינית . אמנם , מלחמת האזרחים בלבנון , מלחמת עיראק - אירן ומלחמת 
המפרץ מראים שהסכסוך הישראלי - הערבי איננו יותר הגורם העיקרי לחוסר היציבות 
באזורנו , אך הוא תורם את תרומתו למתיחות במזרח התיכון ; אזור המהווה כר 
נוח מאוד לצמיחת סדאמים וחוסיינים למיניהם . לכן , ככל שנשכיל להוריד את 
המתח ביננו לבין שכנינו ( התחלת דיאלוג עם הפלשתינאים הינו תנאי הכרחי לכך ) 
רק ירווח לכולנו , כיוון שככל שהסיכויים להופעת סדאם חדש יהיו קטנים יותר , 
כך יהיה הביטחון שלנו גדול יותר . קפמאבינתהליך ההידברות עם הפלשתינאים 
יהיה ארוך מאוד , אפילו תהיה לנו ממשלה שתסכים לפשרה הוגנת אתם , וגם מוקדי 
המתיחות האחרים באזור לא ייעלמו בין לילה . לכן נצטרך במקביל לפעול גם במישור 
השני ולחסל כל סדאם חדש שיקום כשהוא עדיין קטן . ככל שיחסינו עם שכנינו 
יהיו טובים יותר , כך יהיה לנו קל יותר להשיג מטרה זו . קשה להניח שממשלת 
שמיר בהרכבה הנוכחי תהיה מסוגלת להתאים עצמה בעוד מועד לתנאים החדשים ולפעול 
במישור הראשון . לתנועת השלום הישראלית יהיה , לכן , תפקיד חשוב ביצירת 
דעת קהל שתאלץ את הממשלה לשנות את מדיניותה או לחלופין , להביא לתבוסת " סרבני 
השלום " בבחירות הבאות . תפקיד זה היא תוכל למלא ביעילות רק אם תיבלם נטייתה 
להרס עצמי , שנתגלתה בה עקב המשבר במפרץ . מרוב להיטות לשמור על " טוהר 
הדגל " רבים מדוברי מחנה השלום שכחו , כנראה , שלא יוסי שריד אלא שמיר , 
לוינגר , גאולה כהן ודומיהם הם המתנגדים האמיתיים לפשרה עם הפלשתינאים . 
לטובת העניין מוטב שיתעשתו ויעשו זאת מהר . 
