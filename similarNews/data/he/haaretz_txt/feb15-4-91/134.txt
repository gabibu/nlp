מנכ"ל חברת דלק , אברהם אגמון , חידש בשבועות האחרונים את המגעים לרכישת 
נפט גולמי מבריה"ם . המגעים הוקפאו לפני כמה חודשים , עקב דרישת מדינה 
זו לקבל את התמורה לנפט במזומן , ולא לבצע כל סחר חליפין ( כמו יצוא של 
תזקיקים או סחורות אחרות ) . בתחילת המלחמה במפרץ יצא אגמון לביקור חשאי 
של כמה ימים בבריה"ם , ונפגש עם גורמים בכירים . לאגמון קשרים טובים שם , 
שכן בשנות ה05 הוא כיהן כנספח מסחרי בבריה"ם והוא דובר רוסית . על - פי 
ההערכות , הנפט שיימכר ממדינה זו יתאים לדרישות התקן הישראלי . אם ישראל 
תהיה מוכנה לשלם עבור הנפט בדולרים אזי נראה כי עסקות היבוא הראשונות עשויות 
להיקשר כבר בחודשים הקרובים . ב"דלק " נאמר כי תנאי להמשך העסקים עם בריה"ם 
הוא שמירה על חשאיות , כי המלחמה במפרץ מגדילה את חשיבות השמירה על חשאיות 
המגעים עם ישראל . 
