ארקדי פינקלשטיין אומר שהיה לו מזל לעלות לארץ , אפילו להתקפות הטילים ומסיכות 
הגז . את פניו קיבלו שתי בנותיו , גליה ואניה , בנות עשר וחמש , שאותן 
לא ראה מאז החל המשבר במפרץ באוגוסט . הוא שלח אותן לארץ המובטחת , עד 
שישתחרר משירות הקבע שלו כפקיד שכר בצבא האדום ויצטרף אליהן לחיים חדשים . 
הוא הרגיש שהוא שולח את היקרות לו אל מקום הידוע לו רק מהטלוויזיה המזרח 
התיכון האסיאתי . זה היה הרווח שמצא בגיל 24 כהפתעה גמורה של יהדותו . 
כך זכה להרחיק את גליה ואניה מגומל שברוסיה הלבנה , מהחלב המועשר באטומים 
רדיואקטיוויים , מהירק הגדול , מהאוויר הממית , מהערפל האין - סופי הרווי 
בזרעי מוות ומהקדרות הנשקפת בפני הכל . היתה זו חובתו כאב , חובה שהכבידה 
עליו מאז אחד במאי 6891 , כאשר בא לבקר את אשתו ובנותיו בגומל , שהיתה 
שטופה בחמימות מוזרה . כבר אז חש שהאדמה ההיא , 001 קילומטרים בסך הכל 
מצרנוביל , כבר לא תצמיח חיים אלא תזרע מוות במשך אלפי שנים . נראה לו 
אז שהכל יודעים שדינם של כל החיים נגזר בטרם עת , ודינם של התינוקות חמור 
אף יותר . הכל ידעו זאת , חוץ מהתושבים . מי שידע והיה יכול , עזב . 
העיר התרוקנה מפונקציונרים , קומיסרים , אפילו מורים . ובלא מנהיגים 
לעם הרגיל בעבדות , הוחלף העמל בעצלות של נידונים למוות . הילדים כבר לא 
צריכים להכין שיעורי בית , ואינם מכינים . ולא חשוב כמה תעמול , זה לא 
יאריך את החיים , הלא - מחייבים ממילא . בנותיו חייכו לו ולאשתו כאשר באו 
לנמל התעופה בן - גוריון לפני כחודש . הן נראו להם בריאות וסמוקות ומלאות 
חיים . חששותיו , שמא השתנו ללא הכר , לא התממשו . הן היו אותן גליה 
ואניה , אניה וגליה , רק בריאות יותר ושמחות יותר . ועל אף גילן הצעיר , 
הן סידרו להורים נחיתה רכה וחמימה ביום הגשום של הגעתו . הן לקחו אותם 
אל ביתן במשך מחצית השנה שעברה . אמנם מוסד בית רבקה בכפר חב"ד ב אינו הילטון , 
אפילו לא מרכז קליטה , אך במקום פקידי קליטה חמוצים זכה למותק הפנים של 
מתנדבי חב"ד , שיכולים ללמד פקידי ממשלה בשכר כמה אפשר להשיג בחמימות טבעית , 
ביעילות ובתושייה . שהייתם בכפר היתה קצרה , שלוש - ארבע התקפות טילים . 
הבנות , שכבר היו לישראליות , דאגו שמשפחה שאירחה אותם בשבת אחת בקרית 
מלאכי תמצא דירה בשכירות להוריהן . אחרי שבוע בערך עברה המשפחה כולה לקרית 
מלאכי , למורת רוחה של אניה הקטנה שרצתה להישאר בכפר . וכך נקלטה משפחה 
אחת ללא כאבים בעיירת פיתוח . סבלנות , סבלנות , סבלנות , מגלגל ארקדי 
בתענוג את המלה שתפתח בפניו את כל השערים במולדתו החדשה . הוא חסר קשרים 
לחלוטין בארץ , ורק הבנות , בסיוע חב"ד , סוללות בפניו את הדרך . השבוע , 
בחדרו של הרב שמואל חפר ( " חייפר " ) , מאחורי שולחן הפורמייקה הארוך , 
הוא בא לבקש את עזרת הרב , לשאול שאלות על החיים הרחק מצרנוביל . מה לעשות 
שילדה אחת רוצה להישאר בכפר . הוא נראה כל כך קטן ומצומק , דהוי ומרופט 
בבגדיו הסובייטיים ובכיפה של ילד . במקום תשובות הוא קיבל בעיקר מנה של 
אופטימיות , וחידודי לשון ביידיש שהוא לא מבין . הוא שמח לשלוח את הילדות 
לחב"ד . שתיהן נבדקו , ואצל אניה התגלתה תסמונת שאינו כל כך בקי בה , 
אך אשתו יודעת יותר פרטים . הוא ואשתו לא החליטו לשלוח אותן : הילדות הן 
שביקשו לנסוע . הוא התרשם לטובה מהרופאים שהביאה חב"ד לבדוק את הילדות במוסקווה . 
הוא אומר שהם לא עיינו אפילו בתיקים הרפואיים של הבנות , ובכל זאת איבחנו 
במדויק ממה הן סובלות . הן היו צריכות לצאת מהמקום לאוויר נקי , ושום טיפול 
בבית - חולים סובייטי לא היה עוזר כך . מה ששיכנע אותו בעיקר להיפרד מהבנות , 
הוא מסביר , זה קול פנימי . שמעת פעם קול פנימי ? הוא לא דתי , והוא 
לא שוקל להיות דתי . הוא מתעניין ביהדות כי כל העניין חדש בשבילו . רק 
עכשיו הוא מתחיל להבין בכלל מה זה חב"ד , בקווים כלליים . הבנות לא נעשו 
דתיות יותר , אם הוא מבין נכון את המושג , רק בריאות יותר וגדולות יותר . 
זו ארץ טובה מאוד . יש בה הרבה , הרבה אוכל . מה גרם לחברת - הכנסת שולמית 
אלוני לטעון שאנשי אגודת חוכמה , בינה ודעת גנבו את הילדים במרמה מהוריהם , 
תמה הרב חפר . היא הרי אפילו לא ביקרה במקום ; אפילו לא התקשרה . ולא 
רק היא , הוא טוען , הרבה תפסו טרמף על הסערה הדיפלומטית בכוס מים כדי 
לתפוס כותרות . מה בסך הכל עשינו ? הצלנו ילדים יהודים מאזור האסון הגרעיני 
בצרנוביל , והלוואי שנוכל להציל עוד כמה מאות . הבאנו אותם לארץ , קודם 
כל כדי להרחיק אותם מהקרינה המתמדת , המשפיעה על ילדים יותר מאשר על מבוגרים . 
הם מטופלים באורח שוטף על - ידי רופאים מבית - החולים הדסה עין כרם . הם 
במעקב של טובי המומחים . הלזאת ייקרא " מעשה של גניבה נפשית ומיסיונרית 
נוסח הישועים " ? חפר הוא האחראי על פרויקט ילדי צרנוביל של חב"ד , והוא 
זה אשר הוריהם מינו אותו בייפויי - כוח נפרדים לכל ילד , לשמש כאפוטרופוס 
שלהם . הוא אחראי , באופן אישי , לכל אשר יקרה להם . אם לא היה מביא 
את הילדים , לא היתה נוצרת התקרית הדיפלומטית עם הסובייטים , והקונסול 
הסובייטי לא היה דורש את החזרתם למחוזות צרנוביל . השמועות על הרס תל אביב 
שינו את תוכניותיהם של כמה הורים , שהיו אמורים לעלות לארץ . הורים מודאגים , 
שהופתעו לגלות חיים מעברו השני של קו הטלפון , ביקשו שילדיהם יוחזרו מיד . 
אבל ילדים אינם חבילות דואר . חפר הסביר שכיוון שהוא אחראי באופן אישי 
לכל ילד , הוא ימסור אותם רק להורה שיבוא לקבלם וישחרר אותו מייפוי - הכוח . 
והוא דרש גם שההורים ישלמו בעד כרטיס הטיסה . סווטה אזרובה , אלה גוריאנינה 
ומרינה אקרמן , בנות 41 ותלמידות כיתה ט , נראו כבנות רגילות בתחילת פריחתן 
כנשים צעירות . יש בהן הרבה חן ונועם , גם שובבות וצחקוקים . הן נראו 
כילדות רגילות לפחות . החצאיות הארוכות שלהן והאיפוק שבו הן נוהגות עם זרים 
אופייניים לעולים מרוסיה , ולילדים המתנהגים כמבוגרים לכל דבר . מה נורא 
לחשוב שהבנות הסקרניות האלה , ששמחת החיים קורנת בעיניהן , נידונו לשנים 
של טיפולים רפואיים במחלות שונות ומשונות , להפרעות תמידיות בנשיותן , 
לחיים מיום ליום . כבר בגיל צעיר סובלים רבים מילדי צרנוביל מאולקוס , 
ומגידולים בבלוטות תריס המגן . אלה , סווטה ומרינה נהנות מכל יום בכפר 
חב"ד . לפני המלחמה יצאו לטיולים תכופים ברחבי הארץ , למוזיאונים , לקונצרטים . 
הן מאוד נהנות מישראל , אוהבות הכל בה . הכל , הכל טוב בישראל , הן 
אומרות שוב ושוב . ולא חסר להן , חוץ מההורים , שיגיעו בזמנם , בעוד 
חודשיים , בעוד חצי שנה ובעוד שנה . זו לא סיבה לחזור לצרנוביל . הן מאוד 
נהנות להיות ביחד . הן מבקרות קרובים שלהם , חילונים . אף אחד , הן אומרות , 
לא מחזיק אותן בכוח . נראה כי הן עצמן נאחזות בכוח ממש במקום הזה , שבו 
הן מוצאות שפע של אהבה , בריאות ועניין . מעודד לדעת שיש מקום שיקבל אנשים 
שאיש לא היה מקבלם . מי היה לוקח על עצמו לטפל באלף - אלפי הבעיות של הנערות 
האלו ? אפילו בתי - החולים לא הסכימו לאשפזן במחיר מופחת . אפילו ביטוח 
רפואי אין להן ברבבות סעיפיה וחוקיה של המדינה המתוקנת . כמה עוד מחנכות 
נוהגות בתלמידותיהן כציפורה גרברציק , המנהלת החינוכית , שעברה להתגורר 
במוסד וחיה עמן עשרים - וארבע שעות ביממה , ועם שמונת ילדיה ובעלה הקצין 
בקבע ? חב"ד מאמצת כיום במוסדותיה בכפר חב"ד 033 ילדים , בני חמש עד 61 , 
בנים לכ002 משפחות מאזור צרנוביל , בעיקר משלוש ערים נגועות : גומל , 
מוזיר וקלינקוביץ . הפרויקט כולו הוא של הרב חפר , מייסדו ומנהלו של בית 
רבקה , מוסד חינוכי על - יסודי שבו לומדות כאלף בנות . כדי לקלוט את הבנים 
פינתה חב"ד את מרכז הקליטה , שזכה להקצבה נדיבה ממשרד הקליטה . הבנות נקלטו 
בבית רבקה , שיש בו פנימייה , ולשם קליטתן נוספו עוד כ02 אנשי צוות . 
הפרויקט כולו ממומן מהאוויר , בעיקר ממשיכות - יתר פרטיות של הרב חפר , 
המשוגע לדבר . מכיוון שהילדים הם בחזקת תיירים , אין משרד החינוך משתתף 
בעלות חינוכם . משרד הקליטה משתתף במשהו , וקבע סל קליטה של כ054 שקלים 
לילד לחודש , בחישוב שנתי . ההוצאות עצומות : עד כה הן הסתכמו לפחות במיליון 
דולר , להערכת חפר . התקבלו כמה תרומות של עשרות אלפי שקלים מחברות , 
דובק ובנק המזרחי , למשל . בשביל מה לו כאב הראש הזה וכפיות הטובה של החברה ? 
חפר אומר שהוא לא רצה להיכנס לעניין הזה בכלל . פנו אליו מארגון הומניטרי 
בהולנד , " תיבת נוח " שמו , שחברים בו גם לא - יהודים . ביקשו ממנו 
לקלוט קבוצה של ילדים מאזור צרנוביל , כפי שעושים עוד כמה ארגונים הומניטריים 
בארצות רבות . הוא פליט שואה , היה ילד בזמן המלחמה , לא יכול לראות ילד 
סובל . כיוון שלא האמין ביכולתו , ניסה לעניין משרדי ממשלה . אפילו נפגש 
עם ראש הממשלה בקיץ . אלא שלא נמצא תקציב , והנושא ירד מהפרק . לבסוף 
נסע לברית המועצות לכמה ימים . הוא הזדעזע ממצבם הפיסי של הילדים , ונדלק 
על הצלתם . את הטענות על אינדוקטריניזציה דתית הוא מבטל לחלוטין : " אנחנו 
לא דורשים מהילדים שום דבר . אנחנו לא עושים שום ניסיון לכפות עליהם דבר 
כלשהו . אנחנו רק מטפלים בבעיות הרפואיות שלהם " . כראיה פורמלית אחת הוא 
מציג מכתב מהיחידה לחינוך לדמוקרטיה . " מעבר לסיפור המרגש והמרתק , התרשמתי 
במיוחד מן הפתיחות , הסובלנות וקבלת השונה , המאפיינות את עבודתכם החינוכית " , 
כותב דורון שוחט , מנהל היחידה , שביקר במוסד במסגרת הוועדה הבוחנת את 
בתי - הספר המועמדים לפרס החינוך . אין שחר לטענות כאילו הוא מחזיק את הילדים 
בכוח . הם נמצאים כאן מרצונם , הוא אומר . העניין הוא רק כספי : 545 
דולר לטיסה למוסקווה , וליווי של הורה שיקבל את הילד וישחרר אותו מהאפוטרופסות . 
" אבל אנחנו לא גזלנים . אם מוצדק לשלוח על חשבוננו , נשלם . ביום רביעי 
חוזרות שתי בנות להורים שלהן , על חשבוננו . לאמא יש מחלה ידועה . אבל 
אם הורים רוצים לנסוע לארצות הברית ולגרמניה , אני אומר להם : הורים נכבדים , 
תעברו דרך הארץ , תשלמו כרטיס וקחו את הילדים אתכם " . המימון קשה . משרד 
הקליטה משלם 054 שקלים לחודש בממוצע שנתי . פחות ממחירו של יום אשפוז בבית - 
חולים ממשלתי . לילדים אין ביטוח רפואי , כי אינם נחשבים ליישות משפטית 
בפני עצמם . ויש עוד הוצאות רפואיות . עד 003 שקלים לבדיקת דם . יש גם 
בדיקות יקרות יותר , כמו אולטרה - סאונד . והילדים האלה רגישים מאוד למחלות . 
תיכף מצטננים , תיכף מתנפחים , אומר חפר . הוא לא לוקח סיכונים . על 
הדבר הפעוט ביותר הוא מאשפז באסף הרופא . הוא חייב כבר , על שמו , מאות 
אלפי שקלים . מהרבי בברוקלין קיבל רק ברכות . ציפורה קיבלה ממנו גם ברכות , 
ושני שטרות של דולר חתומים בידו לסיוע . בשביל לטפל בילדים האלה צריך הרבה 
מסירות . זה יכול להעסיק שלושה מנהלים . והוא כל כך טרוד כבר בגלל המלחמה 
הזו ששיבשה הרבה סדרים . כבר הפסיק ליזום , הוא אומר ; עכשיו הוא רק מגיב 
על גירויים , מכבה שריפות . הוא ישב השבוע עם כמה אנשים ודן ברעיון שיש 
לו לקמפיין ליהדות העולם , שיעזרו . פייגין של שלהי המאה ה02 נזכר בפנחס 
ספיר בגעגועים . היתה תקופה אחרת , של בניין , של הצלה . ספיר שאל אותו 
איך יבנה את המוסד בלי כסף . חפר אמר שאם היו חסרים לו רק כמה מיליונים , 
הוא לא היה מתחיל ; כיוון שאין לו כלום , הוא יבנה . ספיר אהב את התשובה . 
" הוא צחק ואמר : אתה חברהמן , ונתן לי מיד מיליון דולר . 4 מיליון 
לירות . אני מנהל את המוסד 23 שנים . אני מלומד בנסים . עברתי זמנים קשים 
יותר . אבל קודם כל , שהילדים יהיו כאן . לא יכניסו אותי לבית - סוהר . 
אני אלחץ על זה . אני אבוא ואבכה . אתה יודע מהו נוסח התפילה בארץ ישראל ? 
תפילת אין לי . אנחנו נתפלל " . 
