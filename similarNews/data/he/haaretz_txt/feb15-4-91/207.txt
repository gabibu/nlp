" אני חרד מפני הטיל האמריקאי פטריוט , לא מן הסקאד העיראקי " , כותב ישראל 
אייכלר , עורך " המחנה החרדי " , השבועון של חסידי בעלז , באחד הגיליונות 
האחרונים . " המציאות הוכיחה את קיומנו הנסי מעל ומעבר לכל תקווה ואמונה . 
איש איננו יכול להסביר איך נפלו הטילים העיראקיים ביום ששי ובשבת קודש דווקא 
לשדות , למבני תעשייה , לבניין מסחרי ולאזור שומם , ולא פגעו בתוך בתים 
מאוכלסים עשרות ומאות נשים וילדים , ה ישמרם ויצילם . . . לאחר שכל 
אלופי עשיו ומומחי המודיעין האמריקאי והישראלי איכזבו בהערכתם את יכולתו 
של סדאם וטילי הסקאד לדייק ולפגוע , עשה הקב"ה עמנו נסים ונפלאות . עתה 
עלולים ההמונים לסמוך על הפטריוט ח"ו " . אייכלר אינו מומחה צבאי , אבל 
מאמרו מבטא את החששות הכבדים של רבים בציבור החרדי , פן נשים יתר על המידה 
את מבטחנו בטילי הפטריוט , במקום באלוהי ישראל . קפמאבינהכלים שמסייעים 
לציבור החרדי בירושלים ובבני ברק להתמודד עם החרדות והאימה מפני הטילים העיראקיים 
שונים מן הכלים של החילוניים . הם אינם נעזרים בפסיכולוגים ובמומחים לשינה , 
אינם הולכים לאסטרולוגים ואינם צופים בטלוויזיה . " אמונתנו " , מסביר 
סגן - שר העבודה והרווחה , הרב מנחם פרוש , " תחושתנו החקוקה עמוק - עמוק 
בלבנו , במחשבתנו , מחשלת ומחזקת אותנו בנצחיות קיומנו " . " לנו מקור 
ביטחון אשר לא איכזב ולא יכזיב " , מבטיח סגן - השר אברהם ורדיגר . " אנו 
תפילה להשם יתברך שישמור על עם ישראל וארצו ממזימותיו של צורר היהודים . 
שומר ישראל , שמור על שארית ישראל . נתחזק באמונה בקדוש ברוך הוא ונצא 
ממלחמה זו חזקים וגדולים יותר . כבר ב51 בינואר , יום פקיעת האולטימטום , 
נענו רבבות חרדים לקריאתם של הרבנים הראשיים , אברהם שפירא ומרדכי אליהו , 
לקיים תפילה ברחבת הכותל המערבי תחת הכותרת " חזקו ונתחזקה " . תלמידי 
ישיבות ורבנים , קשישים וצעירים ממקומות שונים בארץ , התקבצו ברחבה והשמיעו 
בדבקות פרקי תהלים . מודעות מאירות - עיניים בביטאונים החרדיים קראו ל"כל 
אחינו בני ישראל הנמצאים בארצנו הקדושה " להתמיד מדי יום בקריאת פרקי תהלים 
ובקיום תענית . הבד"ץ של העדה החרדית הורה לקיים שבעה ימים של קריאת תהלים . 
ראשי הישיבות הגדולות והרבנים הראשיים גינו את התופעה , שתלמידי ישיבה רבים 
בעלי אזרחות זרה היו בין ראשוני הנמלטים מן הארץ , ערב פרוץ הקרבות במפרץ . 
הם יצאו בקריאה נרגשת לציבור החרדי להישאר . " בושנו כי עזבנו ארץ " , 
ציטטו מן המקורות , " ויהיה ה אלוקינו עמנו כשהיה עם אבותינו . אל יעזבנו 
ואל ינטשנו ישראל . בטח בה עזרם ומגינם הוא " . אבל רבים מתלמידי הישיבות 
המצוידים באזרחות זרה לא סמכו על נסים וגם לא על הקב"ה , ומיהרו לארוז ולברוח . 
גם קריאתם של הרב שלמה זלמן אויערבך ושל המנהיג הישיש , הרב אלעזר מנחם 
שך , לצאן מרעיתם לבל ייטשו את הארץ נפלה על אוזניים אטומות . מאות בחורי 
ישיבות , רובם רווקים , נכנעו ללחצי משפחותיהם מעבר לים , ועלו על המטוסים . 
ברחוב החרדי פשטו שמועות על תלמיד ישיבה , שבניגוד להוראת הרב שלו , נס 
לארה"ב . בהגיעו למולדתו , גויס לצבא האמריקאי ונשלח " לתגבר " את הכוחות 
האמריקאיים בסעודיה . הציבור החרדי גם זכה לעידוד מהגולה . מועצת גדולי 
התורה של אגו"י בארה"ב פירסמה ביומון המודיע " מודעה גדולה ובה " קריאה 
נרגשת לאחינו בא"י " . במודעה נאמר כי " מצבנו של אחינו יושבי ארץ הקודש 
מדאיג ומחריד כל לב ועינינו נשואות למרום בתפילה ובתחנונים לשלומם ולשלום 
צבאות מלכות של חסד ארה"ב ואמריקה שלא יאונה להם כל עוון " . אך הנושא המרכזי 
שהטריד את הציבור החרדי מאז החלו התקפות הטילים היה המסיכות למזוקנים . 
סגני - השרים מנחם פרוש ומשה זאב פלדמן , אנשי אגו"י , והרב משה גפני 
מדגל התורה , העלו את הנושא בכנסת . הם מחו בחריפות על קיפוחם של בעלי - 
הזקן , שלא הוכנו להם די מסיכות עם מפוחים . פרוש שאל : " מהיכן לוקחים 
מידה כזו של ציניות , אשר גובלת בשנאה ליהודים בעלי - זקן ? מה קורה כאן ? 
איך עושים דבר כזה בצורה שכזו . . . הנושא הזה ממיט קלון וחרפה על הממשלה " . 
ביומונים ובשבועונים החרדיים התנהל ויכוח , האם מותר לגלח את הזקנים בשעה 
כזו ? האם אין זה פיקוח נפש ? מדוע ניתן היתר מיוחד להאזין לרדיו בשבת 
וחל איסור להסיר זקנים ? רק קומץ רבנים צידד בגילוח הזקנים . לפיכך נאלצו 
רוב המזוקנים להסתפק בחדרים האטומים . האם אפשר להסיק מכך שהחרדים אינם 
חוששים שסדאם חוסיין ישגר לעבר ישראל טילים כימיים ? " לאו דווקא " , אמר 
ראש ישיבה חרדית , מזוקן . " אנחנו חוששים כמו כל עם ישראל , אבל סומכים 
על הקדוש ברוך הוא שיהיה לעזרנו ולא ניפגע . יהודים דתיים גם לא הסירו את 
זקנם בזמן השואה והלכו כך לתאי הגזים . כמובן שעדיף היה שיספקו לנו מסיכות 
עם מפוחים , אבל גם ללא המסיכות השם יעזור " . ימי החרדה וההסתגרות בחדרים 
האטומים שינו גם אורחות חיים וסדרי - יום של אנשים חרדים . אמנם החרדים 
לא נפגעו מסגירת בתי - הקולנוע , התיאטראות , הפאבים ובתי - הקפה , אך 
הם נאלצו להקדים את מועדי החתונות וחגיגות הבר - מצווה שתוכננו , אפילו 
לשעות הצהרים . משה הורוביץ , כיום דובר סיעת רץ בכנסת ובעבר תלמיד ישיבה 
בבני ברק ומתלמידיו של הרב שך , מספר שאחותו החרדית , המתגוררת בנתיבות , 
שאלה את הרב אם בימים אלה היא רשאית לנסוע עם בני משפחתה לחתונה בבני 
ברק . הרב התיר לה לנסוע , ואף שיחרר אותה מנשיאת ערכת - המגן . הוא אמר 
לה : " שליחי מצווה אינם ניזוקים " . צבי רוזן , עיתונאי חרדי ותיק , 
אומר שגם חיי החברה של הציבור החרדי השתנו מאז תחילת המלחמה . הרצאות , 
שיעורים וכנסים שתוכננו לשעות הערב , בוטלו . אבל בעיקר השתנתה שגרת 
החיים של המשפחות החרדיות . המשפחות החילוניות בילו שעות ארוכות מול מרקע 
הטלוויזיה ועקבו אחרי החדשות , צפו בתוכניות הבידור ובסרטי הקולנוע וגדשו 
את ספריות הווידיאו . אך בבתים החרדיים אסור אפילו להזכיר את שמו של המכשיר 
האלקטרוני הזה . גם חל איסור מפורש להכניס לבית עיתונים חילוניים . לכן , 
אומר רוזן , חלה עלייה ניכרת בשיעור ההאזנה לשידורים המשולבים של קול ישראל 
וגלי צה"ל , וחל גידול בתפוצתם של היומונים החרדיים " יתד נאמן " ו " המודיע " . 
איך בכל זאת העבירו החרדים את זמנם , ובעיקר הילדים , שלימודיהם הושבתו ? 
הביטאונים החרדיים הרחיבו את המדורים לילדים , ושיבצו בהם חידונים ושאלות 
לעבודה עצמית בפרשת השבוע . ההורים הביאו הביתה קלטות של שירים חסידיים 
( מאז פרוץ המלחמה נמכרים הרבה יותר מכשירי רדיו ורדיו - טייף במגזר החרדי ) 
. אין להתעלם מכך שרוב המשפחות החרדיות הן מרובות - ילדים . לכן , ההסתגרות 
הממושכת בבתים הכבידה ביתר שאת עליהן . קפמאבינביטוי לאווירה בבית חרדי 
בלילות הטילים נתן ד שחראי בשבועון " המחנה החרדי " . " בבוקרו של יום 
ששי אותות העייפות עדיין ניכרים על פני כולם , אך הכל עסוקים בהכנות בהולות 
לקראת השבת . ישנו מחסור בחלות . משתדלים להזדרז בהכנות . שפתותיהן של 
עקרות הבית ממלמלות תפילה שאכן תזכה המשפחה ליהנות ממטעמי השבת . שעון השבת 
אינו מופעל . " שיחות חטופות בין שכנים עוסקות אודות המותר והאסור בתחום 
פיקוח נפש בשבת . שבת שלום , מברכים יהודים זה את זה עם כניסת השבת , 
כשהפעם יש לה לברכה משמעות מיוחדת . בליל שבת חשים פורקן . האווירה בסעודת 
ליל שבת נפלאה , במהלכה נשמעים פירושים אודות פרשת השבוע , פרשת בא , 
וההקבלה לפרעה השני , הוא סדאם חוסיין , של דורנו , המכביד את לבו , 
כאילו מתבקשת מאליה . הסעודה מסתיימת בברכת המזון , היה מי שהדגיש שלא 
תהא צרה ויגון ואנחה ביום מנוחתנו , ואין צורך בהסברים מיותרים . סעודת 
ליל שבת בתקופת החורף מותירה אחריה זמן פנוי יקר מפז . הקטנים כבר נמים 
את שנתם , המבוגרים מעיינים איש איש בפירושיו , מדרשיו ואגדותיו . עונג 
שבת של ממש . עקרת הבית אוספת את שיירי הסעודה , ולפתע אזעקה חותכת את 
האידיליה כבסכין . בלב כבד ניגשים להפר את שנתם השלווה של הקטנים הללו המוחים 
על העוול שנעשה להם . התינוק הפעם איננו שש להימצא בממ"ט כביום אתמול . 
ההתארגנות נעשית בזריזות אולי בשל הניסיון שבידינו מאמש . הפעם אין מתרגשים 
מבכיים של הקטנים . אבא פותח את הארון , מסיט את השמיכה הצדה , ואז נשמע 
קולו של המקלט ברקע . אבא , שבת היום , נבהל הילד אברהמי . פיקוח נפש , 
ענה האב קצרות כשהוא מסיר את הכיסוי גם ממנורת הלילה הדלוקה ומאירה עתה 
באור קלוש את החדר " . 
