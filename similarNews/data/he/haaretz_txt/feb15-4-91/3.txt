רנדל קוק כבר תיכנן את נתיב הבריחה שלו . אם יגויס הצעיר בן ה12 , סטודנט 
למתמטיקה באוניברסיטת ווסליאן במידלטאון שבקונטיקט , הוא יסתתר בבית אביו 
בהרים , במדינה שאינו מוכן לנקוב בשמה . החיים אז לא יהיו קשים כל כך , 
הוא אומר , כיוון שמקום המסתור מצויד בטלוויזיה בכבלים . בעבר השני של 
ארצות הברית , באוניברסיטת קליפורניה שבסנטה קרוז , שקלה לזמן מה שרה פראגר , 
סטודנטית לביולוגיה , דרך סיוע ביולוגית . מתוך אמונה שאבות פטורים מגיוס 
( אין זה כך יותר ) , הפיצה את הידיעה כי תהיה אולי מוכנה ללדת ילד למישהו 
שאינו רוצה לשאת נשק . היא אומרת שאביה ניצל משירות בווייטנאם כיוון שנולדה . 
בעוד מלחמת המפרץ נמשכת , בקמפוסים האמריקאיים מדברים על גיוס חובה . אך 
אולי אין זה הגיוני כל כך : אף אמריקאי לא גויס מאז 2791 , והממשל אומר 
שהטלת גיוס חובה היא בלתי סבירה . ובכל זאת נפתחים מחדש מרכזי ייעוץ בנושא ; 
וקבוצות שלום מוצפות בשאלות רבות , כמו למשל האם רגליים שטוחות פוסלות 
אדם לגיוס ? וסטודנטים שוקלים לפתע את היתרונות שיש ללימודים בסמינר תיאולוגי . 
סטודנט בקולג בן 22 בפיטסבורג טילפן למרכז השלום ע"ש תומס מרטון כדי לשאול , 
האם לדעתם עליו לעזוב את הלימודים על מנת שיוכל למצות את חייו במלואם לפני 
שיישלח למערכה ? גייל בריטניק שיעצה לו אומרת כי אלו חששות נפוצים . " על 
כל אחד שמטלפן אלינו " , היא אומרת , " יש רבים נוספים שאינם פונים " . 
במקרים רבים משתמטי הגיוס הפוטנציאלים האלה אינם מונעים על - ידי רגשות עזים 
נגד המלחמה . הם מעלים חששות בסיסיים יותר כמו הפחד ליהרג . " אני לא 
מוכן למות למען המטרה הזו " , אמר טוד שפארד , סטודנט בן 12 בשנתו האחרונה 
בחוג לספרות השוואתית בווסלייאן . " חיי חשובים לי יותר מאשר ארצי . אני 
מתאר לעצמי שזה נשמע אנוכי , אבל זה מה שיש " . אף סטודנטים שתומכים במלחמה 
חשים כמוהו . קוק , הסטודנט המתכנן לברוח להרים אומר : " אנחנו מאמינים 
במטרה ואוהבים דלק זול , אבל לא מתכוונים למות למענה " . מובן שיש סטודנטים 
המתנגדים בכנות למלחמה זו , או החדורים רגשות פציפיסטיים כנים . אחרים 
חשים שלא יהיה זה צודק להותיר את מלאכת הלחימה לאלה המקופחים יותר מהם . 
" זה רק הוגן שנלך אם נגויס כיוון שהאחרים כבר נמצאים שם " , אומר אלכסנדר 
קיין , בן 81 , סטודנט למדעי המדינה באוניברסיטת ייל בניו - הייבן , קונטיקט . 
לאחר 02 שנה של שנת חורף , התחילו יועצים בנושאי גיוס ( המייעצים לאנשים 
הרוצים למצוא דרך להשתמט מגיוס לצבא ) לפעול בשירות פעיל בתחומם . ברחבי 
ארצות הברית נפתחים מחדש מרכזים שתריסיהם היו מוגפים זמן רב , ואף צצים 
מרכזים חדשים במקומות שונים . בקולומבוס שבאוהיו פתחה כנסייה , בסמוך לקמפוס 
בן 05 אלף הסטודנטים של אוניברסיטת אוהיו , שירות ייעוץ . מרכז הגיוס והייעוץ 
הצבאי בסיאטל הגדיל את מספר יועציו ליותר מ001 לעומת שנים עשר היועצים , 
שבילו את השנים השקטות בנותנם ייעוץ לצעירים בנושאים כמו מה יהיו התוצאות 
אם לא יירשמו ל"שירות סלקטיווי " . בייל תקועים עלוני פרסומת של פגישות ייעוץ 
במחזיקי המפיות באולם חדר האוכל של הסטודנטים של השנה הראשונה . באוניברסיטת 
קליפורניה שבברקלי הקציב איגוד הסטודנטים כספי חירום למרכז ייעוץ בנושאי 
גיוס . השבוע מתכוננים 001 יועצי גיוס לערוך אסיפה המונית בברקלי באודיטוריום 
בן 000 , 2 מושבים . בפלורידה שיגר ארגון קווייקרי בשם " ועדת השירות של 
הידידים האמריקאים " 006 חבילות מידע על ייעוץ גיוס בינואר בלבד ; וחבריו 
הרצו בפני מאות סטודנטים באוניברסיטת דרום פלורידה בטמפה ובניו - קולג בסרסוטה . 
מועצת השירות הבין - דתי הארצי למתנגדים לשירות צבאי מטעמי מצפון משגרת 
005 ספרי הדרכה ליועצי גיוס מדי שבוע , לעומת שניים בשבוע לפני פרוץ משבר 
המפרץ . והטלפונים במשרדי הוועד המרכזי למתנגדים מטעמי מצפון תפוסים כל 
הזמן בשל הקריאות הרבות : עד ל0001 ליום , לעומת אולי שתיים ליום לפני 
המשבר . " אנחנו מאוד עסוקים " : אמר קורד ברוגמנס , חבר צוות במשרד המרכזי 
של הוועד בפילדלפיה . כאשר פלשה עיראק לכוויית , החל עובד השטח היחיד של 
המשרד לסייר בקולגים , לייעץ בנושאי גיוס . שאלות על דרכים זרות ומוזרות 
להימנע משירות קרבי מעצבנות את יועצי הגיוס . דייוויד טרבר , אחד ממנהלי 
מועצת השירות הבין - דתי , אומר כי הוא עייף מלשמוע אנשים המדברים על הטלת 
מום בעצמם כדי להיכשל בבדיקות הגופניות הצבאיות ( ממילא מחצית מן הנבדקים 
אינם עוברים ) . הוא מעדיף לפנות ל"סי - או " פוטנציאלים כלומר , מתנגדים 
מטעמי מצפון שהתנגדותם המצפונית המוכחת והעמוקה למלחמה פוטרת אותם מגיוס . 
גם אם לא יוטל גיוס חובה במלחמה זו , אנשים שיוכלו להוכיח את התנגדותם 
העקרונית יהיו מוכנים וערוכים לצעדי גיוס בעתיד , אמר . באשר לתחבולות להתחמק 
מקרב רבות מהן אינן תקפות יותר על - פי חוקי הגיוס הקיימים , אם גם הרדומים . 
בין דרכי הבריחה שיש למחוק : הורות ( פראגר ביטלה את הצעתה הטנטטיווית 
ללדת ילדים כאשר שמעה על השינוי הזה ) , לימודים בקולג ( כיום רק סטודנטים 
בשנתם האחרונה יכולים לבקש דחייה עד תום הלימודים בעוד שאחרים , אם יגויסו , 
יצטרכו ללכת לצבא בתום הסמסטר ) , ובריחה למדינות זרות . מחשבים יקלו 
היום בהרבה על מציאת משתמטי גיוס ; ואפילו קנדה שינתה כמה חוקים שיקשו עוד 
יותר על בריחה אליה . יש סטודנטים הסבורים כי יוכלו להתחמק אם יכריזו שהם 
הומוסקסואלים . אבל סביר שהצבא יערוך בדיקה , ואולי אף יבקש אישור מפסיכיאטר . 
" הרבה קלישאות בנושא מרחפות כאן מאז וייטנאם " , אמר טרבר . אהרון קיץ , 
סטודנט בן 71 בשנתו הראשונה בייל , אמר כי אולי יירשם כמתנגד מטעמי מצפון , 
אך הודה שעדיין לא התחיל לאסוף את תיק המתנגד שלו . תיק זה חייב לכלול 
בין השאר הכרזה על אמונותיו המתנגדות לכל מלחמה , ומכתבים מאנשים היכולים 
להעיד כי אלו הן אמונותיו האמיתיות . " זה קשה מאוד " , הגיב על התהליך , 
אך הוסיף : " אני חושב שאנסה את זה " . תומאס פרגוסון , סטודנט בן 12 
בווסלייאן , אמר כי אם יגויס יתגנב למדינות אחרות על מעבורות שאינן דורשות 
דרכונים . לרוע המזל , הודה , תוכנית זו בעייתית כיוון שקרוב לוודאי לא 
יוכל לעבוד במדינה זרה , ויתקשה לחזור לארה"ב . תוכניתו השנייה עשויה לפעול : 
פרגוסון , שמקצועו העיקרי הוא תיאולוגיה , אומר שהוא " קתולי עכשיו . 
אבל אני יכול תמיד ליהפך לכומר פרוטסטנטי " ( כלומר לא יצטרך להתנזר מנשים ) 
. אז יהיה מועמד לפטור הניתן לכמרים ולסטודנטים בסמינרים תיאולוגיים . 
גם רגליים באמת שטוחות עוד יכולות להצליח . גם בוהן חסרה יכולה להיות סיבה 
טובה . נראה שכולם שמעו סיפור על דוד של מישהו שכרת אצבע כדי לא לשרת בווייטנאם . 
בווסלייאן הפיצו סטודנטים שמועות כאלו על פרופסור לפסיכולוגיה ששתי אצבעות 
ידו השמאלית כרותות עד למחציתן . כשנשאל על הסיפור אמר בוב סטיל : " אגדה 
ותו - לא . לסטודנטים אין דבר טוב יותר לעשות מאשר להמציא סיפורים על המורים 
שלהם " . את אצבעותיו איבד בתאונת ילדות . 
