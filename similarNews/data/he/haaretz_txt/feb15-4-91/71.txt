( ע ) . " לי לא היה קשר לעיתוי מתן הוראת אש לירי ארטילרי במהלך התרגיל . 
זה עניינו של מפקד הכוח המסתער המזמין את הסיוע הארטילרי " , כך טען אתמול 
בפני בית הדין הצבאי המיוחד , סא"ל מאיר רן ( מרציאנו ) הנאשם בהתרשלות 
במילוי תפקידו כקצין הממונה על החלק הארטילרי בתרגיל חטיבתי בו מצאו מותם 
חמישה חיילי מילואים , שנפגעו מפגז בתאונת אימונים בצאלים ב71 ביולי 0991 . 
סא"ל רן העיד כי חזר ארצה מהשתלמות בת שנתיים בבי"ס גבוה ללוחמה בצרפת . 
הוא מונה לתפקיד עשרה ימים לפני תחילת התרגיל בלבד , כאשר כל הדיונים באשר 
להכנות לתרגיל נעשו לפני שהוא הגיע ארצה . כמו כן הוא לא עשה חפיפה לקראת 
תפקידו החדש עם קודמו שעזב לפני הגיעו ארצה . קצין אחר ששימש ממלא מקום 
במשך שבועיים , העביר לו את התפקיד . עוד העיד סא"ל רן כי בעת התרגיל לא 
היה לו קשר אלחוטי עם מפקדת התרגיל בשל תקלה ברכבו . היה לו קשר מילולי 
עם מפקד הסיוע החטיבתי שהיה בקשר עם סוללת הארטיליה , המרוחקת כ21 ק"ם מהמטרות . 
רן אישר באמצעות מפקד הסיוע החטיבתי , ירי פגז נוסף אחד מעבר למכסה המתוכננת . 
הפגז נורה ופגע במטרה . לאחר מכן , נשמעה הקריאה " אחרון נורה " שמשמעותה 
הסתיים היירי הארטילרי . סא"ל רן סיפר כי לאחר מכן נורה הפגז שנחת על הגבעה 
עליה היו החיילים שנהרגו ונפצעו , גבעה המכונה ן . ג . 443 . " בדיעבד 
נודע לי כי סוללת הארטילריה לא דווחה כי הפגז האחרון נורה " , אמר . משפטו 
של סא"ל מאיר רן הופרד ממשפטם של חמישה קצינים אחרים הנאשמים בפרשה . בעסקת 
טיעון שעשה סניגורו של רן , סא"ל דוד רונן , עם התובעת הצבאית רס"ן עינת 
רון , הומר האישום של גרימת מותם של החיילים , בהתרשלות במהלך תרגיל חטיבתי 
בלבד , ובסעיף אישום זה הודה סא"ל רן . הדיון בעניינם של חמשת הקצינים 
האחרים יחל ביום רביעי הבא ובו יעידו עדים מטעם התביעה . גזר הדין במשפטו 
של סא"ל רן יינתן ביום ששי ה22 בפברואר , לאחר שיסיים את עדותו בה החל אתמול . 
בתחילת העדות נאלץ רן להפסיק כאשר לא עמד בלחץ הנפשי ודמעות חנקו את גרונו . 
הוא יצא להירגע וחזר להמשך עדותו . לפניו העידו עדות אופי קצינים בכירים 
שהכירו אותו במהלך שירותו בקרבות הקשים של מלחמת של"ג ולאחריה . ביניהם 
מי שהיה מפקד אוגדה במלחמת לבנון , אלוף במיל מנחם עינן . כולם תיארו 
את סא"ל רן כקצין מעולה בתחומו , הפותר בעיות בדרך של עבודה קשה . העונש 
המירבי לסעיף בו מואשם סא"ל מאיר רן הוא שנתיים מאסר בפועל . 
