" אני חושב שזה טוב . כך לא נהיה לחוצים ונוכל להתכונן כהלכה " , הגיב 
אמש המאמן הלאומי יעקב גרונדמן על דחיית המשחק עם קפריסין שנועד ל - 02 במארס . 
אתמול הגיעה הודעה מאופ"א על דחיית כל משחקי הבית שנועדו להתקיים בישראל 
במארס 1991 בגלל המלחמה במפרץ . סך הכל נדחו שלושה משחקים . ישראל קפריסין 
במסגרת הקדם אולימפית , ישראל טורקיה נוער ב במסגרת קדם אליפות אירופה 
( נועד ל - 62 במארס ) , ישראל ברית המועצות , נערים ( נועד ל - 02 
במארס ) . המאמן גרונדמן אמר , כי המועד הנוח לישראל במשחק נגד קפריסין 
יהיה בסוף אפריל , או בתחילת מאי . לדבריו הדחייה תאפשר לשחקני נבחרת הנוער 
להתאושש מהנסיעה לאוסטרליה . כדאי לזכור כי נבחרת הנערים תצא כמתוכנן להונגריה 
בתחילת מארס למשחק חוץ בקדם אליפות אירופה ( 6 במארס ) . סגל הנבחרת אולימפית 
יתכנס היום למחנה אימונים במכון וינגייט ויקיים משחק אימון נגד הפועל כפר 
סבא מהליגה הלאומית . מהמחנה שוחררו שלושת שחקני מכבי פתח תקוה , רן בן - 
שמעון , אבי פיטוסי ושרון צופין שישחקו מחר בגביע הטוטו בליגה הארצית . 
