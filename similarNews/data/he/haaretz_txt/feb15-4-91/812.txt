( ע ) . התערבותו של בית המשפט הגבוה לצדק הביאה לביטול מדיניות המכסות 
בקבלת תלמידים ספרדים לגן ילדים של זרם החינוך העצמאי בבני ברק , כך עולה 
מפסק דין שניתן אתמול בבג"ץ . השופטים , נשיא בית המשפט העליון מאיר שמגר , 
המשנה לנשיא מנחם אלון והשופטת שושנה נתניהו , מתחו ביקורת על " מדיניות 
המכסות " , ובעקבות זאת החליט זרם החינוך העצמאי לבטל את השיטה שהגבילה לשליש 
את כמות הילדים הספרדים שקיבל לגני הילדים שלו . לפני מספר חודשים עתרו לבג"ץ 
הורים דתיים - חרדיים ממוצא ספרדי , והתלוננו כי בניהם , בגילאי 3 - 5 , 
בודדו בכיתה נפרדת בגן הילדים " רבי עקיבא " , בבית ספר תלמוד תורה שבבני 
ברק . ניסיונות ההורים לשכנע את הנהלת הגן , לשלב את בניהם עם תלמידים אשכנזים 
מכיתות אחרות , לא הועילו . לפיכך , האשימו העותרים את רשת החינוך העצמאי , 
לה שייך הגן , באפלייה והשפלת הילדים על רקע עדתי . בג"ץ הוציא , לבקשת 
ההורים , צו - על - תנאי שחייב את שר החינוך , עיריית בני ברק ורשת החינוך 
העצמאי לנמק , מדוע לא יבוטל הנוהל של קבלת תלמידים ספרדים על פי מכסות , 
ומדוע לא יבוטלו הכיתות שכל תלמידיהן ספרדים . רשת החינוך העצמאי טענה בבג"ץ , 
כי שיקול פדאגוגי הוא שעומד מאחורי הצורך לאזן ולווסת את היחס המספרי בין 
תלמידים ספרדים לבין תלמידים אשכנזים במוסדותיה . המשנה למנכ"ל הרשת , הרב 
שמואל ויינברג , טען כי על מנת לבצע אינטגרציה מוצלחת של התלמידים האשכנזים 
ובני עדות המזרח , הגיעו ראשי מרכז החינוך העצמאי למסקנה שהדבר יתאפשר " כל 
עוד נשמר יחס מסוים בין העדות השונות " . קפידביניו"ר ועדת החינוך של בני 
ברק , הרב שמואל שיינפלד , הכחיש כי העירייה החליטה על הקמת שתי כיתות 
מטעמה בבית הספר תלמוד תורה " רבי עקיבא " , וטען כי הכיתות שייכות לזרם 
החינוך העצמאי . עוד ציין הרב שיינפלד , כי התלונות הרבות שהגיעו לעירייה 
ולוועדת החינוך של הכנסת , על אפלייה בקבלת תלמידים ספרדים , נבדקו ונמצאו 
נכונות . שכן , בבית הספר נהוגה מדיניות של קבלת תלמידים ספרדים על פי 
מכסה . שר החינוך השיב לבג"ץ , כי אינו מוסמך להתערב בפרשה , שכן מדובר 
בילדים מתחת לגיל 5 , שחוק חינוך חובה לא חל עליהם . במהלך הדיון לא חסכו 
השופטים ביקורתם . השופטת נתניהו העירה , כי מדיניות זו היא בגדר " נומרוס 
קלאוזוס " והשופט שמגר ושאל מה היתה תגובת הציבור היהודי , אם בבתי ספר 
בארה"ב , למשל , היו מקבלים תלמידים יהודים רק בשיעור של % 03 , כדי לשמור 
על " הרוח האמריקאית " . השופטים הבהירו לנציגי זרם החינוך העצמאי , כי 
" כל אפלייה וכל קביעת מכסות על יסוד השיוך העדתי של הילדים , היא בלתי 
נסבלת ואף בלתי חוקית . בשל הערות והמלצות השופטים קיימו משרד החינוך , 
עיריית בני ברק , מרכז החינוך העצמאי ורשת גני הילדים של אגודת ישראל דיון 
חוזר בכל הנושא . בעקבותיו , הודיעו לבג"ץ על ביטול מדיניות המכסות העדתיות 
והנהגת נוהל חדש במקומו . 
