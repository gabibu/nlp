( ע ) . מעצרם של חמשת החשודים ברצח בדואית , בת 53 , ושלושת ילדיה , 
במאהל הבדואים בעין עילות שליד מנחמיה , הוארך ב51 יום בבית משפט השלום 
בנצרת . הרצח בוצע ביום חמישי . החשודים הם בעלה של הנרצחת ואבי ילדיה , 
סלח חוסיין בישר כבן 05 , אחיו אברהים חוסיין בישר כבן 04 , ושלוש בנותיו , 
פטמה , פאיזיה ופתחיה . על הרצח נודע למשטרה , כאשר אנשי מד"א הוזעקו 
למאהל הבדואי ומצאו את האם אניסה ושלושת ילדיה , אנה בת שש , סואן בת 
ארבע ויוסוף בן שלוש , מוטלים שרופים בתוך שרידי אוהלם שנשרף . על קרבנות 
הרצח נשפכה כמות גדולה של נפט והם הוצתו . רופא שהגיע למקום בניידת טיפול 
נמרץ קבע את מותם והגופות הועברו למכון לרפואה משפטית באבו - כביר . חוקרי 
משטרת טבריה שהגיעו למקום וכן חוקרים ממרחב העמקים , פתחו בחקירה , שבעקבותיה 
נעצרו חמשת החשודים . במשטרה טבריה הוקם צוות חקירה מיוחד . מהחקירה התברר 
כי החשודים רצחו את ארבעת הקרבנות ולאחר מכן שפכו נפט על בגדיהם , הכניסו 
אותם לאוהל והציתו את הגופות . בכדי לטשטש את שייכותם למקרה , יצאו מיד 
לרעות את עדריהם , כאילו לא קרה דבר והיתה זו תאונה או התאבדות . במשך החקירה 
חזרו בהם החשודים ושיתפו פעולה עם חוקריהם . ראש משרד חקירות במשטרת טבריה 
הביא את החשודים לבית משפט בנצרת , שם הוארך מעצרם . בדעת המשטרה להגיש 
כתב אישום נגד כל אחד מחמשת החשודים . לטענת המשטרה , סיבת הרצח היא סכסוך 
משפחתי על כספים וירושה . 
