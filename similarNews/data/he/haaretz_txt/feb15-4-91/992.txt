הליגה הלאומית מתחדשת סוף - סוף לאחר פגרה בת ששה שבועות . בעקבות ביטול 
שיגרת החירום הוסרו אתמול הגבלות הג"א , ופירושו של דבר , שהמשחקים יתקיימו 
כסידרם בלא הגבלות על מספר הצופים , ללא צורך בחדר אטום במגרשים וללא צורך 
להצטייד בערכות מגן . עם זאת , לא תהיה השמחה שלמה , כי בסוף השבוע יהיה 
מחזור מקוטע בגלל נסיעת נבחרת הנוער לאוסטרליה . שלושה משחקים נידחו על 
סמך התקנון בשל היעדר שחקנים : מכבי תל אביב הפועל ירושלים ; הפועל באר 
שבע מכבי חיפה ; בית"ר ירושלים הפועל צפרירים חולון . המוליך , הפועל 
פתח תקוה , עשוי לנצל את מנוחת סגנו מכבי חיפה , כדי לפתוח פער בן 3 נקודות 
בצמרת , בתנאי שינצח בביתו את הפועל תל אביב המדורג לפני אחרון . הפתח 
תקואים עשו חיל בגביע הטוטו ( עלו לגמר ) ובגביע המדינה ( הבטיחו מעשית 
את מקומם ברבע הגמר ) . התל אביבים , לעומת זאת , איכזבו בגביע המדינה 
כשהודחו על ידי הפועל רמת גן . גם בית"ר תל אביב , המרוחק 5 נקודות מהפיסגה , 
יארח יריב מהתחתית הפועל כפר סבא , המדורג אחרון עם 5 נקודות בלבד . 
כמו פתח תקוה , גם הבית"רים עלו לגמר גביע הטוטו והם בדרך לרבע גמר גביע 
המדינה , לאחר שניצחו בימק"א את בית"ר ירושלים 21 . הכפר סבאים עפו מגביע 
המדינה לאחר הפסד 35 לשמשון . המשחק השלישי יפגיש היום בנתניה את מכבי המקומי 
ובני יהודה . שתי הקבוצות קרובות לתחתית , אך גילו סימני התאוששות בשמינית 
גמר גביע המדינה : נתניה גברה 31 על מכבי תל אביב ; בני יהודה גברו בחוץ 
על מכבי בני חצור 40 . החלוץ הנתנייתי שי הולצמן , שכבש לפני שבוע צמד 
לרשת מכבי תל אביב , ייעדר בשל נסיעתו עם נבחרת הנוער . השחקנים הזרים של 
שש הקבוצות שישחקו בסוף השבוע עזבו בחודש שעבר , ולא יספיקו לשוב למשחקי 
סוף השבוע . לפיכך צפוי מחזור ליגה על טהרת שחקנים ישראלים . בנוסף , 
יחסרו חמישה שחקנים שנסעו עם נבחרת הנוער . 
