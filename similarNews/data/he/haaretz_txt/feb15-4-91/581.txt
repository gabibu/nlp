צה מאוד להקטין את תלותו בנפט מהמזה"ת , אך אינו מוכן לשלם יותר על הדלק . 
זאת אחת הסיבות העיקריות ששום ממשל אמריקאי לא הצליח להנהיג מדיניות אנרגיה 
מקיפה . עלות מחירי הנפט בשנים 37915891 עשתה את שלה : אף כי התל"ג גדל 
בכ%33 , צריכת האנרגיה לא גדלה . אך בשנים 58910991 , בעת שירדו המחירים , 
התחדשה העלייה בצריכה במקביל לעליית התל"ג . אם מגמה זאת תימשך , תצטרך 
ארה"ב לייבא בסוף העשור הנוכחי % 55 מצריכת הנפט שלה , במקום % 24 כיום . 
משמעות התלות הגדלה הומחשה שוב , באופן דרמאטי , במשבר כוויית . באוגוסט 
אשתקד הטיל הנשיא בוש על שר האנרגיה , האדמירל גיימס וטקינס , לעבד תוכנית 
אנרגיה מקיפה , אשר זכתה שלשום באישור ראשוני של הבית הלבן . יעדה להקטין 
את התלות ביבוא נפט בשלוש דרכים עיקריות : צמצום הצריכה , הגדלת הפקת הנפט 
המקומית וזירוז פיתוח מקורות אנרגיה חלופיים . מחאות חוגי שומרי איכות הסביבה , 
שאליהם יצטרפו כנראה הנהגים , מלמדות שהמאבק להנהגת מדיניות אנרגיה יהיה 
ממושך וקשה . רבים בארה"ב מפקפקים אם יש לנשיא בוש הרצון וההתמדה לעמוד 
במאבק כזה . הגדלת התפוקה פירושה פתיחת אזורים חדשים לקידוחים ( בעיקר 
באלסקה ובקרקעית הים , לאורך החופים ) ועידוד הפקת גז טבעי , שנמצא בשפע , 
אך מחייב את העלאת מחירו והנחת צינורות ארציים להבאתו לתעשיות זוללות דלק . 
צמצום הצריכה פירושו הטלת מס על מכוניות הצורכות דלק מעל לכמות המותרת לקילומטר , 
והגדלת הבלו על הבנזין והסולר . אך המחלוקת הקשה ביותר עשויה להתעורר בנושא 
פיתוח מקורות חלופיים . כולם היו רוצים להגדיל את כמות האנרגיה מהשמש וממקורות 
מתחדשים אחרים , אך המדיניות החדשה כוללת גם הקלות מסוימות בבניית כורים 
גרעיניים , עניין השנוי במחלוקת . אולם ייתכן שגישתם של המתנגדים תשתנה 
נוכח העובדה שתלות בנפט הערבי כרוכה בסיכון חייהם של חיילים אמריקאיים . 
