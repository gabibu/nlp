ביקורת חריפה נגד החלטת הסוכנות היהודית להפוך את חלקה בסל הקליטה של העולים 
ממענק להלוואה צפויה מחרתיים בישיבת הקבינט לקליטת עלייה . יו"ר ועדת השרים , 
שר הבינוי אריאל שרון , וסגנית שר המדע , ח"ך גאולה כהן , מתנגדים בתוקף 
להחלטה , העלולה לדעתם להשפיע על מספר העולים מבריה"ם . ח"ך כהן אמרה אמש 
ל"הארץ " שיש לבטל את ההחלטה השגויה הזו וכי בכוונתה לנהל מאבק ציבורי חריף 
בנושא , יחד עם הח"כים מיכאל קליינר , עוזי ברעם , יעקב צור ונאוה ארד . 
היא הביעה צער על שחבר הנאמנים של הסוכנות דחה את בקשתה לדחות בכמה חודשים 
את ביצוע ההחלטה . גם במליאת הכנסת יידון הנושא בשבוע הבא , בעקבות חמש 
הצעות דחופות לסדר היום שהגישו ח"כים מהקואליציה ומהאופוזיציה . חבר הנאמנים 
של הסוכנות אישר אתמול את התוכנית להמרת המענק בהלוואה ברוב גדול . רק שלושה 
מן החברים , ביניהם ראש מחלקת העלייה והקליטה אורי גורדון , התנגדו . 
גורדון אמר אמש כי ההחלטה מחייבת גם אותו , אבל " היתה זו טעות חמורה . 
על הסוכנות היה לגייס הלוואה ולסייע לממשלה להמשיך במתן מלוא סל הקליטה 
כמענק " . גורדון הדגיש כי ההחלטה תחמיר ביתר - שאת את מצבם של העולים , 
שכבר כיום נאלצים לגייס ים של הלוואות . גזבר הסוכנות מאיר שטרית ציין 
כי על - פי התוכנית שאושרה תקבל משפחת עולים בת שלוש נפשות 008 , 5 שקלים 
שיוחזרו במשך עשר שנים , החל מהשנה הרביעית . סוכם כי ייקבעו קריטריונים , 
לפיהם עולים חסרי אמצעים ( כגון קשישים ) יהיו פטורים מהחזרת ההלוואה . 
ח"ך אריה אליאב אמר שההתנפלות וההתקפות על הסוכנות בשל המרת המענק בהלוואה 
נועדו לכסות על המחדלים הגדולים של הממשלה בקליטת העלייה . יצוין כי את 
ההחלטה על המרת המענק בהלוואה יזם נשיא הקהילות היהודיות באמריקה , גורקי 
גודמן , במגמה לצמצם את גירעון הסוכנות אשר מסתכם השנה ב311 מיליון דולר . 
