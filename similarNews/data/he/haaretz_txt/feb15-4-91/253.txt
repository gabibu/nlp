לונדון ( מיוחד ל"הארץ " ) . גילוי מרעיש לגבי מחולל מחלת אלצהיימר מחלה 
הגורמת לאבדן הזיכרון אצל אנשים בגיל העמידה קושר את התהוותה במוטציה של 
גן . המחקר בוצע בבית החולים סנט מרי בלונדון , לאחר שהתברר שהמחלה פוקדת 
קרובי משפחה בשיעורים העולים בהרבה על ההסתברות הסטטיסטית . החוקרים גילו 
שכרומוזום מספר 12 עלול לייצר כמות גדולה בהרבה מהנורמה של חלבון הקרוי אמילואיד , 
הנחשב כאחראי לכמה סוגי מחלות דגנרטיוויות . החוקרים מצאו את המוטציה במעקב 
אחר בני משפחה מורחבת אחת , בה הופיעה המחלה . אצל כל מי שחלה אובחנה המוטציה 
בכרומוזום . אצל אלו שלא חלו , לא היה שינוי בכרומוזום . כיוון שאין תרופה 
למחלה , ניתן רק לאבחן את התופעה ולהזהיר את האדם כי הוא עלול ללקות באלצהיימר 
בעתיד . השאלה היא , עד כמה דבר זה יועיל לאיכות חייהם . ייתכן גם שאפשר 
יהיה לבדוק עוברים של נשים במשפחות שבהן אובחנה המחלה . הגילוי החדש יהיה 
שימושי במיוחד לפני הריונות מבחנה , אך לפי שעה הוא בעל ערך מדעי בלבד . 
עד שתימצא דרך למנוע את המחלה או לרפא אותה , דרושים מחקרים רבים . 
