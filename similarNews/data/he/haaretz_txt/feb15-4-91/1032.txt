לונדון ( ע"ר ) . מיד לאחר ההכרזה על הפסקת האש במלחמת המפרץ החלו גולים 
עיראקים , מתנגדי המשטר , להכין תוכניות להדחת הנשיא סדאם חוסיין . " הועלו 
אפשרויות שונות , כמו רציחתו בידי אחד משומרי ראשו או מקורביו , הפיכה 
צבאית והתקוממות עממית " , אמר נאדיר עבאס , דובר ארגון קומוניסטי , אחד 
מ71 ארגונים שהתאחדו לארגון גג אופוזיציוני נגד משטרו של סדאם . " עתה , 
עם הפסקת האש , תהיה לנו הזדמנות הרבה יותר טובה לחולל הפיכה " , אמר . 
הגולים פועלים מאחורי הקלעים , והכנותיהם אינן עולות בקנה אחד עם מה שמתכננים 
ראשי מדינות הקואליציה האנטי - עיראקית להחלפתו של משטר סדאם . הגולה העיראקי 
סיפר כי גם בעיצומה של המלחמה ביקרו בני משפחת המלוכה הסעודית בלונדון ובדמשק 
במטוסים פרטיים , וקיימו מגעים עם ראשי המחתרת המפוזרת במקומות שונים . 
מקורות האופוזיציה העיראקית בלונדון אמרו כי סעודיה מנסה להקים קבוצת שלטון 
עיראקית , שתחליף את המשטר בבגדאד ; אולם הסעודים נתקלים בקשיים , בגלל 
הניגודים בין קבוצות האופוזיציה השונות . גולים עיראקים מצאו מקלט באיראן , 
סוריה , מצרים , בריטניה , צרפת ומדינות אחרות . לכולם מטרה אחת : 
להפיל את סדאם . רובם אומרים כי הם רוצים להקים דמוקרטיה פרלמנטרית , 
אולם האופוזיציה כוללת ארגונים מכל גווני הפוליטיקה , מקומוניסטים ועד קנאים 
מוסלמים , ובהם גם קבוצות אנשי עסקים , לאומנים כורדים ופאן - ערביסטים . 
" אנו לוחמים נגד סדאם , אולם לא תחת מטרייה אמריקאית " , אמר אחד הפעילים 
של המפלגה המוסלמית אלדאווה . " אנו גם מוכנים להילחם באמריקאים , אולם 
לא במחנהו של סדאם " . הארגון המוסלמי הוא מהגדולים בין 71 הארגונים והמפלגות , 
שוויתרו בינתיים על הניגודים ביניהם והקימו ועד פעולה משותף ב72 בדצמבר 
בדמשק . 
