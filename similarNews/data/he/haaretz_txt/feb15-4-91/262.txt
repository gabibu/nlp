משרד האוצר יתן לקבוצות הכדורסל היצוגיות מיליון וחצי שקל , כמענק על הפסדיהם 
בגלל המלחמה . הסכום המדויק שיעניק האוצר הוא 000 , 055 , 1 שקל . מכבי 
תל אביב יקבל מיליון ו - 002 אלף שקל , הפועל תל אביב יקבל 052 אלף שקל , 
הפועל גליל עליון יקבל 001 אלף שקל . נודע שהאוצר יעביר את הסכומים בימים 
הקרובים . מכבי ת"א זכה לסכום הגבוה בגלל הפסדיו בשל העתקת מישחקיו בגביע 
אירופה לחו"ל , וכן בגלל העלת הכספית של הטסת הקבוצה לבריסל שם מתקיימים 
המישחקים שהיה צריך לשחק ביד אליהו . גם עלות האירגון בבריסל מהווה הוצאה 
כבדה . יוזם המענקים לקבוצות היצוג בכדורסל הוא סגן השר ח"ך פנחס גולדשטיין , 
המחזיק בתיק הספורט במשרד החינוך . התחשיב של חלוקת הכספים נעשתה , פחות 
או יותר , על פי דרישות הקבוצות . מכבי תל אביב הגיש לאיגוד הכדורסל תחשיב 
של הפסדים בסך 3 מיליון שקל , הפועל תל אביב דיווח על הפסדים בסך 055 אלף 
שקל וגליל עליון דיווח על 022 אלף שקל . יו"ר מכבי תל אביב שמעון מזרחי הודה 
לשר אוצר יצחק מודעי , ולסגן השר פנחס גולדשטיין , אשר לחץ להענקת הסיוע 
הכספי לקבוצות היצוגיות . מזרחי ציין , כי הפסדי הקבוצה הן פי 3 מהכסף 
שהובטח , אך גם כך זו עזרה חשובה לפעילות הקבוצה בתקופה הקרובה . מזרחי 
מקווה שהכסף יתקבל בקרוב , כדי שהנהלת הקבוצה תוכל להחזיר חובות לנושיה . 
יו"ר הפועל ת"א אברהם פלדה אמר , כי סוף סוף הוכח שצריך שר ספורט בישראל . 
מרגע שיש סגן שר יש כתובת והתוצאות מוכיחות זאת . בגליל קיבלו ברגשות מעורבים 
את הבשורה . הגיזבר נטע כנעני טען על קיפוח בגלל חוסר השיוויוניות בין הגליל 
להפועל תל אביב . לטענת כנעני , הפסיד הגליל שני מישחקי בית בגביע אירופה , 
בעוד תל אביב הפסידה רק מישחק אחד . 
