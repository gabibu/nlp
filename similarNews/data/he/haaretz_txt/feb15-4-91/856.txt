להערכתי , זהו קרב אבוד מראש של הצבא העיראקי . צבא הקואליציה ישמיד את 
הצבא העיראקי עד היסוד . בין אם סדאם חוסיין יישאר בשלטון ובין שיוחלף . 
הצבא שיעמוד לרשותם לא יהיה דומה כלל לצבא העיראקי שהיה לפני פרוץ המלחמה . 
מלכתחילה לא הייתי שותף להערכה הרבה שניתנה לכושרו ויכולתו של הצבא העיראקי 
לפני תחילת קרב היבשה . היה לי ברור כשמש , שהם לא פרטנרים שיוכלו לעמוד 
מול צבא הקואליציה , כשהאמריקאים נהנים מעדיפות אווירית מלאה . גם ההערכות 
שהושמעו לפני המלחמה , לפיהן הצבא העיראקי רכש ניסיון צבאי רב במלחמה נגד 
איראן , שעשוי לסייע לו נגד צבא הקואליציה , הופרכו משום שהניסיון הצבאי 
שהם צברו במשך שמונה שנות המלחמה עם איראן לא היה רלוונטי למלחמה הנוכחית . 
גם ההערכות המוקדמות שלצבא בנות הברית יהיו במלחמה אלפי הרוגים , היו מוגזמות . 
ברור שלעולם החופשי יש עניין שסדאם חוסיין לא ימשיך לשלוט בעיראק אחרי המלחמה . 
אינני בטוח שיש להם קונצפציה ברורה איך עושים זאת . אין לי גם שום ביטחון 
שאחרי כל המכות הקשות שהוא סופג , הוא ירים ידיים וייכנע או ייעלם מן השלטון . 
כמובן , אשמח להיות מופתע בעניין זה . אני בטוח שההרג שגרם הטיל העיראקי 
הרתיח את דמם של האמריקאים והגביר את המוטיווציה של הלוחמים . ארה"ב נחושה 
ללכת עד הסוף , כלומר להשמיד את הצבא העיראקי . עם זאת , אינני חושב שהם 
יתקדמו עד לבגדאד . יש דמיון מסוים , בכך שבשני המקרים כוח גדול של עוצבה 
המונה אלפי חיילים , מכותר מכל הצדדים , אם כי במקרה שלנו הכיתור היה מוחלט . 
כלומר , חיילי הארמיה השלישית לא יכלו להסתלק לשום מקום , לא ברכב וגם 
לא ברגל . לעומת זאת , חיילי משמר הרפובליקה יכולים להסתלק , לפחות רגלית . 
אבל קיים הבדל יסודי אחר בין שני הכיתורים . קרבות ההתשה שקדמו לכיתור 
הארמיה המצרית , היו קצרים וקלים יחסית . במלחמת המפרץ עברו חיילי משמר 
הרפובליקה המכותרים התשה קשה מאוד , שנמשכה 04 יום . במהלכם הם הופצצו 
מהאוויר , היו מנותקים ולא הגיעה אליהם אספקה סדירה . הבדל נוסף הוא , 
שאצלנו כשהושלם הכיתור , התחיל שעון החול הפוליטי לאזול . ב22 באוקטובר 
3791 החליטה מועצת הביטחון על הפסקת אש שנכנסה לתוקף כעבור יומיים . במלחמה 
הנוכחית , לא נראה ששעון החול הפוליטי אוזל . אמנם הרוסים השמיעו קולות 
כלשהם , אבל ארה"ב איננה מתרגשת מכך . אנחנו קרובים לסיום המלחמה . קשה 
להעריך אם הקרבות יימשכו שלושה או שמונה ימים , אבל ברור שמדובר בימים ולא 
בשבועות או חודשים . 
