בודפשט ( מיוחד ל"הארץ " ) . ועד הקהילות היהודיות בצכיה מיחה נמרצות נגד 
החשדות שהעלו שני צירי פרלמנט כלפי המוסדות היהודיים בצכוסלובקיה , בעת 
הדיון על חוק החזרת הרכוש שהולאם או הופקע בימי השלטון הקומוניסטי . שני 
צירי " הפורום האזרחי " , קלארה סמקובה ורוסטיסלב סניוק , טענו כי אין 
להשיב לקהילה היהודית את הרכוש היהודי , כיוון שהיא עלולה להוציא את הרכוש 
אל מחוץ לתחומי צכוסלובקיה . הם אף העלו האשמה , כי הקהילה היהודית , 
הנהלת המוזיאון היהודי ושגרירות ישראל בפראג הגיעו להסכם חשאי בעניין זה . 
