( ע ) . הודעת מועצת ההפיכה העיראקית על נכונות עיראק לצאת מכוויית בתנאים 
שונים , בהם נסיגת ישראל מהשטחים ונסיגת סוריה מלבנון , אינה שונה במהותה 
מהתנאים שהציב סדאם חוסיין עשרה ימים לאחר כניסתו לכוויית ב19 . 2 . 21 
כך הגיב ביום ששי אחר הצהרים מי שהיה שר הביטחון , יצחק רבין . לדבריו , 
על כוחות הקואליציה להמשיך בלחימה כמתוכנן , ועל ישראל להמשיך בכוננות 
ובהיערכות לאפשרות של שילוח טילים נוספים לשטחה . רבין העריך כי ייתכן שהסיבה 
להודעה העיראקית היא רצון בגדאד להטיל מבוכה בשורות הקואליציה הבין - לאומית 
וליצור ציפיות . רבין אמר כי " כנראה שזו תוצאה של לחץ ההפצצות ותוצאותיהן 
ההרסניות לתשתית הצבאית ולחלק מהתשתית האסטרטגית של עיראק . העיראקים יודעים 
כי ארה"ב הוכיחה עד היום נחישות והיערכות לקראת קרב היבשה , שהוא קרב ההכרעה 
במלחמה זו " . אפשרות שנייה לדעת רבין , היא שמדובר בתחילת סימני היחלשות 
אצל עיראק . בשני המקרים , לדברי רבין , על כוחות הקואליציה הבין - לאומית 
להמשיך ולהפגין נחישות במעשים . להמשיך בהפצצות ובהכנות לקרב היבשה . רבין 
הביע תקווה כי ארה"ב תמשיך בתוכנית הלחימה שלה ללא כל הפסקה , בהתאם להודעתה 
לא מכבר , כי בגדאד לא תהיה זו שתקבע את מועד הפסקת האש . 
