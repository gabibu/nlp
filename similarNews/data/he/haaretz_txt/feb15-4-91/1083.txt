בט , נותר לך רק להתפלל שלא תובס ושלא ישרקו לך בוז עם שריקת הסיום . למזלו 
של מכבי תל אביב , לפחות נחסכו ממנו שתי אי הנעימויות הללו ביום חמישי בלילה 
בלונדון : ראשית , מפני ששיחק נגד קינגסטון , יריב אנגלי מוגבל למדי ביכולתו ; 
שנית , כיוון ש - 09 אחוזים ם - 000 , 7 הצופים ביציעי אולם וומבלי היו 
יהודים וישראלים , שהניפו דגלים לאומיים וחשבו כנראה על חגיגות פורים ועל 
סיום מלחמת המפרץ הרבה יותר מאשר על גביע אירופה בכדורסל . אולי משום כך 
גם סלחו לכדורסלנים בצהוב על ההופעה המרושלת והמשחק המרגיז , אחד הגרועים 
שראיתי זה שנים רבות . מכבי תל אביב של ראשית 1991 , עם כל הסיבות המקילות 
חילוף משמרות , רכש שגוי מבחינה מקצועית , אובדן ביתיות ופעילות משובשת 
באוירת חירום מתוחה אינו נותן כיום לאוהדיו שום סיבה לקוות , שעדיין יש 
העונה סיכוי של ממש למיפנה . הדבר היחיד שאפשר לומר לזכות הצוות המאוכזב 
הזה , העובר תקופה קשה מאוד , היא העובדה שאינו מחפש תירוצים . כאשר גם 
המאמן צבי שרף מודה שאין לו הסבר לתופעה הזו , של איבודי כדורים וקליעה 
מרושלת ומשחק חלמאי מתחת לסלים , כנראה שאין טעם להצביע פעם נוספת על הסיבות 
האמיתיות שהובילו למצב העגום . אלטון בירד , הרכז הקטן והזריז של האלופה 
האנגלית קינגסטון , גילה בסיום המשחק , כי עשר שנים הוא מנסה לנצח את מכבי 
ועד יום חמישי שעבר תמיד היה בצד המפסיד . מה ששכח בירד להוסיף הוא , 
כי היריב שסוף - סוף הכניע אינו עוד אותו אלוף ישראלי גא ומוחץ , מימי קריסטל - 
פאלאס העליזים טורניר השנה החדשה המסורתי בלונדון שבו קצר מכבי הצלחות 
ורכש לו מעריצים רבים בשנות השמונים . ומשהו נוסף שנשמט מזכרונו של אלטון : 
ברקוביץ וסילבר , וויליאמס ואולסי פרי , ארואסטי ובואטרייט . זו היתה 
להקה שהקימה את האוהדים על רגליהם , חישמלה והעבירה רטט התרגשות אמיתי . 
כיום , כאשר גיא גודס הוא הקלע המצטיין בלונדון עם 31 נקודות ; כאשר מרסר 
העייף תורם למאזן 3 נקודות והורטון מוסיף רק עוד 2 למה כבר ניתן לצפות , 
בעצם , אפילו נגד קינגסטון . ומי כבר מתרגש מכל מה שקורה העונה בבית הגמר , 
כאשר הנציג שלך כל כך משעמם וחסר רוח חיים . פעם היתה כמעט כל הופעה של 
מכבי תל אביב חגיגה אמיתית , מפני שהבטיחה מיפגן איכותי וחווייה בלתי נשכחת . 
היום אלו בדרך כלל 04 דקות שצריך לעבור אותן , כדי לצאת ידי חובה . מכבי 
איבד את ייחודו , את גאוות היחידה ורוח הקרב , את הרצון להילחם ואת היכולת 
לבצע אפילו תרגילי כדורסל פשוטים ובסיסיים . פרישת שחקני מפתח מנוסים הותירה 
חלל וחשפה יותר מדי ליקויים מקצועיים . השחקנים חסרי הביטחון איבדו גם את 
המאפיין החשוב ביותר בספורט : הדביקות במטרה והאמונה שיש בכוחם לנצח . 
זה קורה בדרך כלל אחרי סידרת כישלונות , שיש להם השפעה הרסנית מתמשכת על 
כושר התיפקוד . בלונדון שוב הוכח , שכדורסלני מכבי איבדו העונה כמעט לחלוטין 
את כושר הקליעה והריבאונד , הריכוז והטאקטיקה , היוזמה והמעוף , ובעיקר 
את הפקחות הישראלית והערמומיות הצברית . וזה באמת עצוב מאוד , כאשר נזכרים , 
שקבוצת הכדורסל הזו היתה במשך שנים ספינת הדגל של הספורט הישראלי ומקור 
גאווה לכולנו . האם תשוב להיות כזו ? בספורט כמו במלחמה , גם במצבים קשים 
ביותר , אסור להניף דגל לבן . גם עכשיו עדיין מנסים במכבי להאמין באפשרות , 
שאם ינצחו בארבעת המשחקים הנותרים יהיה סיכוי תיאורטי להגיע לשלב ההכרעה 
באפריל בפאריס . ייתכן שזו רק אשליה או מישאלת - לב , אבל בינינו לבין 
עצמנו : האם באמת ראוי העונה מכבי להיות אחד מארבעת הגדולים של אירופה וגם 
להתמודד על גביע האלופות ? 
