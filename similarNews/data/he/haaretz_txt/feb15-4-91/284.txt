מאמרו של אריה ברכר , " פרוורסיה מדעית " , ( " הארץ " , 92 בינואר ) 
, מציג את החוקרים העוסקים בניסויים בבעלי - חיים כמפלצות סדיסטיות . 
הוא מכנה אותם " חיות מעבדה " , ומסביר שהם " מתעללים בבעלי - חיים , 
כורתים , קורעים ומרטשים את אבריהם , עוקרים את עיניהם " , ועוד כהנה וכהנה . 
לבד מדברי הנאצה שנכללו במאמר יש בו כמה קביעות - יסוד חסרות שחר , שמן 
הראוי להפריכן . ברכר כותב : " יישומים של ניסויים בבעלי - חיים . . 
. בילבלו את הרפואה ועיכבו את התקדמותה . אף לא אחד מהצעדים הגדולים ברפואה 
לא הושגו באמצעות ניסויים בבעלי חיים . . . רפואה של בני - אדם לומדים 
בדרך אחת והיא ליד מיטת החולה " . אילו נקטו החוקרים את שיטתו של ברכר , 
היתה הרפואה דומה היום לזו שהיתה בימי - הביניים , כשהאבחנה נקבעה לפי 
צבע השתן והריפוי היה מבוסס על הקזת דם . אין - ספור חולים היו הולכים לעולמם 
בעוד רופאיהם עסוקים ב"חקר אורח חייהם ומנהגיהם " . אותה " התעללות " הנעשית 
היום בבעלי - חיים היתה מתבצעת בחולים עצמם , במאמץ ללמוד , בשיטות של 
ניסוי וטעייה , איך לבצע בהצלחה ניתוחי מעיים , כלי - דם , לב , עיניים 
וכן הלאה . את הסרטן , שברכר מציין כי למרות ניסויים אלה טרם התגברנו 
עליו , לא היינו יודעים אפילו כיצד לנתח . האנציקלופדיה הרפואית ( 6891 ) 
, מציינת כי מאז ימיו של גאלן ( המאה השנייה לספירה ) ועד היום , אלולא 
הם , " לא היינו מבחינים היום בין גידים ובין עצבים ; לא היינו יודעים 
שהעורקים אינם מכילים אוויר או עצבים ; לא היינו יודעים שהעורקים אינם מכילים 
אוויר או שכליותינו מפיקות שתן ; או שהדם איננו נוזל פסיווי כמו זיעה או 
שתן , אלא זורם ומזין את כל אברי הגוף ; או שהחומר הוורוד שבגוגולותינו 
הוא מושב התודעה , התבונה , הזיכרון והרגש " . טועה מי שסבור שהיום כבר 
אין תועלת בניסויים נוספים . באנציקלופדיה מופיעה גם טבלה המפרטת לא פחות 
מ33 תגליות בעלות חשיבות ראשונה במעלה , שנתגלו במאה השנים האחרונות בלבד , 
הודות לניסויים בבעלי - חיים : החל מהחיסון נגד טיפוס בשנת 0981 , דרך 
גילוי פעולתה של בלוטת התריס ב0091 , ויטמין ב0191 האינסולין ב0291 , 
וכן הלאה תגלית מכרעת כל שלוש שנים בממוצע ! אנציקלופדיה בריטניקה ( 5891 ) 
, מפרטת אילו בעלי - חיים מתאימים ביוחד לאילו סוגים של ניסויים . המלחמה 
נגד ניסויים בבעלי - חיים אינה יכולה איפוא להסתמך על נימוקים מדעיים , 
אלא רק על טענות מוסריות . ניתן לטעון שאין לנו זכות מוסרית להשתמש בבעלי - 
חיים כדי לקדם את המדע ואת הרפואה האנושית , אבל כל עוד אנו אוכלים את בשרם 
ומנצלים אותם לצרכינו השונים , אין שום סיכוי שהעולם יקבל את הצעתו של ברכר . 
תל - אביבקפמאביגבמדור " ראיתי שמעתי " ( " הארץ " 2 . 4 ) נעשה 
ניסיון לפגוע בתדמיתו של בעלי , אריה בראון ( תא"ל במיל . ) , אשר במשך 
03 שנות שירותו בצה"ל עבר ארבע מלחמות , ולא אחת תחת אש הרבה יותר אפקטיווית . 
במשך שלושים שנה הוא שירת את המדינה במדי צה"ל וראה בזאת זכות גדולה ולא 
רק חובה עליונה , ולפני שבע שנים הפך להיות אזרח מן השורה . כשאורית גלילי 
התקשרה אלי טלפונית ושאלה על בעלי , מסרתי לה מספר הטלפון בביתנו ואת השעות 
שבהן ניתן להשיגו שם , אך היא לא התקשרה כלל , וציטטה ברשימתה את דברי 
בלבד . אני אמנם שוחחתי עמה גלויות ובתום - לב , אך לצערי סולפו הדברים . 
הסברתי לגלילי את פשר נסיעתנו ליומיים בלבד , אשר היתה קשורה בבריאותו 
של אחד מילדינו , דבר אישי ופרטי בהחלט ולא מעניינו של הציבור . בכתבה 
היו אי - דיוקים , ולא מעט רשעות שאין לה פשר . בעיני חמורה מאוד העובדה 
שדווקא התשובה לשאלתה מתי חזרנו הביתה חסרה ברשימה , הגם שאמרתי לה כי 
לאחר שהייה של יומיים בלבד שבנו לביתנו וגם לעבודתנו , ולא החסרנו ולו הפגזת 
טילים אחת בתל - אביב , אם אמנם זה דבר שיש להתפאר בו כיום . איני יודעת 
מה זכותה של גלילי להתערב בחיינו ומהו בדיוק המסר שרצתה להעביר לציבור הקוראים . 
אפשר היה לצפות מעורכי העיתון כי ימצאו לנכון לבדוק לפני שמפרסמים כתבה מסוג 
זה , וכאשר נכתב " תגובת משפחת בראון " יש לברר אם אמנם דיברו עם כל משפחת 
בראון . אני איני מייצגת את תגובת משפחת בראון , לא אמרתי זאת לכתבת גלילי , 
ולהיפך : ציפיתי שאמנם תתקשר לטלפון שאותו מסרתי לה . תל - אביבקפמאביגכמה 
פעמים נקרא או נשמע עוד על האמהות הנדרשות לשמור על הילדים בימים אלה במוסדות 
החינוך ? הן שנדרשות לעשות זאת , ועליהן לבחור בבן המשפחה המתאים למילוי 
המשימה , בתאריך שנקבע לה מאחד המינים והגילים המצויים במשפחה . כשמדברים 
באורח רשמי ולא - רשמי גם יחד על אמהות בלבד , אין להתפלא שלחדר - המצב 
של משרד - החינוך מגיעות תלונות של מורות שאינן יכולות לשוב לעבודתן , כי 
עליהן לשמור במוסד החינוכי של ילדיהן . וכי כולן משפחה חד - הורית ? לא 
עלה בדעתן ובדעת המעביד שיש אפשרויות נוספות ושהמטלה היא משפחתית , ולא 
אישית - נשית ? הוד השרונקפמאביגמאז החלת החוק הישראלי על הגולן ב1891 התפוררה 
המנהיגות המסורתית עקב ניסיון הממשל הצבאי דאז להחליף את ההנהגה המסורתית 
ב"הנהגה " מטעמו . ה"שבאב " החלו להשתלט על העניינים ולהכתיב את אופי התנהגות 
התושבים . זכורה לרע שביתת חמשת החודשים שמוטטה את הכלכלה , את הלימודים 
ואף את הסדר החברתי התקין והובילה לאנרכיה ההורסת כל חלקה טובה בכפרים מוכי - 
גורל אלה . מדיניות הממשלה , המסתכמת ב"תן להם להתבשל במיץ של עצמם " , 
הוכיחה שהיא שגויה וחסרת אחריות . לתושבים נגרם סבל רב בגלל תופעות שליליות 
כמו השתלטות פלגים אנרכיסטיים שלא החמיצו כל הזדמנות להתססת התושבים . החברה 
הדרוזית בגולן היא חברה המובלת באף בידי חבורת פרחחים חסרי אחריות , היא 
נעדרת מנהיגות ראויה לשמה ומעורבות של גורמי הממשלה . לכן אין פלא שצצות 
מפעם לפעם פעילויות המעוררות בושה ושאט נפש , כמו הניסיון להפגין למען הקצב 
מבגדד , בניגוד לכל אמת מידה מוסרית , כולל זו של ממשלת סוריה עצמה . גם 
אני נגד הפגזת האוכלוסייה האזרחית בבגדאד , ואני חש צער עמוק על ההרס , 
החורבן , ואובדן חיי האדם שם , אך בראש וראשונה אני נגד הפגזת האוכלוסייה 
האזרחית בתל - אביב וחיפה , שגם היא חפה מפשע . עמדות מוסריות אינן ניתנות 
לחלוקה . אי אפשר לגנות את הפגזת ערי עיראק ולמלא את הפה מים בכל הנוגע 
לפגיעה באזרחיהן השלווים של תל אביב וחיפה . 
