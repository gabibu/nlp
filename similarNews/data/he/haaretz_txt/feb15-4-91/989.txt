לברית המועצות קם בישראל מליץ יושר חדש : מוטה גור . אסור להשאיר את ברית 
המועצות בצד , כתב במאמרו בעיתון " דבר " מאתמול . אך עצם הפנייה שלא 
להשאיר אותה בצד ולא נאמר מיהו המשאיר מעיד על ירידת קרנה : לפני שנים 
אחדות לא היתה אפילו מחלוקת לגבי מעמדה במרכז הזירה . המשבר במפרץ , הנתון 
עתה בתהליך של שיכוך , הראה כי העולם הדו - קוטבי , שקיומו היה מציאות 
ללא עוררין בעצם מאז ועידות יאלטה ( 4491 ) ופוטסדם ( 5491 ) , איננו 
עוד . הטוענים לשותפות עם ארצות הברית בתפקיד ההגמון ברית המועצות מכאן , 
וארצות הקהילה האירופית שצרפת מתיימרת לספק לה מנהיגות פוליטית וכן המאצו 
הכלכלי יפאן מכאן התגלו כשחקני משנה ; הזירה הגלובלית היתה גדולה עליהם 
בכמה מספרים . על כך לא יכולה לחפות הפסקת האש שעליה הכריזה צרפת בחזית 
העיראקית שעה וחצי אחרי ההודעה האמריקאית , וגם לא משיכת החבל בפרלמנט היפאני 
בשאלת היקף ההשתתפות הכספית של ארצם בעלת המלחמה בכוויית . אין לדעת כמה 
זמן תעמוד בעינה ההגמוניה האמריקאית . יש לא מעט נביאי זעם מסוגם של ההיסטוריון 
פול קנדי , הרואים בחרדה את עלייתה של ארצות הברית על גדותיה . לדעתו , 
השרירים הכלכליים , ובצמוד להם החברתיים , אינם חזקים דיים לשאת בעומס 
העוצמה הגלובלית . וגם ההיפך עלול להתגלות כסותר את המעמד ההגמוני : הרצון , 
שלו שורשים היסטוריים עמוקים , להתכנסות אמריקה בתוך עצמה . מכל מקום , 
לפי שעה לא ארצות הברית נשרה מן המירוץ על התואר מס 1 בעולם , אלא יריבתה 
הסובייטית ; ואילו יפאן וגרמניה ( שגם היא אמורה להיות משתתפת סמויה במירוץ ) 
נראו במשבר החולף כשחקנים בליגה פרובינציאלית . באמנות מדינאית יחידה מסוגה 
דאגה ארצות הברית נקרא לילד בשמו , הנשיא בוש להסתרת המציאות , ולפחות 
לנטילת עוקצה . אופייני היה לטיפול האמריקאי בינאומו של המשבר , כלומר 
הפקדתה של סמכות ההחלטה למראית עין לפחות בידי קואליציה בין - לאומית , 
שרוב חבריה לא היו אלא בעלי תוארי כבוד . אך כל מי שצריך היה באופן נומינלי 
להיכלל בה , בין לצרכים מעשיים דוגמת בריטניה ובין לצרכים ייצוגיים כגון 
סעודיה , כוויית וסוריה , הוזמן ליטול חלק . אפילו סרבנים , מטעמים מעשיים 
או יוקרתיים כמו צרפת , לא ראו מפלט מן ההצטרפות לחבורה הבין - לאומית שפעלה 
בגלוי בהנהגה אמריקאית , או שפעלה כך מתוך הפגנת עצמיות שקופה למדי . מן 
הראוי להתעכב כאן בקצרה על מעמדה של מי שהתחרתה על הכתר עם ארצות הברית 
ברית המועצות . היא היתה שונה בקרב שוחרי הפיוס עם עיראק בכך , שבניגוד 
לצרפת למשל לא הרפתה ממאמציה לבלום את המדיניות האמריקאית שכיוונה להבסתו 
הכוללת של סדאם חוסיין . ואולם , תוך שהיא מבקשת לעורר ולקיים את הרושם 
של שחקן עצמאי שאינו חושש להתייצב מול האמריקאים , היא נשמרה כמו מאש מכניסה 
לעימות עם ארצות הברית , אף לא לעימות מילולי . מה שאיפיין את המדיניות 
הסובייטית היתה אמירת לאו למגמות היסוד האמריקאיות , אך הימנעות קפדנית 
מהתמדה באמירתו . משקיפים מרושעים עלולים היו לכנות התנהגות זו הצגת תיאטרון 
זולה למדי . הסובייטים , אנשים מפוכחים ומנוסים , לא יכלו שלא לשמוע ולהבין 
הערות מסוג זה . שמעו , הבינו , אך לא התפתו לשנות את התנהגותם . אם כך , 
מדוע בכל זאת מוטב לדבר על עולם של קוטב וחצי ? נדמה כי הנימוק ייחשף בחודשים 
הקרובים . על - פי התפיסה שהשלל שייך למנצח היתה ארה"ב יכולה לשים יד על 
השלל הכלכלי הכרוך בשיקומם של נזקי המלחמה בארצות המפרץ . אך בניגוד לגרמניה 
וליפאן של אחרי מלחמת העולם השנייה , יש בקרב הניזוקים הנוכחיים מי שיכולים 
לשלם במזומנים . ואמנם , אפשר שקהילת העסקים האמריקאית שואפת לשים יד על 
הכל , או לפחות על מיטב הנתחים . אך יש גם יסוד לסברה שמטעמים מדיניים 
יתנגד לכך ממשל בוש , מן הסתם בתמיכת הקונגרס . השלל יתחלק , גם אם לא 
בהכרח בחלקים שווים . מה שכונה לעיל טעמים מדיניים אינו אלא עדות להכרה , 
כי ההגמון האמריקאי חש צורך להתחשב ; שאם לא כן יינזק , ובמרוצת הזמן 
ירד מנכסיו . 
