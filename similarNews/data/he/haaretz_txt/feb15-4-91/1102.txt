מרבית המדינות המפותחות , ואפילו ישראל , גילו את היתרונות בהזזת השעון 
בקיץ תוך השגת חיסכון באנרגיה ושיפור איכות החיים . אולם בין מדינות אלה 
בולטת מדינה אחת הנמנעת בעקביות מהנהגת שעון קיץ : יפאן . בשיא הקיץ נמשך 
היום בארץ השמש העולה מארבע בבוקר ועד שבע בערב , נתון המצביע על פוטנציאל 
ניכר לחיסכון באנרגיה , אילו היה מוסט השעון בטוקיו . ובכל זאת מסרבים 
היפאנים להנהיג שעון קיץ . בהעדר נימוקים דתיים , מן הסוג שמנע הנהגת שעון 
קיץ בישראל במשך שנים וגורם את החזרה לשעון החורף באמצע הקיץ , הופכת ההתעקשות 
היפאנית להימנע משעון קיץ למסקרנת במיוחד . האם הם יודעים משהו שאנחנו איננו 
יודעים ? מי שבחן את נושא שעון הקיץ ביפאן , הוא מייקל קרוס , המדווח ב"ניו 
סאיינטיסט " על שילוב של היבט תרבותי , פעילות של קבוצות לחץ והזיכרון 
הציבורי , כגורמים לשמרנות מוזרה זו . על פי קרוס , קיימת המלצה של מיטי 
המשרד רב - העוצמה לסחר בין - לאומי ותעשייה להנהיג שעון קיץ , המלווה 
בתחשיבים המורים על חיסכון באנרגיה ובעיקר בהוצאות למיזוג אוויר ההולכות 
ותופחות ; ומה שחשוב לא פחות , על הצורך בשינוי הרגלי הפנאי של היפאני 
העובד כדי שיתחיל לבלות יותר ולהוציא כספים במקום לעבוד שעות נוספות . מתברר 
שמיטי , עם כל יכולתו , נתקל בהתנגדות מצד שני גורמים חזקים לא פחות : 
משרד החינוך ומשרד החקלאות . שני משרדי ממשלה אלה מתנגדים להנהגת שעון 
קיץ : משרד החקלאות , בשל אי - רצונם של חקלאי יפאן להתחיל את יום העבודה 
שלהם בשעות החשיכה בימי הקיץ , ומשרד החינוך , מתוך חשש שמא , חס וחלילה , 
יתחילו תלמידי בתי - הספר של יפאן לצאת אל מגרשי המשחקים או גרוע יותר 
אל קרנות הרחוב במקום להסתגר בבתים ולהכין את שיעורי הבית שלהם . כמה מן 
המומחים ליפאן מוכנים להסתכן בתיאוריה מרחיקת לכת יותר : בכל ההיסטוריה 
שלה , התנסתה יפאן בשעון קיץ במשך ארבע שנים החל מ8491 . שעון הקיץ הונהג 
בידי שלטונות הכיבוש האמריקאיים , במסגרת שורה של רפורמות שהמפורסמת בהן 
היא הענקת זכות הבחירה לנשים . כאשר עזבו האמריקאים , מיהרה ממשלת טוקיו 
להנהיג " שעון יפאני " כחלק מהפגנת הריבונות שלה . מאז עמדה הסרבנות להנהיג 
שעון קיץ בשני משברי נפט ובמספר לא מבוטל של ועדות כאשר היפאנים מצליחים 
למנוע את חזרתו של " שעון הכיבוש " , באותה טענה מפורסמת המונעת כל שינוי 
בהסדרי הסחר העולמי ( אלא אם הוא לטובת יפאן ) : הנהגת שעון קיץ עלולה 
" לגרום בלבול " , והיא מיותרת . 
