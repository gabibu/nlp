לונדון ( מיוחד ל"ספורט הארץ ) . אלוף ישראל מכבי תל אביב יהנה כאן הערב , 
באולם וומבלי ארנה , מתחושת ביתיות , בהתמודדות החוץ בבית הגמר האירופי 
עם אלופת אנגליה קינגסטון . הרוב המכריע מקרב 000 , 6 הצופים יהיו ישראלים 
ויהודים . המשחק יחל ב - 04 . 12 שעון ישראל . מלאכת הרכבת משטח הפארקט 
באולם הסתיימה אתמול בצהריים . את האימון באולם קיים מכבי אמש , בשעה המקבילה 
לשעת המשחק . המשחק היה אמור להתקיים במגרש בקריסטל פאלאס , אך הועבר לוומבלי 
בעקבות רכישת זכות הביתיות בידי מארגנים המקורבים לקבוצה הישראלית . קינגסטון , 
אולי כדי לשמר משהו מתחושת הביתיות ואולי במחשבה לזכות ביתרון כלשהו , 
בחרה להשתמש בטבעות הסלים ממיגרשה שבקריסטל פאלאס . בוקר יום אתמול נוצל 
לביקור בבירת בריטניה והמכבים גם סיירו בהיכל הכדורגל , איצטדיון וומבלי . 
אחר הצהריים ביקרו בפרלמנט , כאורחיו של לורד קוקס , מידידי ישראל בפרלמנט . 
דורון גמצי עדיין סובל מדלקת בכתפו , שהחמירה במשחק הליגה בתחילת השבוע 
עם הפועל גליל עליון . הכאבים אינם מרפים מגמצי למרות שלושה ימי מנוחה שניתנו 
לו . פציעתו של הקפטן המכבי גורמת להתלבטות היחידה של המאמן צבי שרף בקשר 
לחמישיה שתחל במשחק . בקבוצה האנגלית אין בעיית פציעות , אך את המאמן קווין 
קיידל מטרידות בעיות אחרות . בצד גורם הביתיות שאבד לקבוצה עקב המעבר מקריסטל 
פאלאס לוומבלי , סובלים השחקנים מעייפות רבה . מתחילת העונה משחקת הקבוצה 
שני משחקים בשבוע , דבר שאינה מורגלת אליו . קינגסטון היא הנציגה האנגלית 
הראשונה אי - פעם שהגיעה לבית הגמר האירופי ומכאן תכיפות המשחקים . בעיה 
נוספת המטרידה את האנגלים , היא כושרו הירוד של הקלע המצטיין מרטין קלארק . 
למרות כל הבעיות הסובבות את הקבוצה , הביסה קינגסטון במשחקה האחרון בליגה 
את יריבתה בצמרת , סנדרלנד 00166 . אלופת אנגליה לא התאמנה אתמול באולם 
בוומבלי . נראה כי מייק גריפית ( 49 . 1 ם ) הוא שישמור על גמצי , אם 
זה ישחק . המאמן שרף אמר אחרי האימון : " אנו כמובן חייבים לנצח . מעל 
ומעבר לתרומה המקצועית של כל שחקן , אנחנו חייבים להפגין נחישות ורוח לחימה . 
ניצחון יכול להיות חשוב ביותר לסיכויינו בבית הגמר " . ההתמודדות הקודמת 
בין שתי הקבוצות , שנערכה בתחילת ינואר ביד אליהו , היתה חריפה ולוותה 
במאבקים פיסיים רבים שהרגיזו מאוד את המכבים . הם ניצחו 0826 . לפני ההתמודדות 
ייערך טקס פורימי בהשתתפות הזמר דודו פישר והמוסיקאי דוד קריבושיי . כן 
תיערך תחרות תחפושות . המשחק יועבר בשידור ישיר ברדיו ובטלוויזיה . 
