( ע ) . כ02 אלף סטודנטים , הלומדים באוניברסיטה העברית בירושלים , 
יחלו ביום ראשון הקרוב את הסמסטר השני ( סמסטר האביב ) שייפתח כמתוכנן . 
בכמה אוניברסיטאות נדחה מועד פתיחת הסמסטר השני . בשל המצב יסתיימו הלימודים 
בכל מוסדות האוניברסיטה בשעה 7 בערב . שעת סיום זו מחייבת שינויים בחלק 
ממועדי השיעורים , והסטודנטים מתבקשים לעקוב אחר המודעות המתפרסמות בחוגים 
ובפקולטות , בהן מופיע פירוט השינויים בשעות הלימוד . הנהלת האוניברסיטה 
חייבה את התלמידים להגיע עם ערכות מגן . כל הספריות באוניברסיטה יהיו פתוחות 
עד השעה 7 , מלבד ספריות בית הספר לחינוך ובית הספר לעבודה סוציאלית , 
שיהיו פתוחות עד השעה 6 . קפידבינהוועדה המרכזת של סנאט אוניברסיטת תל אביב , 
בראשותו של רקטור האוניברסיטה , איתמר רבינוביץ , דנה בישיבתה אתמול בדרכים 
אלטרנטיוויות להוראה בכיתות במסגרת הלימודים בסמסטר השני , שאמור להתחיל 
ב3 במארס . חיפוש דרכים אלטרנטיוויות הוא אחת האופציות למניעת עומס באולמות 
ההרצאות . במקביל , יתודרכו מרצי האוניברסיטה בכל הנוגע להתנהגות בשעת 
חירום . ביום שלישי הקרוב תתכנס שוב ועדה זו , על מנת לבחון את הנחיות הג"א , 
בכל הנוגע לפתיחת מוסדות להשכלה גבוהה , כדי שאפשר יהיה להיערך בהתאם באוניברסיטת 
תל אביב . מן האוניברסיטה נמסר , כי הגיבוש הסופי של תוכנית הלימודים ואופיה 
יתקיים ביום שלישי . עד אז תבחן הוועדה את נושא המיגון והאופציות ללימודים 
בשעות מאוחרות . בין היתר , הועלו הצעות כקיצור שעות לימוד , קיצור ההפסקות 
ואף הפעלת המערכת ביום ששי . 
