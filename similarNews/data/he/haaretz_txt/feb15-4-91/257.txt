אתמול לפני הצהריים נפגשו סגן שר החינוך , ח"ך פנחס גולדשטיין , יו"ר ההתאחדות 
לכדורגל , שאול סווירי , וראש הג"א , תא"ל אורי מנוס . סווירי ביקש מראש 
הג"א לאפשר להתאחדות לקיים משחקים גם באזורים א וב , כדי לא להפלות לרעה 
חלק מהקבוצות וכדי למנוע מהן אובדן הכנסות . מנוס לא נענה לבקשה והבהיר , 
כי אין להקל ראש במצב , ולכן הכללים שנקבעו יוסיפו לעמוד בעינם : רק צופים 
מצוידים בערכת מגן יוכלו להכנס למגרשים ; תותר כניסת קהל בשליש מקיבולת 
המגרש ; הצופים יפוזרו ביציעים במידה שווה ככל האפשר . בתום הישיבה הביע 
ח"ך גולדשטיין את התנגדותו לקיום מחזור גביע בסוף השבוע הקרוב . " המגמה 
היא להחזיר את חיי הספורט לשיגרה , ושיגרה פירושה משחקי ליגה סדירים , 
עד כמה שמרשה המצב " , אמר סגן השר גולדשטיין . מאוחר יותר התברר , כי 
הנהלת ההתאחדות לא פעלה בהתאם לעמדתו של סגן השר . 
