בודפשט ( מיוחד ל"הארץ " ) . מנהיגי הונגריה , צכוסלובקיה ופולין החליטו 
בסוף השבוע , בפגישתם בטירה המלכותית ההיסטורית בווישגראד שליד בודפשט , 
לפעול במשותף ובתיאום בין ארצותיהם , למען ביצור משטר דמוקרטי , שמירת 
זכויות האדם ויצירת כלכלת - שוק מודרנית . הם הצהירו , כי יחתרו לשילוב 
ארצותיהם במוסדות האירופיים , ברוח של שיתוף פעולה ותיאום , ולא ברוח של 
התחרות . במסיבת עיתונאים בווישגראד , שעוררה התעניינות גדולה בהרבה מהמצופה 
( המארחים כינסו אותה באולם קטן , שעשרות עיתונאים לא מצאו בו אפילו מקום 
עמידה ) , טרחו להטעים הנשיאים ארפאד גונץ , ואצלב האוול ולך ולנסה , 
וראשי הממשלה יוזף אנטאל , מריאן צלפה ויאן ביילצקי , כי שיתוף הפעולה 
בין שלוש הארצות " אינו מכוון נגד אף אחד " . קפידבינהם הדגישו הכוונה אינה 
להקים גוש כלשהו במקום ברית וארשה , אלא לחתום על חוזי הגנה דו - צדדיים , 
אשר לכל היותר יהיה בהם סעיף על עזרה הדדית במקרה שאחת מהן תותקף . ראש 
ממשלת רומניה , פטרה רומאן פנה במכתב לעמיתו ההונגרי והביע את שאיפתה של 
ארצו להצטרף אל ההסכם , אולם נראה , כי פנייה זו לא זכתה להיענות . על 
כך מעידות ההצהרות , כי אין בדעתן של שלוש הארצות " להרחיב את המסגרת " 
שהקימו ביניהן . לעומת זה , צכוסלובקיה והונגריה הביעו תמיכה לצירופה של 
פולין ל"פנטאגונלה " ( הארגון האזורי של חמש ארצות איטליה , אוסטריה , 
יוגוסלאוויה , צכוסלובקיה והונגריה ) ודומה , כי ההחלטה על כך תאושר 
בכינוס ראשי הממשלה של ה"פנטאגונלה " שייערך הקיץ בדוברובניק שביוגוסלאווייה , 
הבדלי דעות בין המשתתפים נתגלו רק בשאלת היחס לליטא ולשאר המדינות הבלטיות . 
בעוד שהנשיא האוול הודיע , כי צכוסלובקיה החליטה על פתיחת " משרד אינטרסים " 
ליטאי בפראג , ראש ממשלת הונגריה ציין , כי ארצו תסתפק בשלב זה בכינון 
קשרים בין ועדות פרלמנטריות שונות של ליטא והונגריה ואילו לך ולנסה העיר 
בזהירות , כי ממשלת פולין מתכוונת רק ליצור מסגרת לפיתוח שיתוף הפעולה עם 
הארצות הבלטיות " והעמים ביוזמתם יצטרכו למלא מסגרת זו בתוכן " . אין בדעת 
שלוש הארצות להקים מזכירות או מוסד משותף , ואולם אחת לשנה יתכנסו ראשי 
המדינות ( הכינוס הבא ייערך בקראקוב ) ובין כינוס לכינוס ייפגשו מדי פעם 
שרי החוץ , סגני שרי החוץ והשגרירים של שלוש הארצות . קפידבינשר החוץ הרומני 
אדריאן נסטאזה הכריז , כי שיתוף הפעולה האזורי שעליו החליטו מנהיגי צכוסלובקיה , 
פולין והונגריה בשבוע שעבר בווישגראד " עשוי לשמש אחד הדגמים האפשריים 
להסדר בטחוני אזורי במרכז אירופה " . בראיון בטלוויזיה הרומנית הצהיר נסטאזה , 
כי ניתן להעלות על הדעת את הרחבת המסגרת המשולשת , אולם נמנע מלדבר על 
שאיפתה של רומניה להצטרף אליה . רומניה תשקול את צעדיה לאחר שבוועידת הפסגה 
של ברית וארשה , העומדת להתכנס בסוף החודש בבודפשט , יתברר מה הם רעיונותיהם 
של משתתפי הפסגה בעניין ההסדרים הבטחוניים העתידים באיזור . באזורים שונים 
של רומניה הוסיפו עובדי הרכבת להפר את צו בית המשפט העליון והמשיכו גם אתמול 
בשביתתם . תנועת הרכבות השתבשה לא רק ברומניה , אלא גם בארצות הסמוכות , 
שהרכבות הבינלאומיות לא הגיעו אליהן מרומניה . 
