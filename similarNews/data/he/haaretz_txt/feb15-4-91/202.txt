( ע ) . בית - המשפט המחוזי בתל - אביב דחה ביום ששי את ערעורם של הקבלן 
שלום גניש , השוהה בחו"ל , ואיש העסקים דוד אפל . אפל וגניש , שהיו בעלי 
מניות ומנהלים בחברת הבנייה " שלום גניש " , הורשעו בעבירה על חוק התכנון 
והבנייה , שעניינה הפרת צו שיפוטי להפסקת הבנייה בפרויקט משולב של מגורים 
ומסחר בקרן הרחובות סוקולוב ובר - אילן בהרצליה . גניש ואפל נידונו לארבעה 
חודשי מאסר וחודשיים מאסר על - תנאי . השניים הגישו ערעור על ההרשעה ועל 
גזר הדין . המדינה ערערה על זיכוים מאשמה של אדריכל הבניין , אלי גבירצמן , 
והמהנדס האחראי לביצוע השלד , יעקב חי . בהחלטתם לדחות את ערעורו של גניש 
ציינו שופטי בית - המשפט המחוזי יעקב קדמי , שולמית ולנשטיין ועדנה שצקי , 
כי גניש בחר , משיקוליו , להימנע מלהעיד ולמסור את גרסתו . לפיכך משמשת 
שתיקתו חיזוק לראיות התביעה , המובילות למסקנה שידו היתה בהפרת צו בית - 
המשפט . בעניינו של דוד אפל , ציינו השופטים כי לתביעה לא היה צורך להוכיח 
שהנאשם ידע כי מבוצעת עבירה , מאחר שההשלכה מאחריות התאגיד לאחריותו של 
המנהל הפעיל הנה רצון המחוקק ואין שום סיבה לצמצם את מעמדו . השופטים הוסיפו 
כי אפל , כדוגמת גניש , בחר שלא למסור גרסה ולהציג עמדה , ומשלא עשה כן 
פועלת שתיקתו לחיזוק ראיות התביעה . השופטים קיבלו את ערעור המדינה על זיכוים 
של גבירצמן וחי , מאחר שהשניים היו שותפים לעבירה ועליהם להוכיח את חפותם . 
השופטים הרשיעו את גבירצמן וחי בעבירה של הפרת צו שיפוט להפסקת עבודות 
בנייה , ודחו את מתן גזר הדין לסוף החודש . השופטת שולמית ולנשטיין מתחה 
ביקורת חריפה על הנאשמים , שהמשיכו להשלים את בניית סניף בנק דיסקונט אשר 
נאסרה על - פי צו בית המשפט , וניסו בתוך כך לפעול במטרה להשיג בדיעבד היתר 
לבנייה . השופטת הביעה פליאה על כך שחל עיכוב של 41 חודשים בהגשת כתב האישום 
מן היום בו הוצא הצו . " האם 41 חודש לא הספיקו לברר לאשורן את העובדות 
הדרושות לאישום ? " הקשתה השופטת . היא המשיכה בביקורתה כלפי הנאשמים , 
באמרה כי מסתבר שקשה למי שקיבל לידיו לבנות 51 קומות מגורים מעל שתי קומות 
מסחריות , להתאפק מלנסות ולהשיג לעצמו רווח נוסף על - ידי הוספת פינה לא 
חוקית ומכירתה בטבין ותקילין למוסד מכובד . השופטת ולנשטיין גם מתחה ביקורת 
על רשויות האכיפה של הוועדה המחוזית . לדבריה , אם היו פועלות בצורה יעילה 
יותר , ייתכן שהיו מצליחות ללמד קבלנים להסתפק בבנייה לפי תוכניות מאושרות 
כדין , ולא לחרוג מהן , מתוך הנחה שקביעת עובדות בשטח עדיפה על כך . 
