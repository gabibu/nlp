לישראל יש אמנם המודיעין הטוב בעולם , אומר שר הביטחון , אבל יהיה צורך 
לעשות חשבון נפש באיזו מידה ידעו הגורמים המודיעיניים לזהות את העוצמה הצבאית 
של עיראק . " הגורמים המודיעיניים " , שמשה ארנס מטיל ספק בהצלחתם לאתר 
את ממדי מכונת המלחמה של סדאם חוסיין , הם אהוד ברק ואמנון שחק , ראשי 
אמ"ן בשנים האחרונות . ברק ושחק הם כוכבים עליונים , עידית שבעידית , 
והם גם הרמטכ"ל וסגן הרמטכ"ל הבאים עלינו לטובה . לשר הביטחון יש הרהורים 
האם בתפקידיהם בראש אמ"ן איבחנו כהלכה את צבירת כוח המשחית העיראקי ( השכפ"ץ 
שבו עטף אותם בדיעבד , כדי לרכך את רושם דבריו , נותר חדיר ) . ערפל הקרב 
מסתיר לפי שעה את תמונת המצב : האם המודיעין ידע או לא ידע . בעצם , מוטב 
לשאול בזמן הווה : האם הוא יודע או לא . דבריו של יוסי שריד שלשום הם קצה 
קרחון של גרסה אחת , חמורה מאוד . שריד טוען שהמודיעין של צה"ל וכן המוסד 
נכשלו כישלון חרוץ באספקת מידע על סכנת הקיום הנשקפת לישראל מעיראק . הם 
לא יודעים לומר כמה משגרים יש לעיראק , כמה מהם נייחים וכמה ניידים , כמה 
טילי קרקע - קרקע ברשות סדאם , והאם יש בהם המצוידים בראש כימי . אי - אפשר 
להקל ראש בדבריו של שריד . הוא חבר בוועדת חוץ וביטחון של הכנסת וגם בוועדות 
משנה מהיותר רגישות שלה , יש לו מהלכים טובים בקהילת המודיעין לזרועותיה , 
הוא ניחן ברגישות דקה למשמעות המלים שבהן הוא בוחר להשתמש , והוא אדם ער 
לתדמיתו . שריד לא ייחפז להפריח האשמות שווא אשר עלולות לחזור אליו בדמותן 
של הצקות פוליטיות ועיתונאיות . מתחת לכותרת שהשמיע על כישלון המודיעין 
משתרע מאמר שלם , פרי מיטב ידיעתו . כתוב בו שכלל לא ברור אם היו ( או 
יש ) לעיראק משגרים נייחים , שעד לפרוץ המלחמה לא ידעו אצלנו על יכולתה 
לייצר בעצמה משגרי טילים , שגם היום משמיעה מערכת הביטחון הסברים סותרים 
על משמעות הטווחים שבהם נופלים הטילים בשטחנו , שחדשות לבקרים מציג צה"ל 
תזות מתחלפות על מרכיביה של מערכת השיגור העיראקית ( קרונות פיקוד , משגרים , 
טילים , דלק ) ועל חשיבותם , ושאין לנו מושג היכן ממוקם עכשיו הפיקוד 
העיראקי . אחת הפסקאות במאמר הלא - כתוב של שריד עוסקת באחריותו של המוסד 
לאפלה שבה מגששת כיום מערכת הביטחון במנהרות בגדד . הבונקרים ומערכות התקשורת 
התת - קרקעיות הוקמו הרי בעזרתן של חברות בין - לאומיות לא מעטות : כיצד 
זה לא הושתלו בתוכן כמה נציגים של כוחותינו ? מי יאמין לטענה שמגבלות תקציביות 
מנעו מהמוסד למרוח בחמאה את פרוסות הלחם של כמה עובדים זרים ? שריד נטל על 
עצמו אחריות כבדה בהאשמות שהטיח בקהילת המודיעין . אם יתברר שהפעם נסחף 
מדי , יאד את הנכסים שכמותם נשמטו , לטענתו , מזרועות הביון : את כושר 
האיסוף שלו , את יכולת ההערכה , ומעל לכל את אמינותו האישית . קפמאבנזבכוח 
שכנוע לא פחות משל יוסי שריד טוען אמ"ן כי האשמותיו חסרות שחר . המודיעין 
אומר ששום מרכיב משמעותי ביכולת המלחמה של עיראק לא הפתיע אותו . המודיעין 
עקב אחרי עיראק , אם כי בעדיפות משנית , אך דאג לאתר את גורמי הסיכון לישראל 
שהעיראק פיתחה במשך השנים . לפי גרסה זו , המודיעין העריך נכון את סדר 
הגודל של יכולתה של בגדד לשגר טילים אל עבר ישראל , ידע בדיוק את מספר הטילים 
שקנתה עיראק בברית המועצות , את טיבם , טווחיהם , יכולת פגיעתם ואת אופני 
השיגור . המודיעין ידע בזמן על כושרה של עיראק לייצר משגרים בכוחות עצמה 
( אם כי נותר סומא , בזאת מודים שם , לגבי מספר המשגרים שייצרה בפועל ) 
. במודיעין מאשרים כי כיום אין ידיעה מוסמכת על מספר הטילים והמשגרים שנותרו 
בידי עיראק , משום שאין יודעים כמה מהם נקברו מתחת להריסות האמריקאיות . 
ובכלל , אומרים שם , אי - אפשר לדעת מה סדר הכוחות המדויק של צבא אויב , 
למרכיביו . גם את סדר הכוחות המפורט של צה"ל יודעים רק מתי מעט . המודיעין 
קובע כי ידיעתו באשר לכושרה של עיראק לשגר נשק כימי טובה למדי , אם גם לא 
מושלמת . יודעים אצלנו שמדעניו של סדאם חוסיין הצליחו להטעין חומר כימי 
בראשים קרביים של טילים . אין יודעים בוודאות אם חיבור זה של חומר לחימה 
כימי עם ראש של טיל יבשתי , מהסוג והטווח הנמצא בידי העיראקים , אכן משיג 
את התוצאה הרצויה מבחינתם . התמונה העובדתית בנושא זה אינה מלאה והיא נזקקת 
להשלמה באמצעות הערכות . בסך הכל , אומרים באמ"ן , הממשלה קיבלה תמונה 
מהימנה על האיומים הצפונים בעיראק , ולא רק בחמשת החודשים האחרונים . ב8891 
היו דיונים בדרג הממשלתי העליון על אפשרויות של מתקפות אב"ך על העורף הישראלי ; 
היה מידע נכון על היקף צבאו של סדאם חוסיין ועל הרכבו ; איום הטילים העיראקיים 
צוין זה שנים . ועוד אומרים באמ"ן , כי עיראק היא ארץ רחבת ממדים . לא 
כל מחוז שלה מעניין את המודיעין הישראלי . אמ"ן , כך טוענים שם , עקב 
אחר המתרחש באזורים ובמגזרי החיים העיראקיים שגלומה בהם סכנה לישראל . מסיבה 
זו אזורי ואינם זרים למודיעין הישראלי , והיקף המידע שלנו על פיתוחי התעשייה 
העיראקית אינו שונה מזה של המדינות שחברותיהן סיפקו לסדאם חוסיין את הידע 
ואת הטכנולוגיה שחיפש . כל כך בטוח אמ"ן בהצלחתו לספק את הסחורה המבוקשת , 
שהוא קובע כי בתחומים מסוימים המידע המגיע אליו ממקורותיו העצמאיים טוב 
מזה של אחרים . יש , כמובן , נושאים ופרטים שרק עדשות הלוויינים האמריקאיים 
מסוגלות לקלוט . אין באמ"ן תחושה של מחדל ; אין שם איזה סגן בנימין סימן - 
טוב שהתריע בצנעה ובהתמדה מפני התעצמות עיראק ונדחה על ידי מפקדיו . לא , 
ראש אמ"ן היה במוכיחים בשער . האזהרות הישראליות בפני ארצות הברית על כוונותיו 
של סדאם חוסיין , ועל האיום שהוא מטיל על כל סביבתו , באו בהשפעת הערכותיו 
של ראש אמ"ן . ובכל זאת פולט שר הביטחון הנוכחי אמירה רבת משמעות . משהו 
מציק לו לגבי תפקוד המודיעין מול עיראק . יבוא זמן של חשבון נפש , הוא 
אומר . מישהו צריך לכתוב שיר ששורתו הראשונה תהיה : עצוב הוא להיות ראש 
אמ"ן בישראל . קפמאבנזלא בטוח שיוקמו ועדות חקירה לבדיקת תפקודה של מערכת 
הביטחון מול המלחמה במפרץ . לא בטוח שמתעורר תיאבון ציבורי ונצברת אנרגיה 
פוליטית לכך . לא בטוח שיש הצדקה לכך . לעומת זאת , בטוח שייעשה שידוד 
מערכות יסודי בתפיסת הביטחון הישראלית . ביום שלאחר המלחמה תעמוד על הפרק 
קונספציה מימי הפלמ"ח בדבר העתקת הלוחמה לשטח האויב . הניסיון עם עיראק 
מלמד שתפיסת - יסוד זו ראויה להערכה - מחדש . ומי שיתאמץ קצת יחיל אותה 
גם על מלחמה חזויה מול סוריה . ביסוד הדיון תוצב לבחינה מחודשת גישת צה"ל 
למגננה ולמתקפה . הסקאדים העיראקיים הוכיחו כי ישראל נקלעת למצב שבו אין 
היא יכולה להעתיק את המלחמה למרחק של 056 ק"ם . לעומת זאת , היא נתונה 
להתקפות מטווח זה . המלחמה במפרץ מלמדת דבר נוסף : העיראקים טובים במגננה 
( האבחנה תקפה גם היום , ערב הפעולה הקרקעית האמריקאית , לאחר התבצרות 
של 53 יום מול הפצצות הקואליציה ) . יודעי דבר טוענים כי זו גם סגולתם 
של צבאות ערביים אחרים ( הלגיון הירדני בגבעת התחמושת במלחמת ששת הימים , 
למשל ) . האם נבון אפוא לדבוק באופן לוטומטי בתפיסה הישנה ? ניסיון מלחמת 
יום הכיפורים לימד כי צה"ל לא הצליח לנהל קרבות תקיפה רחבים בשתי חזיתות . 
בדרום היה צריך להסתפק בבלימה ולהקצות כוחות לעזרת הצפון כדי להדוף את הסורים . 
רק לאחר מכן אפשר היה לצאת לפעולה מקיפה כדי להסיג את המצרים אחורה . כאשר 
מתבוננים על היקפן של החזיתות העתידיות ועל עוצמתם של הצבאות השכנים , עולה 
הרהור שמא האילוץ של אוקטובר 3791 לא היה חד - פעמי . בכל מקרה , יהיה מקום 
לבחון מחדש האם מדינת ישראל אינה נדרשת להיערך כיאות למגננה : גם בצבא וגם 
בעורף . בדיקה כזו לא תוכל שלא לחול גם על התפיסה הביטחונית ששררה בשנים 
האחרונות . מי שידע על קיומו של איום הטילים העיראקיים אינו פטור משאלה 
מה עשה כדי לקדם את הסכנה ( תשובתו של יצחק רבין , שר הביטחון בשש השנים 
הקובעות : השתלבות במפעל מלחמת הכוכבים האמריקאי כדי לפתח במסגרתו את טיל 
החץ ) . מי שנמסר לו על יכולתה של סוריה לתקוף בטילים ( בהם חמושים באב"ך ) 
את מרכזי האוכלוסייה בישראל , יתבקש להסביר מה היתה תשובת מערכת הביטחון 
( רבין : העברת המלחמה לשטחה של סוריה כדי לעקור את מקור הסכנה ) . יצחק 
רבין הסביר השבוע , בפומבי , כי המענה הישראלי לאיום הסורי על העורף היה 
אזהרה שדמשק תיהרס . מיד נולדה פרשנות נוזפת על שימוש מילולי לא מבוקר במימוש 
אופציית הנשק הסופי . לא בהכרח : גם במטוסים ובנשק קונוונציונלי אחר אפשר 
להרוס את בירת סוריה . אבל כאשר נשאל רבין , באופן פרטי ומה התשובה שתיכננת 
לירי טילים מצד עיראק השיב בנוסחה דומה : פגיעה קשה בבגדד . האומנם ? 
בהנחה שגם במקרה זה לא כיוון בדבריו להכנסת האזור לשוק הפיצוחים , הוא 
יהיה חייב להשיב לשאלות חטטניות הנוגעות לאחריותו למידת כושרה של ישראל להעביר 
את המלחמה לשטח המוניציפלי של בגדד . הבחינה המחודשת של הקונספציות הביטחוניות 
שתיערך כאשר יידום שאון התותחים תיסוב , בהכרח , על אחריותו של שר הביטחון 
להכרעות על פיתוח מערכות נשק מסוימות והפסקתן או ביטולן של אחרות ; על אופי 
הציוד שנרכש ומידת יכולתו לממש את ההבטחה בדבר זרועו הארוכה של צה"ל ; על 
אמצעי המגננה של העורף שיושמו ומידת יעילותם ( מה הטעם בהקמת מקלטים ציבוריים 
כאשר אין התראה מספקת מפני התקפות טילים ? ואם הושקעו מיליונים במקלטים 
ציבוריים , מדוע לא מוגנו מפני חומרי לחימה כימיים ) ? האילוץ הכספי הוא 
התשובה להשגות ולדברי הביקורת . גם רבין , גם ראשי המודיעין , וגם הממונים 
על הגנת העורף מזכירים כי היה על הממשלה וצה"ל להכריע בין מספר ברירות בהתחשב 
במגבלות תקציב הביטחון . בין אלה המחפשים היום את ראשו של רבין ישנם אנשים 
שתבעו בזמנו לקצץ בתקציבי הביטחון בנימוק שפחתו הסכנות הצפויות לישראל , 
ושיש להקצות משאבים לצרכים אזרחיים חשובים . יכול להיות שהלחץ המסתמן לבוא 
חשבון עם הדרג המדיני שהיה בעבר אחראי על מערכת הביטחון יוביל , בסופו של 
דבר , לכתובותיהם של שרי האוצר האחרונים . אחד הבולטים שבהם היה שמעון 
פרס . קפמאבנזעתה , כאשר שקע ענן האב"ך שבו תקף הממשל האמריקאי את השגריר 
שובל ( זה אכן היה תרגיל מסריח ) , ועניין הערבויות סודר , לא מיותר 
להזכיר פרשייה קטנה מלפני כשלוש שנים . באפריל 8891 נשא כבוד השגריר האמריקאי 
בישראל , תומס פיקרינג , הרצאה בפני חברי אגודת הידידות ישראל - ארצות 
הברית . וכך אמר השגריר מול מאות מאזיניו ונוכח המקרופונים של כלי התקשורת : 
" צה"ל השתמש בכוח קטלני מופרז בעת היתקלות בהמון מפגינים פלשתינאים , 
מעל ומעבר לצרכים שנבעו מהמצב . ישראל נושאת באחריות לשמירת החוק והסדר 
בשטחים . אנחנו נגד מעצרים מינהליים , גירושים , הריסת בתים ואטימתם , 
בעיקר כשזה נעשה ללא הליך משפטי מתאים " . ללמדנו שדיפלומטיה , כמו פורנוגרפיה , 
היא עניין של גיאוגרפיה . ממשלת ישראל לא פירסמה למחרת הודעה על " התבטאויות 
שערורייתיות , בלתי נסבלות וחורגות מגבולות ההתנהגות המקובלת של שגריר מדינה 
ידידה " . גם הנשיא הרצוג שתק . מדיניות ההבלגה אינה עניין חדש . 
