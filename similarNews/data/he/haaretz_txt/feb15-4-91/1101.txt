לפני ימים אחדים דחה בית - משפט לצרכנות בשטוקהולם את עתירת אומבודסמן הצרכנים , 
אקסל אדלינג , לחייב את רשת המרכולים " איקא " בעיר ואסטארוס לסמן כל 
מצרך בחנות במחירו ולא להסתפק ברישום מחיר המצרכים על המדף . איגוד הצרכנים 
השוודי מנהל זה שנים אחדות מערכה תעמולתית נגד מרכולים שעברו לשיטת קידוד 
המחירים . האיגוד טען כי הקידוד אינו מאפשר ללקוח לבחור מצרכים תוך השוואת 
מחירם למצרך דומה של יצרן מתחרה . אומבודסמן הצרכנות השוודי החליט , לפיכך , 
להיעזר בבית - המשפט כדי לחייב מנהלי רשתות מרכולים לסמן את מחירו של כל 
מצרך . יו"ר איגוד בעלי המרכולים , אריק נאסלונד , אמר בתגובה על דחיית 
העתירה כי רשתות השיווק יוכלו לחסוך את ההוצאות הכרוכות בסימון מחירו של 
כל מצרך , המגיעות , לדבריו , ל002 מיליון דולר בשנה . כדי להקל על 
הצרכנים המליץ בית - המשפט לכל מנהלי המרכולים להציב במקומות בולטים במרכול 
מסוף אלקטרוני לפיענוח הקוד . המכשיר דמוי הטלפון יאפשר לכל לקוח לפענח 
את מחיר המצרך . מנהלי המרכולים יהיו חייבים לדאוג לרישום נכון של מחיר 
המצרך על המדף עליו מוצבת הסחורה . יש להניח כי ארגוני הצרכנים לא יראו 
בהחלטת בית המשפט סוף פסוק ויפנו לערכאות יותר גבוהות . 
