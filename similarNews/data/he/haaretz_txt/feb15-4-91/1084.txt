) לנציגת מדינה שבה אפילו אליפויות הסנקר זוכות לסיקור נרחב פי כמה מהכדורסל 
שלא לדבר על כדורגל , קריקט , ראגבי ומירוצי סוסים ניצב מכבי תל אביב 
על פרשת דרכים לגבי סיכוייו לשחק השנה בחצי גמר גביע אירופה . משמע , לסיים 
בין ארבע הראשונות בבית הגמר . יש להודות ולשמוח בכך , כי בצד יכולת דלה 
להוציא הבזקים של קורת - רוח כמו ניצחונות החוץ בספליט ובלימוז נהנה השנה 
מכבי מקורטוב של מזל . שכן , למרות שעד כה צבר רק 04 אחוזי הצלחה ( ארבעה 
ניצחונות לעומת שישה הפסדים ) , ולסיום בית הגמר נותרו ארבעה מחזורים בלבד , 
לא אפסו סיכויי האלוף הישראלי להיות בין ארבע הראשונים , גם אם הדבר קשה 
ודורש מידה רבה של אמונה ואופטימיות . להוציא את האלופה הספרדית ברצלונה , 
שכבר הבטיחה למעשה מקומה בחצי הגמר , קשה לשים את האצבע ולהצביע בוודאות 
על שלוש האחרות . משמע , שיוויון כוחות מרתק . אולם האם כל מאבק מרתק 
הוא בהכרח איכותי ? האם כל מצב מעורפל משול תמיד למשהו מסעיר וטוב ? התשובה , 
כמובן , לא לפחות בכל הקשור השנה לבית הגמר . מכבי תל אביב , שלמרבה 
הצער חושף פעמים רבות מדי את חולשתו , הוא העדות לכך . ואם למכבי נותר 
סיכוי , רק בית גמר בינוני ברמתו יכול לאפשר לו את הלוקסוס הזה . כל עוד 
המלחמה במפרץ לא הסתיימה באופן רשמי , לא ברור היכן יקיים מכבי את ארבעת 
משחקיו האחרונים , שמן הסתם יהיו משחקי בית כרגע עם מרכאות . למקום קיום 
המשחקים תהיה השפעה רבה לגבי סיכויי ההצלחה של מכבי . שכן אם יארח האלוף 
הישראלי את אריס , ספליט ולוורקוזן ביד אליהו , זה עשוי להיות קל הרבה 
יותר מאשר אירוח הקבוצות הללו , שכרגע מקדימות אותו , בפרבר בבריסל באולם 
מאולתר היכול לקלוט בקושי 000 , 1 צופים . כל שידוע כרגע הוא , שאת משחק 
הבית ביום חמישי הקרוב עם ברצלונה יארח מכבי בבריסל . מבחינתה של פיב"א , 
לא חלף כליל הסיכון הביטחוני באיזור , כך שעדיין לא רצוי לשחק בישראל . 
המוסדות המחליטים בעניין בפיב"א יתכנסו מחר , או לכל המאוחר מחרתיים , 
כדי לדון בגורל משחקי הבית הבאים של מכבי . החלטה שתושפע מההתפתחויות העדכניות 
במפרץ . כך או כך , יד אליהו או בריסל , יהיה זה בבחינת הימור מסוכן לקבוע 
או אולי אפילו לנחש , מי יהיו השלוש האחרות בבית הגמר . אם כי נראה שלספליט 
ולפזארו עדיפות . לאריס נותרו רק משחקי חוץ מול ספליט , מכבי , לימוז 
ופזארו מצב בהחלט לא נוח . קפספבינהיכן עומד אם כן מכבי תל אביב בתמונת 
הסיכויים , מול ברצלונה ובכלל ? המאמן " הסיכויים מתגמדים ברגע שלא מנצחים . 
קודם כל צריך לנצח . פיספסנו כמה משחקים וזה בלשון עבר . אנו מדברים כעת 
בלשון עתיד . ביום חמישי נשחק נגד הקבוצה הטובה ביותר . ננסה לעשות את 
המכסימום , למרות שדבר לא ייגמר גם אחרי המשחק הזה " . הקפטן דורון גמצי 
לא התאמן אתמול , בשל הדלקת המציקה והמכאיבה בכתפו , שגרעה מיכולתו במשחק 
ההפסד ביום חמישי שעבר מול קינגסטון האנגלית . למעשה , הוברר במשחקים האחרונים 
כי לכושרו של דורון השפעה רבה מאוד בכל הקשור ליכולת הקבוצה . הרבה תלוי 
בכושר הקליעה שלו . אולי יש בכך כדי לרמוז , כי המערכות האחרות אינן מתפקדות 
בצורה יעילה . ולא קבוצה בעלת יומרות כמכבי יכולה להרשות לעצמה להיבנות 
סביב שחקן אחד , חשוב ככל שיהיה . שרף אינו מסכים : " דורון שחקן חשוב 
לקבוצה . ברגע שאינו טוב , ברור שזה פוגע , אבל לא הכל בנוי סביבו . 
עובדה שנגד הפועל גליל עליון ניצחנו בהפרש גבוה ( גמצי שיחק פצוע מול הגליל 
ולא קלע אפילו נקודה . מכבי ניצח 1835 ) " . קשה להצליח בגביע אירופה עם 
זרים שאינם ממלאים אחרי התפוקה המבוקשת . שרף : " לא הייתי מחלק את הקבוצה 
לשניים , לזרים וללא זרים . איני מעוניין להטיל בהם את האשמה להפסדים או 
לחילופין לניצחונות . היו משחקים שרויאל והורטון היו טובים והקבוצה הפסידה . 
אני לא מחפש במי להטיח את האשמות " . ועם הפסדים ברגעים האחרונים , גם קשה 
להגיע לחצי הגמר : " אין סיבה עיקרית עליה אפשר להצביע . אחת הבעיות שלנו 
היא שרצנו אחרי הקבוצה היריבה . קל יותר לנצח כשאתה מוביל במשחק . כאשר 
הכדור האחרון הוא אצלך ואתה צריך לקלוע כדי לנצח זה קשה " . 
