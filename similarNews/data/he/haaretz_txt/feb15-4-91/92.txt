יו"ר מפלגת העבודה ח"ך שמעון פרס , ניסה להסביר אתמול מדוע התנגד בשעתו 
להפצצת הכור האטומי בבגדאד , על - ידי מטוסי צה"ל . בפגישה עם ראשי הרשויות 
המקומיות מטעם מפלגת העבודה , אמר פרס כי התנגד להפצצת הכור מאחר והתברר 
לו שהסכנה למדינת ישראל לא היתה טמונה בכור , אלה באורניום המועשר שעשוי 
היה להימצא בו . פרס הסביר כי נשיא צרפת פרנסואה מיטראן , הבטיח ועמד הבטחתו 
שלא לספק את האורניום המועשר לעיראק , לכן התנגד לעצם ההפצצה . פרס אמר 
גם כי אסור שהמירוץ הבלתי קונוונציונאלי יימשך באזור . לדבריו , על ישראל 
להתחיל מיד עם תום המלחמה ביוזמת שלום וגיבוש הסדרי ביטחון אמיתיים . " יש 
להיענות בחיוב ליוזמת בייקר , לפתוח במו"ם עם משלחת פלשתינאית ובמקביל לפתוח 
במו"ם לשלום עם כל שכנותינו במזרח התיכון . מו"ם שכזה צריך להתנהל במישורי 
מדיני וכלכלי גם יחד " , אמר פרס . הוא תקף את ראש הממשלה יצחק שמיר , כמי 
שיצר קואליציה שהמדיניות שלה תלויה באגף הימני הקיצוני . 
