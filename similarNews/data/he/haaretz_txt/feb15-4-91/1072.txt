( ע ) . גני הילדים בגילאי חובה יפעלו כנראה ששה ימים בשבוע , החל מהשבוע 
הבא ועד תום שנת הלימודים הנוכחית . זהו נוסח הצעת ההסדר שגיבש משרד החינוך 
והתרבות ושאותה הציג אתמול בבית המשפט הגבוה לצדק . הסתדרות המורים , שהיא 
הגוף היחיד שטרם נענה לתוכנית , קיבלה מבג"ץ שהות לדון בעניין עד יום ג . 
אם לא תיעתר , יכריע בסוגייה בג"ץ . הדיון בבג"ץ התנהל בשתי עתירות , 
שהגישו לפני כמה חודשים שלוש אמהות עובדות וכן ועד ההורים המרכזי בירושלים . 
העותרים טענו בזמנם כי ההחלטה לקצר את שבוע הלימודים בגני החובה היא בלתי 
סבירה , יצרה פער בין משפחות בעלות יכולת לבין משפחות אחרות , ותגרום " להחזרת 
החינוך הפרטי והרס הרפורמה " . ב09 . 01 . 52 הוציא בג"ץ , לבקשת העותרים , 
צו ביניים שהורה לשר החינוך , למרכז השלטון המקומי ולהסתדרות המורים להפעיל 
את גני החובה גם בימי ו , למשך 3 חודשים . תוקף הצו פג באחרונה , ועתה 
ביקשו העותרים לחדשו , עד להכרעה סופית בעתירה . בפתח הדיון , בפני השופטים 
מנחם אלון , שושנה נתניהו ויעקב מלץ , הודיע סגן בכיר לפרקליט המדינה , 
עו"ד עוזי פוגלמן , כי משרד החינוך גיבש הצעת הסדר למתכונת שונה של צו 
ביניים . הכוונה היא להפעיל את גני החובה בימי ו עד סוף שנת הלימודים , 
שכן בתקופת המלחמה נסגרו הגנים ל71 יום , וניתן לקזז את מרבית הימים החסרים 
ב41 ימי ו שנותרו בשנת הלימודים . " משרד החינוך " , הסביר עו"ד פוגלמן , 
" מוכן להסדר כזה , מבלי להקל ראש בהסכם הקיבוצי של המורים על שבוע לימודים 
מקוצר " . הצעה זו התקבלה על דעת עו"ד עוזי עצמון , פרקליט מרכז השלטון 
המקומי , ועל דעת פרקליטי העותרים . רק בא - כוח הסתדרות המורים , עו"ד 
משה שליט , הסתייג ממנה וציין כי היא עומדת בסתירה להסכם העבודה הקיבוצי , 
בדבר שבוע עבודה מקוצר למורים ולגננות . הוא טען כי מתן צו שיחייב הסדר 
נפרד לגננות , אינו מוצדק לא מבחינה משפטית ולא מבחינה חברתית . 
