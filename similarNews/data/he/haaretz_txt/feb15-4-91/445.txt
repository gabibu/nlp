מה קרה לאורניום המועשר , שהיה בשני הכורים הגרעיניים של עיראק , שנהרסו 
על - ידי חיל האוויר האמריקאי ? תעלומה זו המעסיקה כיום שירותי מודיעין 
מערביים שונים ואת הוועדה הבין - לאומית לאנרגיה אטומית , בגלל הצהרותיו 
של סדאם חוסיין כי לארצו יש יכולת גרעינית . מאחר שההפצצות לא גרמו לכל 
זיהום גרעיני , מניחים מומחים כי עוד לפני פרוץ הקרבות דאגו העיראקים להוציא 
את הדלק הגרעיני מהכורים . האמריקאים הודיעו כי הרסו בהפצצות שני כורים גרעיניים . 
האחד הוא הכור הצרפתי הקטן " תמוז 2 " , שבו היו אמורים להיות 21 ק"ג של 
אורניום מועשר , והשני הוא הכור הגרעיני שנבנה על - ידי הרוסים . כור זה 
הוא בעל הספק של חמישה מגוואט , בדומה לכור הישראלי בנחל שורק , והיו בו 
51 ק"ג של אורניום , שהיה פחות מועשר מהאורניום בכור הראשון . הוועדה הבין - 
לאומית לאנרגיה אטומית ערכה לאחרונה ביקורת בכורים ב22 בנובמבר 0991 , כאשר 
המשבר במפרץ כבר היה בעיצומו . נציגי הוועדה ראו את מוטות הדלק הגרעיני 
בשני הכורים , ודיווחו כי לא היה כל שינוי בהשוואה לביקורת הקודמת . אחרי 
ההפצצה , נשאל הנציג העיראקי בוועדה על גורל הדלק הגרעיני בשני הכורים שנהרסו . 
הוא השיב למזכירות הוועדה כי אין בידו כל מידע שהכורים נהרסו . החשד הוא 
שהעיראקים אינם רוצים לדווח לוועדה מה עשו עם הדלק הגרעיני . גם האמריקאים 
לא דיווחו מיוזמתם כי הרסו את שני הכורים . מזכירות הוועדה לאנרגיה אטומית 
תיאלץ עתה לפנות מיוזמתה לעיראק , ולברר מה עלה בגורל האורניום בכורים שהופצצו . 
עיראק חתומה על האמנה למניעת הפצת נשק גרעיני , ופתחה את מתקניה הגרעיניים 
לביקורת של הוועדה . מומחי אטום שונים סבורים כי לאחר שמועצת הביטחון החליטה 
על נקיטת צעדים נגד עיראק , הוצא הדלק מהכורים והועבר במתקנים מיוחדים מוגנים 
למקומות מסתור . ההפצצה פגעה , אם כן , בכורים בלתי - פעילים . מכאן , 
שיש בידי עיראק אפשרות להשתמש באורניום המועשר למטרות המנוגדות לאמנה למניעת 
הפצת נשק גרעיני . למרות הסיכון הכרוך בכך , מפקפקים מרבית המומחים אם 
בידי עיראק יכולת להרכבת מתקן גרעיני , ואין ספק שיעבור עוד זמן רב עד שתוכל 
להרכיב פצצת אטום , שניתן לשאתה במטוס או להרכיבה על טיל . 
