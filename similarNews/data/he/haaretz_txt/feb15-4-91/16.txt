צה"ל פוצץ ביום חמישי בשכם את ביתו של מוחמד כמחאוי , שבנו כאמל , בן 53 , 
נדון זה לא מכבר לעשר שנות מאסר . הפיצוץ גרם לשבירת חלונות בבתים סמוכים , 
מסר מקור פלשתיני בשכם . בשכם חטפו אתמול רעולי פנים את עורך הדין סאמח 
אבו רבאח ממשרדו , בבניין שעל גגו יש תצפית של צה"ל . במחנה הפליטים טול - 
כרם היכו אלמונים , המכנים עצמם " הנמרים השחורים " גבר . הפצוע הובא 
לבית החולים בעיר , כשהוא פצוע קשה ממכות גרזן בראשו . העוצר ברצועת עזה 
נמשך בסוף השבוע . באזור שרר שקט ולא נרשמו תקריות . במבצע ללכידת מבוקשים 
במחנה הפליטים עסכר שליד שכם נפצעו אתמול שלושה תושבים מירי חיילי צה"ל . 
מקורות פלשתינים מסרו כי החיילים נכנסו לתוך המחנה במכונית עם לוחיות זיהוי 
מקומיות בזמן ההפסקה בעוצר , ותוך כדי ניסיון לתפוס את החשודים פרצה במחנה 
מהומה והחיילים ירו ופגעו בשלושה תושבים . שניים מהם , כנראה המבוקשים , 
שנפגעו ברגליהם , פונו אחרי פציעתם באמבולנס צבאי . הפצוע השלישי הוא 
עדנאן גראר , בן 03 , שנפגע בקליע בבטנו מסרו המקורות . מקורות צבאיים 
מדווחים כי יום שקט עבר אתמול על הרצועה . תושב הכפר בורין שבנפת שכם נרצח 
בדקירות סכין וגופתו נתגלתה אתמול בבוקר סמוך ליישוב . תושבים בכפר מסרו 
כי הנרצח , גמאל דרבאס , בן 72 , נחטף במוצאי שבת על - ידי רעולי פנים 
ונרצח בחשד כי שיתף פעולה עם שלטונות ישראל . בכפר חרבת קלעה שבנפת רמאללה 
נהרגו שלשום סמוך לחצות שני צעירים מהתפוצצות פגז מרגמה ישן . מקור צבאי 
העריך כי השניים ניסו להתקין את הפגז , אך לא ידעו כיצד לטפל בחומר הנפץ , 
והוא התפוצץ בידיהם . בעיר עזה נפצע שוטר משמר הגבול מאבן שהשליכו עליו 
שני צעירים . בשטחים היה אתמול שקט יחסי , והעוצר הכללי נמשך . במספר 
מחנות פליטים ברצועה היו עימותים , אך לא דווח על תושבים ערביים פצועים . 
ברצועת עזה חוסנו אתמול 000 , 54 ילדים נגד מחלת החצבת שהתפשטה באזור הנגב . 
בהתחשב במצב הכלכלי הקשה , שינה המינהל האזרחי את אופן חלוקת המזון לנצרכים . 
דוברת המינהל האזרחי מסרה , כי מעתה משרד הרווחה ברצועת עזה מחלק מנת מזון 
לכל נפש נזקקת ולא באופן כולל למשפחה , כפי שהיה נהוג עד כה . כמו כן הוספו 
למנות המזון מצרכים חדשים . מנת מזון לנפש כוללת 01 ק"ג קמח , 1 קג אורז , 
1 ק"ג סוכר , 1 ק"ג פול , רבע ק"ג תה וחצי ק"ג אבקת חלב לילד . למשפחה 
בה עד 5 נפשות מחלקים גאלון שמן , ומשפחה בעלת מספר נפשות גדול יותר שני 
גאלונים . חייל צה"ל נפצע אתמול באורח קל בפניו בתקרית במחנה הפליטים שאטי 
שברצועה . נפצעו גם שלושה תושבים . ההתפרעויות בשאטי החלו לאחר שהוסר העוצר 
כדי לאפשר לתושבים להצטייד במזון . 
