בית החולים " שיבא " בתל השומר העביר שלשום אחר הצהרים תרומת כבד לבית 
חולים בבלגיה של ילד בן 8 שנפטר בבית החולים ממחלת עצבים נדירה . תרומת 
הכבד נשלחה בטיסת המטען האחרונה של אל - על , שעזבה ביום ששי את נמל התעופה 
לוד . מדיווח שהגיע לבית החולים נמסר כי הכבד הושתל בהצלחה . במקביל למשלוח 
התרומה , יצא שלשום להשתלת כבד דחופה בבלגיה ילד בן 21 . הכבד הנתרם לא 
התאים עבורו והוא יזדקק לתרומה אחרת . הורי הילד הנפטר תרמו גם את לבו , 
כליותיו וקרניות עיניו . אתמול בוצעו בבית החולים שיבא השתלות שתי כליותיו , 
ונמסר מבית החולים כי ישתמשו במסתמי לבו בניתוחי ילדים . מנהל מחלקת ההשתלות 
בשיבא , פרוף עמרם איילון , אמר כי " הגענו למצב מגוחך , בו צריך להמשיך 
לשלוח גם תרומות וגם מושתלים לחו"ל . הדבר מחייב בחינה מחודשת של מדיניות 
ההשתלות , גם לנוכח העובדה כי לישראלים הולך ונהיה קשה , מיום ליום , 
לעבור ניתוחי השתלות בחו"ל " . 
