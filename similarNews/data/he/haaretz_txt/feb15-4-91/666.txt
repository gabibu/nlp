טהראן ( ע"ר ) . שר החוץ האיראני , עלי אכבר ולייאתי , אמר אתמול כי 
ארצו תישאר נייטראלית גם אם כוחות הברית יפתחו במתקפה יבשתית נגד הכוחות 
העיראקיים בכוויית . לדבריו , איראן תמשיך במאמצי השלום שלה גם אם תפרוץ 
מלחמה יבשתית לאחר פקיעת מועד האולטימטום . עם זה , אמר שר החוץ האיראני 
כי המצב עלול להשתנות אם ישראל תצטרף למלחמה . " לא נוכל להשלים עם התקפה 
ישראלית על כל מדינה מוסלמית , ובמקרה כזה לא נישאר נייטראליים " . ממשלת 
איראן דחתה לחצים מגורמים קיצוניים שתמכו בלחימה לצד עיראק , כשבגדאד החלה 
לשגר טילי סקאד לישראל . נשיא איראן , רפסנגאני , שהציע לתווך באופן אישי 
במלחמה , אמר לסגן שר החוץ של סין , יאנג הוצאנג , כי עיראק מילאה את 
חלקה בכך שהסכימה לסגת מכוויית . המנהיג הרוחני של איראן , עלי חאמאנאי , 
אמר כי " הפעילות הגיהאדית לשחרור פלשתין היא אחד העקרונות הבסיסיים והחשובים " . 
לדבריו , " אנחנו רואים בכל צד הפועל להצלת פלשתין ולחיסול המשטר הכובש 
של ירושלים , חלק מאתנו " . 
