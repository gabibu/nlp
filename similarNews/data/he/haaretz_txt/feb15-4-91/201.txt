האסטרונומים שקיוו , כי סוכנות החלל האמריקאית תחיש " צוות תיקונים " 
אל טלסקוף החלל האבל , התאכזבו בשבוע שעבר מהודעת ראשי נאס"א , כי משימת 
השירות של מעבורת החלל לתחזוק הטלסקוף הענק , שתוכננה ליולי 39 , נדחתה 
בחמישה חודשים . תקוות האסטרונומים , שזכו לזמן שימוש בטלסקוף החלל , היתה 
כי טיסת השירות של המעבורת תנוצל גם להתקנת מערכת של עדשות מתקנות , שיבטלו 
את העיוות במראה הראשית של הטלסקוף . לדברי המהנדסים בנאס"א , דווקא הרצון 
לתקן את הליקויים בטלסקוף הוא שהביא לדחייה . דניס מקארתי , מנהל פרויקט 
טלסקוף החלל בנאס"א , הבהיר בפשטות : " אין זה הגיוני שנאמר לכולם כי 
נהיה מוכנים ביולי 3991 , כאשר אנו יודעים כבר עתה שלא נהיה " . טיסת התחזוק 
של מעבורת החלל אל האבל מיועדת להחליף שלושה רכיבים עיקריים בטלסקוף : מצלמה 
חדשה לחלוטין לזווית צפייה רחבה בכוכבי הלכת ; מערכת של עדשות מתקנות , 
מעין " משקפיים " , שיחזירו את החדות לתמונות הטלסקוף בכל חמש המצלמות 
שלו ; ולוחות סולריים חדשים אותם מפרשי ענק , הפרושים משני צדי הטלסקוף . 
עיצובם של הלוחות הקיימים גורם רעידות קשות של הטלסקוף בכל פעם שהוא עובר 
מאור לחושך , בשל התפשטות והתכווצות שני המפרשים הגדולים כשהטלסקוף מקיף 
את כדור הארץ . הכללת לוחות סולריים חדשים במשימת השירות תגדיל מאוד את משקל 
הציוד שיועמס על מעבורת החלל . הדבר כבר הביא לביטול תוכנית קודמת , לשגר 
אל הטלסקוף מאיץ רקטי מיוחד כדי להאיצו אל מסלול גבוה יותר . התוכנית להגבהת 
המסלול נדחתה , ככל הנראה , עד 6991 . 
