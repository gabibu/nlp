רק יצחק שמיר יודע על מה הוא מבסס את הצהרתו , כאילו אין חילוקי דעות בינו 
לבין שר החוץ דוד לוי . כדי לטאטא מחלוקת כזאת אל מתחת לשטיח הדיפלומטי 
צריך להידבר עם הצד השני . שמיר הכריז כך בלי להיוועץ בו . עקיבא אלדר דיווח 
אתמול ב"הארץ " , כי הוא אפילו לא חדל להתעמר בשר החוץ . בשגרו את איגרת 
התשובה לגורג בוש שכח להודיע ללוי מה תוכנה . לפי גרסה הרווחת בירושלים 
נודע לו עליה ממברק טכני שהגיע מהשגרירות הישראלית בוואשינגטון , שאישר 
כי השדר אכן הגיע לתעודתו בבית הלבן . לוי אינו ראוי לתפקידו ? יכול להיות . 
אבל שמיר נושא באחריות . בשם הצורך להרכיב ממשלה , ראשה אינו יכול להצדיק 
מינוי " נפוחים " ו"מעורערים בנפשם " ו"כתמים מוסריים " לתפקידי שרים . 
במקום להעיר לו על כך " הבחורים " בלשכת ראש הממשלה משתעשעים במשחק החתול 
והעכבר שמנהל הבוס עם שר החוץ . מה יש ? הם שואלים את עצמם בגיחוך , הוא 
אמנם הפסיד נסיעה לארצות - הברית אבל יהיו לו עוד הזדמנויות לטוס לדיסנילנד . 
שמיר אפילו התחכם , בכתבה של יוסף חריף ב"מעריב " , כי בהיותו שר החוץ 
בלע צפרדעים אצל מנחם בגין . הוא רק התעלם מן ההמשך , שעד היום לא סלח 
את קרקורן בבטנו לבנו של בגין , בני בגין . גם ההתחכמות האינטלקטואלית על 
חשבון לוי אינה במקומה . מסתופפי ראש הממשלה נוהגים ללהג כי שר החוץ לא 
ידע להבחין בין תומאס גפרסון לבין וודרו וילסון . הוא לא פתח ספר היסטוריה . 
לעג לרש . בחצרו של שמיר צריך להחליט למי בזים , לשמעון פרס שקרא יותר 
מדי או לדוד לוי שדיפדף מעט מדי . זה אינו עניין אישי . הבחורים סבורים 
שלוי יכול להיות שר חוץ מוגבל המקיים קשרים דיפלומטיים עם מדינות אפריקה 
בלבד , ובעניינים משניים גם עם יבשת אירופה , אבל ארצות - הברית רחבה מדי 
לכתפיו הדיפלומטיות הדקיקות . הם פשוט אינם מתחילים להבין את אישיותו של 
שר החוץ . מי שמעליבו ומשפילו ומכריז בראש חוצות כי אינו מסוגל לטפל ברקמה 
העדינה של היחסים עם ארצות - הברית כמו דוחף אותו להתערב בהם . הוא אינו 
טוב דיו לשוחח עם גיימס בייקר ? לוי ייסע דווקא אליו , ויראה להם . השבוע 
שוב עמד לחדש את הביקור המתוכנן בארצות - הברית . הוכנו כרטיסי - טיסה ליום 
ב הבא . איכשהו עלה בידי שמיר ומשה ארנס לשכנעו ש"משיח לא בא " ושבייקר 
מסוגר ועוין , ושום מתק - שפתיים לא ישיג עתה כל מטרה ישראלית חדשה בוואשינגטון . 
לוי הנעול על דימויו האישי כמצליחן שונא להיכשל . הוא יעדיף לא לבקש 
מיליארד אם יחשוש שיידחה על פניו . נכון לשלשום בערב ויתר לוי על מסעו לארצות - 
הברית , אם כי נותרו עוד ששה ימים להתחרט . אך הוא מאמין במידה של תמימות 
כי יחסי גים - דוד ישיגו מה שלא עלה יפה במגע בין שרי הביטחון דיק - מישה . 
הרי שיחת משה ארנס עם גורג בוש הסתיימה בהערה שהיתה בבחינת " אסון , לעזאזל " . 
לו זה לא יקרה . שכן יש בידיו קצה חוט בצורת תוכנית הנושאת את שמו ונכונות 
לאמץ את תפיסת בייקר , ותחושה רעננה כי עכשיו אפשר לקבל יוזמה אמריקאית 
בלי אש"ף , ונכונות נועזת להידבר עם הסורים על הגולן , ולעזאזל עם סיסמת 
היותו חלק בלתי נפרד מישראל . לוי רוצה להיות מוביל לשלום ולא מבל , ולשמיר 
אין עניין לזרז ולקדם את הנושא . הוא אינו יכול לטשטש פער כזה בהצהרה שנעלמו 
חילוקי הדעות ביניהם . זה עיקר המחלוקת . נכון , לוי אינו עושה - שלום 
אידיאלי . עברו החישוקאי אינו יכול להימחק במחי - יד . שמיר מעריך כי רדיפת 
השלום שלו אופורטוניסטית . הרי כך התייחס אליו בראותו את לוי בשלישיית החישוקים , 
וכך הוא מתארו עתה מפרפר בכנפי יונה צחורה . אבל לוי הוא מה שיש , וקולו 
נשמע בישיבות פנימיות נבון ומרוסן , עם סגנון נפוח אבל עם תוכן ממשי , 
ובעצם גם ממולכד : כדי להצליח בארצות - הברית הוא צריך לשמור על בייקר בתקן 
של " גים ידידי " ; וכדי להצליח כרודף - פשרה אסור לו להישאר בודד במרכז 
הליכוד הנצי ; וכדי לממש את חלומותיו האישיים אין הוא יכול לפרוש מהממשלה . 
רק שאם יום אחד ימאס בזלזול של שמיר ותומכיו כלפיו , ויבחר להישאר בממשלה 
בלי תיק החוץ יקרה לישראל מה שהתרחש עם פרישת משה דיין משותפותו עם מנחם 
בגין בגלל העיכוב בשיחות האוטונומיה : ואשינגטון תחדל להאמין שיש עם מי 
לדבר . נזק כזה אינו נהפך על פניו בקלות . 
