ארבע חברות תעופה זרות נוספות הודיעו אתמול , כי הן מחדשות את טיסותיהן 
לישראל . חברת התעופה הלאומית של גרמניה , לופטהאנזה , מחדשת היום את 
טיסותיה ארצה . ביום ראשון תחדש את טיסותיה לישראל חברת התעופה הלאומית 
של צרפת , אייר - פראנס , ואילו חברת התעופה הלאומית של אוסטריה , אוסטריאן - 
איירליינס , הודיעה אתמול , כי היא מחדשת את פעילותה לישראל ביום חמישי 
הבא , ה7 למארס . חברת התעופה הלאומית של שווייץ סוויסאייר הודיעה גם היא 
אמש על חידוש טיסותיה לישראל . סוויסאייר תתחיל לטוס ביום חמישי הבא , 
ב7 למארס . הודעות על חידוש קווי התעופה נמסרו אתמול לשר התחבורה , משה 
קצב , ולמשרדי הנסיעות . בשלב ראשון יחודשו הטיסות באופן חלקי ואילו בעוד 
שבועיים צפוי לוח הזמנים לשוב למתכונתו המלאה . שלוש החברות הצטרפו לחברת 
אולימפיק מיוון , שכבר הודיעה על חידוש טיסותיה ארצה , החל מיום שני הקרוב 
ה4 למארס . עפ"י מידע לא רשמי צפויה בשבוע הבא לחדש את טיסותיה ארצה גם 
חברת בריטיש איירווייס מבריטניה ( ב5 למארס ) . כן ידוע כי חברת פאן - 
אם מארה"ב וחברת השכר דן - אייר מבריטניה , אמורות לחדש ב02 למארס את טיסותיהן 
ארצה . חברת טי - וו - אי אמורה לחדש את הטיסות ארצה ממאי , אולם אפשר 
שהמועדים יוקדמו לנוכח סיום המלחמה . מחירי הטיסה לא יועלו , והנוסעים לא 
יידרשו לשלם את תוספות המלחמה המיוחדות שהיו צריכים לשלם ערב פרוץ הקרבות , 
על כרטיסי הטיסה לחו"ל ובחזרה . דובר חברת לופטהאנזה בישראל , יצחק ( 
צקי ) זרעוני , אמר אתמול , כי בשלב זה תפעיל החברה שלוש טיסות בשבוע . 
קפידבינבטיסה היום אפשר ותבוא משלחת של אמצעי תקשורת ונציג הנהלה מגרמניה , 
לציון האירוע . לדברי זרעוני במשך כל ימי המלחמה עמדה החברה " עם אצבע 
על הדופק " לגבי היווצרותם של תנאים לחידוש הטיסות ארצה . לדבריו ברגע 
שהסתיימו הקרבות ונוצרו התנאים לטוס בביטחון , הוחלט לחדש מיד את הטיסות 
ארצה . לדברי דוברת חברת אייר - פראנס בישראל הלן גורדין , תפעיל החברה 
בשבוע הבא שתי טיסות , בימים ראשון וחמישי . שבוע אחר כך תעלה החברה את 
מספר הטיסות בקו פאריס לשלוש בשבוע ואילו בעוד שבועיים מתכננת החברה לחזור 
ללוח הטיסות הרגיל של שש טיסות לשבוע . מנכ"ל אוסטריאן - איירליינס , אלי 
מסר , אמר , כי בשבועיים הראשונים למן חידוש הטיסות , בסוף השבוע הבא , 
תפעיל החברה שתי טיסות שבועיות . החל מה42 למארס , תשוב החברה להפעיל 
שלוש טיסות בשבוע בקו ארצה . לדבריו הוזלו אמנם תעריפי הביטוח על הטיסות 
ארצה , אולם עדיין לא הוחזרו לרמתם הרגילה . כך לדוגמא מחיר הביטוח היה 
עד אתמול 06 אלף דולר לטיסה , ועוד 052 דולר לנוסע . סגן שר התחבורה לשעבר , 
פנחס גולדשטיין , המכהן היום כסגן שר החינוך , פנה אתמול לשר התחבורה , 
משה קצב ודרש להתנות את חידוש הטיסות של חברות התעופה הזרות לישראל , בהתחייבות 
מצידן שלא להפסיק יותר את הטיסות בדרך חד - צדדית , כפי שאירע עם תחילת 
משבר המפרץ . 
