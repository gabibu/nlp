" התקלות " , כלשונו של ראש הממשלה שליחותו החטופה של משה ארנס לארה"ב 
עם מסר לנשיא בוש והחלקתו של השגריר זלמן שובל חשפו את שתי הנשמות המתרוצצות 
אצל יצחק שמיר : הציבור הרחב מכיר את שמיר הפרגמטי , הנינוח , המתפייס , 
הסלחן . ציבור מצומצם , למשל שר החוץ דוד לוי וקודמיו משה ארנס ושמעון 
פרס , מכירים את שמיר הנוקשה , הדוגמטי , אדם שאינו מהסס להתנכר להסכמים 
ולטאטא חברים שסטו לטעמו מהדרך כמו היו אבק . קפמאבינלשמיר לא היתה שום בעיה 
להודיע בבוקר כי " אין שום אי הבנות וחילוקי דעות " בינו לבין שר החוץ , 
וכי הוא רוחש לו אמון מלא . טרם שקעה השמש ועמה הדי ההתנגשות בין שני האישים , 
מצא שמיר במה פומבית כדי להציע שיוזמות השלום ימתינו בסבלנות עד לסיום המלחמה 
במפרץ . בכך קרא תיגר על שר החוץ , שמיהר להציג את תוכנית חמשת העקרונות 
שלו . לוי הוא זה שקורא מעל כל במה להקדים ולנצל את המלחמה למען האינטרסים 
של ישראל , להוביל יוזמה ולא להמתין ליוזמות שיגיעו מבחוץ ביום שלמחרת . 
דפוס ההתנהגות הזה כלפי חבריו להנהגה התנגשות , פיוס ושוב התנגשות ושוב 
פיוס וחוזר חלילה מאפיין את הליכותיו של שמיר מראשית דרכו בצמרת . די אם 
נזכיר את ההתנגשויות עם שמעון פרס סביב הנסיגה מלבנון וסכסוך טאבה . ראש 
הממשלה פיטר את עזר ויצמן בחשד הנורא של קיום מגע עם האויב , והשאיר אותו 
בממשלה . הוא נאבק נגד התובעים למנות ועדות חקירה לפרשיות השב"ך , פולארד 
ומניות הבנקים , וחתם על כתבי המינוי . אפילו הפעילות סביב תמרוניו של פרס 
לקידום יוזמות מדיניות לוו בדברי הרגעה מלשכתו של שמיר . פרס האמין , 
שדי בסבלנות ובעצבים חזקים כדי לדלג יד ביד עם שמיר ממהמורה לפשרה גם בדרך 
להסדר מדיני . הוא העריך , שבלי משים ימצא שמיר את עצמו דוהר על גב תהליך 
שלום שאי אפשר לעוצרו . עד מהרה התברר , שפרס נפל לפח יקוש . בזה אחר 
זה הצטרפו אליו גורג שולץ , משה ארנס , יצחק רבין וגיימס בייקר . קפמאבינכאשר 
צץ איום מוחשי על בבת עינו שלמות הארץ מתחלף שמיר המתנגש - מתפייס - מתנגש 
בשמיר אחר . הוא הופך ללביאה המגוננת על גוריה . איום מעין זה ביצבץ בשלבים 
מתקדמים של המגעים על הסכם לונדון 7891 , תוכנית שולץ 8891 ותוכנית הבחירות 
9891 . סוף אחד היה לכולן , גם לאחרונה , אף שבמותה איימה לקחת עמה את 
שלטון הליכוד . דוד לוי לא למד כנראה את לקח קודמיו , ואף ששר החוץ אינו 
יודע זאת , הוא נמצא כבר בפח של שמיר . שוב ושוב מתיר הלה את הרצועה של 
עוזרו , יוסי בן אהרן , ואחר כך ממהר לשלוח את יועצו , אבי פזנר , למרוח 
את הפצעים במילות פיוס . שר החוץ " עשה שריר " והחזיר את איגרתו של שמיר , 
שמנכ"ל משרד ראש הממשלה ביקש להעביר מאחורי גבו לנשיא מובארק . לוי התגבר 
על המכשולים שהניח לרגליו עושה דברו של שמיר בפרשת הערבויות להלוואה לעולים . 
הוא הכניע את אנשי שמיר אפילו בוויכוח בעניין נוסחת הפשרה בדבר שליחות עוזר 
מזכיר האו"ם , זאן קלוד איימה . כמו קודמיו , אין לוי מבין שכל אלה אינם 
אלא קצף על פני המים . שמיר הפרגמטי מוכן לוותר בקטנות ואפילו למחול על 
כבודו . כך הוא מרדים את יריביו על מנת שבבוא השעה " למאבק על ארץ ישראל " , 
יתפוס אותם שמיר הדוגמטי לא ערוכים להתמודדות . החבל שיקבל לוי כדי לטוות 
תוכניות שלום ייגמר במקום שבו , לדעת שמיר , יתחיל הסיכוי לשלום . כך 
למשל , שר החוץ מציע מו"ם בו זמני עם מדינות ערב לביטול מצב המלחמה ולהגבלת 
מירוץ החימוש . שמיר מאמין , כנראה , שזה מעשי מדי ומודיע ברבים כי ביטול 
מצב המלחמה קודם לפירוק נשק . לפני שלוש שנים , כאשר היה נראה בעליל שהערבים 
יתנגדו לרעיון של שולץ לפתוח במשא ומתן ישיר בחסות שתי המעצמות , " נעתר " 
שמיר להצעה . עכשיו , כאשר מסתמן סיכוי שלאחר המלחמה יקבלו הערבים הצעה 
דומה של גיימס בייקר , מזדרז ראש הממשלה לדחותה בטענה המוזרה שאין לדעת 
מה ילד יום בהנהגת ברית המועצות , ובכלל צריך לחכות שהמלחמה תיגמר . קפמאבינאפשר 
ששמיר צודק , ושוב יעשו בשבילו הערבים ( או השעון ) את עבודת הסרבנות . 
מוקדם עדיין להיסחף אחרי חזון אחרית הימים של האמריקאים במזרח התיכון . 
תבוסה עקובה מדם של עיראק מידי " הכופרים הנוצרים " עלולה להעמיד בסכנה 
דווקא את המשטרים הערביים התומכים בארה"ב ולהסיר שוב את הסכנה מעל ארץ ישראל 
השלמה . אבל אם יעלה בידי האמריקאים לגייס את הערבים ל"סדר חדש " במזרח 
התיכון , הם לא ימצאו מולם את לוי עם חמש הנקודות שלו או את שמיר המפייס 
אותו עם שאר נפגעי שובל . יהיה להם עסק עם שמיר של ארץ ישראל הגדולה , 
שאינו ממצמץ בחברתו של זאבי . כל עוד שמיר בשלטון , אין לשום שר חוץ מה 
לחפש בוואשינגטון . אם אמנם הוא מוכן להסתכן בתשלום המחיר הפוליטי הכרוך 
בוויתורים מדיניים , על דוד לוי להתייצב תחילה במצודת זאב . 
