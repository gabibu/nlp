בראשית ברא אלוהים . מאותו רגע התחילו תולדות ההמצאות והפטנטים . רוח האדם , 
זו הגורמת לו לקנא , לאהוב ולחשוב , דוחפת אותו גם לשנות , להוסיף ולייעל . 
אמריקה המזוהה עם קדמה , חדשנות ויוזמה , ניסחה וקיבלה ב0971 את חוק הפטנטים . 
מאה השנים מאז היו המשמעותיות ביותר בתהליך המעבר מחברה מסורתית לחברה - 
אומה תעשייתית מהפכנית . כל ממציא הרוצה לרשום פטנט צריך היה על פי החוק 
האמריקאי להגיש דגם ורישומים כתנאי לקבלתם ע"י משרד הפטנטים . במשך מאה 
שנים מאז קבלת החוק נרשמו במשרד הפטנטים האמריקאי מאות אלפי המצאות וחידושים 
שהוגדרו כהמצאות . ב0881 , כתוצאה מחוסר מקום - אחסון ובעיקר מחוסר רגישות , 
הושמדו כמאתיים אלף דגמים . אלפים אחדים בלבד נשמרו בארכיוני מוזיאון הסמיתסוניאן 
בוואשינגטון . הזמן , פגעי הטבע ומכירות פומביות גרמו לכך שעוד כמאה אלף 
דגמים נעלמו . מהנדס האווירונאוטיקה , קליף פיטרסון , רכש ב9791 ששים אלף 
דגמים , שחלק מהם מוצג כעת במוזיאון קופר - יוניון , במלאת מאתיים שנים 
להולדתו של פיטר קופר , שהיה אחד הממציאים הפוריים והמרתקים בתולדות אמריקה . 
מכון קופר - יוניון הוא בית - ספר לעיצוב ומרכז לימודים גדול . התערוכה 
המוצגת בו מרתקת ומשמחת , בלי כל קשר לאיכות ההמצאות וחשיבותם . תאוות האנשים 
שרוח הממציא מפעמת בהם מניעה אותם לחדש ולהביא ישועה לתפקוד היום - יומי . 
תאווה זו הולידה לא פעם מוצרים שסיבכו מאוד את החיים , או לא תרמו להם 
דבר . גלגול פיתוחי מכונת הכביסה , כפי שהוא מוצג בתערוכה , גורם לך לחשוב , 
שקל ומהר יותר לכבס ביד . כך גם המכונה לקילוף תפוחים . התערוכה איננה 
מחקרית . היא מתמקדת בקסם האנושי שדחף את הממציאים לשנות את החיים . על 
פי כמות הווריאציות למלכודת עכברים , לנדנדה לפעוטות או לאיברים מלאכותיים , 
אפשר להבין מה הטריד את האנשים בתקופה מסוימת . החקלאות זכתה לקידום בזכות 
הרבה אנשים " מהשטח " . כושי צנוע אחד , למשל , פיתח את " שנת השמיטה " , 
כשגילה בשדה , ולא בתנ"ך , שזריעת בוטנים בכל כמה שנים משפרת את האדמה . 
כפתרון לעודף הבוטנים האדיר שמילא את הדרום , הוא פיתח מוצרים כמו שמן 
בוטנים וחמאת בוטנים , שתרמו לאופי החיים האמריקאיים . ברפואה היו התהליכים 
מדהימים יותר . התערוכה מראה כיצד נדחתה הבקשה לרשום כפטנט את האתר כמשכך 
כאבים בעת ניתוח , משום שבאותה תקופה שאיפת אתר היה שעשוע חברתי קבוע . 
נימוק הדחייה היה שהגדרת האתר כפטנט תמנע מההמונים את השימוש בו , וזה 
יהיה צעד לא דמוקרטי . מלחמות קידמו את הרפואה ואת ההמצאות , וכמובן את 
פיתוח הפטנטים בתחום כלי הנשק . בתחום הרפואה היה המאבק על הפטנטים מורכב 
מאוד וחסר פשרות . פיתוח חומרי ההרדמה והאלחוש התרחש בו - זמנית במרפאות 
של רופאים שונים ברחבי אמריקה . רופא שינים , מורטון שמן , שניסה לרשום 
פטנט על כך ב2481 , מצא עצמו נלחם בשותפים להמצאה . שלושה מהם השתגעו במשך 
המאבק . המאבק המשפטי שליווה הרבה מן ההמצאות , משעשע את הצופים היום , 
אך היה ללא ספק מאבק ל"חיים ולמוות " של הממציאים . משפטים סביב פיתוח 
זן כריזנטמות נמשך באמריקה 03 שנה , עד שנמאס למגדלי הפרחים לשלם לו רווחים 
על כל צבע חדש שפרח . ברנס , שב5581 " המציא " לאישתו מחוך טוב יותר , 
ונזכר להגיש בקשה לרישום פטנט עליו רק ב6681 , נדחה בבית המשפט , מפני 
שרבים טענו כי הם המציאו את המחוך . השופט קבע שברנס " ישן על זכויותיו " 
והן פקעו . ארה"ב הקדימה את רוב ארצות אירופה ביישום חוק הפטנטים , אף 
שהקידמה חגגה באירופה שנים רבות לפני שקמה ארצות - הברית . תיעוד הפטנטים 
אינו מקביל לתיעוד תולדות התרבות , אך הפטנטים הם חלק חשוב בחוט השדרה של 
התרבות . אדיסון היה בארצות - הברית גיבור לאומי , גם כשהסתבר שחלק מהצעותיו 
לא היו בהכרח המצאותיו . הוא עבד עם צוות גדול , שחבריו לא זכורים היום 
בשמם , אך ברור שהם היו אחראים על חלק ניכר מהפטנטים שלו . המטוס הוגדר 
ברישום של אחד הפטנטים כ"כמכשיר שיביא קץ לכל המלחמות " . סיכת הביטחון נרשמה 
כפטנט ב9481 , הרוכסן ב3981 , והטלוויזיה הראשונה ב0391 . היא הקדימה 
בחמש שנים את משחק המונופול , שהומצא על ידי סי - בי דארו , ומספרו במשרד 
הפטנטים 280 , 620 , 2 . עד 2691 נרשמו במשרד הפטנטים בארה"ב שלושה מיליון 
פטנטים . בתערוכה מוצג פורטרט גדול ממדים מאוד , שמצוירים בו 91 מגדולי 
הממציאים של מחצית המאה ה91 . לורנס מוט , יצרן ברזל וממציא חשוב בניו - 
יורק , הזמין את הציור אצל צייר אופנתי באותה תקופה , כריסטיאן שוסל . 
הממציאים השונים ישבו לפני שוסל בנפרד , כי הם לא נפגשו ביניהם מעולם . 
מוט הושיב את עצמו בציור בין פיטר קופר , שבנה את הקטר המעשי הראשון , 
לבין גוזף הנרי שפיתח את המנוע החשמלי הראשון . הנרי , אגב , סירב לרשום 
פטנטים על המצאותיו כי חשב שזו פעולה המנוגדת לרוח חופש המדע . בתמונה יושב 
לצדו של הנרי , סמיואל מורס ( מהטלגרף ) , שרשם פטנטים על ההמצאות של 
הנרי . הנרי תיעב את מורס . ביצוע היצירה נמשך שש שנים . הם לא הצליחו 
להמציא שום פטנט לקיצור תהליכי היצירה . 
