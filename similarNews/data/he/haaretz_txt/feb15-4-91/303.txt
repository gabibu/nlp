מנאגואה ( ע"ר ) . מנהיג לשעבר במחתרת הקונטראס , שנתמכה על ידי ארה"ב , 
ונלחמה שמונה שנים בממשלה הסאנדיניסטית הקודמת , ששלטה בניקראגואה , נורה 
למוות במגרש חנייה של בית מלון בבירה מסרה אתמול המשטרה . אנריקה ברמודז , 
85 , לשעבר קולונל במשמר הלאומי של הרודן אנסטאסיו סומוזה , שהנהיג אחר 
כך את מורדי הקונטראס , נורה למוות בשבת בלילה , שעה שעמד להיכנס למכוניתו 
בתום פגישה במלון אינטרקונטיננטל מסרה המשטרה . " ככל הנראה פגעו בו שני 
כדורים במגרש החנייה של המלון , ולא נקבע עדיין מי ירה בו " , אמר קצין 
המשטרה אלבארו גומז לכתבים . ההרוג שכב בתוך שלולית דם ולידו נמצא אקדח , 
שהיה שייך ככל הנראה לנרצח . תחנת רדיו פרו - סנדיניסטית מסרה כי ברמודז 
נרצח ככל הנראה בידי תומכי הסנדיניסטים השמאלנים , או בידי חברי סיעה יריבה 
של הקונטראס . כ000 , 02 ממורדי הקונטראס מסרו את נשקם בשנה שעברה , אחרי 
שהסנדיניסטים איבדו את השלטון בבחירות בפברואר 0991 , לטובת קואליציה פרו - 
אמריקאית בהנהגת הנשיאה ויולטה צאמורו . ברמודז שב לניקראגואה בסוף 0991 
ופעל עם המורדים לשעבר להשגת אדמה וויתורים אחרים ממשלת צאמורו . ברמודז 
היה במשך שנים סמל לקו הנוקשה של ההתנגדות לממשלת הסנדיניסטים , שהפילה 
את סומוזה במהפכה ב9791 . אולם עבור הסנדיניסטים הוא היווה קשר בין הקונטראס 
לבין המשמר הלאומי . 
