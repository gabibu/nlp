( אי - פי ) . בעיצומה של מלחמת המפרץ , ועוד בטרם הושלם שחרורה , הודיעה 
כוויית כי היא מתעתדת ליטול חלק באליפות העולם בטניס שולחן שתהיה בטוקיו 
בין ה - 42 באפריל ל - 6 במאי מסרו אתמול המארגנים . היה זה הרמז הראשון 
מצד כוויית , מאז נכבשה בידי עיראק , שהיא מבקשת לשוב לפעילות ספורטיווית . 
בהודעה לוועדה המארגנת שהגיעה ביום שני בערב , אישרה כוויית את השתתפותה 
העקרונית באירוע . ההודעה , החתומה בידי פקיד התאחדות טניס השולחן , הועברה 
באמצעות פאקסימיליה מריאד , שבסעודיה . בהודעה לא נאמר כמה שחקנים ומלווים 
תמנה משלחת כוויית ליפאן . 55 נבחרות גברים ו - 94 נבחרות נשים נרשמו עד 
כה לאליפות , בהן ישראל ומצרים . בעוד שסעודיה ואיחוד האמירויות הודיעו 
כי ישגרו שחקנים או נציגים רשמיים , מסרו כמה מדינות מפרץ אחרות עומאן , 
באחריין וקאטאר כי ישתתפו רק בקונגרס ההתאחדות הבין לאומית בטניס שולחן , 
שייערך במקביל לאליפות בעיר ציבה הסמוכה לטוקיו . 
