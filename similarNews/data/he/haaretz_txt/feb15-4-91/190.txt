שיקאגו ( ע"ר ) . ביום חמישי הודיעו חוקרים על פריצת דרך , העשויה להביא 
לדרכים חדשות בטיפול במחלת הסוכרת ובמניעתה . בהודעת אוניברסיטת שיקאגו נאמר 
כי מיקומו הכללי של הגן הנחשב לגורם של אחת מצורות הסוכרת , זוהה באזור 
של כרומוזום מסוים . " ממצא זה מאשר , ראשית כל , כי הגנים ממלאים תפקיד 
חשוב בהתפתחות הסוכרת " , אמר פרוף גרימבל מבית הספר לרפואה של האוניברסיטה . 
" למרות שהגן עצמו איננו בודד , אנו יודעים היכן לחפש אחריו " , הוסיף . 
הגן נחשב לגורם של אחת מצורות הסוכרת , שאינה תלויה באינסולין ומכונה לעתים 
" סוכרת של מבוגרים " . כ21 מיליון מתושבי ארה"ב סובלים מסוג זה של מחלת 
הסוכרת , המטופל בדרך - כלל באמצעות דיאטה ותרופות הנלקחות דרך הפה ולאו 
דווקא על - ידי זריקות אינסולין . אגודת הסוכרת האמריקאית מסרה כי זוהי 
צורת הסוכרת השכיחה ביותר . החיפושים אחר הגן נערכו על - ידי צוותי מחקר 
של אוניברסיטאות מישיגן , פנסילווניה ושיקאגו . תוצאות המחקר פורסמו במסגרת 
דיווחי האקדמיה הלאומית למדעים . 
