שפע החידושים המציף אותנו נראה לרבים מאיים , מסתורי ובלתי מובן . לאלה 
שאינם עוסקים בטכנולוגיה ובמדעי הטבע בחיי היום - יום , מצטייר עולם זה 
כמשהו בלתי מובן , כמו שפת תכנות למחשב , מורכב כסדרת ההוראות לתכנות מכשיר 
הווידאו , ולעתים אף מבעית כניסיון להבין את ההסברים על טילים וחימוש . 
התגובה המקובלת לנוכח הקושי להבין היא להכליל את העולם הטכנולוגי בתיבה שעליה 
התווית " קר , מנוכר , לא אנושי " . אלא שאין טעות גדולה מזו , עולם 
ההמצאות והתגליות המדעיות איננו עולם של מכונות . זהו עולמם של המגלים והממציאים , 
בני אדם שלעתים קרובות הונעו על ידי תשוקות לידע שגבלו בשיגעון לדבר אחד , 
תכונה שאינה מיוחסת בדרך כלל למכונות . קשה לתאר אדם יותר פתוח ולבבי מן 
המתמטיקאי גון פון ניומן , שנודע במסיבות האגדיות שהתקיימו בביתו בפרינסטון , 
ובכל זאת נחשב לאחד מאבות המחשב המודרני . ומה על שני בני הכומר רייט שעסקו 
בייצור אופניים אך חלמו לעוף ואף הגשימו זאת ? בקצרה , קשה למצוא אנשים 
מרתקים יותר מאשר אותם מדענים וממציאים האחראים ל"עולם הטכנולוגי המנוכר " 
של היום . סיפוריהם של מגלים וממציאים אלה במאתיים השנה האחרונות , משולבים 
בתולדות ההמצאות עצמן , מובאים עתה בפני הקורא העברי בספר " מגלים וממציאים " , 
שראה אור בסדרת ה"נשיונאל גיאוגרפיק " בהוצאת מעריב . הספר הוא למעשה 
קובץ של עשרה מאמרים נפרדים הדנים בנושאים שונים , החל ממכונות הקיטור , 
דרך חידושי התעופה והמכוניות , התפתחות הפיסיקה הגרעינית , תגליות ההנדסה 
הגנטית , וכלה בטכנולוגיות של המחר . כל פרק נכתב על ידי מומחה לנושא , 
המסביר בלשון בהירה את התפתחות התגליות וההמצאות בתחום מוגדר , ותוך כדי 
כך נחשפת תמונה כוללת של אותו תחום . בפרקים אלה משולבות מעין כתבות קצרות 
העוסקות בדמויות החשובות מכל תחום ומאירות את הטכנולוגיה באור אנושי . כל 
אחד מן המחברים הוא בר סמכא עולמי בתחומו , כגון טום קרקאוץ , שהיה אוצר 
התצוגה האווירונאוטית במוזיאון הלאומי לתעופה וחלל בוואשינגטון , ריצארד 
רודס , שזכה בפרס פוליצר על ספרו " יצירת הפצצה האטומית " ופרוף רוברט 
פרידל , המלמד היסטוריה של הטכנולוגיה באוניברסיטת מרילנד . עריכה מעולה 
הופכת את אוסף המאמרים לספר אחד שערכו עולה על סך - כל המאמרים . הנתונים 
המובאים בספר מדויקים ובעזרת האינדקס המפורט הופך הספר לכלי עזר מצוין . 
למי שגדלו על " ספרי בר - מצווה " שעסקו בתגליות נחשפים בספר מקצועי זה 
נתונים הסותרים לעתים כמה מן האגדות המקובלות ומה שחשוב יותר למבוגרים שבינינו 
הספר מסביר ומציג את ההתפתחות הטכנולוגית ממש עד השנה שעברה . למרות ההכללות 
והצורך בפישוט הנובע מכתיבת מדע פופולרי מצליחים המחברים להסביר את מהותן 
של ההמצאות , ואפילו אם מדובר בשפת מחשב עילית או בסיפור הכור הגרעיני הראשון 
של לבני גראפיט שבנה פארמי בדרכו להשלמת פרויקט מנהטן . הספר אינו מתעד רק 
את ההצלחות , ובסיפורי ההמצאות משולבים לא מעט כשלונות , כמו הניסיונות 
לפתח טלוויזיה שהחלו ב3291 , הגיעו כמעט לבשלות ב9391 , הוקפאו למשך מלחמת 
העולם השנייה והצליחו להפוך את מכשירי הטלוויזיה המסורבלים בשחור לבן לנחלתם 
של % 27 ממשקי הבית האמריקאיים בסוף שנות ה04 . כמיטב המסורת של ה"נשיונאל 
גיאוגרפיק " מלווים הסיפורים אודות המגלים והממציאים בתמונות המאפילות לעתים 
על הכתוב . לצד צילומים צבעוניים מרהיבים , שהפכו זה מכבר לכרטיס הביקור 
של ההוצאה , מוצגים צילומים מקוריים של ממציאים והמצאות מתחילת המאה החל 
בתצלומים מימי ראשית המצאת הצילום והראינוע ( הזוכים לפרק מכובד בספר ) 
, דרך צילום מדהים המראה את רוברט קוך ועמיתיו במזרח אפריקה ב6091 בחיפוש 
אחר גורמי מחלת השינה , הפיצוץ הגרעיני הראשון באלמוגודרו , ניו - מקסיקו , 
ועד לתמונה החושפת את קרביו של מחשב - על , קריי 2 . חלוקת הספר לפרקים 
העומדים בפני עצמם , הצילומים המרהיבים והשפה הבהירה , בתרגום של עמנואל 
לוטם , מבטיחים כי הקורא ישוב וייטול לידיו את הספר פעמים רבות , וישוב 
ויגלה בו כל פעם מבט חדש על התפתחות העולם הטכנולוגי . 
