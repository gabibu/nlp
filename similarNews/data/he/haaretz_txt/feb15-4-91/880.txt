הדלפה לא צפויה מוועדת משנה חשאית בכנסת , גרמה לשיבוש ממשי בסדרי עבודתה , 
עד לכדי החלטה לא לכנס אותה . זוהי הוועדה לשירות החוץ , שבראשה עומד 
ח"ך , ושאינה מושכת תשומת לב ברוב ימות השנה . מדובר בדברים שאמר שם לפני 
שלושה שבועות לערך ח"ך ושאחר כך הפכו למאמר בעיתון בחתימתו . לנדאו תקף 
במלים קשות את תפקוד שגרירות ישראל בוואשינגטון " הנכנעת למסאז פומבי מצד 
הממשל , כשמאחור מכופפים את ידה " וטען כי האופן שבו מתנהלת מערכת ההסברה 
של משרד החוץ גובל כמעט במחדל . פרסום המאמר והדלפת הדברים שאמר לנדאו בוועדת 
המשנה , כמעט בשלמותם , גרמו למהומה במשרד החוץ והובילו לבירורים פנימיים 
שבעקבותם ננקטו גם כמה צעדים . לנדאו , כך מתברר , ביקר לפני חודשיים 
לערך בוואשינגטון ומי שאירח אותו ואף ערך לכבודו קבלת פנים בביתו הוא הציר 
לענייני קונגרס . לאותה קבלת פנים לא הוזמן כמעט אף אחד מעובדי השגרירות 
ותלונות על כך הופנו לידיעת המשרד בירושלים . רק שני עיתונאים ישראלים , 
מתוך השבעה שמוצבים דרך קבע בואשינגטון הזמין אטינגר לפגישה עם ח"ך לנדאו , 
כי עם השאר הוא מסוכסך . במשרד החוץ , שבו מכירים היטב את ניסוחיו של אטינגר 
השקפת עולמו נחשבת נצית ביותר והוא מקורב לול אשר סייעו לו גם לקבל את התפקיד 
בואשינגטון מודעים לבעיית קשרי השגרירות עם הקונגרס , משום שאטינגר ניתק 
מגע מתחילת כהונתו עם קצינת הקשר לקונגרס , יהודית ורנאי , שנחשבת לדיפלומטית 
מקצועית . לאחר שקראו במשרד החוץ את מאמרו של לנדאו הבינו מהר מאוד כי מאחורי 
מלותיו של הח"ך מהליכוד מסתתרות בעצם דעותיו הידועות של אטינגר . לנדאו 
כתב , בעקבות השעות ששהה במחיצת אטינגר , כי את השגרירות השרויה בתרדמה 
עמוקה יש להפעיל להסברה אינטנסיווית על גבעת הקפיטול ולטלטל את הפקידות הבכירה , 
הקרויה מקצועית . את דיווחיו המעטים למשרד החוץ , אטינגר נוהג לדווח ישירות 
למשרד ראש הממשלה , הוא חותם בצורה מוזרה : " בברכת שקדים וצימוקים מהגבעה " , 
או " בברכת הגלסנוסט " . מכתב לעוזר סנאטור , שהעתקו הגיע לירושלים , 
סיים אטינגר כך : " מי ייתן וצלך לא יקטן " . זוהי אולי ברכה מקובלת בטקסס 
אך לא בוואשינגטון . אטינגר היה קונסול ביוסטון ועד היום הוא מסתובב במגפי 
בוקרים ובתלבושת קאובוי שמביכה את סביבתו . בחודש אוקטובר שלח אטינגר מכתב 
הנחיה לקונסולים הכלליים בצפון אמריקה שהנימה המשורבבת בו יכולה לשפוך קצת 
אור על הסיבות שהביאו לפגישות הצוננות שהיו לשר הביטחון , , בוואשינגטון 
לפני שבועיים . " הימנעות ישראל מהגשת רשימת בקשות סיוע נדיבה תתקבל בתמיהה , 
לא תעורר בהכרח הערכה לגדלות הרוח , אלא עלולה להקרין חולשה פוליטית " . 
אטינגר , מציינים במשרד , שוגה בתפיסת תפקידו . הוא רואה עצמו כמסבירן 
בגבעה , ובמקום להתנסח כדיפלומט ענייני , הוא מדבר על " פשעי אש"ף " , 
ועל " דו פרצופיות של אש"ף " עם חברי קונגרס שאתם צריך לדבר במונחים של 
אינטרסים ולא כפי שנושאים נאום בבית כנסת בברוקלין . בעקבות הביקורת של ח"ך 
לנדאו על מחדלי ההסברה , התכנסה הנהלת משרד החוץ לפני עשרה ימים לערך והשמיעה 
נגדו ביטויים קשים . , מנכ"ל המשרד , שהקשר שלו לקידום אטינגר יובהר 
בהמשך , החליט להופיע בפני ועדת המשנה שבה לנדאו אמר את דבריו כדי להגן 
על עבודת המשרד . אבל התברר שבעקבות ההדלפה של דברי לנדאו מוועדת המשנה 
לשירותי חוץ , אסר , יו"ר ועדת חוץ וביטחון , על הוועדה להתכנס . מרחב 
שיגר ב2 . 71 מכתב לברעם יו"ר הוועדה בזה הלשון : " כפי שמסרתי לך בשיחתנו 
הטלפונית בשבוע שעבר נתקבלו דבריו של ח"ך עוזי לנדאו , המטילים דופי בממלכתיות 
הגישה ובשיקול המקצועי של עובדי משרד החוץ , בתדהמה ובצער . מנסיוני האינטנסיווי 
בעבודה במשרד החוץ וכמי שממונה על תפקודו המקצועי אני קובע שלדברים אין שחר 
וכי נגרמה לכלל עובדי משרד החוץ פגיעה מכאיבה ובלתי מוצדקת , הן מבחינת 
התוכן והן מבחינת הסגנון . כיוון שעיקר המגעים הממוסדים בין ועדת החוץ והביטחון 
לבין הצמרת המקצועית של משרד החוץ מתנהלים בוועדת המשנה שאתה עומד בראשה , 
אני מבקשך לקיים בהקדם את הפגישה המבוקשת שלי ושל מספר עמיתים עם ועדת המשנה 
ואליה , כך אני מבין , תזמין גם את ח"ך לנדאו כדי לברר העניין ולהעמיד 
דברים על דיוקם . אוסיף שנוכחנו לדעת בצער רב על שזה לראשונה נחשפו דברים 
מדיוני הוועדה ובכך נשברה מסורת מבורכת ביותר שעל טיפוחה שקדנו כולנו . 
אודה איפוא על קביעת הפגישה במועד המוקדם ביותר " . ( לאחר שיחה בין בן 
אלישר לברעם תתקיים הפגישה בשבוע הבא , א . ג . ) במקביל להתכנסות של הנהלת 
משרד החוץ התכנס גם ועד העובדים והחליט , מעבר למכתב התגובה ששיגר לעיתון 
שפרסם את דברי לנדאו , לדרוש את החזרתו של אטינגר בקיץ בתום שנתיים לכהונתו . 
לדעת הוועד מספיק מינוי פוליטי אחד בוואשינגטון , השגריר , ואת אטינגר 
אפשר להחזיר ולהחליפו בעובד מקצועי מתוך המשרד . הוועד דורש שיפורסם בקרוב 
מכרז על התפקיד . בהקשר זה אפשר לחזור לאחור ולרענן מעט את הזיכרון . לפני 
שנה וחצי פורסם כאן כיצד הצליח המנכ"ל מרחב להגיע להסדר עם הוועד לפיו תמורת 
דרגת ציר לאטינגר בוואשינגטון יקבלו עובדי משרד החוץ ארוחות מוזלות במזנון . 
המרק , דרך אגב , מכונה מאז אותה עסקה מרק אטינגר , ושני הצדדים תוהים , 
לאור מה שנאמר עליהם , אם הרוויחו מהעניין . קפכותמנכ"ל חברת איתורית , 
, היפנה לפני עשרה ימים מכתב אל , מנכ"ל האוצר . להב כותב שלאור העובדה 
שחברתו מוצפת בבקשות של חרשים ולקויי שמיעה לקבל איתורית רוטטת כדי לקלוט 
את אות האזעקה , החליטה חברתו להעניק את השירות והציוד ללא תמורה , רק 
שהוא מתנה זאת בבקשה אחת : שיחול פטור ממס קנייה וממכס על מכשירי איתורית 
אלה . ביום למחרת קיבל להב תשובה מהאוצר : " אנו בודקים באהדה אפשרות להקלה 
במס הקנייה החל על מכשיר זה , דבר המצריך , מטבע הדברים , פרק זמן ממושך . 
בינתיים אודה לך אם תודיעני מהו ההיקף הצפוי של חלוקהמכירה של מכשירים אלה " . 
מזל שהמלחמה עוד מעט נגמרת . 
