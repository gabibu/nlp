הסיבוב השמיני בגביע המדינה הניב הפתעה אחת גדולה , שלוש תוצאות בלתי צפויות 
והדחה של ארבע קבוצות מהליגה הלאומית ביניהן , מחזיקת הגביע הפועל כפר סבא . 
הכוכבת התורנית היא הקבוצה הרמת גנית מכבי השקמה מליגה א . היא ניצחה 21 
את הפועל ירושלים מהליגה הלאומית ועוד במשחק חוץ שהיה שלשום בימק"א . הבולט 
במשחק היה הותיק הבין לאומי ויקי פרץ , אשר נעזר בוותיקים מוכרים נוספים : 
דוד לביא , רוני לוריא ועוזי צדקא . שמשון תל אביב שנוצח בגמר הגביע אשתקד 
01 ע"י הפועל כפר סבא , גמל לכפר סבאים לאחר מותחן מרתק שהיה שלשום באשדוד . 
הכפר סבאים הוליכו 20 , שמשון צימק והישווה רק בדקה האחרונה . בהארכה 
היה לשמשון יתרון ברור והוא ניצח לבסוף 53 . גם במשחק אחר באשדוד , אתמול , 
נוצח הפייבוריט הפועל תל אביב . משה סיני וחבריו נכנעו 01 להפועל רמת גן 
מצמרת הליגה הארצית . את הניצחון המרשים של הסיבוב השיג מכבי פתח תקוה מוליך 
הליגה הארצית . הפתח תקואים הביסו במגרשם 40 את צפרירים חולון מתחתית הליגה 
הלאומית . כל המשחקים הוכרעו אתמול , למרות שבחלק מהם היתה הארכה . השלב 
הבא בגביע המדינה יהיה רק באפריל . עדיין לא נקבע מועד להגרלת המשחקים . 
