ניו יורק ( מיוחד ל"הארץ " ) . יצרניות הנפט החברות באופ"ק יתכנסו למושב 
מיוחד בווינה ביום שני הקרוב . הנושא המרכזי שיידון , מסר העיתון " וול 
סטריט גורנל " , הוא תכנון מדיניות למניעת התמוטטות מחירי הנפט אחרי המלחמה . 
מחיר הדלק למכוניות בארצות הברית , לפני מסים , ירד שלשום למחיר שלפני 
פרוץ הסכסוך במפרץ הפרסי באוגוסט דיווח שלשום העיתון " ניו יורק טיימס " . 
מחירי הדלק אינם אחידים בגין ההבדלים בשיעור המסים במדינות השונות בארצות 
הברית , אך המחיר הבסיסי אתמול עמד על 53 . 1 לגלון 6 סנט יותר מזה שלפני 
ה2 באוגוסט מפני שבדצמבר הוכרז על עלייה של 5 סנט במסים על דלק למכוניות . 
מומחים מטעימים כי כל התחזיות שמלחמה במפרץ תגרום לעליות חדות במחירי הנפט 
התבדו . אחדות מתחזיות אלה נקבו במחיר של 06 , 08 ואף 001 דולר לחבית נפט . 
עתה התברר כי לפחות עד לשלב זה , הוכיחה המלחמה כי בארות הנפט בסעודיה 
ובמדינות המפרץ מאובטחות . כמו כן , סעודיה הגבירה את תפוקת הנפט בשיעור 
שמילא את החלל שנוצר מהאמברגו על עיראק וכוויית . ההערכה הרווחת בין מדינות 
אופ"ק , כתב שלשום " וול סטריט גורנל " , היא כי המלחמה תהיה קצרה . לכן , 
מדינות אופ"ק חוששות כי מיד לאחר המלחמה יווצר עודף עצום של נפט בשוק העולמי 
דבר העלול לגרור התמוטטות מחירים . 
