קארטה ( ע"ר וע"ץ ) . לפחות 05 בני - אדם נפצעו בהתפוצצות מטען חומר נפץ 
שלשום בלילה באחד משדות הנפט הגדולים ביותר באינדונזיה , המתופעל בידי החברה 
האמריקאית קאלטקס כך מסרו מקורות רשמיים . סוכנות הידיעות האינדונזית מסרה 
מפי דובר הצבא כי לא דווח על הרוגים . הפיצוץ שאירע במחסן חומר נפץ סמוך 
לחצות הלילה , היה במרחק של כחצי ק"ם מהבארות בשדה דורי , אמר עובד של 
חברת הנפט הממשלתית , פרטאמינה . " עד כמה שידוע לי לא נפגעה התפוקה של 
קאלטקס " , הוסיף עובד החברה . מפקד הצבא , טריי סוטריסנו , אמר לכתבים 
כי הוא בודק מה גרם להתפוצצות בשדה דורי , הנמצא במרכז סומאטרה . מאז החלה 
המלחמה במפרץ התקבלו איומים על מתקנים ומוסדות אמריקאיים באינדונזיה , שמרבית 
אוכלוסייתה מוסלמית . בחודש שעבר נמצאה פצצה בשטח המגורים של השגריר האמריקאי 
בגקארטה . היא פורקה מבלי לגרום נזק . קאלטקס היא חברת הנפט הגדולה ביותר 
באינדונזיה , המדינה היחידה באסיה החברה באופ"ק . מקור בשגרירות האמריקאית 
אמר כי קאלטקס נמצאת בקשר עם השגרירות , וכי החברה סבורה שמדובר בתאונה 
תעשייתית , אולם נבדקת גם האפשרות של פעולת טרור . 
