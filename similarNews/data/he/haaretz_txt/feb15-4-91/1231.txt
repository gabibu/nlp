ניו יורק ( מיוחד ל"הארץ " ) . איל העיתונות רוברט מאקסוול שוקל לרכוש 
את העיתון " דיילי ניוז " , ונציגיו פתחו בשבת במגעים עם תאגיד התקשורת 
טריביון , שהוא הבעלים של העיתון הניו יורקי . " דיילי ניוז " , שנחשב 
בעבר לעיתון הנפוץ ביותר בארצות - הברית , שרוי במאבק חריף עם איגודי עובדים 
שפתחו לפני חמישה חודשים בשביתה ששיבשה את הופעתו הסדירה של העיתון וגרמה 
להפסדים גדולים . השביתה , שהיתה ממושכת ואלימה , פרצה בעקבות תוכניות 
יעול ומודרניזציה שהנהלת העיתון ניסתה ליישם , ושהיתה עשויה לגרום לפיטורי 
עובדים רבים . מגעים שהתנהלו בשבוע האחרון בין הנהלת העיתון לבין איגודי 
העובדים לא הניבה תוצאות מעשיות . מקורות הקרובים להנהלת העיתון אמרו כי 
תוצאות המו"ם עם מאקסוול הן גורליות לעתיד העיתון . מנהלי תאגיד טריביון , 
שמרכזו בשיקגו , הצהירו כי אם עד ל02 במארס לא יושג הסכם עם האיגודים ולא 
יימצא רוכש לעיתון , הוא ייסגר . ההחלטה על סגירת העיתון , שנוסד ב9191 , 
עשויה להתעכב בעקבות המגעים המתנהלים עם תאגיד העיתונות של מאקסוול . המו"ל 
של " דיילי ניוז " , גיימס יוז , אמר אתמול כי המו"ם עשוי להימשך ימים 
אחדים . נציגיו של מאקסוול יצטרכו גם להגיע להסדר עם האיגודים המקצועיים , 
שעלותו עשויה להרתיע את מאקסוול מרכישת העיתון . מקורות הקרובים להנהלת 
העיתון מסרו כי מלבד מאקסוול , מגלה עניין ברכישתו גם המו"ל מורטימר צוקרמן , 
שהוא הבעלים של " ניוז אנד וורלד ריפורט " . אך מקור באיגודי העובדים מסר 
כי צוקרמן נטש את המו"ם לרכישת העיתון לאחר שגילה את המחיר שיצטרך לשלם אם 
יימשכו הפסדי העיתון , והוא יחליט על הפסקת הופעתו . לפי אומדן אחד תסתכם 
עלות סגירת העיתון ב051 מיליון דולר . אם אכן ירכוש מאקסוול את " דיילי 
ניוז " , יהיה זה העיתון היומי האמריקאי הראשון בבעלותו . 
