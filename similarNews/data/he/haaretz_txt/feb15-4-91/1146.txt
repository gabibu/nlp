להרכיב לפני שבועיים את מועצת הערוץ השני , וכבר הוא התחיל בשבוע החולף 
לטפל בכוחות מחודשים בעיצוב דמותו של הוועד המנהל של רשות השידור . למרות 
טרדות המלחמה במפרץ ( מילוא ממילא לא היה מאלה שהירבו להתבטא ) , ולמרות 
אחריותו על משרד תובעני כמו משרד המשטרה , הוא מוצא את הזמן הדרוש ואת הראש 
הפנוי לעסוק בשיבוצים על פי מפתח פוליטי בכלי התקשורת הממלכתיים . תחום 
זה , שהופקד בידיו מאז התמנה לראש הממשלה , הוא אחד מעיסוקיו החשובים 
המקבל אצלו עדיפות ראשונה , כי הוא מקנה עוצמה ואפשרויות בלתי נדלות למניפולציות 
מפלגתיות . בנושאים אלה העדיף מילוא מאז ומתמיד לטפל באופן אישי , ולא 
הטיל אותם על הכפופים לו . הוועד המנהל ומליאת רשות השידור אמורים לסיים 
את תפקידם ב01 באפריל , ועד לתאריך זה ייבחרו הנציגים למוסדות החדשים . 
למרות שייתכנו עוד שינויים , התמונה אשר פחות או יותר מתגבשת בלשכתו של 
מילוא , היא כזו : יו"ר הוועד המנהל , נציג מפלגת העבודה , פורש , 
ובמקומו יתמנה נציג המפד"ל . לפי ההערכות טובים סיכוייו של להיבחר , ואז 
יהיה השען מבת - ים כפי שהוא מכונה בליכוד יו"ר הוועד המנהל של רשות השידור . 
לפלאח עסק פרטי מצליח של יבוא שעונים מהמזרח הרחוק , ופסגת הקריירה הפוליטית 
שלו היתה חברות במועצת העיר וסגנות לראש עיריית בת - ים . בשל מצב התיקו 
שקיים בוועד המנהל בין המערך לליכוד נודעה עד היום לעמדתו של פלאח חשיבות 
רבה בנושאי מחלוקת עקרוניים . למשל , בעניין בחירת מנהל הטלוויזיה , או 
בעניין הדרישה להשעות את , שימש פלאח דמות מפתח שלא תמיד היה אפשר לצפות 
כיצד תנהג ברגע המכריע . פלאח הפתיע לפעמים בעמדות לא שגרתיות , אבל נאלץ 
לא פעם בעבר לקבל החלטות על פי רצון שולחיו ועל פי הלכי הרוח של הציבור שהוא 
מייצג , ולאו דווקא על פי אמונותיו ומצפונו . הסיבה שדווקא נציג המפד"ל 
יעמוד בראשות הוועד המנהל , היא ההסכם שבין יצחק שמיר ראש הממשלה לשר החינוך . 
לפי גרסה אחת יש בנושא זה הסכם בכתב בין המפד"ל לליכוד . לפי גרסה אחרת 
יש הבנה ביניהן בנושא זה , אבל שמיר כנראה לא יתעלם מרצונותיו של המר שהובעו 
בזמן המו"ם הקואליציוני . לשם כך ייפגשו השבוע המר ושמיר . להמר חשוב 
שנציג המפד"ל יהיה יו"ר הוועד המנהל , כיוון שיש בכוונתו , כפי שכבר התברר 
בקדנציה הקודמת שלו כשר חינוך , להיות מעורב מאוד בכל הקשור לרשות השידור . 
תקדים כזה היה כאשר עו"ד כיהן כיו"ר הוועד המנהל והמר היה שר החינוך . 
אבל יש הסבורים כי בתוך המפד"ל ייעשה אולי עוד ניסיון להעלות שמות נוספים 
דמויות שנחשבות לבעלות שיעור קומה למול זה של פלאח . שנים משלושת חברי 
הליכוד בוועד המנהל , ו ימשיכו בחברותם בוועד המנהל . על כיסאו של השלישי , 
אמנון מנדה , כבר מתנהלים קרבות . קור נחשב בוועד המנהל כמי שמייצג את 
מחנה שמיר - ארנס , וקיימת שביעות רצון רבה מתפקודו . אורן מייצג את מחנה 
דוד לוי ההולך ונחלש , והשר מרוצה מתפקודו ולא יוותר על נציג מסור כזה . 
מי שכיסאו רופף יותר הוא , כאמור , מנדה . שר התעשייה והמסחר , שנחשב 
כמי שאין מתחרים למומחיותו בפעילות מאחורי הקלעים ( ותיזכר הדרך שבה הכניס 
את לממשלה ) , טוען כי סיעתו היא הגדולה ביותר במרכז הליכוד ועל כן מגיע 
לו לבחור את נציג הליברלים בוועד המנהל . אך מנדה נחשב לנציגו של והוא 
גם האיש הקרוב אליו ביותר . מרגע שהחל מסע הלחצים בנושא בחירת הוועד המנהל , 
שריר כבר התייצב אצל שמיר ודרש את השארתו של מנדה . שריר דואג תמיד להזכיר 
לשמיר שהוא ממתין בשקט , אבל אולי סבלנותו תפקע . הוא קיווה שיקבל תיק 
בממשלה , אך מאז שהממשלה הורכבה וגם נוספו אליה שרים חדשים , שמיר אמר 
לו לחכות בסבלנות , ובסוף הוא נשאר בחוץ . בינתיים הוא מוכן לשתוק , בתנאי 
שמנדה יישאר בוועד המנהל . השאלה היא , עד כמה נסים ילחץ להכניס נציג שלו . 
בליכוד , דרך אגב , מרוצים מאופן תפקודו של מנדה . הוא נתפש כמי שפועל 
בהרמוניה מושלמת עם קור והוא נמרץ מאוד בירידה לחייהם של עיתונאי הטלוויזיה 
על גילויי שמאלנות . חוץ מזה מנדה הוא גם יו"ר ועדת הספורט של רשות השידור , 
ובתוקף כך הוא יצר קשרים טובים עם ו ממחלקת הספורט , קשרים שמהם יכול 
להנות גם סגן שר החינוך . למפלגת העבודה יש היום שלושה נציגים אך בוועד 
המנהל החדש יישארו רק שניים . הראל , כאמור , פורש . עו"ד מסיים קדנציה 
שנייה ובינתיים נותרת כנציגה היחידה של מפלגת העבודה . על המקום הנוסף 
מתמודדים מנהל אגף הסברה בוועד הפועל של ההסתדרות , ו ראש המועצה המקומית 
מזכרת בתיה . המקום שמתפנה יינתן למפלגה קואליציונית כמו ש " ס , אשר מעוניינת 
גם היא בייצוג בוועד המנהל , או אולי הליכוד יקח לעצמו את המקום . מילוא 
משתדל בינתיים שלא להגדיל את הוועד המנהל ולשמור על מסגרת של שבעה חברים 
כדי לא להיות חשוף ללחצים בלתי נסבלים . 
