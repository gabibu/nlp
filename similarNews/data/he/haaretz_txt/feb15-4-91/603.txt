לונדון ( ע"ר ) . יחידות ארטילריה עיראקיות , המוצבות בגבול , צוידו 
בראשי נפץ כימיים בימים האחרונים . כך מסרו גורמים צבאיים בלונדון , אתמול . 
לדבריהם , גוברים הסימנים לנכונותם של העיראקים להשתמש בנשק כימי . התחמושת 
הכימית נמסרה ליחידות הארטילריה וליחידות שיגור טילים רב - קנים עיראקיים . 
לדבריהם , לעיראקים היכולת להרכיב ראשי נשק כימיים על טילי סקאד , מהסוג 
ששוגרו לעבר ישראל וסעודיה , אך עם זאת ציינו כי אין הוכחה לכך שעיראק אכן 
עשתה זאת . אנשי הצבא אמרו כי שיגורי טילי הסקאד האחרונים מראים כי ההפצצות 
של כוחות הברית על מתקני האחזקה העיראקיים פגעו , כנראה , בטווח דיוקם 
של הטילים . 
