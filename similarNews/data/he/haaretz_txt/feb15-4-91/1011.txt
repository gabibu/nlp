הערבים הם אותם ערבים והים הוא אותו ים , אמר לא מכבר יצחק שמיר כדי להסביר 
את התנגדותו לוויתורים טריטוריאליים . רצה לומר : הוא יורד לסוף דעתם של 
העמים הערביים באשר הם . הם לא סטו כהוא זה מרצונם להשליך את ישראל לים . 
השבוע נסחפו שרים בהרהור דומה בהקשר של מפלת עיראק : הערבים הם אותם ערבים . 
התמונות של מלחמת ששת הימים חוזרות על עצמן . להרהור נלווה טעם חמוץ : 
האם ישראל היא אותה ישראל ? שרים שאלו את עצמם האם הנהגת המדינה כלומר : 
הם עצמם , עמיתיהם השרים והצמרת הביטחונית תפקדו כהלכה בתקופת המשבר ? 
הישרים שבהם הודו כי הדימוי המאיים שהיה לעיראק בעיניהם נראה בדיעבד גרוטסקי . 
מקדמי הביטחון שננקטו בהתגוננות מפני נשק אב"ך , ברכישת תרופות מפני נשק 
לא קונוונציונלי , ובתחומים אחרים הנוגעים להתנהגות העורף נראים עתה מופרזים . 
אבל זו גם חוכמה שלאחר מעשה : עובדה שנפלו טילים בריכוזי אוכלוסייה , 
עובדה שהמלחמה הרחוקה במפרץ הקרינה מפגעיה על ישראל , עובדה שבמהלך המלחמה 
היה חשש שבידי עיראק יכולת לשגר אל עבר ישראל טיל בעל ראש כימי . חשש זה 
לא שינה את הנחת העבודה שכושר כזה אפשרי , אם כי לא אומת . מסע ציבורי , 
או עיתונאי שינעץ אל עמוד הקלון את ראשי המדינה והצבא על הערכות מוטעות , 
זריעת פאניקה בציבור וקריאה לא נכונה של המצב יישמע אפוא חלול . רק שניים - 
שלושה יחידי סגולה ביטלו מלכתחילה את כושרו של צבא עיראק , וליגלגו על החרדות 
שהוא מעורר ( אחד מהם היה , מי זוכר , חיים יעבץ המושמץ ) , וגם הם 
לא צדקו לחלוטין ( איש לא העריך את התמשכות טפטוף הטילים על ישראל שהפכה 
למעין מלחמת התשה ) . העיתונות עצמה , לפני שמישהו מתוכה יפתח במסע עליהום 
על קברניטי המדינה ומצביאיה , זקוקה לטלטול לא קטן : מה היתה תרומתה לאווירה 
ההיסטרית ? האם הציעה כללי התנהגות חלופיים לאלה שקבעו השלטונות ? המדינה 
נהגה באזרחיה על פי העיקרון שמוטב לטעות את טעות מס 2 ( לשלוח אדם בריא 
לבדיקות ) , מאשר את טעות מס 1 ( להסתכן בהתעלמות ממחלתו של אדם חולה ) 
. ובכל זאת , היו תחומים בתקופת המשבר שהתפקוד בהם מעורר שאלה גם אצל המשקיף 
הסובלני ביותר . למשל , הקלות הבלתי נסבלת שבה נעשה שימוש מילולי בהרתעה 
קשה . בבת אחת , ורק בגלל תחושת הלחץ והסכנה שבה נמצאה ( כביכול ) המדינה , 
הורידו ראשיה ( בהווה ובעבר ) בכמה דרגות את סף המחשבה על התגובה של יום 
הדין . אפשרות של תגובה הרסנית הפכה בהבל פיותיהם של ראשי המדינה למהלך 
לגיטימי , בערך כמו יידוי בקבוקי תבערה בידי רעולי פנים . או למשל הערכתו 
המחמירה של המודיעין לגבי כושר עמידותו של צבא עיראק ערב תחילת המהלך הקרקעי 
של ארצות הברית . מלחמות , כמו תחומים אחרים ביחסים בין עמים , הן שיקוף 
של דימויים . עיראק הצליחה ליצור לעצמה דימוי אימתני שעבד היטב על ישראל . 
האיומים שהשמיע סדאם חוסיין על שריפת חצי המדינה , ועל הפעלת הנשק הסודי 
החבוי אצלו במרתף , עשו את שלהם . במהלך המלחמה התברר כי עיראק גילתה כשרון 
צבאי מיוחד בעיקר ביצירת כלי נשק דמה ; התפרסמו ידיעות שחלק נכבד מאוד של 
התקפות האוויר האמריקאיות באזורי 2ו3 כוונו אל עבר משגרי דמה . שלשום , 
נוכח המפלה העיראקית המוחלטת , התגנבה ללב שאלה כלום הצבא העיראקי כולו 
( הרביעי בגודלו בעולם , היינו : זה שבא אחרי צבאות ארצות הברית , ברית 
המועצות וסין ) לא היה אלא צבא דמה . קפמאבנזזהירות : התמונה העולה עתה 
מהמפרץ מזייפת בשני הכיוונים . הצבא האמריקאי לא הביס שם את הצבא האדום 
רק את צבא עיראק . לעומת זה , צבאו של סדאם חוסיין צריך להישפט , מנקודת 
מבטנו , כשהוא עומד מול צה"ל ולא מול עוצמתן של ארצות הברית ומדינות הקואליציה 
שחברו אליה . כך שהרושם המשכר של תוצאות המערכה בכוויית מן הראוי שלא יסחרר 
את הראש . יש במערכת הביטחון גורמים שכבר נערכים להסקת מסקנות מעשיות מאירועי 
04 הימים האחרונים . אל תתפלאו אם האלוף אביהו בן - נון יתחיל ללחוץ להגדלת 
התקציב של חיל האוויר , בנימוק שהמלחמה הוכיחה כי כושר ההכרעה עבר מהשריון 
לזרוע האווירית . ואל תתפלאו אם ראש אמ"ן יעלה תביעות דומות לשם " הארכת 
מוטת השליטה של החיל " ( זה הנוסח האופייני למסמכים אסטרטגיים העוסקים 
בענייני ביטחון ) . ובכלל , מערכת הביטחון תתרגם את לקחיה לשפה של דרישות 
תקציביות חדשות . מדינה , שזה עתה התגוננה מפני האויב בניירות דבק וביריעות 
פלסטיק , תידרש עתה להקצות את מיטב משאביה כדי לרכוש פצצות חכמות , להרחיב 
את מאגרי הנשק המדויק שברשותה , לשכלל את מערכות הפיקוד , התקשורת והשליטה 
של צבאה , לתקוע בחלל לווייני ביון , להוסיף טייסות מסוקי קרב , לזרז 
את פרויקט החץ , להאיץ ייצור ופיתוח של אמצעים מתוחכמים נוספים כנגד אמצעים 
שיש במדינות כמו סוריה . המלחמה במפרץ היתה עבור ישראל מעין תרגיל - על - 
יבש , והצליחה לעורר די שאלות לגבי פני המלחמה הבאה ומידת ההתכוננות לקראתה . 
מול הטענה כי המלחמה בעיראק סילקה מעל ישראל איום מרכזי , ולפיכך אפשר 
היה לכאורה לצפות לשינוי בהלוך המחשבה בכיוון של צמצום תקציב הביטחון תעמוד 
האבחנה שבמקרה של מצוקה קיומית שאליה תיקלע ישראל , אין לה זמן להמתין חצי 
שנה עד להתגייסותו של כוח בין - לאומי לחלץ אותה . מול ההנחה שסדר עולמי , 
או אזורי , חדש בערבות אמריקאית יצדיק הנמכה של רמת החרדות הישראליות , 
אמרו השבוע חברי קבינט בירושלים דברים הפוכים : אי - אפשר להניח שהאויב 
שממול רציונלי ( ראה מקרה סדאם ) ; ואי - אפשר לסמוך על הסכמים שעליהם 
חתומים שליטים ערבים ( ראה פרשת כוויית ) . אנחנו זקוקים לשולי ביטחון 
רחבים , כולל שטחים . ספק אם יימצא בין השרים מישהו שיטען שכיוון המחשבה 
צריך להיות הפוך : ההוצאות הכרוכות בחימוש צה"ל בהיקף נרחב בכל הציוד המתוחכם 
שהפעילה ארצות הברית במפרץ ( ובדור הבא של כלי המשחית שיפותחו מעתה והלאה ) 
הוא למעלה מכוחותיה של ישראל . ייתכן שישראל מתקרבת לנקודת זמן שבה נמצאה 
ברית המועצות כאשר הכריז הנשיא רייגן על מלחמת הכוכבים , מהלך שהבהיר לקרמלין 
כי אין ביכולתו הכלכלית להמשיך במירוץ החימוש , והניע אותו להתפשר ולפוגג 
בהדרגה את המלחמה הקרה . ספק אם בקבינט הנוכחי יהיה משקל לטענה שתוצאות 
המלחמה במפרץ מצדיקות להפנות את משאבי המדינה לפיתוח , לקליטת עלייה , 
לשיפור איכות החיים . הנה סעיף של הוצאה אזרחית חדשה : סילוק המטרד הסביבתי 
שייווצר עם השלכתו לאשפה של כל ציוד המיגון המשוכלל : הפלסטיקים , רצועות 
הדבק ומסיכות האב"ך . קפמאבנזיש להניח שבתוך ימים אחדים יקיים הקבינט דיון 
על העמדות שתנקוט ישראל עתה לאחר שוך האש בעיראק . זה יהיה ניסיון ראשון 
לבירור , האם הנהגת המדינה מגיעה להסכמה פנימית לגבי המהלכים המדיניים הדרושים 
מול הציפייה האמריקאית לתזוזה ביחסי ישראל עם שכניה . מהר מאוד יתברר שהאירוע 
ההיסטורי במפרץ לא הזיז להם בחדר הישיבות בירושלים : יחסי הכוחות נשארו 
בעינם וכך גם העמדות . מאז ומעולם הולידה האיבה הערבית כלפי ישראל שתי גישות : 
האחת שראתה בכוח ובהרתעה את התשובה הבלעדית , והשנייה שהאמינה בצורך לפוגג 
את המשטמה על ידי פשרה וויתורים . אין הפתעות : מלחמת המפרץ סיפקה ראיות 
משכנעות לשתי האסכולות . וכך מאמינים כיום אנשי המחנה המתון בממשלה שאין 
מנוס מניסיונות לפורר את גוש האיבה הערבית על - ידי הידברות ; ולעומתם התחזקה 
השקפתם של שרי הקבוצה הימנית בצדקת דרכם הקודמת . האחרונים גם מפתחים מחדש 
יחס של בוז כלפי כושר הלחימה של צבאות ערב . הקבינט יתחלק אפוא כצפוי לשלושה 
מחנות : ימין , מכאן שרון , נאמן , זאבי , איתן ; מתון , מכאן בראש 
וראשונה לוי ואתו , אולי , גם המר ודרעי ; וחבורה מגוונת של קולות צפים 
רוב שרי הליכוד . הגם שהקולות הצפים אינם הומוגניים מבחינת השקפת עולמם , 
מאחדת אותם הנטייה לשוט לעברו של ראש הממשלה . בחשבון הסופי יכריע רצונו 
של יצחק שמיר . עם תחילת השלב המדיני מוגשות לראש הממשלה הצעות לעדכון עמדותיה 
של הממשלה . שרים ממליצים באוזניו לרכך את הניסוחים בעניין נכונות ישראל 
לדון על רמת הגולן ( למשל , במקום לדבר על רצון " לפתוח במשא ומתן עם 
סוריה ללא תנאים מוקדמים " , מדוע שלא להכריז על " הסכמה לדון על שאלת הגבולות 
ברמת הגולן " ) . מזכרים קוראים לו לשנות את גישתו לעניין הפלשתיני ( למשל , 
להסכים למרשם האומר שתושבי יהודה שומרון ועזה יקבעו את נציגיהם למשא ומתן 
עם ישראל , או לוותר בכלל על שלב זה ולהחיל באורח חד - צדדי משטר דמוי אוטונומיה 
בשטחים ) . שמיר אינו מתרשם . כאשר תיאלם תרועת הפסטיוולים על ניצחונה 
של ארצות הברית , תפעל מחדש אצל ראש הממשלה תסמונת הרדיפה העתיקה . הוא 
הרי רואה בגיימס בייקר , המגיע בעוד שלושה ימים ארצה , שונא - ישראל , 
ודבריו על החרב המתהפכת מכוונים לידיו של גורג בוש האוחזות בה . יש להניח 
ששמיר יוצא ממלחמת המפרץ מחוזק בדעתו כי צדק באבחנותיו הקודמות על עוצמת 
הסכנות האורבות לישראל מצד שכניה הערבים , ועל קווי האופי המשותפים לסדאם 
חוסיין וליתר המנהיגים הערביים . השרים הסבורים שמוטב לרענן את גישותיה 
המדיניות של ישראל לא יעזו להתעמת עם ראש הממשלה . ייצא מן הכלל , אולי , 
דוד לוי . הוא מוכן להשלים עם תכסיסי התמרון וההשהיה של שמיר , ובלבד 
שתעמוד מאחוריהם כוונה רצינית לכונן שלום . אם יתאמתו חשדותיו שראש הממשלה 
רק מבקש להרוויח זמן , הוא עשוי לפתוח במערכה ציבורית נגדו . כפי שנראו 
הדברים אתמול , נותרו סדאם ושמיר כל אחד בבונקר שלו . קפמאבנזברגע האחרון 
עוד חלמו שרים וקצינים על פעולה ישראלית נגד עיראק . הם טענו שהתנאים שמנעו 
מבצע גמול נעלמו בעשרת הימים האחרונים . בוטלה הסכנה של פירוק הקואליציה 
שהרכיבה ארצות הברית ; נגוזה ההסתברות שפעולה של צה"ל תאפשר לעיראק להסיט 
את שימת הלב ממנה אל ישראל ; התפוגגה האפשרות שתגובה ישראלית תעורר את סוריה 
לפעול נגדה ; ממילא קטן הסיכון שירדן תגיב באופן שיסבך את ישראל במלחמה 
רבתי ; נוצרו קווי תיחום טבעיים בין פעולות הצבא האמריקאי לבין המרחב של 
מערב עיראק , שבו מצויים אתרי השיגור של הטילים ושנגדם מבקשת ישראל לפעול . 
באחת , הם הגיעו למסקנה שעם התמוטטות הצבא העיראקי סולקו האילוצים שהכתיבו 
את התאפקותה של ישראל . לעומת זאת , טענו , נותרו בעינם השיקולים בזכות 
הפעלתו של צה"ל : הצורך לשמור על כושר ההרתעה הישראלי ; הרצון להבטיח את 
אמינות ההכרזות כי צה"ל יגיב ; האפשרות שטילים יוסיפו לטפטף ממערב עיראק 
והרצון למנוע את הסכנה ; ההמחשה שסיפקה נפילת הטיל בדהראן לגבי ממדי הפגיעות 
שהוא עלול לגרום . זה כנראה הרקע להכרזה שהשמיע הרמטכ"ל , שלשום בערב , 
על תקפותה של אפשרות פעולה ישראלית נגד הטילים העיראקיים . האם היא שיקפה 
איזשהו תסכול במערכת הביטחון ? מכל מקום , היא לא הוכיחה בקיאות בכוונותיה 
של ארצות הברית להפסיק את האש כעבור שעות אחדות . עמדת המטכ"ל לכל אורך המלחמה 
במפרץ לא היתה אחידה . בתחילה נטו אחדים מראשיו ( בעיקר הרמטכ"ל ומפקד 
חיל האוויר ) ללחוץ על הדרג המדיני להתיר להם לפעול . לאחר מכן , כאשר 
סכנת הגלישה למלחמה רבתי הצטיירה כחמורה וההתנגדות האמריקאית התגלתה כחד - 
משמעית , מיתנו את גישתם וישרו קו עם מדיניות ההבלגה של הממשלה שאותה הוביל 
יצחק שמיר . כאשר הדי הקרב שככו והלכו , התעוררו מחדש בלוטות התקיפה של 
הרמטכ"ל ושר הביטחון . מערכת הביטחון לא חשה כנראה שעם התפוגגותם של התנאים 
שהגבילו את כושר הגמול הישראלי , נעלמה והלכה גם הסיבה שהולידה את הרצון 
להגיב . קפמאבנזשר המשפטים , דן מרידור , נצפה השבוע בכנסת כשהוא מוקף 
באנשי ש"ס שדיברו על לבו בעניין החקירה נגד השר דרעי . הואיל וההתקהלות 
נעשתה לעיני כל , והקולות אף הם היו רמים , אפשר היה להסיק מהם שהשדולה 
של ש"ס פועלת במשרד המשפטים כפי שפעלה קודם לכן במשטרה . חבר כנסת חד - עין 
שהתבונן במתרחש איבחן תופעה : שדולות פוליטיות להצלתם של חשודים , אונאשמים , 
ממבחן העמידה בדין קמות בישראל בעיקר כאשר מדובר באנשים דתים . כך קורה 
עם נאשמים הנמנים עם גוש אמונים , כך עם עסקני ש"ס , וכך גם במקרה של אפי 
פיין , שבגינו נולדה יוזמת החקיקה שתפקידה למנוע את העמדתו לדין . גם לפני 
המקרה של מח"ט גבעתי היו מקרים של חשדות , או האשמות , להתנהגות חריגה 
בתקופת האינתיפאדה ( משפטי גבעתי א ו - ב , פרשת אלוף משנה יהודה מאיר ) 
, ובכל זאת לא נמצאה קבוצה פוליטית שתנסה לסוכך על הנאשמים . רק כאשר 
מדובר בחשודים חובשי כיפות נעשה מאמץ להעתיק את שדה הבירור מבית המשפט אל 
הזירה הפוליטית . האם זה משום שהסולידריות הפנימית בציבור הדתי ואו החרדי 
חזקה יותר , או משום שחוצפת הנוגעים בדבר גדולה יותר ? 
