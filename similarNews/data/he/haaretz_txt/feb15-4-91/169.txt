שלושה כדורסלנים זרים חזרו במהלך השבוע האחרון לישראל , לקראת חידוש מישחקי 
הליגה הלאומית מחר בארבע זירות שונות . קלווין רוברטס חזר ביום שני לקבוצות 
הפועל גבת ; פרנקלין גיילס להפועל ירושלים , וטרי מרטין הגיע ביום חמישי 
והצטרף לאימוני הפועל גליל עליון . דני פירסון , הזר של מכבי רמת גן שהיה 
אמור לחזור היום , התקשר אתמול בערב טלפונית למאמנו פיני גרשון , כשזה 
היה עוד בחדר האטום , והודיע לו : " אנחנו לא באים " . הוא התכוון גם 
לשני המתאזרחים מייקל קארטר ודן סמית . הידיעה על נפילת הטילים אמש ביטלה 
את תכניתם של שחקני רמת גן לחזור . מכבי רמת גן יארח מחר את בית"ר תל אביב 
שגם בשורותיו לא ישחקו הזרים . גם הזרים של מכבי ראשון לציון אנדרו ספנסר 
ויוגן בנקס , שהתלבטו אם לשוב בתחילת השבוע , כנראה לא יחזרו . ראשל"ץ 
תשחק בחיפה נגד מכבי חיפה שיופיע גם הוא ללא שחקניו הזרים . שלושת הזרים 
שחזרו מצטרפים אל שני היוגוסלווים אמיר מוטאפציץ וזופר אבדיה , ריצי דומאס , 
דונאלד רויאל ואד הורטון שלא עזבו עד עתה . עדיין לא ברור אם דאג ארנולד 
הנמצא בבלגיה יגיע השבוע לישראל . קבוצתו הפועל גבת תשחק בכפר בלום נגד 
הפועל גליל עליון . ברמת השרון מקווים שסטנלי איסטרלינג יגיע למישחק נגד 
הפועל חולון , אף שלא ברור אם יעשה זאת . בחולון לא מצפים לזר טרי פייגינס . 
למרות שחלק מהשחקנים חזרו , ואולי דווקא בשל כך , קיימת תרעומת רבה בקרב 
מספר קבוצות שחידוש הליגה אינו רצוי להן . נודע כי השופט מנשה הרמן ביקש 
לא לשפוט במשחק בכפר בלום ומינויו בוטל על ידי יו"ר איגוד השופטים עמירם 
שפירא . נציג אחת הקבוצות הביע תמיהה על כך , שלשופט מותר לדרוש ביטול 
מינוי , בעוד שזכות זו אינה שמורה לכדורסלנים ולמאמנים . שב מבריסל ביום 
שישי ויחזור לאימונים סדירים היום אחר הצהריים ביד אליהו . מחר יהיה האלוף 
חופשי בגלל דחיית הדרבי נגד הפועל . משחקו הבא של מכבי יהיה ביום שני בשבוע 
הבא נגד הפועל גליל עליון . 
