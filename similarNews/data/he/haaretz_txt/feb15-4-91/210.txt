שאל לבנות הברית במלחמת המפרץ ללכת אל מעבר להחלטות האו"ם , הוא יכול לזכות 
בניצחון תעמולתי שאולי יועיל לו אצל הערבים בתום הקרבות . מעשית אין לו 
במה להיאחז . החלטה מספר 876 מנוסחת כך , שאפשר לפרש אותה בכל צורה שהיא , 
החל בכניסה לכוויית בלבד וכלה בתפיסת עיראק כולה או מחציתה . " החזרת 
השלום והביטחון " לאזור היא דבר ערטילאי . מדינאי אירופה , שלא התלהבו 
מן המלחמה מלכתחילה , מנסים מדי פעם בדרכים שונות , להביא להגיע להפסקת 
הקרבות . צרפת , כזכור , יצאה בתוכנית שלום ממש ערב פרוץ המלחמה , שעות 
ספורות אחרי ביקור ראש ממשלת בריטניה בפאריס . בלגיה , שבה המפעל הגדול 
לתחמושת על פי תקני נאט"ו , סירבה למכור תחמושת לתותחי בריטניה . משפרצה 
המלחמה , הודיעו הבלגים שלא ייכנסו ללחימה פעילה אלא יישארו מאחור בתמיכה 
לוגיסטית ובהעמדת רופאים ואחיות לרשות כוחות המערב . ימים אחדים אחרי פרוץ 
הקרבות , נדמה היה שהבדלי גישה אלה נשכחו עקב אחוות הלוחמים . הצרפתים 
נכנסו לקרבות אוויר נגד הצבא העיראקי , הבלגים חזרו בהם מסירובם למכור תחמושת . 
גם גרמניה , שראש ממשלתה , הלמוט קוהל , אמר שהוא " נדהם " בפרוץ הקרבות , 
הודיעה שהיא תשתתף בסכום נכבד בעלות הכספית של המבצע . שתיים מן הממשלות , 
גרמניה והולנד , אף שלחו סוללות טילי פטריוט לישראל . אולם עם התמשך הקרבות , 
שבה צרפת לגלות עצבנות , וגם שותפות אחרות להחלטת מועצת הביטחון מביעות 
חששות שארה " ב עלולה לעבור את הגבולות שהציבה לה החלטת האו"ם . במיוחד 
נשמעים חששות בארצות ערביות נוכח הפצצות של אוכלוסייה אזרחית בעיראק . הצעות 
שלום חדשות צצות במוסקווה , בטהרן ואולי בעוד מקומות . ורק נחישותו של 
סדאם מונעת עד כה את " תרחיש הסיוט " של צאתו מכוויית כשכוחו עמו . והוא 
מסוגל לחזור על התרגיל בכל עת שיחפוץ . בצד הערבי ברורים המניעים להסתייגות . 
בכל אחת מהן יש תנועות עממיות הרואות בעם של עיראק שותף איסלמי , שבבוא 
העת ישליט את מרותו על שטחים נוספים , ואולי גם יסייע למיגור ישראל . לשליטים 
יש חשבון אחר . כל אחד מהם רואה את עצמו בעמדת בכורה אם יסולק סדאם חוסיין . 
מובארק רוצה להיות ראשון בעולם הערבי , כך גם המלך פאהד . אסד רוצה לפחות 
לא להיות מבודד בהסדר אזורי חדש . ייתכן ששלושת אלה עדיין לא הרחיקו כמו 
שליטי איראן האומרים לפי ידיעות מוסמכות לאנשי השלטון האמריקאים לא להתחשב 
בהכרזות הפומביות שלהם אלא להמשיך בחיסול סדאם וכוחו . אך בוודאי יש גם 
אצלם שיקול כזה . השאלה עד כמה תחזיק קואליציית הכוחות מעמד תלויה לגביהם 
באיזון של רצונותיהם : האם יוכלו לעמוד בפני תסיסה פנימית במקרה שמלאכת 
החיסול תימשך ועיראק תישבר ממש מבחינה פיסית , והאם רגשות האחווה הטבעיים 
בינם לבין העם העיראקי יגברו על שאיפת השליטה שלהם . התרוצצות המגמות הזאת 
משקפת במקצת גם את מה שמתרחש ביבשת אירופה . המנהיגים סולדים מתוקפנות סדאם 
וממגמתו לכבוש את כל עתודות הנפט של המפרץ . אך הפגנות ענק של גרמנים הסולדים 
במלחמה מכל סוג שהוא בוודאי מובאות בחשבון על ידי קוהל . הדבר נכון גם לגביצרפת , 
שבה אוכלוסייה ערבית בעלת השפעה . שיקול חשוב עוד יותר של הממשלות , עלול 
להיות עתיד המסחר והאינטרס הכלכלי . מה שלא יהיה פרצופה של עיראק אחרי המלחמה , 
היא עדיין תהיה יצרנית נפט , והיא בוודא תזדקק לשיקום ולבנייה מחדש . 
זה יהיה מקום להפנות אליו את משאביהן של ארצות אירופה , ולהרוויח בחזרה 
חלק מן הכספים שבוזבזו במאמץ הכספי הענקי של שיגור מיליוני כדורים ופצצות . 
בבריטניה ובארה"ב אין לפי שעה הפגנות גדולות נגד המלחמה . זה בעיקר מפני 
שמסכי הטלוויזיה אינם מראים גוויות מרוסקות , לא של אזרחים עיראקים ולא 
של חיילי בעלות - הברית . נחישותה של בריטניה לחסל את סדאם דומה מאוד לזו 
של ארה"ב . השותפות הזאת בין שתי הארצות הדוברות אנגלית נובעת בחלקה מיחסים 
מיוחדים , היסטוריים , שחושלו במלחמת העולם השנייה , ובחלקה מן החשדות 
כלפי היבשת האירופית . בריטניה רוצה להיות חלק מאירופה של אומות ולא ממין 
פדרציה שבה ייעלמו ההבדלים בין המדינות . מה שעשו לה צרפת ובלגיה מניע אותה 
עוד יותר לנקוט עמדה נבדלת . היא מציעה עתה , למשל , שהחלטות משותפות 
במדיניות חוץ וביטחון לא יתקבלו על ידי השוק האירופי המשותף , אלא על ידי 
איחוד מדינות מערב - אירופה , ארגון פורמלי , בעל זיקה לארה"ב , שלא עשה 
עד כה שום דבר חשוב . לעומת המצב בזמן מרגרט תאצר , כאשר קיבל השוק החלטות 
ב11 קולות נגד בריטניה בלבד , כיום מוצאת בריטניה תמיכה מפורשת אצל הולנד 
ברצונה לדחות את לוח הזמנים לאיחוד הגמור , והבנה גם אצל כמה מן האחרות . 
הקואליציה במלחמה עשויה אפוא להחזיק מעמד יותר זמן ממה שנראה הדבר על פי 
ההצהרות כלפי חוץ . אך באירופה משתנים דברים . המלחמה עשויה לעכב את תהליך 
האיחוד המדיני , ואף לתת לו כיוון שונה ממה שצפוי היה עד סוף 0991 . 
