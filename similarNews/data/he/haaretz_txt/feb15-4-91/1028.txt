מזכירות האו"ם השלימה הכנות מנהלתיות למשלוח כוח משקיפי או"ם לפקח על הפסקת 
האש בעיראק . מזכיר האו"ם פנה למפקדי הכוחות בלבנון ובישראל , וביקש מהם 
לשלוח את הרשימות השמיות של החיילים ואת מספר כלי הרכב שיוכלו להגיע לעיראק 
תוך זמן קצר . יחד עם זאת , אמרו קצינים בכירים באזור כי יש ספק אם כוח 
כזה ייצא בסופו של דבר לעיראק , מאחר שאין סיכוי שממשלת בגדאד תסכים להתפרסות 
כזו . משפחות של קציני האו"ם שיצאו ערב המלחמה לקפריסין ולאירופה , החלו 
בימים האחרונים לחזור לישראל . בני המשפחות עזבו על - פי דרישה של מזכירות 
האו"ם . רוב המשפחות מתגוררות בטבריה ובנהריה , והרשויות שם פועלות לסייע 
לקליטתן מחדש במקום . 
