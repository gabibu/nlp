שבגדאד ( ע"ר וע"ץ ) . נשיא עיראק סדאם חוסיין קרא לחיילי צבאו להתייצב 
נגד ההתקפה של בעלות הברית בהנהגת ארה"ב , שנפתחה אור לאתמול , והזהיר 
כי אם לא יילחמו , " חשכת לילה תרד על עיראק . " הכו בהם , הכו בהם , 
הכו בהם " , קרא פעם אחר פעם , בנאום בן עשר דקות ברדיו בגדאד , ששודר 
אתמול ב03 . 01 בבוקר , שעון מקומי . נראה כי הנאום בלתי - מתוכנן , וכי 
הוקלט קודם לכן . " לחמו בהם " , קרא סדאם , " שכן אין להם הערכים שלכם . 
. . אחרת תיגררו אל התהום העמוקה ביותר . הו העיראקים , לחמו נגדם עם 
כל הערכים שאתם נושאים אתכם . אתם האנשים של אם - כל - המלחמות . . . 
הכו אותם כשאמונת האל בלבכם . הילחמו בהם , אתם האנשים האמיצים . הילחמו 
בהם בשם כל הנשים החופשיות והילדים החפים מפשע . . . עיראק היא זו שתנצח 
במלחמה . הכו בכופרים , כדי שתסתיים המלחמה בכבוד ותפארת " . סדאם הכריז 
כי ההתקפה נפתחה " בעת שהוחלט כי מועצת הביטחון תתכנס לדון ביזמת השלום 
הסובייטית , שאותה קיבלנו . בוש הנקלה , סוכנו המלוכלך פאהד ואחרים המשתפים 
אתם פעולה בביצוע פשעים ומעשי תוקפנות חסרי בושה , חברו יחד לביצוע הבגידה 
הגדולה . זו היתה מזימתם , אך אנו נלמדם לקח שלא יישכח . הם יגלו מהר 
כי העם העיראקי המהולל וצבא הגיבורים שלו שונה ממה שהם חושבים ומדמיינים . 
המפלה שלהם תהיה ההתחלה של הכיבוש של כל הכיבושים . עדיפות הנשק שלהם תיעלם . 
. . מה שיישאר הוא התוצאה של החלטת אנשי הכבוד " . רדיו בגדאד הודיע אתמול 
כי שעות ספורות לאחר פתיחת המתקפה היבשתית ישב נשיא עיראק בראש מושב משותף 
של מועצת הפיקוד המהפכנית ( הגוף העליון בעיראק ) והנהגת מפלגת הבעת . 
