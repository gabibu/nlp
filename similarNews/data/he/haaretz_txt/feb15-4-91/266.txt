בבהלה הלאומית בגלל המשבר החריף במשק המים שבו ונשלפו מן המגירה הצעות ישנות , 
כמו אחת לכל כמה שנים . אחת מהן עוסקת בנושא ההתפלה : אם חסרים בישראל 
מים , אפשר להתחיל בהתפלת מי - ים , ובא לציון גואל . הפעם המציל התורן 
בנושא ההתפלה הוא חברת החשמל , שלה מועידים המתפילים בהבל - פה את התפקיד 
העיקרי . בעבר הוזכרה החברה לתפקידים פחותים יותר . עד כמה יכולה חברת החשמל 
להושיע את משק המים הלאומי ? בעבר הפעילה החברה שני מתקני התפלה , באילת 
ובאשדוד . הראשון סיפק חלק ניכר מתצרוכת המים של אילת , והשני הוקם באתר 
תחנת הכוח אשכול באשדוד לניצול החום של אחת מיחידות הכוח הקטנות והישנות 
של התחנה ( 05 מגוואט ) כדי להתפיל עד 5 מיליון מטרים - מעוקבים של מים 
בשנה . זהו מתקן גדול יחסית , שהוקם עם חברת הנדסת התפלה במימון הממשל 
האמריקאי . אך זה שנים שהמתקן אינו פועל בשל חוסר כדאיות . מחיר מ"ק של 
מים מותפלים ממתקן זה היה כדולר אחד , ללא עלויות ההון של מתקן ההתפלה 
עצמו . כיום המתקן נחשב גרוטאה מחלידה , וכדי להביאו למצב תפעולי יידרשו 
כחצי מיליון דולר . גם אם יופעל , הוא יתפיל בשנה כמות מים השווה לכשלושה 
ס"ם ממפלס הכנרת . ממנו לא תבוא הישועה . כאשר מצביעים לכיוון חברת החשמל , 
מתכוונים בעיקר לאפשרות הקמתם של מתקני התפלה משולבים ביחידות לייצור חשמל 
בתחנות הכוח הגדולות . בעולם מוכרות כמה שיטות התפלה , שהנפוצה בהן נקראת 
איוד פריצה רב - הדרגתי ( הופעלה בעבר במתקן באילת ) . היא נפוצה בסעודיה 
ובנסיכויות המפרץ , ועל - פיה מותפלים יותר מ%06 מהמים המותפלים בעולם . 
שיטה אחרת , המבוססת על ניצולו של חום שיורי של תחנות - כוח , שפותחה 
בחברת הנדסת התפלה הישראלית , היא זיקוק רב - שלבי ( זר"ש ) . חלקה 
הוא כ%5 מכלל יכולת ההתפלה בעולם . בשנים האחרונות מתרחב השימוש בטכנולוגיה 
של אוסמוזה הפוכה . זו אינה מבוססת על חום , אלא על דחיסת המים דרך ממברנות 
( סינון ) , וחלקה כ%32 מכושר ההתפלה העולמי . כ%57 מהמתקנים שהוקמו 
בשנים האחרונות פועלים בשיטה זו . רוב אספקת המים של אילת כיום מתקבלת מהתפלה 
של מים מליחים המלוחים פחות ממי - ים בשיטה זו . יש עוד שיטה , של זיקוק 
בדחיסת אדים ( זד"א ) , המשמשת להתפלת כמויות קטנות של מים במקומות נידחים , 
וחלקה % 2 מההתפלה העולמית . כאשר מדובר בהתפלת מים בארץ בתחנות - כוח , 
הכוונה היא לשיטת הזיקוק הרב - שלבי ( זר"ש ) . השיטה מבוססת על ניצול 
החום השיורי של תחנות - הכוח , הנפלט כיום לים , לשם חימום מי - הים במתקן 
ההתפלה . הכוונה היא להקים מתקני התפלה בתחנות - כוח גדולות או לידן . האפשרויות 
המעשיות ביותר מתייחסות לאתרי חדרה ואשקלון . אפשר לשלב בתחנה המוקמת בחדרה 
מתקן שיוכל אולי להתפיל מים עם הפעלת התחנה ב6991 . אך הקמתו של מתקן 
כזה בתחנת - הכוח הפחמית הקיימת בחדרה בעייתי הרבה ביותר , משתי סיבות . 
האחת , אין שטח מתאים באתר ; השנייה , התחנה תושבת לחודשים ארוכים . 
ספק אם ישראל , הקולטת עלייה , תוכל להרשות זאת לעצמה . בתחנה הפחמית 
השנייה , רוטנברג באשקלון , יש די שטח , שחברת החשמל הועידה מראש להקמת 
מתקן התפלה . אך בשלב ההקמה יהיה צורך לעצור את יחידות הכוח לתקופה לא - 
קצרה . לעומת זאת , אפשר יהיה לשלב מראש מתקני התפלה ביחידות הכוח הגדולות 
הבאות המתוכננות להיבנות באתר רוטנברג לצד שתי היחידות הקיימות . תחנה 
זו מיועדת לייצר חשמל בתחילת המאה הבאה . כמה מים אפשר להתפיל וכמה זה יעלה ? 
חברת החשמל הקימה באחרונה צוות לבדיקת הנושא . לדברי המהנדס יגאל פורת , 
מנהל אגף המחקר והפיתוח , וד"ר דני ויינר , מנהל המחלקה לפיתוח מקורות 
אנרגיה ומתקני כוח וחום , אפשר יהיה להתפיל 04 עד 06 מיליון מ"ק מים בשנה 
ליחידת ייצור . כלומר , יכולת ההתפלה התיאורטית בתחנת חדרה החדשה ובשתי 
תחנות אשקלון מסתכמת בכ002 מיליון מ"ק בשנה . לדבריהם , על סמך בדיקה 
ראשונית , מחיר המים המותפלים יהיה 08 סנטים עד דולר אחד למ"ק מים ( 
המחיר לחקלאים כיום הוא 31 סנט ) . חלק מהמחיר הוא עלות ההשקעה במתקן 
ההתפלה : עשרות מיליוני דולר , אולי אף יותר , למתקן ההתפלה . בנוסף 
לכך , יש להוסיף למחיר המים את ההפסד בכושר הייצור של יחידות הכוח , כ%01 . 
עוד מרכיב במחיר הוא עלות האחזקה של המתקן . משמעותן של העלויות היא שאין 
לצפות כיום למעבר מהיר ככל האפשר להתפלת מים . העלויות הכרוכות בהפקת מים 
ממקורות זמינים אחרים , בעיקר מי שפכים , נמוכות בהרבה . כיום מטוהרים 
רק כ001 מיליון מ"ק של מי - שפכים ; היתר , כרבע מיליארד מ"ק , זורמים 
לים או מחלחלים למי - התהום , ומשחיתים מקור חיוני זה של מי שתייה . בשני 
המפעלים להשבת שפכים , בגוש דן ובחיפה , מטוהרים המים לרמה המאפשרת שימוש 
חקלאי ללא הגבלה . בשוק פועלות כמה חברות פרטיות המציעות להקים מתקני 
השבה על חשבונן , בתנאי שיתחייבו לקנות מהן מים ב02 עד 03 סנטים למ"ק . 
חלופה נוספת , זולה יותר , היא מים מליחים . קיימים כמה מוקדים של מים 
מליחים שעלות התפלתם יכולה להסתכם בשליש עד חצי מעלות ההתפלה של מי - ים . 
בנחל תנינים זורמים לים כ61 מיליון מ"ק בשנה . כדי לנצלם אין צורך לחסל 
את השמורה אלא בתפישתם סמוך לכניסתם לים . קיימים גם מאגרים תת - קרקעיים 
של מים מליחים באזור רמת חובב , משאבי שדה וניצנה , בסך הכל כעשרה עד 21 
מיליון מ"ק בשנה , והמוביל המלוח , המונע ממים של מעיינות מלוחים לחדור 
לכנרת ומובילם אל הירדן הדרומי . בדרום הנגב קיים מאגר תת - קרקעי אדיר 
של מים שאינם מתחדשים , ושבבעתיד הרחוק אפשר יהיה לנצלם . לסיכום , 
קיימים די מים בארץ , הן לשתייה והן להשקיה . כדי להגדיל את המקורות , 
יש צורך לנצל קודם את מי השפכים . אחר כך כדאי יהיה להתפיל מים מליחים . 
התפלת מים מלוחים תהיה כדאית אי שם בשנות האלפיים . עד אז לא כדאי להעמיס 
את המחיר היקר של המים המותפלים על מחירי החשמל . 
