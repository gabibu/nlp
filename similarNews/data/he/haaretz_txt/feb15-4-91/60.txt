( ע ) . מאז פרוץ המלחמה , נרשמה ירידה של עשרות אחוזים בפתיחת תיקי 
גירושין בבתי הדין הרבניים בכל רחבי הארץ . עם זאת , נרשמה יציבות במספר 
רישומי הנישואין . הפעילות בבתי הדין הרבניים השתנתה באופן משמעותי כתוצאה 
מן המצב הביטחוני , למעט באזור הדרום . מנהל בתי הדין הרבניים , הרב אליהו 
בן - דהאן , אמר כי אלה הפוקדים כיום את בתי הדין הרבניים הם מעטים . " במקומות 
מסוימים אין נפש חיה בסביבות השעה 21 בצהרים . בקושי נפתחים תיקי גירושין , 
ואנשים שכבר פתחו תיקים מבקשים לדחות את הדיונים ואת מועד מתן הגט " , אמר 
הרב בן - דהאן . לדבריו , זוהי תופעה בלתי שגרתית , שכן בדרך - כלל מפעילים 
הזוגות לחצים בעניין הקדמת הדיון בעניינם ומתן הגט . " אבל עכשיו , בגלל 
המצב , מי רוצה להיפרד ? רוצים להיות קרובים זה לזה , ויחדיו לשמור על 
הילדים " , מסביר בן - דהאן . " אולי אפילו ייצא מזה שלום בית , ואנשים 
יבטלו את כוונתם להתגרש " . עם זאת , חוזה הרב כי עם סיום המלחמה יוצפו בתי 
הדין הרבניים בבקשות לפתיחת תיקי גירושין ובדרישות להקדמת דיונים ולמתן גט . 
" אני מקווה שנעמוד בלחץ " , הוסיף . במשרד הדתות נרשמה , לעומת זאת , 
יציבות במספר רישומי הנישואין . דובר המשרד אמר שכל החתונות שנקבעו אכן 
מתקיימות , אלא שלפי הנחיית שר הדתות וראשי משרדו , נערכות החתונות באזורים 
א וב בשעות אחר הצהרים המוקדמות , ובשאר אזורי הארץ בשעות אחר הצהרים המאוחרות . 
כל זאת בהתאם להנחיות הג"א . בכל רחבי הארץ נערכות בתקופה האחרונה חתונות 
רבות בבתים פרטיים . 
