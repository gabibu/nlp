בדיווחי ההספד הרשמיים בפאריס נכתב שהמלחין והזמר סרג גינזבורג נמצא בדירתו 
ללא רוח חיים . כבאים פרצו לדירה בשבת אחרי שאישתו לא הצליחה להיכנס אליה , 
ומצאו את גינזבורג בן ה26 מת . לפני שנתיים עבר ניתוח שבמהלכו הוצא מגופו 
חלק מכבדו , כתוצאה משתייה כבדה במשך שנים . לפני ששה חודשים הוא עבר התקף 
לב שני . המוות , כך נמסר , היה מסיבות טבעיות . בהספדים תיארו את גינזבורג 
במלה צרפתית שאינה ניתנת לתרגום . הקריירה שלו היתה בנויה בחלקה על פרובוקציה 
נגד הבורגנים . כך היה כששר עם גיין בירקין , אותה המשיך לכנות " המוזה 
שלי " גם אחרי שנפרדו , את שיר הגניחות המפורסם " אני אוהבת אותך , אני 
כבר לא " . עיתון הוותיקן תקף את השיר שהוקלט ב9691 כלא מוסרי , והוא נאסר 
להשמעה באיטליה ובארצות רבות נוספות . גינזבורג היה בן למשפחה יהודית שנמלטה 
מרוסיה בעת המהפכה . אביו היה פסנתרן , וגינזבורג הצעיר למד בתחילה ציור . 
עד מהרה החליט שציוריו אינם מספקים אותו , שרף אותם , והפך לפסנתרן ברים . 
בשנות החמישים היה לכוכב רוק צרפתי , שנודע לא רק במלות שיריו ולחניו , 
אלא גם בשתייתו , פניו הלא מגולחות , העישון הכבד , הקול הצרוד והנטייה 
המתמדת לעורר שערורייה בדקדנטיות המופגנת שלו . " כל מניעי היו מיניים " , 
אמר גינזבורג בראיון , וכשהופיע בתוכנית ראיונות בטלוויזיה עם הזמרת ויטני 
יוסטון , הוא הדהים את הצופים כשהציע ליוסטון ללכת אתו למיטה . ב6891 עורר 
שערורייה מחודשת כשהופיע בסרט עם בתו שרלוט ( מיחסיו עם בירקין ) , כשהוא 
מדגיש את תכונות ה"לוליטה " של הנערה ומופיעה עמה בסצינות שיש בהן יותר 
מרמז לגילוי עריות . יש מסבירים את הפופולריות שלו בכך שגרם לקהל להאמין 
שהוא פונה אליו ומבקש ממנו להציל אותו מעצמו . הוא זכה לעיטור מסדר האמנויות 
ונראה בחוגו של הנשיא מיטראן . הוא ביקר בארץ ב9791 , כשהוא מעניק נופך 
של דקדנס צרפתי לסרט על הווי דיזנגוף הישראלי , " דיזנגוף 99 " . 
