היום יובאו לקבורה ויקטוריה ניסים , בתו של הרב הראשי ליהודי עיראק ששון 
כדורי שנפטר ב1791 , וד"ר איירין סאלא , מגדולי התורמים לישראל ומוסדותיה . 
השתיים ניספו שלשום בתאונת מטוס בצילי . ויקטוריה ניסים עלתה מעיראק לישראל 
והיתה פעילה בארגוני חינוך ותרבות של יוצאי עיראק . היא היתה חברה במועצת 
האגודה לעידוד המחקר , הספרות והאמנות של יוצאי עיראק , פעילה בקרן לקידום 
החינוך של יוצאי עיראק . נסים , בשנות השבעים לחייה , היתה פסיכולוגית 
ועובדת סוציאלית במקצועה . בעבר שימשה כמפקחת סוציאלית על בתי הסוהר בישראל . 
חבריה מתארים אותה כאישה משכילה , כריזמתית , שביטאה באומץ את דעותיה . 
לפני שנתיים שכלה את בנה היחיד , האדריכל נסים נסים , שמת ממחלה ממארת . 
בשנים האחרונות נהגה להתגורר בדירה במלון ימית אשר תוכנן על ידו . ויקטוריה 
נסים היתה מיודדת מאוד עם איירין סאלא ומשפחתה וקרבה אותם לישראל . ד"ר 
איירין סאלא , הקימה את חוג ידידי הדסה בבריטניה ובשנים האחרונות שימשה 
כנשיאת הארגון . הארגון תרם בין השאר יחידה לטיפול נמרץ על שם שגריר ישראל 
לשעבר בבריטניה שלמה ארגוב שנפצע קשה על ידי מחבל בלונדון , ב2891 . סאלא 
עמדה לקבל בימים הקרובים תואר דוקטור בארכיאולוגיה . סאלה היא אשתו של ד"ר 
דויד סאלא , יליד בגדאד המתגורר בלונדון , ממנהיגי הקהילות הספרדיות באנגליה 
ומגדולי התורמים לישראל . היא היתה שותפה לפעילותו הענפה בישראל , בין 
השאר , בהקמת מכון לחקר הסרטן באניברסיטת בן גוריון , כיתות ללימודי מחשב 
בבני ברק , והקמת מרכז אומנות לנוער במוזיאון תל אביב . משפחת סאלא אף 
אימצה במשך 02 השנים האחרונות סטודנטים באוניברסיטאות , והעניקה להם מילגות . 
לאיירין סאלא שלוש בנות , אחת מהן חיה בישראל . 
