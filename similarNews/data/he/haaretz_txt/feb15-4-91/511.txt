מקריאת העיתונות האלגיראית בשבועות האחרונים אפשר היה להאמין שהעיראקים נמצאים 
על סף הניצחון במלחמה . לא משום שעיתונאי אלגיריה ידעו יותר מעמיתיהם המערביים 
על תוכניותיו של סדאם חוסיין ועל ההפתעות שהוא שומר לאויביו . קרוב לוודאי 
שהם ידעו פחות . אלא שכל יום שחלף היה שווה בעיניהם להודעת ניצחון , השקולה 
לחללים שמפילים המטוסים האמריקאיים בי25 בקרב האוכלוסייה האזרחית בבגדד ובבצרה . 
לא אחת חסרו להם ידיעות מדויקות , אבל לעומת זאת היתה זו שעתן של ההערות : 
מלחמת הבזק שחזתה העיתונות המערבית ובמיוחד הטלוויזיה הצרפתית לא התחוללה , 
עיראק מחזיקה מעמד היטב ועליונותה תתבטא בבירור במהלך המתקפה הקרקעית . 
לפעמים נלוו להסברים אלו גם מכתבי קוראים שנתנו ביטוי מלא לרגשותיהם , 
אם לא לאובססיות שלהם . אחד כתב לא מכבר שהיה רוצה כי הצרפתים יעברו במהרה 
" סדאמיזציה " משחק מלים , רמז ל"סודומיזציה " ( מעשה סדום ) , ודבריו 
הופיעו בהבלטה באחד העיתונים היומיים הגדולים ביותר במדינה . נימה בוטה 
זו היא שהחלה להדאיג את ממשלת אלגיריה , הלהוטה לשמור כמידת האפשר על עתיד 
היחסים עם מדינות המערב , בעיקר צרפת . לאחר פניות של חוגים דיפלומטיים 
זרים באלגיר , ביקשה לשכת ראש הממשלה מכמה מנהלי עיתונים לגלות איפוק רב 
יותר . אבל פנייה זו לא הביאה לתוצאות המקוות . העיתונים , המודעים ללא 
ספק לכך שהאלגיראי ברחוב מסכים אתם , שמרו על נימתם המקורית . הרחוב אכן 
אינו מסתיר את תחושותיו . סוחר בבירה עושה כעת הון ממכירת אלפי פוסטרים 
המודבקים על קירות הבתים ועל השמשות האחוריות של מכוניות . באחד מהם נראה 
סדאם חוסיין המחייך על רקע של כיפת מסגד . בכרזה אחרת נראה סדאם חוסיין 
חונק במו ידיו את גורג בוש . הפגנות האהדה למיניהן רק מדגישות את השתיקה 
הרועמת של השלטונות , החשים לכודים בין אילוצי המציאות הדיפלומטית והלחץ 
העממי , שהיה רוצה לראות את אלגיריה ניצבת ביתר נחישות לצד עיראק . קפמאבינממשלת 
אלגיריה שמרה על שתיקה כמעט מלאה , להוציא את שר החוץ , אחמד גוזלי , 
שאינו מחמיץ הזדמנות לבטא בפומבי את סיבותיו להתנגדות למלחמה . שום שר ועוד 
פחות מכך ראש הממשלה , מולוד חאמרוש , לא הסתכן בהבעת דעה על האירועים . 
האם זו זהירות ערמומית , כפי שאומרים אויביו , או היסוס ומבוכה להתבטא 
בנושא שהוא בראש ובראשונה באחריותו של הנשיא , כדברי תומכיו ? תהיה אשר 
תהיה הסיבה , שתיקתו של ראש הממשלה רק מחזקת את הדעה כי הממשלה מנותקת מהמציאות . 
בפגישה של הוועד המרכזי של האף - אל - אן , שנערכה לא מכבר בדלתיים סגורות , 
כמה נואמים , בהם שרים לשעבר , הביעו צער על שהממשלה לא ביטאה סולידריות 
פוליטית מוחלטת עם עיראק , ושכחו את הגינוי האלגירי לפלישה לכוויית . דעות 
כאלו מושמעות עוד ביתר שאת מחוץ למפלגת השלטון , ועמדתה " המהוססת " של 
אלגיריה מעוררת התנגדות ואי סבלנות . אפילו חוגים שאינם ידועים באהבתם לסדאם 
חוסיין טוענים שיש כעת לנקוט עמדה . " אם הבחירה עכשיו היא בין מה שאינו 
סימפטי מנהיגותו של סדאם , ובין מה שהינו אסון דיקטטורה אמריקאית על כדור 
הארץ , העמדה שלנו ברורה " , כתב לא מכבר כותב מאמרי מערכת , ונתן בכך 
ביטוי לדעה רווחת . אך בהתחשב בקשייה הכלכליים של המדינה , נשארת הסולידריות 
עם עיראק לעתים קרובות מילולית גרידא . בניגוד לציפיות , ירד מחירה של 
חבית נפט אל מתחת ל02 דולר , בעוד שהתקציב האלגיראי ל1991 מבוסס על חישובי 
הכנסה של 32 דולר לחבית . משום כך נענתה ממשלת אלגיר רק בדוחק לבקשת מלווה 
של בגדד , הסובלת מקשיי נזילות משום שהאמריקאים חולשים על המערכת הבנקאית 
העולמית . עיראק ביקשה מלווה בסך מאה מיליון דולר לאחזקת כוח האדם שלה 
המוצב בחו"ל . לאחר היסוסים החליטה אלגיר לצמצם את הסכום המבוקש ולשלמו 
בתשלומים חודשיים . באווירה זו של ספקות משגשגות פעם נוספת שמועות על חילופי 
גברי אפשריים , אפילו על החלפת ראש הממשלה . השינוי המוצע , המכונה כאן 
לסירוגין " ממשלת מעבר " , " ממשלת אחדות לאומית " או " ממשלת משבר " , 
עונה על התעקשותה של השכבה הפוליטית שלא לראות את הבקיעים הנבעים באלגיריה , 
והם עמוקים מתמיד בשל התחזקות הזרמים האיסלמיים , בין אם הם ביטוי לשמרנות 
פונדמנטליסטית או ערוץ מחאה כולל . קפמאבינהמפלגות שאינן נשענות על הקוראן 
נטשו את הזירה הפוליטית ומקפידות לשמור על אלם פה . " חזית הכוחות הסוציאליסטיים " 
של איייט אחמד , ממנהיגי מלחמת העצמאות שחי בגולה שנים רבות , אפילו הודיעה 
שהיא משעה את פעילויותיה בשל החשש שתהיה קורבן לפרובוקציה כלשהי . ועידת 
המפלגה , שהיתה אמורה להיערך באמצע פברואר , נדחתה ללא קביעת מועד חדש . 
המפלגות השומרות על שתיקה פומבית מגלות פעילות מאחורי הקלעים . נראה שבכולן 
שואלים מה לעשות ואיך לעשות , בלי למצוא תשובה . ונראה שכל ההיערכות לקראת 
החזרה כלשהי , ולו למראית עין , של הדמוקרטיה , עברה כעת טלטלה חמורה . 
לבחירות שהיו מיועדות למארס יש כעת סיכוי קלוש להתקיים ביוני . להוציא 
את " חזית ההצלה האיסלמית " חוששות כל המפלגות מבחירות , העלולות לעמוד 
בסימן מלחמת המפרץ וכל מה שהיא מעוררת . אולם איש אינו מעז לומר זאת . 
הפרדוקס הוא שבשלב שבו כל התבטאות פוליטית היתה זוכה לקשב מיוחד , שומרים 
כולם על שתיקה . 
