לאחר חצות הודיע הדובר הסובייטי ויטלי איגנטנקו על תוכנית הנסיגה שגובשה 
בין מיכאיל גורבצוב לבין שר החוץ העיראקי טארק עזיז . בתוכנית היו 8 נקודות 
ועיקריה כללו : הצהרה עיראקית על נסיגה מלאה " ללא תנאים " מכוויית , 
תחילת נסיגה ביום השני לסיום הקרבות . בשעה 4 לפנות בוקר , לפי שעון מוסקווה , 
התקשר גורבצוב טלפונית לנשיא בוש ופירט באוזניו את התוכנית . בוש הודה 
לנשיא גורבצוב על מאמציו הנמרצים והמועילים אולם העלה כמה הסתייגויות רציניות 
באשר למספר נקודות הנכללות בתוכנית . פקיד בכיר בממשל האמריקאי אמר כי מבחינה 
ראשונית של תוכנית השלום הסובייטית , עולה כי היא אינה עומדת בתנאי החלטת 
האו"ם , הקוראת לנסיגה ללא תנאי של עיראק מכוויית . קפידבינבבוקר יום ששי 
המשיכו שר החוץ הסובייטי בסמרטניך ושר החוץ העיראקי טארק עזיז , בניסיון 
לעבד לוח זמנים לנסיגה עיראקית מכוויית . דובר סובייטי אמר כי שיחות נוספות 
יתקיימו לפני שיושג הסכם שלום כולל . בהודעה צבאית עיראקית נטען כי כוחות 
הקרקע של בנות הברית פתחו ב"קרב הקרקע " אל מעבר לגבול סעודיה - כוויית 
בשעה 51 : 9 בבוקר . דובר משרד ההגנה האמריקאי מיהר להכחיש את ההודעה העיראקית . 
" לא מתחוללת התקפה יבשתית " , אמר הדובר , " לא היתה שום הסלמה רבת 
ממדים " . את התוכנית בת שמונת הסעיפים שיגרו בריה"ם ועיראק לאו"ם , בתום 
שיחות נוספות בין שני שרי החוץ עזיז ובסמרטניך . לאחר עיון ממושך בהצעות 
הסובייטיות יצא הנשיא בוש בהודעת האולטימטום לעיראק ביום ששי בערב ( שעון 
ישראל ) . עיקריה : עיראק חייבת לפתוח בנסיגה רחבת היקף מכווית בשבת בצהרים , 
לפי שעון ניו - יורק ( שעה 7 בערב בשבת , לפי שעון ישראל ) ; הנסיגה 
מכויית - סיטי תושלם בתוך 84 שעות , והנסיגה מיתר חלקי כוויית בתוך שבוע ; 
עיראק חייבת להסיר את כל חומרי הנפץ שבאמצעותם מלכדה חפצים ומתקנים , כולל 
אלה שעל מתקני הנפט בכוויית , ולגלות את מיקומם של מוקשים ביבשה ובים . 
קפידבינמטוסי בעלות הברית המשיכו ללא כל קשר למגעים , להפציץ את בגדאד . 
ההפצצות החלו ביום ששי בערב ונמשכו לסירוגין עד אור הבוקר . היה ניתן להבחין 
בעמודי עשן רבים שהיתמרו מעל האופק , אך לא היתה אפשרות לאתר בוודאות את 
המקומות שנפגעו ע"י מטוסי בעלות הברית . בעוד המגעים המדיניים מתנהלים , 
ממשיכים הכוחות האמריקאיים בגבול סעודיה - כוויית להיערך לקרב היבשה . 
יחידות חיל - רגלים וחיל הנדסה פתחו פרצות בסוללות העפר הגבוהות על הגבול 
ובנו מעברים משופעים כדי לאפשר לטנקים ולמשאיות אספקה לעבור לעיראק ולכוויית . 
לאחר שיחה טלפונית שנייה בין בוש לגורבצוב פרסמה מוסקווה תוכנית מעודכנת , 
שכללה כמה תיקונים ברוח האולטימטום של ואשינגטון . היתה זו תוכנית בת שש 
נקודות שעיקרה : הסכמה עיראקית להסיג את הכוחות מכוויית למחרת הפסקת האש , 
השלמת הנסיגה בתוך 12 יום , ובכלל זה נסיגת הכוחות מכווית - סיטי במשך 
ארבעת הימים הראשונים , וביטול החרם הכלכלי . כעבור שעות אחדות הודיע טארק 
עזיז במוסקווה כי ארצו מקבלת גם את התוכנית המתוקנת של הקרמלין . הבית הלבן 
דחה את הסכמתה של עיראק לתוכנית הסובייטית החלופית וכינה אותה " חסרת משמעות " . 
דובר בבית הלבן אמר כי ארה"ב ובנות בריתה ממתינות עדיין לתשובת בגדאד לאולטימטום 
של הנשיא בוש , שעמד לפוג בתוך שעות אחדות . במאמץ נוסף להצלת יוזמתו , 
פתח הנשיא הסובייטי במגעים טלפוניים , עם נשיא צרפת פרנסואה מיטראן , 
נשיא מצרים חוסני מובארק , ראש ממשלת בריטניה גון מייגור , ועם הקאנצלר 
הלמוט קוהל . ממייגור ביקש גורבצוב כי יינתן פסק זמן נוסף לפני תחילת המערכה 
היבשתית , אך מייגור השיב כי לסדאם ניתן כבר כל הזמן שבעולם . הנשיא בוש 
שבילה את סוף השבוע במחנה הנופש קמף דייוויד הודיע לקראת תפוגת האולטימטום 
כי הוא מצטער על כך ששליט עיראק לא נקט צעד כלשהו לנסיגה מכוויית . קפידבינשעת 
האולטימטום האמריקאי חלפה במוצאי - שבת , ובשטח כוויית לא נראו סימנים כלשהם 
לנסיגת כוחותיו של סדאם חוסיין . גם רדיו בגדאד שמר על שתיקה ולא הזכיר 
ולו במלה אחת את האולטימטום האמריקאי . סגן יו"ר מועצת ההפיכה העיראקית , 
עיזת אבראהים , הודיע מאוחר יותר כי עיראק לא תתייחס לאולטימטום האמריקאי . 
עם תפוגת האולטימטום שוחח בוש בטלפון עם שליט בריה"ם . השליח הסובייטי פרימקוב 
אמר כי גורבצוב חזר על דעתו , ששני הנשיאים מתקדמים לקראת השגת מטרתם המשותפת 
נסיגת הכוחות העיראקים מכוויית . רשת אן - בי - סי דיווחה במוצאי - שבת 
כי מפקד כוחות הברית באזור המפרץ , גנראל נורמן שווארצקופף , קיבל אישור 
לפתוח במתקפת הקרקע בשעה שתיראה לו . " נאמר לי על - ידי קצין בכיר שגנראל 
שווארצקופף קיבל אור ירוק מוואשינגטון לפעול כראות - עיניו " , דיווח כתב 
האן - בי - סי בפנטגון . בשעה שירד החושך על אזור המפרץ , ניצבו יותר ממיליון 
חיילים של בעלות הברית ושל עיראק אלה - מול - אלה בתוך כוויית ובקרבתה , 
לקראת מתקפת הקרקע הגדולה ביותר מאז מלחמת העולם השנייה . 
