( ע ) . סיעת דגל התורה פנתה אתמול לנשיא בית המשפט העליון , מאיר שמגר , 
בבקשה לקיים דיון נוסף בהשגותיה על פסק הדין של בית המשפט העליון , שהורה 
לפני כשבועיים לערוך בחירות חוזרות לכנסת ה21 בשתי קלפיות ברמת גן ובבני 
ברק , שתוצאות ההצבעה בהן נפסלו . בית המשפט דחה לפני כשבועיים את ערעורה 
של דגל התורה בעניין זה , ונתן תוקף לבקשת סיעת התחייה לקיים את הבחירות 
החוזרות . עתה עומד הפרש הקולות בין התחייה לדגל התורה על 43 בלבד , ותוצאות 
ההצבעה החדשה יכריעו אם משה גפני ימשיך לשבת בכנסת כנציג שני של דגל התורה 
או שבני קצובר ייכנס במקומו כח"ך רביעי של התחייה . בית המשפט העליון אימץ 
את מסקנות בית המשפט המחוזי בירושלים , שקבע כי הבחירות בשתי הקלפיות לא 
התנהלו כחוק משום שהוכנסו לתוכן במזיד ובניגוד לחוק עשרות מעטפות הצבעה עודפות , 
כדי להטות את תוצאות הבחירות . בנימוקי בקשתה לדיון נוסף מציינת דגל התורה 
כי ההחלטה לערוך בחירות חדשות לכנסת בשתי קלפיות היא ללא תקדים בתולדות המדינה , 
וכי פסק הדין כולל הלכות חדשות , קשות וחשובות , שהנהגתן טעונה בירור 
נוסף . בבקשתה טוענת הסיעה , בין השאר , כי אין לומר שהבחירות בשתי הקלפיות 
התנהלו " שלא כחוק " , וכי לא הוכח שהליקויים בהצבעה יכלו להשפיע על תוצאות 
הבחירות . דגל התורה גם טוענת כי בעריכת בחירות חוזרות לא יושגו שתי מטרות , 
שהיו לנגד עיני המחוקק : לא תושג ודאות בתוצאות הבחירות , שכן " זה 62 
חודשים נמשכת והולכת אי הוודאות , וכבר גרמה לפגיעה באמינות הבחירות " ; 
ולא יהיו אלה בחירות אמת , משום " שהן לא תתנהלנה על בסיס ההשקפות והדעות 
שהיו שנויות במחלוקת בשנת 8891 . הציבור עבר תהפוכות אדירות ובלתי צפויות 
עקב בעיות פנים וחוץ , במשך התקופה נפטרו מצביעים לא מעטים , אחרים שינו 
את מקום מגוריהם והתוסף ציבור רב של בוחרים שלא יוכל ליטול חלק בבחירות " . 
" לא ברור מי ייצא נשכר מבחירות החוזרות " , נאמר בסיום הבקשה , " אבל 
כבר עתה ברור שהעותרים ( הח"כים אברהם רביץ ומשה גפני ) נפגעו קשה מהמצב 
שנוצר . זאת חרף קביעתו של בית המשפט , כי אין שום ראיה שהיה להם קשר כלשהו 
להיווצרות העודף במעטפות ההצבעה בשתי הקלפיות " . 
