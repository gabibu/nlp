בספטמבר 4891 התקשר אלי מפקח רמי בן שלום ממשטרת השכונות , השוכנת בפאתיה 
המזרחיים של שכונת התקוה , ואמר כי לשכת עורכי הדין הגישה נגדי תלונה במשטרה . 
בשיחת הטלפון לא הרחיב על מהות התלונה , ודרש ממני להתייצב לחקירה . כעבור 
ימים אחדים , בחדר החקירות , התברר במה דברים אמורים . בן שלום , קצין 
צעיר שנהג בי באדיבות , הציג לי שני קטעים שפירסמתי בעיתון " הארץ " ביולי 
3891 . הוא אמר כי התלונה במשטרה הוגשה על - ידי מזכ"ל הוועד המחוזי של 
לשכת עורכי הדין בתל - אביב , דב אלדובי . המכנה המשותף של שני הפרסומים 
היה הרשעתם על - ידי בית הדין , מבלי לחייבם לפרסם את שמותיהם , של שני 
עורכי הדין פליציה לנגר ואליהו קדר . אני סברתי שאני יכול לפרסם את השמות . 
ישנה חשיבות ציבורית רבה לפרסום פסקי הדין של הלשכה , מפני שברוב המקרים 
הם אינם מגיעים לידיעת הציבור , מה עוד ששמות עורכי הדין המורשעים אינם 
נחשפים בהם . פסקי דין אלה מקפלים בתוכם מעשים חמורים שבהם הורשעו עורכי 
הדין במסגרת הליכי הלשכה . עו"ד לנגר הועמדה לדין משמעתי בעקבות עתירה 
שהגישה לבג"ץ מטעם בעלי קרקעות מקלקיליה נגד שר הביטחון . בג"ץ מתח עליה 
ביקורת חריפה ביותר על שאישרה תצהירים של אנשים מתים . בג"ץ קבע כי המכנה 
המשותף של התירוצים של לנגר הוא זלזול בתקנות סדר הדין , " העולה אולי 
כדי עבירה פלילית " . היועץ המשפטי לממשלה דאז , פרוף יצחק זמיר , שקל 
להעמידה לדין פלילי , אולם לבסוף החליט להעביר את עניינה לבית הדין המשמעתי . 
העונש שהוטל על לנגר היה קל להדהים : נזיפה . עו"ד אליהו קדר הורשע כאשר 
קרא לעבר פרקליט מחוז תל - אביב " המקרטע " , ולעבר התובעת " אידיוטית " . 
פרקליט המדינה דאז , גבריאל בך ( היום שופט בית המשפט העליון ) , שקל 
להעמיד את קדר לדין פלילי ( למשל , בחשד לעבירה של העלבת עובד ציבור ) 
, אך גם הוא הלך בדרך המקלה , והעמידו לדין במסגרת בית הדין המשמעתי של 
הלשכה . גם העונש של קדר היה מהקלים אזהרה . שני המקרים האלה , לפני 
שהגיעו ללשכה , פורסמו בהרחבה באמצעי התקשורת . באותו מעמד גבה ממני מפקח 
בן שלום הודעה קצרה . בראש הדף כתב הקצין כי בפרסום שתי ידיעות אלה עברתי 
עבירה לפי סעיף 782 לחוק העונשין , " הפרה הוראה חוקית " , שהעונש המרבי 
עליה הוא שנת מאסר . בחדר החקירות דאג בן שלום למלא את חובתו והסביר לי , 
כי שמורה לי זכות השתיקה במשטרה . " אמרתי לנ"ל " כתב בן שלום בכתב 
ידו " כי אין הוא חייב לומר דבר אלא אם רצונו בכך אולם כל אשר ייאמר יירשם 
על - ידי ויוכל להוות ראיה . תוכן אזהרה זו הוקראה בפניו " . בתשובה לשאלותיו 
של בן שלום אמרתי , כי " לדעתי לא עברתי שום עבירה בעצם פרסום שתי הידיעות 
שהצגת בפני . לשתי ידיעות אלה היה עניין ציבורי ומילאתי את תפקידי העיתונאי . 
אני מדגיש כי לא ביצעתי שום עבירה פלילית " . בן שלום שאל : " האם ידעת 
על הצו האוסר פרסום פסק - הדין בשני פסק - הדין האלה ? " ותשובתי היתה : 
" לא ידעתי כי קיים איסור פרסום לגבי פסק - הדין הניתנים בבית הדין של 
לשכת עורכי הדין . קפמאליד4לפי מיטב ידיעתי חוק איסור הפרסום דן רק בצווים 
הניתנים לפי הקריטריונים המופיעים בחוק בתי המשפט , כמו עניינם של קטינים , 
פגיעה בביטחון המדינה ועוד " . את הביקור בחדר החקירות לא סיימתי במתן הודעה 
בלבד . מפקח בן שלום היפנה אותי לחדר סמוך , שם המתין לי סמל משטרה גדל - 
ממדים . עקב מראה החדר שבו ישב סמל המשטרה הבנתי שמבקשים לקחת ממני טביעת 
אצבעות . כאשר שאלתי את סמל המשטרה האם גם בעבירה כזו , קלה יחסית , יש 
הכרח לקחת ממני טביעת אצבעות , השיב לי : " תגיד תודה , היה צריך לעצור 
אותך " . נימתו המאיימת של סמל המשטרה הכניסה בי פחד מסוים . אמרתי לעצמי 
שאם אמשיך לשאול שאלות אני עלול למצוא את עצמי בחדר המעצר של התחנה . כאשר 
הנחתי את אצבעותי על המשטח שבו לוקחים טביעות אצבע , הרגשתי כי סמל המשטרה 
משתמש בכוח - יתר . הבלגתי , מאותו טעם שהסמל עוד עלול להחזיק אותי במעצר 
ולו גם לשעה אחת . עבור חשוד - טירון כמוני , שמעולם לא הרגיש טעם מעצר 
מהו , המפגש עם תא המעצר היה מבהיל למדי . לאחר הזימון המשטרתי ניסיתי לשחזר 
את צעדי לאחור : ניסיתי לבדוק שוב ושוב האם יש ממש בתלונה של הלשכה . עיינתי 
בחומר משפטי , ופרקליט בשירות המדינה חיווה באוזני את דעתו כי התלונה היא 
חסרת שחר . " לא יכולה להיות כאן עבירה " , הרגיע אותי הפרקליט , " מפני 
שלא קיימת עבירה שאין לה סנקציה עונשית . אני מתפלא שאנשי הלשכה אינם יודעים 
את החוק " . מעבר לביטחון שלא ביצעתי עבירה כלשהי ניבט שיכרון הכוח של לשכת 
עורכי הדין . אין זו הפעם הראשונה שהלשכה הרחיקה לכת בכך : במקרה של העיתונאים 
יפעת נבו ובן - ציון ציטרין היא דרשה לחשוף את מקורות המידע שלהם . משסירבו , 
הוטל עליהם קנס בתוספת אזהרה שאם יעמדו בסירובם הם יישלחו למאסר . בית 
המשפט העליון העמיד את הלשכה במקומה , והכיר בחיסיון העיתונאי . לאחר שנדמה 
היה כי הפרשה הזו נעלמה מתודעתי התקשר אלי ( באוקטובר 5891 ) מנהל המדור 
הפלילי של בית משפט השלום בתל - אביב , משה גולדמן , ואמר לי שאני חייב 
להתייצב בפניו ולקבל כתב אישום נגדי . הוא הסביר כי בדרך כלל נשלחים כתבי 
אישום לבתיהם של הנאשמים , אולם במקרה של איסור פרסום עלי להתייצב בעצמי 
לקבלו . אף שהיה ברור לי כי כתב האישום היחיד שאפשר היה להגיש נגדי הוא 
בפרשת ההודעה שמסרתי בעניין התלונה שהגישה נגדי הלשכה , לא הבנתי מדוע הוחל 
עליו איסור פרסום . הגעתי לבית המשפט , וראיתי את כתב האישום שהוגש על - 
ידי מדור התביעות של משטרת מחוז תל - אביב . נוסף על כתב האישום היתה מונחת 
בקשתה של התביעה המשטרתית לנהל את המשפט בדלתיים סגורות , כדי לא לחשוף 
את זהותם של עורכי הדין שהורשעו במסגרת הלשכה . תהיתי איך יכול להיות שהתביעה 
המשטרתית מבקשת לאסור את פרסום הפרשיות הללו , כאשר הדברים כבר פורסמו בעבר 
בהרחבה יתרה בכלי התקשורת . הדעת נותנת כי בקשתה זו עלתה בקנה אחד עם עמדת 
לשכת עורכי הדין . עם זאת , יש גבול לכל אבסורד . טענתי מלכתחילה היתה 
כי אני מעוניין בכך שהציבור יידע במה מאשימים אותי וזו גם זכותי . בית המשפט 
השלום בתל - אביב הקדיש למשפט נגדי שבע ישיבות . המשפט התמקד בעיקר בטענות 
משפטיות . על הפרק עמדו סוגיות עקרוניות שנגעו לשאלות פומביות הדיון . 
בין היתר טען הסניגור , עו"ד שלמה ליבליך , את הטענות הבאות : א . בשני 
המקרים לא ניתן על - ידי בית - הדין המשמעתי , צו איסור פרסום ; ב . הפרסום 
נעשה בתום לב באמונה שאין צו איסור פרסום . ג . גם אם סמכות כזו ישנה , 
הרי היא מוגבלת למקרים בהתאם לחוק בתי המשפט ( הכוונה לפגיעה ביטחון המדינה , 
פגיעה במוסר ועוד ) ; ד . פומביות המשפט היא עיקרון בסיסי ויסודי של 
מערכת המשפט במדינה דמוקרטית ; ה . בחוק לא ניתנה סמכות לבתי הדין המשמעתיים 
לאסור פרסום פסקי - דין שלהם . בנובמבר 8891 ארבע שנים לאחר הגשת התלונה 
נגדי במשטרה החליטה השופטת אסתר קובו להרשיע אותי . לא היתה לי שום סיבה 
להסתיר את ההרשעה . אדרבא , טרחתי לפרסם את הידיעה על פסק - הדין המרשיע 
בשל הנושא החשוב שהוא דן בו . נוסף על התוצאה המרשיעה התאכזבתי מהעובדה 
שהשופטת לא התייחסה לטענות רבות שהעלה סניגורי בסיכומיו . בנימוקי ההרשעה 
כתבה השופטת קובו : " אין פגם בסמכותם של בתי הדין בכשרותם לקבוע ולהחליט 
בעניינים העומדים לפניהם , כולל הוראות בדבר פרסום או אי - פרסום פסקי - 
דינם ( . . . ) מעיתונאי הבא לפרסם ידיעות שונות נדרשת רמת זהירות 
ובדיקה של תוכן הידיעות לפרטיהן והכרת החוק לעניין הפרסומים " . עתה הגיע 
שלב הטיעונים לעונש . התובעת , עו"ד בתיה יולזרי , טענה כי " לנאשם אין 
הרשעות קודמות . אבקש להטיל עליו עונש מרתיע שלא יעבור עבירה כנ"ל וקנס 
לפי שיקול דעת בית המשפט " . בנימוקיה לעונש שהטילה עלי , קנס של 005 ש"ח , 
כתבה השופטת : " אני רואה לנכון לגזור על הנאשם קנס בסך של 005 ש"ח או 
02 ימי מאסר תמורתם . כמו כן אני דנה אותו למתן התחייבות להימנע מהעבירה 
שהורשע בה . ההתחייבות תהא על סך של 000 , 3 ש"ח לתקופה של שנתיים . אם 
לא ייתן את ההתחייבות ייאסר לתקופה של 03 יום " . בעקבות ההרשעה הוגש ערעור 
לבית המשפט המחוזי בתל - אביב שנדון בפני השופטים איתמר פלפל , אברהם פריש 
ואליהו מצא . התקיימה ישיבה אחת בלבד שבמהלכה הועלתה הצעה כי אסכים להרשעה , 
ובית המשפט , כביטוי למורת הרוח על כל ההליך , יקנוס אותי בשקל אחד . 
סניגורי ואני דחינו את ההצעה בתוקף ועמדנו על כך כי בית המשפט יכריע בעניין 
בהתאם לנתונים שלפניו . בפסק הדין קבעו שלושת השופטים , כי באף אחד מגזרי - 
הדין של לנגר וקדר לא נכלל צו איסור פרסום . " אני סבור " , כתב השופט 
מצא , " שיש לקבל טענה זו , וכי די בקבלתה כדי להביא לביטול הרשעתו של 
המערער " . במקום אחר כתב השופט מצא , כי גם אם הוצא צו איסור פרסום כזה 
על - ידי הלשכה , הרי " יש מקום לפקפק , אם לכללי הדין ( של הלשכה צ"ה ) 
יש תחולה מחייבת על מי שאיננו צד להליך המשמעתי המתקיים בבית הדין , שאין 
לו גם נגיעה עקיפה להליך זה ואף אינו עורך דין " . השופט פריש הוסיף במנמקתו 
כי כתב האישום נובע מהנחה מוטעית שאותה אימצה השופטת קובו . המשטרה , התביעה , 
ובתי המשפט הקדישו לעניין זה עשרות רבות של שעות עבודה . ההליכים נמשכו 
קרוב לשבע שנים . עם זאת , תרומתו של פסק - הדין היא שמעתה ואילך אפשר 
יהיה להציץ אל מאחורי הפרגוד של הלשכה באמצעות פסקי - הדין של בית הדין המשמעתי 
שלה , המגוללים סיפורים מקוממים על עורכי - דין . מקורם לרוב הוא בתלונות 
של לקוחות . 
