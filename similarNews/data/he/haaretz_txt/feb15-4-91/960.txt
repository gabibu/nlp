הרמטכ"ל , רב - אלוף דן שומרון , כחודש לפני פרישתו הצפויה מתפקידו , 
מתבטא כיום בצורה מהוקצעת פי - כמה מבעבר ומפגין ביטחון עצמי רב יותר מאי - 
פעם . אבל בראיון עם יורם רונן ומשה שלונסקי הוא כובל את עצמו ואותנו , 
אולי מבלי שיחוש בכך , בסבך של סתירות פנימיות . הרמטכ"ל מצייר תמונת - 
מצב אופטימית . עיראק מחוסלת וכוחה הצבאי המאיים מתפורר . סוריה שיש ברשותה 
טילים מדוייקים , חוששת מישראל , יודעת את כוחה , והקרבה אליה פועלת 
לא רק לרעתה של ישראל . אדרבא הרמטכ"ל גם מזלזל בטילים , עניין זניח לדעתו 
והם הרי לא גרמו כאן לנזק גדול , בינתיים . שלא כמו יצחק רבין , הוא 
גם אינו רואה בדבר נס . ואם כך , למה יש צורך להשקיע משאבים ענקיים בצה"ל ? 
ומדוע , אם הטילים הם עניין זניח וחסר חשיבות במידה כזאת , יש להשקיע 
ב"חץ " התשובה לטילים ? גם בנושא כוח ההרתעה של ישראל מנסה הרמטכ"ל להסביר 
מה חושבת סוריה . והוא היה עושה בחכמה אילו היה משאיר את רשות - הדיבור 
בנושא דווקא לאסד . אומנם לזכותו התמיכה הסולידית במדיניות האיפוק של הממשלה , 
אבל בראיון איתו הוא מתגלה כעורך - דין גרוע של מערכת הביטחון , ודומה 
שמלחמת המפרץ לא שינתה את דיוקן רמטכ"ל האינתיפאדה שדבק בו , שלא בטובתו . 
