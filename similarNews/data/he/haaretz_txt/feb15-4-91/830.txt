ללא הבדל כיצד תסתיים מלחמת המפרץ , עיראק נידונה להישאר בחזקת נכה כלכלית 
לזמן רב , ומומחים אומרים ששיקומה עשוי לעלות 002 מיליארד דולר , כפי שהעריך 
סגן ראש ממשלתה סעדון חאמדי , ולהימשך שנות דור . מעדויות - ראייה עולה 
כי חמישה שבועות של הפצצות מחקו את כל תחנות הכוח , מרכזי התקשורת ומפעלי 
הזיקוק במדינה . נזק כבד נגרם גם , ככל הנראה , לתעשיית הנפט ולמתקני 
שאיבה . מומחה ממכון ברוקינגס מעריך אף הוא ככבד ביותר את הנזק לתעשיית 
הנפט של עיראק , על כל היבטיה . לפני שהוטלו עליה סנקציות הסחר , ב2 באוגוסט , 
היתה עיראק יצואנית הנפט השנייה בעולם , אחרי סעודיה . כבר בתחילת הגיחות 
האוויריות של בעלות הברית הושמדה תחנת שאיבה ענקית , חאדיתה 3 , ששאבה 
נפט לצינור העיראקי העובר דרך טורקיה , ומהווה אחד משני עורקי הנפט של עיראק . 
העורק השני עובר דרך סעודיה . לפחות 03 גשרים מעל הפרת והחידקל נהרסו במטחי 
הפגזים והטילים , ו08 אלף גיחות אוויריות הפכו את מרבית מפעלי התעשייה לעיי - 
חורבות . לצורך המחשה , הנזקים שנגרמו לכוויית הוערכו ב06 מיליארד דולר 
עוד טרם שנפתחה מתקפת היבשה . לעיראק אוכלוסייה גדולה פי - תשעה מזו של 
כוויית , ושטחה גדול פי - 81 . " בשנות ה08 הוציאו העיראקים לפחות 061 
מיליארד דולר על הנחת תשתיות " , אומר גורם אמריקאי רשמי , שלא לייחוס . 
" אם נצא מהנחה שרוב התשתיות ניזוקו או נהרסו , הנה בנייתן מחדש תהיה 
יקרה בהרבה במונחי דולרים של שנות ה09 . גם אילו עמדו לרשות עיראק המשאבים 
הכספיים העצומים וצוותי המומחים שחוללו את הפריחה בבנייה של שנות ה08 , 
היה שיקומה מהריסותיה אורך שש עד שבע שנים . עתה , אם לא יהיה לאל - ידה 
לגייס את הכסף , היא תישאר מדינה מפגרת במשך 02 , 03 שנה " . קפידבינההכנסות 
של עיראק מנפט היוו יותר מ%09 מסך כל הכנסותיה . ללא הכנסות אלו , לא יימצאו 
בידיה המזומנים הדרושים כדי להתחיל בשיקום , וזעומים הסיכויים לסיוע בעל - 
משקל מבחוץ ולאשראי מסחרי . דיפלומטים מערביים וערביים אומרים כי סיכויים 
אלה יפחתו לאפס אם סדאם יישאר בשלטון לאחר המלחמה . " אפשר ויעברו חמש 
שנים תמימות לפני שעיראק תתחיל ליהנות שוב מהכנסות שיאפשרו לה בנייה כלשהי " , 
סבור המומחה ממכון ברוקינגס . הצעד החיוני הראשון בכל תוכנית שיקום יהיה 
הקמתה של תחנת - כוח עמוד התווך של כל חברה מודרנית . הפשיטות האוויריות 
דחפו את עיראק אחורנית למאה ה91 , לעידן ללא חשמל , טלפונים ותעבורה כבדה . 
מומחים אומרים כי ניתן לכונן במהירות יחסית מערכת חשמל ראשונית , באמצעות 
טורבינות גז . ואולם בנייתן של תחנות - כוח הפועלות באמצעות קיטור , על - 
מנת להשיג את רמת התיעוש שהיתה מקובלת בעיראק בשנות ה08 , תימשך לא פחות 
משנתיים וחצי , לדעתו של תומאס סטאופר , יועץ ואשינגטוני לתעשיית נפט . 
סטאופר סבור כי כדי לתקן את מסופי הנפט העיראקיים יידרשו כשנתיים , בהנחה 
שצינורות מים תת - קרקעיים נפגעו ויש להחליפם , ופחות זמן , אם הנזק לצינורות 
הללו איננו רב . קפידבינדיפלומט ערבי בוואשינגטון אמר כי יהיה צורך בגרסה 
מזרח - תיכונית של תוכנית מארשל כמצע לבנייה מחדש בעיראק . כזכור , תוכנית 
אמריקאית זו , לשנים 84912591 , סללה את הדרך לשיקומה של אירופה , ובכלל 
זה גרמניה , מהריסות מלחמת העולם . " ואולם " , אמר הדיפלומט , " אם 
להתבטא בעדינות , ארה"ב לא תהיה נלהבת לסייע לעיראק , במיוחד אם סיוע זה 
יהיה כרוך בהעלאת מסים " . אחד הרעיונות הנידונים עתה בוואשינגטון הוא ייסוד 
בנק מזרח - תיכוני לפיתוח , כדוגמת " הבנק האירופי לשיקום ולפיתוח " . 
גורמים אמריקאיים רשמיים מוסרים כי נוסחה ראשונית שעודה במחלקת המדינה מייעדת 
לסעודיה ולשכנותיה העשירות במפרץ % 06 מהנטל הכספי שיידרש לשיקום במזרח התיכון . 
שיקום כזה משמעו גם ייצוב כלכלתן של מצרים , טורקיה , ירדן וסוריה , 
שנפגעו קשות ממלחמת המפרץ . " הבעיה היא " , אומר המומחה ממכון ברוקינגס , 
" שהכסף הדרוש פשוט איננו בנמצא . יש מידה בל - תאומן של הטעיה באשר לסדר - 
הגודל של משאבי הכסף המצויים לצורך בניית האזור מחדש לאחר המלחמה " . 
