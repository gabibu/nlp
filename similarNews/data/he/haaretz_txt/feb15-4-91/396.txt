בקורת קשה על ההתאחדות לכדורגל נמתחה אתמול בוועדת הספורט של הכנסת , בעקבות 
ההחלטה שלא לחדש את משחקי הליגות . ההתאחדות טוענת , כי אינה מחדשת את 
המשחקים מאחר שלא נתקבל אישור הג"א לפעילות באיזורים א וב . אך מדברי הבקורת 
של חברי הכנסת , בהם גם יו"ר הועדה ח"ך מיכה גולדמן , ניתן היה להבין שההתאחדות 
פעלה לא על פי המלצות הג"א . בדברי הסיכום לדיון הודיע ח"ך גולדמן , כי 
ועדת הספורט פונה להתאחדות בבקשה לחדש את המשחקים תוך 01 ימים , ואם לא 
תקבל החלטה זו תוזמן ועדת הספורט לדיון מיוחד בעניין בשבוע הבא . ח"ך גולדמן 
ביקר קשות את החלטת ההתאחדות לכדורגל לא לחדש את משחקי הליגות בשבת הקרובה 
ואמר , כי ניסיון ההתאחדות לתלות את העניין בהוראות הג"א אין לו כל יסוד . 
לדבריו , אי קיום משחקים סדירים משפיע על הספורט כולו , באשר הכדורגל 
הסדיר מפעיל את הטוטו שמאפשר למעשה את פעילות כל הספורט בישראל . סגן שר 
החינוך ח"ך פנחס גולדגשטיין אמר , כי בדיון שקיים בתחילת השבוע במשרדו היה 
ברור כי הכדורגל חוזר לפעילות , אמנם מוגבלת בהתאם להוראות הג"א , והופתע 
לשמוע מאוחר יותר באותו יום כי ההתאחדות החליטה לא לקיים בשבת משחקי ליגה . 
גם ח"ך דדי צוקר מתח בקורת על ההתאחדות וח"ך דן תיכון אמר , שההחלטת ההתאחדות 
לא לחדש את הליגות בשבת גרמה נזקים כספיים המגדילים למעשה את הצורך בפיצוי 
כספי מהמדינה . נציגי ההתאחדות לכדורגל , שלמה שושני וראובן פריזנר , אמרו 
כי ההתאחדות לכדורגל קיבלה הנחיה מהג"א שלא לקיים פעילות ספורט ולכן הוחלט 
את אשר הוחלט . 
