אין ספק שאחרי המלחמה יעשה הממשל האמריקאי מאמצים לקדם את המשא ומתן לשלום 
בין ישראל ומדינות ערב , אבל אינני מאמין שיופעלו לחצים על ישראל , משום 
שעם שוך הקרבות , כשחצי מיליון חיילים אמריקאים יחזרו הביתה , יהיו לבוש 
ולראשי הממשל הרבה בעיות אחרות לעסוק בהן , חוץ מאשר הפעלת לחץ על ישראל . 
אני מעריך שארה"ב תצטרך להתמודד עם בעיות כלכליות קשות , שנובעות מן ההוצאות 
הרבות בהן היתה כרוכה מלחמת המפרץ . לדעתי , הבעייה העיקרית במישור המדיני , 
תהיה כיצד לטפל בפתרון הבעיה הפלשתינית , משום שמעמדו של אש"ף בשפל . 
קשה יהיה לדרוש מישראל לנהל משא ומתן עם אש"ף , אשר מעמדו נפגע בצורה קשה 
במלחמת המפרץ בשל תמיכתו של ערפאת בסדאם חוסיין . הבעיה הגדולה של ארה"ב 
אחרי המלחמה היא שלא יהיה לה מספיק כסף , בגלל הוצאות המלחמה האדירות . 
אבל להערכתי ישראל תמשיך לזכות לעדיפות גבוהה בקבלת סיוע ביטחוני , משום 
שהממשל מעריך מאד את האיפוק שישראל גילתה במשך למעלה מ04 ימי הלחימה , כשלא 
התערבה בלחימה למרות ירי של עשרות טילי סקאד על ערים בעורף הישראלי . בכלל 
ישראל זוכה להערכה ולאהדה רבה בארה"ב , אבל זה עדיין לא אומר שהיא תוכל 
לקבל את כל הסיוע הכספי שתבקש . הייתי מאד מופתע אילו שמעתי שהממשל האמריקאי 
תומך בכך , כי זה לא תואם את העמדות והגישה של הממשל עד לתחילת המלחמה . 
להערכתי אחרי המלחמה במפרץ יחדש הממשל את המאמצים לקידום תהליך השלום על - 
פי העקרונות שנקבעו במגעים עם ישראל . אבל יש להניח שבריה"ם ומדינות אירופה 
ילחצו על ארה"ב לכנס ועידה בין - לאומית . אם ארה"ב לא תצליח לקדם את תהליך 
השלום בשיטותיה , ותגיע למבוי סתום במאמציה לשכנע את ישראל , יהיה לה הרבה 
יותר קשה לעמוד בלחץ של בריה"ם ומדינות אירופה לכנס את הועידה . לדעתי יש 
כאן שילוב של כמה מרכיבים . מצד אחד הצבא האמריקאי מפגין יכולת מקצועית 
גבוהה מאד , תכנון מבריק ושליטה אווירית מלאה . מצד שני , הצבא העיראקי 
מותש מההפצצות האמריקאיות ומצוי במוראל ירוד מאד . הוכחה לכך הם רבבות השבויים . 
אני מעריך שבעיראק ישנם גנראלים רבים שאינם מרוצים ממדיניותו ומצעדיו של 
סדאם חוסיין , אך הם חוששים שיחסל אותם , ולכן הם אינם מעזים לצאת נגדו 
בגלוי ולהציג תוכניות מגננה או מתקפה חלופיות . היינו עדים לתופעות דומות 
בגרמניה של היטלר וברוסיה של סטאלין . גם אז לא העזו קצינים בכירים לצאת 
נגדם , משום שחששו כי יחוסלו . הכל תלוי בסדאם חוסיין . אמש שמענו שהוא 
מוכן לקבל את החלטות מועצת הביטחון , אבל צריך לדעת בדיוק למה הוא מתכוון . 
קשה לדעת אצלו כי הוא נוהג כמו נחש . להערכתי או שהמלחמה תסתיים תוך כמה 
ימים או שתימשך עוד כמה שבועות . 
