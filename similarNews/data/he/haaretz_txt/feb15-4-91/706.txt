פאריס ( מיוחד ל"הארץ " ) . גורמים מדיניים בצרפת עדכנו בסוף השבוע את 
שגרירות ישראל בפאריס בנוגע לעמדה הצרפתית הנוקשה נגד כניעה לתביעותיו של 
סדאם חוסיין . אופיו של העדכון הינו יוצא דופן במערכת היחסים בין השגרירות 
לבין המוסדות המדיניים הצרפתיים . תשומת - לבה של השגרירות הופנתה לסעיף 
בהודעתה של ממשלת צרפת , הדורש כי בעת נסיגה עיראקית מכוויית לא תותקף שום 
מדינה באזור . לשגרירות ישראל בפאריס נמסר כי הכוונה בסעיף זה היא להבטיח 
את הגנת ישראל . צרפת הודיעה בסוף השבוע כי היא תומכת בעמדתו של נשיא ארה"ב , 
גורג בוש , בנוגע לאולטימטום . שר החוץ , רולאן דומא , אמר כי בין בעלות 
הברית קיימת זהות השקפות בנושא . בסוף השבוע קיימה הצמרת הפוליטית הצרפתית 
דיונים שבהם הוחלט לדחות כל ניסיון נוסף להשהות הקרב היבשתי . בפאריס התגבשה 
הערכה כי אין להאמין שסדאם חוסיין יסכים למלא את החלטות מועצת הביטחון , 
וכי כל השהיה לא תסייע להביא לשחרור כוויית . עמדתו של הנשיא פרנסואה מיטראן 
בנושא זכתה לתמיכת מפלגות הימין מהאופוזיציה . ואולם במפלגתו , המפלגה 
הסוציאליסטית , נשמעו קולות הקוראים לנשיא לקבל את התוכנית הסובייטית . 
רוב תושבי מדינות המערב אינם רואים בצרפת מעצמה , והישראלים מגלים כלפיה 
חוסר אמון רב . כך קובע סקר של מכון גאלוף שהתפרסם בגיליון האחרון של השבועון 
הצרפתי " לאקספרס " . לפי נתוני הסקר שנערך בקרב 834 , 3 איש במחצית פברואר , 
26 אחוז מהאמריקאים , 35 אחוז מהישראלים , 55 אחוז מהגרמנים ו07 אחוז 
מהבריטים אינם רואים בצרפת מעצמה . לעומת זאת 27 אחוז מהצרפתים רואים במדינתם 
מעצמה . 15 אחוז מהנשאלים האמריקאים , 76 אחוז מהישראלים , 05 אחוז מהגרמנים 
ו76 אחוז מהבריטים גורסים שפאריס לא התנהגה כמו מעצמה גדולה . לעומת זאת 
86 אחוז מהצרפתים הביעו דעה הפוכה בסוגייה . בנוגע לשאלה האם אפשר לראות 
בצרפת בעלת - ברית בסכסוך כלשהו , 66 אחוז מהישראלים השיבו בשלילה . לעומתם 
השיבו בחיוב 37 אחוז מהאמריקאים , 67 אחוז מהגרמנים ו16 אחוז מהבריטים . 
שאלת מקומה של צרפת בין המעצמות עומדת מזה זמן על סדר היום הציבורי בצרפת , 
ובמיוחד על רקע מדיניותה במלחמה במפרץ הפרסי . 
