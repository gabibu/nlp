ראש הממשלה , גון מייגור , חזר על עמדתה של לונדון בדבר נסיגה עיראקית 
מהירה מכוויית והוסיף כי משמעות ההודעה העיראקית איננה ברורה דיה . לדבריו , 
" יהיו אלה ידיעות טובות מאוד לכל אחד " , אם עיראק תיענה בצורה מלאה וללא 
תנאים להחלטות מועצת הביטחון , אך " איננו יודעים עדיין בבהירות כי זו 
אכן העמדה העיראקית " . שר החוץ , דאגלס הרד , הודיע כי " נראה שלהודעת 
הנכונות לנסיגה נוספו תנאים שאי - אפשר לקבלם " . הוא הוסיף כי הצעת עיראק 
היא סימן לחולשה ואולי של ייאוש . " זהו ניסיון להרוויח זמן , לזרות חול 
בעיניים , לבלבל ולפלג אותנו " . הוא הביע תקווה שסדאם לא ישרוד במלחמה . 
" רצוי שהוא ילך . קשה לראות איך יושג שלום אתו . זו איננה מטרת המלחמה , 
אולם כמובן שזה יהיה דבר טוב לעיראק ולעולם אם הוא ייעלם " . תח4הנשיא פרנסואה 
מיטראן דחה במסיבת עיתונאים בפאריס את הצעת עיראק . לדבריו , הודעתה של 
בגדאד נראית יותר כ"דיפלומטיה של תעמולה מאשר שאיפה להגיע להסדר , המבוססת 
על החלטת האו"ם " . עם זאת , הוא הביע סיפוק מכך שלראשונה מתייחסת עיראק 
לאפשרות של נסיגה מכוויית . שר החוץ , רולאן דיומא , אמר כי יש לבחון 
" בראש פתוח " את ההצעה העיראקית , אולם הזהיר מפני תרמית אפשרית . תח4הקאנצלר 
הלמוט קוהל הביע אכזבה מהצעת עיראק , משום שאינה מגשימה את הדרישות של החלטות 
מועצת הביטחון ויוצרת קשר עם סדרה של תנאים לפני נסיגה . לדעתו , ההצעה 
העיראקית אינה מייצגת שינוי משמעותי במצב . תח4שגריר איראן באו"ם , קאמאל 
חראזי , אמר כי טהראן מודאגת מהמטרות מרחיקות הלכת של ארה"ב במלחמה . 
" סדר עולמי חדש , המושג באלימות ושימוש מאסיווי בכוח , הוא לא הסדר העולמי 
החדש עליו חושבות המדינות המתפתחות " . לדבריו , ההצעה העיראקית צריכה לעודד 
את מועצת הביטחון לחידוש המאמץ הדיפלומטי . חברי פרלמנט , המבקרים ברבת - 
עמון , קידמו בברכה את הצעת עיראק . הם קראו למדינות המוסלמיות להוציא 
את כוחותיהן מהקואליציה האנטי - עיראקית . תח4רבת - עמון קידמה בברכה את 
יוזמת השלום העיראקית , אולם הודיעה כי היא עדיין בוחנת אותה . " אנו 
מקדמים בברכה את היוזמה העיראקית וקוראים לכל הצדדים בסכסוך לנקוט עמדה חיובית 
לגבי יוזמה זו " , אמר שר המידע אבראהים איזאדין . הוא הוסיף כי ירדן מקווה 
שהקריאה לשלום תפתח את השער להסדר כולל וצודק של כל בעיות המזה"ת . מקור 
ממשלתי ברבת - עמון אמר כי הדבר החשוב ביותר ביוזמה העיראקית הוא שהיא פותחת 
את השערים לדו - שיח פוליטי רציני , העשוי לשים קץ לקיפאון הנוכחי . " האמריקאים 
חייבים להגיב בחיוב . הם אינם יכולים סתם לנעול את הדלת על משהו חיובי מעין 
זה " . תח4פקידים בכירים בכוויית ובמועצה לשיתוף פעולה במפרץ דחו את ההודעה , 
בגלל הזיקה שהיא יוצרת בין הנסיגה מכוויית לסכסוכים אחרים במזה"ת . עבדאללה 
בישארה , המזכיר הכללי של שש מדינות מועצת המפרץ , אמר לכתבים כי " ההצעה 
הזאת אינה עולה בקנה אחד עם החלטות מועצת הביטחון . העובדה המכריעה היא 
שעיראק איננה נסוגה מיד וללא תנאים " . הוא הוסיף כי המלחמה תימשך . מדינאי 
כווייתי אמר , לאחר התייעצות עם שר החוץ הגולה שייח סבאח אל - אחמד א - 
סבאח , כי ההודעה העיראקית מתקבלת , אמנם , בברכה , " אולם ההצמדה לסכסוך 
הישראלי - פלשתיני ולסכסוך בלבנון איננה מקובלת עלינו " . אנו מקווים כי 
הנשיא סדאם חוסיין ישנה את עמדתו ולא יהיה יותר אויב העולם כולו . עמדתנו 
היא שיש לממש את כל החלטות מועצת הביטחון " . תח4בהודעה סעודית רשמית נאמר 
כי ריאד דוחה נחרצות את ההצעה , כיוון שהיא אינה אומרת שעיראק תמלא אחר 
החלטות האו"ם ואינה מסכימה לנסיגה ללא כל תנאי . " ההודעה העיראקית כוללת 
תנאים הנוגדים את החלטות המדינות הערביות והמוסלמיות , ועוד הוסיפה אליהם 
תנאים חדשים . כל זה איננו מרמז שקיימת שאיפה רצינית ואמיתית מצד עיראק 
למלא אחר החלטות האו"ם " . סעודיה קובעת כי " הממלכה תמשיך לשתף פעולה עם 
הכוחות הפועלים נגד עיראק , עד אשר תשוחרר ותוחזר הממשלה הלגיטימית ועד 
אשר הכוחות העיראקיים יסוגו ללא כל תנאי מגבול הממלכה הסעודית " . תח4בקהיר 
קראו נציגי שתי המדינות לנסיגה ללא תנאי מכוויית , ולעריכת הסדרים חדשים 
לשיתוף פעולה ביטחוני וכלכלי בתום הסכסוך . שרי החוץ של מצרים וסוריה הביעו 
" צער עמוק על הקרבנות החפים מפשע בקרב העם הכווייתי והעיראקי , כתוצאה 
מהתוקפנות המתמשכת של עיראק נגד כוויית וסרבנותה של ההנהגה העיראקית " . בהודעה 
נאמר כי התנאים להסדר שלום במפרץ הם נסיגה מלאה וללא תנאי מכוויית , החזרת 
הריבונות לכוויית , יישום מלא של החלטות מועצת הביטחון והתחייבות לעקרונות 
של הסדר סכסוכים בין אומות באמצעי שלום . כמו כן נדרשה ישראל לסגת מכל השטחים , 
כולל ירושלים והגולן . נשיא מצרים , חוסני מובארק , אמר כי הצעת עיראק 
כוללת תנאים מכשילים ואין בה כדי להביא להפסקת המלחמה במפרץ . " כאשר שמעתי 
על היוזמה . אמרתי אל אלוהים , ישנה תקווה , אולם לאחר מכן שמעתי את התנאים 
הישנים , בתוספת תנאים חדשים ומכשילים " , אמר . עם זאת אמר מובארק כי הצעת 
בגדאד כוללת נקודה חיובית אחת , המהווה " צעד קטן קדימה " : " בפעם הראשונה 
אין ההודעה העיראקית מתייחסת לכוויית כאל המחוז ה91 ולראשונה הם מדברים על 
נסיגה " , אמר . תח4סגן שר החוץ , יאנג פושאנג , אמר בטורקיה כי על עיראק 
לסגת ללא תנאי מכוויית ולהשיב את שלטונה של הממשלה החוקית . הוא הדגיש כי 
סין מתנגדת לקשור את הפלישה לכוויית עם נושאים אחרים במזה"ת . תח4שר החוץ , 
פרנסיסקו פרנאנדז אורדונז , אמר שהתנאים שהציבה עיראק אינם קבילים , אולם 
יש עדיין תקווה לשלום במפרץ . תח4משרד החוץ הודיע כי הצעתה של עיראק " מגבירה 
את התקווה לניצחון התבונה " . עם זאת הדגישה רומניה , כי " ברור שכל עוד 
יימשך כיבוש כוויית , יימשכו הפעולות הצבאיות על כל השלכותיהן הטראגיות . 
הדרך היחידה למנוע סבל ושפיכות דמים היא למלא מיד אחר החלטות האו"ם " . 
