ישראל אינה המדינה היחידה שכלכלתה סובלת מהמלחמה במפרץ . אחת ההצלחות המפתיעות 
של סדאם חוסיין היתה מידת השפעתו של האיום בטרור על ענפים שלמים במשק , 
בעיקר באירופה . הסובלים העיקריים הם התחבורה האווירית וענף האירוח . תיירים 
אמריקאים ויפאנים מקור חשוב ביותר של הכנסה לחברות תעופה , בתי מלון , 
מסעדות ומקומות בידור מעדיפים להישאר בבית . גם אנשי עסקים הפחיתו מאוד 
את נסיעותיהם ( לעומת זאת יש עלייה תלולה בענף הארגון של ישיבות עסקיות 
בין - לאומיות באמצעות טלוויזיה במעגל סגור ) . מרבית חברות התעופה גם מחוץ 
למזרח התיכון , מדווחות על ירידה של % 03%04 בתפוסה . בפאריס נעל מועדון 
פולי ברזה המפורסם את שעריו בפעם הראשונה מאז מלחמת עולם השנייה וגם פסטיבל 
הריין בוטל , לראשונה מאז 5491 . בכל - בו הרודס בלונדון פיטרו 09 זבנים 
וזבניות בשל מיעוט הקונים מחו"ל , וברומא מדברים על משבר קשה בענף המוניות . 
יש ירידה גם במכירות של מכוניות , והעלייה בביקוש בתעשיות הביטחוניות כתוצאה 
מהמלחמה אינה מאזנת את צמצום ההזמנות בעקבות סיומו של מירוץ החימוש הבין - 
גושי . הבעיה , לדעת מומחים רבים , היא שבכמה ארצות חשובות פגעה ההאטה , 
שנגרמה על - ידי המאורעות במפרץ , בענפים תעשייתיים שעמדו ממילא על סף 
מיתון . בהנחה שגידול של % 3%4 בתל"ג דרוש להבטחת צמיחה מתמשכת ויציבה , 
התמונה העולמית מעורבת למדי אומר ה"אקונומיסט " הלונדוני . בארה"ב ובקנדה 
היה גידול של עד % 3 בלבד , בעוד שבגרמניה היה גידול של % 5 . 9 במחצית השנייה 
של שנת 09 . ברוב מדינות השוק המשותף היתה הצמיחה בגבולות % 4%6 . בהנחה 
שמלחמת המפרץ לא תימשך חודשים רבים , נותרת עדיין השאלה החשובה , האם יצליחו 
ארה"ב והשוק המשותף לפתור את המשבר על הסובסידיות לחקלאות האירופית , ולהפשיר 
בכך את הקיפאון שנוצר בשיחות גאט"ט על הסכם סחר ומכס בין - לאומי חדש ? 
