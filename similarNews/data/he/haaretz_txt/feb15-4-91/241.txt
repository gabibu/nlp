מזכ"ל הסתדרות המורים , יצחק ולבר , אמר כי אין הוא רואה בתורנויות ההורים 
בגנים ובבתי הספר פתרון בר - ביצוע , ולכן המליץ למשרד החינוך לשלב במערכת 
התורנויות עשרות אלפי גמלאים , סטודנטים מן הסמינרים ותלמידי כיתות י . 
לדברי ולבר , כעשרים אחוז מהתלמידים במערכת החינוך עדיין לא שבו ללימודים , 
והדבר תלוי בהכנות של הרשות המקומית . ולבר אמר כי בעיר רחובות , למשל , 
רוב המערכת עדיין לא מתפקדת כי רוב המבנים לא ניתנים לאטימה כלל ; לעומת 
זאת בתל - אביב , שבה מערכת החינוך הגדולה בישראל , חודשו הלימודים כמעט 
בכל בתי הספר וגני הילדים , לאחר שראש העירייה שלמה להט הורה לבצע מיד עבודות 
שנדרשו לשם איטום המבנים . מזכ"ל התאחדות המורים דיבר במסגרת מועדון עיתונאי 
הנגב . על תוספת של יום לימודים ששי בגני הילדים אמר ולבר כי היא מצריכה 
תקציב של כ54 מיליון ש"ח . הוא הוסיף כי " ניתן לפתור את הבעיה על - ידי 
הקצבת עשרה אחוזים מהכספים הייחודיים לתוספת של יום לימודים ל032 אלף ילדים 
בגילאי 35 " . ולבר טען כי במערכת החינוך בארץ יש כיום כיתות בהן לומדים 
74 תלמידים בכיתה , והוסיף כי הפערים בין השכבות הולכים וגדלים . " אם 
מספר התלמידים בכיתות גדל , מספר הניגשים לבגרות יקטן והדיפרנציאציה הפנימית 
תלך ותחריף . אולי במספרים אבסולוטיים הדבר נראה טוב יותר , אך הנסיגה 
מתבטאת באחוזים . לעומת זאת הפער בין מערכת החינוך בישראל למערכות החינוך 
במדינות ערב הולך ומצטמצם " . עוד אמר ולבר כי מאחר שהבעיות הללו תלויות אך 
ורק בתקציב , " משרד האוצר יישא באחריות לבערותה של החברה הישראלית בעתיד " . 
על השלמת ימי הלימודים שאבדו בשל מצב החירום אמר ולבר , כי המורים מוכנים 
להשלים חלק מהם בחופשות פורים , פסח ועוד , ומתקיים משא - ומתן על כך . 
לדבריו , בעיקר הפסידו לימודים ילדי הגנים באזור א , שם היו הגנים סגורים 
12 ימים . בנושא אחר אמר ולבר כי להערכתו חלה השמאלה משמעותית בקרב ארגוני 
המורים באירופה , במיוחד בגרמניה ובאנגליה . לדבריו , מארגוני המורים 
באנגליה לא התקבלו כל מכתבי סולידאריות מאז תחילת המלחמה . 
