ממפקדת ראש הג"א נמסר כי על - פי מידע שהצטבר באחרונה , מסתמן רפיון במודעות 
הציבור לצורך בנשיאת ערכות מגן ובשימוש בהן בשעת אזעקה . אנשים רבים יוצאים 
מביתם ללא ערכות מגן ואף מסירים את המסכות בשעת אזעקה , עוד לפני שידור 
ההנחיות המתאימות ברדיו . במפקדת הג"א מדגישים כי הסכנה של תקיפת טילים , 
כולל הסכנה של תקיפה בחומרי לחימה כימיים טרם חלפה , וחיוני להקפיד על 
כללי ההתגוננות האזרחית בבית ומחוצה לו . מפקדת הג"א פנתה בבקשה לציבור להקפיד 
על נהיגה זהירה , במיוחד כאשר נשמעת אזעקה . לא מכבר נגרמו תאונות דרכים 
כאשר כלי רכב חצו צמתים מסוכנים באור אדום , ולא הקפידו על כללי התנועה 
הנדרשים בשעת אזעקה . מקורות צבאיים מדגישים כי אין חוק המחייב להישמע להוראות 
הג"א , ולא ניתן להעניש אזרחים המפירים את ההוראות . עם זאת , לא מן הנמנע 
שתישקל אפשרות לשינוי מצב זה כך שההוראות יחייבו את כל ציבור האזרחים . 
