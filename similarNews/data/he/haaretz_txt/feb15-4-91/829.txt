בחודש ינואר האחרון ביצעה חברת סוני חילופי תפקידים ברמות הניהול הגבוהות , 
שבלטה בהם מידה רבה של הסבה בתחומי העיסוק של המנהלים , ושילובם בסביבות 
תרבותיות וחברתיות לא מוכרות להם . כך למשל , הפך נשיא " סוני ארה"ב בע"ם " , 
חברת ההחזקות של סוני בארה"ב , ליו"ר מועצת המנהלים של " סוני מוסיקה 
בידורית בע"ם " ; ולנשיא סוני קורף . האמריקאית , מונה מי שעד אפריל בשנה 
שעברה היה נשיא " סוני מערב גרמניה בע"ם " . שינויים אלה ורבים נוספים מסמנים 
את כניסתה של סוני לעידן הגלובליזציה בניהול . בשנות ה06 וה07 פרצה סוני 
לשוקי העולם והחלה להשתלט על נתחי שוק גדולים של האלקטרוניקה הבידורית . 
בשנות ה07 וה08 הקימה החברה רשת מפעלים וגופי שיווק חובקי עולם , רשמה 
חברות - בת רבות בארבע כנפות תבל , והחלה להסיט מרכזי כובד חשובים בתחומי 
המחקר והפיתוח לארה"ב ולמערב אירופה . בשנות ה08 גם היתה סוני לראשונה מבין 
החברות היפאניות המוליכות שהעניקה דריסת רגל לזר בחבר המנהלים שלה . השלב 
הנוכחי ב"אינטרנציונליזציה " בפעולותיה של סוני מתאפיין בתנועת מנהלים שזכו 
בהערכתם של הדרגים הבכירים ( ובעיקר מי שהרשימו בתפקודם את יו"ר חבר המנהלים 
האגדי , אקיו מוריטה ) מתפקיד לתפקיד ומיבשת ליבשת בתוך המערך העולמי בו 
מתפקדת סוני . התהליך החל לפני כשנתיים , דווקא בדרגים הנמוכים יותר : 
סוני פתחה בחילופי כוח אדם בין שלוחותיה ברחבי העולם , במטרה לחזק נקודות 
תורפה במפעל אחד בעזרת המיומנות שהופגנה באותו תחום במקום אחר . בשנים האחרונות 
הועברו מהנדסים בריטים המתמחים בטכניקות הרכבה של רכיבים מוכנים למקסיקו , 
ומהנדסים אמריקאים בתחומי ההקלטה נשלחו לצרפת . היתרון הגדול שרואה מוריטה 
בתנועת כוח הניהול מסביבה לסביבה הוא בהרחבה ניכרת באפשרויות הקידום הקיימות 
בתוך סוני . כמובן שישנם יתרונות חשובים בחלוקת הניסיון והמיומנות שנצברו , 
אך המדיניות החדשה , סבור מוריטה , גם פותחת אפשרות מוחשית " לעלות כיתה " 
עבור קשת רחבה של מנהלים בדרג הבינוני והבכיר , אשר לולא כך היה קידומם 
נבלם . לגישת מוריטה , נוטש סגל מוכשר חברות רבות בארה"ב ובאירופה לטובת 
מתחריהן , מרגע שאפקט צוואר הבקבוק במירוץ לצמרת מתחיל לתת את אותותיו בהאטת 
הקידום . תופעה זו מסיבה , לדעת מוריטה , נזק רב למתחריו בעולם , והאתגר 
שיצר למנהליו בתפקידי ניהול הפתוחים עבורם כעת בסביבה גיאוגרפית ותרבותית 
חדשה לגביהם , ישאיר בשורותיה של סוני חלק גדול מכוח האדם הניהולי לו היא 
זקוקה . 
