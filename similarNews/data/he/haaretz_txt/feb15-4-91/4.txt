לפני שבועות אחדים התקיים באוניברסיטת בן - גוריון בנגב כינוס מדעי בין - 
לאומי תחת הכותרת " מורים חושבים " . חקר דרכי החשיבה הייחודיות של המורים , 
מבני הידע שלהם והאופן שבו הם משתמשים בידע הזה , החל לפני כ51 שנים בלבד . 
עד אז התרכזו אנשי מדעי החינוך בתלמיד או בתצפיות על התנהגותו של המורה 
בכיתה . תחום המחקר החדש כולל גם את הדרכים שבהן מורים תופסים , שוקלים , 
פותרים בעיות ומתפעלים רעיונות . לימוד דרכי החשיבה האופייניות למורים עשוי , 
לדעת החוקרים , לסייע בבנייה נכונה יותר של תוכניות להכשרת מורים , מה 
שישפיע כמובן על רמתה של מערכת החינוך כולה . אך מארגן הכינוס , הד"ר רון 
הוז מאוניברסיטת בן - גוריון , אומר שהמטרה הזאת רחוקה , ושאפשר יהיה להשיגה 
( אם בכלל ) רק בעתיד הרחוק . " בינתיים אנחנו עוסקים באיסוף מידע , 
שבעתיד יוכל , כך אנחנו מקווים , לשמש לבניית תיאוריות ומודלים מורכבים 
ושלמים יותר . נכון לעכשיו אנחנו יודעים מעט מאוד על דרכי חשיבתם של המורים : 
מה הם חושבים על שאלות מוסר בכיתה , מה הם יודעים על פדגוגיה , על תכונות 
של תלמידים , על הוראה , על למידה , כיצד הם מקבלים החלטות בזמן השיעור . 
" צריך לזכור שהמורה פועל בסיטואציה מאוד לא רגילה . אדריכל , או רופא , 
יודעים בבירור מי המטופל , או הלקוח שלהם , למען איזה אינטרס עליהם לפעול . 
אבל המורה אינו פועל מול תלמידיו בלבד . במערך האינטרסים הכיתתי פועלים 
גם ההורים , אנשי מינהל , מפתחי תוכניות הלימודים , פוליטיקאים ועוד . 
לכל אחד מאלה עשויה להיות השקפה עצמאית משלו על מהותה של הוראה טובה , 
והמורה חייב להלך על חבל , שלפעמים הוא דק למדי , המחבר וקושר את כל האינטרסים 
הללו , שלפעמים מנוגדים זה לזה . לפיכך הוא חייב לפתח סגנון מחשבה זורם 
ואינטר - אקטיווי . " המורה פועל בכיתה שהיא סביבה מורכבת מאוד , לא צפויה , 
ומחייבת תגובות מיידיות ופומביות . הוא חייב לקבל החלטות ולפעול על פיהן 
בזמן אמיתי , באופן מיידי . אי - אפשר להגיב על התרחשות מסוימת בכיתה אחרי 
כמה דקות של מחשבה . המורה , כמו שחקן טניס , חייב לחבוט בכדור המוטח 
לעברו מיד , אחרת הוא מפסיד נקודות . תגובותיו גלויות לחלוטין לעיני תלמידיו , 
ואין לו שום דרך להסתתר או לפעול בפרטיות . הוא כל הזמן על הבמה , וכל 
הזמן הוא נתון לשיפוט ולביקורת . הדרך שבה הוא מטפל בכל אירוע נרשמת בהיסטוריה 
הכיתתית , והדבר משפיע על דרכי הפעולה שהוא יוכל לנקוט בכיתה הזאת בעתיד . 
הוא נדרש לא רק לשרוד ולחזור הביתה בשלום , אלא גם להגיע למטרה מסוימת , 
ללמד ; להזיז ידע מהתודעה שלו ולמקם אותו בתודעת תלמידיו . בתנאים האלה , 
אם המורים בכלל מצליחים לעשות משהו , זה הישג " . לומדים שם , אבל רק מעט 
מזה הוא מה שהמורים מלמדים . בעיקר לומדים מהאוניברסיטה של החיים : לנהל 
עסקים , להסתדר בחברה , לרכוש ולשמר מעמד ועמדות כוח , לעבור מבחנים מבלי 
להבין באמת את חומר הלימוד , להסתיר חוסר ידע בשיחה , להתחמק , להיטמע 
בהמון או להתבלט , לפי הרצון והמצב . דברים כאלה . הוז חוקר את הידע ההצהרתי 
של המורים בתחומים שונים , כלומר את יכולתם לדבר על התחומים הללו . חוקרים 
אחרים מתמקדים בידע ההליכי של המורים , המתבטא במיומנות ההוראה . " המורים , 
כמו כל בני - האדם האחרים , מחפשים משמעות " , אומר הוז . " הם מנסים 
למצוא את המשמעות של התנסויותיהם בכיתה . אנחנו , בשלב זה , מנסים לעקוב 
ולתעד , ואחר - כך לנתח ולהבין את הדרך שבה הם עושים זאת " . בכמה מחקרים 
שבוצעו בארץ על דרכי הלמידה וצבירת הידע של המורים , עלו ממצאים מפתיעים . 
מורים למתימטיקה שבאו להשתלמות מקצועית נבחנו על החומר שהם עצמם מלמדים 
שנים אחדות . הציון הממוצע הקבוצתי שלהם היה 53 מתוך 001 . לאחר מכן התקיימה 
ההשתלמות שבה למדו מחדש את החומר . בסוף ההשתלמות התקיים מבחן נוסף . הציון 
הקבוצתי הממוצע שהמורים קיבלו בו היה 56 מתוך 001 . אחד המחקרים שהוצג בכינוס 
בבאר שבע הראה כי סטודנטים בתוכניות שונות של הכשרת מורים מתקשים במיוחד 
בהסקת מסקנות לוגיות פשוטות . יכולתם לפתור בעיות המחייבות הסקת מסקנות 
כאלה השתפרה עקב לימוד והדרכה : ציוניהם הממוצעים עלו מ05 ( לפני ההדרכה ) 
ל46 ( אחריה ) . תוצאות דומות התקבלו גם במחקר שבחן את מידת יכולתם של 
המורים לפתור בעיות שפתרונן מחייב חשיבה פרופורציונלית . מתברר שתהליך של 
למידה והדרכה עדיין מותיר אחוזים ניכרים של מורים ללא יכולת שליטה וביצוע 
בתחומים הללו . מתברר גם שקשה ללמד מורה להפעיל שיטות הוראה מסוימות . במחקרים 
שבוצעו בעניין זה התברר שהשפעתם של שיעורים בשיטות חינוכיות ויסודות החינוך 
על המורה המתחיל , או על התלמיד בסמינר , הן מועטות ביותר . עם זאת , 
מתברר שהידע של המורים נצבר במבנים ייחודיים , המורכבים מידע בתחום המקצוע 
עצמו וגם מדרכים שבהן אפשר להורות את הידע הזה . כך למשל פיסיקאי יכול לסכם 
לעצמו את הידע שלו בסטטיקה בכמה חוקים ונוסחאות . אבל הידע של מורה לפיסיקה 
בסטטיקה כולל את החוקים ואת הנוסחאות האלה כשהם משולבים בדוגמאות שהוא יכול 
להציג לתלמידיו , ועל סימולציות או ניסויים שביצועם ימחיש לתלמידים את החומר 
ויסייע להם להבינו . המבנה המורכב הזה של הידע והחשיבה בתחומים שונים נבנה 
בהדרגה . מורה מתחיל לפיסיקה חושב בתחילה בדרך דומה למדי לדרך חשיבתו של 
הפיסיקאי , אבל עם השנים , עם הניסיון , הידע שלו נצמד לזיכרונות של אירועים 
שונים בכיתה בעת שלימד את הנושא המסוים . השאלה הזאת , שאלת ההבדלים שבין 
דרכי החשיבה של מורים ותיקים לבין אלה של מורים מתחילים , נחקרה בשנים האחרונות 
באינטנסיוויות . בניגוד לציפיות החוקרים התברר , למשל , שאין הבדל משמעותי 
בין מורים ותיקים למתחילים בכל מה שקשור לידע הצהרתי של שליטה בחומר הלימודים 
עצמו , וגם לא בשיטות שונות להוראת הידע הזה . ההבדל שבין הוותיקים למתחילים 
עלה על - פני השטח במחקרים מסוג אחר , שבחנו את יכולתם של המורים ללקט " מודיעין " 
על הנעשה בכיתה . כאשר הראו להם , למשך שנייה אחת , שקופית שצולמה בכיתה , 
ידעו הוותיקים לפענח את התצלום טוב יותר מעמיתיהם המתחילים . שניהם ידעו 
לתאר את מה שנראה בשקופית , אבל הוותיקים ביצעו גם היקשים מתוך מה שראו . 
יוסי הסתובב ופנה לערן , וזה אומר שבפינה ההיא מתפתח פוטנציאל של הפרעה 
בשיעור . אחרי צפייה נוספת באותה שקופית ידעו הוותיקים לבצע הבחנה נוספת , 
בין מה שנראה שמתרחש בכיתה לבין מה שמתרחש בה בפועל . גם הבחנה זו לא בוצעה 
בידי המורים המתחילים . למעשה , החלוקה של מורים ל"וותיקים " ול"טירונים " 
נמצאה גסה מדי , והחוקרים שילבו בה מושג נוסף : " מורה מומחה " . אבל 
השאלה מיהו " מומחה " נדונה בלא מעט כינוסים מדעיים , ועדיין לא נמצא 
לה מענה אחיד ומוסכם . לפי הצעות מסוימות המומחה הוא מורה שיודע ללמד נושא 
מסוים בדרכים רבות ושונות , שאותן הוא מפתח בעצמו לפי שינויים במצב ובהרכב 
האוכלוסייה בכיתה . כלומר , המבנה הסירוגי של דרך חשיבתו , הבנוי מידע 
ומשיטות ללימודו , הוא דינמי , כולל שיטות לימוד חליפיות רבות , ומאפשר 
את פיתוחן של שיטות לימוד חדשות . לפי הגדרה אחרת המומחה הוא המורה שכיתתו 
מצליחה במבחנים יותר מכיתות של מורים אחרים . לא . זו תעלומה שספק אם יימצא 
לה אי - פעם פתרון . במבט כללי על מאות המחקרים שבוצעו בתחום זה לא תמיד 
נמצאו הבדלים משמעותיים בין הצלחת תלמידיהם של מורים סמכותיים לבין אלו של 
לא סמכותיים , או בין תלמידים של מורים אינטליגנטיים לכאלו של פחות אינטליגנטיים . 
מספרם של הגורמים המשפיעים על הצלחתו או על אי - הצלחתו של מורה הוא גדול 
כל - כך , ועד כה לא נמצאה דרך לשקלל את כולם ולהגיע לתוצאה כלשהי . כמעט 
כולם לא מתאימים אם אתה מתכוון למורים טובים . אבל לדעתי אי - אפשר וגם 
לא צריך להתנות את קבלתם של מועמדים לתוכניות להכשרת מורים במבחני אישיות . 
מי שיש לו רקע תרבותי והשכלתי מספק , ורוצה להיות מורה , ומוכן להשקיע 
לשם כך מאמצים בלימוד , צריך לקבל את ההזדמנות . בטווח הארוך אין לנו שום 
כלים מתאימים שבאמצעותם אנחנו יכולים להניח שהוא יהיה מורה טוב . זה כמו 
זכייה בהגרלה . כולם יכולים לזכות וכולם יכולים להפסיד , אין אפשרות לנבא 
זאת . אם להשתמש בדוגמה שלי , ואני אינני מקרה בודד , הרי שבתחילת דרכי 
לא התקבלתי להוראה בגימנסיה העברית . המנהל זאב תוחמן קבע שאינני מתאים 
להוראה . אבל התעקשתי . אחר - כך , בכיתה , פיתחתי דרך מחשבה ופעולה 
משלי : כשנתקלתי במצבים מסוימים נזכרתי במה שהיו המורים שלי נוהגים לעשות 
במצבים דומים ואז עשיתי את ההיפך . וזה הצליח . אולי . ואולי מי שיעשה 
את ההיפך מזה יצליח יותר . 
