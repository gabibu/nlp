פאריס ( מיוחד ל"הארץ " ) . אלן גופה , מזכ"ל מפלגת האופוזיציה הראשית 
בצרפת , הר - ף - ר הימנית , אמר אתמול כי מפלגתו יצרה קשר עם הגורמים 
הראשיים הנוגעים לכינון ועידה אזורית למזרח התיכון , בהשתתפות המדינות הערביות 
וישראל . רעיון זה העלה לא מכבר מנהיג המפלגה , זאק שיראק . לדבריו , 
תביעתו של נשיא צרפת לכונן ועידה בין - לאומית בחסות האו"ם אינה מציאותית 
עקב התנגדותה של ישראל , ולפיכך יש למצוא דרך חלופית . שיראק מציע כי הוועידה 
תתקיים בפאריס . שיראק אמר עוד , כי נציגות פלשתינית שתיבחר בבחירות בשטחים 
תיטול חלק בוועידה זו . הצעתו של שיראק נדחתה על ידי משרד החוץ הצרפתי , 
הגורס כי רק ועידה בין - לאומית , תבטיח הסדר יציב באזור . סמנכ"ל משרד 
החוץ , יוסף הדס , אמר אתמול בראיון לרדיו היהודי בפאריס , כי לא נעשתה 
פנייה רשמית לישראל בעניין זה . בתחילת השבוע נפגש מיטראן לשיחה בבית הרב 
הראשי של צרפת , גוזף סיטרוק . בהודעה שמסר הארגון הדתי של יהודי צרפת , 
ה"קונסיסטואר " , נאמר כי הנשיא מיטראן הבטיח כי צרפת לא תפעל להכתיב פתרון 
מנוגד לאינטרסים הביטחוניים שלישראל . 
