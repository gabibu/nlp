גלים של עיונים והרהורים דקדנטיים צפויים לנו בעשור האחרון של המאה האחרונה 
של האלף השני . וזו כבר המאה השלישית שבה צפויה גאותה של הגות - הדקדאנס 
של שלהי המאות , וכבר אפשר לערוך השוואות בין שלושת הדקדאנסים האחרונים 
הללו . ייתכן שמלוא מרחב הדמיון המערבי נחשף מתוך הוואריאציות שבין הגלים 
התרבותיים החוזרים ובאים הללו . נדמה שלכל שלושת הדקדאנסים שלנו , של המאה 
ה91 ושל המאה ה81 משותפת הפנייה אל המשל התרבותי - פוליטי הגדול : שקיעתה 
ונפילתה של רומא הקדומה . על כך שזהו המשל הבסיסי אין כלל לתמוה : שקיעת 
העולם העתיק היא עדיין השקיעה המתועדת ביותר , ולמרות הפולמוסים האין - 
סופיים היא הכמעט - מובנת מכל השקיעות המוכרות לנו . יתר - על - כן , מושג 
ה"דקדאנס " עצמו הועלה בהקשר המשל הרומי הגדול לראשונה , דומני , על ידי 
מונטסקייה בחיבורו " על הגדולה ועל הנפילה ( לה דקדאנס ) של הרומאים " , 
בראשית המאה ה81 , וזמן - מה לאחר מכן בספר היסוד של מה שאפשר לכנות " האנאלוגיה 
הרומית הגדולה " , ספרו של אדוארד גיבון על " שקיעתה ונפילתה של הקיסרות 
הרומית " , שזרם גדול של כינוסים ופרסומים אקדמאיים ציין לפני שנתיים את 
שנת המאתיים להופעתו . במאה שלאחר מכן לבשה בשורת הדקדאנס של המאה ה91 שוב 
את צורת המשל הרומי , הפעם במוצהר ביצירה קטנה וקלת - דעת יותר מן החיבורים 
הלמדניים של המאה ה81 ( וכבר בכך נראה ההבדל באווירת המשל הרומי בשתי המאות 
העוקבות ) , בסונטה מאת פול ורלן ששמה " עייפות " , ותחילתה המפורסמת 
בטור : " הרי אני אימפריה גדולה בשלהי נפילתה . . . " . גם בדקדאנס שלנו 
עולה ומתחדשת זה כמה שנים האנלוגיה הרומית . מבואות כלליים לאנלוגיה נכתבים 
זה כבר , על פני המאה כולה , מ"שקיעת המערב " ועד ספרו של ההיסטוריון 
מהרווארד , פול קנדי , על נפילת המעצמות הגדולות רב - המכר ההיסטוריוגרפי 
של ארצות הברית מלפני שנתיים . אך עדיין דרוש מרחק מן השנתיים האחרונות 
המחזקות את המשל הרומי עד כדי תעתוע - חושים כמעט . נוכח מיני הדמיון בין 
המשל לנמשל אתה מתפתה לעתים , ואפילו אתה מנסה להיות רציונליסט , למיני 
מטאפיסיקות של ההיסטוריה , לתורות המחזוריות הנצחית וכיוצאים באלה מיני 
דטרמיניזמים שבעצם אין דעתך סובלת . אבל הנה לנגד עיניך " רומא חוזרת ! 
" כמו שבישר לפני כמאה שנה סימבוליסט צרפתי מינורי בסונטה בשם זה . בחודשים 
האחרונים אני מוסיף לי לכרטסת - הסימפטומים של האנלוגיה הרומית את הנושא 
הרומי - הדקדנטי הראשון במעלה : הפחד מפני העמים הבאים מן המזרח . וריאנט 
מיוחד של המוטיב הזה יימצא אולי גם במאמרים ישראליים מסוימים בנושאי הקליטה , 
ובעצם אי - הקליטה , של העולים מברית - המועצות . פה ושם עולים מן המאמרים 
הללו אלה המספרים על פגישות עם העולים , עם תרבותם ועם השקפות - עולמם 
הריחות הספציפיים של הפחד הרומי מפני העמים הנוהרים מן המזרח , והמתקינים 
עצמם לכיבוש האימפריה . הווריאנט הישראלי צבוע , כמובן , בהרבה צבעים 
מיוחדים שמוסיפה היהדות , כזאת או אחרת , של העולים שהדוקטרינה הרשמית 
המקובלת עדיין על הרוב מורה לראות בהם " אחים " . אכן פרק סבוך ומרתק מכולם 
יהיה הפרק הישראלי בתולדות המשל הרומי של שלהי המאה ה02 . אבל אני פונה 
למערב עצמו , לאירופה ולאמריקה הצפונית , ומוצא שם בפרסומים השונים , 
בכלי התקשורת האלקטרוניים , וגם בשיחות החולין אווירה קדחתנית של סוף 
האימפריה . אמנם הפעם המדובר באימפריה הסובייטית , ובכך לוקה המשל , 
שהרי האווירה הקדחתנית העתיקה אחזה אי - אז באימפריה הרומית , במערב משמע . 
טוב , כמו שאומרים ברומית " מוטאטיס מוטאנדיס " , גם הדמיון שונה באנלוגיות 
מן הסוג הזה . שמועות על אודות מספרם המשוער של המהגרים הצפויים בין שלושה 
מיליון לעשרה פורחות באוויר , ומשתרבבות לדיונים רציניים פחות או יותר . 
ושוב עולה מקבילה ישראלית : זכור הדיון העיתונאי על גודל העלייה הצפויה , 
כשההערכות נעות ממיליון ועד שבעה מיליון . בדיוני המומחים עלו השאלות : 
האם אפשר יהיה לעצור אותם ? איך להיערך לקראתם ? איזו תרבות הם מביאים 
ואיזו יש להציג לפניהם ? אלו חוקים נכונים בשבילם ? האם יקבלו את החוקים 
הקיימים ? והרי כבר כתב קוואפיס , בשיר מן השנה האחרונה של המאה האחרונה 
( 9981 ) " בציפייה לברברים " ( שוב מן השירים המצוטטים לרוב בעיתונות 
המערבית , וגם פה ושם בעיתונות הישראלית . סימן שיש הקבלות פנימיות גם 
בין הדקדאנסים המערביים ) , על כך ש"כשיבואו הברברים הם יחוקקו את חוקיהם . 
. . " . נדמה שקוואפיס תפס יפה את האווירה בשיר הגאוני שלו : החרדה מפני 
הבאים מהולה כאן במין היענות . אך שאלה אחרת היא באיזו מידה הבאים החדשים 
הם באמת " ברברים " ( במובן המושאל של המושג ) . נראה על - פי רוב שהברברים 
הם דווקא בני - המערב המצפים בחרדה ל"פולשים " שרובם אולי בני - תרבות יותר 
מהם . אכן המערב , ממש כמונו , נערך לאי - קליטה . נדמה שבהיערכות הזאת 
נעוצה הסיבה לזירוז העזרה לרוסים שהתבטאה במשלוחי המזון הגרמניים , בחבילת - 
הסיוע המאסיווית שעליה הוסכם בפגישת ראשי הקהילה האירופית ברומא בדצמבר , 
ובחיטה המסובסדת שהנשיא בוש אישר את משלוחיה . לא רק טעמים הומניטריים 
מנחים את הפעולות הללו עמי המערב מקווים לעצור באמצעותם את השיטפון הרוסי 
המאיים . חוק ההגירה החופשית מברית המועצות , שאישורו בפרלמנט הסובייטי 
נדחה שוב ושוב , צפוי במערב , לכשיתקבל לבסוף , לתגובות נבוכות מאוד , 
שלא יהיה קושי לתלות בהן את אשמת הסטנדרדים הכפולים . לכאורה מבטיח החוק 
זכות אדם יסודית שהמערב תובע זה כבר שברית המועצות תנהיג כמוה , אך זו זכות 
שאינה נוחה כל עיקר לממשלות המערב . לאן יסעו מיליוני הרוסים כאשר יתר להם ? 
הצמרמורת עוברת בגוום של האירופאים המכונסים לוועידתם ברומא , קצת פחות 
מאלפיים שנה אחרי בואם הלא - מנומס של עמי - המזרח הקדמוניים ההם , " הברברים 
הלבנים " מן הסונטה של פול ורלן . האווירה התזזיתית משהו , המלווה מבטים 
צפופים מזרחה , אופפת אותך כבר על גבולה המערבי של ברית המועצות עצמה , 
כבר בלנינגרד אפילו : זה " החלון אל המערב " המסורתי של האימפריה המזרחית . 
כאן , בבתי - המלון הגדולים , ינסו לגשת אליך בכל מיני תואנות המקומים 
המריחים את היותך מ"שם " . כבר כאן , במגעים הראשונים הללו , כביכול , 
בין התיירים המערבים לבין הרוסים המהגרים - בכוח , נולדת האווירה הזאת 
של חוסר ביטחון הדדי . החומות הסמויות הקמות בין הבריות הן , נדמה , חזקות 
לא פחות מקירות הברזל שנפלו , מחומת ברלין שנפלה כביכול . האווירה הזאת 
נעשית דחוסה שבעתיים על קרקע המערב ממש , שמשמעה כיום כבר פולין , צכוסלובקיה , 
הונגריה , כל הארצות שאך תמול שלשום השתייכו למזרח . בשביל הרוסים של 
היום הארצות הללו , ואולי בראש ובראשונה פולין , הן בבחינת מחוזות - חפץ 
מיוחלים , החלונות הממשיים למערב , ואפילו המערב עצמו . כנגד המאוויים 
הגלויים הללו הקימה הממשלה הפולנית ועדה הנערכת לקראת הבאים , וההיערכות 
אינה נעשית מתוך חדווה יתרה . בינתיים , בכיכרות המרכזיים של וארשה אתה 
שומע הרבה רוסית . על הדוכנים העלובים המוצעים בסביבות היכל התרבות האימתני 
תראה סחורות רוסיות במחירים מופקעים , ומעל לכל בקבוקי הוודקה הרוסית . 
אך כל המהגרים האלה עדיין לא מסמנים נהירה , משום שמדובר במאות אחדות אולי 
באלפים שהצליחו להגיע למרות המחירים הלא - קטנים , למרות הקושי לקבל פספורט . 
בהונגריה יש חשש שרבים מן החיילים הסובייטים האמורים לעזוב את המדינה הלא 
עוד קומוניסטית ימצאו דרכים להישאר בארץ החופשייה אך המידרדרת במהירות לעוני 
ולאבטלה קשה . הגבול בן ששים הקילומטר שבין צכוסלובקיה לברית המועצות נחצה 
מדי יום ומדי לילה בתאוצה גוברת על - ידי אלפי אוקראינים , ביילורוסים ורוסים . 
המעצורים קלושים מאוד , ורק לפני זמן קצר תוגברו משמרות הגבול הצכוסלובקיים . 
ועדת תיאום מקשרת בין המדינות הגרורות לשעבר , המנסות לטכס עצה לקראת הבאים . 
למערב עצמו , למדינות הקהילה , הזרם דק מאוד לפי שעה . המעצור הגדול 
יוקר החיים במערב עושה את שלו . קראתי בעיתונות הלונדונית על רוסים העוסקים 
בכל עבודה שחורה במרחבי העיר , אבל אפילו היא , האוהבת להעניק צבעי דרמה 
ל"פלישות מן המזרח " , מודה שמדובר במאות ספורות בלבד . השאלות הנידונות 
בדחיפות הן , כמובן , עתידה של ברית המועצות והצורה שבה ישפיע העתיד הזה 
על ההגירה . ומה יהיה אם תפרוץ מלחמת אזרחים ? כל התסריטים , גם המאיימים 
ביותר , מועלים בכלי - התקשורת הרעבתניים . בינתיים גברה ההגירה , או 
ההסתננות , אחרי הודעת ההתפטרות של שווארנדזה ( שוב , כמו העלייה לארץ ) 
. לא חסר גם הדיון בעתיד הרחוק יותר , על סין , למשל , לכשזו תתנשל מאזיקי 
הקומוניזם . חבר הפרלמנט האנגלי גורג וולדן צייר זה לא כבר במאמר ב"טיימס " 
תמונה אפוקליפטית של כביליון איש הנוהרים מערבה מן המזרח ההרוס . או אז 
" רומא חוזרת " , אבל הכוונה היא כמובן לסופה של רומא שהוא , כביכול , 
העומד שוב בפתח . " המערב חסר כוחות חיוניים הדרושים כדי להניס את הפולשים 
החדשים " , כותב וולדן בלשון המשל הרומי המסורתי במאמרו " הפולשים החדשים " , 
וממשיך , " ואף שהם באים בלא כוונות מלחמה , לכאורה , ובלא אמצעי קרב , 
עצם הכמויות שלהם די יהיה בהם להוריש מארצותיהם את התושבים הוותיקים של 
המערב " . נראה לכאורה שהדברים מופרכים וראויים לכל היותר להוספה לכרטסת של 
חוקר תולדות האידאות יותר מאשר להבאה לשולחנות של ממשלות המערב , שעל כך 
ממליץ חבר - הפרלמנט השמרני המלומד הזה . בכל מקרה נדמה שהפעם עשוי המשל 
הרומי הגדול , בן שלוש מאות השנים , אם לא יותר , לקרום עור וגידים , 
להיות לנמשל , במידה רבה יותר מאשר בכל הפעמים הקודמות . 
