שחר סומאליה החדשה שלאחר סיאד בארה לא בישר טובות : בוזזים חפזו ברחובות 
מוגאדישו , שהיו מלאים גופות נרקבות . מתקפת המורדים אילצה את בארה לברוח 
ממעונו המבוצר בשיירה משוריינת , וכך הגיעה לקצה דיקטטורה אכזרית בת 12 
שנים . " הקונגרס הסומאלי המאוחד " ( יו - אס - סי ) , ארגון הגרילה 
הגדול ביותר במדינה , ניסה להחזיר מידה של סדר כאשר בחר לנשיא זמני את עלי 
מאהדי מוחמד , בן 25 , בעל מלון וחבר פרלמנט עד להפיכה של בארה ב9691 . 
אבל ממשלתו של מאהדי געשה עוד לפני שנכנס לתפקידו . בטקס ההשבעה שלו נמשך 
הירי בחוץ . הרס מוגאדישו , הזהיר מאהדי , " היה רק סוף המשחק . כלכלת 
המדינה כולה נמצאת כעת במצב אסון , במשבר " . הדברים יכולים היו להיות אף 
גרועים מכך . הצעד הראשון של מאהדי היה להציע חלוקת שלטון בממשלה זמנית 
וקיום בחירות במהירות האפשרית . אבל האומה מפולגת פילוג עמוק , על פי חלוקה 
אזורית , ושוררת מתיחות בין שבטים שונים . כמה סיעות מיהרו לקרוא תיגר 
על הנשיא החדש . יום לאחר טקס ההשבעה ביקר המשרד הלונדוני של " הקונגרס 
הסומאלי המאוחד " , המייצג את בני הוויה ממרכז סומאליה , שמהם בא מאהדי , 
את מינויו כ"צעד בלתי טבעי ומנוגד לאינטרס הלאומי " וטען כי אלה שלקחו 
לידיהם את השלטון אינם חברי הזרם המרכזי של יו - אס - סי . שני ארגוני הגרילה 
החשובים האחרים " התנועה הלאומית הסומאלית " , בראשות בני איסאק בצפון , 
ו"התנועה הסומאלית הפטריוטית " , של תושבי אוגאדן בדרום התנגדו גם הם 
בפומבי למינוי הנשיא החדש . דובר " התנועה הסומאלית הפטריוטית " ( אס - 
פי - אם ) בניירובי אמר שהחלטת המינוי היתה הפרת הסכם בין שלושת ארגוני 
המורדים העיקריים להתחלק בשלטון , וכי היא עלולה להשקיע את המדינה במלחמת 
אזרחים ; ואילו המשרד הלונדוני של " התנועה הלאומית הסומאלית " ( אס - 
אן - אם ) תיאר את המינוי " מגוחך לחלוטין " . על מאהדי מוטלת המשימה לנסות 
לבנות מחדש מדינה שחרבה בשל ניסיונו הנקמני של בארה להישאר בשלטון בכל מחיר . 
ב03 בדצמבר 09 פתח יו - אס - סי במתקפה הסופית שלו על בארה , חבר שבט 
מרהאן הקטן שהחזיק בשלטון באמצעות דיכוי אלים של הקבוצות האחרות . בתחילת 
ינואר דחקו התוקפים את בארה ואת כוחותיו לשני מעוזים אחרונים וילה סומאליה , 
מעון הנשיא במרכז מוגאדישו , ונמל התעופה הבין - לאומי בעיבורי העיר . 
משני מקומות אלה המטיר המשמר האישי של בארה ( שהיה מורכב ממרהאנים ) 
אש ארטילריה , אש טנקים ואש נ"ם בלא הבחנה על הבירה . הקרבות החריבו את 
מוגאדישו , שווקים נשרפו עד היסוד , חלונות ראווה נהרסו וקירות התמלאו 
בנקבי כדורים . השדרות היפות בזמנו של העיר התמלאו מכוניות מרוסקות וחוטי 
חשמל קרועים . בהריסות וילה סומאליה רבצו גופותיהם הצבות של שלושה גברים . 
בפינת רחוב , במרחק של קילומטר וחצי משם , נברו שני איביסים ( עופות - 
צה טורפים ארוכי מקור ) ב61 ערימות חומות חסרות צורה גופות בתכריכים של 
אזרחים שהוצאו להורג . ידי רובם היו קשורות מאחורי הגב . בסמוך עלתה צחנה 
עזה מגופותיהם של שמונה חיילי ממשלה שנרקבו בשמש הטרופית . מישהו ריסס את 
הגופות בסיד והן נראו צבועות בצבע לבן - אפור . מעלות השחר עד רדת הערב בזזו 
גברים , נשים וילדים את הבירה . במריצות , בעגלות רתומות לחמורים , במשאיות 
ובידיהם נשאו עמם שלל מגוון : ספות , גנרטורים , כיורים , מכלי דלק וצמיגים . 
קבוצות צעירים שוטטו בעיר , מנופפים כלאחר יד באקדחים , ברובי אה - קה - 
74 , ברומי - רימונים ובכלי נשק אחרים . בלילה חגגו המורדים את נפילת בארה 
ביריות באוויר וירו קליעים נותבים אדומים , שציירו קשתות על הרקיע המואר 
באור ירח , על רקע עצי הדקל וגגות מנופצים מפצצות . תושבי הבירה , שחיפשו 
מקלט באזורי כפר , החלו לחזור לעיר . בארה נמלט דרומה בשיירה של טנקים 
ומשאיות והמורדים דלקו בעקבותיו . דיווחים שונים סיפרו כי מגמת פניו היתה 
עיר הנמל קיסמאיו , או קניה השכנה , שהציעה לו מעבר בטוח לגלות . היה 
זה סוף מחפיר לבארה , שעל פי הסברה הוא בשנות ה08 שלו . הדיקטטור - לשעבר , 
שמילא בזמנו תפקיד מרכזי במזרח אפריקה וזכה לחסדי ברית - המועצות וארצות - 
הברית בזו אחר זו , הוא עתה איש נואש שסומאלים יזכרו אותו רק בזעם . יהיה 
אשר יהיה גורלו , מאבק ממושך מצפה לסומאליה כדי להיפטר ממורשתו . 
