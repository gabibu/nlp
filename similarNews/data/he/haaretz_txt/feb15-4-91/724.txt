( ע ) . חיילי צבא ארה"ב , המשרתים בסוללות הפטריוט בצפון הארץ , הוזמנו 
שלשום לקבלת שבת שערכו לכבודם מתנדבי " אגודת הידידות ישראל אמריקה " . 054 
משפחות מכל רחבי הארץ התנדבו לארח בביתם את עשרות חיילי צבא ארה"ב המאיישים 
את סוללות הפטריוט . ביום ששי התאפשרה בראשונה יציאתם לחופשה מיוחדת של 
02 מאנשי צוות הפטריוט באזור הצפון , שזכו לאימוץ משפחות של מתנדבים מאגודת 
הידידות ישראל - אמריקה . החיילים האמריקאים סיירו באתרי נוף וארכיאולוגיה 
באזור חיפה והצפון . שניים מחיילי הפטריוט ביקרו בכפרים הדרוזים דלית אל - 
כרמל ועוספיה , סיירו במוחרקה , שם פגשו בקבוצת מטיילים שהריעו לכבודם , 
וזכו בשי מיוחד : גלויית נוף מהנזירים במנזר המוחרקה . משיחה עם כמה מחיילי 
סוללת הטילים התברר , כי אלה יצאו למשימתם במזרח התיכון בהתרעה קצרה , 
ורבים מהם הופתעו כשנחתו בישראל הם חשבו כי היעד המבצעי שאליו הם טסים הוא 
סעודיה . אגודת הידידות ישראל אמריקה תמשיך במבצע ההארחה , כדי לקשור חיילי 
ארה"ב עם משפחות מאמצות בארץ לאורך זמן . 
