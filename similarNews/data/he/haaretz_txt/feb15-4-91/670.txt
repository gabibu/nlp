קופנהאגן ( מיוחד ל"הארץ " ) . מפקד הצבא הסובייטי בפולין , הגנרל דובינין , 
אמר כי הצבא יתנגד לכל ניסיון של פולין לבצע בדיקות במחנות הצבא הסובייטי , 
או בשטחים המיועדים לאימון . ההודעה נמסרה בתום שיחות בשאלת נסיגתם של 
000 , 85 חיילי הצבא הסובייטי , החונים באדמת פולין . בריה"ם מתנגדת לתביעת 
פולין להשלים את הנסיגה עד לסוף שנת 1991 , בדומה להסכם שנחתם עם ממשלות 
צכוסלובקיה והונגריה . פולין איימה למנוע מעבר חיילים סובייטים מגרמניה 
לבריה"ם בכבישים ורשת מסילות הברזל של פולין ללא הסדר לתשלום דמי מעבר . 
קפידבינסכסוך חריף פרץ בין נשיא פולין לך ואלנסה לבין צוות הטלוויזיה , 
המפיק את המשדר הפופולארי " אובזרוואר " . 52 עובדי המשדר התבצרו בחדריהם 
בבניין הטלוויזיה בווארשה , והודיעו שלא ייצאו כל עוד לא יבטל הנשיא את 
הוראת הפיטורין . ואלנסה התרעם על שידור תוכנית שסקרה את הפגנת כורי הפחם 
מול ארמון " באלוואדאר " , מעון הנשיא בווארשה . הסכסוך בין ואלנסה לטלוויזיה 
החל בימים שבהם ניהל מאבק נגד ראש הממשלה לשעבר מאזובייצקי , לקראת הבחירות 
לנשיאות . ואלנסה האשים את הטלוויזיה בתמיכתה במאזובייצקי . בגדאנסק התכנסו 
אתמול ראשי " סולידאריות " כדי לבחור ביורש ללך ואלנסה ולהחליט אם התנועה 
תמשיך להיות גוף פוליטי או איגוד מקצועי . לפחות שבעה מועמדים מתמודדים 
על תפקיד מנהיג סולידאריות , כולם מן הדרג השני בארגון . קפידבינהוועדה 
המייעצת , המורכבת משמונה אנשים , שהקים נשיא פולין בלשכת הנשיאות , המליצה 
לקיים בפולין ב62 במאי בחירות כלליות . מאחר שתאריך זה מתאים לתוכניותיו 
של ואלנסה , אין ספק שהוא יאושר גם על - ידי הפרלמנט . כמו - כן הציעה הוועדה 
לבטל את ההגבלות המוטלות על העלאות שכר . הביטול מנוגד לעקרונות התוכנית 
להבראה כלכלית של הממשלה , אך דומה כי ואלנסה , שתמיד תמך ברעיונות פופוליסטיים , 
החליט לסגת בעניין זה , נוכח לחץ המחאות ההמוניות , המקיפות כמעט את כל 
שכבות האוכלוסייה . 
