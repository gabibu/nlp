ב1 במארס ייכנס אדריאן נובל לתפקידו כמנהל האמנותי של ה"רויאל שקספיר קומפני " , 
אחרי תקופת חפיפה של יותר מחצי שנה עם קודמו הפורש , טרי הנדס . שלושה 
שבועות לאחר מכן ייפתח מחדש אולם ה"ברביקן " בלונדון בהצגת " ייסורי אהבה 
לתהו " , בבימויו של הנדס . בכך יבואו לקצם ארבעה וחצי חודשים של אולמות 
רויאל שקספיר קומפני חשוכים בלונדון . ב3 בנובמבר הפסיקה הלהקה להציג באולם 
הגדול של הברביקן ובאולם ה"פיט " , כדי לחסוך 52 . 1 מיליון ליש"ט . בכך 
הגיעה הלהקה , שרק לפני כמה שנים הציגה בששה אולמות ( שלושה בסטרטפורד 
ושלושה בלונדון ) , למינימום של פעילות : ארבעה וחצי חודשים של הצגות 
בשני אולמות בסטרטפורד בלבד . אדריאן נובל טען ברגע שנכנס לתפקידו כי האולם 
הגדול של הברביקן אינו עונה על הצרכים האמנותיים , וכי גודלו ומיקומו של 
האולם בלונדון הופכים אותו לבלתי נעים להצגות תיאטרון . אבל מאז ההחלטה 
להפסיק להציג בלונדון , שנומקה במצוקה כלכלית , זכתה הלהקה לתוספת של % 03 
לסובסידיה שהיא מקבלת מן הממשלה . זו מגיעה כעת ליותר משבעה מיליון וחצי 
ליש"ט . הקוץ שבאליה זו הוא ש23 . 1 מיליון ליש"ט מותנים בכך שהלהקה תקבל 
הקצבה מקבילה ממקור אחר . ב"רויאל שקספיר קומפני " מקווים שעיריית לונדון , 
בעלת מרכז הברביקן , תספק את ההקצבה הדרושה . העירייה אמורה להחליט עד 
ה13 במארס . אם תשוב הלהקה להציג באולמותיה בלונדון ובסטרטפורד , ותשיג 
את ההקצבות הדרושות לפעילותה הענפה , תהיה בכך הצלחה מסוימת למסע ארוך של 
יחסי ציבור שבו טענו אנשי התיאטרון כי אי אפשר לעשות אמנות טובה בהקצבה ציבורית 
זעומה . הם טענו כי לא זו בלבד שההקצבה לאמנויות אינה בזבוז , אלא היא 
יוצרת הכנסה ותורמת לעיר ולמדינה הרבה יותר מכפי שהיא עולה להן . קפמאביננובל 
מסר פרטים על תוכניותיו לעונה הקרובה ואמר כי בכוונתו לבסס את מעמדה של הלהקה 
כלהקה הקלאסית הטובה בעולם . המדיניות שלו היא להיות פופולרי ונועז כאחד . 
אחד מצעדיו הראשונים היה לפטר את הבמאים - המנהלים , שעבודתם בלהקה איפשרה 
לטרי הנדס ולטרוור נאן לפניו לנהל את התיאטרון הענקי הזה מבלי להיות מעורבים , 
בעצם , בניהול היום - יומי . נובל עצמו היה במאי - מנהל שכזה , וכמוהו 
היו ביל אלכסנדר , בארי קייל ( שניהם ביימו בעבר הפקות בתיאטרון הקאמרי ) 
ורון דניאלס . נובל יפקיד הפקות רבות בידי במאים אורחים מן החוץ , כמו 
סטיבן פימלוט ( שביים בקאמרי את " עלובי החיים " ובאופרה הישראלית החדשה 
את " לה טרוויאטה " ) , דייוויד לבו וסם מנדס . טרוור נאן , שיצר את 
" ניקולס ניקלבי " ואת " עלובי החיים " , יביים העונה שתי הצגות ב"מקום 
האחר " אולם הסטודיו הקטן של הלהקה בסטרטפורד , שגם הוא נפתח מחדש אחרי 
שהיה סגור במשך שנה . עוד לא נקבעו ההצגות שנאן יביים , וההפקה השלישית 
בסטודיו הזה תהיה " האישה שנהרגה ברכות " של תומס הייווד . העונה הקודמת 
בסטרטפורד ננעלה ב62 בינואר , וההצגות שהצליחו שם יוצגו העונה בלונדון . 
בין השאר יגיעו ללונדון " מהומה רבה על לא דבר " בבימויו של בארי קייל , 
עם סוזן פליטווד , " המלך ליר " בבימויו של ניקולס הייטנר , עם גון 
ווד בתפקיד הראשי , " טרוילוס וקרסידה " ו"השחף . העונה בסטרטפורד תיפתח 
ב61 באפריל , בהפקה בבימויו של נובל עצמו : " הנרי הרביעי , חלק א " , 
שאליה תצטרף ב03 במאי " הנרי הרביעי , חלק ב " . בשתי ההצגות ימלא את 
תפקיד פלסטף השחקן הוותיק רוברט סטיוונס , בהופעה ראשונה ב " רויאל שקספיר 
קומפני " . נובל אמור לביים העונה גם את מחזות תבי של סופוקלס , בתרגומה 
החדש של טימברלייק וורטנבייקר ( מחברת המחזה " טובת המולדת " שהוצג בתיאטרון 
באר - שבע ) . בסך הכל מתכנן נובל 12 הפקות חדשות ב1991 : 11 בשלושה אולמות 
בסטרטפורד ו01 באולמות בלונדון . 
