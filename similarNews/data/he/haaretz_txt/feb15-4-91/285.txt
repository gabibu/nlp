המלחמה במפרץ הפרסי לא נעלמה גם מפסטיבל הסרטים של ברלין , שנפתח ביום ששי 
בהקרנת סרטו של קלוד בארי " אורנוס " . לפני הקרנת הפתיחה באולם " ץ " 
במרכז ברלין ביקש ראש העירייה , אברהארד דיפגן , לכבד בדקה של דומייה את 
זיכרם של קורבנות מעשי האיבה האחרונים במזרח התיכון . בכך הוא קלע לרגשותיהם 
של מפגינים ברלינאים ותיקים , שתלו על הכנסייה המרכזית של העיר כתובות ענק 
נגד הטבח שמבצעת כביכול ארה"ב באוכלוסייה העיראקית על ידי ההפצצות המתמשכות . 
זעמם של חלק מן הנוכחים על הסלקטיוויות הגרמנית האופיינית בהפגנת זעזוע מאירועים 
מלחמתיים נעלם עד מהרה , כשעל המסך הופיעה דמותו הכובשת של זראר דפרדייה 
בתפקידו כבעל בית קפה וברמן חולמני ב"אורנוס " . זו היתה פתיחה נאה לתחרות 
על " דוב הזהב " , המוענק לשחקנים בודדים . עלילת הסרט מתמקדת ביחס כלפי 
משתף פעולה עם הנאצים , הזוכה למחסה בנסיבות המשתנות בצרפת החוגגת את הניצחון 
והחופש המחודשים . גם הסרט הגרמני " הצלחה " , של פרנץ זייץ , מתרכז בסיפור 
אישי בנסיבות פוליטיות של הימים שלפני מלחמת העולם השנייה או אחריה : ניסיונה 
של אישה ללחום נגד המנגנון ולהשיג חנינה לבעלה וידידה מידי הממשלה הריאקציונרית 
של בוואריה , שאהדה את המפלגה הנאצית העולה . פרנציסקה ולאזר בתפקיד האישה 
האמיצה נתקלת באטימות בירוקרטית , המשקפת את השפעתם הגוברת של הנאצים בכל 
מערכות החיים . לשני סרטים נוספים בתחרות העניקו המבקרים ציונים נמוכים : 
" הנס " של נייל גורדן ( אירלנד ) ו"אמליה לופז אוניל " של ולריה סארמיינטו 
( צילה ) . בסרט הראשון הפכה פנטסיה קרקסית לחלום בלהות , והותירה את 
הצופים מבולבלים ולא משוכנעים מעלילה שהתרכזה בעיקר ביחסים בין הורים לבין 
בני טיפש - עשרה . בסרט השני , מלודרמה של יחסי אהבה , המתרחשת בעיירה 
קטנה בצילה , עזבו צופים רבים את האולם במהלך ההקרנה . גם בברלין יש תחושה 
מסוימת של מלחמה , ואולי אין זה הזמן לעסוק ביחסי אהבה משולשים עם מינון 
זהיר של מין , קנאה ונסיבות חיים רחוקות וקצת מסתוריות . 
