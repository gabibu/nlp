סרטו של פיטר גרינווי , " הטבח , הגנב , אישתו והמאהב " , עדיין מוקרן 
בבתי - הקולנוע . במקביל מתחילה בשלושת הסינמטקים תצוגה רטרוספקטיווית של 
סרטיו , הכוללת סרטים ארוכים , שזכו להקרנה מסחרית ( " חוזה השרטט " , 
" טובעים במספרים " ו"כרס של ארכיטקט " ) , סרט ארוך נוסף שלא הוקרן 
בארץ , וכמה מסרטיו הקצרים . גריאנווי הוא כיום הבמאי הבריטי המוביל , 
ואחד הבמאים הידועים בקולנוע בן - זמננו . יצירתו מעוררת מחלוקת , כמו 
זו של דייוויד לינץ בארצות - הברית . שניהם אוהבים לזעזע , ושניהם חותרים , 
בדרך זו או אחרת , נגד פולחן הריאליזם , ששלט בקולנוע האיכותי במשך שנים 
כה רבות . הדבר חשוב בעיקר בקולנוע הבריטי , שבמשך שנים רבות הצטיין ביכולתו 
לתאר את " המציאות כפי שהיא " . גרינאוויי נולד ב2491 בניופורט , ויילס . 
בתחילת דרכו היה מבקר , ואחר כך עורך , בעיקר של סרטים דוקומנטריים , 
סרטי הדרכה ושירות . בסוף שנות הששים החל לביים את סרטיו הקצרים , ובשנות 
השמונים את סרטיו הארוכים . כאשר צופים היום בכמה מסרטיו הקצרים , שיוקרנו , 
מגלים עד כמה הוא יוצר סרטים בריטי . את ההומור הבריטי כמעט שאי אפשר להגדיר 
או לתאר . הוא שונה מכל הומור אחר , וכאשר הוא ישנו מבחינים בו מיד . 
עד כמה שזה נשמע מפתיע יש משהו בסרטיו של גרינאווי , שמחבר בינו ובין מייסטרים 
קומיים בריטים מסורתיים , מספריו של פי - גי וודהאוס ועד לקומדיות בריטיות 
קלסיות של שנות החמישים . הנימה הקומית היבשה שבסרטיו דומה לנימה שעל פניהם 
הרציניות תמיד של קומיקאים , כגון אלק גינס ואליסטר סים . צריך לזכור שגם 
את מחזותיו של הרולד פינטר ניתן ואולי צריך לראות כקומדיות בריטיות . אצל 
גרינאווי באה המסורת הקומית הבריטית לידי ביטוי ביובש , במשיכה אל האקסצנטרי , 
המקברי והטריוויאלי , ובנטייה לחזור על אותה בדיחה אין - ספור פעמים בווריאציות 
קלות . הבריטים הפכו את החזרה על אותה בדיחה לאמנות מעודנת ומתוחכמת . גרינאוויי , 
כשרואים כמה מסרטיו במכה אחת , מתגלה לנו כאחד מיוצריה המיומנים ביותר . 
בסרטיו המוקדמים מחבר גרינאווי , בצורה ייחודית ומפתיעה , בין הקולנוע 
התיעודי , הקומדיה הבריטית ונושאי הקולנוע הניסיוני . הוא נמשך , גם בסרטיו 
הקצרים והארוכים , אל צורות שחוזרות על עצמן , סטטיסטיקות , סימטריות 
שונות ומשונות . באחד מסרטיו המשעשעים ביותר , " מעשה אלוהי : ברק " , 
משנת 0891 , הוא מביא סדרה ארוכה של סיפורים אמיתיים , מטורפים , מצחיקים 
ומדהימים , על אנשים שהוכו באנגליה על ידי ברק , בין השנים 6691 ו0891 . 
בסרט משנת 5791 , " חלונות " , הוא עובר על רשימה של אנשים שנפלו או הושלכו 
מחלונות בתיהם . החזרה האין - סופית , הקריינות היבשה , וצורת הבאת הסיפורים , 
מעניקים לסרטים נימה אירונית שמעבר לאירוניה : זהו מידע וגם פרודיה על 
מידע ועל דרכי הבאתו . בסרטו הארוך , , שנוצר ב0891 , הוא עובר על רשימה 
ארוכה של אנשים ששמותיהם מתחילים בהברה . הסרט מהווה סיכום לסרטים הקצרים 
שקדמו לו , משתמש בסוגיות האסתטיות והתיאורטיות שאיפיינו אותם , ומהווה 
פריצה אל הסרטים הארוכים שהעניקו לו את פרסומו הבין - לאומי . לסרטיו המוקדמים 
היה עדיין צביון של בדיחה , שנונה ומתוחכמת שעמדה בסכנה של חיסול עצמי . 
אחד מסרטיו הקצרים המעניינים ביותר , הוא " שחזורים של סרט אנכי " , משנת 
8791 . הכותרת העברית היא תרגום עברי לא כל כך מוצלח לשם המקורי . זו 
מין פרודיה על ניסיונות השחזור והתיאורטיזציה שנעשים לגבי יוצרים נידחים 
שעשו ניסיונות באמנותם , ורק כמה שרידים ודפי טיוטות ותוכניות נותרו מהן . 
הסרט מביא את סיפורו של טאלס לופר , שביקש ליצור סרט המתעד צורות אנרכיות 
בטבע , הקיף ניסיון זה בשלל תוכניות יומרניות וסתומות , וכעת נעשה הניסיון 
לשחזר את הסרט שהוא רצה לעשות . סרטו של גרינאוויי כולל ארבעה ניסיונות שחזור 
שכאלה , בתוספת קריינות יבשה שסוקרת את כוונות המשחזרים , את הצלחותיהם 
ואת כישלונותיהם . רק מי שעוקב אחר הנעשה בכתבי עת מתקדמים העוסקים בניסיונות 
מעין אלה , יודע עד כמה מדייק גרינאוויי בהתייחסותו הפרודיסטית אליהם . 
מה שהופך את הסרט למשעשע ורציני כל - כך , היא העובדה שהוא גם פרודיה עצמית 
מדויקת להפליא . האובססיה של לופר ומשחזריו לצורות אנכיות בטבע תואמת את 
זו של גרינאוויי לארגון המציאות שבסרטיו , על פי מספרים , תבניות וצורות 
שונות . הקולנוע של גרינאוויי נע בין סדר קיצוני ואנרכיה . סרטיו מתארגנים 
סביב למגוון רחב של קודים . בעזרתם הוא מציב לנו מלכודת , ואנו בהנאה מרובה 
נופלים לתוכה . סרט נוסף , " טלפון יקר " , משנת 7791 , עוסק באופני 
השימוש השונים בטלפון . הוא מלווה בסדרה של סיפורים המדגימים שימושים אלה 
ביובש ובהומור המאפיינים את מכלול יצירתו . הוא מתמרן להפליא בין פסקול 
ותמונה , בין דימוי חזותי למלה כתובה , ושולט במיומנות בתגובותינו לאלמנטים 
אלה . לכל אורך הדרך הוא בודק את יכולת הקליטה הקולנועית ואת משמעותה . 
גרינאוויי הוא במאי עכשווי , אלים , תוקפני ומשועשע . המפגש עם סרטיו 
המוקדמים מוכיח שדרכו הקולנועית מעוגנת עמוק בהתפתחותו של הקולנוע הבריטי 
מאז שנות הששים . חסר ברטרוספקטיווה אחד מסרטיו הארוכים של גרינאווי שלא 
הוקרן בארץ : , שיוקרן באפריל בסינמטק . בחיפה החלה הרטרוספקטיווה 
שלשום . בירושלים מחר ובתל - אביב במוצ"ש . 
