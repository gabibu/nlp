זה אמור היה להיות המסמר של העונה : חסן בודיאף , מגדל העקרבים ממדינה 
שבקזבלנקה , הודיע ששני העקרבים האהובים עליו , הנושאים את השמות בוש וסדאם , 
יופיעו בדו - קרב לפני קהל שישלם דמי כניסה . אבל התוצאה הכזיבה ; המבחנים 
המוקדמים נכשלו . בוש וסדאם לא היו מוכנים להילחם בשום פנים ואופן . חסן 
בודיאף נמנה עם המרוקאים המועטים מאוד הרואים במלחמת המפרץ " אירוע ספורטיווי " . 
הזעם והאבל בקרב העם מוחלטים . הילדים משחקים משחקי מלחמה נגד " אמריקאים " , 
נשים הסירו את תכשיטיהן , על בתי - ספר ואוניברסיטאות מתנוססים דגלים 
שחורים . " אלוהים שבשמים " , אמרה הסוציולוגית פטימה מרניסי מאוניברסיטת 
רבאט , " הרי זה גרוע יותר מאשר מקרה אבל במשפחה " . המלך חסן השני שיגר 
בסתיו 003 , 1 חיילים למפרץ כדי להפגין הכרת תודה על שירותים שסיפקו לו האמריקאים 
והסעודים . השמועה מספרת שהוא נבעת , כאשר התברר לו שנתיניו אינם ניצבים 
לימין סעודיה אלא לימין סדאם חוסיין . חסן השכיל תמיד לתמרן כל התנגדות 
נגדו . את זכותו לשלוט בחסד האל הוא מפרש גם כזכות לראות בכל אדם הקורא 
תיגר על הסדר שכפה על בני עמו פושע פלילי . קפמאבינבאמצע דצמבר נורו למוות 
לפחות 04 צעירים במהלך שביתות בפאס , מקנס , טנגיר וקניטרה . ארגון אמנסטי 
שאל בשנה שעברה את רבאט על מקום הימצאם של אסירים פוליטיים שנעלמו . חסן 
השיב בערמומיות זחוחת דעת : " לכל שליט ריבון יש גן סודי משלו שאיש אינו 
רשאי לראותו " ( מאז הפך הביטוי " גן סודי " למטבע לשון ) . הפעם יוצא 
העם כולו בגלוי נגד עמדת השליט , ולכן מאסר אינו פתרון . זאת הסיבה שחסן 
ניסה לנטרל את המחאה , שלא יכול היה למנוע אותה , על - ידי עמידה , לכאורה , 
בראשה . במהלך השביתה הכללית שקראו האיגודים המקצועיים לערוך נגד המלחמה 
התעטף חסן באצטלת מנהיג השביתה . הוא הורה על אבל לאומי וציווה על תושבי 
המדינה לצום מתוך סולידריות עם האחים העיראקיים הסובלים . גם את " מצעד 
השלום " ברבאט שנערך בתחילת פברואר הפקיע לעצמו כאשר ציווה על חברי הפרלמנט 
של מפלגות השלטון להשתתף בהפגנה . שם נאלצו הללו לצעוד , בין השאר , גם 
לצד חברי " הגוש האיסלמי " , שחבריו קראו : " בוש רוצח , מיטראן הכלב 
שלו " , ו"ידיד סדאם , אנחנו מבקשים ממך , הרוס את ישראל " . להצלחה רבה 
במיוחד זכתה כרזה שבה נראה סדאם בועט , בטיל סקאד , בעכוזו החשוף של בוש 
רכרוכי . נשרפו גם דגלים , ומשרד הפנים דאג מן הסתם מראש לספק מספר מוסכם 
של דגלי צרפת , בריטניה וארה"ב . רק הרדיקלים , נאמר בחוגי השלטון , איבדו 
שוב כל פרופורציה . כפי שדיווח העיתון המקורב לשלטונות , " מטאן די סהרה 
אה די מגרב " , הם העזו למתוח ביקורת אפילו על מדיניות המפרץ של המלך , 
למרות שהוד מלכותו אסר על כך במפורש בנאום בטלוויזיה , יום לפני ההפגנה . 
היקף המחאה נגד מלחמה שבה המלך הוא בעל בריתה של ארצות - הברית , הראה לחסן 
כי הוא ניצב בפני התנגדות עזה שכמותה לא ידע ב03 שנות שלטונו . עד כה היתה 
ההתרשמות החיצונית , לפחות , שהעם עובר בשתיקה על דברים רבים . העריצות 
היום - יומית , כלכלת הקרובים לצלחת , שאיפת הפאר של חסן ויומרנותו הנבובה . 
אבל , אם לא יצליח המלך למחות את התחושה כי הוא עצמו ניצב בצד אחד של מלחמת 
המפרץ ועמו בצד השני , הוא יזדקק כדי לשרוד לכל ה"בראכה " שלו , כפי 
שמכונה בחצר ברכת האל השורה על המלך . האיש הזקן באולם הבורסה בקזבלנקה , 
שציחצח את הלוחות שעליהם נכתבים שערי המטבעות , ביטא בבירור את הדעה הכללית : 
" לא משנה מה עשה סדאם , כאן נלחם הטוב נגד הרע " . הטוב נגד הרע , עניים 
נגד עשירים , מנוצלים נגד מנצלים . דעתם של האינטלקטואלים אינה שונה באורח 
מהותי . בעיני המרוקאים , אמר מהאדי אל מנזורה המתמחה בחוק בין - לאומי , 
" זוהי מלחמת העולם הראשונה של התרבויות " . במקום 051 אלף מפגינים יכולים 
היו לצאת לרחובות רבאט 005 אלף , לולא הצטוו האימאמים של המלך , הכפופים 
לו בתוקף היותו " המפקד העליון של המאמינים " , להימנע בתפילת יום ששי במסגדים 
מהעלאת נושאים פוליטיים , ולולא הפכו לפתע אוטובוסים ומוניות נדירים כל 
כך , מסיבה לא ברורה , ביום ההפגנה במרקש ובקזבלנקה . חסן הוא בעל חוב 
של הסעודים . הם מימנו , למעשה , את הקמת המסגד " חסן השני " בקזבלנקה , 
שאמור להבטיח למלך חיי נצח לאחר מותו . המסגד נועד להיות הגדול והמפואר 
ביותר בעולם , סמל סטטוס לשליט שיש לו הכל . כדי להקים את המסגד הזה הורה 
חסן להרוס רובע שלם בעיר . כאשר , ביום השנה לעלייתו לשלטון , קדים לפניו 
מול ארמונו במרקש 000 , 4 נכבדים חובשי בורנוסים לבנים , מתפקידו של ראש 
הטקס בחצר לקרוא : " המלך קיבל את אותות הכניעה שלכם " . חסן הוא מושיע 
המדינה , האמן הראשון במעלה שלה , הספורטאי הגדול ביותר , האינטלקטואל 
הבכיר במרוקו . קפמאבינאבל המנייריזמים שלו מטעים : חסן הוא אמן ההישרדות 
ופוליטיקאי מיומן . בחוצפה ובאכזריות הצליח להיחלץ בשלום מתריסר ניסיונות 
הפיכה והתנקשות . באחת הפעמים הסתתר מפני חיילים מתקוממים בתוך סיר בישול 
גדול , במטבח הארמון . על מתנקש אחד גבר כאשר הואיל באדנותיות להושיט לו 
את ידו לנשיקה , ואז פירק מנשקו את האיש המבולבל והנבוך . עד כה הצליח חסן 
לתמרן בדוחק בין רצון העם לבין התחייבויותיו לקואליציה . כלפי חוץ הוא תומך 
במלחמת המפרץ , אולם כלפי פנים הוא מתנגד לה . הוא בעד ונגד בעת ובעונה 
אחת . הוא עצמו אומר שלבו עם סדאם ומוחו עם חברות הקואליציה . בעיני ידידיו 
המערביים , די בסולידריות זו . בניגוד להרגלו לא ניסה הפעם חסן להסיח את 
התעניינות עמו ולהעלות שוב את נושא מזרח סהרה . הוא חושש מהשוואות לא רצויות 
בין סיפוח כוויית בידי עיראק לבין הסיפוח שלו עצמו את סהרה המערבית . בסופו 
של דבר , לו היה חוזר לבעיית סהרה וחזית פוליסריו הנלחמת לשחרורה , עוד 
עלול היה להיתקל בשאלה , מדוע שיגר חיילים לאכיפת החלטת האו"ם בנושא כוויית , 
אף שזה שנים רבות הוא מתעלם מתוכנית השלום של האו"ם במערב סהרה . דברים 
רבים שוב לא ישובו לקדמותם . היחסים הטובים עם צרפת התערערו . באמצע ינואר 
נדקרו , בעיצומה של שיחה על מלחמת המפרץ , שני צרפתים , ושלישי נפצע קשה 
בקזבלנקה . עיתון האופוזיציה " אל באיאן " יצא נגד הנוהג להביע דעות 
פוליטיות על ידי " חוק הלינץ " בזרים . אבל , הוסיף , אין הדבר מוציא 
מכלל אפשרות התכתשויות ומכות עם זרים , כפי שקרה בזמנו גם לאחר ההפצצות 
האמריקאיות על טריפולי . דברים אלה שימשו הרתעה מספקת . התפוסה בבתי המלון 
המרוקאים עומדת כיום על % 6 בלבד . אם יימשך המשבר יותר משלושה חודשים עלולה 
הכלכלה לקרוס . גם מעמדו המקודש של המלך המורם מעם כבר לא יהיה לעולם כפי 
שהיה , אפילו לא בדרגים רשמיים למיניהם . עד כה היה מקובל במשרדים ממשלתיים 
לפתוח כל דיון ענייני בחמש דקות של שירי הלל לחוכמתו ולטוב לבו של הוד מלכותו . 
כיום מגיעים ללב העניין מהר יותר . הדבר מצביע על פריקת עול היוצאת מכלל 
שליטה . כך החלו הדברים בזמנו גם אצל השאח הפרסי . 
