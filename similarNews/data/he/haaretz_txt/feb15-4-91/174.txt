בריסל ( אי - פי ) . פחות מחודש מאז עלה בפעם הראשונה בקריירה הספורטיווית 
שלו לראש הדירוג העולמי בטניס , איבד כאן אתמול בוריס בקר את מעמדו הבכיר , 
אחרי שפציעה בירך אילצה אותו לפרוש במהלך משחק חצי הגמר עם הסובייטי אנדריי 
צרקאסוב . הטניסאי הגרמני ניצח במערכה הראשונה 62 , הפסיד בשניה 36 ופרש 
במערכה המכרעת במצב 22 בגלל מיחושים עזים . למקום הראשון בדירוג העולמי חזר 
השוודי סטפאן אדברג , למרות שהפסיד אמש בחצי הגמר למדורג 4 בטורניר , הצרפתי 
גי פורזה . לתוצאת המשחק לא היתה למזלו של אדברג כל משמעות לגבי הדחתו של 
בקר , שכן עוד לפני שנכנע אדברג 63 , 06 , 36 לפורזה כבר היה בידו יתרון 
של 71 נקודות בדירוג העולמי . הדירוג הרשמי של האיי . טי . פי . יתפרסם 
מחר . בתקופת " כהונתו " הקודמת שהה אדברג 42 חודשים במקום הראשון . אדברג 
ניצח ברבע הגמר את יעקב לאסק ( 8 , שוייץ ) 61 , 62 . פורזה גבר על 
שוייצי אחר , מרק רוסט 62 , 75 . בקר המאוכזב אמר אחרי שירד מהמגרש : 
" ניסיתי להישאר מספר 1 , אבל ידעתי שיש לי סיכויים טובים לחזור למספר 
2 " . בקר התלונן על כבדות ברגלו , שנפגעה " מפני ששיחקתי יותר מדי " . 
השרירים המתוחים הטרידו את בקר במהלך הטורניר . אתמול החליט בקר לפרוש 
מחשש לקרע . הוא האשים כי סידרת האיי . טי . פי . כפתה עליו ליטול חלק 
בטורנירים רבים כדי לשמור על מקומו . בקר נכנס לטורניר בבריסל בכרטיס חופשי , 
כדי לשמור על מקומו בראש הדירוג העולמי , אחרי האליפות הפתוחה באוסטרליה 
בה ניצח ועלה למקום הראשון והמאבק הצמוד בגביע דייויס עם איטליה . את 
בואו לבריסל נימק בקר בהיותו מספר 1 . לפני המאבק עם צרקאסוב שניצח ברבע 
הגמר את בן - ארצו אנדריי צסנוקוב ( 6 ) 75 , 61 , לא נראה בקר מוטרד 
במיוחד . הוא פתח מצויין , בכושר בו ניצח ביום שישי בקלות את מייקל צאנג 
מארה"ב 75 , 61 . הוא שבר את שלוש חבטות ההגשה הראשונות של הסובייטי המדורג 
52 בעולם , עלה ליתרון 51 וניצח לבסוף 62 . במערכה השניה הצליח צרקאסוב 
לחבוט כמה אסים וניצח 63 , לא לפני שבקר החל לחוש כאבים בירכו . במצב 22 
במערכה השלישית ניגש בקר לרשת , ברך את יריבו וירד לחדר ההלבשה בראש מורכן . 
