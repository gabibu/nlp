קהיר ( ע"ם ) . ראש משלחת הקהילייה האירופית בקהיר , פרנאסין הטריש , 
הודיעה שמצרים תקבל 8 . 402 מיליון דולר באופן מידי כ%08 מהסיוע הכלכלי 
שהובטח למצרים שהיקפו 752 מיליון דולר . סיוע זה הוענק כפיצוי על הנזק שנגרם 
למצרים עקב משבר המפרץ . העיתון המצרי " אל - חקיקה " דיווח על קשיים בפירעון 
חובותיה של מצרים לגורמים אמריקאיים . נגיד הבנק המרכזי במצרים , צלאח חאמד , 
ביקש מראש הממשלה , עאטף צדקי , לגייס במהירות 14 מיליון דולר לשם פירעון 
חובות דחופים לבנקים אמריקאיים , כדי למנוע את הפסקת סיוע המזון האמריקאי . 
לשכת הנציגות המסחרית המצרית בוואשינגטון שיגרה מזכר לנגיד הבנק המצרי , 
בו מסרה כי בנקים בארה"ב מפעילים לחצים כבדים על משרד החקלאות האמריקאי 
להפסיק את סיוע המזון למצרים , עד שזו תפרע חובותיה . החתימה על הסכם פריסתם 
מחדש של חובות מצרים לבנק היצוא והיבוא האמריקאי ולרשות האמריקאית להקצאת 
אשראי לטובין , בסך 642 מיליון דולר , הושעתה , בשל חילוקי דעות בין המשרד 
לשיתוף פעולה בין - לאומי והבנק המרכזי במצרים , באשר לזהות החותם על ההסכם . 
