הקרמלינולוג הקלסי , אמר פעם קרמלינולוג ותיק , מחלק את המידע על מוסקווה 
לשתי קטיגוריות פחות או יותר : סודות ומסתורין . במשך כמה שנים של תור 
זהב , זה אולי לא היה כך או לפחות הדברים נראו שונים . הגלאסנוסט הרים 
בכמה סנטימטרים את מעטה המסתורין , ומידע אמיתי זרם . יועציו הקרובים ביותר 
של מיכאיל גורבצוב השתכשכו במעגל הקוקטיילים הדיפלומטיים , אפשר היה לדבר 
על פוליטיקה ברחובות , ושגריר ארצות - הברית ביקר ביקור נימוסין אצל ראש 
הק - ג - ב . אבל התפנית החדה בשלושת החודשים האחרונים החזירה במידה רבה 
את המסתורין והחשאיות , הניעה קרמלינולוגים ותיקים להסיר את האבק מעל המשקפות 
שלהם ולבחון שוב את פירורי המידע הנושרים אליהם מסוללות הקרמלין . אין שום 
ספק שהכיוון אכן השתנה . לאחר פעולת הדיכוי ברפובליקות הבלטיות , פירסם 
המשטר הודעה מפחידה שלפיה יפטרלו חיילים חמושים ברחובות עם המשטרה , והוציא 
צו המסמיך את אנשי הק - ג - ב לערוך חיפושים בבתי עסק כדי לגלות לכאורה עבירות 
כלכליות של בעליהן . קדמו לאלה אזהרתו הדרמטית של אדוארד שוורדנדזה כי 
דיקטטורה קרבה ובאה , הקפאת " תוכנית 005 הימים " , הרפורמה הכלכלית המפליגה , 
הנאומים הנוקשים של ראשי הק - ג - ב והצבא , פרישתם של כמעט כל היועצים 
הוותיקים . אלה והתפתחויות רבות אחרות נראו כמסמנות תזוזה שאין ממנה מנוס 
לקראת שובו של השלטון הריכוזי במתכונת נוקשה ולא אחת גסה . אולם השינוי מעלה 
כמה שאלות מטרידות : האם החליט גורבצוב אישית לשנות את הנתיב ופעל מתוך 
נחישות כדי לשמור על אחדות המדינה , או שמא אולץ לעשות זאת על ידי הצבא , 
הק - ג - ב והממשלה ? מי באמת מנהל את העניינים גורבצוב או ראשי הצבא , 
הק - ג - ב , המשטרה והמפלגה ? קיימות עדויות בשפע לשתי הגרסאות . אם 
הגרסה הראשונה היא הנכונה , ניתן לטעון ש"גורבי " המלבב של עמודי השער 
במגזינים מערביים הוא בעצם המצאה הנובעת ממשאלת לב חזקה , וכי מיכאיל סרגייביץ 
האמיתי הוא פרגמטי , אינטליגנטי , איש העולם המבריק מבחינה פוליטית , 
אבל עדיין חבר מפלגה שבעיניו מקודשים העקרונות הבסיסיים , כולל שלמותה של 
ברית - המועצות והפיקוח על המדינה . על פי תסריט זה חזר גורבצוב מפגרת הקיץ 
שלו , ובשלב כלשהו בספטמבר החליט ש"תוכנית 005 הימים " אינה ניתנת ליישום 
כל עוד לא יוחזר הסדר לרחובות ולמדינה , וכל עוד לא ירפו הרפובליקות העריקות 
מניסיונן לנפץ את הברית , וכך אפוא הוא הסיר את הרסן מעל כוחות הביטחון 
המסורתיים . ולחלופין , אפשר שכוחות הביטחון הם שבאו לגורבצוב ואמרו לו : 
או שתניח לנו להחזיר את הסדר או שתעזוב . תנועת כוחות צבא מסתורית בסביבות 
מוסקווה יכולה היתה לשמש אזהרה לגורבצוב . בכל מקרה , הגלישה אחורה צברה 
במהירות תאוצה . השיחות על פיקוח הנשק האטו , שר ההגנה , דימיטרי יאזוב , 
וראש הק - ג - ב , ולדימיר קריוצקוב , פירסמו הכרזות פומביות נוקשות . 
זן חדש של אנשים החל למלא משרדי מפתח : גנאדי ינאייב , פונקציונר מפלגתי 
אפור הפך לסגן הנשיא . בוריס פוגו , בוס מפלגתי נוקשה מלטווייה , הפך 
לשר הפנים . ולנטין פאבלוב , אפראצניק כלכלי , הפך לראש ממשלה . בעקבות 
הדיכוי בלאטוויה נסוגה הטלוויזיה הממלכתית באורח בולט לתלם של הקרמלין . 
בו בזמן החלו יועציו הליברליים של גורבצוב לנטוש אותו . העזיבה הדרמטית 
ביותר היתה כמובן של אדוארד שוורדנדזה , שהתפטר ב02 בדצמבר באזהרה כי דיקטטורה 
ממשמשת ובאה . שאלה משנית מעניינת כעת היא , האם היה הצו לשגר חיילים חמושים 
לרחובות , שעליו נמסר ב52 בינואר אך שנחתם ב92 בדצמבר , היה הקש האחרון 
לדידו של שוורדנדזה , שבוודאי ידע עליו לפני התפטרותו . חברי טרסט המוחות 
של הפרסטרויקה , אלכסנדר יקובלב , סטניסלב שטאלין , ניקולאי פטרקוב וואדים 
בגאטין , עזבו כולם . הליברל היחיד שנותר הוא אלכסנדר בסמרטניך , שר החוץ 
החדש של גורבצוב . מי אם כך מנהל את המדינה ? " עקרונית " , כפי שאומרים 
הרוסים כאשר התשובה המובנת מאליה אינה כל הסיפור , גורבצוב הוא שנטל לידיו 
סמכויות נרחבות כנשיא . עקרונית הוא שולט באמצעות " אוקאזים " צווים 
במידה רבה כפי שנהגו הצארים , ושוב עקרונית , יכולים הסובייט העליון או 
הפרלמנט להטיל וטו על החלטותיו . למעשה , איש אינו באמת יודע כיצד מתקבלות 
כעת החלטות בקרמלין או מי באמת אחראי על העניינים , כפי שאיש אינו יודע 
מי באמת הורה על פעולת הכוחות בליטא או בלאטוויה . גורבצוב הכחיש כי ידע 
על כך דבר מראש , אך הוא לא עשה כל מאמץ לנזוף בכוחות או לגנות את " ועדות 
ההצלה הלאומית " , גוף צללים בלתי ליגלי בבירור , שעל פי השמועה קרא לעזרת 
הצבא . סוג מסתורין זה הוא שמן מושלם לגלגלי הקרמלינולוגים , שנוערו עכשיו 
מהנפטלין . הדיכוי ברפובליקות הבלטיות , הם יכולים לטעון , אינו נושא 
את חותמו של גורבצוב . האמתלות המזויפות , הקריאות החפוזות של ועדות אנונימיות , 
קריאת התיגר החצופה על דעת הקהל בחו"ל כל אלו גסים מדי עבור אדם שהפגין 
מיומנות וממולחות פוליטיות בלתי מבוטלות . האם פירוש הדבר שגורבצוב הסכים 
מתוך בחירה או מתוך אילוץ לתת לראשי מנגנוני הביטחון יד חופשית , וכי אפרצניקים 
גסים אלה חזרו למתכונתם הרגילה כשהם מחזירים לחיים את השיטות הפשוטות עד 
לברוטליות שבהן השתמשו כדי לשעבד את מזרח - אירופה ואת הרפובליקות הבלטיות 
לאחר מלחמת העולם השנייה ? או שמא מנסה גורבצוב במתכוון להיראות גס ובוטה 
כדי להדגיש ולהחדיר היטב את אזהרתו ? שאלות אלו יכולות להופך לקריטיות יותר 
ויותר עם עיצובו של הקו החדש . עד כה נראה שגורבצוב ויועציו החדשים והקשוחים 
מסכימים לפחות לגבי נכונותם להשתמש בכוח כדי למנוע את התפוררות ברית - המועצות 
ולהחזיר את הסדר . עדיין לא ברור על כמה מהישגי שנות הגלסנוסט מוכן הצוות 
החדש לשמור . גורבצוב הדגיש בהכרזה שקרא אישית בפני עיתונאים זרים לא מכבר 
לא הורשו שאלות כי יעדיו הבסיסיים נשארו כפי שהיו . אבל האנשים סביבו 
אינם ידועים באהבה יוקדת לשוק חופשי או לחופש דיבור , ולא הדיכוי הצבאי 
ולא רפורמת המטבע , העומדת בסימן של איבה גלויה לכל מי שצבר הון , אינם 
יכולים מטבעם לעודד יזמים מבית ומחו"ל . אולי רוצה גורבצוב להאמין שברגע 
שתוחזר היציבות הוא יוכל לעלות שוב על הדרך לפרסטרויקה . אבל לאחר שכבל 
את עצמו למוסדות הישנים , האם יוכל להשתחרר מהם בפעם נוספת ? לקבלת תשובות 
הסירו את הרסן מהקרמלינולוגים . 
