ואשינגטון ( מיוחד ל"הארץ " ) . פקידים במנגנון החוץ של ארה"ב אמרו אתמול 
כי את תגובתו החריפה של הממשל האמריקאי לדבריו של שגריר ישראל בוואשינגטון , 
זלמן שובל , שאמר כי ארה"ב נוקטת סחבת בעניין הערבויות לקליטת העלייה , 
יש לפרש כהבהרה שהממשל האמריקאי יתקשה מאוד להמשיך ולקיים יחסים תקינים 
עם ממשלת ישראל . פקיד בכיר במחלקת המדינה אמר אף ממשלת ישראל תנהג בתבונה 
אם תחזיר את השגריר לירושלים , לפחות לתקופת - מה , או תנקוט מחווה שיש 
בה כדי להביע הסתייגות נחרצת מדבריו . מקורות בכירים במחלקת המדינה הבהירו 
אתמול לירושלים כי מסמך הערבויות היה מונח כבר על שולחנו של מזכיר המדינה 
גיימס בייקר , כאשר נודע לו על הביקורת שמתח שובל . לדבריהם , עמד בייקר 
לחתום על המסמך , למרות שבוואשינגטון הצטבר מידע רב על פעילות התנחלותית 
ועל הצהרה של שר השיכון אריאל שרון , שאמר כי לא ישתף פעולה עם הסכם שיגביל 
את תוכניות ההתנחלות . על החלטת בייקר לחתום על המסמך הודיע עוזרו , דניס 
רוס , לשגריר שובל בשיחה שקיימו בסוף השבוע . לדבריו , הסתפק בייקר בהבהרות 
האחרונות שהגיעו מירושלים בעניין הבנייה בשטחים , אך החליט לשוב ולעכב את 
מתן הערבויות לאחר שקרא כתבה שהתפרסמה ב"וואשינגטון פוסט " ובה גילויים 
של חברי הכנסת דדי צוקר וחיים אורון על תוכנית לבנות 21 אלף יחידות דיור 
בשטחים . דיפלומט אמריקאי בכיר אמר לעמיתו הישראלי כי " אם יש לכם די כסף 
לבנייה בשטחים , אינכם זקוקים לנו " . קפידבינאתמול נודע כי לשכת ראש הממשלה 
היא שהנחתה את השגריר שובל למתוח ביקורת על הממשל בנושא הערבויות , לקראת 
הדיון בקונגרס בהגדלת הסיוע . על - פי אותה הנחיה , עקפה השגרירות את הממשל 
וניהלה שיחות עם חברי קונגרס , במאמץ לכפות על הממשל החלטה להגדיל את הסיוע 
השנתי לישראל . שובל הוא שיזם את הראיון עם סוכנות רויטר , בניגוד להנחיית 
משרד החוץ למצות את ההליך הדיפלומטי . בשבוע שעבר העביר יועץ ראש הממשלה 
לענייני כלכלה , עמוס רובין , את הפרטים שביקש הממשל על התשתית בשטחים , 
ובכך היתה הפרשה אמורה להסתיים . הראיון של שובל עורר זעם רב במשרד החוץ , 
והשר דוד לוי קיים עמו בירור טלפוני נוקב . בראיון לטלוויזיה אמר לוי כי 
" זהו ספיח של השבוע העצוב ביחסינו , שנותן את אותותיו " . הוא הביע תקווה 
כי למען האינטרס של המדינה " יהיה כל דבר מתואם , ולא נעשה דברים פרטיזאניים . 
הרבה דברים עומדים על שערה וקל מאד למוטט . כדי לשקם יהיה דרוש מחיר כבד " . 
בהתייחסו לפגישותיו של שר הביטחון משה ארנס בוואשינגטון , אמר לוי כי " לא 
צריך ללכת בדרך חפוזה , יש לתאם ולהקפיד על כללי ממשל תקינים . אם כך היה , 
לא היה השגריר מסתבך " . לוי טען כי " שר הביטון נסע מאחורי גבי , ללא 
תיאום בנושאים שבהם הוא היה אמור לטפל , ומבלי שראש הממשלה סיפר לי . אני 
מקווה שנלמד ממה שקרה . זה הוכיח שהחלטתי לדחות את הנסיעה היתה נכונה ושירתה 
את האינטרסים של המדינה " . אתמול קיבל לוי איגרת ממזכיר המדינה גיימס בייקר 
שבה הוא הביע תקווה כי בהזדמנות הקרובה ניתן יהיה לקיים את הפגישה ביניהם , 
כדי שיוכלו לשוחח על בעיות השלום והביטחון באזור ועל נושאים המשותפים לשתי 
המדינות . קפידבינבשיחה עם פקידים ישראלים הביעו אמש גורמים בכירים בממשל 
את תקוותם כי הערבות להלוואה בסך 004 מיליון דולר תימסר לישראל בשבוע הקרוב . 
לדבריהם , הממשל מעוניין לסיים את הפרשה ומקווה כי המסר הועבר לישראל . 
בוואשינגטון הזהירו כי פעילותו של שר השיכון , אריאל שרון , בנושא ההתישבות 
בשטחים תגרום לקרע ביחסים עם ארה"ב . יועץ ראש הממשלה לתקשורת , אבי פזנר , 
אמר כי מדובר בתקרית דיפלומטית , וככל שהיא מצערת צריך לראות אותה בפרופורציות 
הנכונות . לדבריו , משרד החוץ יברר מה קרה עם השגריר ו"בינתיים התקבלו 
בלשכת ראש הממשלה ידיעות שלתקרית לא יהיו השלכות על היחסים עם ארה"ב . כמה 
שעות לפני שפרצה התקרית , קיבל שמיר איגרת ידידותית מבוש , המדברת על הידוק 
שיתוף הפעולה עם ארה"ב " . באיגרת לראש הממשלה הביע בוש את ציפיתו כי ישראל 
לא תתערב במלחמה במפרץ . הוא כתב כי הוא מבין , אמנם , את שאיפתה של ישראל 
לפעול נגד הטילים , אך לנוכח האינטרס האמריקאי והישראלי , הוא מצפה שלא 
תתערב ותניח לחברות הקואליציה לפעול נגד המשגרים . בוש ציין גם כי פגישתם 
המוצלחת של השרים ריצרד צייני ומשה ארנס כבר הניבה פרי . הוא התכוון , 
כנראה , לפגיעות המוצלחות במשגרי הטילים בסוף השבוע . גורמים בכירים בליכוד 
האשימו אתמול בתקרית את חברי הכנסת אורון וצוקר , שדיווחו לעיתונות על תוכנית 
סודית לבנות 21 אלף יחידות דיור בשטחים , וכינו אותם " מלשינים " . נושא 
הערבויות נגרר עוד מראשית השנה שעברה , תקופה בה כיהן שמעון פרס כשר אוצר 
והגיש את הבקשה לממשל . המגעים בעניין נמשכו בעת ביקורו הראשון של שר החוץ , 
דוד לוי , בארה"ב בקיץ שעבר , ובחודש אוקטובר הוא הגיש למזכיר בייקר מכתב 
ההתחיבות כי הכסף לא ישמש לבנייה בשטחים . בנובמבר ביקרה בארץ משלחת מומחים 
מארה"ב , שבדקה את אתרי הבנייה לעולים ובראשית דצמבר אשתקד ביקר שמיר בארה"ב , 
והובטח לו שהעניין יוסדר בהקדם . כעבור שבועיים הודיע הממשל כי הערבות 
תינתן בשלוש פעמים , ולא בתשלום אחד . בביקורו בירושלים בחודש שעבר הבטיח 
סגן מזכיר המדינה , לורנס איגלברגר , כי הערבות תינתן בתשלום אחד . 
