אלגיריה ( ע"ר וע"ץ ) . דוברו של משרד החוץ האלגירי הכחיש ביום ששי את 
הידיעה שפרסם העיתון הצרפתי " לה - מונד " , לפיה מבקש סדאם חוסיין מקלט 
מדיני בשטחה . הדובר אמר כי ידיעה זו אינה אלא " אגדה של עיתונאי " . " לה - 
מונד " דיווח מאלגיריה כי סדאם החליט לפרוש וביקש משלטונות אלגיריה מקלט 
מדיני . " השלטונות באלגיר מבקשים עתה ערובות מארה"ב ובנות בריתה כי לא 
ירדפו אחרי סדאם חוסיין כשייצא לגלות " , מסר " לה - מונד " . כתב העיתון 
בבירה האלגירית , זורז מאריון , הוסיף כי השלטונות שם מבקשים ערובות לכך 
שבנות הברית גם לא יעמידו את הנשיא העיראקי לדין על פשעי מלחמה כשיעזוב את 
ארצו . " לה - מונד " , המקיים קשרים הדוקים עם ממשלות צפון אפריקה , מסר 
כי סדאם החליט לבקש מקלט באלגיריה מאחר שהוא מלא מרירות על שלא קיבל את התמיכה 
לה ציפה מבריה"ם . עוד דיווח העיתון כי שלטונות המדינה אינם להוטים לתת 
מחסה למנהיג העיראקי אולם אין להם ברירה מאחר וסדאם נהנה מתמיכה רבה בקרב 
התושבים . " יתרון נוסף למקלט באלגיריה בשביל סדאם חוסיין הוא , שמדינה 
זו נמצאת הרחק מישראל , ממנה חושש מאוד הנשיא העיראקי " , כתב " לה - מונד " . 
