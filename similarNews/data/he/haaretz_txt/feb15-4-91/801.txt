הקונצרט נפתח בפרק סימפוני , " בלומין " מאת מהלר ( שהשנה מלאו 08 שנה 
למותו ) , שיש מנצחים הכוללים אותו בביצוע הסימפוניה הראשונה . קטע זה 
איננו בעל איכות מוסיקלית המצדיקה את הכללתו בקונצרט מן המניין , ומקומו 
אולי בקונצרט המיועד למאזינים מיוחדים המעוניינים ביצירות בלתי ידועות או 
מיוחדות . מהלר עצמו היה מן הסתם מודע לכך שפרק זה אינו הישג קומפוזיטורי 
מיוחד , והוא פסל אותו לביצוע . עם זאת יש לציין את נגינתה היפה של נגנת 
החצוצרה , אראלה בק . יצירתו הדתית , " טה דאום " , של דבוזק ( שהשנה 
מלאו 051 שנה להולדתו ) , זכתה לביצוע מרשים . אולי אין בה העומק של ה"סטאבט 
מאטר " , אך היא עשויה היטב . קטעי המקהלה והקטעים לשתי הזמרים הסולנים 
שזורים יפה ובאיזון מלא במרקם הכללי . ארבע המקהלות שהשתתפו בביצוע התמזגו 
לשירה צלולה ורעננה , ושני הסולנים גילה ירון ורפאל פרידר תרמו אף הם 
לא מעט להצלחת הביצוע . כנגד שתי היצירות אלו , שמבחינה מוסיקלית הן אולי 
פחות חשובות , הובאו בחלקה השני של התוכנית שתי יצירות מאת אותם מלחינים , 
שערכם המוסיקלי רב ביותר . " שירי שוליה נודד " , מאת מהלר , זכו לביצוע 
מעמיק של מירה זכאי , בעלת הקול החם והמרגש , ולשיתוף פעולה עם סטנלי ספרבר , 
שידע לדלות בהבנה רבה את כל מכמני היופי החבויים בפרטיטורה המקסימה הזאת . 
הפתיחה הקונצרטית , " בחיק הטבע " מאת דבוזק , הביאה את הקונצרט היפה 
שנערך לפי הגבלות הג"א בשעות אחר הצהרים כשהקהל והמבצעים מצוידים בערכות 
המגן שלהם לסיום מבריק . 
