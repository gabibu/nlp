בנושאי מלחמת המפרץ והשלכותיה , מאיימת תושבת ננסי שבצרפת על ההגמוניה של 
" סופת המדבר " במהדורות החדשות ברדיו ובטלוויזיה של צרפת . סימון ובר 
בת ה06 , הנראית כסבתא רגזנית לכל היותר , יושבת כיום על ספסל הנאשמים 
בבית - המשפט בננסי ומרתקת את המדינה כולה . אחרי הכל , לא בכל יום מואשמת 
אישה ברצח מאהבה ובהרעלת בעלה . יותר מחמש שנים עברו עד שהצליחה התביעה להביא 
לפתיחת המשפט , אולם גם כיום אין בידיה הוכחות חותכות . במשך שנים אלה 
עמדה ובר איתן בפני חוקרי המשטרה , וגם בבית - המשפט אין היא מגלה התרגשות 
וממשיכה לטעון לחפותה . למעשה , היא זו שמנהלת את ההגנה , ולפרקליטה לא 
נותר אלא הצד הייצוגי . ובר גם אינה מהססת לענות תשובות מתחכמות , לפעמים 
הומוריסטיות . תור ארוך מתנהל בכניסה לאולם הדיונים שבו מתנהל משפטה של 
ובר , ומדי יום נותרים מאות בחוץ מאוכזבים , המקווים שבפעם הבאה יוכלו 
להציץ מקרוב בנאשמת המפורסמת ביותר כיום בצרפת . אבל גם מי שאינו מצליח 
להיכנס לאולם , יכול להתעדכן בכל פרטי המשפט , שכן כל אמצעי התקשורת מדווחים 
עליו בהרחבה , כולל העיתונים הארציים שאינם מרבים בדרך - כלל בענייני פלילים . 
דומה שכיום אין כמעט איש בצרפת המפקפק באשמתה , ועם זאת מתחלק הציבור לשני 
מחנות : אלה שסולדים מן הנאשמת ואלה שלסלידתם מיתוספת גם אהדה . בין האחרונים 
נמנים גם אנשים רבים בגיל העמידה , שעבורם מייצגת ובר את מי שאינו נכנע 
לאותות הגיל ומשופע בתשוקות לא פחות חזקות משל בני העשרים . באמצעות ובר 
נחשף בפניהם עולם שונה לכאורה , שמעבר לסטריאוטיפים המיוחסים לו , של קרתנות , 
שעמום וחיי שגרה מנותקים , מגלים להנאתם שוחרי האקזוטיקה של חיי הכפר כי 
מתנהלים בו גם חיים ערניים וצומחים בו שנאות ותאוות העשויות להוביל אפילו 
לידי רצח . קפמאבינחייה של ובר עצמה לא היו קלים . בעלה הראשון , לו נישאה 
בגיל צעיר , היה אלכוהוליסט וקלפן . לאחר גירושיהם נאלצה לפרנס את חמשת 
ילדיה לבדה , ומאוחר יותר איבדה שניים מהם : בתה מתה בגיל 71 מנטילת מנת 
יתר של תרופות , אחד מבניה התאבד כדי שלא להתגייס לצבא . כיום מאשימה אותה 
התביעה כי ב22 באפריל 0891 הרעילה את בעלה השני , מרסל פיקסר בן ה87 , 
ימים אחדים לאחר שנישאה לו , במטרה לרשת אותו . בתחילה לא חשד איש כי פיקסר 
הורעל , ונראה היה כי מת מהתקף לב או ממחלת קיבה , אך כאשר תבעה סימון 
ובר לממש את צוואתו ואף זכתה בכך , החלו החשדות להתעורר . אלא שהסיפור 
אף מסובך יותר , שכן קיים ספק אם ובר נישאה לפיסקר , ולטענת בני משפחתו 
של הנרצח , היא נישאה למעשה לאדם שהתחזה לו . לגבי עובדה אחת אין ספק , 
בין השניים היתה קיימת מערכת יחסים בשלב כלשהו . בשנים האחרונות הצליחה 
התביעה לאסוף ראיות המוכיחות , לטענתה , כי ובר זייפה את תעודת הזהות שלה 
וציינה בה גיל הגבוה מגילה האמיתי , כדי שפיקסר לא יחשוד כי היא רוצה בכספו 
בלבד . כדי להיראות בהתאם לגילה החדש , חבשה ובר פאה כסופה . היא גם סיפרה 
לו שהיא מורה במקצועה , אף שמעולם לא עסקה בהוראה . על - פי העיתונות , 
בתחילה חיזר אחריה פיקסר , איש צבא זוטר בעבר , אבל בעקבות יחסה הקריר 
כלפיו , " נוקשותה , צעקנותה וקנאותה " , החליט לנתק את הקשר . אלא שוובר , 
כך טוענת התביעה , לא ויתרה על כוונתה לזכות ברכושו , וכיום אומר מומחה 
לזיוף מסמכים כי לא רק חוזה הנישואין מזויף , אלא גם הצוואה . בביתה של 
ובר נמצאו , חבויות בתוך סיר לחץ , חותמות של העירייה , שבהן נעשה כנראה 
שימוש לצורך כינונם של הנישואין המבוימים , והיא לא ידעה להסביר את נוכחותן . 
למעשה , החלה החקירה בפרשת פיקסר להתפתח רק כמה שנים אחר - כך , לאחר 
שהחלו לחקור רצח אחר , של ברנאר אטייה , מאהבה של ובר . את אטייה בן ה05 
הכירה ובר כאשר בא לתקן את מכסחת הדשא שלה , ועד מהרה התפתח רומן סוער בין 
השניים . אלא שאטייה לא גילה נטיות מונוגמיות , והדבר לא נתן לוובר מנוח , 
אף שהיא עצמה הרבתה ברומנים . במשפטה סיפרה , בין היתר , כי עקבה אחריו 
וגילתה כי אסף למכוניתו אישה צעירה הרה וקיים עמה יחסים . באותה עת חיכתה 
אמה של הצעירה במכוניתה . על - פי ההאשמות , הזמינה ובר את אטייה לבית אחותה 
ושם רצחה אותו . היא ניסרה את גופתו במסור חשמלי לחיתוך עצים ואחר - כך 
השליכה את חלקי הגופה לנהר המארן , במרחק 003 ק"ם מביתה . הגופה התגלתה 
שלושה חודשים מאוחר יותר , כשדייג חובב העלה בחכתו מזוודה וגילה בתוכה חזה 
אדם כרות במצב ריקבון . למעשה , הממצאים שבידי הרופאים המשפטיים לא מוכיחים 
מעל לכל ספק שהחזה שנמצא הוא שריד מגופתו של אטייה , אבל ההערכה היא כי 
אכן כך , שכן נמצאה התאמה בסוג הדם ובמבנה . מאחר שבחלק גוף זה איתרו הפתולוגים 
צלקת , רוכזו עיקר מאמצי החוקרים בתחקור מאהבותיו הרבות של אטייה , אבל 
אלה לא הועילו הרבה . הוא תינה אתנו אהבים בחושך מוחלט , אמרו כולן . בידי 
החוקרים לא היתה אפוא אינפורמציה מספקת , אבל החשדות התמקדו בוובר . במהלך 
החקירה , שנמשכה כאמור כחמש שנים , התגלתה בין היתר פתקה , שבה כתבה הסבתא 
מננסי : " האם לבי יהיה שבור תמיד ? אני פגיעה כל - כך . לא יכול להיות 
אלוהים , ואני מוכנה לגרוע מכל " . עתה יצטרך חבר המושבעים להחליט מה היתה 
כוונתה במלים " הגרוע מכל " . ובר שאגב איימה בעבר על מאהביה האחרים כי 
אם יעזבו אותה תנקום בהם טענה לכל אורך החקירה כי אטייה חי ולמעשה מסתתר 
מפני המאהבת האחרונה שלו . מי שעשויה לעזור בהפרכת דברים אלה היא מאדאם 
האג בת ה97 , שדירתה נמצאת קומה מתחת לדירתה של מדלין ובר , אחותה של סימון . 
שכנה זו פיתחה , כנראה , במשך השנים חטטנות מרשימה , וכך הפכה לעדה מרכזית . 
באחד הלילות , העידה , שמעה רעש מוזר . בתחילה חשבה כי זהו שואב אבק , 
אחר - כך אמרה כי הרעש נשמע יותר כמו קול של מסור חשמלי . למרות שעת הלילה 
המאוחרת , עקבה גברת האג אחר המתרחש בחדר המדרגות דרך העינית שבדלת ביתה , 
ולעיניה התגלתה סימון ובר כשהיא גוררת 51 שקי אשפה מניילון אטום . בימים 
שאחר - כך המשיכה לעקוב אחר ובר וגילתה שהיא מנקה את הדירה ללא הרף , וכאשר 
השאירה הנאשמת שק גדול בחדר המדרגות לזמן קצר , מיהרה הגברת האג לפתוח אותו . 
השק , כך העידה במשפט , הכיל חול וסמרטוטים מוכתמים בדם . עדות זו לוותה 
במטחי קללות מצד ובר . המשטרה הצליחה לגלות גם את בית העסק שבו שכרה סימון 
ובר את המסור החשמלי , ולדברי הבעלים , היא עשתה זאת ב12 ביוני 5891 , 
יום לפני היעלמותו של אטייה . בעל העסק הדגיש כי היתה זו הפעם הראשונה 
שאישה שכרה אצלו כלי - מלאכה שכזה . המסור החשמלי לא הוחזר לחנות . ובר 
טענה שנגנב , ובסופו של דבר נמצאה האבידה בתא המטען שבמכוניתו של אטייה . 
אבל למרות הראיות הנסיבתיות לכאורה , לא העלתה הבדיקה המשטרתית דבר שעשוי 
להוכיח כי היא אכן ביתרה את גופתו של אטייה . אף לא רסיס , אף לא טיפה 
מיקרוסקופית של דם . המומחים יודעים בוודאות כי המכשיר נוקה היטב , אך 
עבודת הניקוי היסודית לא מאפשרת להם לקבוע יותר מכך . במהלך המשפט הדגישו 
המומחים גם את הקושי הכרוך בביתור גופה באמצעות המסור החשמלי שבו עשתה ובר 
שימוש , על - פי ההאשמות נגדה . בפני בית - המשפט העיד גם בנה של המאהבת 
האחרונה של אטייה . הוא טען כי ביום שבו נעלם אטייה , התקבלה בביתם שיחת 
טלפון אנונימית , שמסרה כי ברנאר נאלץ לעבור לאזור אחר . הוא עצמו ניסה 
לחפשו , אבל ללא הצלחה . כיום ידוע למשטרה כי הקול היה קולו של בן - דודה 
של ובר . עוד סיפר הבן , כי אטייה אמר לו שאם אי - פעם יאונה לו רע , 
ובר היא שתהיה אחראית לכך . גם אחת משכנותיה של סימון ובר מסרה עדות , 
לפיה שאלה אותה הנאשמת ביוני 5891 כיצד בדיוק מפעילים סכין חשמלית . החוקרים 
עומדים בפני בעיה מורכבת . ראשית , שני מקרי הרצח אינם דומים כלל , המניע 
שלהם שונה את האחד הניע בצע כסף ואת השני תשוקה ולכן קשה לקבוע בוודאות 
שאותו אדם ביצע את שניהם . שנית , למרות מאות שעות החקירה אין סימון ובר 
נשברת , ולמרות הסתירות המתגלות לעתים בדבריה , אין שום הוכחה חותכת לאשמתה . 
בבית - המשפט היא זו השולטת בדיונים : מתגרה בעדים , בתובעים ובקהל , 
ולא מהססת להצחיק את השופטים . כך למשל , כשאמרה לשופט כי מבחינתה החיבה 
חשובה מיחסי מין מזדמנים , פרץ הקהל בצחוק שלא היה אפשר להרגיעו , והשופט 
הורה לפנות את האולם . 
