אחד ממוקדי ההזדהות החשובים ביותר עם מאבקן של הרפובליקות הבאלטיות לריבונות , 
הוא הגוש הסקנדינווי . מלבד הקרבה הגיאוגרפית , חשים העמים הבאלטיים קשר 
עם מדינות סקנדינוויה גם מבחינה היסטורית ותרבותית . השפה האסטונית , למשל , 
קרובה מאוד לשפה הפינית . בכל מדינות סקנדינוויה נערכו הפגנות גדולות נגד 
הדיכוי הסובייטי בשלוש הרפובליקות . דנמרק המדינה הסקנדינווית היחידה החברה 
בקהילה האירופית לוחצת ללא הרף להטלת סנקציות כלכליות על מוסקווה בתגובה 
על פעולות האלימות בליטא ולאטוויה . אולם רק מדינה סקנדינווית אחת הקטנה 
ביותר הכירה באופן רשמי בעצמאות הבאלטית . ביוזמת שר החוץ , יון חניבלסון , 
החליט בשבוע שעבר הפרלמנט הוותיק בעולם האלתינג של איסלנד לכונן קשרים 
דיפלומטיים עם ליטא . מחר תתכנס בקופנהאגן " המועצה הנורדית " . בין הנושאים 
שעל סדר היום , גיבוש עמדה סקנדינווית לגבי השאלה הבאלטית . חוגים שונים 
בסקנדינוויה מוחים על כך ששוודיה ופינלנד היו בין המדינות המערביות היחידות 
שהכירו בסיפוח הסובייטי של שלוש הרפובליקות ב0491 . לאחר שאזרחי ליטא הצביעו 
ברוב מכריע בעד עצמאות משלטון מוסקווה , עומדות גם שתי הרפובליקות הבאלטיות 
האחרות אסטוניה ולאטוויה לערוך ביום א הבא משאל עם בסוגיה זו . הסיבה 
לקיום המשאלים אינה עניין תעמולתי בלבד . ב71 במארס עתיד להיערך בכל רחבי 
בריה"ם משאל עם על עתיד הברית הסובייטית . במשאל זה צפוי רוב גדול למען 
המשך קיומה של בריה"ם . הקרמלין כבר הכריז כי יראה בתוצאות המשאל הכללי 
מתן הכשר למנוע , גם בכוח , פרישת רפובליקות . גם אם ברפובליקה מסוימת 
יצביעו התושבים נגד , התוצאה הקובעת תהיה התוצאה הכללית . כבר כיום ברור 
כי לרפובליקות הבאלטיות ולרפובליקות סוררות אחרות , כגון גרוזיה וארמניה , 
אין כל סיכוי לאחר המשאל . אי לכך הזדרזו ראשי הבאלטיות לקיים משאלי עם 
נפרדים ברפובליקות שלהן , כדי להבהיר את עמדת הרוב המוחץ ברפובליקות אלה . 
גורבצוב , אגב , קבע בצו נשיאותי כי המשאלים הנפרדים אינם חוקיים , אולם 
הדבר לא ימנע את קיומם . בולגריה היא חוליה נוספת בשרשרת של מדינות מזרח - 
אירופה המעמידות לדין את מנהיגיהן הכל - יכולים לשעבר . טודור זיווקוב שלט 
בארצו שנים ארוכות ביד ברזל , והודח בצעד שליו למדי , ללא זעזועים מרובים 
ושפיכות דמים . גם כיום יותר משנה לאחר המהפך בבולגריה עדיין לא ברורים 
כל האירועים שהובילו לשינוי המשטר בסופיה . נראה כי בבולגריה היתה מעורבות 
סובייטית ישירה שהביאה להדחתו של זיווקוב . מחר יועמד זיווקוב הקשיש לדין 
באשמה של מעילות ושימוש לרעה בכוח השלטון . לאחר הדחתו התפרסמו בבולגריה 
גילויי השחיתות המדהימים של הרודן הקשיש . בדומה לבני משפחת צאושסקו , 
נהנו קרוביו ממנעמי השלטון . עם זאת קשה להימנע מהמחשבה שגם בבולגריה ממקדים 
את האשמה באדם אחד ובבני משפחתו ואין חושפים את התמונה כולה . כל הפקידים 
הבכירים , וכמובן הזוטרים , עשו חיל בתקופה הקומוניסטית וכולם נותרו על 
מקומם . בין הונגריה ורומניה שורר סכסוך קשה על חבל טרנסילווניה , בין 
רומניה ובריה"ם הולך ומחריף הסיכסוך על מולדאוויה , פולין אינה רוצה בצירוף 
רומניה " לברית המשולשת " , צכוסלובקיה חושדת בכוונות ההתפשטות של הונגריה , 
ומזרח - גרמניה בכלל עברה מן העולם . קשה להאמין כי שש מדינות מזרח - אירופה 
היו עד לאחרונה גוש פוליטי - צבאי הדוק מאוד . כעת נמצאים מוסדות העידן 
הקומוניסטי במכירת חיסול חפוזה . מחר יתכנסו בבודפשט שרי ההגנה והחוץ של 
מדינות ברית וארשה כדי לדון בהצעת גורבצוב לפרק את הזרוע הצבאית של הברית 
עד ה1 באפריל השנה , ולגבש את הברית כארגון מדיני בעל תפקיד מייעץ בלבד . 
יומיים לאחר מכן יגיעו לבודפשט ראשי מדינות קומקו"ן ארגון הסחר של הגוש 
הקומוניסטי שבו חברות גם קובה ומונגוליה , כדי לפרקו באופן סופי . פירוק 
ברית וארשה וקומקו"ן מציין את קצו הארגוני - מבני של הגוש המזרחי . עם סילוקו 
של הנשיא בארה מבירת סומליה , הושלם ניצחונם של המורדים שפעלו במדינה עשרות 
שנים . הסיבה ליריבות המתמדת בסומליה נעוצה בפילוג השבטי הקשה . הנשיא 
בארה , למשל , הוא בן לשבט המונה פחות מאחוז מאוכלוסיית המדינה . ואכן 
עם ניצחונם של המורדים , עולה השאלה אילו מורדים בדיוק ניצחו , משום שבשטח 
פעלו לא פחות מארבע קבוצות אופוזיציה מחתרתיות . התמזל מזלם של בני סומליה 
שעד לשלב זה לא החלו מאבקים אלימים על השלטון בין ארבע הקבוצות , כדוגמת 
המאבק שהתחולל בליבריה השסועה . ביום ה עתידים נציגי כל ארבע התנועות להתכנס 
לוועידת שולחן עגול במוגדישו . גם אם יושג הסכם , אין הדבר מבטיח יציבות 
תכונה שאינה אופיינית לחבל ארץ זה . אחת המטרות ששם לעצמו מדור זה היא 
לעקוב אחר ההתפתחות הדמוקרטית של כמה מהנידחות במדינות אפריקה , במיוחד 
מושבות פורטוגל לשעבר ביבשת . דיווחנו כאן על הבחירות לנשיאות ולפרלמנט 
בכף - ורדה , וכעת נספר על סא - טמה ורינסיה מדינת איים זערורית במפרץ 
גינאה שבמערב אפריקה . ככל שאר מושבות פורטוגל , זכתה סאו - טומה בעצמאות 
ב5791 , ומאז שורר בה משטר חד - מפלגתי נוקשה . המפלגה היחידה שפעילותה 
מותרת היא " התנועה לשחרור סאו - טומה ופרינסיפה " . מפלגה זו נוסדה בגולה 
ב3591 לאחר שבעלי הקרקעות הפורטוגלים הרגו מאות עובדי מטעים . שטחה של המדינה 
הוא 059 קמ"ר ובה 001 אלף תושבים . השפה היא כמובן פורטוגלית ומרבית התושבים 
קאתולים . כמחצית מהאוכלוסייה אינה יודעת קרוא וכתוב . ההכנסה השנתית לנפש 
היא 043 דולר , וכלכלת האיים מבוססת על מטעים ודיג . ב8091 , אגב , היה 
האי סאו - טומה יצרן הקקאו הגדול בעולם . ביום א הבא , לראשונה מאז העצמאות , 
ייערכו בסאו - טומה ופרינסיפה בחירות לנשיאות שבהן ישתתף יותר ממועמד אחד . 
ייתכן כי דווקא מרפובליקת בננות זו תצא בשורת השחרור האמיתית של היבשת המעונה . 
