יבית לתקופת מלחמת המפרץ , עד שהמשק יתאושש . שאלתי למר פרידלין האם הוא 
דורש גם את הקפאת הריבית שהבנקים משלמים למפקידים על תוכניות חיסכון , על 
איגרות החוב שהנפיקו הבנקים למשכנתאות , על חסכונות העמיתים בקופות תגמולים 
וכדומה ? אם להקפיא את הריבית , יש לעשות זאת משני הצדדים . האם המפקידים 
מוכנים לוותר על הריבית על פיקדונותיהם והשקעותיהם , כדי שאפשר יהיה לוותר 
על הריבית על האשראי ? אגב , המפקידים הם לרוב אנשים מהשורה , והלווים 
הם בדרך כלל העשירים , הקונצרנים והגופים הגדולים במשק . האם נוכח עובדות 
אלו פרידלין עדיין דבק בהצעתו להקפאת כלל הריבית ? מנכ"ל איגוד הבנקים בישראלתל - 
אביבקפמאביגבאחרונה קיבלתי מכתב מרופא עיניים בזו הלשון : " די לנו עם 
הגרמנים והאובססיה השטנית שלהם עם גזים רעילים . איננו זקוקים לתרבות שלכם ! 
צאו מישראל ! " ביום שלישי נכחתי בפתיחת תערוכה בגלריה ברחוב בן - יהודה 
001 , תל - אביב , בשם " תמונות מהחדר האטום " . אחת הגברות שם פנתה אלי 
בשאלה : " ואיך אתה מרגיש כאן עכשיו כגרמני ? " מבלי לצפות למענה , 
היא פנתה לדרכה . רגשות שונים בתוכי מתנקזים לתחושה יסודית אחת : אינני 
יכול לעזוב את ישראל בימים קשים אלה . תחושה זו חלקו עמי עמיתותי לעבודה 
וכן אישתי וילדי במשך לילות הפחד הראשונים שעברו עלינו בינואר . אני חש 
עצמי קשור לחברי וחברותי בעבודה במכון גיתה עם בני משפחותיהם כאן , ולכל 
האנשים בישראל שנאלצים להתמודד עם הסקאדים , ערכות המגן והחדרים האטומים . 
מקננת בי גם תחושת בושה עמוקה על כי בשנת 1991 נאלצים ניצולי שואה , ילדיהם 
ונכדיהם , שוב לחיות את הפחד מפני ההשמדה . יש בי גם זעם רב כלפי יצרני 
הגז הרעיל , מפתחי הטילים וסוחרי המלחמה בגרמניה , ואני מבקש בכל לבי שהם 
יובאו על כך לדין וייענשו . לניאו - נאצים שלנו אני מאחל כרטיס חופשי לאזורים 
בעיראק הנתונים להפצצות הכבדות ביותר . בה בשעה אינני מפסיק לקוות שעל בסיס 
ועידה לביטחון ושיתוף פעולה במזרח התיכון אוכל להמשיך ולטפח קשרי תרבות עם 
ישראל . ברצוני לבטא גם את האהדה הרבה שאני חש כלפי כל אלה שאינם נסחפים 
לפשטנות האיומה ברוח הדברים שנאמרו בפתיח השחקנים , האמנים , המוסיקאים , 
הסופרים , הפרופסורים והסטודנטים , וכל אלה ששהותם בחדר האטום לא אטמה 
את חדרי לבבם ולא הניחה שייקחו מהם את החופש לחשיבה עצמאית . מנהל מכון 
גיתהתל - אביבקפמאביגקראתי בפליאה את דבריו של אחמד טיבי תחת הכותרת " דואגים 
יותר לקורמורנים " ( " הארץ " , 2 . 71 ) . בסוף המאמר פונה טיבי 
אל אנשי השמאל בקריאה שירימו את קולם נגד ההתקפות האוויריות על עיראק . 
מדוע לא השמיע את קולו כאשר סדאם חוסיין איים במחיקת מחצית מדינת ישראל והוליך 
שולל את עמו בסיסמאות חסרות כל היגיון פוליטי ואנושי ? מדוע שלא נדאג לקורמורנים ? 
האם השמדת הטבע אינה פשע נגד האנושות ? טיבי עושה את מלאכתו של העריץ העיראקי 
כאשר הוא טוען שהשמאל הישראלי אינו מרים את קולו כאשר תינוקות נהרגים בבתי 
חולים בבגדד ? ומי הביא לידי כך ? מי איים על העולם כולו ועכשיו מסרב לקבל 
את ההשלכות של תוקפנותו ? האם השמאל חייב למחות כאשר הטילים נופלים על 
תל - אביב ולתרום את חלקו לתנועות הפסוודו - פציפיסטיות באירופה , ששכחו 
את הלקחים של " שנות הפיוס " שקדמו לפרוץ מלחמת העולם השנייה ? מלחמה זה 
לא משחק ילדים . אני בטוח שבעלות הברית עושות כמיטב יכולתן כדי להפחית עד 
למינימום את מספר הקורבנות בנפש . אבל כאשר סדאם יורה על תל אביב , האם 
הוא לוקח בחשבון את העקרונות עליהם כותב טיבי ? יש גבול להתחסדות . עם 
כל הכבוד שהעם הפלשתיני מעורר בי , אינני מוכן להגיש את הלחי השנייה אחרי 
שהיכו אותי על הלחי הראשונה . לא כל אנשי השמאל מציעים שימוש ב"נשק גרעיני 
טקטי " . צריך להעמיד את הדברים בפרופורציות הנכונות . העם העיראקי משלם 
על שיגעונו של הדיקטטור העומד בראשו . הפגנות השמחה של תושבי בגדד כשנשמעה 
הבשורה על נכונות עיראק לנסיגה מכוויית , מוכיחות שרוב האנשים בעיראק אינם 
רוצים למות למען " האידיאלים של כבוד האומה המוסלמית " . סדאם חוסיין משלם 
במלחמה הנוכחית על מה שהוא גרם . אינני מוכן לצרף את קולי לאלה שמגנים את 
ההפצצות על בגדד , כל עוד אני חושש שמא טיל אחד ישים קץ לא רק לקולי , 
אלא גם לחיי . רמת אילנקפמאביגהכתבה תחת הכותרת " שימוש במעטפות משומשות " , 
מאת לאה פורת ( " צרכנות " , " הארץ " , 2 . 01 ) , עלולה להטעות . 
תוכנה סותר את כוונתי , שהיתה להוכיח כי לעתים גם נציבות תלונות הציבור 
טועה . פורת שאלה מי צודק , נציב תלונות הציבור או מנהל פניות הציבור 
ברשות הדואר , אליו פניתי אחרי התשובה הבלתי מוצדקת שקיבלתי מנציבות תלונות 
הציבור . המדובר במעטפות של מוסדות צדקה , בתי חולים או מוסדות דומים , 
המצטרפים למכתבי התרמה מעטפות עם כתובותיהם . כמי ששואף למנוע בזבוז , 
מחקתי במעטפות אלה את שם וכתובת המוסד וכתבתי על הגב החלק של המעטפות את 
המען הרצוי לי . רק מי שרוצה לחבל במעשה זה יכול לטעון , כי מעטפה ברורה 
כזו עם בול ליד המען עלולה לבלבל את הדוור או את המיון . עבדתי כמתנדב 
במיון הדואר , ונוכחתי לדעת שהרבה מכתבים מגיעים כשעליהם כתבות או מודפסות 
הכתבת של השולח ושל המקבל בצורה בלתי תקינה ובלתי ברורה , ואיש לא העיר 
על כך ולא עשה דבר לתיקון המעוות . לא " העובדה שמנהל פניות הציבור ברשות 
הדואר נתן תשובה שבדיעבד התגלתה כמטעה " הרגיזה אותי , אלא שנציבות תלונות 
הציבור התעמקה בביורוקרטיה והסתייגה מתשובה מעשית של נציג רשות הדואר , 
שהסכים לשימוש במעטפות בלתי משומשות ובלבד שיהיה ברור למי מיועד המכתב . 
למרות המצב החמור שבו כולנו נתונים , אינני מרגיש כלל כי עלתה המודעות לחיסכון , 
הדרוש בכל שטחי חיינו . הבזבוז במים , בחשמל , בנייר , בשיחות טלפון 
ועוד , הוא נפוץ ביותר . בתחום זה חסרים בישראל הדרכה ופיקוח , ואני סבור 
כי השימוש במעטפות משומשות עשוי לשמש דוגמה למרות שחשיבותו מזערית . ירושלימקפמאביגבמאמר 
" תהילים נגד טילים " מאת נילי מנדלר ( " הארץ " , 2 . 41 ) נאמר כי 
מחבר הספר " מצודת דוד " , פירוש על ספרי נביאים , היה חי " לפני ארבע 
מאות שנה " . מחבר הספר , אשר חיבר גם פירוש נוסף " מצודת ציון " היה ר 
דוד אלטשולר , שחי בגליציה במאה ה81 . 
