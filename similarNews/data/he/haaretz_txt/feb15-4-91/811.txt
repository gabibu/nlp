העיתון הצהוב הלונדוני " סאן " ירה בכל תותחיו הכבדים : מה שמרשה לעצמו 
בית - חולים בהמבורג הרחוקה , זעם העיתון במאמר מערכת לפני כשבועיים , 
" רחוק מרחק מיליון ק"ם מאמת המידה של אתיקה רפואית והגינות אנושית " , 
ומהווה " חרפה לרפואה כולה " . הסיבה לזעם היתה מודעה בעיתונות , שבה הביעו 
כ002 עובדים בבית - החולים " אוונגלישן שטיפטונג אלסטרדורף " התנגדות 
להקציב מקומות חינם במוסד בן 302 המיטות לחיילים פצועים . " הרופאים והאחיות 
במקום אינם רוצים " , כתבו , " לשמש מנגנון תיקון למכונת מלחמה " . בקרב 
עובדים בבתי - חולים בגרמניה , רבים הם " אנשים חסרי כבוד " ( כדברי 
" סאן " ) מעין אלה . בברמן או בגטינגן , בפרנקפורט או בפרייבורג בכל 
מקום מתגבשת כעת מחאה בקרב העובדים הסיעודיים . האחיות צועדות כ"גוש לבן " 
בחלוקים הלבנים שלהם בהפגנות נגד המלחמה , אחים ועובדים רפואיים שונים מקיימים 
משמרות מחאה מול דלתות בתי - חולים , וברחבי גרמניה כולה גם שבתו כמה אלפי 
צעירים המשרתים בשירות לאומי במקום שירות צבאי שממנו שוחררו מטעמי מצפון . 
הנימוק , " אנחנו לא החזית בעורף " . מנהל לשכת הרופאים בגרמניה , קרסטן 
וילמאר , מעוניין בכוח עבודה גדול ככל האפשר לתפקידים טיפוליים באזור המפרץ , 
אחיות , אחים וגם רופאים , עוברים כעת התלבטות מוסרית קשה : מצד אחד 
הם רוצים לספק סיוע הומניטרי לכל אדם , נאמנים לשבועתם . אולם הם חוששים 
כי יהיה עליהם לטפל בפצועים ולהביא להחלמתם המהירה כדי לשגרם שוב למלחמה 
בריאים ושלמים , דבר שלו הם מתנגדים נחרצות . החששות אינם כל עיקר בלתי 
מציאותיים : בעיקר בדרום - גרמניה כבר ערכו הנהלות בתי - חולים זה מכבר 
הכנות לעלול לקרות . הטיפול בפצועים תוכנן בדרגים הבכירים כבר בנובמבר האחרון . 
אחד הצירים החשובים ביותר בלוגיסטיקה הרפואית הוא בסיס חיל האוויר האמריקאי 
ריין - מיין , הסמוך לשדה התעופה בפרנקפורט . שם הוקם מרכז תיאום בסיוע 
שלטונות האסן . כפי שנאמר בחוזר פנימי לבתי - חולים ששיגר השר לעניינים 
חברתיים של האסן , קרל היינץ טראגזר , הרי הודות למערכת הפניית הפצועים 
יהיו כבר " חמש או שמונה שעות לפני בואם של הפצועים " בידי הגופים המטפלים 
נתונים קונקרטיים על אודותם . ואז אפשר יהיה לחלק אותם בין בתי - החולים 
האמורים לקלוט אותם . השלב הבא הוא הקצבה של כ000 , 5 מיטות במרפאות ובתי - 
החולים של הבונדסוואר והצבא האמריקאי . " בכפוף להמשך התפתחות מלחמת המפרץ " , 
כתב טרגזאר , יש להביא גם בחשבון " בתי - חולים אזרחיים " למטרה זו . 
גם הם הוכנו אפוא לקליטת חיילים פצועים . זה מכבר הכינו בתי - חולים רבים 
את תוכניותיהם לשעת חירום , חבילות תרופות עומדות מוכנות , רשימות טלפונים 
נבדקו כדי לגייס בשעת הצורך כוחות עזר מבחוץ . גם מחלקות בתי - חולים שנסגרו 
בשנים האחרונות בגלל מחסור חמור בכוח סיעודי , חזרו במקומות רבים לחיים 
חדשים . בבית - החולים האוניברסיטאי של פרנקפורט אפילו נכנסו כבר רופאים 
אמריקאים למחלקה שבזמנו נסגרה . לעובדים למיניהם לא נמסר דבר על הכנות אלו . 
" אף אחד לא יודע דבר מה " , אמרה , למשל , יושבת ראש מועצת העובדים 
בבית - החולים האוניברסיטאי של היידלברג , גבריאלה אופנהיימר : " על כל 
שאלה שלנו מגיבה ההנהלה בשתיקה " . משום כך פשטו כעת בבית - החולים " פחד 
ואי - ודאות " . כך , למשל , אפשר היה לשמוע בקרב אחיות ורופאים שיחות איך 
עליהם לנהוג עם קורבנות גז רעיל , או איזה אמצעי זהירות יש לנקוט בטיפול 
בחיילים שנפגעו בנשק ביולוגי . בנוסף לכך , אחיות , אחים ורופאים רבים , 
אינם מעלים בדעתם כיצד יוכלו בתי - החולים לבצע תוספת עבודה זו . לאחר 
עומס יתר זה שנים בגלל מחסור בכוח אדם , הם רואים רק תוצאה אפשרית אחת : 
קרוב לוודאי ש"זה יעלה במחיר חייהם של חולים גרמנים שלא יוכלו לקבל טיפול " , 
כפי שאמרה אלקה קולווילם , מהאיגוד המקצועי של השכירים הגרמנים . המיטות 
השמורות , סבור הרופא מפרקנפורט , קלאוס מץ , יכולות בעצם לשמש רק כ"אחיזת 
עיניים , תמרון הטעיה כדי לעורר רושם של טיפול מסודר " , שכן בין אם המדובר 
באחים ובאחיות או במקום לניתוחים " התשתית בעצם חסרה " . מץ גם חושש שבמרכזי 
התיאום יתבצעו סלקציות לכל דבר ( המכונות בזרגון המקצועי , " טריאגים " ) 
אם יעלה מספר הפצועים עלייה דרסטית . " מה יקרה " , שאל , " כאשר הם 
ישלחו אלינו את הפצועים קל כדי שנכשיר אותם שוב לשירות ואנחנו נדע שהפצועים 
קשה עוד שוכבים בשדה התעופה ? " זה שבועות רבים מדברים הרופאים , האחים 
והאחיות בפרנקפורט , על אפשרות כזו . אחדים מהם כבר החליטו לצאת לשביתה 
. 
