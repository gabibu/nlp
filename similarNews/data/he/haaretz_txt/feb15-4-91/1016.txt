וינה ( ע"ר ) . חברים נאמנים של המפלגה הקומוניסטית האלבנית חזרו והציבו 
שני פסלים חדשים של המנהיג המנוח אנוור הודגה , שהופלו על - ידי המונים 
נרגזים בשבוע שעבר . גנק פולו , דובר המפלגה הדמוקרטית שבאופוזיציה , דיווח 
כי הפסלים , שהיו מוצבים בכל הכיכרות של הערים והכפרים ב04 שנות שלטונו 
של הודגה , הוצבו מחדש בקורצה בדרום ופייר במערב . פולו אמר בשיחה טלפונית 
לווינה כי לאחר שהפסלים הוקמו מחדש , הושם עליהם משמר צבאי חזק . " המצב 
מתוח מאוד , וחיילים נראים בכל מקום " , אמר . הידיעות על הצבתם מחדש של 
הפסלים באו יום לאחר שמנהיג אלבניה , ראמיז אליה , הציע משאל עם בשאלה 
אם להציב את פסלי הודגה מחדש לאחר הבחירות בסוף מארס . כמו כן , הגיעו 
ידיעות על מעצרים נרחבים והטרדת פעילי האופוזיציה באלבניה . פולו אמר עוד 
כי לפי ידיעות שהגיעו למפלגתו נעצרו לפחות 002 פעילים , ומעשי הטרדה והפחדה 
נעשו נגד פעילים אחרים של האופוזיציה . כתב מקומי בטיראנה מסר כי 06 בני - 
אדם ממתינים למשפט באשמת הפלתו של הפסל הענק של הודגה בכיכר המרכזית של העיר 
והעלתה באש של חנות ספרים בה נמכרו בעיקר כתביו של הודגה . 
