הפדרציה הבין - לאומית של העיתונאים מחתה בפני ראש המממשלה , יצחק שמיר , 
על מעצרו של העיתונאי הפלשתינאי נאיף סוויטאת מגנין . סוויטאת , כתב העיתון 
" א - שעב " בגנין ובעל משרד עיתונות קטן באותה עיר , נעצר בשבוע שעבר 
בפעם הרביעית מאז תחילת האינתיפאדה . כוחות הביטחון חושדים כי סוויטאת מעורב 
בפעילות במסגרת האינתיפאדה וכי הוא מזוהה עם ארגון הפתח . ב09 . 11 . 11 
שוחרר סוויטאת ממעצר מנהלי בפעם האחרונה וב19 . 2 . 8 נעצר שוב , הוא מוחזק 
עתה במתקן כליאה צבאי . במכתב לראש הממשלה אומרת הפדרציה הבין - לאומית של 
העיתונאים , המאגדת 571 אלף עיתונאים בכל העולם , ומקום מושבה בבריסל , 
כי היא מזועזעת ממעצרו הנוכחי של סוויטאת . " המקרה שלו הוא דוגמה אחת 
לפעולות של התעמרות , הגבלות ומעצרים שעיתונאים פלשתינאים חווים בתקופה 
הזאת " . בפנייה התבקש ראש הממשלה לכבד את העקרונות הבסיסיים של חופש הביטוי 
והבעת הדעה של העיתונאים הפלשתינאים , ואת זכותה של האוכלוסייה הפלשתינאית 
להיות נגישה לעיתונאות מגוונת . " אנחנו יודעים שישראל עוברת עתה תקופה 
קשה , אבל אנו מאוד מקווים שממשלתך תעשה מאמצים גדולים להחזיר לעיתונאים 
הפלשתינאים את זכויותיהם הבסיסיות " , נאמר במכתב האגודה הבין - לאומית לשמיר . 
