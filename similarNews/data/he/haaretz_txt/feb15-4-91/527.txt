צריך מודיעין טוב לא רק כדי לדעת מה קורה אצל העיראקים , אלא גם על מנת 
להבין מה מסתתר בראש של אנשי ציבור כמשה ארנס . למה התכוון , למשל , כשדיבר 
השבוע על המודיעין הישראלי ? מדוע הוא חייב לערוך חשבון - נפש ( גרסה ראשונה 
של שר הביטחון ) אם הוא מספר אחד בעולם ( לפי הגרסה המתוקנת ) ? אלה 
דברים מבולבלים , כמו מסרים אחרים של השלטונות בקשר למלחמה , ובעיקר אין 
להם שום נגיעה בלב העניין . אני לא יודע , כמובן , מה יש במסמכי המודיעין 
שלנו . אבל קראתי השבוע דו"חות אחדים של המרכז למחקרים אסטרטגיים ע"ש יפה 
באוניברסיטת תל אביב . מסמכים מדהימים . כל אדם מן היישוב יכול היה להגיע 
אליהם , ויש בהם כמעט כל מה שכביכול לא ידענו . חשבון - הנפש , אמרתי 
לעצמי , לא צריך לחכות : שר הביטחון יכול לעשות אותו כבר עכשיו . והחשבון 
אינו נוגע למה ידענולא ידענו בענייני מודיעין . בדו " ח אחד ( מזכר מס 33 
מנובמבר 0991 ) , מפורט להפליא , מביא דניאל לשם תיאור מלא של מערך טילי 
הקרקע - קרקע של עיראק . כמויות , סוגים , מקומות ההצבה של המשגרים הניידים 
והנייחים . " חלק ניכר מכמות משגרים זו מספר עשרות משגרים שמרביתם נייחים 
ערוך במערב עיראק " , כתב מחבר הדו"ח , " ובעת הצורך אפשר לעבות מערך 
זה על - ידי תוספת משגרים ניידים המצויים באזורים אחרים " . " כמות גדולה 
זו של משגרים במערבה של עיראק " , סיפר לשם , " עלולה לאפשר ליחידות טילי 
הק"ק של צבא עיראק לשגר תוך פרק זמן קצר עשרות אחדות של טילי אל - חוסיינאל - 
עבאס לעבר ישראל " וכן הלאה וכן הלאה , כולל ההערכה שהעיראקים ישגרו כמות 
גדולה של טילים " כבר בשלב מוקדם של העימות , אם וכאשר יארע " . כשקיבלתי 
את החוברת הזאת לפני חודשים אחדים במערכת , הינחתי אותה על מדף ( כפי שעושה 
אולי גם שר הביטחון ) , ושם היא העלתה אבק . השבוע הבחנתי בה כשגירשתי 
בעזרתה זבוב טורדני . לידה מצאתי דו"ח מאובק עוד יותר : " עשור ה09 : 
אתגרים אסטרטגיים לישראל " , מאת יוסף אלפר ( מזכר מס 13 , יוני 09 ) 
. בעמוד 41 כתב אלפר : " כאן מצטיירת עיראק כמדינת המפתח של שנות ה09 
לדידי ישראל ואולי למרחב כולו . . . מכל מדינות ערב , עיראק היא זו העלולה 
להפוך את המזרח התיכון לזירה בלתי קונוונציונלית במלוא מובן המלה . . . 
היא עלולה בשל כך להציב גם איום צבאי ישיר ומרשים כלפי ישראל " . הידרדרות 
המערכות בישראל ( ארנס לא היה אוהב את זה ) , בצירוף קיפאון בתהליך השלום 
( למה ששמיר יקרא ? ) ומנהיג ערבי שאפתן , עלולים ליצור בן - לילה רקע 
נוח להסלמה דרמטית של המתחים בין ישראל לערב , העריך המזכר . כל מה ששר 
חשבון - הנפש היה צריך לעשות זה לקרוא את החומר , והרי עמד לרשותו בוודאי 
מידע מסווג ומגוון הרבה יותר . אבל העניין איננו במה שלא ידעה הצמרת . 
היא קוראת חומר : העיקר הוא במה שהאנשים האלה אינם רוצים לעכל . האנשים 
האלה שם למעלה , שבידיהם הפקדנו את העסק , ידעו די והותר במשך שנים . 
אבל הם לא רצו לדבר על זה כי דיון ציבורי על איום כה נורא פירושו , בין 
היתר , גם דיון רציני על הדרכים למניעת מימושו של האיום . למשל , באמצעות 
הסדרים עם מדינות ערב והפלשתינאים . מי שהיה קורא בעיון ולוא את הדו"חות 
הגלויים הללו בלבד , היה צריך לשים לב גם לפרקי המסקנות שבהם . כמותם מצויים , 
אני משער , בכל הערכה שפויה של שירותי המודיעין הישראלי . יוסף אלפר לא 
המציא לבדו את הלקחים הנבונים והמחודדים המובאים לאחר הסקירה מאירת העיניים 
של האיום הצבאי . לפי הערכתו , על האסטרטגיה הישראלית להתמקד " בעיצוב 
ובייצוב הגבולות הסופיים והרציונליים של ישראל " . הוא מדבר על הצורך בריסון 
מירוץ החימוש במרחב , בייחוד הלא - קונוונציונלי והטילי . מלחמה , הוא 
אמר במזכר מהשנה שעברה , עלולה להמיט הרס רב יותר בקרב אוכלוסייתנו האזרחית 
מאשר איזושהי מלחמה מאז 84 . עשור ה09 חייב להתמקד בסוגיות הקשורות באיכות 
החיים ( אפילו על זה הוא כתב ) , ובראש וראשונה בצורך לשמר את המשאב היקר 
ביותר שלנו , המים . והוא כמובן דיבר על הצורך בניצול העלייה הגדולה מברית 
המועצות בתוך גבולות סופיים ומוכרים של הבית הלאומי היהודי של רוב יהודי 
גדול עם מיעוט ערבי בעל ממדים נסבלים תוך עידוד התיישבות העולים בגליל ובנגב . 
מדוע שראשי הליכוד ירצו לעכל חומר כזה ? טוב להם יותר לבלבל עכשיו את מוחנו 
בסיפורי מעשיות על חשבון - נפש של המודיעין , כיוון שהם מסרבים לעשות במשך 
שנים את חשבון הנפש הלאומי האמיתי , המקיף . ולכן הם קוראים ויודעים ( 
כפי שאני מקפיד עכשיו לעשות , לפני האבק ) על הטילים עם ראשי קרב כימיים 
שבידי סוריה . הדו"ח האחרון של המרכז למחקרים אסטרטגיים , שפורסם לפני 
שבועות אחדים , מונה את כל סוגי הטילים של אסד . יש לו , למשל , 81 משגרים 
לטילי סקאד - בי ( 003 ק"ם ) , 81 משגרים של טילי אס - אס12 ( מדויקים , 
קטלנים , אלה ש"לא יודעים " אצלנו אם יש לעיראקים ) . וכזכור , הם 
יכולים לשגר כימיה לארץ , לכל הארץ , עד מעמקי אזור ו . אבל למה להם לספר 
לנו ? כי הרי אז תעלה בהכרח השאלה של הסדר עם סוריה ( שפירושו הבלתי - 
נמנע הוא גם הסדר עם הפלשתינאים ) . למה להם ? כי הרי האנשים הדוגמטים , 
העיקשים האלה החליטו להיצמד אל פיסות הקרקע של השטחים : למשכן את חיינו 
ואת חיי ילדינו בעבור אהבתם הלוהטת לנחלת אבותינו . 
