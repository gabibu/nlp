נבחני בחינות הבגרות באזרחות בשלוש השנים האחרונות מתקשים להשיב על השאלות 
הנוגעות לסכסוך הישראלי - ערבי , יותר מאשר על שאלות בנושאים אחרים . על 
עובדה זו מתריע ידיעון המורים לאזרחות , שראה אור בימים אלה על - ידי משרד 
החינוך . מהנתונים בידיעון עולה כי הציון הממוצע על שאלות שעסקו בסכסוך הישראלי 
ערבי , בבחינת הבגרות באזרחות בתש"ן , היה 95 . ציון זה היה הנמוך ביותר 
לעומת הציונים הממוצעים שהשיגו התלמידים בהשיבם לשאלות אחרות בבחינה . 
נושאי השאלות היו : המשטר במדינת ישראל ( ציון ממוצע 76 ) , עבודה ויחסי 
עבודה בישראל ( 86 ) , כלכלה ( 96 ) , הערבים אזרחי ישראל ( 56 ) 
. עוד מתברר כי הירידה בציון הממוצע על השאלות הנוגעות לסכסוך היא הדרגתית . 
בתשמ"ז היה הציון הממוצע בתחום זה 56 , בתשמ"ח 26 , ובתשמ"ט 85 . בידיעון 
נאמר כי הציונים הנמוכים על השאלות הקשורות בסכסוך הישראלי - ערבי מצריכים 
" התייחסות מיוחדת " . רכזת הצוות לאזרחות לבתי הספר הכלליים באגף לתוכניות 
לימודים במשרד החינוך , עדה מושקוביץ , אמרה אתמול כי מסקרים שעשה המשרד 
עולה שהסכסוך הוא אחד הנושאים היותר קשים לנבחני הבגרות , בשל מורכבות הנושא 
ובשל העובדה שהתלמידים נדרשים לגלות בקיאות בהיבטים הרבים של הסוגייה . לדבריה , 
לנוכח השינויים העצומים שהתחוללו בעולם הערבי ובגישות מומחים לסכסוך , 
גם המורים וגם התלמידים חשים שאין להם כלים להתמודד עם הנושא באמצעות הספרים 
שבידיהם . לשון אחר : ספרי הלימוד העוסקים בסכסוך התיישנו . עוד ציינה 
מושקוביץ , כי לא רק הציון הממוצע בבגרות של התלמידים הנבחנים על הסכסוך 
ירד , אלא חלה ירידה בשיעור נבחני הבגרות באזרחות , הבוחרים בסכסוך כאחד 
מנושאי הבחינה . בעוד בתשמ"ד בחרו % 34 מכלל הניגשים לבגרות בסכסוך , כאחד 
הנושאים שעליהם ייבחנו , בחרו בו בתש"ן % 12 בלבד . הירידה היתה הדרגתית . 
מושקוביץ אומרת כי אחת הסיבות לירידה בשיעור הבוחרים להתמחות בנושא היא הכנסתם 
של שני נושאי בחירה אטרקטיוויים וקלים יותר לתלמידים : " הערבים אזרחי 
ישראל " ו"דת , חברה ומדינה " ( נושא הנלמד בבתי הספר הממלכתיים - דתיים ) 
. עוד גורם לירידה בשיעור הבוחרים בנושא הסכסוך , הוא שהטקסט בספרי הלימוד 
הוא קשה , יחסית , ולכן בוחרים בו בעיקר תלמידים מבתי ספר מבוססים . לעומת 
הירידה בשיעור הנבחנים בסכסוך , עלה בצורה בולטת שיעור הבוחרים ב"ערבים 
אזרחי ישראל " , כאחד הנושאים בבחינה . בתש"ן הוא עמד על % 07 . מושקוביץ : 
" חומר הלימוד בנושא זה הרבה יותר קל , פחות מורכב ומצריך פחות ניתוח ובקיאות 
בהשתלשלות העניינים . גם למורים קל יותר ללמד אותו , מפני שהחומר קל יותר 
ומפני שהתלמידים מעורבים בו יותר " . המפקח - המרכז על הוראת האזרחות במגזר 
הממלכתי במשרד החינוך , ד"ר דן גלעדי , הודה שרוב בוגרי התיכון בישראל 
מסיימים את לימודיהם כשהם בורים בסוגיית הסכסוך הישראלי - ערבי . עם זאת 
ציין , כי הוא מודאג לא רק מכך , אלא גם ממיעוט התלמידים הניגשים לבחינות 
הבגרות באזרחות . מדובר רק בתלמידי הנתיב העיוני . השאר , ובעיקר תלמידי 
הנתיבים המקצועיים שאינם לומדים לבחינת בגרות , לומדים " משהו , על קצה 
המזלג " , באזרחות . " זה לא לימוד מכובד . הסכסוך הישראלי ערבי והמיעוט 
הערבי בישראל בכלל לא קיימים שם ( בבחינות הגמר בנתיבים המקצועיים ) . 
הם לומדים משהו רק על המשטר במדינת ישראל " . גלעדי טוען שכל עוד יילמד מקצוע 
האזרחות לבגרות במשך שנה אחת ( שלוש שעות שבועיות ) וייכלל במסגרת יחידת 
לימוד אחת לבגרות , לא יהיה אפשר ללמד את המקצוע כהלכה אפילו לתלמידי הנתיב 
העיוני . " צריך לתת לבחינת הבגרות באזרחות שתי יחידות לימוד ולכלול בה 
כנושאי חובה גם את הסכסוך וגם את ערביי ישראל " . 
