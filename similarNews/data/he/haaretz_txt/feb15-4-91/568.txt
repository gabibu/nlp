( ע ) . " הוא הבטיח לי הופעה בטלוויזיה ולא קיים . הוא אמר לי שהוא 
לא מכניס תימנים לאולפן " כך תירצה בחורה בת 62 מתל אביב את מעשה ההתנכלות 
לשדרן הרדיו והטלוויזיה גבי גזית . הצעירה נעצרה בידי המשטרה בחשד שגרמה 
נזקים למכוניתו ואופנועו של גזית ובהנחת שקי אשפה בפתח הכניסה לבניין שבו 
הוא מתגורר . נציגת המשטרה טענה עוד בבית - משפט השלום בתל אביב , כי החשודה 
מתייצבת בשעות היום והערב בכניסה לבניין וקוראת בקול רם בשמו של גבי גזית , 
מקללת אותו ומטרידה את דיירי הבניין כשהיא לוחצת על כפתורי הטלפון הפנימי . 
החוקרת הדגישה כי בקרוב יוגש נגד החשודה כתב אישום בשל הטרדתו של גבי גזית 
בעבר והוסיפה , כי החשודה מסרבת לקבל את עובדת דחייתה על - ידי גזית וממשיכה 
להטריד אותו ולגרום לו נזקים . בבית המשפט הודתה החשודה בעובדות , וטענה 
כי גזית נקם בה ולכן ביקשה לנקום בו . אמה אמרה לשופטת כי בתה היתה בעבר 
בטיפול נפשי . " בבית היא ילדה טובה " , אמרה . השופטת הורתה לעצור את 
החשודה ל51 יום להסתכלות בבית החולים אברבנאל כדי לקבוע אם היא מסוגלת לעמוד 
לדין , ואם ידעה להבחין בין טוב לרע . 
