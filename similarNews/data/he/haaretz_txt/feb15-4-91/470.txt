" תפישת מערכת הביטחון היתה שבמקרה של מלחמה תוכנס האוכלוסייה האזרחית למקלטים 
עד להכרעה במלחמה " , אמר אתמול שר הביטחון לשעבר , יצחק רבין , בדיון 
בסיעת המערך . " לא בכל מלחמה תהיה לישראל יכולת התראה מוקדמת . עתה נהנית 
ישראל משירותי הלוויין האמריקאי . המלחמות יהיו מעכשיו יותר קשות וכואבות , 
בחזית ובעורף " , אמר רבין . " את הדיון על היערכות העורף יש להשאיר לתקופה 
שלאחר המלחמה . הרבה בעיות היו נפתרות אם היה מונהג משטר הג"א " , הוסיף . 
רבין הציג תרחיש מאיים על אפשרות של מלחמה עם סוריה . מזה 51 שנים שהעולם 
הערבי החל להכין מערך של טילי קרקע - קרקע . עד היום אין הגנה אפקטיווית 
של העורף מפני טילים אלה " , אמר רבין . " לסוריה " , הוסיף , " יש טילים 
בעלי טווח של 08 קילומטרים , המסוגלים לפגוע במטרות בצורה מדויקת , לרבות 
מטרות צבאיות " . בידי סוריה מערך טילי קרקע - קרקע יותר אפקטיווי מזה של 
עיראק . המיגון בסוריה יעיל יותר מאשר המיגון בעיראק . יש לסוריה טילים 
בעלי ראשי נפץ כימי . ישראל יודעת על איום זה זמן רב , ומדיניותה היתה 
מכוונת למניעת מלחמה בשני אמצעים , ציין רבין : א ) הרתעה על - ידי אמירה 
פשוטה כי על ירי טילי קרקע - קרקע על תל - אביב " דמשק וחלב ובגדאד ייהרסו " . 
הערבים העריכו כי יש לישראל יכולת לעשות כן . ב ) חיזוק הכוח ההתקפי הישראלי 
באוויר ובשריון כדי להגיע מהר להכרעת המלחמה , שכן רק כך ניתן לחסל את איום 
שיגור הטילים . ברוב של 41 נגד שמונה החליטה סיעת המערך לא להגיש הצעת אי - 
אמון בממשלה , כפי שהציע משה שחל , נוכח המחדלים בהכנת העורף . 
