לדוגמה הוא מביא את הקשרים של בני נהלל עם בני השבטים מזאריב ( הדוגמה המפורסמת 
ביותר היא קשריהם של עמוס ינאי ומשה דיין עם עבד אל - מגיד חדר , עמוס ירקוני ) 
ושבט גריפאת וגואמיס , וחגיראת . שבטי אל - חואלד ועומרי היו בקשרי ידידות 
עם רמת יוחנן וכפר המכבי . בני שבט זבידאת חיו בידידות עם שער העמקים . 
היקף הגיוס של הבדווים , המשרתים כגששים בקבע בדרך - כלל , גדל בתקופת 
מלחמת ההתשה ובתקופת המרדפים בגבול ירדן . מאז התגבר זרם המתנדבים , וכבר 
לפני שנה החל הצבא לדרוש מהבדווי המתנדב לשירות קבע לשרת תחילה שירות סדיר . 
תחילה הועמדה תקופה זו על חצי שנה . כיום היא עומדת על שלוש שנים , וזרם 
המתגייסים אף גובר . מה מביא את הבדווים להתנדב לצבא ? אחדים מהבדווים טוענים 
כי " עצם אחזקת הנשק החם הוא מקור משיכה לבדווי הפשוט , הרואה בו מטרה 
ובאחזקתו מימוש שאיפה " . אחרים אומרים כי כך מבטא הבדווי את רצונו להשתחרר 
מחובת הנאמנות הכפולה המוטלת על ערביי ישראל ולהתרחק מהמנהיגים הערבים , 
" הנוטים לספסר בסיסמאות ובערכים " . הכל מסכימים בנקודה אחת קיים גם נימוק 
כלכלי . בדווי המשתחרר משירותו הצבאי זכאי להנחה של % 05 בקניית מגרש ולתוספת 
משמעותית למשכנתא לבניית ביתו , וקרוביו נהנים מקצבת הביטוח הלאומי ליוצאי 
צבא . בנוסף על כך , בצבא עולים הסיכויים שהצעיר הבדווי ירכוש מקצוע , 
ותעודת החייל המשוחרר אף תעזור לו לקבל עבודה לאחר שחרורו . בשנים האחרונות , 
בשל העלייה בממדי האבטלה , הפך נימוק זה מרכזי יותר , ולדברי משכיל בדווי 
צעיר , אם לפני שנים אחדות התביישו הצעירים להופיע באירועים חברתיים במדי 
צה"ל , כיום הם מתגאים בהם . גם מספרם של חללי צה"ל ונכי צה"ל עלה בקרב 
הבדווים , אם כי איש שם אינו יודע מהו המספר המדויק . בכפר שבלי עשרות 
נכי צה"ל , ובעשרים השנים האחרונות נהרגו תשעה מתושביו במסגרת שירותם הצבאי 
שלושה מהם בתעלת סואץ , והאחרון שבהם הוא מוחמד שאהב שבלי ; בביר אל - 
מכסור חמישה חללים ו51 נכים ; בכפר טובא חמש משפחות שכולות , ששלוש מהן 
איבדו את בניהן על עמוד התלייה בדמשק . אחד מהם , יחיא עבד אל - רזאק , 
נתלה עם אלי כהן . יו"ר עמותת הצעירים הבדווים , עבד אל - רחמן סאלח , 
עוסק באיסוף כספים ובהעברת תרומות לחיילים הבדווים , והוא הצליח לעניין 
בכך גם יהודים רבים , בהם חברי כנסת ואנשי אקדמיה . בין השאר הצליחה האגודה , 
שבה 006 צעירים מכל הכפרים הבדווים , לגייס את מנהל " אבן וסיד " ואת 
יו"ר האיגוד המקצועי בהסתדרות , חיים הברפלד , לתרום חומרי בנייה לסלילת 
כבישים ומדרכות בשכונות המגורים של נכי צה"ל בביר אל - מכסור . בדו"ח כספי 
שהגיש ללשכת היועץ לענייני ערבים ב61 בדצמבר 0991 , מסר אל - רחמן כי כ05 
אלף שקלים הוצאו לסיוע לקבוצות ספורט , למימון מלגות לסטודנטים , לרכישת 
ציוד לגני ילדים ולמועדון נוער ; 005 , 3 שקל למימון נסיעות של מתנדבים 
בדווים , שעזרו בחיפושים אחר החייל אבי סספורטס , ו000 , 3 שקל ל"שיקום 
יערות הכרמל " . פעילותה של העמותה , טוען היו"ר , מעודדת צעירים רבים 
להתגייס ליחידות צה"ל , " ואנו מעלים על נס מגמה זאת " . בשבוע שעבר ערך 
שר הביטחון , משה ארנס , ביקור תנחומים בכפר שבלי . אתמול ביקר בדיר אל - 
מכסור על כביש נצרת - שפרעם , כדי לדרבן צעירים בדווים להתגייס לצבא . 
השר זכור בכפרי הבדווים כמי שדוחה את רעיון הדו - קיום המקובל על אנשי המערך 
( " אויבים ויריבים זקוקים לדו - קיום ביניהם . אזרחי אותה מדינה חייבים 
להגיע לאינטגרציה מלאה " ) ודוגל בשילוב אזרחי ישראל הערבים במדינה פלורליסטית , 
אך גם כמי שלא יישם רעיון זה . כבר כאשר כיהן כשר הממונה על הטיפול בערבים 
בממשלת האחדות הלאומית מיקד ארנס את מאמציו בטיפוח האוכלוסיות הבדווית והדרוזית 
וגילה נכונות להקשיב למצוקותיהן , לעתים על חשבון האוכלוסייה הערבית בכללותה , 
כחלק ממדיניות של מקל וגזר . בתפקידו הנוכחי הוא ממשיך לגלות בהם עניין , 
ובביקורו בכפר הבטיח לטפל בדחיפות בדרישותיו של ראש המועצה המקומית , שעיקרן 
שיפור המקלוט בכפר ודאגה לרווחת בני הנוער , החיילים ומשפחותיהם . בין 
היתר מתכנן משרד הביטחון לפתוח לצעירים הבדווים קורס למדריכי נוער בסמינר 
אורנים כדי שיעודדו את הנוער להתגייס לצבא . ניסיון כזה נערך כבר השנה , 
אך נכשל , שכן על המועמדים להציג תעודת בגרות , וכאלה נמצאו מעטים . 
בכפר ביר אל - מכסור , למשל , רק שלושה מתוך 57 מסיימי תיכון זכאים לתעודת 
בגרות , וגם ביישובים האחרים המצב דומה והישגיהם של התלמידים נמוכים . 
השנה נעשים מאמצים גדולים לשיפור המצב , אבל התגברות הקנאות הדתית - הלאומית 
עשויה להרחיק את הנוער הבדווי המוסלמי מהשתלבות מלאה בישראל . 
