ח"ך משה שחל , המבקש להתמודד בעוד כשנה על הנהגת מפלגת העבודה , הכריז 
אתמול בראשונה , בישיבת לשכת מפלגת העבודה , כי הוא תומך בהקמתה של מדינה 
פלשתינית כחלק מההסדר המדיני באזור לאחר המלחמה . בכירים במפלגת העבודה טענו 
אמש כי הכרזה שכזו מזיקה , וכי העיתוי לאמירתה גרוע . מזכ"ל מפלגת העבודה , 
ח"ך מיכה חריש , אמר בתגובה כי אינו מסכים עם תוכניתו של ח"ך שחל . " היא 
עשויה להיתקל בהתנגדות חזקה במפלגה , אך זכותו המלאה להציגה " , אמר . שחל 
פירט את תוכניתו במסגרת דיון מדיני - ביטחוני על המלחמה במפרץ . שחל אמר 
כי מה שהוכח במלחמה במפרץ הוא שגם סכסוך כוויית הפך להיות עימות אזורי , 
וכי אינו רואה בעתיד עימות ישראלי עם מדינה ערבית אחת . " אני חושש שהעימותים 
בעתיד יהיו על בסיס אזורי מקיף יותר , קואליציה של כמה מדיניות ערביות נגדנו . 
אני חושב שהוויכוח במשך שנים שנוצר בחדרים אלה הם בעוכרינו עד היום " . עוד 
אמר שחל כי אינו רואה כל הבדל בין פלשתינאי לפלשתינאי . " לדעתי , השאלה 
המרכזית שתעמוד בפנינו היא אם הפלשתינאים מוכנים לקבל את עובדת היותנו מדינה 
באזור , ועל בסיס זה לבוא לדבר אתנו . על ישראל לנצל את ההזדמנות הזאת 
בסיום המלחמה בכוויית , כאשר הקואליציה בראשות מצרים , ובסיוע סעודיה , 
תהיה מעוניינת להשיג פתרון לבעיה הפלשתינית . " הפלשתינאים שאתם הייתי 
ממליץ שנהיה מוכנים לדבר , הם כל אלה שיסכימו להכיר בזכות קיומה של ישראל 
כמדינה , ושיסכימו לנהל משא - ומתן על בסיס החלטות מועצת הביטחון . אני 
מציע להסכים למודל שיכיר בישות פלשתינית עצמאית , שתהיה מותנית בהסדר עם 
ירדן , אם הדבר יביא להסכם של שלום בינינו לבין פלשתינאים והמדינות הערביות . 
" רק להצעה נועזת יש סיכוי . צריך לראות בגדול את הדברים . אני מוכן להכיר 
בישות פלשתינית במסגרת קונפדרציה עם ירדן . הפלשתינאים מסכימים לזה , הם 
מבינים את הבעיה " , אמר . ח"ך עוזי ברעם אמר בישיבת הלשכה כי מי שהחליט 
לחלק לאוכלוסייה בעורף ערכות מגן , הוא האחראי להפחדה הגדולה של העם . 
ברעם אמר כי בנושא העורף , המנהיגות לא עמדה במבחנה האמיתי . מזכ"ל המפלגה 
חריש התייחס בדבריו לבחירות החוזרות הצפויות ברמת גן ובבני ברק . חריש אמר 
כי תומכי מפלגת העבודה לא יכולים להצביע לאף אחת משתי המפלגות המתמודדות , 
דגל התורה או התחייה , וקרא לאוהדי המפלגה להימנע או לשים פתקים של אמת . 
חריש גינה בדבריו במלים קשות את מנהיג דגל התורה הרב שך . 
