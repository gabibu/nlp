דוד מייבלום , חבר מועצת המנהלים של החברה לתערוכות וירידים ( שינוי ) 
פנה אתמול במכתב לאריה גוראל , ראש עיריית חיפה ויו"ר החברה , בדרישה 
להמציא את רשימת המועמדים למכרז המנכ"ל . " המכרז החיצוני נסגר בתאריך 19 . 
2 . 01 , ומן הראוי שמועצת המנהלים תכונס בהקדם ותדון בעניין בחירת מנכ"ל 
לחברה " , נאמר במכתב . לפניית מייבלום נודעת חשיבות בתהליך הנהגת סדרי מנהל 
תקינים בעיריית חיפה . עד לפני כחודש עמד בראש החברה לתערוכות וירידים מי 
שנמנה עם אנשי אבא חושי בשנות ה05 , שמואל ביאליק בן ה28 . פרישתו באה 
לאחר לחץ ציבורי של חברים בקואליציה . דו"ח מבקר העירייה מתח ביקורת על תפקוד 
החברה במשך שנים שלא על - פי התוכנית שנקבעה לה , תוך שהיא גובה כספים על 
שימוש בנכסי ציבור של העירייה , כמו האודיטוריום והיכל הספורט . בשבוע שעבר 
סיכם גוראל בשיחה עם מרדכי הייטנר , מנהלו הנוכחי של אגף כוח אדם בעירייה , 
כי הוא ימונה למנהל החברה לתערוכות וירידים . המינוי עוקף את הליך בחירת 
המנכ"ל על - ידי דירקטוריון החברה . יש לציין כי עמידתו של ראש העיר גוראל 
בראש החברה , וגם מספר תומכיו שם , אינם מותירים חופש תמרון רב לאלה המעוניינים 
במועמד חיצוני למשרה . עם זאת , פנייתו של מייבלום עשויה לפתוח מאבק עקרוני 
בנושא . חבר הדירקטוריון מטעם הליכוד , יעקב בן - שאול , טוען כי מינויו 
של הייטנר לתפקיד בלא ידיעת חברי הדירקטוריון " מוכיח שהחברה היתה פיקטיווית 
ונותרה כזו מבנה מלאכותי לחלוקת משכורות " . לדבריו , החברה מעולם לא הוכיחה 
יכולת קיום עצמאית . " אין דיונים , והכל מוכתב מראש . צריך לפרק את 
החברה או להופכה לחברה ממשית " , אומר בן - שאול . דובר העירייה אמר בתגובה , 
כי מינוי הייטנר טרם בוצע . 
