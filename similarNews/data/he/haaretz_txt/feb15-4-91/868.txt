היה קצין במשטרה החשאית השנואה של ארצו , הסקוריטטה , היה תפקידו לרגל 
ולעקוב אחר דיסידנטים בתעשיית הסרטים . לאחר המהפכה הרומנית , בדצמבר 9891 , 
הוא התקבל לעבודה על ידי שירות הביון החדש של ארצו ומיד נשלח להתחקות אחר 
האופוזיציה למשטר החדש , שקמה אז במהירות . " גלה כל מה שתוכל לשים עליו 
יד " , הורה לסטודנט לקולנוע ששאף להיות במאי . " אנחנו ניפגש , נשוחח . 
ברר דברים על הסטודנטים ועל המורים . המורים האלה נכנסים לעסק הזה ( האופוזיציה ) 
. גלה לאילו מפלגות הם מצטרפים . ברר אילו קבוצות קמות " . מה שבציו לא 
ידע , היה שסוכן זה , אוקטוויאן ברינזיי , החליט באותו הבוקר שבו נפגשו 
השניים , לנטוש את עברו כמלשין ונשא עמו רשמקול מוסתר . לאחר שהשבועון 
" אקספרס " קיבל תעתיק של השיחה , פיטר שירות ההסברה הרומני את איש הסקוריטטה 
לשעבר , ואמר כי ניסיונותיו של באציו לדלות מידע היו יוזמה אישית שלו והיפרו 
את מחויבות שירות הביון לעקרונות הדמוקרטיים . אירוע זה מאוקטובר האחרון , 
היה אחד מרבים שדירבן את הספקנות בשאלה עד כמה השתנו הדברים מאז הפלתו של 
ניקולאי צאושסקו . אפילו פקידים בכירים בממשלתו של הנשיא יון איליאסקו אומרים 
כי האירועים דמו יותר להפיכה מאשר למהפכה עממית . אבל כאשר הם מתבקשים להסביר 
מה אכן קרה , הם מעורפלים מאוד . יותר מ0001 איש נהרגו בחילופי היריות , 
אבל נגד איש לא הוגשו תביעות , אף שהממשלה חזרה והבטיחה לערוך חקירה מלאה . 
עדיין לא ברור מי תקף את מי , ורומנים רבים מתחילים להתייאש מהאפשרות לקבל 
אי - פעם הסברים ברורים . אבל הספקות העקשניים ביותר בשאלה מי באמת מנהל 
את המדינה , נובעים מהחשד הרווח כי שרידי הסקוריטטה מוסיפים להתקיים ככוח 
פוליטי . תחת צאושסקו נשענה המשטרה החשאית על מאות אלפי רומנים שסחטנות 
או הבטחת גמול הניעו אותם להלשין על שכניהם ועל עמיתיהם . כיום , טוענים 
פוליטיקאים באופוזיציה , שהסקוריטטה מתוחכמת יותר וסמויה יותר . סוכניה 
לשעבר מקימים חברות פרטיות או מחזיקים במשרות בגופים אזרחיים וצבאיים , 
ופעילותם נסתרת יותר . בכל זאת חושדים פקידים באופוזיציה כי הממשלה , המונה 
ברובה חברי מפלגה לשעבר , נשענת על סוכנים לשעבר בסקוריטטה לצורכי מניפולציה 
שונים . הממשלה חוזרת ומכחישה האשמות אלה . וירגיל מגוריאנו , העומד 
בראש שירות הביון החדש , הודה בנאום שנשא לא מכבר בפני הפרלמנט , שציתות 
לשיחות טלפון ומעקב בקנה מידה רחב מבוצעים ברומניה . הוא הטיל את האשמה 
על סוכני ביון זרים . מיכאיי סורה , העומד בראש " הברית האזרחית " באופוזיציה , 
אמר כי בבוקרשט ידועים תמיד בפרוטרוט את תוכנן של פגישות פרטיות שמקיים 
ארגונו . הוא אמר כי הדבר מצביע על הימצאותם של מלשינים ועל שימוש בציוד 
ציתות מתוחכם , או על " הנטייה הרומנית להדליף " . " חלק מהסקוריטטה נמצא 
כעת בידי השלטונות " , אמר סורה , " וחלק מהשלטון הוא בידי הסקוריטטה . 
זו הנחה המתבססת על שכל ישר " . סרגיו קונסקו , חבר באופוזיציה הפרלמנטרית , 
הסכים . קונסקו היה סגן יו"ר הוועדה הפרלמנטרית שחקרה את מעשיהם של כורי 
פחם שהובאו לבוקרשט ביוני , ותקפו בין השאר מתנגדי משטר שונים . " הניתוח 
שלנו מראה שב41 וב51 ביוני היו כוחות סמויים שהובילו את הכורים " , אמר , 
" זה ברור בהחלט שהכורים לבדם לא היו פושטים על הכתובות המדויקות שאליהן 
באו " . פטרה רומן , ראש הממשלה , אמר לוועדה כי הוא מאמין שסוכני סקוריטטה 
לשעבר אכן היו מעורבים . קונסקו אמר כי הוועדה ריאיינה לפחות 01 עדים שזיהו 
קציני סקוריטטה לשעבר בקרב הכורים . אחד מהם הודה בתפקידו בעדות שמסר בפני 
הוועדה הפרלמנטרית , ובדו"ח המיעוט של הוועדה זוהה בשמו . בוגדאן בלטזאר , 
דובר הממשלה הראשי , אמר כי דיווחים על עבירות של סוכני ביון בהווה ובעבר 
אינם נכונים . לדבריו , כמחצית מ000 , 31 אנשי הסקוריטטה פוטרו , ואלה 
שנשארו בגוף הביון החדש הם טכנאים . 
