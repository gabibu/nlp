( ע ) . התביעה הצבאית דרשה להטיל עונש מאסר בפועל או לפגוע בדרגתו של 
סא"ל מאיר רן - מרציאנו , קצין התותחנים שניהל את החלק הארטילרי בתרגיל 
החטיבתי בו נהרגו ביולי אשתקד חמישה חיילי מילואים ו02 אחרים נפצעו , מפגיעת 
פגז בגבעה שעליה היו החיילים . התובעת , רס"ן עינת רון , האשימה שלשום 
בבית הדין המיוחד , בראשות אל"ם נילי פלד , כי מרציאנו התרשל בכך שהסכים 
לנהל תרגיל ארטילריה באש חיה , למרות שרק שבוע לפני כן שב לפעילות לאחר 
שנתיים של היעדרות בהן היה בהשתלמות בצרפת , והיה עסוק באותו שבוע בהכנת 
תרגיל ראווה אחר שגזל מזמנו . התובעת טענה , שהנאשם קיבל על עצמו לנהל את 
התרגיל בתנאים שבהם היה עליו להתריע על המצב בפני מפקדיו ולבקש מהם עזרה . 
רשלנות נוספת המיוחסת לסא"ל מרציאנו , היא כי לא עמד על כך שהתרגיל ינוהל 
אך ורק לפי מה שנקבע מראש , ואפשר לקצינים אחרים בשטח להעביר הוראות בשמו , 
דבר שיצר בלבול ברשת הקשר . סעיף התרשלות שלישי היה בכך שהנאשם , כמנהל 
התרגיל , לא האזין לרשת הקשר באופן רציף , בגלל תקלה ברכבו . התובעת התריעה 
כי יש לשמור על נורמות זהירות והגדירה את התנהגות הנאשם רשלנות גדולה . 
" לא ניתן להסתפק בעונש משמעתי . צריך לתת עונש מרתיע וחמור שישקף את האינטרס 
הציבורי והצבאי . אנו מבקשים לתת אחד מהעונשים ההולמים עבירת רשלנות כזו , 
כדי להרתיע מפקדים אחרים " . סניגורו של הנאשם , סא"ל דוד רוזן , אמר , 
כי הנאשם הודה בהתרשלות , אך כאשר קובע בית הדין את העונש , עליו לראות 
עד כמה החריגה מהנהלים מחייבת ענישה . " אלמלא האסון לא היו שוקלים הטלת 
עונש על התרשלות כזו . מדובר באחד הקצינים הטובים שחיל התותחנים חינך וגידל , 
אשר לרוע מזלו נקלע לאסון הנורא הזה . למרציאנו אין שום קשר ישיר לאסון 
בהשוואה למפקדים האחרים " . הסניגור הדגיש , כי הנאשם עובר מסכת ייסורים 
מאז המקרה וכי הוא הודח מתפקידו כראש ענף תותחנות בבסיס האימונים בצאלים . 
הסניגור ביקש לגזור עונש מינימאלי בהתאם לנסיבות . 
