יכולת התצפית ההולכת וגדלה של אסטרונומים חושפת נקודות תורפה מביכות בתיאוריות 
היקרות ללבה של הקוסמולוגיה , ומגבילה במידה גדלה והולכת את דמיונם של מדענים , 
שבחרו ביעוד הנועז לגלות את המקור , את ההתפתחות ואת גורלו הסופי של היקום . 
מדידות של טלסקופים וחלליות בשמים שנעשו באחרונה הדהימו את המדענים . התצפיות 
גילו צבירי גלקסיות אדירים שהתיאוריה הנוכחית אינה יכולה להסביר אותם . 
ממבנים כה גדולים ומהחללים שביניהם משתמעים כוחות כבידה של חומר בלתי נראה , 
המרכיב אל - נכון לפחות % 09 מהמאסה ביקום . אופייה של מאסה נסתרת זו היא 
הבעיה הקשה והמטרידה ביותר בקוסמולוגיה , אומרים אסטרופיסיקאים , אולי 
בכל המדע הפיסיקלי . אחד ההסברים החביבים , שלפיו קיימים חלקיקי חומר בלתי 
נראה הידועים בשם החומר האפל הקר ספג באחרונה תבוסה רצינית בעקבות ניתוח 
של תצפיות גלקטיות אינפרה - אדומות שעליו דווח בינואר . כל עוד לא יעלה בידי 
מדענים לקבוע את טבעה ואת כמותה של המאסה הקוסמית , הם לא יוכלו לפתור את 
הבעיה אם יש די חומר לכוחות הכבידה כדי לשמור , אמנם בקצב מואט , על המשך 
התפשטותו של היקום . במקרה של מאסה רבה מדי , היקום מתכווץ ויקרוס בתוך 
עצמו . מאסה מועטה מדי פירושה שהוא יתפשט למעשה לנצח עד לנקודת היעלמות . 
" אלה הם זמנים מבולבלים " , אמר ד"ר פי גיי אי פיבלס , אסטרופיסיקאי 
באוניברסיטת פרינסטון . ד"ר מרגרט גלר מהארוורד , ממכון הסמיתסוניאני לאסטרופיסיקה , 
אמרה : " דבר מה בסיסי חסר בדגמים שלנו . אנו לא יודעים בבירור כיצד 
לבנות מבנה גדול בהקשר של המפץ הגדול " . אבל , מדגישים קוסומולוגים , 
לא נודע להם באחרונה דבר המניע אותם להעמיד בסימן שאלה את הבסיס שעליו הם 
מבקשים לבנות את המבנים התיאורטיים שלהם . ב52 השנים האחרונות הסכימו כמעט 
כל האסטרופיסיקאים שהיקום הזמן והחלל , הכל החל ברגע של התפוצצות , המפץ 
הגדול , וכי מאז הוא מתפשט בכל הכיוונים . " הדגם הבסיסי של המפץ הגדול 
עמד במבחן התצפיות והניסויים היטב להדהים " , אמר ד"ר דייוויד שראם , אסטרופיסיקאי 
באוניברסיטת שיקגו . " רק משום שאינך יכול להבין את הפיסיקה החוזה סופות 
טורנדו או רעשי אדמה , אינך מעמיד בסימן שאלה את הנחת היסוד כי כדור הארץ 
הוא עגול " . קפמאבינואכן , ממצאים חדשים באסטרונומיה ובפיסיקת החלקיקים 
חיזקו את אמונתם של מדענים בקוסמולוגיית המפץ הגדול . מאיצים רבי עוצמה 
ייצרו באחרונה חלקיקים מהסוג שעל פי התחזיות נוצרו על ידי המפץ הגדול . 
הלוויין האמריקאי , " קוסמיק בקגראונד אקספלורר " , או קו"ב , גילה כי 
הטמפרטורה ( 7 . 2 מעלות מעל האפס המוחלט ) ותכונות אחרונות של רקע הקרינה 
המיקרו - גלית ביקום , תואמות בדיוק את התיאוריה אודות תוצאות חזויות שנותרו 
לאחר המפץ הגדול . בכנס של ההתאחדות האסטרונומית האמריקאית שנערך באחרונה 
בפילדלפיה , אמר ד"ר גון מאתר , המדען הראשי של קו"ב : " אישרנו טוב 
מאוד את תיאוריית המפץ הגדול , אבל התיאוריה נרחבת דייה מבחינת האפשרויות 
הגלומות בה כדי לכלול ואריאציות רבות שעדיין פתוחות לדיון " . הקרינה הקוסמית 
החלשה התגלתה ב5691 , והיא נחשבת לעדות הטובה ביותר לכך שהיקום אכן נוצר 
בפיצוץ . אבל נראה שכמה מאותן תצפיות חדשות עצמן מחבלות בדעות המקובלות 
על מה שאירע ב01 עד 02 מילירד השנים מאז המפץ הגדול . במדידותיה בשנה שעברה , 
לא הצליח לוויין ק"וב למצוא ואריאציות מקומיות כלשהן בעוצמת הקרינה . 
בשום מקום לא יכלו גלאי הקרנים האינפרה - אדומות של החללית לראות נקודה כלשהי 
זוהרת יותר מסביבתה אפילו ב000 . 521 . היקום המוקדם היה תערובת חלקה והומוגנית 
באורח בל יאומן של אנרגיה וחומר , כפי שניתן היה לצפות לאחר המפץ הגדול . 
הבעיה בתיאוריה נוצרת כאשר קוסמולוגים אינם יכולים להבין כיצד יקום חלק 
התפתח למרקם הגושי הנוכחי כיום . הם איתרו בעיה זו ומתמודדים אתה זה יותר 
מעשור , אך במיוחד בשנתיים האחרונות . התקדמות טכנולוגית , כולל מתקנים 
אלקטרונים המשפרים את יעילות איסוף האור של טלסקופים , איפשרו לאסטרונומים 
לקבל מידע רב יותר על צורת היקום ועל הדינמיקה שלו . " זה הדור הראשון 
שבו אנו יכולים באמת למפות את היקום " , אמרה ד"ר גלר . קפמאבינההפתעות 
באו זו אחר זו . היקום לא מורכב רק ממיליארדי גלקסיות של כוכבים , אלא 
גם מצבירי גלקסיות וגלקסיות - על , המחוברות יחד באורח גרוויטציוני במתכונות 
הדומות ל"חומה הגדולה " שנצפתה לפני שנתיים . מגלי החומה הגדולה , ד"ר 
גלר וד"ר גון הוצרה , מעריכים שהחומה משתרעת לרוחב השמים על שטח של יותר 
מחצי מיליארד שנות אור . בין מבנים גלקטיים דחוסים , מצא ד"ר תומאס ברודהרסט , 
מאוניברסיטת לונדון , חורים פעורים בעלי היקף מקביל . אסטרונומים אחרים 
דיווחו ששביל החלב וגלקסיות שונות נראו כנופלים לקראת מאסה אדירה כלשהי אך 
בלתי נראית , הידועה בשם " האטרקטור ( המושך ) הגדול " . לסערה בעולם 
הקוסמולוגיה מתוספות תצפיות אחרות של קוואזרים רחוקים ביותר , מקורות קרינה 
עזה השוכנת על פי הסברה בלבת גלאקסיות . למעלה משני תריסר קוואזרים אותרו 
בכיוון קצה היקום , כלומר קרובים לתחילת הזמן . אם יתאשר הדבר , פירושו 
שהכוכבים מתכווצים בגלקסיות בשלב מוקדם בהרבה מכפי שנחשב אפשרי בתיאוריית 
המפץ הגדול . קפמאבינכל אותו מצב דברים מעניק דחיפות יתר לחיפוש אחר המאסה 
הנסתרת ( " החומר האפל " ) האמורה להחזיק יחד את היקום וליצור את המארג 
הגלקטי שלו . מדענים החלו ברצינות להמציא פתרונות למאסה החסרה לפני עשור . 
אז העלה ד"ר אלאן גוט , כיום פיסיקאי במכון הטכנולוגי של מסאצוסטס , את 
תיאוריית האינפלציה , שהפכה לעיבוד משוכלל של קוסמולוגיית המפץ הגדול המקובלת 
על רבים . על פי תיאוריה זו , התפשטות מהירה של היקום ברגע הבריאה יכולה 
להסביר את נתוני הפתיחה האחידים ואפילו את " הזרעים " להיווצרות גלקסיה . 
תיאוריית האינפלציה חזתה כי היקום מכיל חומר רב פי 001 מהחומר הנראה לעין 
בכוכבים . לולא זאת קשה להסביר את קצב ההתפשטות שלו , ומדוע לא קרס בתחילת 
היווצרותו . ניתן להסיק חלק מהמאסה החסרה מהשפעות הכבידה הנצפות על הדינמיקה 
של גלקסיות . אבל ממחקרים על יסודות קלים שנוצרו במפץ הגדול עולה , שלא 
יותר מ%01 מהמאסה צריכה להיות חומר רגיל כמו זה המרכיב כוכבים וכוכבי לכת . 
כ%09 מהמאסה המשוערת מורכבים , אפוא , על פי האמונה , מדבר מה שמדענים 
אינם יכולים לראות או לדמיין . המועמד המוביל לתפקיד החומר האפל הקר שעל 
פי התיאוריה הוא מגוון של חלקיקים אקסזוטיים זערוריים שעדיין לא אותרו , 
הנחשבים " קרים , כיוון שהם נעים לאט יחסית , ונחשבים " שחורים " , 
כיוון שהם לא קולטים או מקרינים אור . פיסיקאים מכנים אותם לפעמים וימף 
( מלת סלנג לחלשלוש , יורם ) , ראשי תיבות לחלקיקים בעלי פעילות גומלין 
חלשה אך מאסיוויים . אף כי איש לא איתר חלקיקים כאלו , זכה החומר האפל הקר 
בתמיכה רבה משום שהצליח להסביר מבנה בסדר גודל של גלקסיות וצבירי גלקסיות . 
אבל הוא נתקל בקשיים עם גילוי " החומה הגדולה " ומבנים אחרים שנראו גדולים 
פי חמישה מכל דבר אפשרי היכול להיות מורכב מחומר אפל או מחומר אפל קר . בעקבות 
ניתוח של מדידות ותצפיות שערך הלוויין האסטרונומי לקרינה תת אדומה , כתבו 
מדענים בריטיים וקנדיים בגיליון ינואר של " נייצר " : " יש יותר מבנים , 
בסדר גודל גדול יותר , מכפי שחזתה התיאוריה הסטנדרטית של חומר אפל קר על 
היווצרות גלקסיות " . ד"ר דייוויד לינדלי , אחד מעורכי העיתון , ציין שהמסקנות 
" מרשימות עוד ביתר שאת משום שהן באות מקבוצת מחברים המונים כמה מתומכיה 
הוותיקים של התיאוריה " . שניים ממחברי המאמר הם ד"ר קרלוס פרנק מאוניברסיטת 
דרהאם באנגליה וד"ר א . ק . גורג אפסטפיו מאוניברסיטת אוקספורד . הם וד"ר 
מרק דייוויס מאוניברסיטת קליפורניה בברקלי , וכן ד"ר סיימון ד ם וייט מאוניברסיטת 
אריזונה , ערכו את הדמיות המחשב שהעלו את החומר האפל הקר , כהסבר מתקבל 
על הדעת להיווצרות גלקסיות . בראיון אמר פרנק כי עורכי כתב העת פירשו באורח 
מוטעה את מסקנות הדו"ח . הוא אמר ששלושה מארבעת המרכיבים הבסיסים של התיאוריה 
לא הושפעו מהממצאים . " צריך להדגיש " , אמר ד"ר פרנק , " שהפער בין 
הדגם הסטנדרטי והנתונים החדשים הוא קטן יחסית אף שהוא משמעותי מאוד . קפמאבינאסטרופיסיקאים 
אחרים , ספקנים יותר , אמרו כי תיאוריית החומר האפל הקר נתונה בצרה רצינית 
בגלל המבנה הגדול הנצפה של היקום . " היא לא מתה אבל היא על הקרשים " , 
אמר ד"ר שראם . כלומר , התיאוריה חזרה ללוח השרטוט של התיאורטיקנים : 
כדי להחיות את החומר האפל הקר בצורה שונה , או לבדוק מחדש הצעות חלופיות , 
או לחשוב על דבר מה חדש בתכלית . מושגים חלופיים מיתרים או מרקם קוסמיים , 
פיצוצים כוכביים , ואפילו חומר אפל חם , נבדקו בעבר כדי להסביר כיצד נוצרו 
גלקסיות . כולם התגלו כלוקים בחסר אך לא נזנחו לחלוטין . פיבלס אמר כי 
תשומת לב חדשה תוענק ל"חומר חם " , חלקיקים בעלי אנרגיה גבוהה יותר , היכולים 
להסביר את החומר החסר . ניסויים של מדענים סובייטיים ואמריקאיים בשנה שעברה , 
העלו כי כמה צורות של חלקיקים זערוריים בלתי נראים , הנקראים ניוטרינו , 
הם אכן בעלי מאסה מועטה כלשהי . דבר זה יכול להחיות את ההתעניינות בניוטרינו 
כמועמד לתפקיד החומר האפל . בחודשים האחרונים הביעו מדענים עניין במושג האיינשטייני 
שננטש : הקבוע הקוסמולוגי . תיאוריה זו גרסה כי חלל ריק , על אף שאין 
בו חומר , הוא בעל דחיסות אנרגיה היוצרת לחץ כלפי חוץ הפועל כנגד המשיכה 
הפנימה של הכבידה . אפסטפיו העלה בדצמבר את הסברה כי דחיסויות האנרגיה של 
הקבוע הקוסמולוגי יכולות להסביר כיצד מבנים בסדר גדול גדול נוצרו במסגרת 
דגם החומר האפל הקר הסטדנרטי . על אף הבלבול בשאלת החומר האפל , יצאו תיאורטיקנים 
מסימפוזיון , שנערך בדצמבר בברייטון , נרגשים ושואבי עידוד מתצפיות חדשות 
של מהירויות ונפחים גלקטיים , אשר לדעתם מספקות עדות הנראית כמאשרת חלק 
חשוב בקוסמולוגיית המפץ הגדול . לדברי ד"ר שראם , מדידת הדחיסות הממוצעת 
של היקום מתקרבת יותר לדחיסות הקריטית שאותה מעריכים כרגע כבת ששה אטומי 
מימן למטר מעוקב . אם הדחיסות הממוצעת הממשית תתגלה כשווה לדחיסות קריטית 
זו , מצב המכונה אומגה 1 , פירוש הדבר כי היקום תלוי ועומד בדיוק בין 
התפשטות אין - סופית לקריסה . " זה אומר לנו על עתיד היקום " , אמר ד"ר 
פרנק , " ולדעת מרבית הקוסמולוגים , דחיסות קריטית פירושה חומר אפל , 
על פי כל הסבירות חומר אפל קר " . אסטרופיסיקאים אחרים אינם כה בטוחים לגבי 
מדידות הדחיסות החדשות או בקיומו של חומר אפל קר . הם חוששים , כדברי גלר , 
שכל הדגמים שלהם " הם בלתי מספקים באורח לא ברור " וטעונים תיקון ושיפוץ 
מתמידים כדי שיתאימו לתצפיות חדשות . במבט על חצי הכוס המלאה , אומרים 
קוסמולוגים , שהם מברכים על התצפיות החדשות כיוון שהן מעניקות לעבודתם בסיס 
מדעי יותר . אבל מדענים המהרהרים במצב התסיסה המתמדת בקוסמולוגיה , בהפתעות 
תצפיתיות וברוויזיות תיאורטיות חוזרות ונשנות , נזכרים במעגלי הספירות של 
תלמי האלכסנדרוני . התיאוריה בדבר כדור הארץ העומד במרכז היקום , שרדה 
0001 שנים , אבל רק הודות ליצירת מעגלים בתוך מעגלים של תנועות כוכבים שאמורים 
היו להסביר תצפיות מביכות . לבסוף היא התמוטטה בשל מורכבותה הרבה במאה ה61 , 
והוחלפה בתיאוריה הפשוטה יותר והמדויקת יותר של קופרניקוס . מחשבה זו 
מעוררת אי - נוחות בקוסמולוגים . על אף כל הבעיות הכרוכות בניסיון להבין 
ממה מורכב היקום ומה מחזיק אותו יחד , הם מדגישים שאין פירוש הדבר שתיאוריית 
המפץ הגדול נמצאת בסכנת התמוטטות . עד כה , אמרה ד"ר גלר , אינטרפרטציות 
של מבנה קוסמי על בסיס המיפוי הנוכחי של השמים רחוקות מלהיות סופיות . הן 
דומות יותר לניסיון לצייר את העולם כולו על סמך מדידות ומיפוי של רוד איילנד . 
" באחד הימים " , אמרה , " אנו עשויים לגלות שלא הרכבנו יחד את החלקים 
בדרך הנכונה , וכאשר זה יקרה , ייראה הדבר כה מובן מאליו עד כי נתהה מדוע 
לא חשבנו על כך קודם " . 
