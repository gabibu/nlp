קצינים בכירים בהג"א ובהם גם ראש הג"א , תא"ל אורי מנוס , מצדדים בהקמת 
משמר לאומי בישראל כאחד מלקחי מלחמת המפרץ . המשמר הלאומי אמור לטפל בכל 
נושאי ביטחון הפנים בעת רגיעה ובזמן לחימה . ההצעה להקימו עלתה פעמים מספר 
בשנים האחרונות , אך לא הגיעה לכלל דיון מקצועי במטכ"ל . המשמר הלאומי יכלול 
את כל הגופים העוסקים בביטחון הציבור , כמו המשטרה , מד"א , הג"א , פיקוד 
העורף ( אם יוקם ) , מטה מל"ח וגופים אזרחיים נוספים . המשמר הלאומי 
יכול להיות כפוף למשרד הפנים או למשרד הביטחון . על פי ההצעה המשמר הלאומי 
לא יעסוק רק בביטחון , ויהיה אחראי , למשל , גם לטיפול ברעידות אדמה ובאסונות 
סביבתיים , כמו למשל אסון משאית הברום שאירע לפני שנים אחדות בדרום ובעקבותיו 
נשקל פינוי העיר דימונה . הצעה אחרת שזכתה לתמיכת בכירים בהג"א היא הקמת 
פיקוד העורף בצה"ל , שיהיה אחראי להגנת העורף בישראל . במצב הקיים היום , 
ראש הג"א אינו יכול , למשל , לתת פקודות למפקד עורף מרכז כיוון שזה כפוף 
לאלוף פיקוד המרכז . בצה"ל אומרים כי הקמת פיקוד עורף , בראשות אלוף , 
היא בלתי נמנעת . הג"א שחרר את חיילי המילואים שגויסו ערב המלחמה , והשאיר 
בכוננות רק כמה יחידות קטנות , רובן יחידות סדירות , כמו יחידות הצלה ויחידות 
תצפיתנים . בשבוע הבא יקיימו במפקדת הג"א הערכת מצב , ויעסקו בהפקת לקחים 
ורעיונות חדשים לאחר המלחמה במפרץ הפרסי . קפידבינביום ששי קיימו מפקד עורף 
מרכז , אל"ם ארנון בן עמי , ומפקד מחוז דן בהג"א אל"ם יוסי סמבירה , תדרוך 
לכתבים . בדבריהם צידדו השניים בהקמת מפקדת - על לכוחות שפעלו בעורף במהלך 
המלחמה . לדברי סמבירה , העורף נערך במלחמה הזאת למצבים קשים הרבה יותר 
מכפי שקרה , ואף לנפגעים רבים . " גייסנו במלחמה הזאת רק חלק קטן מהמערך 
שלנו " , אמר , " אם האירועים היו קשים יותר היינו מסוגלים לגייס יותר 
כוחות ולהיערך בצורה רחבה יותר " . לדבריו , היה מזל רב שרוב הטילים נפלו 
באזורים לא מיושבים , ובהתקפות הטילים נפגעו בני אדם מעטים . אל"ם סמבירה 
אמר כי התגוננות האוכלוסייה נעשתה זמן רב לפני פרוץ המלחמה " ובצורה טובה 
מאוד " . לדבריו , הניסיון המועט ממלחמת עיראק - איראן לא יכול היה לשמש 
מודל , ולכן ההערכות לפגיעות בעורף הישראלי נעו בין מספרים שונים . " אפשר 
לומר שבסיטואציה מסוימת של מטח טילים , ובנתוני מטאורולוגיה מסוימים ובמצבים 
קיצוניים היה אפשר לדבר על אלפי נפגעים " . 
