שר החינוך , זבולון המר , שקל היטב את הודעותיו לציבור בכל אחד מהשלבים 
של החזרת התלמידים למוסדות החינוך . אותו ניסוח חזר ונשנה בהודעותיו : 
" שר החינוך , בהתייעצות עם ראש הממשלה ובידיעת שר הביטחון , החליט לחדש 
את הלימודים בכיתות . . . באזורים . . . בין לבין דלף לכלי התקשורת 
הוויכוח בין המר לשר הביטחון משה ארנס , לפחות באחד משלבי התהליך , באשר 
לקבלת האחריות לפתיחת מוסדות החינוך . המר לא רצה לקבל על עצמו אחריות בלעדית 
לשלום התלמידים , וצדק הוא אינו שר ביטחון . נוכח סירובו של ארנס לשאת 
באחריות לחידוש הלימודים נאלץ המר להיוועץ בראש הממשלה ולהעביר הודעה על 
הכוונה לחדש את הלימודים , בכל שלב , לשר הביטחון . כלי התקשורת ניסו בשבוע 
האחרון להשיב על שאלות כמו : מה אמר המר לארנס בשיחה זו או אחרת ומה השיב 
לו ארנס . בכירים בשתי המערכות הוסיפו פירורי מידע . נראה כי ההתעמקות 
במה שלא נאמר בהודעות שר החינוך על חידוש הלימודים חשובה לא פחות מההתעמקות 
במה שנאמר בהן . לא נאמר שהוא התייעץ עם שר הביטחון וששר הבטחון סמך ידו 
על החזרת החיים במוסדות החינוך לשגרה יחסית . לשון אחר : השר הממונה על 
השיקולים הביטחוניים אינו מאושר מהחזרת הילדים למוסדות החינוך , נוכח סכנת 
הטילים לכל סוגיהם , התת - מקלוט במבנים במערכת החינוך והצטופפות מאות 
ואלפי תלמידים תחת גג אחד בעת אזעקת אמת . לא צריך להיות שר ביטחון כדי להרגיש 
אי - נוחות מול קיר - הזכוכית הקבוע בצד החיצון של רוב חדרי הלימוד וכדי 
להתחלחל מהרעיון שמנהל בית הספר יקבע מי מהילדים יפונה למקלט ומי יפונה לחדר 
אטום או יישאר ללמוד בו . שר החינוך בהתייעצות עם ראש הממשלה , או בהסכמת 
ראש הממשלה ורק " בידיעת " שר הביטחון , החליט כך וכך . ההתנסחות הזאת 
נועדה להרגיע את ההורים , התלמידים ואנשי ההוראה , ולא פחות מכך לתיעוד 
ברשומות , אם ייפול טיל על בית ספר או בקרבתו . שר החינוך אינו יכול בו 
בזמן לקבל על עצמו אחריות ולהתנער ממנה . ואם שר הביטחון אינו מוכן לשאת 
באחריות לחידוש הלימודים במבני החינוך , מדוע יישא בכך המר ? הוא היה 
יכול להמשיך בהנהגת מרכז הלימודים הגמיש , כפי שנעשה לא מכבר . מה השתנה 
מאז מבחינה ביטחונית ? ולחלופין , שר הביטחון אינו יכול " לדעת " ועם 
זאת לא להיות אחראי להכרעות שהן בתחום הביטחון . אם הוא מתנגד לחידוש הלימודים 
במוסדות החינוך , מדוע לא אמר זאת מפורשות ? שותפותו של ראש הממשלה להכרעת 
שר החינוך אינה מספיקה . ניסוח הודעותיו של המר היה קרוב יותר לאמת אילו 
אמר : " חרף העובדה ששר הביטחון אינו מוכן להתחייב לכך שהתלמידים אינם 
חשופים לסיכון מרבי במוסדות החינוך , התייעצתי עם ראש הממשלה ושנינו החלטנו 
לחדש את הלימודים . . . מי שסבור שההתפלפלות הזאת בניסוח היא קטנונית 
מוטב שייטול קורה מבין עיניו . עוד התפלפלות : המר אמר שב%58 מבתי הספר 
יש מקלוט . ניסוח יותר קרוב למציאות היה צריך להיות : " בכ%51 מבתי 
הספר אין כלל מקלטים וברבים מהמקלטים בבתי הספר אין די מקום לכל התלמידים , 
ולפיכך חלק מהם יפונה לחדרים אטומים " . בית ספר קטן מונה 005006 תלמיד . 
בית ספר גדול מונה לפעמים 000 , 2 תלמיד . המשמעות היא שעשרות אלפי ילדים 
במערכת החינוך אינם מוגנים במבנים שבהם הם לומדים . אם מחדשים את הלימודים 
במוסדות החינוך , מדוע לא מכריזים לפחות על הנהגת משמרת שנייה בכל מוסדות 
החינוך בארץ ? ( הסכמתו של המר להנהגת משמרת שנייה בחלק מהרשויות המקומיות 
ניתנת בשפה רפה ואין הנחיה ברורה ואחידה ) . סביר להניח שזה מפני שאין 
די מורים להפעלת משמרת שנייה , מפני שהדבר כרוך בהוצאה כספית אדירה ומפני 
ששוב יעמדו הורים לילדים בגיל הרך בפני הבעיה מה לעשות עם ילדיהם בשעות הבוקר . 
המורכבות בהפעלת מערכת בת כמיליון וחצי תלמידים ( לרבות תלמידי הסמינרים ) 
היא רבה ואין להתקנא בשר החינוך . אולם כל ההנחות הללו אינן מענה לשאלות 
הקשות שמעורר חידוש הלימודים במוסדות החינוך . מדיניות הבלגה מצריכה עמידה 
אמיצה ותקיפה . באותו אופן היה צריך שר החינוך לנהוג באומץ לב כדי להמשיך 
במתכונת הלמידה בבתים , נוכח דרישות שרים אחרים להחזיר את הפעילות במשק 
לתקנה . 
