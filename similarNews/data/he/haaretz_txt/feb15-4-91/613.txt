שנה לפני מלחמת המפרץ , כתב סדאם חוסיין ספר שבו תיאר בקווים כלליים את 
האסטרטגיה שלו לאחדות הערבית באמצעות מתיחות בעולם והכנות למלחמה . בקטעים 
שפורסמו בגיליון האחרון של כתב העת " האמבורגר רונדשאו " , ציין סדאם , 
שהיה אז חבר במועצת ההפיכה העיראקית , שלושה עקרונות בסיסיים : " אנו 
מאמינים במדיניות של מתיחות בין - לאומית והכנות למלחמה " , כתב סדאם ב"אונזר 
קאמף " ( מאבקנו ) , שפורסם בעיראק ובשווייץ ב7791 . באמצעות מדיניות 
זו של מתיחות בין - לאומית , ישיג העולם הערבי תחושה מוגברת של שייכות . 
אנו מאמינים כי בעתים של מתיחות , הערבים מתאחדים שוב " . הנקודה השנייה 
היתה ההפרדה בין אירופה , ארה"ב ויפאן באשר למדיניות הנפט שלהן . " כמה 
שיותר מרכזי כוח , כך גדולה יותר תהיה השפעתנו " . גירושם של היהודים וכינונה 
של מדינה פלשתינית במקום ישראל היתה המטרה השלישית בתוכניתו של סדאם . בכתב 
העת נאמר כי הספר פורסם בלא שאיש יתן דעתו עליו בעת שסדאם הנהיג את עיראק . 
