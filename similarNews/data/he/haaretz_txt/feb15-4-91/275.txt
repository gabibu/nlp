לונדון ( מיוחד ל"הארץ " ) . מעטפת נפץ הגיעה בשבוע שעבר לארגון צדקה יהודי 
בלונדון . מספר ימים קודם לכן נתקבל מכתב איום באותו ארגון . הסקוטלנד 
יארד ביקש , עקב כך , מהקהילה היהודית להגביר את אמצעי הזהירות . על גבי 
מעטפת הנפץ נכתב שמו הקודם של ארגון הצדקה . היא נתגלתה על - ידי פקיד מיון 
הדואר של הארגון , שחשד בה בגלל משקלה הגדול יחסית , ומפני שלא צויין עליה 
שמו של השולח . זוהי מעטפת הנפץ הראשונה מזה שנים המתקבלת אצל ארגון יהודי 
בבריטניה . המשטרה אינה קושרת את המעשה לטרור הערבי , אלא חושדת שלשולח 
ישנה טרוניה אישית כלשהי כלפי הארגון . 
