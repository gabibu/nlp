הוא , גורג פורה , בגילומו של השחקן הצרפתי זראר דפרדייה , רוצה " כרטיס 
ירוק " כדי להישאר ולעבוד בארה"ב " . היא ברונטה פאריש , שאותה משחקת אנדייה 
מק - דיוואל , זקוקה לתעודת נישואים כדי לקבל דירה בניו יורק . כך נולדים 
נישואים משונים , אבל לאו דווקא בלתי מוצלחים , כשבני הזוג חיים בנפרד 
ומסתדרים לא רע . הכל משתנה כאשר שלטונות ההגירה האמריקאים מריחים תרמית 
ומאלצים את השניים לחיות יחדיו ולהכיר איש את רעהו באופן יסודי . עכשיו 
מתחילים החיים המשותפים האמיתיים של בני הזוג , ההופכים לחוויה קשה אך מהנה . 
בסרט הצרפתי - אוסטרלי הזה של פטר ואייר , הנושא את השם " כרטיס ירוק " , 
כמעט שהסתיימה אתמול התוכנית הרשמית של פסטיבל ברלין . היום אחר הצהריים 
יכריז יו"ר חבר השופטים , הבמאי פולקר שלונדורף מי שזכה בפרסי דב הזהב 
והכסף וכל הדובים האחרים למיניהם על הזוכים . השנה אין סרטים ישראליים כאן , 
והמתח ממילא איננו מנת חלקנו . אולי טוב שכך , כי מתח הרי יש מספיק גם 
בלי הברלנינלה ה14 . 
