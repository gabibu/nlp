ההתאחדות לכדורגל מתכוונת לחדש את משחקי הליגות הבכירות בסוף השבוע הקרוב 
אחרי הפסקה של ששה מחזורים בגלל המלחמה . יו"ר הנהלת ההתאחדות לכדורגל 
שאול סוירי , היוצא הערב עם נבחרת הנוער לאוסטרליה אמר אמש : " שמענו 
שמפקדת הג"א הסירה את ההגבלות לקיום משחקים באיזורים א וב ולכן נחליט על 
חידוש משחקי הליגות . יתכן שנחדש גם את המשחקים בליגות א . ב - 9 במארס 
יש כוונה לחדש את הפעילות גם בליגות הנמוכות , כולל חלק מהפעילות בליגות 
לנוער " , אמר סוירי . סגן שר החינוך פנחס גולדשטיין , הממונה על הספורט , 
אמר אמש , כי הליגות יתחדשו בסוף השבוע בעקבות התייעצות עם ראש הג"א תת 
אלוף אורי מנוס . לדברי ח"ך גולדשטיין אישר ראש הג"א לקיים משחקים גם באיזורי 
א וב , כפוף להנחיות הזהירות שהיו נהוגות עד היום גם באיזורים האחרים . 
