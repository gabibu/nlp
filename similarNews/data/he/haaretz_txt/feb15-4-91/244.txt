קהיר ( ע"ר ) . 8 מדינות ערביות החברות בקואליציה האנטי - עיראקית , 
לא הזכירו אתמול את אש"ף , בהודעה על עתיד המזה"ת . השמטה זו אולי מבשרת 
תפנית בגישה אל הסכסוך הערבי - ישראלי . משך שנים רבות תמיד הזכירו הודעות 
ערביות את אש"ף כ"נציג הלגיטימי היחיד של העם הפלשתיני " . נראה כי ההשמטה 
משקפת זעם עמוק כלפי יו"ר הארגון יאסר ערפאת , על תמיכתו בנשיא עיראק סדאם 
חוסיין . דיפלומטים מערביים אמרו , כי מדינות מסוימות במפרץ יתקשו מאד 
לסלוח לאש"ף . בתום מושב של יומיים בהשתתפות סוריה , מצרים ו6 המדינות הערביות 
של המפרץ , הכריז שר החוץ הסורי פארוק א - שרע , כי " על העם הפלשתיני 
להחליט מי ייצג אותו " . בהודעה המסכמת של השרים הודגשה התמיכה במאמצים להביא 
לנסיגה ישראלית מכל השטחים הערביים הכבושים , אך הם לא הזכירו את אש"ף וגם 
לא את הצורך לקיים ועידת שלום בין - לאומית . 
