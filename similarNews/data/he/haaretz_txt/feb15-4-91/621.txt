שר החוץ דוד לוי ייצא ביום ראשון לביקור של שבוע באירופה . הוא הוזמן לפגישה 
עם שלושת שרי החוץ המהווים את הטרויקה של הקהילייה האירופית , הפותחת בדיונים 
על עתיד המזרח התיכון לאחר המלחמה . שרי הטרויקה ( שרי החוץ של לוקסמבורג , 
הולנד ואיטליה ) יקיימו בלוקסמבורג סדרת פגישות עם שרי החוץ של מדינות 
ערב , החברות בקואליציה האנטי - עיראקית . בנפרד יתקיים גם דיון עם שרי 
החוץ של מדינות המאגרב . לוי מתכוון להרצות לפני ראשי הקהילייה על תוכנית 
השלום שלו ולהבטיח כי חברות הקהילייה לא ישובו לדרוש מישראל מו"ם עם אש"ף . 
בתום ביקורו בלוקסמבורג ייצא לוי ללונדון וייוועד עם ראש הממשלה גון מייגור 
ועם שר החוץ דאגלס הרד . על סדר היום של השיחות יהיה תהליך השלום בתום 
המלחמה במפרץ והיחסים הדו - צדדיים בין שתי המדינות . ישראל הביעה באחרונה 
הוקרה למאמצי בריטניה לחיסול משגרי הטילים בעיראק . יומיים לאחר שובו ארצה 
ייצא לוי לביקור בגרמניה , שם ידון עם ראשי השלטון על הסיוע הכלכלי לישראל 
ועל עקרונות המו"ם להסדר השילומים עם ישראל בגין התביעות מממשלת מזרח - גרמניה 
לשעבר , המסתכמות במיליארד וחצי מארק . קפידבין ( ע ) . שר החוץ אמר בתגובה 
על נאומו של סדאם חוסיין , כי הנאום אינו מפתיע וכי סדאם חוסיין הוא סכנה 
לעמו וימיט עליו אסון . את הדברים אמר בשיחה עם כתבים , בתום נאום שנשא 
אתמול , בפני ראשי הפדרציה הספרדית מארה"ב . הוא הוסיף כי שנות דור לא יספיקו 
לשקם את הנזקים שגרם סדאם חוסיין לארצו , והביע תקווה שהעם העיראקי יתפכח 
ויסלק את העריץ . עוד אמר , כי לסדאם אין כל זכות לדבר על הפלשתינאים ועל 
זכויות הערבים , משום שרצח אותם ללא רחם , השתמש נגדם בנשק כימי ופתח במלחמה 
נגד איראן , שבמהלכה נהרגו מיליון איש . 
