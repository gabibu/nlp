תגובתה המיידית והנמרצת של ארה"ב על פלישת צבא עיראק לכוויית וסיפוחה של 
זו לעיראק מחזירה את המזרח התיכון לשיווי משקלו . אם לא היה גורג בוש מחליט 
להחיש עזרה צבאית לסעודיה , ולאחר מכן לרכז חיל משלוח בעל ממדים כאלה שהיה 
מסוגל לגבור על הצבא העיראקי קל היה לשער שדמות האזור היתה משתנה עד לבלי 
הכר : סדאם חוסיין היה מתקיף את סעודיה ומשתלט עליה ; שלטונו של המלך חוסיין 
היה מתערער , וישראל היתה ניצבת בפני הכורח של מלחמת אין - ברירה , מתוך 
סיכויי הצלחה מוגבלים למדי . נשיא ארה"ב וחבר יועציו הקרובים ביותר עמדו 
על טיב הסכנה שהיתה גלומה בפלישת סדאם חוסיין לתוך כוויית , ולא היססו לנקוט 
את כל האמצעים שנראו דרושים כדי לסלקה . הם השכילו לרכוש את תמיכתן של כל 
יתר המדינות שהן חברות קבועות במועצת הביטחון של האו"ם , ואיפשרו לארה"ב 
לפעול בשמה של משפחת העמים . איצטלה זו לא מנעה ממנה את קטרוגם של המדינות 
" הבלתי מזדהות " , וחוגים ליברליים - רדיקליים באירופה המרכזית והמערבית 
על שוואשינגטון נוטלת לעצמה את תפקיד " השוטר העולמי " שהיא לא זכאית לו . 
אבל דעת הציבור האמריקאי , ברובה הגדול , סירבה להיות מושפעת מהאשמות 
אלה , ולא כמו בימי מלחמת וייטנאם תמכה בנשיא ובכל מהלכיו הדיפלומטיים והצבאיים . 
גורג בוש הבטיח לאזרחי ארה"ב , שהמלחמה נגד סדאם חוסיין תהיה קצרה ולא תעלה 
בקורבנות רבים והוא קיים את הבטחתו . הוא איפשר לפיקוד הצבאי העליון להגדיל 
את חיל המשלוח האמריקאי עד לממדים שסיפקו לו עוצמה בעלת עדיפות על הצבא העיראקי , 
ולא הטה אוזן לקולות של ספקנים ומבקרים מבית ומבחוץ . בתמיכה זו שבוש העניק 
לגנרל שוורצקופף הוא גילה כושר מנהיגות . העובדה שהכוחות המזוינים שלא הנשיא 
הקים ואימן לא הכזיבו , ושהפיקוד שאין דרך להעריך את סגולותיו בקנה מידה 
כמותי תיכנן וניהל את המבצעים בצורה נכונה , היתה המזל שהשתלב בזכותו . 
אך אין בו כדי לגרוע כהוא זה ממה שייאמר לזכותו . ארה"ב אשר בימי מלחמת 
איראן - עיראק העלימה עין מהתעצמותו של הכוח הצבאי של עיראק , עד כדי כך 
שלא היתה מודעת לאיום שסייעה לבנות על המזרח התיכון כולו הצליחה ברגע האחרון 
לתקן את שגיאתה . לא רק ישראל נושמת היום לרווחה , אלא גם הסעודים , המצרים 
ואפילו הסורים ; הדעת גם נותנת , כי תבוסת הצבא העיראקי תצנן את התלהבותם 
של אלה בקהיר שהפגינו נגד חוסני מובארק . ארה"ב רכשה לעצמה באזור מעמד שבמידת - 
מה מזכיר את מעמדה של בריטניה בשלהי מלחמת העולם הראשונה . אבל צריך לשים 
לב גם לשוני בין המצב הנוכחי לזה של השנים 81910291 . שושלת ההאשמים , 
בראש חברה שבטית , ותנועה ערבית לאומית בשלב התפתחות עוברי שהתמקדה בדמשק 
היו אבני הבנייה היחידות אשר הבריטים יכלו להשתמש בהן כדי לעצב סדר חדש 
בארצות בעלות אוכלוסייה ערבית , שהקיסרות העותמנית נאלצה להיפרד מהן ; 
בעוד שהיום חייבים האמריקאים להתחשב במדינות ערביות מבוססות , שהצטרפו לקואליציה 
האנטי - סדאמית ונלחמו לצדה . אין לארה"ב מעמד " אימפריאלי " דוגמת זה 
שהיה בימים ההם לבריטניה , כאשר רק צרפת היתה מסוגלת לצמצם אותו . ארה"ב 
של היום חייבת לשתף את בעלות בריתה הערביות בכל סדר מדיני שיועד לייצב את 
האזור מחדש . גם אם המצב בעיראק בלתי - ברור ברגע זה היא תוסיף להתקיים 
כמדינה ריבונית . אנו מקווים , כי סדאם חוסיין לא יוכל להוסיף ולשלוט . 
ויש להזהיר מפני הדעה כי האיש יהיה מוכן ומסוגל ללמוד לקח ממפלתו . סדאם 
חוסיין איננו אלא רודן ברוטלי ואחוז שיגעון גדלות . אם לא יורחק מהבמה , 
האזור לא יוכל לחיות בביטחון . המזרח התיכון צפוי לשוב , בקווים כלליים , 
למתכונת שעוצבה אחרי מלחמת העולם הראשונה . ואין טעם לקובלנות כי " הקולוניאליסטים " 
כפו אותה עליו באופן שרירותי . כלום אלה אשר אינם חדלים מלהשמיע קובלנה 
זו רוצים בדיעבד לומר , כי בעלות הברית דאז היו צריכות להותיר את הקיסרות 
העותמנית הרקובה על כנה ? הפסיפס המזרח - תיכוני מוכרח להישאר כפי שנקבע 
לפני יותר מ07 שנה . על כל המדינות הערביות להכיר במדינת ישראל כפי שצמחה 
מהבית הלאומי של הצהרת בלפור , מהחלטת עצרת האו"ם משנת 7491 וממלחמת העצמאות 
שנכפתה עליה , משום שישראל היא חלק אינטגרלי מפסיפס זה . היא זכאית להכרה 
זו , ומצרים לא צריכה להיות המדינה הערבית היחידה אשר חתמה על חוזה שלום 
אתה . אין להסיק מזה , כי מדינות ערב חייבות להשלים עם הישארות של כל הגדה 
והרצועה תחת ממשל צבאי ישראלי ; וישראל חייבת להבין כי דרישת הפלשתינאים 
להשתחרר מממשל זה צודקת ביסודה . אפשר לטעון , כי הפלשתינאים אשמים בכך 
שלא זכו למדינה משלהם ; הם מאסו באפשרות זו בשנת 74 , והימרו על ניצחון 
של צבאות ערב . אפשר היה , עשרות שנים , לטעון כי ביטחוננו מותנה בהחזקת 
השטחים שנכבשו מירדן וממצרים ב76 , אולם האינתיפאדה צריכה ללמדנו , שאין 
תוחלת לציפייה כי הפלשתינאים ישלימו לאורך ימים עם תהליך של סיפוח בדרכי 
זחילה . עלינו להיפטר מהגיבנת הזאת , ולחפש דרכים שבהן תוכל ישראל לחיות 
בשלום עם סביבתה הערבית הרחבה . שלום זה ישמש ערובה לביטחוננו , לצדו של 
צה"ל . מרבית השטחים המוחזקים אינם דרושים לנו , ואין להירתע מוויתורים 
טריטוריאליים , אם תמורתם נוכל להגיע לידי שלום עם שכנינו . 
