פנקס כיס של חיל הרפואה , המסביר כיצד להתמודד עם מצבי לחץ וחרדות כתוצאה 
מנפילת טילים הופץ בימים האחרונים בקרב חיילי צה"ל . מקור בחיל הרפואה אמר 
אתמול כי במהדורה הראשונה הופצו כעשרת אלפים " מרגועוני כיס " וכבר יש 
ביקוש לעוד 02 אלף עותקים . גם בנקים ומפעלים מבקשים לרכוש מחיל הרפואה 
את הפנקסים . המחלקה לבריאות הנפש בחיל הרפואה העבירה עד כה כ02 סדנאות להתמודדות 
עם מצבי לחץ וחרדה לחיילים , קצינים ונג"דים . לאחר נפילת הטיל הראשון 
החליט קצין רפואה ראשי , ד"ר יהודה דנון , בהתייעצות עם ראש מחלקת בריאות 
הנפש בחיל הרפואה ד"ר אבי בלייך , לגבש צוות שמטרתו להעשיר את כלי ההתמודדות 
של החיילים עם המצב החדש . הסדנאות שכל אחת מהן נמשכת שעה וחצי הועברו בשלב 
זה ליחידות עורפיות . החיילים מודרכים להשתמש בשיטות הרפיה שונות , כמו 
הרפיה שרירית המושגת על - ידי מתיחה ושחרור של קבוצות שרירים בגוף , והרפיה 
בעזרת שימוש בדמיון . כמו - כן נלמדת טכניקה של הסחה המבוססת על ההנחה שאחד 
מגורמי הלחץ נובע מהתמקדות רבה מדי בגירויים מעוררי החרדה , כמו מחשבה בלתי 
פוסקת על אסונות . 
