" המורים פוחדים ללמד , חלקם במידה רבה וחלקם במידה פחותה . יחד עם זאת , 
כולם עושים מאמץ ללמד כרגיל " כך אמרה אתמול יו"ר ארגון המורים העל יסודיים , 
שושנה אורן , במסיבת עיתונאים . אורן סיפרה כי בכינוס ועדי מורים בעל יסודיים 
בתל אביב שנערך השבוע , הביעו המורים חרדה עקב העובדה שבבתי הספר אין מקלטים . 
לפחות אחד ממשתתפי הכינוס טען שהיה צריך לדחות את השיבה למוסדות החינוך 
באזורים הרגישים . הדוברים דנו בשאלה מה בטוח יותר , המקלט או הכיתה האטומה . 
קפידביניו"ר המחלקה המקצועית בארגון המורים , רן ארז , סיפר כי אחדים מנציגי 
המורים בכינוס טענו שהמקלטים בבית ספרם אינם יכולים להכיל אפילו שליש מהתלמידים . 
מורה מתיכון בת"א דיווח כי בבית ספרו אין כלל מקלט וכי בעת הפצצת טילים 
קונוונציונליים , " כל החלונות בחדרים יעופו " . לטענתו , גג בית הספר 
עשוי פיברגלאס ויש בו פתחי אוורור שאינם ניתנים לאיטום מוחלט . מורים רבים 
התלוננו כי אין די כיתות אטומות וכי חלקן לא נאטמו כהלכה . מורה מתיכון 
מקיף בחולון טען שהריצה למקלט כרוכה בסכנה , כי התלמידים עלולים לדרוס זה 
את זה . נציג אחר סיפר כי התלמידים מגלים זלזול בעת תרגול החירום . מורה 
טענה כי היא חוששת שבעת אזעקה לא תדע מה לעשות קודם : לאטום את דלת הכיתה 
או להשגיח שהתלמידים יחבשו מסכות . מורה אחרת מתחבטת איך יחליטו המורים 
מי מהתלמידים יירד למקלט ומי יישאר בכיתות האטומות . חבר הנהלת ארגון המורים , 
שלמה אלון , אמר כי העצבנות והלחץ בקרב התלמידים העומדים בפני בחינות הבגרות 
גדולים מהרגיל . מורים דיווחו לו כי התלמידים אומרים : " השנה אין לנו 
ראש לבחינות " . עם זאת טען , כי ההתרשמות שלו היא שהלימודים בכיתות י - 
יב בכל הארץ שבו לסדרם וכי " אין התמוטטות של המערכת " . קפידבינלוח הבחינות 
ייפרש השנה על פני שבוע נוסף וכחודש לפני הבחינות ייחשף מבנה השאלונים , 
אמר . " דרשנו ממשרד החינוך שלא יפתחו את השאלונים , שלא יעשו אותם קלים 
יותר ושלא יורידו את היקף יחידות הבחינה . מקובל עלינו שתינתן יותר בחירה 
בין השאלות " . ראשי הארגון דיווחו על שיבושים קשים בתשלום משכורות המורים . 
לדבריהם , מנצלים חלק מראשי הרשויות המקומיות את תקופת החירום והם משתמשים 
בכספים שהועברו על - ידי משרד החינוך , לתשלום משכורות המורים , לצרכים 
אחרים . מדובר בכ000 , 2 מורים ב04 בתי ספר . אלון הגדיר תופעה זו " רווחי 
מלחמה " . שיבושים קשים היו גם בבאר שבע , בשדרות , בקרית מלאכי ובישובים 
רבים במגזר הערבי . 
