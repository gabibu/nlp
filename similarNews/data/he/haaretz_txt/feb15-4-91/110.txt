תיאטרון החאן כמעט ולא הפסיק להציג במלחמה המשונה הזאת . מגיעים לו שבחים 
רבים על שהחליט לחזור לשגרת קיום בכורות , גם אם בשעות אחרי הצהרים , אבל 
למרבה הצער איני יכול לשבח את ההצגה עצמה . יחד עם זאת , ההצגה היא הוכחה 
שאסור לצאת בהצגות באמצע , גם אם החלק הראשון רע מאוד . ההצגה היא מקבץ 
קטעים ממחזות שייקספיר שתאורטית , יש בכל אחד מהם משהו על אהבה ושיגעון . 
זה בסדר מבחינתי אם בוחרים באינטרפרטציה מטורפת , אבל אין שום הצדקה שגל 
זייד ועדי בנטוב ישחקו את ריצרד השלישי ואת ליידי אן כשני ילדים , גם אם 
לזייד יש רגע או שניים טובים . אין כל הצדקה להשתוללות סרת הטעם ב"כטוב 
בעיניכם " , כי האנרגיה של השחקנים על הבמה אינה מצדיקה אותה . בקטעים מ"הלילה 
ה21 " , מעוללת ההצגה עוול לשחקנית מוכשרת כמו אורה מאירסון , גם אם יש 
שיפור לקראת הסוף . בחלק השני ניכר שיפור רב , למרות שיש בו פחות אהבה ושיגעון , 
ומה שיש בו מצדיק צפייה ומעורר מחשבה ואפילו רגש לרגע . בקטע מ"אנטוניוס 
וקליאופטרה " יש רגעים קומיים טובים בעיקר בביצועו של אריה צרנר . ההברקה 
האמיתית היא בהשתוללות משולחת הרסן ב"אילוף הסוררת " , בה מפגין מוטי כץ 
חן רב . בקטע זה יש אנרגיה ואווירה נכונה על הבמה , כולל בפנייה לקהל . 
גולי גולדשטיין , למרות נתונים טובים , מפגינה בשני קטעים אלה טיפול מרושל 
בטקסט , שהוא , אחרי ככלות הכל , לא חסר חשיבות . בתמונת המשפט מתוך " הסוחר 
מוונציה " הכתיבה של שייקספיר מרשימה יותר מן הבימוי והמשחק , אבל הצירוף 
של תמונת האהבה מתוך " רומאו ויוליה " , גם כן בביצועם של עליזה רוזן ואבינועם 
מור - חיים , מאפשרת להם להפיק איכויות מעניינות של משחק . 
