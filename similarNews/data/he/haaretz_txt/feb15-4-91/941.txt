שבבית הלבן היה יושב עתה גימי קרטר ולא גורג בוש . אילו כך היה , ספק רב 
אם שלשום בלילה היו חיילים אמריקאיים משחררים את כוויית סיטי . קרטר קורץ 
מחומר הנשיאים האמריקאים שהיו מנהלים משא - ומתן בלתי נגמר עם סדאם חוסיין ; 
הוא לא נמנה עם אלה שהיו משגרים חצי מיליון חיילים כדי לעקור את הצבא העיראקי 
מהארץ הכבושה . שאמנם כך הדבר , ניתן ללמוד מהמלצתו , לפני ימים מספר , 
להפסיק את המלחמה ולקבל את נכונות סדאם לסגת על פי תנאי ברית - המועצות . 
זה אינו תרגיל עקר ב"אילו ; זה ניסיון להצביע על שייכותו של גורג בוש לחבורת 
הנשיאים האמריקאיים שראו את תפקידם בהפעלת עוצמתה של ארצם לסילוק עוולות 
בחלקי עולם שונים . לעומתם היו נשיאים אחרים שתפיסתם את מעמדה של ארצות - 
הברית ( וממילא את כהונתם ) היתה אנוכית . קל לפטור את מעורבות ארצות - 
הברית במשבר המפרץ ברצונה להבטיח את זרימתו החופשית של הדלק ולבקר את מחירו . 
יש , כמובן , הרבה אמת בהארת מניעים אלה להיחלצותה של ואשינגטון להשבת 
כתרו של השייח א - סבאח . אבל מי שממצה בכך את ההסבר , מתעלם מרובד חשוב 
באתוס האמריקאי : גורג בוש יצא למלחמה בסדאם חוסיין גם משום שהונע על ידי 
שליחות מוסרית . בתודעתו , שלה השכיל לגייס את רובו של העם האמריקאי , 
הוא עומד בראש בני - אור הלוחמים בבן - העוולה מבגדד . הפן הנאיווי , המוסרני , 
המוקפד עד כדי מרובעות , האופייני כל - כך לחיים האמריקאיים , בא לידי 
ביטוי גם ביחסה של ארצות - הברית לסדאם חוסיין ולאינוסה של כוויית . האמריקאים 
יצאו למלחמה נגד נבל . הם שיגרו את צבאם הרחק למדבר הסעודי כדי להסיר עוול . 
הם חדורים בהכרה כי אין הם רשאים להשלים עם כיבושה של ארץ אחת , זעירה 
וחסרת הגנה , בידי שכן פראי . ארצות - הברית זיהתה נכון את הסכנה הגלומה 
בתיאבונו הטורפני של סדאם חוסיין והגיבה נכון על תוקפנותו . היא נהגה כך 
לא רק בגלל שהיא מודרכת על ידי שיקולי ממון ציניים אלא גם משום שהיא מנעת 
על ידי אידיאלים מוסריים . יהיו שישוו את גורג בוש לנשיא תיאודור רוזוולט , 
שבמסווה של רעיונות חופש נעלים השתלט , לפני 39 שנה , על המושבות הספרדיות 
( ובכללן הפיליפינים וקובה ) והפעיל בכך מדיניות אימפריאליסטית מובהקת . 
ההשוואה קורצת : גם אז היתה המלחמה קצרה והניצחון מזהיר ; גם אז ליוותה 
אותה רטוריקה צדקנית ; גם אז היה מחיר הדמים מועט ; גם אז הפך הנשיא לגיבור 
לאומי . אלא שצודק יותר לשבץ את בוש יחד עם פרנקלין דלאנו רוזוולט , שעירב 
את ארצו במלחמת העולם השנייה , במידה לא מבוטלת מתוך תחושה של שליחות מוסרית , 
והיה נכון להקריב לשם כך רבבות מבניה . הוא היפוכו של וודרו ווילסון , 
נציגה המובהק של הבדלנות האמריקאית , שתפיסתו המדינית האנוכית ( אם גם 
אידיאליסטית ותמימה כשלעצמה ) לא הצליחה למנוע את ארצו מלהיגרר למלחמת העולם 
הראשונה . מלחמות צודקות ובלתי - צודקות הן , כידוע , עניין של נקודת 
מבט ; יש כמה שיוצאות מכלל זה . המלחמה נגד עיראק היא באופן מובהק אחת 
מהן . אמנם , הנסיבות הבין - לאומיות האובייקטיוויות סייעו לבוש להחליט 
על פעולה מלחמתית חולשתה של ברית - המועצות , קריאות העזרה של מדינות המפרץ , 
תמיכתן של מדינות ערביות חשובות אבל יחד עם זאת הוא נחשף ללחצים מנוגדים : 
תנועות מחאה רחבות למדי בארצות - הברית עם תחילת המבצע הצבאי ; התנגדות 
לא פשוטה בתוך הקונגרס ( רק בקושי הוא זכה בסנאט ובבית - הנבחרים לתמיכה 
בעמדתו ) ; הזיכרונות המרים מוייטנאם ; נטייתה הטבעית של מערכת הממשל 
לנהוג באופן שמרני ולא להיחלץ לפעולה דרמטית . ההכרעה לא היתה , אפוא , 
מובנת מאליה , וההצלחה של היום מוטב שלא תשכיח את החששות של ה51 בינואר 
ותאפיל על נחישות ההחלטה וכוח המנהיגות של גורג בוש . אחד השירים היותר דביקים 
המושמעים ברגעי התרגשות לאומית בארצות - הברית ( ואלה אינם נפסקים לעולם ) 
קורא לאל לברך את אמריקה . אלה הנמנים עם בני - אור ( לפחות , בעיני 
עצמם ) במלחמה מול עיראק , רשאים להצטרף בלב שלם למלות השיר ולהחיל אותן 
באופן אישי על גורג בוש . הדברים תקפים גם כאשר ברור שבתוך זמן לא ארוך 
יספק הנשיא האמריקאי לישראלים רבים סיבות טובות לגדף אותו בגלל יחסו לישראל , 
שיתפתח מסירובה להיענות לציפיותיו המדיניות . 
