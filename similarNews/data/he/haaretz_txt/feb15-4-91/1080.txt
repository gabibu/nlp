לונדון ( רויטר ) . בעוד ארסנל וליוורפול מתמרקות להצגה הגדולה שתהיה 
היום באנפילד , שלתוצאותיה יהיו השלכות ישירות על הכתרת האלופה , נחלו 
אתמול שלוש הבאות בדירוג קריסטל פאלאס , לידס ומנצסטר יונייטד הפסדים 
נוספים שדחקו אותן עוד יותר מהמירוץ לבכורה . לעומתן , לא הפסידה אף אחת 
משבע קבוצות התחתית . המוקד היה אתמול באולד טראפורד , שם העלה מנהל מנצסטר 
יונייטד , אלכס פרגוסון , את בנו דארן לראשונה בהרכב הפותח , אך הקבוצה 
המארחת מכת - הפציעות הפסידה 02 לאוורטון , שהיה זה ניצחון החוץ השני שלה 
בלבד העונה . בדקה ה - 33 גילגל סטיוארט מק - קול כדור עונשין לעבר אנדי 
הינצקליף , שבעיטתו נהדפה בידי השוער לס סילי , אך מייק ניואל שילח את 
הכדור החוזר לרשת . כעבור 6 דקות קבע דייב ווטסון 20 . קריסטל פאלאס שוב 
הובסה , הפעם 31 בידי קובנטרי , שהבקיעה על ידי בריאן קילקליין ( 2 ) 
וטרוור פיק לפני שפאלאס הגיבה על ידי מארק רייט בדקה ה - 68 . לידס , 
לראשונה זה שנתיים בלי כוכבה הסקוטי הותיק גורדון סטראכן , נכנעה 20 בסאותהמפטון . 
דרבי קאונטי , עדיין עמוק בתחתית , פיגרה 30 נגד סנדרלנד אחרי 52 דקות , 
אבל כוכבה דין סונדרס הבקיע פעמיים עד להפסקה והשלים את השלושער בבעיטת - 
11 בדקה ה - 67 , כדי להשוות ל - 33 . שפילד יונייטד השיגה ניצחון חמישי 
ברציפות , 21 על אסטון וילה , ונחלצה מאיזור הסכנה . המשחק הופסק לדקות 
אחדות כאשר אוהדת עירומה פרצה מהיציע למגרש . בעיטת 11 של גארי לינקר במחצית 
הראשונה הצילה את טוטנהאם מהפסד ביתי לצלסי , שהשיגה יתרון מוקדם על ידי 
גורדון דיורי . שתי היריבות הלונדוניות נפרדו 11 . קווינס פארק ריינגרס 
ניצחה 10 את מנצסטר סיטי , שנותרה בעשרה שחקנים אחרי הרחקת המגן ניל פוינטון 
בדקה ה - 33 . לריינגרס כבש לס פרדיננד ( 31 ) . איין דואי כבש בדקה 
ה - 58 בניצחון לוטון על נוטינגהאם . ווימבלדון ונוריץ סיימו 00 . בליגה 
השניה סיימה ווסטהאם 00 בווסט ברומיץ ומובילה עם 46 נקודות , לפני אולדהאם 
( 26 ) שנוצחה 20 בברייטון . הבכירה ניצחה אברדין 10 את האלופה ריינגרס , 
משער בשלבי הסיום שכבש החלוץ ההולנדי האנס חילהאוס . ריינגרס מובילה עם 
24 נקודות , 6 יותר מאשר לאברדין ( משחק חסר ) . דנדי יונייטד ( שלישית 
עם 43 ) גברה 10 על דנפרמלין ; סלטיק סט . גונסטון 30 ; היברניאן סט . 
מירן 43 ; הארטס מאתרוואל 31 . 
