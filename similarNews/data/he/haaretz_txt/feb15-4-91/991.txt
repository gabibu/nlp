המאבק המרתק בצמרת הליגה הארצית על שני כרטיסי העליה יתחדש היום לאחר פגרת 
המלחמה . בניגוד לליגה הלאומית , יהיו בארצית כל המשחקים ויטלו בהם חלק 
רוב שחקני החיזוק הזרים . מכבי פתח תקוה , שהשיג באחרונה הצלחות רבות בגביע 
הטוטו ובגביע המדינה , יוצא לעכו כדי להתמודד עם מכבי המקומי . לפני שבוע 
וחצי הובסו העכואים בלוד 06 על ידי פתח תקוה בגביע הטוטו , אך בביתם צפוי 
משחק שקול יותר . מכבי יבנה , המדורג שני , יארח היום את הפועל בת ים שהפגרה 
קטעה את תנופתו . הביתיים טובים יותר , אך היעדרות שני חלוציהם , אנריקה 
ורון ( בארגנטינה ) ויאיר סנדורי ( מורחק ) תקשה עליהם את המלאכה . 
השלישי בדירוג , עירוני אשדוד , ישחק בחוץ נגד הפועל טבריה . שתי הקבוצות 
ידועות במשחקן הפתוח וההתקפי , כך שצפויים שערים רבים . להפועל רמת גן 
מצפה משחק קשה בנתניה מול בית"ר המקומי , המתאמן מהשבוע בהדרכת מאמן חדש 
משה מאירי . משחק מסקרן יהיה באשדוד בין הפועל המקומי לשמשון תל אביב , 
שניצח באשדוד פעמיים בשבועיים האחרונים בגביע המדינה , לאחר שפיגר 02 . 
מאבק תחתית חשוב יהיה מחר ב - 00 . 11 , כשמכבי רמת עמידר יארח את הפועל 
חיפה . אצל האורחים יערוך הופעת בכורה השוער הסובייטי ואצלאב יורקוס . 
משחק תחתית נוסף יפגיש מחר ב - 03 . 31 את הפועל חדרה ( אחרון ) והפועל 
טירת הכרמל . משחק שקול יהיה היום בין מכבי יפו למכבי שעריים . 
