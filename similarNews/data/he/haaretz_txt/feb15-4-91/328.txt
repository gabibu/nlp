לכאורה , אין חדש תחת שמי הליגה בכדורסל . יחסי הכוחות שלפני פגרת המלחמה 
באו לידי ביטוי גם לאחר חמישה שבועות של השבתה מאונס . השוני היחיד : המשחקים 
היו לאור היום , בשעות אחר הצהריים . מכבי ראשון לציון , הפתעה העונה , 
ממשיך בתנופה כאילו לא קרה דבר . ללא שני הזרים המצויינים שלו אנדרו ספנסר 
ויוגין בנקס , אבל עם צמד האסים מיקי ברקוביץ וחיים זלוטיקמן , שקלעו ביחד 
36 נקודות , ניצחו הראשונים את מכבי חיפה באיזור ב , 30149 , ועלו שוב 
לראש הטבלה . א . ס . רמת השרון , ללא הזר סטנלי איסטרלינג אבל עם זופר 
אבדיה שקלע 43 נקודות , המשיכה לנצל את אולמה כדי לקטול קבוצות בכירות ממנה . 
אחרי הגליל וירושלים , בא תורו של הפועל חולון , שהרים דגל לבן ונכנע 
2978 . הניצחון מעניק לחניכיו של ישראל לב הרבה אויר לנשימה , במאבק נגד 
הירידה . מי שניצל כנראה מאימת הירידה הוא מכבי רמת גן , שהשלים ניצחון 
שני על בית"ר תל אביב , אתמול 2796 , והשקיע את יריבו עוד יותר . רמת 
גן חסרה את שני הזרים וכן את המתאזרחים שהגיעו לאחר המשחק וניצחונה מהווה 
הישג חשוב . הפועל גליל עליון גמל להפועל גבת על ההפסד בסיבוב הראשון ( 
501401 ) וניצח 5887 . למרות הניצחון מאוכזבים בגליל , בגלל הרחקתו של 
הקפטן ברד ליף . זו תקרית שניה העונה לליף , שיחמיץ את המיפגש עם מכבי 
תל אביב בשבוע הבא . הדרבי התל אביבי , שאמור היה להיות המשחק המרכזי של 
המחזור ה - 51 , נדחה למועד מאוחר יותר . 
