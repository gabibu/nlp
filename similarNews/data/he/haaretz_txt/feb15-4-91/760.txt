לפי סקרי הצפייה של רשות השידור , צופים בטלוויזיה % 29 מהאוכלוסייה . למרות 
זאת , אומרים הכל , צעירים כמבוגרים , ש"אין מה לראות " . הטלוויזיה הישראלית 
עוד תידרש לחשבון נפש אחרי המלחמה . לרבים יש חשבון נוקב אתה , עם איכות 
שידוריה , עם היערכותה לתקופת החירום , ועם חוסר ההבנה שגילתה ללב הצופים 
בעת מצוקה . אומר עורך בכיר בטלוויזיה : " המפתח לעניין הוא בראל . הוא 
לא הבין שהוא צריך לעשות טלוויזיה אחרת בתקופה כזאת . הוא הגיע עם לוח 
שידורים שאינו מתאים אפילו לימים רגילים . העניין שווה אפילו ועדת חקירה " . 
" אין ספק שנערכנו " , אומר בראל , " אבל לא ידעתי שנשדר באינטנסיוויות 
כזו ושנצטרך להגדיל את נפח השידור הכולל ב052 אחוז ואת נפח החדשות ביותר 
מ003 אחוז . ההיערכות שלנו כללה הכנת תיק שהכיל 005 שעות שידור מסוגים 
שונים . הוזמנו במחלקת סרטים קנויים , סדרות מגוונות , קומדיות , סרטי 
מתח , סרטים תיעודיים וסרטי קולנוע במגוון זאנרים , כשכל הזמן הבאנו בחשבון 
שייתכן שלבסוף לא תפרוץ מלחמה ולא יהיה צורך בהם . איש לא צפה מה שיתרחש " . 
קפמאבינמנהלת התוכניות בפועל , אסתר סופר , אומרת שאחד העקרונות בתכנון 
היה לשמור על השגרה המרגיעה . " גילינו שכל דבר ישראלי המשודר ואינו נוגע 
לעניין , סתם סרט , מעצבן את הציבור " . לדבריה , הם משתדלים מאוד להיות 
קשובים לטענות הציבור ולהתחשב בהן . חברת מליאת רשות השידור , ד"ר דינה 
גורן ( רץ ) , עמדה בראש ועדה של המליאה שאמורה היתה לבדוק את הנעשה בתחום 
בחירת סרטי הקולנוע לשידור בטלוויזיה . מאז נכנס יוסף בראל לתפקידו כמנהל 
הטלוויזיה , היא אומרת , התכנסה הוועדה פעם אחת ולא יספה . לדבריה , 
קטע בראל את עבודתה של הוועדה בגסות . " אלמלא הבדיחה היתה על חשבוני כאזרח 
וכצופה , הייתי מאוד שמחה לאיד . לעמוד בפני שוקת שבורה כזו כשיש סכומי 
כסף כה גדולים ? " אומרת גורן . דפנה נחמיאס היא מנהלת מחלקת הסרטים הקנויים 
הרוכשת את הסרטים ואת הסדרות הקנויות . הרכישה אינה החלטה של איש אחד , 
היא אומרת . את הסרטים בוחרת ועדה שבה חברים שני אנשי הקולנוע , דן פינרו 
ושאול שיר - רן , ולקראת השיבוץ והקנייה היא יושבת אתם , עם אסתר סופר 
ועם יוסף בראל . לרשות השידור היה עד לפני זמן - מה הסדר מגביל עם מפיצי 
הסרטים , שלפיו הורשו לשדר רק סרטים שמלאו להם חמש שנים . עתה הם חופשיים 
לקבל סרטים בני שנתיים - שלוש . נחמיאס : " להם אין בעיה , נכון להיום , 
לשדר דברים שהם באיכות טכנית פחותה משלנו . לנו יש גבול שמתחתיו אנחנו 
לא יורדים . הם משדרים סרטים עם תרגום מוכן בגוף הסרט , בעוד שאנחנו 
חייבים לשדר בתרגום לעברית ולערבית עם עריכה לשונית שלנו . מלבד זאת , 
הערוץ השני משדר דברים שאנחנו לא היינו מעיזים להקרין כי היו תוקפים אותנו 
קשות " . סיבה נוספת לכך שסרטים חדישים מוצאים את דרכם לערוץ השני ולא לכללית 
היא , לדברי נחמיאס , העובדה שהקרנה בטלוויזיה הכללית " שורפת " את הסרט . 
לעומת זאת , הערוץ השני עדיין אינו מהווה איום על המפיצים . " אנחנו 
מקבלים קטלוגים , פונים בכל חצי שנה , שנה , לחברות ושואלים מה משתחרר 
לשידור , ומתוך זה בוחרים את מה שנראה לנו . אין זה נכון שרוב הסדרות 
החדישות והטובות הן בידי הכבלים . בידנו , למשל , " סוכן סמוי " . שידרנו 
את " בלוז לכחולי המדים " ואת " רוזאן " וכמובן את " אלף " , שהיו מהסדרות 
המצליחות ביותר . יצחק לבני , מנכ"ל רשות השידור לשעבר וכיום יועץ לערוץ 
השני , ערוץ שהוכיח שאפשר להרכיב לוח שידורים איכותי ופופולרי , גם בלי 
להזדקק למאות מיליוני שקלים . " אין שום סיבה שהפנייה לקהל הרחב תתורגם 
למכנה המשותף הנמוך . אין ניגוד בין היומרה לאיכות ובין הרצון שזה יגיע 
לקהל גדול " . אסתר סופר מסבירה שהיא נשענת על מה שלמדה בבי - בי - סי . 
" גם שם לא כל התוכניות טובות , ומה שאנחנו קונים מהם זה השופרא דשופרא . 
אנחנו משתדלים לתת משהו לכל גיל ולכל קהל . האנשים הם בעלי טעמים שונים 
וצריך להרכיב מהכל . אחד חושב שריטה זה שיא השיאים ואחר שואל למה משדרים 
אותה בכלל " . קפמאבין " נכון שיש בעיה שאי - אפשר להשביע את רצון הכל . 
אבל המצב כרגע הוא שזה לא מוצא חן בעיני אף אחד " , אומר מבקר הקולנוע אורי 
קליין , " משודרים דברים אזוטריים ולא נכונים לתקופה . לא בידור טוב , 
לא קומדיות קלסיות טובות , לא סתם סרטים ישנים וטובים כמו " הגשר על הנהר 
קוואי " או " הבריחה הגדולה " . במקום זה יש אפרים קישון . אין טלוויזיה 
בעולם שאינה ממלאה את מחויבותה להיסטוריה של הקולנוע " . לדברי נחמיאס , 
פינת הקלסיקה שלהם היא " הצגת חצות " , שאינה משודרת כרגע , כי עמנואל 
הלפרין עובד מסביב לשעון ככתב מדיני , וחוץ מזה הוחלט ללכת על מכנה משותף 
רחב יותר כששידרו קרוב לעשרה סרטים בכל שבוע . " יש לנו הרבה סרטים קלסיים " , 
אומרת נחמיאס , " אבל גם סתם סרטים ישנים וטובים שנשדר . יש בעיה עם 
תוכנית כבקשתך של צופים שמתקשרים מדי פעם אלינו ומבקשים משהו כמו חלף עם 
הרוח או צלילי המוסיקה . את הסרטים האלה אי אפשר לקבל לטלוויזיה כי המפיקים 
עוד צופים להם הרבה שנים טובות בקולנוע . לעומת זאת , את ד"ר זיוואגו קיבלנו " . 
קפמאבינההשוואה בין הטלוויזיה לרדיו בתחום החדשות אינה מחמיאה לטלוויזיה . 
בעוד שהרדיו היה קצבי , יצירתי , והביא סקופים , נשענה מערכת החדשות 
בטלוויזיה בעיקר על אהוד יערי ועל משה שלונסקי , ובמידה מתונה יותר , גם 
על עמנואל הלפרין . אך בעיקר על שידורי סי - אן - אן . לא זכורה כתבה 
חשובה , ראיון חשוב או תחקיר , ובין הפרשנים לא היתה אף אישיות טלוויזיונית 
הנחרטת בזיכרון . חיים הרצוג חדש לא צמח כאן . הנהלת רשות השידור לעולם 
לא תודה בזה בפומבי , אך אילולא החל הערוץ השני בשידורי הסי - אן - אן , 
לא היתה גם היא מזדרזת לחתום עמם על הסכם . נקל לשער איך היו נראות מהדורות 
החדשות של הטלוויזיה בלי הסי - אן - אן . יש הסוברים שהטלוויזיה ביזתה את 
עצמה כשקראה מהדורת חדשות לאוסף של כתבות של הסי - אן - אן עם עלי התאנה 
בדמות יערי ושלונסקי . בראל מאבד את סבלנותו , " אין ספק שאם היו לי צוותים 
משלי בסעודיה שיכסו את המלחמה , לא הייתי משתמש בסי - אן - אן , אבל היא 
הגורם היחיד שמאפשר לכסות את המלחמה , בנוסף לכתב בארה"ב , ומה שהגיע מהאי - 
בי - יו , איגוד השידור האירופי . יש כאן חטא בטענות כלפינו . הערוץ השני 
מרכז את כל החדשות בשלוש שעות בערב . אם נאסוף את כל מה שאנחנו משדרים במשך 
היום , יתברר שהכיסוי שלנו טוב יותר " . " מכיוון שהכל נבלע במהדורות החדשות , 
לא נראה שיש מקום לעניין את הציבור בנושאים שאינם עוסקים בענייני היום . 
אבל עובדים גם על זה , וכשהעניינים יירגעו מעט אפשר יהיה לראות על המסך 
גם דברים אחרים . יש סרטים דוקומנטריים ויבין משלים את הסדרה שלו על יהדות 
ברית - המועצות " . קפמאבינלנקודת שפל חדשה הגיעה הטלוויזיה בתחום ההפקות . 
בימים שאמני ישראל יושבים שבועות באפס מעשה , אין יוזמה כדוגמת אולפן פתוח , 
אין הפקות ( אם נתעלם מ"משמרת לילה " שמוטב לה שלא היתה באה לעולם ) . 
עשרות מפיקים מסתובבים בטלוויזיה ממורמרים ומתוסכלים . " הוראות הג"א 
היו לא לקיים אולפנים עם קהל בארץ , לא לפתוח אולפנים נוספים לשידור מעבר 
לאולפן החדשות , ואת שאר הדברים להקליט ביום " , אומר בראל , " היינו 
מוכנים לעשות יותר תוכניות הפקה ועשינו אותן ברגע שהזדמן לנו . הפילהרמונית , 
עמוס אטינגר , רבקה מיכאלי . ההפקה העצמית בתוכניות נעצרה היות שנלחצנו 
עם כוח אדם . לא רצינו להתחייב שדברים נוספים יופקו . גם האזעקות חייבו 
אותנו לשנות את כל לוח השידורים " . אומר מנכ"ל רשות השידור , אריה מקל : 
" אני מסכים שלא היו מספיק אמנים ולא מספיק דברים מן ההווי שלנו ואחוז 
גבוה מדי של חומר קנוי . אפשר היה להתארגן אחרת , להקליט בשעות היום . 
הערתי ודרבנתי לעניין הזה ואכן זה נעשה במידה מסוימת , אבל לצערי בהחלט 
לא מספיק . היה חסר לי מין אולפן פתוח עם הרבה אנשים וצוותים טכנים גדולים , 
אך הדברים האלה מסובכים " . 
