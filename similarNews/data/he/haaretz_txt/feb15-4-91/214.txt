בעצם , צריכים היינו להודות לחבר - הכנסת משה זאב פלדמן על שעיתוי מינויו 
ליו"ר ועדת - הכספים הביא טיפה של רוח רעננה לחשכת הימים האלה . סוף - סוף 
יש עניין משעשע לענות בו , להשחיז את הציפורניים , למלא את הפה בשחוק עוקצני 
ולהכניס לאיש המוזר הזה באבי - אביו ( במקרה הזה , ולאחר ניסיונותיו המגושמים 
של היו"ר החדש להתבדח עם הסובבים אותו על השכלתו הכלכלית , צריך לומר ליתר 
דיוק כי מכניסים לו באמא של האמא שלו ) . אך לאחר שגלי הצחוק שוככים , 
מותר להרים גבה תמהה ולשאול על מה בעצם יצאה הצעקה . אכן , לאיש אין מושג 
צהוב בכלכלה . אכן , את עיקרי תורתו הפיננסית והחשבונאית הנחילה לו סבתו 
עליה השלום . אכן , הוא אפילו לא יודע מה גודלו של תקציב המדינה השתא . 
אכן , הוא הרבה פחות שרמנטי וערמומי ממי שהיה בעבר יו"ר הוועדה , חבר - 
הכנסת ( מיל ) אברהם שפירא . אכן , הוא כנראה לא משופשף ופתלתול כמו 
שלמה לורנץ ( וגם מבטאו מוזר עוד יותר ) . אכן , הוא הרבה פחות מגולח 
ומחוספס מחבר - הכנסת בייגה שוחט . אך , לעומת - זאת , אין ספק שהוא יגן 
על האינטרסים של מפלגתו באותה מידה של נחישות כמו קודמיו בתפקיד . ולא פחות 
מהם הוא ישתתף באורגיית חלוקת הכספים המושחתת . ובדיוק כמוהם הוא יהיה נציג 
מובהק ואדוק של שולחיו אל הוועדה . ובאותה איכות מופלגת שהם הפגינו , גם 
הוא ייזהר זהירות מופלגת שלא להניח לשיקולים ענייניים לשבש עליו את דעתו 
המפלגתית הנחרצת . ובעצם , הוא לא ייפול באיכותו לא רק מקודמיו בתפקיד היו"ר , 
אלא ישווה וידמה ללא כל קושי גם לכמעט כל שאר עמיתיו באותה ועדת חלוקה ( 
ויסלחו לי אותם שניים - שלושה צדיקים בסדום , שקולם וכוחם האופוזיציוני 
בין כה וכה בטלים בששים ) . ידע נרחב מדי בכלכלה לא רק שאינו תכונה נדרשת 
ליו"ר ועדת הכספים , או לאחד מחבריה , אלא שהוא כמעט מכשול ומגרעת ; יותר 
מדי שיקולים ענייניים להתעלם מהם טרם ההצבעה . שוו - נא בנפשכם יו"ר שהוא 
אשף - כלכלה , וממילא יודע היטב מה הוא מעולל למדינה כאשר הוא מגדיל את 
מימון השלמונים הפוליטיים , מסדר קצת כספים למפלגתו , עוזר פה - ושם לידידים 
ועמיתים . . . הלא זהו מרשם בדוק למרה שחורה , לדיכאון , לכליות מיוסרות 
ולמצפון מעיק . מאידך גיסא , יו"ר , או חבר ועדה , ששום השכלה מיותרת 
לא מעיבה על מוחו , יוכל למלא את שליחותו המפלגתית בוועדה ללא כל תופעות - 
לוואי מעיקות . כי הוועדה הזאת , ראוי להזכיר לאלה הזועמים על מינויו של 
ח"ך פלדמן , היא זו המאשרת כמעט כל אגורה שמבקשת הממשלה להוציא מכיסה ( 
כיסה ? כיסנו ! ) . מדי שנה , לקראת אישור התקציב , היא עושה לילותיה 
כימים במחטפי - כסף מעוררי פלצות . והלילה האחרון , הלילה שלפני אישור 
התקציב בכנסת , כבר זכה לא פעם ולא פעמיים בכינוי החביב : " ליל השוד 
הגדול " . זו גם הוועדה שבה קיבל חבר - הכנסת גרופר אי - אילו פרוטות כדי 
לשפר קמעה את מצב משפחתו . זו הוועדה המאשרת כל אגורה ייחודית לכל עמותה 
שמעלה אחד מחבריה באוב . זו הוועדה הפותרת פה - ושם למפלגות את מצוקתן הכספית . 
קפתמונה1 , 31פרק מכיוון שבוועדה פרלמנטרית מדובר כאן , ראוי להשתמש בלשון 
פרלמנטרית ולכנותה בשם " קואופרטיב של אינטרסים " ( שימוש בלשון לא פרלמנטרית 
היה מכתיר את הוועדה בתואר הרבה יותר חריף והרבה פחות חוקי ) . אין טעם 
להכחיש כי רבים הסיכויים שהיו"ר החדש ינהל את ישיבות הוועדה באופן הרבה יותר 
שקוף , הרבה פחות רהוט , וכנראה גם באופן קצת מצחיק . הוא , אם ירצה 
השם , אפילו עשוי להתקשות מעט בהסתרת כמה מתעלוליה היותר מכוערים בעזרת 
להטוטים מחוכמים וניסוחים רהוטים . ואולי הגיעה הזמן שכך יהיה . אולי טוב 
יותר שידעו כולם מה מתרחש בנבכיה , במה באמת היא עוסקת , ואת מה ואת מי 
באמת מייצגים החברים היושבים בה . חבר - הכנסת משה זאב פלדמן הוא האיש הנכון 
במקום הנכון . הוא האיש אשר יוכיח כאלף עדים כי פני הדור כפני היו"ר . ואם 
יש אסון במינויו לוועדה , אין הוא נובע מן האיש עצמו , ולא מן הסבתא שלו , 
ואפילו לא מזקנו המחודד או ממצנפתו המוזרה . האסון הוא רק בכך , שעל - 
מנת להעניק לו את הכיסא שעליו הוא יושב , צורף לממשלה אותו זיהום מוסרי 
נתעב . 
