מעל דפי " הארץ " מתנהל בימים אלה פולמוס בין חוקרים שונים בנושא תנועת 
השלום בגרמניה והתייחסותה למלחמת המפרץ . המתנצחים מכירים את הנושא לא רק 
מתוך לימוד ומחקר עקבי , אלא גם מתוך ניסיון אישי עשיר , ומקפידים להעביר 
לקורא מסר אמין וממצה בעניין זה . מעבר לאותו פולמוס מצטייר מכנה משותף 
אחד לישראלי הממוצע שאינו בקיא ברזי התופעה , אך מבחינתו כפגוע טילים הוא 
רלוונטי במיוחד . הצעיר הגרמני אינו יכול , אינו מסוגל או אינו רוצה להיכנס 
לנעליו של הצעיר הישראלי . מדובר בצעיר , אשר התחנך על רקע זוועות מלחמת 
העולם ופיתח מערכת הגנתית - אובססיווית כלפי כל הקשור בשימוש בכוח צבאי . 
המעורבות הגרמנית במלחמות העולם , הפשעים שבוצעו על ידיה ובשמה , יצרו 
חומה פסיכולוגית אצל הצעיר הגרמני , המונעת למעשה כל התמודדות עניינית עם 
האפשרות של שימוש בכוח צבאי . כך קורה שצעיר גרמני אשר נקרא לשירות צבאי , 
ולא פעל למען החלפת השירות האמור בשירות לאומי כנהוג מטעמים מצפוניים 
הופך כמעט אוטומטית לחשוד פוטנציאלי בהשתייכות למחנה הימין , השמרני , 
המערב גרמני . שינוי מסוים חל בהתייחסות לנושא עקב איחוד הגרמניות ועליית 
הביטחון העצמי הגרמני בכללותו . אך צלקות העבר הגרמני עדיין דומיננטיות 
בעיצוב ביטחונו . בהסבר חלקי זה לדרך המחשבה הגרמנית העכשווית אין כדי למתן 
את האכזבה הכללית הקיימת בציבור הישראלי מתגובות תנועת השלום בגרמניה . 
מתוך נקודת מבטו של הנפגע , הנתון להתקפות טילים בלתי מבוקרות המוגבלת 
הפסיכולוגית של הצעיר הגרמני אינה רלוונטית ומצטיירות כלא אמינה . בשביל 
הישראלי , התנגדות תנועת השלום הגרמנית למלחמה פירושה פגיעה ישירה במאמץ 
שעושות בעלות הברית בראשות ארה"ב כנגד הרודן העיראקי . התערבות גרמנית 
העלולה לפגוע במאמץ המלחמתי כנגד מדינה אשר חרטה על דגלה את השמדת המדינה 
היהודית אולי תוך כדי שימוש בגז גרמני מהווה דבר שאין לעבור עליו בשתיקה . 
כל ניסיונות הצד הגרמני לבוא ולשכנע שאין בהפגנות השלום כדי להביע אנטי - 
אמריקאיות , או עמדה עוינת לישראל , אינם משכנעים . במציאות המזרח תיכונית 
אין לצערנו כל תוקף לכל אותן סיסמאות יפות הקוראות לשלום , להשמדת כלי הנשק 
הקיימים ולהידברות מיידית בין כל הגורמים הנוגעים בסכסוך . אולי סוף סוף 
יובן , שהלוגיקה האירופית , המעוצבת מתוך מדינת רווחה באווירה של עושר 
ונוחות , אינה ישימה באזורנו . יו"ר הפורום הצעיר , אגודת ישראל גרמניהכיליד 
העיר המבורג וכמורה להיסטוריה שעסק רבות בשואה ובמלחמת העולם השנייה , אני 
יודע רבות על השלכותיה הנוראיות של המלחמה . ודווקא בגלל ידיעותי הרבות 
אין דעתי נוחה מהגינויים בעיתונות הישראלית המשתמשים במלה " גרמנים " ללא 
הבחנה : יש אי - דיוק רב בטענות שלפיהן " גרמנים עזרו לעיראק לייצר גז " , 
או " שהגרמנים של היום אינם שונים מהגרמנים של שנות הארבעים " . האדם ברחוב 
שונה מבחינות מהותיות מהגרמני של אותה תקופה נוראית , ואת ההאשמות כלפי 
יצוא הידע והנשק לעיראק יש להפנות לגורמים ספציפיים כגון הממשלה הגרמנית 
והחברות שעסקו בכך במישרין . המבורגהמלחמה במפרץ והעוצר בשטחים הקפיאו את 
תנופת הבנייה והעלו על פני השטח את התלות המוחלטת של ענף הבנייה בעובדים 
מהשטחים . עתה אנו נמצאים בתקופה שבה אפשר לנתק את התלות הזאת . לאט לאט 
חודרת ההכרה שאין מקום לשילוב שתי האוכלוסיות היהודית , והערבית בשטחים 
זו בזו . השנאה , העוינות , ההתנכרות והפגיעה הולכות וגדלות ואין לכסות 
את העיניים בפני התופעות האלה . ראשי המדינה צריכים להכריז על מפעל לאומי 
של בנייה לתקופה של חמש שנים . על כל משאבי הפנים להיות מופנים לכיוון 
הזה , מתוך היעזרות במובטלים ובעיקר בעשרות אלפי העולים המגיעים ארצה . 
יש לפתוח במפעל הכשרה במקצועות הבניין , להעלות את רמת השכר ולהכריז על 
הבנייה כנושא המרכזי של מדינת ישראל . דבר זה יציב על נס את האתגר הציוני , 
ערך העבודה , עבודה עברית , ומוסר העבודה אשר ישובו למעונם . אולי בכך 
ייפתח צוהר לתהליך של דו - שיח אמיתי בין ישראל לפלשתינאים לקראת הסדר הוגן 
אשר יביא בחשבון את האינטרסים שלהם וצורכי הביטחון של מדינת ישראל . ואולי 
אף בעקבות אירועי המפרץ וירידת קרנו של אש"ף וערפאת תקום הנהגה פלשתינית 
מפוכחת וריאלית , שתדחוף להסכם מדיני עם מדינת ישראל . ראש מועצת קרית מלאכישתי 
ידיעות בעיתונות המחישו בשבוע האחרון את ההפסד ההדדי של נשים וגברים ממצב 
של חוסר שוויון בהזדמנויות . מחד גיסא ישנם דיונים על קיצור שירות החובה 
לחיילות ; ומאידך גיסא צה"ל פנה לעשרות קציני קבע בבקשה לדחות את שחרורם 
בשלושה חודשים . שיבוצן של חיילות במגוון רחב יותר של תפקידים , וביניהם 
תפקידים " גבריים " , יכול אולי להביא לקיצור שירות החובה לחיילים , או 
לחלופין לקיצור ימי המילואים , וכל המשרתים בצה"ל רק ירוויחו מכך . בימים 
אלה , כאשר תמונות החיילות האמריקאיות בסעודיה מעטרות את עמודי העיתונים , 
חשוב שצה"ל יבחון מחדש את מדיניות חלוקת התפקידים . דוברת שדולת הנשים בישראלממאמרו 
של דן מירון : " אם יש צה"ל יופע מיד " ( " הארץ " , 2 . 41 ) אפשר 
להסיק את הדברים המצמררים הבאים : על מנת להשיג את היעד הקיומי החשוב ביותר 
הניצב בפנינו והוא השגת שלום עם שכנינו על הממשלה להורות מיד לצה"ל לשלח 
לעבר עיראק פצצת אטום . בכך לא רק שתבוא לקצה תוקפנותו המחוצפת של סדאם חוסיין , 
אלא " תיזקף קומתנו " , תסתיים " חוויית החולשה " שאנו נתונים בה ויוסר 
" המכשול החמור ביותר מדרכו של השלום " . לפי מירון , רק " תחושה נמרצת 
של עוצמה ויכולת הרתעה בלתי מוטלת בספק " יכולים לקרב את העם לשלום . רק 
דימוי של ישראל " במבצר נכון לקרב " מאפשר לעשות שלום . למירון תשובה 
ברורה כיצד ישתפרו התחושה והדימוי והיא הקריאה של הרגע האחרון " לפעילות 
שהיינו רגילים לצפות לה " . כל מומחה צבאי יאמר , כי יכולת הרתעה בלתי מוטלת 
בספק מצד מדינה בעלת סדר גודל צבאי כשלנו תושג אך ורק בדרך של שימוש בנשק 
בלתי קונוונציונלי . ככל שהתקדמתי בקריאת המאמר ציפיתי לקטע שבו תופיע אמירה 
מסתייגת , קרי , שמירון יאמר , במלים אלו או אחרות , כי אם יקום המומחה 
שבדעתו יש להתחשב ויאמר שדרך התגובה היחידה העומדת בפני צה"ל , אשר יש בה 
כדי להסיר מעלינו את הפסקת התוקפנות העיראקית , היא בדרך של שימוש בנשק 
בלתי קונוונציונלי , עלינו לא להתחשב בדעתו כי זהו קו אדום שאותו אין לחצות 
בשום תנאי . מאחר שלא היתה הסתייגות כזו , אפשר להסיק כי הכותב מוכן ומזומן 
גם להפעלה של נשק הרסני . 
