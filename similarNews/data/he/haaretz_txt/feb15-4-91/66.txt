קהיר ( ע"ם ) . מקורות צבאיים בעיראק רמזו כי מצרים אינה מחוץ למעגל המלחמה 
ההרסנית המתחוללת במפרץ . לדברי העיתון המצרי " אל נור " , הבהירו המקורות 
כי השתתפות כוחות מצרים עם כוחות הקואליציה בלחימה היבשתית הצפויה , משמעותה 
הכרזת מלחמה של מצרים על עיראק . הם הדגישו כי במקרה כזה תגיב עיראק בכוח 
על התוקפנות המצרית , ותשגר טילים על מצרים . סדאם חוסיין איים עוד לפני 
פרוץ הלחימה , שישגר טילים נושאי ראשי קרב ביולוגי אל עבר מצרים , שינחתו 
בנילוס ויזהמו את מימיו . דברים אלה באו כתגובה על עמדת ממשלת מצרים ועל 
כך ששלחה כוח צבאי שצורף לכוחות הקואליציה הנלחמים בעיראק . קפידבינשר ההשקיה 
המצרי לשעבר , המהנדס חמד זכי קנאווי , אמר כי לא ניתן להשמיד את הסכר 
הגבוה באסואן אלא באמצעות פצצות גרעיניות , אולם ניתן לגרום לנזקים חלקיים 
תוך שימוש במוקשים ימיים עמוקים שקשה לגלותם . עוד אמר לעיתון המצרי " אל - 
גומהורייה " כי מוקשים אלה מסוגלים להתנגש בטורבינות החשמל ולהתפוצץ . 
הוא הדגיש כי לא ניתן לפגוע בסכר בפצצות או בטילים רגילים , וכי הסכר דומה 
להר מדורג ששטח בסיסו מגיע ל009 מטר וגובהו 04 מטר , ומשולבת בו סדרה של 
כלונסאות ביטחון . תכנון כזה הופך את גוף הסכר עצמו לגמיש ובולם זעזועים . 
כמו כן בתכנון הבסיסי של הסכר נלקחו בחשבון הנזקים החלקיים שיכולים לגרום 
המוקשים הימיים , ולכן הוחלט לציידו ברשת של שרשראות אנכיות וארוכות בכניסות 
של התעלות שימנעו את הסתננות המוקשים . עוד הוסיף השר כי ידוע שהסכר הגבוה 
מוגן באמצעות מערכת נ"ם , אולם התפתחות הטכנולוגיה הצבאית מצריכה עתה להגן 
עליו באמצעות טילי פטריוט , נגד טילים . הסכר הגבוה ומאגר אסואן הנם מהמתקנים 
הכלכליים החיוניים אשר בתכנונם נלקחה בחשבון האפשרות שהם יותקפו בנשק קונוונציונאלי , 
בטילים ארוכי טווח או בפצצות ממטוסים . טילי סקאד - בי למשל , ואפילו סקאד - 
סי , שאינם מצויים ברשות עיראק , במשקל ראשי קרב של 003 ק"ג , אינם מסוגלים 
לפגוע בעוצמה במטרה מסוימת בסכר הגבוה . 
