סגן שר החוץ היפאני , היסאשי אואדה , יבוא היום לישראל לביקור עבודה של 
יומיים . אואדה יהיה אורחו של מנכ"ל משרד החוץ , ראובן מרחב , וייפגש 
כאן עם שר הביטחון משה ארנס , סגן שר החוץ בנימין נתניהו וראש עיריית ירושלים 
טדי קולק . הוא יקיים גם ישיבות עבודה עם צמרת משרד החוץ . זהו ביקור ראשון 
של אישיות בכירה מיפאן מאז יוני 88 , מועד שבו ביקר בירושלים שר החוץ היפאני 
סוסקה אונו . אשתקד ביקר הנשיא חיים הרצוג פעמיים ביפאן , לרגל הלווית 
קיסר יפן הירואיטו , והכתרת יורש העצר . ביפאן מסתמנת באחרונה גישה חדשה 
לגבי תפקידה במזרח התיכון אחרי המלחמה במפרץ . יפאן הקצתה תשעה מיליארד 
דולר לסיוע לחברות הקואליציה ושני מליארד דולר למדינות שניזוקו מהמלחמה . 
ישראל אינה כלולה במדינות אלו . יפאן הסבירה כי הסיוע מוגבל למדינות מתפתחות , 
ולדידה ישראל נחשבת למדינה מפותחת . עם זאת , הודגש ערב הביקור כי יפאן 
שוקלת את הידוק היחסים עם ישראל כחלק ממדיניותה במזרח התיכון . טוקיו ( 
ע"ר ) . יפאן הודיעה ביום ששי כי אין בכוונתה לתרום לשיקום עיראק לאחר 
סיום מלחמת המפרץ , אם הנשיא סדאם חוסיין יישאר בשלטון . דובר משרד החוץ , 
טייזו ואטאנאבה , אמר במסיבת עיתונאים כי יפאן שואפת לתרום לשיקומו של 
אזור המפרץ ולהשגת יציבות לטווח ארוך . לאפשרות שטוקיו תסייע לקרבנות ישראלים 
שנפגעו מהטילים העיראקיים , ענה הדובר כי המקורות של יפאן מוגבלים , והעדיפות 
תינתן לאלה שנפגעו בצורה הקשה ביותר , במדינות העניות ביותר . 
