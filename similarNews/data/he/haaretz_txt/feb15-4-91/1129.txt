מאירי היא פסלת החיה בארץ , את הארץ , את אבני הארץ , את האור ואת הבעיות 
של הארץ . היא אחת הנציגות החשובות והבולטות ( כמעט היחידות ) של הפיסול 
באבן , המונומנטלי והארצי כאחד . היא מבצעת את פסליה בעצמה , והיא פיתחה 
רגישות ודרך עשייה שמזוהה עם שמה ועם אישיותה . יותר מפעם הואשמה בשימוש 
בהקשר הכנעני והפולחני בפסליה . יותר מפעם ניסתה לסתור זאת באמירה יותר 
מבמעשה . לתערוכה בגלריה מבע שונה מכל מה שיצרה עד עתה . זוהי קבוצת פסלים 
המורכבים מצורות מהוקצעות ואלגנטיות . מערך צורות רב - כיווני , בצירופים 
אופייניים לפסלים יפאניים , שאינם אופיניים לעבודותיה . האבן היא גרניט 
מאילת , מנוקדת , ורודה ואדמומית . הפסלים אלגנטיים וחלקלקים , גם כאשר 
בכל אבן נשארו פני השטח המקוריים . העיבוד הדייקני , התבליטים הנמוכים ויצירת 
אשליות אופטיות בצירוף משטחי צבע ( ירוק בעיקר ) , מכסים דפנות אחדות 
בכל פסל במין שכבת הגנה שאינה מתכוונת להיות בעלת ערך ציורי . מי כמו אמן 
מבין את הצורך והדחף להשתנות ביצירה , לסטות מהאמירות הקבועות לצורות ותכנים 
אחרים . השתנות יכולה להיות בתהליך אטי ומבוקר או בקפיצות נחשוניות . למאירי 
יש כוח לחקור מערך צורות אחר , גם אם הוא אינו נדיב כלפיה . קפמאפרקיוכבד 
וינפלד טילטלה את חיי האמנות בארץ לפני 01 שנים , כשכל תערוכה ומיצג שלה 
היו בבחינת סנסציה . מאז 0891 היא חיה בניו - יורק , ורק רוחה ממשיכה לרחף 
כאן . שמה מוזכר בכל פעם כשמדברים על " הנוכחות הנשית " , או על " כוח 
הרסני אחר " בהתמודדות של אמן עם עברו או עם מאגרי תרבותו . חייה בניו - 
יורק הביאו גם לשינוי במסגרת משפחתית : אמהות , על כל המשתמע מכך . זה 
הביא לשינוי משמעותי ביצירתה . היא לא " עושה קריירה " בניו - יורק , 
אלא עובדת במוזיאון היהודי , אחראית על תוכניות לפעילות משפחתית . היא 
מציירת בסדנא שבביתה ומציגה תערוכות קבוצתיות . היא יותר ישראלית מהרבה 
ישראלים החיים כאן . התערוכה בגלריה בוגרשוב היא מבצע רציני של הגלריה ושל 
האוצרת , אריאלה אזולאי - ערמון , מבחינת מימון הבאת התערוכה והאמנית ארצה . 
התערוכה מורכבת מחמש יצירות , שבמבט ראשון אופייניות לוינפלד : צירופים 
של מקטעים שכאילו אינם שייכים האחד למשנהו , אך שייכים מאוד לשפתה הייחודית . 
היא משתמשת בדמותה כמתחזה , בביצוע צילומי , והיא התחילה בכך הרבה לפני 
שזה היה זרם באמנות של עשר השנים האחרונות . ציורים של פרגמנטים , אבזרים 
וסצינות רבות יופי ומתיקות , לעומת תמונות המאזכרות אירועים טראומטיים בחייה . 
החרדות של האחד הם ההנאות של האחר . השימוש הקבוע במלים ובצורה החיצונית 
של היצירה , לעומת כל יחידה בנפרד , יוצרים אי - שקט המביע את האדם היוצר . 
בקבוצת היצירות המוצגת בגלריה בוגרשוב יש תוספת הומור שלא היה ביצירותיה 
הקודמות וגם קצת אירוניה על המצבים . אולי זו פשוט נקודת מבט של בגרות , 
ואולי של השלמה . אולי זו תחילתה של מערכת יצירות שונה מכל מה שיצרה עד 
עכשיו . החדרת הציור הריאליסטי , בביצוע מעולה , עשויה להיות ביטוי להשבעת 
רעב בן שנים רבות של ניתוק ממסורת . עצם הצורך להציג בארץ אחרי שנים של 
שתיקה מראה על ימים חדשים ותקווה גדולה . קפמאפרקנעמי שלו מציגה הרבה , 
והפעילות שלה במשך השנים השתנתה מאוד . " היא מחפשת " , אבל הנחה זו אינה 
אומרת שמי שמחפש באמנות גם מוצא . המיצבים באולם בית האמנים כוללים מערך 
מבני עץ צבועים ומרומזים בצלליות ראשים כרותים הניצבים משני צדי דרך מתכת , 
המסתיימת במבנה - במה - כלוב , שבו מצוירות צלליות , גופות חסרות ראש 
על קוביות . צלליות הראשים בשדרת הבסיסים אמורות להתאים לקוביות . מיצב 
נוסף הוא פסל ריאליסטי ( דמותו של ארלוזורוב ? ) מביט מגבוה ואינו יודע 
להחליט אם לפנות לעבר הבסיס , שעליו מונחים צעצועי פלסטיק ורודים וחדר אוכל 
על כל אבזריו , או לפנות ימינה למערך פלסטיק סלוני , ורוד אף הוא . אני 
מתארת את המיצבים משום שלא הבנתי אותם , והבעיה היא שלי , כמובן . בקטלוג 
הנלווה לתערוכה מבהירה שלו את כוונתה ליצור חיץ בין רגשותיה לרגשות הקהל 
ולעצב סביבה חגיגית ואלגנטית , המסיטה את המתבונן מתוכן התחושות . לא נותר 
לי אלא להאמין לה . 
