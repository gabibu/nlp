לונדון ( שרות " ספורט הארץ " ) . האלופה והמוליכה בליגה האנגלית הראשונה , 
ליוורפול , המותשת ממשחק הגביע שלשום ( 44 בהארכה עם אוורטון ) , תצא 
מחר למשחק ליגה בלוטון , שם עלול מגרש הפלסטיק המקומי להוות בעיה גדולה 
לאורחים כפי שהיה בעבר : בחמשת הביקורים האחרונים של ליוורפול בלוטון ניצחו 
המקומיים ארבע פעמים ומשחק אחר הסתיים בתיקו . המאבק המרכזי יפגיש מחר בדרבי 
לונדוני , בהייבורי , את המדורגת שניה , ארסנל , עם השלישית קריסטל פאלאס . 
לארסנל 15 נקודות , שלוש פחות מלליוורפול , שתיים יותר מאשר לפאלאס . 
בלם נבחרת אנגליה טוני אדאמס , אשר שוחרר בשבוע שעבר מבית הכלא אחרי שלושה 
חודשים , נפצע השבוע במשחק של קבוצת המילואים של ארסנל ויחמיץ את החזרה 
לליגה . הופעת בכורה בליגה הראשונה צפויה לחלוץ אנדי קלארק , שנרכש השבוע 
בידי ווימבלדון ( מקום שמיני ) מקבוצת החובבים בארנט תמורת סכום - שיא 
לקבוצות שאינן מקצועניות 000 , 053 לי"ש ( 000 , 686 דולר ) . הבכורה 
של קאלרק תהיה במגרש הביתי עם טוטנהאם המדורגת שישית . משחקי הליגה האחרים 
מחר : אוורטון שפילד יונייטד , קובנטרי סנדרלנד , דרבי נוריץ , נוטינגהאם 
אסטון וילה , קווינס פארק ריינגרס סאותהמפטון . ביום ראשון יתקיימו שני 
משחקים בחצי גמר גביע הליגה . לידס תארח במשחק גומלין את מנצסטר יונייטד 
שניצחה 21 בהתמודדות הראשונה ; צלסי תארח את קבוצת הליגה השניה שפילד וונסדיי 
במשחק ראשון . 
