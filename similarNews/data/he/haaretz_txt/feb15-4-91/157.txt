משחק שבלוני , בלי הרבה אירועים , הציגו אתמול באשדוד הפועל תל - אביב 
והפועל רמת - גן . תודה מיוחדת מגיעה לרונן חרזי הרמת גני , ששערו היחיד 
שילח אותנו הביתה לאחר 09 דקות ומנע הארכה , שספק אם היתה משנה משהו במשחק . 
שער הניצחון של חרזי הובקע בדקה ה - 96 . אבי ברשצקי , הטוב בשדה , קיבל 
כדור ברחבה , הגנת תל - אביב ציפתה לשווא לשריקת נבדל וחרזי גילגל בקור 
רוח את הכדור לרשת . תל - אביב , הפחות טובה , ניסתה להשוות אבל חוסר 
מחץ בהתקפה ויום טוב של רוני גרבי בשער רמת - גן השאירו את התוצאה על כנה . 
תיגרה כמעט פרצה בסיום המשחק . כמה מאוהדי הפועל אשדוד ביקשו לפגוע ברמת - 
גנים ובמיוחד במאמנם דוד שוייצר ובקפטן יובל נעים , כגמול על האירועים הסוערים 
שליוו את המשחק בין אשדוד לרמת גן במסגרת הליגה הארצית בסיבוב הראשון . אירוע 
חריג זה לא הצליח להעיב על מצב רוחו של שוייצר שאימן שנים רבות את הפועל 
ת"א וזכה הפעם בניצחון מצידו השני של המיתרס : " שיחקנו לא רע במחצית הראשונה . 
המשחק היה שווה כוחות . להפועל ת"א יש קבוצה צעירה והם צריכים להתרכז בהישארות 
בליגה הלאומית , כפי שאנחנו צריכים להתרכז בניסיון לחזור לליגה הבכירה " . 
שוער הפועל ת"א , שולי גילארדי , ששיחק מול קבוצת נעוריו , הפועל ר"ג , 
גילה לאורך המשחק יכולת סבירה . " זה היה עבורי משחק רגיל , בדיוק כמו 
כל משחק אחר " , אמר . שפט עובדיה צבי , 007 צופים , באשדוד . 
