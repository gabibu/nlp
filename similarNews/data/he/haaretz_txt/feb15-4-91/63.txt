תפקודם של פקחי הטיסה בישראל עם מסכות גז , בעת התקפת טילים מצד עיראק , 
עמד במרכז ההתעניינות של כנס בין - לאומי של הפדרציה העולמית של פקחי טיסה 
( איפטק"א ) שהתקיים בברייטון בבריטניה . יו"ר אגודת פקחי הטיסה של ישראל , 
אבי הכהן , אמר כי פקחי הטיסה התעניינו לדעת כיצד הצליחו פקחי הטיסה של 
ישראל לתפקד עם מסכות גז על פניהם , איזה סוג מסכה קיימת לצורך כך , והאם 
אפשר להשתמש בה במגדל הפיקוח . לדברי הכהן , נציגי המדינות התעניינו באופן 
השימוש במסכה ובאפיונה , על מנת לדרוש לכלול אותה , דרך קבע , במגדלי 
פיקוח בארצותיהם . כהן אמר כי פקחי הטיסה סברו שבעת אזעקה נותר מגדל הפיקוח 
לא מאויש . יו"ר אגודת פקחי הטיסה הסביר לעמיתיו את חשיבות ההישארות במגדל 
הפיקוח ואי עזיבתו בעת סכנה . קפידבינישראל הציגה לפני הוועדה המשפטית של 
ארגון פקחי הטיסה מסמך עבודה שבו הצעה למתן ייעוץ והגנה משפטית , ללא תשלום , 
לפקחי טיסה במדינות חסרות אמצעים שהסתבכו בתביעות בעקבות תקריות אוויר . 
נייר העבודה שהגיש נציג פקחי הטיסה של ישראל לוועדה המשפטית של הארגון , 
עו"ד אריה שחם , יובא לאישור הכנס העולמי של פקחי טיסה שיתקיים בחודש אפריל 
הקרוב בדרום אמריקה . לדברי הכהן , עשתה אגודת פקחי הטיסה של ישראל מאמץ 
להשתתף בכנס הבין - לאומי דווקא בתקופת המלחמה במפרץ הפרסי , " על מנת 
שישראל תוצג באור הנכון " . הכהן אמר כי נציגי פקחי הטיסה במשלחות השונות 
שיבחו את ישראל על מדיניות ההבלגה על ירי הטילים . אחדים מנציגי המדינות 
הבטיחו לבוא לביקורי הזדהות עם ישראל , מיד לכשיתאפשר הדבר בידם . בכנס 
פקחי הטיסה נטלו חלק פורטוגל , הולנד , אוסטרליה , פינלנד , בריטניה , 
טנזניה ונציגי ה"יורוקונטרול " . 
