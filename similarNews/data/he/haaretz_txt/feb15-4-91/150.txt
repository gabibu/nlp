ת חריגות וטורדניות לילות ארוכים ללא שום אירוע ספורטיווי ; " משחקי בית " 
כפויים של כדורסלני מכבי תל אביב בבריסל ; כדורגל חפוז לעיני קומץ צופים 
עם ערכות מגן ממשיך הספורט הישראלי בפעילות מאולתרת ויזומה , בהיקף חלקי . 
אבל ימי החירום ואי הוודאות אינן משפיעים , ככל הנראה , על האבסורדים 
והפאראדוכסים האופייניים . ההרגל היה ונשאר אצלנו טבע שני , עמוק ומושרש . 
נדרשה מידה גדושה של חוצפה להגיש הערכה מופרזת של 32 מיליון שקל , לנזקי 
מלחמה שסבל הספורט במשך חודש . תגובה צוננת של האוצר , כעבור יומיים , 
הפחיתה את תביעת גורמי הספורט ל - 21 מיליון . בצורה דומה גם הגישו בקיץ 
שעבר בירושלים מאזנים מופרכים לרוברט מקסוול . אם כך מנהלים אצלנו עסקי 
ספורט , וכך מתייחסים למאזני רווח והפסד , אין פלא שאגודות רבות הגיעו 
אל סף פשיטת רגל ושקועות בגרעונות של מיליונים . נבחרת הנערים חזרה מטורניר 
כדורגל בין לאומי בפורטוגל , שם דורגה אחרונה אחרי צרפת , בלגיה והנבחרת 
המארחת . מדוע שוב מתעקשים אצלנו לשחק דווקא בפורטוגל , זו שהחרימה בדצמבר 
את טורניר החורף בישראל בתירוצים עלובים היא שאלה שמישהו בהתאחדות חייב 
להשיב עליה . מאמן הנערים גדעון כהן טען , כי ההפסד 02 לבלגיה , במשחק 
הנעילה של הטורניר , נבע ממזג אויר מקפיא . איזו הצדקה מקצועית היתה להתכונן 
בתנאים חורפיים כאלה למשחקי קדם אליפות אירופה , שיהיו באקלים נוח במארס ? 
האם לא היה פשוט , זול ונוח יותר להתאמן ולערוך כמה מיבחנים באשדוד ? 
קראתי ב"ידיעות אחרונות " , כי בימים הקרובים יוחל בגבעת רם בירושלים בהכשרת 
הקרקע לאיצטדיון אתלטיקה חדיש ביותר , משופר יותר אף מזה בהדר יוסף עם 
מסלולי ריצה משובחים , מיתקני עזר , 61 אלף מושבים ושעון אלקטרוני . מיליונר 
יהודי - קנדי תרם 3 מיליון דולר לאיצטדיון שישא את שמו , שיושלם תוך עשרה 
חודשים , לקראת ה - 1 בינואר 2991 . מי יבנה אותו בזמן כה קצר ? למי זה 
בכלל דרוש ? מתי היתה באחרונה תחרות אתלטיקה בירושלים ? אם עדיין לא מאוחר 
מדי , אולי יצליח מישהו לשכנע את התורם החביב להשקיע את הכסף בהקמת איצטדיון 
כדורגל רציני ? שלושה שופטי כדורגל מיוגוסלוויה שובצו לניהול המשחק הקדם - 
אולימפי בין ישראל לקפריסין , ב - 02 במארס בחיפה . אם הסכימה התאחדות 
הכדורגל הבין לאומית ( פיפ"א ) לתת ברכתה למופע רשמי באיזור ב , מדוע 
לא הצליח שמעון מזרחי לשכנע את פיב"א ( התאחדות הכדורסל הבין לאומית ) 
להתיר למכבי תל אביב לארח את יתרת משחקי הבית שלו באילת , בבאר שבע או באשקלון , 
באיזור ו , באוירה שקטה הרחק מטווח הטילים ? לפחות אפשר היה לחסוך בהוצאות 
נסיעה יקרות ומיותרות , ולבטח היו באים גם צופים ואוהדים רבים הרבה יותר 
מאשר לאולם הקטן והרחוק בפרברי בריסל . אולי כדאי לנסות שנית אצל המזכ"ל 
סטאנקוביץ , לפני המשחק ה"ביתי " הבא בבלגיה , ב - 7 במארס נגד ברצלונה ? 
