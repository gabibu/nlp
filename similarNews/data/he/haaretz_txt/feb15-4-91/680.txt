בדצמבר ל61 בינואר ) נהרגו שבעה ישראלים ונפצעו שמונה ישראלים מתקיפות 
ערביי השטחים בתוך גבולות ישראל . בחמשת השבועות שחלפו מאז המלחמה לא נהרג 
שום ישראלי כתוצאה מתקיפות , ונפצעו אזרח אחד ושלושה חיילים . מפגיעת הטילים 
נהרגו שני אנשים ונפצעו עשרות . חסימת המעבר בין השטחים לישראל חיסלה את 
הוויכוח על תוצאותיה של התנועה החופשית לתוך ישראל . למעשה , מבחינת מאזן 
האבידות , קשתה התקופה שקדמה למלחמה מזו שבאה אחריה , גם אם מביאים בחשבון 
את האבידות בהתקפות הטילים . לא רק מבחינה זו גדל הביטחון השוטף ברחובותינו . 
חמשת השבועות מציינים ירידה חסרת תקדים בהיקף העבירות שבוצעו בישראל : 
בעבירות נגד רכוש ובגניבת כלי רכב הירידה היא בין 03 ל%04 . לא כל הירידה 
הזאת היא תוצאה של חסימת הקו הירוק ; גם גורמים אחרים פעלו כאן , כגון 
שהות התושבים בבתים בלילות ומתח ופחד שאחזו גם בפורצים ובגנבים . אך אין 
כל ספק כי חלק ניכר , ואולי החלק הארי , בירידה הדרמטית הזאת נובע מסגירת 
הגבול . המשטרה טרם ערכה בדיקה מדוקדקת של סטטיסטיקה זו , שיש לה גם השלכות 
פוליטיות מובהקות . אך אין קצין שיתכחש לכך , שבתחום הפשיעה חלה בישראל 
תפנית מדהימה , שלתפנית זו יש משמעות כלכלית וחברתית , וכי לחסימת הגבול 
תרומה ברורה לעניין זה . עובדה היא , כי בשבועות הראשונים שלאחר פרוץ המלחמה 
התרוקנו רבים ממבני הערים בגוש דן הזמנה מושכת לגנבים ולפורצים . ולמרות 
זאת , גם בתקופה זו אנו רואים ירידה יוצאת דופן בכל סוגי העבירות נגד רכוש . 
גם אם נניח שרק מחצית העבירות נגד רכוש מתבצעות בידי תושבי השטחים , יש 
כאן נזק כלכלי אדיר , שאיש אפילו לא אמד אותו . אי - אפשר למוד את החיסכון 
בחיי אדם וברכוש רק במונחים של תועלת פשוטה . על ישראל מוטלת חובה לדאוג 
לתושבי השטחים המוחזקים , הן מכוח המשפט הבין - לאומי והן מכוחו של ציווי 
מוסרי . אך שום דין ושום צו אינם מחייבים אותנו למעבר חופשי של תושבים בין 
ישראל לבין השטחים ולהיפך . מעבר זה נובע מנימוק כלכלי הבאת מספר גדול 
של עובדים ששכרם נמוך ושרובם עובדים בלא תנאים סוציאליים ומנימוק פוליטי 
הרצון למחוק את הקו הירוק . החובה המוטלת עלינו היא לדאוג לפרנסה ולמנוע 
מצוקה . אין שום חובה להבטיח פרנסה בתוך ישראל , כאשר זו כרוכה בהשפלה 
לעובד , בסכנה לישראלים ובהגברת המתח והשנאה בין שני עמים , שהאהבה רחוקה 
מהם בלאו הכי . אין לך דבר יותר דליק , יותר מסוכן , מאשר להפגיש שני 
עמים יריבים ושונאים ולהוסיף עליהם מפגש בין עובד פלשתינאי נחות - מעמד ומעביד 
ישראלי . אכן , ישראל חייבת להקים גבול של ממש בין ישראל לשטחים ולאפשר 
כניסה לתוכה רק בהיתר אישי , וכן לתת היתרים כלליים מוגבלים על צירי תנועה 
מסוימים . יש לאסור גם באורח פורמלי את כניסתם של ישראלים לשטחים המיושבים 
בפלשתינאים , אם כי איסור כזה קיים בפועל ( וגם מכוח צו צבאי , שאינו 
נשמר ) . אך העניין העיקרי הוא לא משפטי - פורמלי , אלא כלכלי . שלושה 
צעדים חייבים ללוות הפרדה חיונית מסוג זה : היתר להשקעות והקמת מפעלים בשטחים , 
גם ע"י התושבים , גם ע"י הון ערבי מחו"ל . בעניין זה חלה תפנית חיובית 
מסוימת , אך אין די בה . אנו צריכים להיות מעוניינים , כי מקורות הפרנסה 
בעזה וביו"ש יגדלו ויבואו בהדרגה במקום מקומות הפרנסה בישראל . אפשר לצפות 
ולתבוע , כי תינתן עזרה כספית מסוימת מצד המדינות התעשייתיות , ובמיוחד 
מהקהילה האירופית , כדי שהפלשתינאים יוכלו להתפרנס במקומותיהם , ולא יהיו 
חוטבי עצים ושולפי סכינים במקומותינו . מבחינתה של ישראל גם מבחינה כלכלית 
וגם מבחינה ביטחונית טוב לתת דמי - אבטלה לתושבי השטחים מאשר להמשיך במצב 
הקודם . הנזק הנגרם לנו מכל הבחינות גדול יותר כאשר קיימת תנועה חופשית 
כזאת . קציר חמשת השבועות שקדמו למלחמה הוא הוכחה לכל מה שנכתב לעיל , אם 
כי אין צורך לומר שביטול המעבר החופשי אין פירושו עוצר . אילו מאמצים עושה 
ישראל , בצדק , כדי למנוע אבידות בנפש כתוצאה מירי הטילים . כדי להבטיח 
חיי אדם אנו מוכנים להוצאות ענקיות . אך כאשר מדובר בחיי ישראלים הנופלים 
קורבן בידי סכינאים פלשתינאיים , מותר להקריבם כדי לשמור על הדוקטרינה של 
א"י השלמה . להגנה על הביטחון האישי של הישראלים יש גם חשיבות אדירה מבחינת 
משיכת עלייה , עידוד תיירות ומוראל חברתי . בשנה האחרונה איבדנו נכס זה 
והתחלנו לפחד ולחשוש בתוך עירנו , בתוך שכונתנו , בתוך ביתנו . הגיעה 
העת שכל זקופי הקומה בממשלה ילמדו את הסטטיסטיקה המדהימה , שרק קצה מובא 
כאן , ויבינו כי אין מנוס מהפרדה בין שני עמים , שאינם יכולים לחיות זה 
עם זה , ולא כל שכן זה תחת זה . 
