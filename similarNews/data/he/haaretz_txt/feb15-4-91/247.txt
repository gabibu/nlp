מצד מפלגות הימין נשמעו תגובות נזעמות בעקבות נזיפת הממשל האמריקאי בשגריר 
ישראל בארה"ב , זלמן שובל . חזית א"י בכנסת , המורכבת מ53 ח"כים מסיעות 
הימין , קובעת כי אף ממשלה בישראל לא תפקיר את האינטרס הביטחוני הקיומי 
תמורת ערובות של גורמים זרים וסיוע כספי . לדבריהם , היום יותר מתמיד ברור 
לכל כי מסירת שטחים לבעלי בריתו של סדאם חוסיין מול חזית עיראקית - ירדנית - 
פלשתינית היא מעשה של הפקרות ביטחונית , וכי אין מחיר כספי המצדיק אותו . 
ח"ך עוזי לנדאו ( ליכוד ) חיזק את ידיו של שובל , על שסוף סוף גילה 
ברבים את המדיניות המכוונת והשיטתית של משרד החוץ האמריקאי למנוע מישראל 
כל סיוע בהווה כדי שייקל להפעיל עליה לחץ בעתיד ולכפות את דרישותיה המדיניות 
של ארה"ב . ח"ך שאול עמור ( ליכוד ) ציין בהצעה לסדר היום של הכנסת , 
כי מצערת ההתחשבנות הקטנונית של הממשל האמריקאי עם ישראל , למרות האמת 
בדבריו שובל כי הממשל דואג להקפיא את כל ההטבות שהובטחו לישראל בחקיקה בקונגרס . 
ח"ך משה שחל ( מערך ) מציע שישראל תחזיר את השגריר שובל מוואשינגטון . 
לדבריו , התבטאויותיו גרמו לפגיעה באמון במישור העקרוני והאישי , בימים 
שבהם דרוש לישראל שגריר בארה"ב שלא יערב את דעותיו הפוליטיות עם תפקידו המקצועי . 
ח"ך עוזי ברעם ( מערך ) אמר שדברי שובל מראים עד כמה הוא מנותק מהעיקר 
ודבק בטפל , וכי אין זו טעותו של השגריר אלא של הממשלה כולה , הממשיכה 
במדיניות הטעיה של בנייה בשטחים , המנוגדת לאינטרסים של ישראל ומפריעה לשיתוף 
פעולה הכרחי בינה ובין ארה"ב . עמיר פרץ ( מערך ) הגיש הצעת דחופה לסדר 
היום בנושא זה , ואמר שהממשלה מאחזת את עיני העם ונותנת לו להבין כאילו 
יחסי ישראל וארה"ב נמצאים בשיא . סיעת רץ קראה לממשלה לחזור בה " מהתוכנית 
הנואלת של בנייה מאסיווית בשטחים תוך הונאת המשמל האמריקאי " . רץ מאשימה 
כי תוכנית זו היא איוולת ממדרגה ראשונה וכי לשם ביצוע שגיונותיה מוכנה הממשלה 
לסכן גם את העלייה וקליטתה וגם את מעמדה הבין - לאומי . בהצעה דחופה לסדר 
היום האשים ח"ך דדי צוקר את שובל כי בראיון לסוכנות רויטר ניסה לתקוע טריז 
בין הנשיא לבין הקונגרס . סיעת מפם אומרת כי תקרית שובל ממחישה בעליל שישראל 
הגיעה לרגע האמת , שבו עליה לבחור בין קליטה של מיליון יהודים לשליטה של 
שני מיליון פלשתינאים . " למען קליטה של מיליון עולים זקוקה ישראל לסיוע 
של עשרות מיליארדי דולרים , והנזיפה בשובל מלמדת שיקשה עליה לקבל גם אחוז 
אחד מזה ללא מפנה במדיניותה " , קובעת מפם . 
