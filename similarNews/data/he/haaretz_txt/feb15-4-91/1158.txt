שר החוץ הבריטי , דאגלס הרד , אמר ביום ששי בנאום שנשא בסאנינגדייל שבדרום 
אנגליה , כי עיראק לא תוכל לחזור לקהיליית העמים כל עוד נשאר סדאם חוסיין 
בשלטון . לדבריו , אין זה מתפקיד מדינות הברית לאמר לעיראק איזה ממשלה 
לבחור ואי אפשר גם להאשים באורח אישי את סדאם על מעשי הזוועה שביצעה ממשלתו . 
" עיראק נזקקת להנהגה שתכבד את ההחלטות שקיבלה על עצמה כחברה באו"ם ובליגה 
הערבית " , הוסיף הרד . שר החוץ הצרפתי , רולאן דימא , הביע את תקוותו 
ביום חמישי כי הנשיא העיראקי יסתלק מן השלטון . הוא אמר כי יש להמשיך בחלק 
מהסנקציות הכלכליות נגד בגדאד . " איננו יכולים לצפות , לאחר מה שהתרחש , 
להישארותו של סדאם בשלטון " , אמר דימא במסיבת עיתונאים בסיום ביקורו בוואשינגטון , 
שבו נועד עם נשיא ארה"ב גורג בוש ועם מזכיר המדינה , גיימס בייקר . דימא 
העריך כי " יהיה זה מעשה טירוף להסיר את אמבארגו הנשק " . אך במה שנוגע 
לסנקציות הכלכליות , אמר כי " הקהילייה הבין - לאומית חייבת לשוט בין שני 
שרטונים : למנוע חמצן מסדאם ומשטרו ובו - בזמן לא לתת לעם העיראקי ולעולם 
הערבי את ההרגשה שרוצים להעניש את העם העיראקי עצמו . " זו הסיבה שמועצת 
הביטחון תסיר את האמבארגו נגד עיראק רק בהדרגה " , אמר דימא . השירות הבין - 
לאומי של רדיו איראן מסר כי " אמריקה והמדינות המערביות האחרות היושבות 
כרגע בעיראק , חייבות להבין שלא יוכלו להישאר שם . העם העיראקי הנו חלק 
מהאומה האסלאמית , והעולם האסלאמי לא יתיר לאמריקה להמשיך בכיבושה של עיראק 
בדרך זו " , הוסיף הרדיו , שנקלט על ידי הבי - בי - סי ביום חמישי בלילה . 
הרדיו תקף את סדאם על שגרם לתבוסת צבאו ולהרס הנרחב בעיראק ובכוויית . " תוך 
מספר שעות או ימים , יוכרחו הנושאים באחריות להתקפה על כוויית , להשפלתו 
של העם העיראקי , לתבוסה הצבאית ולמותם של אלפי עיראקים וכווייתים , לענות 
לשאלות של העם העיראקי , שלא ינצור עוד את פיו " , אמר שירות הרדיו האיראני . 
ראש ממשלת טורקיה , יילדירים אקבולוט , הציע ביום חמישי בטלוויזיה את 
הקמתו של אזור כלכלי במזרח - התיכון , במטרה לשמור על שלום יציב באזור . 
להערכתו , לא ניתן לקיים שלום יציב רק באמצעות הסדרי ביטחון . יש צורך 
בשיתוף פעולה כלכלי נרחב של כל מדינות האזור . אקבולוט הזכיר את עקרונות 
התוכנית " מוביל המים לשלום " , שהציגה טורקיה ללא הצלחה במארס 88 , בכינוסה 
של הוועידה האסאלמית ברבת - עמון . התוכנית הציעה אספקת מי שתייה למדינות 
ערב עד המפרץ הפרסי , מהנהרות הטורקיים גייהאן וסייהאן , באמצעות צינור , 
שהיה אמור לעבור דרך שמונה ארצות ערביות . בתחילת נובמבר תתקיים באיסטנבול 
פגישת פסגה בענייני המים במזרח - התיכון , פרי יוזמתו של נשיא טורקיה , 
טורגוט אוזאל . לפגישה הוזמנו מנהיגי ארצות ערביות וכמה מנהיגים של מדינות 
מאפריקה , אסיה והמערב . הקלה , צער ותקווה , היו התגובות באמריקה הלטינית 
ביום חמישי לניצחון בנות הברית על סדאם חוסיין . פוליטיקאים ועיתונאים בירכו 
על סיום המלחמה , אולם מתחו ביקורת על הדיפלומטיה העולמית , שלא הצליחה 
למנוע את המשבר . הם הדגישו גם את הצורך בפתרון בר - קיימא לבעיות האזור . 
מלבד ארגנטינה , ששלחה שתי אניות מלחמה לכוח הרב - לאומי , עמדה אמריקה 
הלטינית מהצד במשבר . מדינות רבות גינו את פלישת עיראק לכוויית אך האמינו 
כי היה צריך להגיע לפתרון מדיני . הנשיא קארלוס מנם קיבל דיווח טלפוני מבוש 
על ההחלטה להפסיק את הקרבות שעות רבות לפני הנאום לאומה האמריקאית , מסר 
משרד החוץ הארגנטיני . בהודעת המשרד נאמר , שהחלטת בנות הברית באה בזמן 
המתאים כדי למנוע אבדות נוספות בחיי אדם . הנשיא מנם , שהחלטתו להצטרף לכוחות 
הברית גרמה לסערת רוחות בארגנטינה , טלפן לשליט כוויית , שייח גאבר אל - 
אחמד א - סבאח , כדי לברכו על הניצחון . " אלה חדשות נפלאות שיתרמו לחיזוק 
השלום " , אמר ראש ממשלת פרו , קארלוס טורס . לגלג העיתון " אל - דיה " 
לרטוריקה של חוסיין מלפני המלחמה , וכתב : " אם כל המלחמות הפכה לאב כל 
התבוסות " . שבה קרא הנשיא קארלוס סאלינאס לפני שבוע לשים קץ לקרבות , הבליט 
העיתון הממשלתי " אל - נסיונאל " במאמר המערכת שלו , את הכישלון ביישוב 
הבעיה בדרכים מדיניות . קידמה הממשלה בברכה את הידיעות על סיום המלחמה במפרץ . 
בהודעה רשמית , שפורסמה בברזיליה ביום חמישי , אמרו הנשיא פרנאנדו קולור 
דה - מלו וממשלתו : " אנו משכונעים כי אין לפרש את סיום המלחמה רק כניצחון 
צבאי אלא כקץ העידן של הרפתקאות ההתפשטות ותחילת תקופה של כיבוד הנורמות 
של החוק הבין - לאומי " . הביע הנשיא , רפאל אנחל קלדרון , שביעות רצון : 
" זה ניצחון החירות על הדיכוי , האמת על השקר והחוק הבין - לאומי על אי - 
הרציונאליות " , אמר . הביע הנשיא , קארלוס אנדרדס פרס , הקלה אך הזהיר 
כי בעיות המזרח - התיכון טרם נפתרו . " בוש הכריז על השעיית הקרבות אך 
אין פירוש הדבר כי השלום הושג . ישנם הפלשתינאים , הישראלים והלבנונים , 
הרוצים לשים קץ לסכסוכים שהיוו איום מתמיד לשלום העולם " , אמר בהודעה רשמית . 
