מצבר אבץ - ברום משופר לגיבוי מערכות ייצור חשמל ממקורות חלופיים ( אנרגיית 
השמש , אנרגיית הרוח ומקורות דומים ) פותח לאחרונה על - ידי חוקרים ממכון 
ויצמן ומהאוניברסיטה של מדינת ניו - יורק בסיראקוז . המצבר החדש , שהוא 
זול , יחסית לרוב המצברים המוכרים , מצוי עדיין בשלב ההדגמה , אבל כבר 
עכשיו נראה שיעמוד בדרישות של מאגרי אנרגיה גדולים , ומכאן שאפשר יהיה להשתמש 
בו להגברת הפעילות של תחנות - כוח , להרחבת השימוש בייצור חשמל סולארי במשקי - 
בית ולהפעלת מכוניות חשמליות . פרוף יוסט מנסן , ראש המחלקה לחקר החומרים 
במכון , שפיתח את המצבר החדש עם פרוף ישראל קבאסו מסיראקוז , מסר כי המערכת 
מתמודדת בהצלחה עם מצברים לא יקרים , מן הטובים ביותר , המבוססים על תמיסות 
מימיות . היעילות האנרגטית של המצבר , כלומר שיעור האנרגיה הנאגרת ביחס 
לכמות האנרגיה המושקעת בטעינה , מגיעה ל%18 , ערך גבוה לכל הדעות . יתר 
על כן , יציבותו מתבטאת בכך שמאות מעגלי טעינה - פריקה אינם משנים את איכות 
פעילותו . החוקרים שוקדים עדיין על השלמת כמה שלבים בפיתוח הסופי של המצבר , 
כדי להגדיל את ממדיו ואת ההיקף הכולל של אחסון האנרגיה , וכן כדי לבנות 
יחידות מתח גבוה יותר , המורכבות מתאים רבים . לדבריהם , אין ספק שזהו 
מצבר בעל גמישות רבה שאפשר להגדילו בנקל . לדוגמה , בשלב זה כבר עלה בידם 
לבנות תא שעוביו סנטימטר אחד , בעל שטח אלקטרודות של 1 . 0 מ"ר , המסוגל 
לאגור אנרגיה חשמלית בשיעור 001 ואט - שעה ולספק זרם שעוצמתו הקבועה 01 אמפר . 
בנוסף , החוקרים הצליחו לייצר תא הדגמה בגודל שמתאים לפנס רגיל . חוקרים 
תעשייתיים ברחבי העולם עוסקים זה 02 שנה בפיתוח חלופות משופרות למצבר עופרת - 
חומצה , מן הסוג המותקן במכוניות . הכל מבינים שאחסון אמין וזול של אנרגיה 
חשמלית הוא תנאי הכרחי להרחבת השימוש במקורות אנרגיה לא מזהמים , דוגמת 
קרני שמש ורוח , שכן מערכות מסוג זה זקוקות לסוללות גיבוי כדי שיוכלו להיטען 
בשעות האור ובשעה שנושבת רוח ולספק חשמל בשעות החשכה ובשעה שהאוויר עומד . 
זאת ועוד , סוללות משופרות יוכלו לאגור אנרגיה חשמלית המיוצרת בתחנות - 
כוח בתקופות של עומס נמוך ( למשל , בשעות הלילה של סוף השבוע ) ולשחרר 
אנרגיה זו בעתות של ביקוש מוגבר . חברת חשמל בקליפורניה , למשל , החלה 
לפני כשנתיים בניסוי המיועד לתכלית זו , תוך שימוש ב652 , 8 מצברי עופרת - 
חומצה . מצברי עופרת - חומצה לא נותנים פתרון אידיאלי לפרויקטים שכאלה . 
בראש ובראשונה , מפני שיש צורך במצברים המסוגלים לעמוד בפריקה כמעט מלאה , 
חוזרת ונשנית . פריקה כזאת גורמת נזק חמור לתאי עופרת - חומצה מן הסוג 
הרגיל , ואילו התאמתם לביצוע משימה מעין זו כרוכה בעלויות כבדות . יתר 
על כן , הרחבת השימוש במצברי עופרת - חומצה פירושה גידול בכמויות של תרכובות 
עופרת רעילות בתוך השפכים , כלומר במפגע סביבתי חמור . אשר למכוניות חשמליות , 
זה כבר ברור שמצברי עופרת - חומצה אינם מתאימים לצורך זה , שכן כמות האנרגיה 
הנאגרת במצברים אלה קטנה מדי , ומכאן שמכוניות שיופעלו בדרך זאת יהיו מוגבלות 
מאוד במהירות ובמרחק שאותו יוכלו לעבור בין טעינה לטעינה . הפטנט המקורי 
לסוללות אבץ - ברום נרשם בארץ לפני הקמת המדינה , בעקבות עבודתו של ד"ר 
רודולף משה בלוך מחברת האשלג . אבל הסוללה עצמה נותרה במשך שנים בחזקת קוריוז 
מדעי , שניצולו מחייב התגברות על בעיות טכניות רבות . אחת הבעיות הטכניות 
העיקריות היתה הצורך למנוע כל מגע בין הברום החופשי , הנוצר במהלך הטעינה , 
לבין אלקטרודות האבץ . מגע זה גורם לפריקה פנימית ולאובדן אנרגיה . כמה 
חברות פיתחו תהליך זרימה המיועד להרחיק את מי הברום מקרבת האלקטרודות , 
אך תהליך זה הצריך שאיבה ואחסון של תמיסת ברום מאכלת , ועורר בעיות טכניות 
וסביבתיות . סוללת מנסן - קבאסו כוללת אלקטרודה של פחמן מופעל , הסופחת 
את הברום בצורה בטוחה . כן יש בה ממברנה של פוליאקריל אמיד מסוג מיוחד , 
החוצצת בין הברום לבין אלקטרודת האבץ ומונעת כל מעבר של ברום . זאת ועוד , 
האלקטרודה השנייה ( העשויה גם היא מפחמן מופעל ) , שהאבץ מתרבץ על פניה 
בעת הטעינה , מונעת את הבעיה האופיינית של היווצרות דנדריטים , מבנים מתכתיים 
דקים העלולים להזיק לסוללה . במהלך הפריקה , האבץ המתכתי והברום נהפכים 
לאבץ ברומידי , שהוא מלח לא מזיק , יחסית . החוקרים גם הצליחו לתכנן ולבחון 
מערכת פנימית פשוטה המונעת טעינת - יתר והצטברות גז . אומר פרוף מנסן : 
" לאחר שנים רבות של עבודה בתחום הייצור של חשמל פוטו - וולטאי , התברר 
יותר ויותר כי אבן - הנגף העיקרית המונעת את הרחבת השימוש באנרגיה סולארית 
לייצור חשמל ביתי היא העדר מערכת מצבר מתאימה ולא יקרה , לגיבוי ולאספקת 
חשמל בשעות הלילה . אנו מעריכים כי ייצור של מצבר כזה , שיוכל לאגור קילו - 
ואט - שעה , לא יעלה מעל ל05 דולר , כלומר , יהיה בכוחו לענות על הצורך 
האמור . בשלב זה , הפרויקט מוכן לניצול מעשי בשטח , בייצור חשמל מאנרגיה 
סולארית ומאנרגיה של הרוח . כן נפתחו האפשרויות לניצולו בבניית מכונות חשמליות 
ובוויסות הייצור בתחנות - כוח " . חברת ידע למחקר ופיתוח , המופקדת על יישום 
פירותיו של המחקר השימושי במכון , מטפלת עתה ברישום פטנטים על המצבר החדש 
בכמה מדינות . 
