לונדון ( מיוחד ל"ספורט הארץ " ) . צבי שרף , מאמן מכבי תל אביב , לא 
הצליח להסתיר את אכזבתו לאחר ההפסד אמש לקינגסטון . " אין לי תירוצים . 
הפסדנו את המשחק בריבאונד , ובעיקר בריבאונד הגנה . אין לי הסבר לחולשה 
שלנו , אבל אני יכול לומר שהיה לנו הפעם כישלון מוחלט " . המאמן שרף ניתח 
את כישלון מכבי בכך ש"איפשרנו לאנגלים לקלוע פעם שניה ושלישית , בלי לנסות 
להשתלט על הכדורים החוזרים . היה לנו גם משחק מפוזר בהתקפה ולא קלענו טוב 
מבחוץ " . שרף אמר , כי גם משחק זה נכנס ל"מסגרת החבל , אבל אין לנו תירוצים . 
השחקנים רצו מאוד לנצח , ואולי זה מה שהלחיץ אותם . אם ננצח את ארבעת 
משחקי הבית שעוד נותרו לנו , יהיו לנו סיכויים טובים להגיע לפיינל פור " . 
