חילופי דברים חריפים התנהלו אתמול בין ראש הממשלה , יצחק שמיר , לבין ראש 
האופוזיציה שמעון פרס , שגלשו לעיסוק בהיסטוריה של שתי תנועותיהם . עילת 
הוויכוח הסוער היתה דברים שאמר שלשום שמיר לסיעת הליכוד , שהוא נמלא חלחלה 
למחשבה כי ניהול המשא ומתן המדיני היה נשאר בידי " אחרים " . זה הובן באופוזיציה 
כהבעת שנאה למערך . כך התנהלו חילופי הדברים : שמיר : " מאשימים אותי 
בשנאה ליהודים או למערך . אני מודיע בזה כי איני שונא את המערך ולא אף חבר 
ממפלגה יהודית אחרת . מעולם לא ביטאתי שנאה כזאת . החלחלה שלי ביטאה פחד 
שיש לי , כאשר אני חושב כי אנשי המערך ינהלו את מדיניותנו . " אני חרד 
לגורל העם היהודי , אם אתם תהיה אחראים לגורלו . ולכן זו לא שנאה , אלא 
אהבה לעם ישראל , ואעשה הכל שלא תנהלו את מדיניותה של ישראל . בימים אלה 
עיינתי בספרו של שבתאי טבת , על שיחות דוד בן גוריון עם זאב זבוטינסקי " . 
( הן התקיימו ב - 4391 . ) " הם הגיעו למסקנה כי רק בעבודה משותפת אפשר 
להגיע להבנה ביניהם . בן גוריון הוא שהחל בהסתה נגד תנועת זבוטינסקי , 
ואז היה משאל בין חברי ההסתדרות , ובן גוריון הובס " . ( בן גוריון צידד 
בהסכם עם זבוטינסקי , הרוב בתנועתו התנגד . ) " זו היתה שנאה מצד בן 
גוריון . איננו שונאים את המערך , אבל המחנה השני לא ויתר על השנאה . 
אם תעיין בנאומיך , שמעון פרס , תמצא את השנאה . לכן אמרתי שאני מתחלחל " . 
פרס : " אני לא רק מתחלחל ממך , אלא מפחד מפניך . היית נגד ( הסכם שלום ) 
עם מצרים ועם ירדן , ולכן אני אחוז חלחלה מזה שאתה מנהל את המדינה " . שמיר : 
" האפשרות שאתה תנהל את המדינה גורמת לי להתחלחל , אבל איני שונא אותך . 
מה אתה רוצה , שאוהב אותך ? פרס : " אפילו בביטוייך יש שנאה . בן גוריון 
שהזכרת החליט על החלוקה ועל הקמת המדינה . אילו הליכוד היה אז בראש , לא 
היתה לנו מדינה עד היום " . 
