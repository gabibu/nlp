בריסל ( ע"ר וע"ץ ) . מועצת השוק המשותף הודיעה אתמול כי תתרום 007 אלף 
דולר כסיוע הומניטארי לשעת חירום , כדי לצייד את עיראק במתקן לטיהור מים . 
דובר נציבות השוק מסר כי מתקן נייד לטיהור מים יגיע לבגדאד כבר מחר . הציוד 
ייקנה ויופעל בידי הצלב האדום , שביקש את הסיוע , והשוק המשותף יממן גם 
הפעלת מהנדס לטיהור המים . משרד הבריאות העיראקי טען כי קיים מחסור חמור 
במי שתייה ובמתקנים לטיהור מים , בעקבות הריסת מתקני הטיהור בהפצצות בנות 
הברית . העיראקים הזהירו כי בבגדאד עלולות לפרוץ מגפות כמו חולירע וטיפוס . 
נציבות השוק המשותף שוקלת להעניק סיוע נוסף לאזרחים ולפליטים בעיראק ובמדינות 
אחרות במפרץ הפרסי . 
