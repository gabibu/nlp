מנכ"ל הקרן הקיימת , אורי אור , אמר שהוא רואה בחומרה רבה את כריתת מאה 
עצי הזית העתיקים בזכרון יעקב בידי אנשי הקק"ל , וכי כשיתקבלו ממצאי החקירה 
בעניין יחליט באלו צעדים לנקוט נגד המעורבים במעשה . הפרשה פורסמה לראשונה 
ב"הארץ " ביום ו שעבר . מנכ"ל הקק"ל ציין כי הזית הוא עץ מוגן וכי קיימים 
נהלים ברורים לגביו . לדבריו , במשך השנים העבירה הקק"ל אלפי עצי זית ממקומות 
שונים בארץ , שמהם היה צורך להעתיקם , לאתרים אחרים . בין השאר הועברו 
מאות עצי זית עתיקים ממחלף רמלה ערב הרחבתו לפארק קנדה ומאות אחרים הועברו 
ממקומות שונים בגליל למחנות חיל האוויר בנגב . אור ציין כי מבדיקה ראשונה 
נראה שגם במקרה הנוכחי ניתן וצריך היה להעביר את עצי הזית למקום שנקבע לכך 
ולא לכרתם , אולם לדבריו , " מישהו החליט מסיבות כלכליות שלא לעשות כן , 
וכרת את העצים בניגוד לנהלים . זה היה מעשה פזיז " . בעקבות כריתת הזיתים 
בזכרון הוציא ראש אגף הייעור בקק"ל חוזר למנהלי המחוזות של האגף , המפרט 
את הנוהל לאישור כריתתם של עצי זית . בחוזר מתבקשים מנהלי חבלי הייעור להביא 
את תוכנו לידיעת אנשיהם המוציאים רשיונות . עוד נאמר בחוזר כי אם תגיע בקשה 
לכריתת עצי זית שלא עברה את כל התהליך המפורט בו , יש להפנות את מגיש הבקשה 
למשרד החקלאות האזורי ולאחר בדיקתה שם היא תועבר להחלטתה של הוועדה לעצים 
מוגנים הפועלת במשרד החקלאות בתל - אביב . ( ע ) . 08 עצי זית בני שבע 
שנים , השייכים לתושב הכפר סכנין בגליל המערבי , נוסרו שלשום בלילה . 
עלי חוסיין זבידאת , בעל מטע הזיתים הנמצא בין היישובים אשחר ויובלים , 
התלונן אתמול במשטרת משגב שאלמונים ניסרו את העצים ושברו את ענפיהם . משטרת 
משגב פתחה בחקירה . בשלב זה הרקע למעשה אינו ידוע . 
