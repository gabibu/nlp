לפחות עשרה משרדי עיתונות פלשתיניים בשטחים , ארבעה ברצועה וששה בגדה המערבית 
מסגרו באחרונה , ולפחות 03 עיתונאים מהשטחים נעצרו , רובם בצווים מנהליים . 
ברצועת עזה נסגר בתחילת החודש משרד העיתונות של העיתונאי חוסיין אל - גמאל 
לתקופה של שנה . כמה ימים לפני כן נעצר העיתונאי טאהר שריטח , העובד עם 
סוכנות רויטר וכעת עומד למשפט צבאי . ב9 בפברואר נעצר העיתונאי נאיף סוויטאת , 
בעל משרד העיתונות " חטין " בגנין , בצו מנהלי לתקופה של ששה חודשים . 
המשרד הקשור לעיתון א - שעב נסגר לתקופה של שנתיים . זו הפעם הרביעית שסוויטאת 
נעצר בצו מנהלי בתקופת האינתיפאדה . כחודש לפני מעצרו האחרון קיבל סוויטאת 
תעודת זהות ירוקה המונעת ממנו את הכניסה לישראל . בשבוע שעבר נסגר משרד 
" אל - שרוך " בקלקיליה , המספק שירותי עיתונות לא - שעב , לתקופה של 
שנתיים . מנהל המשרד רפיק יונס מראעבה נעצר לפני כמה חודשים בצו מנהלי לתקופה 
של חצי שנה , בפעם השנייה במהלך האינתיפאדה . בשכם נעצר העיתונאי מוחמד 
עמירה בצו מעצר מנהלי למשך שנה . משרדו , שהוא הסניף המקומי של העיתון אל 
קודס , נסגר החודש לתקופה של שנתיים . גם בנו עבדאללה , בן 61 , וגיסו 
זכריא , נעצרו החודש . בבית לחם נסגר בשבוע שעבר משרד " אל אנבאא " , שנוהל 
בידי העיתונאי גוודאת מנאע , הקשור עם סוכנות פרנס פרס . בחברון נסגר לשנתיים 
משרד " אל אמל " של העיתונאי עבד אל - רחמן אבו ערפה . 71 מתוך 03 העיתונאים 
העצורים עתה כלואים בצו מעצר מנהלי לתקופות הנעות בין חמישה חודשים לבין 
שנה . ששה עיתונאים נשפטו למאסר בפועל לתקופה שבין שנתיים לחמש שנים . שבעה 
עיתונאים ממתינים למשפטם . 72 עיתונאים מחזיקים עתה בתעודות זהות ירוקות 
האוסרות עליהם להיכנס לישראל . המעצרים וסגירת משרדי העיתונות החלו עוד 
לפני שפרצה המלחמה במפרץ , אך הם התגברו בששת שבועות המלחמה . ארגון " בצלם " 
פנה אתמול במכתב לשר הביטחון , משה ארנס , והביע דאגה עמוקה מסגירת משרדי 
האינפורמציה וממעצר העיתונאים הפלשתיניים . בפנייה של באסם עיד , המרכז 
את עבודת השטח של הארגון , נאמר כי זכויות האדם הבסיסיות כוללות את חופש 
הביטוי וזכות הציבור לדעת ולקבל מידע . " כל אדם זכאי לחירות הדיעה והביטוי , 
לרבות הזכות להחזיק בדיעות ללא כל הפרעה , ולבקש ידיעות ודיעות , ולקבלן 
בכל הדרכים , ללא סייג וללא גבולות , כנאמר בסעיף 91 בהכרזה העולמית בדבר 
זכויות האדם , שקיבל האו"ם ב8491 " , אמר בפנייתו לשר הביטחון . " בצלם " 
תבע מארנס להפסיק לאלתר את הסגירה של משרדי העיתונות ואת המעצרים המנהליים 
של עיתונאים , שלא הועמדו לדין ולא הורשעו . 
