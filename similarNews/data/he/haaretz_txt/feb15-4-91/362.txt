יאיר צבן הוא אחד הח"כים המעטים בכנסת הפעילים בהתמדה בנושאי איכות הסביבה , 
ובעיקר בגהות עובדים ובחומרים מסוכנים . נושאים אלה עמדו במוקד שאילתה 
שהפנה לשר לאיכות הסביבה . צבן ציין כי רבבות טונות של פסולת רעילה מסולקות 
בלא פיקוח בכל הארץ , ובעיקר באזור חיפה , כדי לחסוך בהוצאות הובלה . 
פסולת זו מגיעה לחופי הים , למזבלות העירוניות , לוואדיות ולנחלים , ופוגעת 
במי התהום , בחי ובצומח . לשאילתה כיצד פועל המשרד לאיכות הסביבה בעניין 
זה השיב בימים אלה סגן השר , יגאל ביבי , כי בראשית דצמבר 09 נכנסו לתוקף 
תקנות רישוי עסקים לסילוק פסולת חומרים מסוכנים . תקנות אלה מחייבות את 
בעלי המפעלים לפנות את הפסולת המכילה חומרים מסוכנים למרכז הארצי לעיבוד 
פסולת תעשייתית מסוג זה ברמת חובב . האחריות המוטלת על בעלי המפעלים היא 
פלילית , ואי אפשר להעבירה לגורמי ביניים שונים , שבעבר היו פעילים בפיזור 
פסולת רעילה לאתרים שונים בארץ . בכל מקרה שמוצעת חלופה לחובת סילוק הפסולת 
לרמת חובב יש לקבל על כך אישור מראש ממנכ"ל המשרד לאיכות הסביבה . לקראת 
כניסת התקנות לתוקף התקיימה השתלמות לכל עובדי המשרד והיחידות הסביבתיות . 
אכיפת התקנות נעשית על ידי היחידות הסביבתיות השונות ועל ידי הסיירת לאיכות 
הסביבה . ביבי מצפה שפעילות המשרד , עם הגברת המודעות של הציבור ושל בעלי 
המפעלים לנושא , תביא לשינוי מהותי בתחום חשוב זה . צבן לא הסתפק בתשובותיו 
של סגן השר לאיכות הסביבה והקשה בשאילתות נוספות על ריכוזי החומרים המסוכנים . 
תשובת ביבי : עד היום כ%05 מהפסולת הרעילה אינם מובאים לטיפול ברמת 
חובב . המשימה של החברה שהקמנו לפני שנה היא להביא לכך שרוב הפסולת הרעילה 
תועבר לרמת חובב . מכלל הפסולת המסוכנת המגיעה לרמת חובב , מטפלים במקום 
בכשלושה - רבעים מהכמות , בעוד הרבע הנותר בעיקר פסולת אורגנית נערם ברמת 
חובב ואיננו מטופל , בהעדר התנורים המתאימים לכך . מתקני שריפה שהציעו 
לנו עולים כ05 מיליון דולר ואין לנו הכספים הדרושים לכך . נבדקים שווקים 
נוספים לרכישתם . קפמאבינבתשובה לשאילתה שהגיש ח"ך אמנון רובינשטיין באשר 
למזבלת חירייה ולמזבלת הרצליה " הנמצאות בסמוך לכבישים ראשיים ומדיפות צחנה 
קשה " , הודיע סגן השר ביבי כי המשרד לאיכות הסביבה מציע כחלופה את אתר אורון 
בדרום , בשקע שנוצר שם מכריית הפוספטים . מאחר שהסילוק לאורון מחייב שינוע 
מורכב , הוחלט בשלב ראשון על ניסוי עם עיריית הרצליה . לאחר מכן , אם 
יוכתר הניסוי בהצלחה , ישנעו לאורון את כל פסולת גוש דן . בימים אלה החלה 
עבודת תכנון האתר באורון ובד בבד הוצא מכרז לתכנון תחנת שינוע הפסולת מהרצליה . 
כן נבדקת האפשרות להוציא לפועל הקמת אתר סילוק פסולת לגוש דן באזור בית 
גוברין . כאשר יגיע היום שבו תופסק פעולתן של מזבלות חירייה והרצליה ידרוש 
המשרד לאיכות הסביבה לאטום ולשקם את שטחן . לפי שעה פועל המשרד לצמצום המפגעים , 
באכיפת תקנות למניעת מפגעי זיהום אוויר וריח בלתי סבירים מאתרי סילוק פסולת . 
בסיורים האחרונים שנעשו בשני האתרים נמצא שיש שיפור בתפעול המזבלות הללו . 
קפמאבינשני מפעלים הפועלים באזור התעשייה של גבעת שאול בירושלים הם נושא 
לשאילתה שהגיש ח"ך בנימין בן אליעזר , שבה העלה תלונות של עובדיהם על מטרדים . 
המדובר בבית חרושת לכפתורים קולרון ובמפעל הרהיטים דורים . סגן השר ביבי 
השיב כי בקולרון אין פליטת חומרים מסרטנים ונעשה בו שימוש בחומרים בעלי דרגת 
רעילות נמוכה , אולם קיים מטרד ריח . בדורים קיים שימוש בממיסים הגורמים 
לעתים מטרדי ריח . תפעול המשרפה במפעל , שאינו תמיד תקין , גורם מטרדי 
ריח ועשן . בעקבות דרישת האגף לאיכות הסביבה בעיריית ירושלים מבצע קולרון 
בדיקת פליטת חומרים , לשם שיפור מערכת האוורור ומניעת מפגעי ריחות . גם 
דורים נדרש לבצע שיפורים ואלה בוצעו רק בחלקם . המשרד והעירייה פועלים למציאת 
פתרון שיביא להפחתת המפגעים הללו בהתאם לתקנים באירופה המערבית . 
