ביום חמישי , כשנודע לקהל הבאלט המלכותי בלונדון על דבר מותה , הוא ניצב 
על רגליו לדקה ארוכה של דומייה . באולם הזה היא קצרה תשואות שנמשכו קרוב 
לשעה ב2691 , כשרקדה עם נורייב את " רומיאו ויוליה " למוסיקה של פרוקופייב , 
בכוריאוגרפיה של קנת מקמילן . אנתוני דאוול , מנהל הבאלט כיום , אמר : 
" היא היתה מקצוענית מושלמת , כוכב זוהר ואמיתי על הבמה ומחוצה לה , 
ואמן ייחודי ומעורר השראה . לא נזכה לראות עוד כמותה " . פגי הוקהם נולדה 
בסאריי , אנגליה , במאי 8191 . בגיל 9 עברה עם משפחתה לסין , שם בילתה 
את מרבית שנות ילדותה . בשנות השלושים המוקדמות הבחינה בה עינה החדה של 
דיים נינט דה ולואה , שהזמינה אותה להצטרף ל"ויק - וולס " באלט , שהפך 
ברבות השנים ללהקת ה " סדלרס וולס " ואחר כך לבאלט המלכותי . פגי היתה 
פתית שלג ב"מפצח האגוזים " ב4391 . דה ולואה החליטה שפגי הוקהם תהיה מרגוט 
פונטיין . במאי 0991 קיים הבלט המלכותי הופעת מחווה לכבודה של פונטיין . 
דה ולואה היתה שם , וגם רודולף נורייב , שעמו יצרה פונטיין את אחד מזוגות 
הבאלט הבלתי נשכחים במאה ה02 . באופן לא רשמי נאמר כי המחווה התקיימה כדי 
לאסוף כספים למען פונטיין , שעזבה את להקת הבאלט המלכותי ללא פנסיה ב9791 , 
כשהגיעה לגיל 06 , וסבלה מעוני בשנותיה האחרונות . פונטיין לא התראיינה 
בעת ביקורה הקצר בלונדון . איש לא ידע אז כי היא חולה בסרטן . ביום חמישי 
היא מתה בבית חולים בפנמה סיטי , אחרי שהות של שמונה חודשים בבתי חולים 
ביוסטון טקסס ובפנמה . לואיס מרטינס , יועצו של נשיא פנמה שהיה ידיד אישי 
קרוב , אמר כי היא לא רצתה שהעולם ידע על מחלתה כי לא רצתה שירחמו עליה . 
היא רקדה את גיזל ואת אודט ואודיל ב"אגם הברבורים " , כשהיתה בת 71 . כבר 
אז כתבו עליה מבקרי המחול של לונדון כי היא ניחנה במיומנות טכנית גבוהה ביותר , 
וגם באישיות המסוגלת להעניק אופי לתפקידיה . בראיון שהעניקה באחד מביקוריה 
האחרונית בניו יורק היא אמרה שהאישיות של הרקדן היא הדבר שעובר לקהל דרך 
אורות הבמה . " אם האישיות שלך לא עוברת דרך התנועה והריקוד שלך , אתה 
פשוט אינך בוגר דייך כאמן " . כל תפקיד שרקדה חולל סנסציה בעולם המחול , 
הרבה לפני שהטלוויזיה הפכה רקדנים כמו ברישניקוב לאלילי המונים . כנסיכה 
אורורה , ב"היפהפייה הנרדמת " היא הדהימה בעבודת רגליים בעלת עוצמה ובאיכות 
הפיוטית של תנועתה . את התפקיד הזה רקדה גם כשהיתה בשנות הששים לחייה . 
לגיל לא היתה שליטה עליה , וגם בשנות הארבעים לחייה ציינו כל רואיה את 
יפי תנועת גופה ואת העוצמה הדרמטית של עיניה הגדולות ושיערה הכהה , על רקע 
פניה החיוורות והצעירות . סר פרדריק אשטון ראה בה את המוזה שלו , וביים 
באלטים רבים סביבה . כשרקדה עם סר רוברט הלפמן את היפהפייה הנמה בניו יורק , 
ב9491 , ירד המסך ועלה 84 פעמים . היא היתה הבלרינה הראשונה שעמה רקד רודולף 
נורייב הצעיר אחרי שערק למערב , וזאת היתה שותפות בימתית שהציתה את הדמיון . 
ב5691 הם רקדו בקובנט גארדן את " רומיאו ויוליה " . היא היתה בת 44 והוא 
בשנות העשרים . בליל הבכורה עלה וירד המסך 34 פעמים , במשך 04 דקות . 
דייוויד בלייר , שרקד עם פונטיין באותה תקופה , אמר כי היא היתה התגלמות 
הנעורים והקהל האמין שהיא בת 61 . ב9691 היא רקדה שוב עם נורייב את " פליאס 
ומליסנדה " של שנברג , בכוריאוגרפיה של רולאן פטי , וב0791 רקדה בכוריאוגרפיה 
של גון קרנקו תפקיד של בלרינה מזדקנת . " אני יכולה לרקוד את גילי שלי . 
זה כמו מעיל שאני עוטה עלי " . כשסיירה עם להקת הבאלט המלכותי ועם נורייב 
בעולם בשנות הששים ( כולל הופעות בישראל , באיצטדיון שבו בקושי ראו אותם , 
ובביקור שבו צולמה בביקיני באילת ובעיתונים כתבו כי ניסתה לצוד דגים בשחייה ) 
שטף את העולם גל הערצה אליהם . בסן פרנציסקו נאסרה כל הלהקה , כולל פונטיין 
ונורייב , באשמת עישון חשיש . ב9691 יצאו פונטיין ונורייב להשתחוות 98 
פעמים אחרי " אגם הברבורים " , בווינה . בשנות השלושים המאוחרות פגשה פונטיין 
את הדיפלומט הפנמי רוברטו אריאס , וכך נפתח סיפור אהבה שהסתיים בנישואים 
ב5591 . ב6591 היא העניקה לה המלכה את התואר דיים . ב4691 , בעיצומה 
של הקריירה הבין - לאומית שלה , נפצע אריאס בהתנקשות ונותר משותק במחצית 
גופו . פונטיין החלה לבלות יותר ויותר מזמנה בפנמה , לשם פרשה מעולם הריקוד . 
באמצעות בעלה היתה קשורה לשלטונות פנמה , וב8791 אף הביאה את נורייב לפגישה 
עם נורייגה . היא היתה בחווה שלה בעת פלישת ארה"ב לפנמה . היא לא התגעגעה 
לעבר ולאורות הבמה . אחרי מותו של אריאס ב9891 היא אמרה " אינני פוחדת 
מהמוות . אני פוחדת מחיים ארוכים מדי " . לאחרונה רקדה בפומבי ב6891 , 
במיאמי . נורייב שמע על מותה כשהגיע בטיסה לשיקגו , זמן קצר אחרי שהודיע 
הוא עצמו על פרישתו מעולם הריקוד . הוא נראה מזועזע . " היא תיזכר כרקדנית 
הגדולה בכל הזמנים . היא תיזכר כאדם הטוב ביותר , שדאג לכולם . אני מאושר 
שזכיתי להכיר אותה " . ברישניקוב , שרקד עמה כמה פעמים , אמר : " דיים 
מרגוט היתה ליידי עם שתי רגליה מוצקות על הקרקע , ועם חן רוחני מדהים . 
מעולם לא הכרתי מישהי כמוה , וגם לעולם לא אכיר . בוודאי לא אשכח אותה " . 
