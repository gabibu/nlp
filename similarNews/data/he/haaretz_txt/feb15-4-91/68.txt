הכינרת נמסר כי האגם עולה בממוצע בכס"ם אחד ליממה . עליית המפלס איננה תוצאה 
של ירידת גשמים באזור , אלא של זרימה מוגברת של הנחלים והוואדיות המוליכים 
אליה . כיום נמצא המפלס בכ53 ס"ם מעל למה שהוגדר כ"קו האדום " , אולם לדברי 
המנהל , עדיין מצפים לגשמים רבים נוספים על מנת למלא את החסר . חקלאים רבים 
לא יזרעו השנה תבואות קיץ , על רקע הקיצוצים החריפים שדורש משרד החקלאות 
לבצע במכסות המים שלהם . מהגליל התחתון נמסר כי מכסות המשקים במושבים קוצצו 
בשני שלישים , וכי חקלאים רבים שוקלים שלא להשקות את כרמי הזיתים , ולשמור 
את מכסת המים המצומצמת עבור ההדרים והגידולים הסוב - טרופיים . אין זה מן 
הנמנע כי קרקעות רבות בגליל התחתון ייוותרו לא מעובדות . ראש המועצה האזורית 
הגליל התחתון , בני גורפינקל , אמר כי למרות שעדיין אין נתונים מדויקים , 
וחרף העובדה שנושא הקיצוצים עדיין לא נסגר סופית , הרי שלפי כמות הזמנת 
הזרעים לתבואות הקיץ צפויה ירידה חדה מאוד בביקוש , ולא יהיה מנוס מלהשאיר 
את הקרקע לא מעובדת . בקרב חקלאי עמק הירדן שוררת עדיין אי ודאות , אולם 
כבר היום ברור כי גם באזור זה ייאלצו לוותר על גידולים קיציים , כגון תירס 
לקלחים ולתחמיץ וגידולי מקשה הדורשים מים שפירים . אשר לשטחי הכותנה , 
ישתדלו המגדלים להגביל את שטחם לכמות מי הקולחין שיעמדו לרשותם , במטרה 
להשתמש במכסות המצומצמות למטעי הבננות וההדרים . 
