מהומי אי - הנחת של סוף הסתיו התחלפו בנהימות רוגז באמצע החורף , ובשבועיים 
האחרונים נשמעות כבר שאגות כעס . זה מה שקרה למדיניות הסובייטית במפרץ הפרסי , 
שעד 61 בינואר היה קשה מאוד למצוא את ההבדלים בינה לבין מדיניות ארצות הברית . 
בעיני קומוניסטים שמרנים , התמוטטות עיראק , תחת מה שפרשן בעיתון " איזווסטיה " 
קרא " בית המטבחיים של טכנולוגיית - העל " , היא הביטוי הקיצוני ביותר למכירת 
החיסול של האינטרסים הסובייטיים בידי הצמד גורבצוב - שוורדנדזה . שר החוץ 
לשעבר הוא הנבל הראשי . הערות קשות כלפיו מופיעות כמעט בכל ביקורת על מדיניות 
החוץ הסובייטית . פרשן " איזווסטיה " , סטאניסלאב קנראשב , כתב ערב תחילת 
מתקפת היבשה , כי במועצת הביטחון של האו"ם נמצאו בסוף נובמבר שעבר כאלה 
שהצביעו נגד ייפוי הכוח להשתמש בכוח , כי הם " אולי ניחשו שבשביל עיראק , 
האמריקאים לא יוציאו מכלל אפשרות סוג של אפוקליפסה " . קונראשוב הוסיף באירוניה 
דקה כחדק של פיל , " לא כל אחד ניחש " . " נראה בעליל , שהעדר הידיעה 
המעשית על אמריקה מילא תפקיד " , הסביר קונראשוב את הכישלון לחזות את כוונותיהם 
האמיתיות של האמריקאים . שלא לדבר על " שאיפתנו הנצחית , הנובעת מתחושה 
פנימית של נחיתות , להתבונן בעולם דרך עיני המערב " . אבל , הוא הוסיף , 
" מדיניותנו אינה יכולה להתמזג עם זו של המערב , כפי שהונח בטעות " . המאמר 
בביטאון ממשלת בריה"ם היה כתוב בסגנון מתון יחסית , אם כי היה קשה לטעות 
בכוונותיו . ל"קראסנאיה זווזדה " , ביטאון הצבא הסובייטי , היו פחות עבות . 
הוא הזהיר כי " המלחמה הנמשכת , כמו ערפד שלגם לשוכרה דם , דורשת עוד 
ועוד קורבנות " . העיתון גם תקף את יסודות מדיניות החוץ של גורבצוב בלשון 
הקרובה מאוד למבקרים הקיצונים ביותר באגף הקומוניסטי השמרן . " אף כי הכרזנו 
על עליונות הערכים האנושיים המשותפים , והפכנו אותם לבסיס העקרונות של המחשבה 
הפוליטית החדשה , ברור כי אל לנו לשכוח את האינטרסים הלאומיים שלנו . . 
. הלוא תסכימו , כי אין טעם שאנחנו נעמיד את אהבת הבריות שלנו מול הפרגמטיזם 
הקשוח של מדינות אחרות " . מה עשתה בריה"ם בהשפעת האלטרואיזם של מנהיגיה ? 
" אנחנו זנחנו את האינטרסים שלנו בעיראק " , משיב ביטאון הצבא . " ארץ , 
שאתה היינו קשורים בשנים של שיתוף פעולה , ובאמנת ידידות " . העיתון גם 
מצטער שבריה"ם לא תמכה ביוזמת צרפת , אשר " חזתה זיקה בין משבר המפרץ ובין 
הבעיה הפלשתינית " . קפפותחת2כל שהתקרב מועד מתקפת היבשה על עיראק גברה והלכה 
הביקורת במוסקווה , בייחוד מצד אנשי צבא . באמצע השבוע שעבר אמר מרשל סרגיי 
אחרומייב , יועצו הצבאי של גורבצוב , כי יש לו חילוקי דעות עם הבוס . 
הוא קרא למועצת הביטחון של האו"ם להתכנס בדחיפות , כדי להחזיר את המלחמה 
אל " המסגרת המקורית שהועידה לה המועצה " , או לשלול מבעלות הברית את המנדט 
שלהן . דברים בוטים יותר ואולי גם כנים יותר , השמיע גנרל ולאדימיר לב . 
סגן הרמטכ"ל הסובייטי , לווב , הביע דאגה לנוכח " ניסוי כלי נשק מתוחכמים 
דוגמת טילי שיוט ומטוסי " סטלת " . הוא התכוון כמובן ל"ניסוי " בתנאי אמת , 
בשמי עיראק . ה"ניסויים " האלה , אמר , " עלולים לפגוע בשוויון האיכותי 
של כלי נשק כנראה בין בריה"ם לארה"ב , ויהיו להם תוצאות חמורות בעתיד " . 
דברי לובוב הסגירו אולי את אחת הדאגות הגדולות ביותר במוסקווה : ביצועי 
הטכנולוגיה המתקדמת של צבאות ארה"ב בזירת המלחמה . קפפותחת2יבגני מקסימוביץ 
פרימקוב , הפרופסור עב - הפימה שהיה שליח השלום של גורבצוב לבגדד , התקשה 
בימים האחרונים להסתיר לא רק את התנגדותו למהלכי ארה"ב , אלא את הסנטימנטליזם 
שלו כלפי סדאם חוסיין וכלפי בגדד . בראיון ארוך לטלוויזיה הסובייטית , בסוף 
השבוע שעבר , הוא חזר פעם אחר פעם והתלונן על הריסת " הגשרים היפהפיים " 
של בגדד בידי חילות האוויר של בעלות הברית . " איזה מין מטרות צבאיות הן 
הגשרים שעל נהר החידקל ? ויתר על כן , הגשרים היפהפיים ביותר ? במקום אחר 
סיפר פרימקוב איך הוכה בהלם כאשר גילה שטיל הרס את הגשר החביב ביותר עליו . 
" כל אלה מאתנו שביקרו בבגדד העניקו לו לעתים קרובות את שם החיבה הגשר 
הקרימאי , מפני שהוא דומה כל כך לגשר הקרימאי שלנו , והוא היה יפהפייה " . 
פרימקוב גם התלונן על הפגיעה האמריקאית ב"מטרות יוקרתיות , בניינים יוקרתיים 
בבגדד , כמו ארמון הקונגרסים ששני טילים אמריקאיים הפכוהו לעיי חורבות בעצם 
הלילה שבו ישן פרימאקוב במלון " א - רשיד " בבגדד . השליח הסובייטי גם 
דיבר כמעט בחיבה על סדאם חוסיין . כך תיאר את פגישתם : " זו היתה הפגישה 
השלישית שלנו לאחרונה . אני מכיר אותו זה 22 שנה , והכרתי אותו עוד לפני 
שנעשה נשיא . אולי זה יצר את התנאים לשיחה כנה . . . מסיבות מובנות בהחלט , 
סדאם לא רצה לקחת אותנו לבונקר שלו . לא שהיינו מגלים למישהו איפה הוא 
נמצא , אבל פשוט ברור שמישהו המעוניין לגלות איפה הבונקר היה יכול לשים 
עלינו מעקב צמוד . . . " סדאם הופיע עם עוד חברים בהנהגה העיראקית . 
הוא לבש מעיל מידות , הוא היה במדי צבא , בעצם הוא תמיד במדי צבא . הוא 
התיישב , הסיר את המעיל , התיר את חגורתו ואת האקדח , ושם אותם על המדף 
כפי שהוא עושה תמיד . הוא איבד קצת משקל , אבל התנהג בביטחון גמור , הוא 
התנהג בקור רוח " . לקראת סוף הראיון הכריז פרימקוב , כי תחילה חשב את המלחמה 
נגד עיראק למוצדקת , אבל עכשיו שינה את דעתו . " המשכתה בלתי מוצדקת לחלוטין " , 
אמר למראיינו . " אתה מבין ? אומה גוועת . אומה גוועת . זה חייב להיפסק " . 
אולי בגלל חוסר בקיאותו באדריכלות עירונית כווייתית , הוא נמנע מלדבר על 
גורלם של בני האומה האחרת . גורם חדש ומאיים במדיניות החוץ של בריה"ם הוא 
הפרופיל הגבוה , שאימצו לאחרונה הרפובליקות האיסלמיות , דוברות הלשונות 
הטורקיות שבאסיה הסובייטית : קזחסטן , אוזבקיסטן , טורקמניה , קירגיזיה , 
טאגיקיסטן ואזרבייגאן . בתוך ימים אחדים , באמצע החודש , באו הודעות תקיפות 
מן הפרלמנטים ומן הממשלות של הרפובליקות נגד המשך המלחמה . הסובייט העליון 
של אוזבקיסטן שיגר שדר ארוך לגורבצוב , לגורג בוש , למזכ"ל האו"ם ולסדאם 
חוסיין בכבודו ובעצמו , שבו אמר בין השאר : " מאז ומעולם היו סוריה ועיראק , 
מכה ומדינה מקומות קדושים לאבותינו ולסבינו . אנחנו קשורים אל העמים הערביים 
ביחסים עתיקי ימים של תרבות , של דת ושל חינוך . היללות והגניחות הנשמעות 
באזור מכאיבות ללבנו " . הפרלמנט תבע מכל מכותביו למצוא מיד הסדר של שלום , 
לקראת בוא חודש הרמדאן . משרד החוץ של קירגיזיה הכריז , כי הרפובליקה הזו 
" אינה יכולה להישאר נייטרלית " , אף כי לא הסביר באיזה אופן . אזרבייגאן , 
אולי הרפובליקה האיסלמית החשובה ביותר של בריה"ם , יצאה בהתקפה חריפה על 
ארה"ב , ההופכת את המלחמה לשחרור כוויית ל"מאמץ לחזק את נוכחותה הצבאית 
באזור , ולקדם בכך את האינטרסים ארוכי הטווח שלה , מאמץ המכוון להציב את 
המזרח התיכון כולו בתוך תחום ההשפעה שלה . בקיצור , התוקפנות העיראקית 
נגד כוויית יצרה איום של תוקפנות גדולה עוד יותר " . הפרלמנט של אזרבייגאן 
הזכיר בהודעתו , כי " רבבות אזרבייגאנים חיים בעיראק " . בצד ההודעות האלו 
מגלות כמה מן הרפובליקות האיסלמיות עניין גובר ביחסים דו - צדדיים בינן לבין 
עצמן , ובינן לשכנות שמעבר לגבול , כמו איראן וטורקיה . באזרבייגאן , 
הרבה בזכות הקרבה בין הלשונות , גוברת מאוד ההשפעה התרבותית והמדינית של 
טורקיה . טורקמניה שיגרה את שר החוץ שלה לאיראן , והטלוויזיה המרכזית במוסקווה 
טרחה לסקר את הביקור . בתחילת השבוע הפגינו 000 , 5 מוסלמים ברפובליקה האוטונומית 
של דאגסטן , בהרי הקווקאז ( " רפובליקה אוטונומית " היא דרגה אחת מתחת 
ל"רפובליקה סובייטית " ) . המפגינים הביעו נכונות לשגר מתנדבים לעיראק . 
ההפגנה התקיימה בחסות " המועצה הדתית המוסלמית של צפון הקווקאז " . למרבה 
העניין , הרפובליקות האיסלמיות הן התומכות הקולניות ביותר בהצעתו של גורבצוב 
לחתום על הסכם חדש , שיגדיר את היחסים בין הממשלה המרכזית לבין הרפובליקות . 
אפשר רק לשער , שתמיכתן בו בעניין שהוא חושב לגורלי מכריחה אותו להביא 
יותר בחשבון את דעותיהן על המזרח התיכון . היום זה חל על עיראק , מחר זה 
יחול גם על הגדה המערבית , אולי . 
