גל של גאווה לאומית מציף את ארה"ב , והוא מאפיל על פחדים מהמלחמה וחששות 
ממספר האבידות , כתב אתמול ה"ניו - יורק טיימס " . הערכות דומות נשמעו אתמול 
בראיונות יום ראשון ובתוכניות מלל ברשתות הטלוויזיה הגדולות בארה"ב . חרף 
העובדה שמתקפה יבשתית היתה צפויה ונראתה כבלתי - נמנעת , תושבים רבים בניו - 
יורק הגיבו בתדהמה לידיעה כי חילות בעלות הברית חדרו לשטח כוויית ועיראק . 
בראיונות עם עוברים ושבים ברחובות ניו - יורק , שהוקרנו בתחנות טלוויזיה 
מקומיות , נשמעו תגובות סותרות . רבים הביעו תמיכה נלהבת בהחלטת הנשיא 
לפתוח במתקפה יבשתית , וצידדו במטרה להביא לסילוקו של סדאם חוסיין מהשלטון , 
אך אחרים הביעו חשש מפני אבידות רבות , ואמרו כי מוטב היה להמשיך בהפצצות 
האוויר המסיוויות , כדי למוטט את רצון הלחימה של צבא עיראק . החשמן גון 
אוקונור , ראש הכנסייה הקתולית בניו - יורק , אמר אתמול בדרשת יום ראשון 
כי קשה לו לדבר על המלחמה , כי דמעות חונקות את גרונו . החשמן , שהיה 
מראשי הדוברים בארה"ב נגד המלחמה , אמר כי הוא חרד מהטבח שמלחמה זו תגרום . 
לדברי הניוזדיי " , התגובה הרווחת בין תושבי ניו - יורק היא יותר של חרדה 
מאשר של צהלה . לדברי העיתון , סקר חטוף שנערך שלשום מיד לאחר המבזק על 
פתיחת המתקפה היבשתית העלה כי התחושה המשותפת ללרבים מתושבי ניו - יורק היא 
של אימה . " התחלתי לצרוח ולבכות " , סיפרה לעיתון אשה שבעלה משרת בסעודיה . 
בכנסיות רבות בניו - יורק נערכו אתמול תפילות מיוחדות לשלום החיילים הלוחמים , 
ומיסות יום ראשון הוקדשו להסברת גורמי המלחמה ולתקוות כי היא תביא לשלום 
וליציבות . קפידבין " מה שהופך מלחמות לנושא מרתק עבור האמריקאים היא העובדה 
שהן לא מתנהלות על אדמת אמריקה " , אמר לניו - יורק טיימס רוברט דלק , פרופסור 
להיסטוריה באוניברסיטת קליפורניה . אישה באטלנטה אמרה לעיתון : " אמריקאים 
רוצים להאמין במשהו , הם מחפשים משמעות לחייהם , והחיילים הלוחמים בעיראק 
חידשו מושגים כמו חופש ודרור " . העיתון אומר כי התמיכה הנרחבת במלחמה משקפת 
את הסכמת רוב האמריקאים להתייחסות הנשיא בוש כלפי סדאם חוסיין כאל שטן וכאל 
סמל הרוע , מאשר הסכמתם ליעדים הפוליטיים של המלחמה . " האמריקאים אינם 
מתייחסים למלחמה במונחים פוליטיים , אלא כאל מסע צלב מוסרי של טובים נגד 
רעים " , אמר מרצה למדעי המדינה באוניברסיטת ויסקונסין . סוציולוגים שרואיינו 
אתמול בתוכניות יום ראשון הטעימו כי התמיכה במלחמה היא גם תוצאה מהתחושה 
הרווחת בין אמריקאים רבים , כי מובטח ניצחון מהיר ומוחץ שישים קץ לטראומה 
המעיקה של המפלה האמריקאית בוויאטנאם . יחד עם זאת , הזהירו הסוציולוגים 
מפני אופוריה מופרזת , כמו זו שרווחה בארצות הברית בימים הראשונים למבצע 
ההפצצות האוויריות על עיראק . " ניסיון של מלחמות קודמות שאמריקה היתה מעורבת 
בהן , מעלה כי תחושות גאווה ושביעות רצון יכולים להיעלם מהר מאוד , ובמקומן 
נתפס הציבור לדיכאון " , אמר עורך מגאזין בשם " סופת המדבר " , שהחל לצאת 
לאור לפני שבועות אחדים . העורך הוא קצין בדימוס שלחם בוויאטנאם . " מכשירי 
וי - סי - אר באים מיפן , גרמניה מייצרת מכוניות מרצדס אבל כלי הנשק המדהימים 
ביעילותם , המופעלים במפרץ הפרסי , הם מתוצרת ארה"ב . עובדה זו העניקה 
לאמריקאים רבים תחושת גאווה , כמותה לא ידעו מאז מלחמת העולם השנייה " , 
אמר . 
