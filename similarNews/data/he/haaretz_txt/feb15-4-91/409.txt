אינני מכיר עוד אומה אשר בתקופת חירום קשה היה עליה להתמודד , בנוסף לעמידתה 
מול מטחי טילים מן החוץ , עם הנהגה מסוכסכת ומפוררת כמו זו שיש לישראל היום . 
אם סבר מי מאתנו שבישראל יש חוליגניזם של פוליטיקאים רק בעתות רגיעה , 
אשליה זו נופצה מהר מאוד . ההצהרות על " טיל אחד , אולי שניים " שייפלו 
על ישראל , ועל " החדר או שניים " שיהרוס טיל כזה , אם בכלל , הן כאין 
וכאפס בהשוואה להנחתותיהם של שרים , אלה על אלה , בימים שבהם העם מבקש 
להיאחז בהנהגה חזקה ומאוחדת . טוב שבנפול הטילים יש ליישוב מוכה , כרמת - 
גן , ראש עירייה עם עבר של פיקוד צבאי מעולה . צבי בר הוא ברזני - מן - 
הצנחנים . בלעדיו היתה התמונה עגומה במיוחד . אילו נזקקה רמת - גן להנהגה 
המרכזית , היה גורלה רע ומר . כי שם הברדק רב . מודעת - התודה שפירסמו 
בעיתון ארבעה מראשי העיריות לממשלת ישראל ולשריה הוזמנה מגבוה . בשטח רטנו 
ראשי עיריות דברים שונים לחלוטין . שרים מופיעים בתקשורת האלקטרונית לא כדי 
ללכד את העם אלא כדי לגדף ולתקוף זה את זה . אפילו לא יוכלו לטעון , כעבור 
זמן , שדבריהם הוצאו מהקשרם . כי דיברו בשידור חי , לעיני האומה ולאוזניה . 
רק יצאנו מן החדר האטום , לאחר שני טילים , וכעבור דקות אחדות כבר יושב 
באולפן הטלוויזיה שר החוץ דוד לוי ותוקף במלים בוטות את ראש הממשלה ואת שר 
הביטחון , לאחר שאלה ופקידיהם ביזו אותו . ורק ימים אחדים קודם לכן השתלח 
גדעון פת ביצחק מודעי השתלחות זואולוגית . גם אריאל שרון לא שר עם ראש הממשלה 
בקול אחד . ולמודעי היו אמירות מביכות ונסיעה תמוהה לארצות - הברית . שר 
הפנים מופיע כדי להגן על עצמו מפני חקירת המשטרה , ושר החינוך תוקף את אלה 
שתקפו אותו . ועוד לפני שהחלה המלחמה במפרץ הופיע שר האנרגיה יובל נאמן 
בתקשורת , עלב בנשיא בוש וכינה אותו צמברלין . האמריקאים רתחו והגיבו מיד 
במחאה רשמית . המציאות , כעבור זמן קצר , חשפה את מידת התבונה המדינית 
באמירה הזאת , שלא לדבר על ראיית הנולד של פרוף נאמן . מן הימים של רכבת 
השדים , שלטון המעלות והמורדות של מנחם בגין , נותרה מטבע הלשון שטבע בגין 
" קלקולים " . לאחר ימים ראשונים של פאתוס גדול , חזית אחידה , ממשל 
בסגנון ההדר הזבוטינסקאי וגינונים שישראל לא הכירה בימיה של ממשלת יצחק רבין , 
החלו החריקות והפגיעות ההדדיות . מבחינת חומרתן הן היו כאין וכאפס לעומת 
הברדק של היום . בגין , בימים טובים , היה מנהיג . כשהתקיפו אותו על 
הנעשה בממשלתו , הסכים להודות , במאמץ רב , שבממשלתו התגלו קצת קלקולים 
והבטיח לתקנם . ראש ממשלה על תקן שרברב - צמרת , שלא חש בנעשה מאחורי 
גבו . התוצאה : מלחמת לבנון . עתה מסרב יצחק שמיר להודות אפילו בקלקולים 
בממשלתו , ומדבר על מעט תקלות . איזה ביזיון ! דוברת משרד החוץ של ארצות - 
הברית מתפתלת אל מול המיקרופונים והמצלמות בניסיון להיחלץ מהאינטריגות שבין 
שמיר לארנס וללוי . מרגרט טאטוויילר , כמו מבקרת בגן של ילדים מופרעים , 
מבקשת לא להיפגע מן הכיסאות המתעופפים סביבה . ושרים בישראל ממשיכים לבזבז 
את מעט הסימפטיה - על - תנאי שישראל זכתה בה לאחר שנפגעה מן הטילים . אם 
יבקשו הישראלים לצאת לכיכרות הערים ולהפגין נגד הבלבול בעניין המיגון ועל 
כך שבפרוץ המשבר במפרץ לא היו לצה"ל אמצעי מיגון לאוכלוסיות הילדים והחולים , 
מן הסתם תמנע הג"א כל הפגנה , בטענה שאסור לכנס עתה יותר מ005 איש , ועוד 
תחת כיפת השמים . אבל את ההפגנות הגדולות חובה לקיים , אם לא היום אז אחרי 
המלחמה . אסור שהמחאה והזעם לא יישמעו ברמה . בלא תגובה בוטה ישראלים עלולים 
להבין שזו נורמת התנהגות סבירה מצד הממשלה , ואילו בחוץ אולי יהיו מי שיטענו 
שכזאת היא ישראל כולה . מסוכסכת , מפוררת , הרוסה מבפנים . גרוע מכל , 
גם אין אלטרנטיווה לשלטון הליכוד , ועם " הנהגה " זו נמצא את עצמנו גם 
במאבקים הגורליים על עתידנו בהסדר החדש באזור . קפמאפרקלכל מלחמה ממלחמות 
ישראל תופעה האופיינית לה . את המשבר הנוכחי מאפיין ייעוץ פסיכולוגי עודף , 
מכל עבר ובכל אמצעי . אתה פותח עיתון , רדיו או טלוויזיה , ומיד פסיכולוג 
או פסיכולוגית מדברים אל העם . אלא שעודף מאמצי הרגעה מפני פחדים מגביר , 
בסופו של דבר , את החרדות . כשחוזרים ואומרים לילדים ולהוריהם " להוציא 
את הפחדים " , מסקנת האחרונים היא שאם מדברים כל כך הרבה יש אמנם סיבות לפחוד . 
ואם מזכירים להם השכם והערב לאוורר את הפחדים , הם פוחדים השכם והערב . 
ואילו אב נבון לימד את בנותיו הקטנות , שאם בהישמע האזעקה ימהרו לחבוש 
את המסיכה או את הברדס , יזכו בפרס ויוכלו לבחור לעצמן צעצוע חדש . מאז 
הן מייחלות לאזעקה , שואלות מתי תהיה עוד אזעקה , וכבר בהיותן בחדר האטום 
חושבות על הצעצוע הבא . מחיר הצעצועים נמוך , מכל בחינה , ממחיר עזרה של 
פסיכולוג . לעומת זאת , ילד שהזהירו אותו פעמים רבות לא לפחוד מגזים ( 
למרות החרדה הניבטת מעיני ההורים ) חושש עתה לשתות קוקה קולה , " כי בקולה 
יש גז " . קפמאפרקהרבה נכתב ונאמר על היערכות מערכת החינוך לחידוש פעילותה 
בימים אלה . אטמו חלונות , תירגלו מעבר מהיר לחדר האטום , תירגלו התנהגות 
בעת אזעקה . מי שהיתה אחות ביח ספר במלחמת יום כיפורים מציעה סידור שעמד 
אז במבחן : להציב את השולחנות והכיסאות בכל כיתה בשוליים , לצד הקירות , 
כדי שמרכז החדר יהיה פנוי לתנועה מהירה של התלמידים החוצה . כשהשולחנות 
מסודרים כרגיל , בשורות ובטורים , הם מכשול לריצת תלמידים ביציאתם מן הכיתה . 
תלמידים נתקלים בהם , נופלים ונחבלים . יתר על כן : אם בשיעור אחד אין 
התלמידים נדרשים לכתיבה , מוטב שיציבו את הכיסאות לפני השולחנות , וישבו 
לפניהם . כך תהיה היציאה , בהישמע האזעקה , מהירה עוד יותר . 
