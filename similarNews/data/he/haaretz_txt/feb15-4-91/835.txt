הטיפול בכמות כה גדולה של שבויים מחייב היערכות לוגיסטית עצומה , משום שצריך 
להקצות כוחות מיוחדים כדי לשמור עליהם בתוך המכלאות , וכן להקצות כוח - 
אדם שידאג לצרכיהם , כגון אספקת מזון , ביגוד וכיו"ב . אני מעריך שמשום 
שכוחות הברית הגיעו מדרום כוויית ועד סמוך לעמק הפרת , שטח המשתרע על מאות 
קילומטרים , לא כל 81 אלף השבויים מוחזקים באותה מכלאה , אלא הוקמו כמה 
מכלאות על - ידי כל אחת מן העוצבות הלוחמות , כך שהעומס מתחלק . זו אחת 
הבעיות הלוגיסטיות המסובכות . בשיטת הקרב הנוכחית , המטרה היא לשחרר את 
הכוחות הלוחמים מדאגה לשבויים , על - מנת לאפשר להם להתקדם בצורה מהירה . 
במלחמת ששת הימים הייתי באוגדה של האלוף ישראל טל , ואז לא לקחנו שבויים , 
כי רצינו לרוץ קדימה , ולא היינו מסוגלים לטפל בהם . אני מתאר לעצמי שבמלחמת 
המפרץ המצב דומה . הכוחות הלוחמים מסתערים קדימה , וישנן יחידות מיוחדות 
האחראיות על ריכוז השבויים והעברתם למכלאות . בהחלט . זהו חלק מהתוכנית 
הלוגיסטית של הקרב . כשמתכננים קרב - הבקעה , ולאחר מכן קרב התקדמות , 
כפי שקורה כעת במלחמת המפרץ , חייבים לקחת בחשבון איך להעביר אספקה לכוחות 
המתקדמים וכיצד לטפל בשבויים . אני מעריך שבתרגולות המוקדמות לקחו בחשבון 
אפשרות שאלפי חיילים עיראקים יפלו בשבי ויצטרכו לטפל בהם . בוודאי . יש 
נוהל על - פי אמנת זנווה , של רישום שם ומספר אישי של השבוי . אנחנו נהגנו 
להעלות מיד את כל שמות השבויים על מחשב , על - מנת שיהיה לנו פיקוח ומעקב 
עליהם . קודם - כל חייבים , על - פי אמנת זנווה , לבצע הפרדה בין הקצינים 
לבין החוגרים . השבויים אינם רשאים למנות לעצמם נציגים , אלא אם כן הכוחות 
השובים מאפשרים להם זאת . הקומוניקציה והחקירות מתבצעות באמצעות מתורגמנים . 
במלחמות ששת הימים ויום הכיפורים לא זכורים לי ניסיונות בריחה . לעומת זאת 
ממחנה אנסאר , שבו היו כלואים מחבלים ולא שבויים , היו ניסיונות בריחה 
שהצליחו . אמנת זנווה קובעת שעל השובים לספק להם את אותה רמת מזון הניתנת 
לחיילים . השבויים נמצאים תחת החסות וההגנה של שוביהם עד תום הקרבות , 
ואז בדרך - כלל מתחיל להתנהל מו"ם להחלפת שבויים . בתקופת הקרבות אין מאפשרים 
לאנשי הצלב האדום להיפגש עמם , משום שהבאתם לשדות הקרב מהווה סיכון לחייהם . 
בשלב מאוחר יותר , כשעם תום הקרבות מעבירים את השבויים למכלאות של קבע , 
חייבים , ראש וראשון , לאפשר לנציגי הצלב האדם להיפגש עמם . 
