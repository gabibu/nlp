לנגני קלרנית אין סיבה להתלונן על מחסור ביצירות הכתובות במקורן לכלי זה . 
קשה לראות הצדקה לנגינת הסונטות הכנסייתיות של מוצרט בגרסה מעובדת לקלרנית , 
אם כי יונה אטלינגר התקין אותן באופן הנאמן לרוחו של מוצרט . הקלרניתנית 
שרה אלבז הפגינה בסונטות אלה יכולת וירטואוזית ניכרת בקטעי הקדנצה , ובעיצוב 
של הקו המלודי . אינטנסיוויות של הבעה באה לידי ביטוי בעיקר בקטעים הקצרים 
והתמציתיים לקלרנית ולפסנתר אוף 5 של ברג . את הסונטה לקלרנית ולפסנתר במי 
במול מזור של ברהמס ניגנה אלבז באופן הנאמן לתווים , אך לאו דווקא למה שמסתתר 
ביניהם . תחושה של רעננות הקרינה נגינתו של ערן מאיר בן ה02 , בסונטה לצלו 
ולפסנתר של דביסי . בנגינתו היה זה דביסי נמרץ , מהיר מכרגיל , ומלא שמחת 
חיים . את השלישייה אוף 11 של בטהובן ניגנו שלושת האמנים הצעירים ברוח צוות 
מגובשת היטב , כשהפסנתרנית מרינה סנדלר מטביעה את חותם אישיותה על מהלך 
היצירה . 
