( ע ) . המועצה המקומית ראש - פינה תתקין אמצעי מיגון מיוחדים בבתיהם 
של קשישים במושבה , במטרה להבטיח את שלומם . מאז רצח בני הזוג הקשישים זהבה 
וצבי אורן שוררת חרדה רבה בקרב ותיקי המושבה , שרבים מהם גרים בבתים בודדים , 
המרוחקים זה מזה . קשישים רבים פנו למועצה המקומית ולמשטרה , שהחליטו 
להתקין אמצעי מיגון בבתיהם . המשטרה ומשמר הגבול הגבירו את סיוריהם במושבה , 
כדי להגביר את תחושת הביטחון של האוכלוסייה . צוות חקירה מיוחד , בראשות 
מפקח גיהאד טורק , ממשיך בחקירת הרצח . עדיין לא ברור אם הרצח בוצע על 
רקע חבלני או פלילי . מממצאי החקירה עולה כי מן הבית נגנבו ארבעה כלי - נשק , 
שהוחזקו ברשיון בידי צבי אורן , ששירת בעבר בתפקידים ביטחוניים שונים . 
כמו - כן , ערכו הרוצחים חיפוש בבית אחר חפצים יקרי - ערך . הרוצחים נכנסו 
לבית דרך חלון האמבטיה , לאחר שניתקו את קו הטלפון . בני הזוג , שישנו 
באותה שעה , נורו מטווח קצר מאקדח . זהבה אורן מתה במקום , ואילו בעלה 
ניסה להתנגד ונורה שוב בראשו בסלון . 
