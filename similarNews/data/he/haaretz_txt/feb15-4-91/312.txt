הפרקליט הצבאי הראשי , תא"ל אמנון סטרשנוב , המליץ בחוות דעת שהועברה לגורמי 
צה"ל הבכירים להדיח מתפקידם או להתיר את חוזיהם של שמונה קצינים ונגדים מלהק 
ציוד בחיל האוויר , בגלל מעורבותם בפרשת תא"ל רמי דותן , מי שכיהן כראש 
להק ציוד בחיל האוויר . על פי החשד , שמונה קצינים ונגדים היו מעורבים בניהול 
" הקופות הקטנות " בחיל האוויר . הכספים בהן נצברו , כך נטען , כתוצאה 
מניפוח חשבונות של חברות שמכרו ציוד לחיל האוויר , וההפרש שנוצר בין העלות 
האמיתית של הציוד למחיר שמשרד הביטחון שילם עבורו . אותו הפרש הועבר לחשבונות 
שניהלו אותם קצינים ללא ידיעת הממונים עליהם . בין הקצינים נמצאים שני סגני 
אלופים , וכן רס"ר יעקב פרנק מי שעל פי הפרסומים נשכר בידי תא"ל דותן לפגוע 
פיסית בעופר פעיל , אחד המתלוננים העיקריים בפרשת דותן . גורמים ביטחוניים 
אמרו כי למרות שתא"ל סטרשנוב רק מסר המלצתו , אין ספק בחיל האוויר יאמצו 
המלצה זו ושמונת הקצינים והנגדים יודחו מהחיל . לדבריהם , פרשה זו היא 
מכה קשה לכל להק ציוד , ולא ברור כיצד יתמודד איתה . מקור בצה"ל אמר אמש 
כי המלצת הפצ"ר עדיין לא הוגשה לגורמי צה"ל הרשמיים . עד כה הוגש כתב אישום 
רק נגד תא"ל דותן , על פי עסקת הטיעון שנחתמה בין דותן לבין התביעה הצבאית . 
בקרוב יסתיים משפטו של דותן , ועל פי סיכומי עסקת הטיעון הוא יורד בדרגתו 
לדרגת טוראי וישלח ל - 0131 שנות מאסר . דובר צה"ל סירב להגיב . 
