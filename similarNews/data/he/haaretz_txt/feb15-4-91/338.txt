, במוסקווה , על רכבת ליעד לא ידוע . היו אלה אנטי - פאשיסטים וקומוניסטים 
גרמנים שברחו מהיטלר לברית המועצות . בקרונות חסרי החלונות הם ניסו לעודד 
את עצמם : " אנחנו , החברים מההרים " שרו , " ערוכים ומוכנים לקראת 
כל הבאות " . שלושה ימים לאחר מכן , כאשר הרכבת נעצרה סמוך לגשר , השתנתה 
האווירה . " להכין את החפצים " , ציווה חייל סובייטי על הקבוצה . ביניהם 
היתה גם מרגרטה בובר - נוימן , אלמנתו של היינץ נוימן , מנהיג במפלגה הקומוניסטית 
הגרמנית שהוצא להורג ביריה ב7391 בשיא הטיהורים הסטליניסטיים . שלט בתחנה 
בישר לה ולחבריה - לסבל לאן הגיעו ברסט - ליטובסק , המקום שבו הסתיימה 
אז קיסרותו של סטלין והחלה זו של היטלר . " מעל הגשר ניגש אלינו לאטו חייל " , 
כתבה מרגרטה בובר - נוימן בספרה " אסירה של סטלין ושל היטלר " : " כאשר 
התקרב אלינו זיהיתי את כובע האס - אס . קצין האן - קה - וו - דה ואיש האס - 
אס הצדיעו זה לזה לאות ברכה " . בחרדה שמעו האסירים כיצד הקריא איש המשטרה 
החשאית הסובייטית את רשימת השמות ואז מסר את הגברים והנשים לידי האס - אס . 
כמה מהם , שסירבו לזוז , נגררו ממקומותיהם בכוח . האירוע בברסט - ליטובסק 
לא היה מקרה יחיד . יותר מ004 פליטים , רובם אנטי - פאשיסטים גרמנים , 
הוסגרו בין 7391 ל1491 לידי גרמניה הנאצית ורבים מהם נשלחו למוות בטוח . 
ההיסטוריון האוסטרי הנס שפראנק חשף ותיעד כעת במלוא היקפה ברית זו ( הנס 
שפראנק : " בין האן - קה - וו - דה לגסטאפו . הסגרתם של אנטי - פאשיסטים 
גרמנים ואוסטרים מברית המועצות לגרמניה הנאצית 147391 " , הוצאת אי - אס - 
פה , פרנקפורט אן מיין , 022 עמודים , 42 מארק ) . הוא היה הראשון שבדק 
את התיקים העוסקים בנושא , שהצהיבו במשך שנים בארכיון הפוליטי של משרד החוץ 
בבון בלי שאיש התעניין בהם . המסמכים גילו , אמר , " שלמנגנון הסטליניסטי 
לא היו כל נקיפות מצפון להפקיר לנקמת הנאצים גם אסירים שמסיבות פוליטיות 
היתה ההסגרה מסכנת את חייהם במיוחד " . מאות קומוניסטים גרמנים שהיו נאמנים 
לחלוטין לקו המפלגה נספו בבתי הכלא ובמחנות הריכוז של סטלין . מאז תחילת 
משפטי הראווה של הגוורדיה הבולשוויקית הוותיקה בשנות ה03 הם נעצרו בהמוניהם 
בעוון " קשירת קשר פאשיסטי " , " טרוצקיזם " ו"ריגול " . מי שהצליח להחזיק 
מעמד בגולאג היה צפוי לגירוש לגרמניה . בין 9391 ל1491 , בתקופת הסכם היטלר - 
סטלין , פעלו מוסקווה וברלין יד ביד . 053 אסירים הוסגרו כך לידי הגסטאפו , 
קורבנות של שיתוף פעולה הדוק בין כמה גורמים : משרד החוץ בברלין , שגרירות 
גרמניה במוסקווה ומשרד הקומיסר העממי ליחסי חוץ במוסקווה . למעשה , משער 
שפראנק , היה מספרם של המוסגרים גבוה בהרבה , שכן רבים גורשו לגרמניה בלא 
כל מסמכים . כבר ב9391 מצאו שני המשטרים מכנה משותף . מ7391 גירשו תלייניו 
של סטלין , לבקשת הגרמנים , כ026 אסירים , ביניהם 06 מהגרים אנטי - פאשיסטים 
שאחד מהם היה חבר המפלגה הקומוניסטית הגרמנית , וילהלם פפייפר מהאמבורג . 
הוא הגיב כאדם שאיבד כל שליטה עצמית גופו רעד מהתייפחויות כאשר פקידים 
סובייטים מסרו לו , בנוכחות נציג השגרירות הגרמנית הרברט הנזל , את צו 
הגירוש . המהגרת זנזל מיהזאם רצתה להשליך את עצמה " תחת גלגלי הרכבת " 
אם תוסגר לגרמניה : " הם לא יקבלו אותי חיה בגרמניה הנאצית " . בעלה האנרכיסט 
והסופר , אריך מיהזאם , היה לאחר מלחמת העולם הראשונה אחד ממנהיגי המועצות 
המהפכניות במינכן . ב4391 נספה במחנה הריכוז אורניינבורג . גורל זה ציפה 
גם לרבים מ"השבים למולדת " בעל כורחם . אבל רק לעתים נדירות אפשר להתחקות 
אחר דרך הייסורים שלהם . כולם נעצרו בגרמניה על ידי הגסטאפו ונחקרו . כל 
אחד מהם נחשב " חשוד פוליטי " . הוא היה יכול להשתחרר רק אם נחשב למי ש"התרפא 
כליל מכל שרידי התורה הבולשוויסטית " . כמה מהם נחלצו מעינויי הגסטאפו בהתאבדות . 
כך , למשל , הליטוגרף אוטו ולטר שהשליך את עצמו מחלון " מעון חוזרים " 
בברלין - טגל . גם בזמן החקירות היה לנאצים קו פתוח עם המשטרה החשאית בברית 
המועצות . גרטרוד מייאר , שגורשה לגרמניה בספטמבר 8391 , נוכחה בבעתה 
כי אנשי הגסטאפו ידעו פרטים מדויקים על עברה הקומוניסטי . היו להם ידיעות 
רבות שהגיעו מהאן - קה - וו - דה . הסוציאליסטית סוזנה ליאונרד , אמו של 
המומחה לענייני מזרח אירופה וולפגנג ליאונרד , שחזר במאי 5491 עם קבוצת 
אולבריכט ממוסקווה לברלין , לא שגתה באשליות באשר לגורל הפליטים כבר ב7391 , 
בתא הכלא בברית המועצות . " אנחנו המהגרים הפוליטיים הגרמנים נראים לסטלין 
מעמסה מסוכנת . רוצים להיפטר מאתנו " . 
