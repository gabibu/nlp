נוסובסקי , דבורה ( טיומקין ) , חיים , טהה , בן דיין , יברבאום , 
סטולפר , ת . בן חיים ( בן אמו ) , ולנסי , יפה , מוחרר . המאמן : 
אשר מסינג . אלבז , בוטל ( איזמירלי ) , י . עמר , ש . עמר , בוהדנה , 
אברהמי , ניסן כהן , נסים כהן , אביטל , י . כהן , רוקמן . המאמן : 
יצחק שום . שפט יהושע לויה , 053 צופים , ברמת גן . עופר דבורה , מוטי 
יברבאום , צאפט טהה , דני ולנסי . בין המזהים את השמות האלה , יוגרל 
סוף שבוע זוגי . ועכשיו ברצינות . הבחורים הללו אינם אחדים מהצופים שנכחו 
אתמול ברמת גן - למרות שיש די מקום לכלול כאן את שמות כל השלוש מאות וחמישים 
- אלא , שותפים פעילים בהרכב כפר סבא , שהשיגה ניצחון ליגה ראשון העונה . 
הכפר סבאים התייחסו במלוא הרצינות להודעת דובר צה"ל , בדבר היציאה משיגרת 
החירום . הסירו את סרטי האיטום מהחלונות , איפסנו את הערכות , שינסו מותנים , 
הפשילו שרוולים והסתערו על הדשא בנסיון להשתחרר מקרקעית הטבלה האדומה . 
כזכור , עוד לפני שהחלו הסקאדים לרעום , התעופפו הפולנים של כפר סבא , 
ויאס וקפיאס , אל מכורתם . בלי הסכם קיזוז מראש , נעדרו גם הזרים של 
בית"ר , ולדז וסוקריסטוב . בסך הכל , העדיפות שך בית"ר ( מקום 4 ) על 
פני סוגרת הטבלה ברורה . איך הושג , אם כן , ניצחון חלק בשיעור 20 ? למען 
האמת , המשחק התנהל לפי תסריט מוכר . כרוניקה של ניצחון - אנדרדוג ידוע 
מראש . להלן תקציר הסיפור . שער מהיר של האנדרדוג . מייקל יפה הוכשל ( 
דקה 9 ) בידי שלומי עמר , 81 מטר משער בית"ר . מייקל שיגר את הכדור אל 
המשקוף ופנימה , שער נפלא , 10 . האנדרדוג התבצר במחצית מגרשו , כאשר 
היריב העדיף ניסה להשוות , אך נלחץ ככל שחלף הזמן , וניסה דווקא הגבהות 
סתמיות לרחבה ופריצות דרך המרכז . מנגד , לא בחל האנדרדוג בשום אמצעי : 
גליץ , הרחקה ליציע , השהיית זמן , פציעה מבויימת - הכל הולך . יש 
לציין שפרק זה , המהווה למעשה את גוף המשחק , היה די משעמם ומתיש , ולכן 
סיפורים כאלה לעולם לא יהיו רבי מכר . ריח הניצחון כבר עלה באפו של האנדרדוג , 
שיצא למספר מתפרצות . באחת מהן שילח האסטרטג הדגול , מייקל שוורצקופף - 
יפה את בן אמו קדימה . בן אמו הכפר סבאי , התחפש לכבוד פורים לבן אמו הבית"רי 
מלפני שתי עונות , חלף על פני כל ההגנה , ומול השוער אלבז דייק לפינה השמאלית , 
2 - 0 . סוף . 
