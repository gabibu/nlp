בודפשט ( מיוחד ל"הארץ " ) . המנהיג הקומוניסטי הבולגרי המודח , תודור 
זיבקוב , שהועמד לדין בגין מעילה , חזר לדוכן העדים אתמול לאחר שקודם 
לכן הודיע שלא ימסור עדות נוספת . זיבקוב ( 97 ) ירד מדוכן העדים לאחר 
שני ימי חקירה , ולאחר שטען ההאשמות נגדו מגוחכות , וכי ישיב לשאלות נוספות 
של התביעה רק באמצעות סניגורו . אולם סניגורו , רני צאנובה , אמר כי המנהיג 
הקומוניסטי לשעבר חזר להעיד , מאחר שלפי החוק הבולגרי אין הוא יכול להשיב 
לשאלות התביעה באמצעות עורך - דין . " הסברתי לו כי הימנעות מעדות לא תהיה 
לטובת עניינו . הוא בסך הכל רוצה לדבר " , אמר צאנובה . זיבקוב הואשם בהעלמת 
מיליוני דולרים מקרנות המדינה לשם קניית דירות פאר , מכוניות מייצור מערבי 
והשגת טובות הנאה נוספות למשפחתו ולחבריו הקרובים . יחד עמו עומד לדין חבר 
הפוליטביורו לשעבר מילקו באלב . זיבקוב כפר בכל ההאשמות נגדו . " אילו 
היתה בולגריה מדינה דמוקרטית , היו מבטלים את המשפט ומעלים באש את כתב האישום " , 
אמר זיבקוב , וטען כי כלל לא עסק בעניינים המועלים בכתב האישום . " הייתי 
ראש המדינה , ועסקתי רק בעניינים פוליטיים " , אמר , והוסיף כי הוא נוטל 
על עצמו את האחריות הפוליטית למעשיו , ו"גם אם שגיתי בימי שלטוני בולגריה 
צעדה קדימה " . לדבריו , כוחות פוליטיים , שהוא לא גילה את זהותם , ניצבים 
מאחורי מעצרו . כן אמר , כי בישיבה סגורה של בית - המשפט או לפני ועדה 
פרלמנטרית מוסמכת הוא מוכן לענות , יחד עם מי שהיה ראש שירותי הביטחון , 
על שאלות קשורות בשירות הביטחון . אם יורשע הוא עלול להישפט עד ל02 שנות 
מאסר . 
