אחד הלקחים האסטרטגיים והמבצעיים החשובים של מפקדי הצבאות הערביים במהלך 
מלחמת המפרץ קשור בהשפעה המדהימה שהיתה ל93 הטילים הבליסטיים העיראקיים על 
העורף ועל ההנהגה בישראל . ללקח זה תהיה , ככל הנראה , השפעה מכרעת על 
קצב ההתחמשות של מדינות המזרח התיכון בטילים , ועל היערכותה של ישראל לסיכול 
האיום הטילי . לקח הסקאדים עלול להאיץ את קצב הרכש בחו"ל ואת יכולת הפיתוח 
העצמי של טילים בליסטיים במזרח התיכון , שהרי לכאורה נמצאה למדינות ערב 
תשובה מוחצת לעליונות האווירית של ישראל . אין ספק כי לא מעט אסטרטגים 
בדמשק ובטריפולי מעריכים שאם טילים המבוססים על טכנולוגיה בת 03 שנה מסוגלים 
לשתק מדינה שלמה במשך שבועיים , הרי שכיוון הפעולה הרצוי עתה הוא הצטיידות 
בכמות גדולה יותר של טילים בליסטיים מתקדמים יותר . אין זה משנה כלל ועיקר 
אם הגיבה ישראל על שיגור הסקאדים . הסוגיה האסטרטגית הניצבת עתה בפני ישראל 
ושכנותיה אינה מתמצה אך ורק בההערכה ההדדית של כושר ההרתעה הישראלי . מעבר 
לקביעות השונות באשר לחוסנה של ההרתעה הישראלית , התברר במהלך המלחמה הזאת 
כי ניתן לשגר טילים לעבר ישראל , לפגוע באזרחיה ממרחק 006 ק"ם , מבלי לסכן 
אף לא חייל אחד . סוף סוף התגלתה , כך יכולים להסיק בבירות ערב , נקודת 
התורפה של ישראל . מכאן ועד להחלטה להגדיל בצורה משמעותית את המשאבים המוקדשים 
להצטיידות בטילים בליסטיים הדרך קצרה . הערכות שקדמו למלחמת המפרץ קבעו 
כי בתוך 02 שנה יהיו בידי סוריה , ירדן , עיראק ולוב לא פחות מ000 , 2 
טילים בליסטיים , שיאיימו על מטרות בעומק שטחה של ישראל . סביר להניח כי 
הערכה זו תשתנה עתה לכיוון של גידול בכמות הטילים הצפויה . אולם טיבם וביצועיהם 
של הטילים חשובים לאין ערוך מכמותם . אין ספק כי מדינות ערב ישקדו על רכש 
ופיתוח של טילים מתקדמים בהרבה מטילי הסקאד . פרויקט טילי הקונדור העיראקי 
שבוטל , הוא דוגמה לצפוי בתחום זה . הפרויקט הזה , שהיה מבוסס על טיל 
ארגנטיני , בוצע בשיתוף פעולה עם מצרים . הכוונה היתה לפתח טיל בליסטי 
לטווח של כ009 ק"ם , בעל דיוק רב . בנוסף לעובדה שמצרים השתתפה בפרויקט 
לפיתוח טיל בליסטי לטווח ארוך , דבר המעיד על כוונותיה העתידיות בתחום זה , 
יש להכיר בכך שקשה יהיה למנוע את תפוצתם של טילים בליסטיים מתקדמים במזרח 
התיכון . במהלך העשור הקרוב , ובוודאי בעשור הבא , יוצבו במדינות ערב 
טילים בליסטיים מתקדמים , שחלק ניכר מהם יהיה מצויד בראש קרבי לא קונוונציונלי . 
בהקשר זה יש לציין כי בידי סוריה נמצאים כבר עתה טילים בעלי ראשי נפץ כימיים . 
בנוסף לטילי סקאד מיושנים , שטווחם כ003 ק " ם , היא מצוידת גם בטילים 
מתקדמים הרבה יותר מדגם אס - אס12 בעלי דיוק רב . לטילים אלה טווח מבצעי 
של כ001 ק"ם וכבר עתה הם מוצבים בעשרות אתרי שיגור בסוריה . עדיין מוקדם 
להעריך מה תהיה השפעתן של ההבלגה הישראלית והבריחה ההמונית מתל - אביב על 
החשיבה האסטרטגית הסורית בתחום השימוש העתידי בטילים בליסטיים . גם הסכמים 
לפיקוח על חימושן של מדינות המזרח התיכון , וניסוח סעיפים מפורטים העוסקים 
בצמצום היכולת הטילית ובראשי הקרב הלא - קונוונצינליים , לא יוכלו למנוע 
את ההצטיידות בטילים בליסטיים , אם מפיתוח עצמי ואם מרכש . בעידן שבו 
טכנולוגיות צבאיות מתקדמות מצויות בידי עשרות אלפי מדענים אזרחים , תמיד 
יימצאו מי שיאותו למכור אותן למרבה במחיר . תהיה זו תמימות חסרת אחריות 
לבסס את מדיניות הביטחון הישראלית על ההנחה שהסכמים יוכלו להוביל לפירוק 
המזרח התיכון מנשק בליסטי . אמנם ייתכן שארה"ב תפעיל לחצים ותנסח הסכמים 
להגבלת החימוש באזור , אך על מעצבי המדיניות בישראל להניח כי בתוך כעשור 
יהיה המזרח התיכון רווי טילים בליסטיים , שיוצבו בכל מדינות העימות ויכוונו 
אל עבר מטרות בלב ישראל . טילים אלה יהיו מבוססים בחלקם על טכנולוגיה מתקדמת 
ויקשו במידה רבה על יירוטם . כך , למשל , סביר להניח שיפותחו טילים בעלי 
ראש קרבי מתפצל המכיל מספר גדול יחסית של פתיונות . יירוט טיל בליסטי פשוט 
הינו משימה לא קלה , כפי שהתברר מניסיון מלחמת המפרץ . יירוטו של טיל בעל 
ראש קרבי מתפצל , המכיל פתיונות , יהיה קשה שבעתיים . ניסיונות יירוט טילי 
הסקאד על ידי הפטריוט מרמזים על הקשיים הצפויים בעתיד . במקרים רבים , 
כפי שהעיד ראש המטות המשולבים , הגנרל קולין פאואל , לא ידע מחשב סוללת 
הפטריוט לאיזו מטרה לכוון את הטילים לעבר הראש הקרבי או אל עבר שבריו של 
הסקאד שליוו את הראש הזה בדרכו לקרקע . תסריט לא - דמיוני זה , המתאר את 
המזרח התיכון כאזור רווי טילים בליסטיים מתקדמים , מחייב את מערכת הביטחון 
לקיים דיון ובחינה מעמיקים בנושא ההגנה מפני טילים בליסטיים . אין די בהחלטה , 
הנכונה כשלעצמה , להאיץ את פיתוח מערכת החץ שתפקידה ליירט טילים בליסטיים . 
יש לבחון במקביל את אסטרטגיית ההרתעה הישראלית , את יכולת ההתרעה המוקדמת 
מפני שיגור טילים ואת " מדיניות החדר האטום " . תהיה זו טעות לפתור את הנושא 
המסובך והקריטי הזה בהצהרה שבעתיד תיתן מערכת החץ את התשובה האופטימלית , 
והיחידה , לאיום הטילים הבליסטיים על ישראל . 
