כל השנה שעברה היתה להקת " האבנים המתגלגלות " בסיור הופעות עולמי , שהוכיח 
כי להקות טובות באמת לא יורדות מן הבמה . אלבומה החדש , " , הכולל את 
מיטב להיטי הלהקה מכל השנים , כפי שהוקלטו בהופעות במהלך הסיור , עומד 
לצאת לאור באנגליה , בארה"ב וגם בישראל ( בחברת אן - אם - סי ) . בעוד 
שבועיים אמור לצאת באנגליה תקליט - שדרים של שיר חדש מתוך התקליט החדש : 
" שמו , ואנשי הלהקה וחברת התקליטים שלהם מתכוננים לכך שתחנות השידור 
באנגליה ובאמריקה לא ישדרו את השיר . השיר , שכתבו מיק גאגר וקית ריצרדס , 
אומר כך : " אנחנו מוכרים להם טילים , אנחנו מוכרים להם טנקים אנחנו 
נותנים להם אשראי , אתם יכולים לבדוק בבנקים זה רק עסק , אתם יכולים לשלם 
בנפט גולמי אתם תאהבו את הצעצועים האלה , פשוט תלכו ותשתעשעו במלחמות שלכם 
אין לנו גאווה , לנו לא אכפת איזה מגף אנחנו מלקקים אנחנו כל - כך תאבי 
בצע , זה מחליא , מחליא , מחליא אותי אז תקום , תעמוד , תעוף לי מהעיניים 
אני רוצה לדבר עם הבוס תיכף ומיד תקום , תתייצב , מי ישלם אנחנו הולכים 
על כבל דק ושולחים את הגברים לחזית ומקווים שהם לא יילכדו באש התופת של 
תותחים חמים ולילות קרים קרים אנחנו הולכים על כבל דק , שולחים את הגברים 
לחזית אומרים להם להשתעשע בשמש בתותחים חמים ולילות קרים קרים חיינו בסכנה , 
הגובים שלנו בסכנה לפעמים דיקטטורים זקוקים למכה על היד אנחנו לא יכולים 
להרשות לעצמנו עוד מינכן , אנחנו נשלח את הדיוויזיה ה82 המוטסת אנחנו ההולכים 
על כבל דק וקובעים לעולם דדליין מקווים שלא נטעם מאש הקרב של תותחים חמים 
ולילות קרים אנחנו תופסים נתח בפריים טיים עם תותחים חמים ולילות קרים 
אנחנו הולכים על כבל דק ושולחים את הגברים לחזית ומקווים שאנחנו תומכים 
בצד הנכון בתותחים חמים ולילות קרים " . באחרונה היו כבר די והותר דוגמאות 
לכך שהממסד של השידור והתרבות מעדיף שהאמנים לא ישמיעו מחאות נגד המאמץ המלחמתי . 
באנגליה חולקו לאחרונה פרסים לאמני פוף , ובטקס החלוקה ביקש המארגן שהאמנים 
יימנעו מנאומים אקטואליים . ליזה סנטפילד היתה היחידה שהשמיעה הכרזה בזכות 
השלום בעולם , ודבריה הוצאו מן הגירסה ששודרה בבי - בי - סי . על רקע זה 
הודיעה שינייד אוקונור מראש שלא תכבד בנוכחותה את טקס חלוקת פרסי ה"גראמי " , 
שנערך בארה"ב אתמול , למרות שהיא מועמדת לארבעה פרסים . השחקנית ונסה רדגרייב 
לא הסתירה את התנגדותה למעורבות הבריטית והאמריקאית במלחמה במפרץ . אמנם 
ב8 בפברואר פירסמה מודעה בעיתון בריטי , ובה טענה כי דבריה בעניין זה צוטטו 
מחוץ להקשרם , אבל זה לא עזר . ב"ניו - יורק פוסט " התפרסמה כבר הידיעה , 
כי תיאטרוני שוברט החליטו לוותר על שירותיה של רדגרייב במסע ההופעות של 
המחזה " להרוג את הזמן " בארה"ב . 
