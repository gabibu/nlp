" עזוב את זה . למה לך להעיר דובים ישנים , ביקש מנהל מפעל למיקרו - אלקטרוניקה , 
המעסיק מאות עובדים ומייצא מדי שנה שבבים בעשרות רבות של מיליוני דולר . 
תהליך הייצור הרצוף במפעל הזה מחייב לקיים משמרת עבודה מצומצמת בשבת , 
וגם פעולות תחזוקה נדחות לעתים ליום הזה . לפי שעה שפר עליו גורלו של המפעל . 
במגירות ההנהלה מוחזק אישור עבודה בשבת , שאותו הוציא משרד העבודה והרווחה 
לפני שנכנס סגן השר מנחם פרוש לתפקידו , כמחזיק התיק הזה . כאשר יגיע מועד 
חידוש האישור , שנה לאחר שהוצא , יצטרכו שליחי המפעל להתדפק על דלתות המשרד . 
דרכם , כך מצטייר עתה , עתידה להיות קשה יותר מאי - פעם . כדי שלא למשוך 
אליהם תשומת לב מבקש המנכ"ל שלא לפרסם את שם המפעל או את מיקומו . " למה 
לי שיהפכו אותנו למקרה מבחן ? קפמאבינב042 מפעלים ומקומות עבודה אחרים קיבלו 
בעצם ימי המלחמה במפרץ הודעה ממשרד העבודה והרווחה כי תוקף ההיתר לעבודה 
בשבת שהיה בידיהם פג , ולפיכך אין להם עוד רשות לעבוד בשבת . בסך הכל , 
כיסו היתרים אלה את העסקתם של 000 , 6 עובדים . ככל הידוע , ברוב המקרים 
מדובר בהיתרים שנתיים , שחודשו בעבר באורח אוטומטי . אחדים מהמפעלים האלה 
ממשיכים לעבוד כאילו לא אירע דבר . הקפדנים שבהם הגישו בקשה להיתר חדש , 
ולפי שעה הם ממתינים לתשובה עליה . משרד העבודה אינו מפרסם את רשימת בעלי 
ההיתרים שלא חודשו . ניסיונות להגיע אליהם , לאחר שאתה מקבל רמזים טובים 
לזהותם , נתקלים בחומת שתיקה : למה להסתבך עם מי שהבקשה המחודשת להיתר 
עבודה בשבת מונחת על שולחנו . מקום אחד שבו היו נכונים לדבר באורח גלוי 
היה קואופרטיב דן . לאחר מלחמת יום הכיפורים , קיבל המוסך המרכזי שלהם 
היתר לבצע פעולות תחזוקה ושירות בשבת . למעשה , היה ההיתר הזה אחד מלקחי 
המלחמה : האוטובוסים של דן משמשים את מערך החירום של צה"ל , ואי ביצוע 
פעולות התחזוקה בסוף יום העבודה ביום ו , פוגע במוכנותם למקרה של גיוס חירום 
במהלך השבת , דוגמת זה של יום הכיפורים 3791 . אלא שבמשרד העבודה חושבים 
אחרת , וכך יגיעו מעתה האוטובוסים ביום ו , וייוותרו ללא פעולות שירות 
חיוניות עד צאת השבת . לבד מן הפגיעה הביטחונית , אומרים בדן , עלולה 
בסופו של דבר להיגרם גם פגיעה באיכות השירות עם צאת השבת . " יכול להיות 
שבהזדמנות הזאת מתנקמים בנו על חילול שבת במסגרות אחרות " , משער בכיר בקואופרטיב . 
מי שמנסה להתחקות אחר המנגנון המטפל בסוגיית העבודה בשבת , מוצא עצמו מופנה 
פעם אחר פעם אל לשכת שגן השר פרוש . לא , אומר לי דובר המשרד , אין מי 
שאפשר לדבר עמו חוץ מפרוש עצמו . פקיד בכיר אחר תיאר באוזני את התיק המטפל 
הנושא , הספון לבטח במגירת שולחנו של סגן השר . " הוא משחרר אינפורמציה 
משם על פי מצב רוחו ושיקול דעתו " , הסביר אותו פקיד . משרד העבודה והרווחה 
הוא אחד היצורים הארגוניים היותר מורכבים בשירות הממשלתי . אגף העבודה במשרד 
מתנהל למעשה בניתוק מוחלט מאגף הרווחה , כשהפירמידות של מה שהיו שני משרדים 
נפרדים , מתאחדות זו עם זו רק ברמת המנכ"ל . המנכ"ל , שמואל סלבין , 
איש אמונו של יצחק מודעי , הובא למשרד כדי לגמול לו על נאמנותו בעבר , 
וכדי לשמור על ענייניו של הליכוד במערכת שיש בה הרבה כוח פוליטי , ואשר 
ההסכמים הקואליציוניים מוסרים אותה בידי מפלגה אחרת . על פי השמועה , היתנה 
הליכוד את מסירת תיק העבודה והרווחה לפרוש בהמשך כהונתו של סלאבין . סלאבין , 
אומרים במשרד , הפתיע לטובה במהירות כניסתו לתפקיד , אף שאין לו רקע בתחום 
הרווחה , והוא עושה עבודה מצוינת בעמידה מול משרד האוצר ובשמירה על עניינם 
של המקופחים ומוכי הגורל שבהם עוסק אגף הרווחה . אלא שסלאבין נעדר מעבודתו 
בשבועיים האחרונים , בשל ניתוח דחוף ומסובך שאותו יצא לבצע בחו"ל , וגם 
בתקופה שלפני נסיעתו , אומרים בכירים , היה ראשו טרוד יותר בענייני בריאותו 
ופחות בבעיות עבודה בשבת . פרוש מצדו הרבה פחות פעלתן מאשר בקדנציה הקודמת 
שלו במשרד הזה , לפני כחמש שנים , והרבה יותר זהיר מהרב פלדמן , שישב 
בכיסאו עד למשבר הקואליציוני האחרון בחר להתמקד בנושאים הקרובים ללבו , 
והעבודה בשבת בראשם . חשוב לו , לפרוש , להדגיש כי הוא פועל במסגרת החוק , 
גם אם הוא מונע על ידי אמונתו הדתית . " אני יהודי שמקפיד בשמירת חוקי 
התורה . אני יודע את המגבלות שלי , של מי שפועל במסגרת חוקי הכנסת . מה 
שהכנסת קבעה הוא שיהיה . לא אתן לעשות כל חריג " , הוא מבטיח . כאיש אגו"י , 
הוא אומר , לא מספק אותו חוק הכנסת , אבל במסגרת המשרד הממשלתי שבו הוא 
מחזיק הוא מקפיד לפעול על פי מה שהחוק קובע . דבקותו של פרוש במלה הכתובה 
הביאה אותו לערוך בדיקה מקיפה של ההיתרים הקיימים ושל אלה שתוקפם פג , ולפעול 
בהתאם . " מצאתי היתרים שתוקפם פג , ואני פשוט מודיע להם שאין להן רשות 
להמשיך ולעבוד תוך חילול שבת . מי שיפנה בבקשה לחדש מה שיהיה במסגרת החוק 
לא תהיה לי ברירה אלא לחדש . אבל את ההפקרות שהיתה כאן , כשזה היה משרד 
יתום וקטן , לא אתן להמשיך " . והרמז הזה , לגבי ההפקרות כביכול , מופנה 
כנראה בראש ובראשונה לכתובתו של סגן השר פלדמן , איש דגל תורה , המפלגה 
היריבה של אגודת ישראל . כאשר תגיע עת הקלפי , ידע פרוש להציג את הישגיו 
בצמצום הנגע , אותו חטא שלו נתנה דגל תורה הסכמה שבשתיקה . בינתיים , פותח 
פרוש גם חזית נוספת נגד חילול השבת , ומנסה להקים קואליציה עם בן ברית חדש : 
ההסתדרות . בשיחות בלתי פורמליות שהתקיימו עם האגף לאיגוד מקצועי , הציע 
פרוש להקים צוות משותף שיטפל בנושא . הצעתו היא לטפל בעניינם של עובדים 
שאינם מעוניינים לעבוד בשבת גם אם אינם דתיים . עובדים כאלה מחויבים כיום 
בעבודה בשבת , במסגרת סבב תורנות במפעליהם . חיים הברפלד , יו"ר האגף 
לאיגוד מקצועי בהסתדרות , אומר כי ההסתדרות נמנעה עד היום מלהתערב בנושא . 
המציאות הנוכחית במשק מחייבת יותר עבודה מבעבר , ואם יחייב משרד העבודה 
והרווחה מפעלים לדבוק באות הכתובה , עלולה , על פי הערכתו , להתעורר בעיה 
של ממש במפעלים רבים . לאחר ביטול היתרי העבודה , הורה פרוש לבצע חקירה 
מפורטת בשטח ולהגיש תביעות בבתי - משפט נגד מי שעובדים ללא היתר , או נגד 
מי שחורגים ממסגרת ההיתר שנקבע להם ומעסיקים יותר עובדים , או עובדים במחלקות 
שלגביהן לא ניתן היתר מפורש . " זה כבר יעלה להם ביוקר " , מבטיח סגן השר . 
לדבריו , יש כבר מקומות עבודה שנתפסו בעבירה על החוק , והתביעות הן רק 
עניין של זמן . כפי שהוא שומר בסוד את רשימת המפעלים שהיתרי העבודה שלהם 
בוטלו , מסרב סגן השר לזהות בפומבי את מי שהתביעות מוגשות נגדם . הוא גם 
מסרב לגלות את רשימת בעלי היתרי העבודה בשבת . לדבריו , מצא עם בואו למשרד 
הנחיה כתובה האוסרת באיסור מוחלט על פרסום נתונים אלה . כשאני מעיר לו כי 
בתוקף תפקידו כיום הוא מוסמך לשנות כל הוראה כזאת , אם אכן היא קיימת , 
הוא דבק בשלו . קפמאביניש למעטה הסודיות הזה שני הסברים . מתנגדי הרב פרוש 
גורסים כי בסופו של דבר הוא מעוניין שהעיסוק בבעיית העבודה בשבת יהיה מצומצם 
ככל האפשר . אם יתברר ההיקף האמיתי של עבודה בשבת כמה עשרות אלפי עובדים 
על פי אחת ההערכות ייחשף פרוש ללחץ בלתי נסבל בקרב החוגים הדתיים שלא לתת 
ידו לחילול השבת ההמוני הזה . בהקשר זה מזכירים את השר פרץ , שהעדיף לוותר 
על תיק הפנים כדי שלא לחתום על תעודות הזיהוי כמצוות בג"ץ . מי שמגינים 
על מדיניותו של סגן השר מסבירים כי איסור הפרסום של דבר העבודה בשבת מקורו 
במפעלים עצמם : יש ביניהם מי שזקוקים להיתר אבל אינם רוצים שלקוחותיהם החרדים 
ידעו כי הם עובדים בשבת . לנוכח מערכת המודיעין הענפה והפיקוח הקפדני של 
זרועות הבד"ץ , הממהר להתריע במודעות בראש חוצות על כל פריצת גדר והפרת 
איסור , צריך להתייחס לטיעון הזה במידה רבה של פקפוק . בינתיים , גורס 
פרוש , יש כבר לא מעט מפעלים ועסקים היודעים כי דרכם להיתר העבודה בשבת 
עתידה להיות קשה , והם נמנעים מהגשת בקשות . " הם יודעים שאני אעבוד לפי 
החוק , וכל יהודי שלא עובד בשבת אני מתברך בזה " . 
