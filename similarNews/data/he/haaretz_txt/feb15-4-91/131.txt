המשטרה ממליצה להעמיד לדין את שר הפנים , אריה דרעי , את שר התקשורת , 
רפאל פנחסי , וכן חלק מיועציו של שר הפנים , ביניהם דוד מילגרום וצבי 
יעקובסון . זאת בחשד למעורבות בפרשת העברות הכספים למקורבים לש"ס באמצעות 
הרשויות המקומיות , בניסיון להונות את מבקרת המדינה ובפרשיות נוספות . 
בחודשים האחרונים העבירה המשטרה לפרקליטות המדינה 51 תיקי חקירה , ובהם 
המלצות להעמיד לדין את השר דרעי בחשד לעבירות של מרמה , הפרת אמונים ורישום 
כוזב במסמכי תאגיד , שהתבצעו במהלך העברות הכספים הבלתי חוקיות ממשרד הפנים 
לאישים ולגופים המקורבים לש"ס . התיקים כוללים גם המלצות להעמיד לדין חלק 
מיועציו של שר הפנים . תיק נוסף , 61 במספר , כולל המלצה להעמיד לדין את 
שר התקשורת , רפאל פנחסי , ביחד עם השר דרעי , בגין מעורבות בקשירת קשר 
על - מנת למסור מידע כוזב למבקרת המדינה בעניין כספי המימון של ש"ס . זהו 
אחד התיקים החמורים ביותר , והעונש המירבי עליו הוא חמש שנות מאסר . לפי 
החשד , נטלו השניים חלק בישיבות שבהן תוכנן מעשה המרמה , אלא שזה לא יצא 
בסופו של דבר אל הפועל , מכיוון שרואה החשבון של ש"ס סירב ליטול חלק בקנוניה . 
שני השרים שומרים בפרשה זו על זכות השתיקה . לעומת זאת סגן שר האוצר , 
הרב יוסף עזרן , שהשתתף אף הוא בישיבה , העיד במשטרה ושיתף פעולה עם חוקריו . 
ידוע שחלק מהמשפטנים של דרעי שהשתתפו בישיבה זו , ביניהם דוד גלס ויורם 
בר - סלע , הזהירו אותם מפני ביצוע המעשה . חלק מן החשודים בסיוע לשר הפנים 
במעשי המרמה לא יועמדו ככל הנראה לדין , מכיוון שנלקח בחשבון שהם היו נתונים 
לסחיטה . 21 מן התיקים כוללים חומר חקירה של 21 רשויות מקומיות , שנבחרו 
כמדגם מכלל הרשויות המקומיות בארץ ששימשו כצינור להעברות הכספים ממשרד הפנים 
למקורבים לש"ס . ממצאי החקירה כוללים עדויות לכאורה , שמשמעותן קשה . הן 
מלמדות כי דרעי ניצל את מעמדו להזרמת כספים למוסדות ולגורמים שבראשם עומדים 
בני משפחתו או פעילים בש"ס , או לגופים שלתנועת ש"ס היה עניין להעביר להם 
כספים . בתיק נפרד אומתו החשדות שדרעי העביר 004 אלף שקלים לעמותת " קול 
יהודה " , שבראשה עומד אחיו יהודה דרעי , לצורך רכישת וילה מפוארת בשכונת 
הר - נוף בירושלים . ועדת השרים לענייני עיזבונות הקצתה מאות אלפי שקלים 
למחלקה לאיכות הסביבה במשרד הפנים . באחד התיקים קיימות ראיות לכאורה כי 
דרעי העביר כספים אלה במרמה לבניית בתי כנסת , על אף שהוזהר לא לעשות כן . 
העד המרכזי בפרשה יהיה מנכ"ל המשרד לאיכות הסביבה , ד"ר אורי מרינוב , 
שהיה אז מנהל המחלקה לאיכות הסביבה במשרד הפנים . 
