ראש אגף המודיעין בצה"ל האלוף אמנון שחק יסים השבוע את תפקידו ובמקומו יתמנה 
האלוף אורי שגיא , מפקד חילות השדה . זה יהיה המינוי הבכיר הראשון המתבצע 
לאחר סיום המלחמה במפרץ . טקס העברת התפקיד יתקיים ביום שלישי או רביעי 
השבוע , לפי החלטת שר הביטחון משה ארנס . האלוף שחק יתמנה לסגן הרמטכ"ל 
במקומו של האלוף אהוד ברק , שייכנס לתפקיד הרמטכ"ל באחד באפריל . לאחר חילופי 
ראש אמ"ן יימשך סבב המינויים בצה"ל וייערכו חילופים נוספים , בין השאר בפיקוד 
הצפון ובתפקידים בכירים נוספים . במערכת הביטחון יש כוונה לסיים עד סוף 
החודש הזה את כניסתם לתפקיד של כל הקצינים החדשים , ובכך יוקם למעשה מטכ"ל 
חדש בראשותו של אהוד ברק . 
