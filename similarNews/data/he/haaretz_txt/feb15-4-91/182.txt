בזמן הזה , היו תנורי המיקרוגל בגדר חדשות לוהטות . בדיקות שערכה ממשלת 
בריטניה הראו שאחדים מהם לא חיממו את המזון בצורה אחידה , והיו חששות שמשמעותה 
של עובדה זאת עלולה להיות שבקטריות המרעילות מזון לא הומתו . באחרונה ביצע 
איגוד הצרכנים הבריטי בדיקות חוזרות של תנורי מיקרוגל , והתברר כי רק באחד 
מתוך עשרת התנורים שנבדקו , היה ביצוע חימום מזון מחדש מניח את הדעת . ביצוע 
של חימום מחדש חשוב במיוחד למזונות " בשל וקרר " מזונות שהיצרן מבשל אותם 
ואחר כך הם מוכנסים לקירור עד שמחממים אותם מחדש . סוג זה של מזון נוטה 
במיוחד לזיהום על ידי בקטריות רעילות . אם שיטת הבישול אינה מחממת את המזון 
במידה מספקת ולמשך זמן מספיק , הבקטריות לא יומתו ( בישראל סוג זה של מזון 
אינו נפוץ , פרט למעדניות ו"טייק אוויי " ) . מקובל שיש להחזיק את המזון 
בחום של 07 מעלות צלסיוס למשך שתי דקות כדי להמית את הבקטריות הרעילות . 
על פי ממצאי הבדיקות של איגוד הצרכנים הבריטי שפורסמו בירחון תנורי המיקרוגל 
שנבדקו הוכיחו יכולת פחותה עוד יותר מאשר בשנה שעברה לחמם מחדש מזונות בצורה 
אחידה בטמפרטורה הזאת . רק חצי תריסר מן התנורים בגודל מלא שנבדקו לפני 
כמה חודשים יכלו לעשות זאת , ואילו תוצאות הבדיקות של תנורים קומפקטיים , 
אלה שנערכו באחרונה , מאכזבות עוד יותר . הבעיה עם תנורי מיקרוגל , 
כותב הוויץ " , שמשמעותו של האופן שבו הם מחממים מזון , שאין תמיד זמן לטמפרטורה 
להתאזן על כן מקבלים במזון מקומות חמים וקרים . עם זאת , בצירוף נכון 
של מזון שהוכן כראוי , חימום נאות בתנור ומילוי הוראות היצרן , אפשר יהיה 
לפתור את הבעיה הזאת . יצרני המזון חייבים להיות מסוגלים לומר לצרכנים כמה 
זמן לחמם מזון ביחידת כוח מסוימת ( בוואטים ) דבר לא קל , משום שיצרני 
התנורים מודדים את תפוקת הכוח של תנוריהם בצורות שונות , וכך נוצרים מספרים 
שונים לאותם התנורים . קפמאבינלהרעלות מזון עלולות להיות תוצאות קשות במיוחד 
לקבוצות מסוימות : קשישים . נשים הרות . אנשים בעלי התנגדות קטנה לזיהומים 
בשל תרופות או מחלות . מתברר שיש גם מזונות " מסוכנים " שלא רצוי לחמם 
אותם במיקרוגל , כלומר מזונות שעלולים להכיל בקטריות רעילות : מזונות 
שבושלו פעם ואחר כך הוכנסו למקרר , הוכיחו , על פי תוצאות שפירסם איגוד 
הצרכנים הבריטי באפריל 09 , שבקטריות מרעילות עלולות להיות נוכחות במזונות 
אלה ואין לסמוך על תנורי מיקרוגל שיעלו את טמפרטורת המזון במידה מספקת כדי 
להרוג אותן . חלק ממזונותארוחות קפואים עשויים להיות מבושלים בחלקם או לחלוטין 
לפני הקפאתם ; גם לגביהם הבדיקות הראו שזיהום מזון עשוי לחול בהם ( ובכמויות 
גדולות יותר מאשר במזונות הבישול - קירור ) . שיירים . במלים אחרות , 
מזון שבושל ואוחסן בבית אפילו אם היה במקרר או במקפיא . עוף בלתי מבושל הידוע 
בבעיה של זיהום בסלמונלה . 07 מעלות של המיקרוגל לא יחסלו חיידקים אלה . 
קפמאבינהנה העצות שמשיא ה"וויץ " לקוראיו בשימוש במיקרוגל : קראו את ההוראות 
המצורפות לתנור לפני שתתחילו להשתמש בו . קראו את ההוראות על חבילות המזון 
הקפוא . בחשו את המזון , אלא אם כן הדבר אינו אפשרי . סובבו את המזון במשך 
הבישול , אפילו אם בתנור שלכם יש לוח מסתובב . ודאו שהמזון יקבל לפחות את 
משך הבישול המומלץ במתכון או על גבי האריזה . גם זמן השהייה בתנור חשוב , 
הוא עוזר לאזן את הטמפרטורה . אל תבשלו עוף שלם או תרנגול הודו שלם בתנור 
מיקרוגל קשה מאוד לחמם אותם בצורה אחידה . היו זהירים ביותר כאשר אתם מבשלים 
חתיכות עוף : בדקו שהן מבושלות היטב . היו זהירים במזונות בעלי תכולת שומן 
וסוכר גבוהה . קל מאוד לבשל אותם יתר על המידה ואפילו לגרום לשריפה . לגבי 
כל מזון : לעולם אל תחממו מחדש יותר מפעם אחת . בטיחותם של תנורי מיקרוגל 
אינה קשורה רק בבטיחות בקטריולוגית של המזון . יש גם בעיות אחרות : . 
קל מאוד לבשל יתר על המידה מזונות עשירים בשומן ובסוכר , וידוע על מקרים 
אחדים שבהם פרצה שריפה כתוצאה מכך . על כן היזהרו במיוחד במזונות כאלה . 
. האפשרות שכימיקלים מזיקים יעשו את דרכם לתוך המזון מן האריזות עלולה 
להיות מקור אחר לדאגה . הנציבות האירופית מכינה חקיקה חדשה לגבי אריזות 
הבאות במגע עם מזון . בינתיים מייעץ איגוד הצרכנים הבריטי לא להשתמש בכל 
ציפוי פלסטיק בין אם הוא " מתאים למיקרוגל " ובין אם לאו במגע ישיר עם 
מזון בתוך תנור המיקרוגל . אם ברצונכם לכסות מזון או למנוע ממנו להתייבש , 
הניחו את המזון בתחתיתה של צלחת עמוקה , כשהציפוי מתוח על פני הצלחת בצורה 
שאין הוא בא במגע עם המזון עצמו . באורח שגרתי נבדקו דליפות של קרינת גלי 
רדיו בתנורים חדשים , ומעולם לא נמצאו כאלה בתנור שעמד בדרישות התקן הבריטי . 
כן נבדקו 86 תנורים ביתיים ישנים . בכל התנורים שנבחנו היתה דליפה נמוכה 
בהרבה מגבולות התקן הבריטי . קפמאבינתנורי מיקרוגל באים בצורות ובגדלים שונים . 
תנורים קומפקטיים הם הטיפוס הקטן ביותר ותופסים את המקום הקטן ביותר במטבח . 
הם שימושיים אם מבשלים בעיקר מנות קטנות או אם מנצלים את התנורים למשימות 
הבישול הפשוטות ביותר . תנורים בגודל מלא טובים יותר לארוחות משפחתיות , 
אבל תופסים יותר מקום במטבח . כמה מאלה המצוידים באבזרים מתוחכמים עלולים 
להתגלות כמי שעושים את הבישול למסובך מדי , ואינם נותנים בהכרח תוצאות 
טובות יותר מאלה שאפשר להשיג בתנורים בסיסיים יותר . אבזרים כדאיים הם טיימר 
אלקטרוני ולוח מסתובב , שעוזר לאזן את הנקודות החמות והקרות במיקרוגל . 
אבזרים שהשימוש בהם מוגבל : הרבה דרגות כוח , שכן מרבית הצרכנים משתמשים 
ממילא רק בדרגה אחת הגבוהה ; מדפים ; מגשי זכוכית ; בישול אוטומטי . 
יש גם אבזרים שאינם שווים את הכסף : בישול בשלבים רבים הבדיקות העלו שאפשר 
להשיג תוצאה טובה יותר בשיטה ידנית מאשר בעזרת תוכניות אוטומטיות ; התחלה 
אוטומטית הצרכן קובע את זמן התחלת הבישול וסיומו כאשר הוא מחוץ לבית . 
המהירות של בישול במיקרוגל והצורך לבחוש ולהפוך גורמים לכך שמוטב להיות 
במטבח כאשר הבישול נעשה . קיימת גם שאלת בטיחות המזון השארת מזון מחוץ 
למקרר במשך כל שעות היום , אינה רעיון טוב . 
