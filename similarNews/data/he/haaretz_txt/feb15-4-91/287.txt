באמצע השבוע שעבר נחוג אל - אסרא ואל - מעראג , החג המוסלמי המציין את עלייתו 
של הנביא מוחמד לשמים . יום קודם לכן הודיע רדיו בגדד לפלשתינאים כי עיראק 
תעניק להם לרגל החג מתנה מיוחדת . ואכן , באותו לילה שוגרו שני טילים לעבר 
גוש דן . הטלוויזיה הירדנית הראתה תמונות של חגיגות ותפילות ברוב עם , 
וגם במסגד אל - אקצה שבמזרח ירושלים היה מספר המתכנסים לתפילה גבוה מהרגיל . 
בראש המתפללים עמד ראש המועצה המוסלמית העליונה , השייח הישיש סעד אל - 
דין אל - עלמי , שימים ספורים לפני המלחמה הספיק עוד לפגוש את סדאם חוסיין 
בבגדד , בעת כינוסה של ועידה מוסלמית . זה עשרות שנים שהפלשתינאים מייחסים 
חשיבות מיוחדת לחג זה , שהוא היחיד באיסלם הקשור ישירות לירושלים : הנביא 
מוחמד הובל בלילה ממכה לירושלים ( אל - אסרא ) על גבי סוס פלאי ועלה מכיפת 
הסלע לשמים ( מעראג ) . בגדה המערבית וברצועת עזה ציפו לירי הטילים בליל 
החג . בשטחים לא היו שום התכנסויות חגיגיות ולא תפילות במסגדים , משום 
שיותר ממיליון וחצי התושבים הערבים נתונים בעוצר ובסגר ומצוים בהגבלות תנועה 
ממושכות , הקשות ביותר שהיו מאז 7691 . בשבוע שעבר הודיעה אמנם מערכת הביטחון 
שהעוצר מסר בהדרגה מאזורים מסוימים , אבל בפועל מוטל על הגדה ועל עזה מצור 
כללי הנמשך כבר חודש ימים . פה ושם הוא מסר לכמה שעות , ולעתים למשך כל 
היום , אבל ממהרים להטיל אותו כשמתעורר אפילו חשש קל לתקריות . עשרות 
מחסומים מוצבים במעברים מהשטחים לישראל ואסור גם לעבור מנפה אחת לשנייה . 
גשרי הירדן חסומים למעשה ורק בודדים זוכים לרשיונות כניסה ארצה על רקע הומניטרי . 
הכלכלה והשירותים משותקים , אין לימודים , המלאכה והמסחר שובתים . בתי 
החולים פועלים במתכונת חירום מצומצמת . הממשל הצבאי מוציא אישורי תנועה 
מעטים בלבד . על פי דו"ח של " בצלם " , שפורסם בסוף השבוע , נעצרו בשטחים 
מאז תחילת המלחמה 745 , 3 איש , יותר ממחציתם נאשמו בהפרת העוצר . הם הובאו 
לדין בהליכי משפט מהירים , בדרך כלל ללא עורכי דין , ונשפטו לקנסות של 
עד 005 , 1 ש"ח . אלה שסירבו או לא יכלו לשלם נכלאו לחודש וחצי . שירותי 
הביטחון ניצלו את ההגבלות למבצע גדול של תפיסת חשודים ומאות פעילים של ארגונים 
מוסלמים קנאים נעצרו ובוצעו מעצרים מינהליים של אחרים שנחשדו בפעילות עוינת . 
התחושה בשטחים היא , שההגבלות והשיתוק לא נכפו על התושבים מסיבות ביטחוניות 
ישראליות , אלא כדי להעניש אותם על תמיכתם בסדאם חוסיין . משהוסר העוצר 
בבית - לחם בשבוע שעבר , אמר אחד מפקידי העירייה : " מדינת ישראל לא תוכל 
לסבול את העובדה שהחיים בתל - אביב משותקים בעוד שבשכם הם מתנהלים כסדרם " . 
כשם שאיש בשטחים לא הסתיר את תחושת הסיפוק שלו מפגיעות הטילים בישראל , 
כך אפשר היה לשמוע בסוף השבוע את ביטויי הזעזוע על ההרוגים במקלט התת - 
קרקעי בבגדד . מכר ערבי סיפר לי , שאביו הזקן אמר בראשית השבוע שעבר שהוא 
מוכן למות בשקט אחרי שראה טילים ערבים פוגעים בתל - אביב ואילו בסוף השבוע 
לא יכול היה לשלוט ברגשותיו ומירר בבכי למראה תמונות ההרוגים בבגדד . ביום 
חמישי מיהרו צעירים לעבור ברחובות הערים שמהם הוסר העוצר והורו לתושבים לסגור 
את החנויות ולשבות שלושה ימים לאות אבל . קשה לאמוד את הנזקים הכלכליים 
והאחרים שהסב המצור הממושך על הגדה ועל עזה . הכלכלן סמיר חליילה ( שהשתתף 
בדו"ח " בצלם " ) מעריך את ההפסד הכספי היומי בשטחים ביותר מחמישה מיליון 
דולר . סך כל ההפסדים מיום שפרצה המלחמה נאמד ביותר מ031 מיליון דולר . 
רוב ההפסדים ישירים : אובדן הכנסות מעבודה בישראל ואובדן הכנסות בשטחים 
עצמם , כולל הזנחת עיבוד חקלאי והפסקת ייצוא של מוצרים חקלאיים . בנפות 
הכפריות לא הוטלו הגבלות שגרמו נזקים לחקלאות , שכן צה"ל לא הטיל פיקוח 
על כל אחד ממאות הכפרים הערבים . גם סביב מזרח ירושלים ההגבלות היו לסירוגין 
טורדניות ושרירותיות ולעתים ללא הקפדה נוקשה . המכוניות של ערביי מזרח ירושלים 
הן בעלות לוחיות זיהוי ישראליות ( צהובות ) ולא תמיד עצרו אותן , במחסומים 
סביב העיר , כדי לבדוק אם בין הנוסעים יש תושבים מן השטחים הנושאים תעודות 
זהות של הממשל . לפעמים מנעו מרבים מהערבים , בעלי תעודות זהות של ירושלים , 
שגרים מעבר לגבולות העיר , להיכנס לירושלים , אולם בדרך כלל התירו להם 
לעבור . מצד שני , בתוך ירושלים המזרחית מתגוררים אלפים ( האומדן מגיע 
ליותר מ02 אלף ) בעלי תעודות זהות של הגדה , שעל פי החוק אסור להם לשהות 
בירושלים . רק במקרים מעטים חיפשו אחריהם והענישו אותם . במקרה אחד פשטו 
פקחים של משרד העבודה על אזור התעשייה בעטרות , שבצפון - מזרח ירושלים , 
והטילו קנסות על בעלי מפעלים ישראלים שהעסיקו פועלים מהגדה ללא אישורי תנועה . 
הפעילות במוסדות ערבים רבים בירושלים שותקה נוכח ההגבלות בשטחים , כשם 
ששותקו ענפי הבניין והחקלאות בישראל מחוסר פועלים . ברוב בתי הספר הערביים 
הפרטיים בירושלים לא היה אפשר לחדש את הלימודים , מפני שרבים מהמורים , 
שהם תושבי הגדה , לא יכלו להגיע . כך שובשה גם עבודת בית החולים " אל - 
מקאסד " , אחרי שצה"ל איפשר רק לאנשי הצוות הרפואי שלו לעבור מהגדה לעיר , 
ואילו מהעובדים האחרים נמנעה הכניסה לירושלים . העוצר והסגר מנעו איסוף 
נתונים על ההתרחשויות בשטחים ועל אירועים חריגים במשך כל החודש האחרון . 
פה ושם נודע על תלונות שהפכו כבר שגרה . בשכם החליט הממשל שדווקא עכשיו 
הוא הזמן המתאים לדרוש מהתושבים את שומות המס של השנה הבאה . במקומות אחרים 
התלוננו על פגיעות של חיילים . בכניסה לעזה ראיתי ביום שני שעבר טנדר גדול , 
עמוס ארגזי בננות , שהגיע מתל - אביב , וחייל שבדק אותו דרש מהנהג הערבי 
שיפרוק את כל הארגזים ויעמיס אותם שוב . הסיבה : הנהג לקח אתו לנסיעה ילד 
בן 31 ללא אישור מתאים . הערבי , כולו רועד מעלבון ועצבנות , התחנן שעה 
ארוכה ופנה גם אלי לעזרה , עד שהחייל ויתר . העובדה שהערבים תומכים ללא 
סייג בסדאם חוסיין ועולזים על הטילים הגביהו ללא ספק את חומת השנאה בין הצדדים . 
קפמאבינמי שהתארגן במהירות לסייע לערביי השטחים היה מנגנון סוכנות הסעד והתעסוקה 
של האו"ם . אנשיו חילקו תוספות למנות המזון הקבועות ובכמה מקומות חילקו 
אף ערכות מגן . חרף החלטת בית המשפט העליון , שהורה לצה"ל לתת את 071 אלף 
הערכות שברשותו לתושבי השטחים הגרים בסמוך לאזורים שעלולים להיפגע , התנהלה 
החלוקה במשך שלושה שבועות בעצלתיים . חולקו רק כ05 אלף ערכות ורק למבוגרים . 
לפחות במקרה אחד , במחנה הפליטים נור - שאמס ליד טול - כרם , סירבו הערבים 
לקבל את הערכות מכיוון שלא כללו את ציוד המגן לילדים . בתוך המידע והתלונות 
שהגיעו מהגדה ומעזה לא נמסר על מחסור במזון . קצין בכיר בממשל , שהסביר 
לוועדה בכנסת החוקרת את הנעשה בשטחים , אמר שבגדה ובעזה אין רעב , אבל 
יש תמיכה בסדאם חוסיין . פרופסור דוד קרצמר , מהאגודה לזכויות האזרח בישראל , 
הגיב במסיבת עיתונאים בירושלים ואמר שאין קשר בין תמיכת התושבים הערביים 
במדינת אויב ובין חובתו של השלטון לדאוג לאוכלוסייה . ההנחה שזוהי אוכלוסייה 
עוינת היא ברורה למדי במצבים כאלה . האגודה דרשה , כמו גופים אחרים בארץ , 
להסיר את העוצר הכללי ולהטילו רק במקרים ובמקומות שבהם יש בו צורך ברור , 
וכן להעמיד את הממשל על אחריותו לכך שלתושבי השטחים יהיו אמצעי קיום ושירותים 
חיוניים . איש לא מטיל ספק בכך שבתקופת מלחמה יש צורך בנקיטת צעדי ביטחון , 
אבל " מבחנה האמיתי של חברה הוא בשמירה על ערכי יסוד של צדק דווקא בשעת 
משבר ומצוקה " , אמר פרוף קרצמר בצטטו את קביעת בית המשפט העליון : " כאשר 
רועמים התותחים , לא נדם קולו של שלטון החוק " . 
