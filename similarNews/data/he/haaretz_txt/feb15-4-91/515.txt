קלושים הסיכויים להשלמת העסקה בין קבוצת הביטוח ההסתדרותית הסנה לבין איש 
העסקים שלמה אליהו , לרכישת חברת הביטוח בידרמן . גורמים הקשורים לעסקה 
טוענים כי למעשה המו"ם הגיע לקיצו ורק מפנה קיצוני יוכל להציל את העסקה . 
הקשיים בעסקה נובעים מתנאים חדשים שהציגה קבוצת בידרמן , שברשותה % 94 ממניות 
חברת הביטוח . הסנה ושלמה אליהו הגיעו להסכם לפיו ירכוש אליהו באמצעות חברה 
שבבעלותו % 15 ממניות הסנה , אך אליהו מתנה את העסקה בכך שיוכל לרכוש גם 
את מניות בידרמן . נראה שמשפחת בידרמן נוטה לדרוש מחיר גבוה יותר עבור מניותיה . 
עמדתה של משפחת בידרמן הביאה בזמנו לפיצוץ עסקה קודמת במסגרתה ביקשה הסנה 
למכור את מניות חברת בידרמן לאיש הביטוח האמריקאי אלברט גקובס . יצוין כי 
גקובס לא הצליח גם לקבל היתר לעסקה מהמפקח על הביטוח . את תגובתו של שלמה 
אליהו לא ניתן היה להשיג אמש . 
