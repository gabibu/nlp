גורבצוב נפגש אתמול עם שר החוץ של הממשלה הגולה של כוויית , השייח אל - 
סבאח . " ההנהגה הסובייטית הדגישה את תמיכתה בכל החלטה של מועצת הביטחון 
וציינה את הצורך הדחוף בנסיגת הצבא העיראקי מכוויית " , אמר אל - סבאח במסיבת 
עיתונאים בתום הפגישה . אל - סבאח גם נפגש עם שר החוץ הסובייטי , אלכסנדר 
בסמרטניך , ושמע מפיו על תוצאות שיחותיו של פרימקאוב עם נשיא עיראק . עדיין 
לא ברור אם אל - סבאח ישהה במוסקווה עד שיגיע לשם ביום שני שר החוץ העיראקי , 
טארק עזיז . פרימאקוב אמר במוסקווה בשובו מבגדאד כי " אין יסוד לאמירה 
החלטית כי גברו הסיכויים להפסקת אש , אך יש זיק של תקווה כי שליט עיראק 
יתחיל לחשוב באופן מציאותי יותר , אף כי אין עדיין שינוי בסיסי בעמדתו " . 
בינתיים נמנעה בריה"ם מלהשמיע דברי ביקורת על ארה"ב לגבי הפצצת המקלט בבגדאד . 
" אין זה תפקידנו לשפוט , אך מה שקרה שם רק מחזק את דאגתה של בריה"ם כי 
המלחמה עלולה להביא לתוצאות שאיש לא שיער אותן " , אמר דובר משרד החוץ הסובייטי . 
( ע"ר ) . דוברת מחלקת המדינה האמריקאית , מרגרט טאטוויילר , אמרה כי 
לדעתו של בייקר תוצאות שיחותיו של פרימאקוב בבגדאד אינן מעוררות תקווה להפסקת 
אש . 
