דיפלומט עיראקי בכיר בניו יורק שכר לפני שנה רוצח להתנקש בחייו של תושב קליפורניה 
ממוצא עיראקי , שפעל נגד משטרו של סדאם חוסיין . כך גילה אתמול העיתון 
" וול סטריט גורנאל " . האף - בי - איי חשף את מזימת הרצח מבעוד מועד . 
הקשר לרצח נרקם בין המזכיר הראשון במשלחת עיראק לאו"ם , חאמד אחמד אל - 
עמרי , לבין אנדריי קושאבא , בן 64 , שעבד כנהג ואיש שירותים במשלחת העיראקית . 
הקורבן המיועד היה סארגון דאדשו , תושב עיר קטנה בקליפורניה , מודסטו . 
התוכנית להתנקש בחיי דאדשו נחשפה באקראי , במהלך ציתות לשיחות הטלפון של 
הדיפלומט העיראקי , שנעשה בקשר לחקירה אחרת של האף - בי - איי . בפברואר 
09 קלטו הסוכנים שיחת טלפון של הדיפלומט , בה הציע לאלמוני 05 אלף דולר 
תמורת התנקשות בחייו של סארגון דאדשו , בן למיעוט האשורי בעיראק , שהיגר 
לארה"ב ב5691 והשתקע בעיר הקטנה בקליפורניה . קפידבינדאדשו , כיום בן 14 
ובוגר אוניברסיטה , הוא הבעלים של מפעל ליצור שמפו לנשים . הוא ידוע כמתנגד 
פעיל למשטר בבגדאד , והקים תחנת רדיו שניהלה מערכת הסברה לקידום שאיפות 
המיעוט האשורי בעיראק . בתחנת הרדיו הקטנה שלו שידר דאדשו חומר תעמולה נגד 
עיראק וקרא לסילוקו של סדאם חוסיין . לאחר שסוכני האף - בי - איי קלטו את 
השיחה מניו יורק , הם ניצבו בפני תעלומה כפולה : מי האיש שהדיפלומט העיראקי 
מבקש להתנקש בחייו , ומי האיש שהמשימה הוצעה לו . משרד האף - בי - איי 
בניו יורק שיגר צוות מיוחד למודסטו בקליפורניה , אך רק צירוף מקרים מוזר 
הביא לחשיפתו של הרוצח המיועד , אנדריי קושאבא , שאף הוא ממוצא עיראקי 
ובן למיעוט האשורי . יום אחד ביקר קושאבא בתחנת הרדיו של דאדשו , והציג 
עצמו כזמר חובב . כדי לשכנע את דאדשו בכישוריו המוסיקליים , השמיע לו כמה 
שירים שהוקלטו על קלטת . במהלך ההכנות להתנקש בחיי דאדשו , חיפש קושאבא 
אדם שינהג במכונית שבה ימלט ממקום הרצח . הוא שכר את שירותיו של תושב העיר , 
שזהותו נשמרת בסוד והידוע רק בכינוי " פיטר " . " פיטר " , גם הוא מבני 
המיעוט האשורי בעיראק , מיהר אל סארגון דאדשו ומסר לו על התוכנית להתנקש 
בחייו בהוראת המזכיר הראשון של משלחת עיראק באו"ם . כשהושמעה לו הקלטה של 
שיחת טלפון , זיהה דאדשו את קולו של קאשאבו ומסר לסוכני האף - בי - איי 
את שמו וזהותו . קפידבין " פיטר " הסכים לסייע לאף - בי - איי , והקליט 
שיחות שניהל עם קושאבא . בשלב מסויים התחיל קושאבא לחשוד ב"פיטר " , ובעת 
שיחה שקיימו בביתו התנפל עליו וניסה לפגוע בו . סוכני אף - בי - איי , 
שקיימו מעקב צמוד ממכונית שחנתה ליד בית המלון , פרצו לחדר ועצרו את קושאבא . 
בחיפושים בביתו נמצאו אקדח וממצאים מחשידים אחרים . החקירה העלתה את מעורבותו 
של הדיפלומט העיראקי בניו יורק , ובהתערבות מחלקת המדינה הוא הוכרז כאישיות 
בלתי רצויה ועזב את ארה"ב . האף - בי - איי סירב למסור למשטרה את תוכן השיחות 
המוקלטות של הדיפלומט העיראקי , שנדרשו כדי לשמש חומר מרשיע נגד קושאבא , 
ומשרד המשפטים בוואשינגטון הורה לשחררו מחוסר הוכחות . המעקב אחרי קושאבא 
נמשך , והתברר כי העיראקים סיפקו לו זהות מזוייפת . הוא נראה עולה על מטוס 
שהמריא לבלגראד , ובאמצע הדרך החליף את יעד טיסתו והמשיך לבגדאד . ה"וול 
סטריט גורנאל " מגלה כי ההאזנה לשיחות הטלפון של הדיפלומט העיראקי סייעה 
לחשיפת ניסיון הברחה לעיראק של מתגים , המותקנים בכלי נשק גרעיניים . עיראקים 
אחדים נעצרו והורשעו . 
