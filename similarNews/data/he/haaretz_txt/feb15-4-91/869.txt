תוך חיפוש אחר ניירות בחדר האטום , מצאתי גלויה ששיגרה לפני שנים שגרירות 
ארצות - הבריתבתל - אביב , לקראת תערוכה שעמדה להיפתח שם . בגלויה ציטוט , 
משפט אחד , מדבריו של הנרי דייויד תר , הוגה - הדעות האמריקאי . בצעירותו 
למד באוניברסיטת הרוורד , ולא התבלט במיוחד . אז הלך אל היערות , בנה 
לו בקתה קטנה ופשוטה , התבודד בה , והיה יוצא אל העצים , הציפורים ובעלי - 
החיים . ובשבתו שם , הרחק מתחלואי הציוויליזציה ומוראותיה , כתב את תורתו , 
ובה השורות הבאות , שצוטטו באותה גלויה ישנה : " הלכתי אל היערות , משום 
שרציתי לחיות על פי רצוני , להתייצב רק מול העובדות הבסיסיות של החיים , 
ולראות אם אכל ללמוד את אשר יכולים החיים ללמד , וזאת כדי שבהגיע יומי 
למת , לא אגלה כי בעצם לא חייתי " . במחנק הכפוי של החדר האטום , למשמע 
החדשות והדיווחים ברדיו , עם המסכות ומזרקי האטרופין של בני המשפחה בהישג 
יד כמה אני מתגעגע אל שלוות היערות , אל האוויר הצח , לחוש אותם , ולקחת 
פסק - זמן מהציוויליזציה על כל מתחיה ואימיה . לחוש ולהיזכר בטעם האמיתי 
של החיים . קפמאפרקבאחרונה אישרה הכנסת את הצעתו של חבר - הכנסת בני בגין 
להקים מועצה לביטחון , שתסייע בייעוץ מקצועי לראש הממשלה , בכל ענייני 
הביטחון הלאומי . עוד באותו ערב הודיע מר שמיר שהוא ממנה את השר החדש רחבעם 
זאבי לטפל בהקמת המועצה . בני בגין נדהם . לא לחתול הזה פילל כשומר השמנת , 
אבל שמיר חשב אחרת . כך או כך , ניתן היה להבין שבתוך יומיים - שלושה 
תורכב המועצה ויפורסמו שמותיהם של חברי הגוף החדש , והוא יתחיל מייד לפעול 
ולסייע . כל יום יקר , במצב החירום הקשה שישראל שרויה בו בשבועות האחרונים . 
כל שגיאה עלולה לגבות מחיר גבוה . יוזמה טובה יכולה לעזור . אבל , עוד 
אין מועצה . תחת זאת , ניתן לשמוע את שר החוץ דוד לוי נאחז בטלפון , בבוקר 
שנודע לראשונה על תחילתה של המתקפה היבשתית , נכנס לשידור ברדיו ומדבר ומדבר 
ומדבר , בענייני ביטחון המדינה . טוב שהיה אומץ למנחה , לאחר ניסיונות 
קונוונציונליים לשרבב מלה , לומר כי הגיעו לאולפן דיווחים מעודכנים , 
ובכל מקרה חשוב להקדים ולשדר את העדכונים לפני כל עניין אחר . דוד לוי נשאר 
על הקו , כדי לחזור ולהמשיך ולדבר ולדבר . מה מבינים שרים שאין להם שום 
רקע צבאי , למשל על המלצת הצבא " להרוס את התשתית הצבאית של האויב " ? 
כמה מהם מבינים את המשמעות בשטח , וחוזים מראש את התמונה בזירת המערכה , 
המקומית או הכללית ? רק אנשי צבא בכירים , שנטלו חלק במערכות דומות , 
עשויים לצייר לעצמם , אולי גם לאחרים , את העומד לקרות ולהתחולל . וגם 
הם טועים . חיזוי אינו פוליסה . על אחת כמה וכמה , פוליטיקאים - אזרחים . 
אלה טרחו לטעון לאחר מעשה , למשל בימי מלחמת לבנון , שלא ידעו את אשר 
עומד לקרות . אי - הבנה רטרואקטיווית . מדינה הניצבת בפני הצורך לקבל החלטות 
אופרטיוויות קשות וסבוכות יכולה למנוע , במידת האפשר , הפתעות בשעת המעשה 
או לאחריו , אם תעמוד לרשות ממשלתה מועצה לביטחון לאומי : גוף מייעץ שאמנם 
אינו יכול ואינו מסוגל למנוע כל הפתעה , אך לפחות מצפים מחבריו שיבינו את 
מהות ההצעה שמביא הדרג הצבאי , מהות ההחלטה שתקבל הממשלה בעקבות ההמלצה , 
וכן משמעותה הלכה למעשה . לשם כך דרושה מועצה של מומחים שהתנסו במלחמות 
ובקבלת החלטות צבאיות וצבאיות - מדיניות , גם החלטות שגויות , ולא פוליטיקאים 
מפלגתיים אשר רבים מהם לא הריחו זירת - קרבות מעולם , ובוודאי שלא כמות 
גדולה של אבק שריפה ואבק בניינים שקרסו . במלחמות יום הכיפורים ולבנון חסר 
גוף מומחים כזה . הממשלות , בשתי המלחמות , ניזונו מדבריהם ומהלכי - רוחם 
של שר הביטחון ושל קצינים בכירים . בשתי המלחמות היה שר הביטחון רמטכ"ל - 
על . הביא לממשלה מה שביקש להביא . ואילו לממשלה לא היה גוף מקצועי שיבדוק 
למענה את ההצעות , וימליץ לקבלן , לתקנן או לדחותן . בממשלות קודמות היו 
חברים קבוצות של שרי ביטחון ורמטכ"לים לשעבר , וגם מפקד לשעבר של חיל האוויר . 
גם שני ראשי - ממשלה לשעבר . והיום ? השניים שהובילו את הממשלה ואת המדינה 
למסע - הדמים ההרפתקני בלבנון הרמטכ"ל רפול ושר - הביטחון אריאל שרון . 
וכן השר החדש והשנוי - במחלוקת האלוף - בדימוס רחבעם זאבי . והאחרים ? 
הביטו בהם , בשבתם סביב שולחן הממשלה . ראו גם את קלי הרגליים והלשון , 
הרצים להתראיין תחת כיפת השמיים , גם בעניינים של מדיניות הביטחון , מול 
מצלמות ומיקרופונים של התקשורת המקומית והעולמית , והם נעמדים שם מוקפים 
בנושאי - כלים ונהגים . מה הרקע הצבאי של המצהיר גדעון פת אולי התקפות - 
המצח שלו על יצחק מודעי ? שלא לדבר על העבר הביטחוני ( שלא היה ) של כמה 
שרים אחרים . אבל , כולם מרימים ידם ומצביעים בעד ונגד פעולות צבאיות סבוכות 
ורבות - סיכון . 
