" היועץ המשפטי לממשלה , יוסף חריש , יזמן את השרים אריה דרעי ורפאל פנחסי 
בלוויית פרקליטיהם לשימוע , אם וכאשר תחליט פרקליטות המדינה להגיש כתבי 
אישום נגד שני השרים . גורמים משפטיים העריכו אמש שאם הפרקליטות תחליט לאמץ 
את המלצת המשטרה , יחלפו חודשים עד שיוגש כתב האישום לבית המשפט , משום 
שעל חריש יהיה לפנות ליו"ר הכנסת , דב שילנסקי , בבקשה שהכנסת תסיר את 
חסינותם של שרי הפנים והתקשורת . להערכת הגורמים , עשוי חריש להיתקל בקשיים 
בעת הדיון בבקשה להסרת חסינותם של דרעי ופנחסי . הם הזכירו כי כבר היו מקרים 
בעבר , שבהם סירבה הכנסת להסיר את חסינותו של ח"ך שנחשד בפלילים , כמו 
למשל הח"ך לשעבר שלמה עמר . היחידה לחקירות הונאה במטה הארצי של המשטרה מגבשת 
תיק נוסף נגד שר הפנים , והפעם בתחום החשדות האישיים . בתיק זה חשוד דרעי 
כי סייע לאדם , שמכר לו את דירת הפאר ברחוב הקבלן 82 בשכונת הר - נוף בירושלים , 
להונות את רשויות מס שבח . בידי המשטרה יש ראיות לכאורה לכך , שדרעי קנה 
את הדירה בראשית 9891 , ולא בדצמבר 98 כפי שטען . על - פי החשד סייע שינוי 
תאריך הרכישה למוכר הדירה להרוויח רבבות דולרים . החשוד המרכזי בפרשה זו 
הוא איש העסקים האמריקאי משה רייך , המכיר את דרעי עוד מן הימים שבהם כיהן 
כמנכ"ל משרד הפנים . חקירת המשטרה בפרשת החשדות האישיים נגד שר הפנים הולכת 
ומסתעפת , ובידי החוקרים הצטברו ראיות לכאורה רבות למעורבותו במעשים פליליים . 
מצויות הוכחות לכאורה לכך שהשר דרעי קיבל טובות הנאה מאנשי עסקים המקורבים 
אליו , שמימנו רכוש בשווי רב שהוכנס לדירתו הפרטית . קפידבינמדובר בטובות 
הנאה שניתנו לשר דרעי תמורת ציפיות לתגמול בבוא העת , שכן מעמדו האיתן כאיש 
ציבור מקנה לו יכולת לתגמל אנשי עסקים כאלה בעתיד . יכולת זו של השר היא 
אחד משלושת ההיבטים שנבחנים בפרקליטות המדינה בקשר לפרשיות שוחד , שהן בבחינת 
" שלח לחמך על פני המים " . שני ההיבטים הנוספים הנבדקים הם מבחן ידידותו 
של נותן טובות ההנאה עם השר דרעי וגובה הסכום שקיבל . 
