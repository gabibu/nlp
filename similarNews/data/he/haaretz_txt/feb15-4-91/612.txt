צה"ל הסיר אתמול את העוצר , בין השעות שמונה בבוקר ושש בערב , מאזורים 
נרחבים של הגדה המערבית . מקורות פלשתיניים מדווחים על עשרות יישובים בהם 
ממשיך להתקיים עוצר רצוף . בין היישובים שנמצאים בעוצר גם העיר גנין וכפרים 
רבים באזור גנין , שכם וטול - כרם . אתמול הוסר העוצר מהעיר שכם וממחנות 
הפליטים סביבה , למעט מחנה הפליטים עין בית - אלמה , שם ממשיך להתקיים 
העוצר . בזמן הסרת העוצר פרצו בשכם מספר התנגשויות עם כוחות הביטחון , ולפי 
מקורות פלשתיניים נפצעו בהן שני תושבים באורח קל . בקאסבה של שכם צעדו אתמול 
כ02 רעולי פנים חובשי כאפיות אדומות שנשאו איתם דגם קרטון של טיל דמה עליו 
נכתב " חוסיין " , במסגרת מפגן תמיכה בעיראק שהתקיים לרגל יום השנה ה12 
להקמת החזית הדמוקרטית לשחרור פלשתין . בכפר עצירה א - שמליה בנפת שכם הרסו 
אתמול כוחות הביטחון בית אחד ואטמו בית נוסף . הבית שנהרס שייך לצדקי גוואברה , 
שבנו עמר , בן 22 , נעצר ביולי שנה שעברה והודה בהשתתפות בחקירה וברצח 
של חשוד בשיתוף פעולה עם השלטונות מכפרו . הבית שנאטם שייך לאחמד שולי , 
שבנו זאהר , בן 32 , נעצר אך הוא ברצח של משתף פעולה . במהלך החקירה 
התגלה ברשותם נשק . גם בגנין נאטם ביתו של תושב מקומי , ראטב אוייץ , שבנו 
עבד אל - כרים , בן 32 , נעצר לפני שלושה חודשים בידי כוחות הביטחון . 
בקלקיליה עצרה אתמול המשטרה לחקירה תושב מקומי , עזאם זעתר , בן 54 , 
בעל מרפדיה , שמסר לכוחות הביטחון תת מקלע עוזי ושתי מחסניות שמצא , לדבריו , 
מתחת לספה שעמדה על המדרכה , סמוך לחנותו . ( ע ) . ילד ערבי בן 8 נפצע 
אתמול אחר הצהרים מידוי אבנים באזור שכונת א - טור במזרח ירושלים . נמסר , 
כי סמוך לשעה שתיים בצהרים דיווח נהג ערבי על יידוי אבנים לעבר מכוניתו 
בעלייה לשכונת א - טור . כתוצאה מכך נופצה השמשה הקדמית ברכבו ובנו בן ה8 
נפצע בפניו משברי הזכוכית . הילד נשלח לבית החולים לקבלת טיפול , ואביו 
התבקש להגיש תלונה על האירוע במשטרה . ( ע ) . ברצועת עזה הוסר אתמול 
העוצר מן הערים עזה , רפיח , ומחנה הפליטים דיר אל - בלח . בתקריות אלימות 
שהיו ברצועת עזה אתמול נפצעו שני תושבים ערביים . אחד בשכונת סגעייה והשני 
במחנה הפליטים נוסייראת . בית המשפט הצבאי בעזה דן למאסר עולם את מינאווי 
מוסא מטר , בן 32 , משכונת דרג מעזה , בשל חברות בארגון הפתח ופעילות 
בועדות ההלם מטעמו . במהלך פעילותו הורשע מטר ברצח תושב ערבי שנחשד בשיתוף 
פעולה עם השלטונות . הלימודים בעשרות בתי הספר ברצועת עזה , שנפתחו במגזר 
הכפרי , התקיימו ללא הפרעות . 
