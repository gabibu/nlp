פאריס ( מיוחד ל"הארץ " ) . בממשל הצרפתי הובעה בימים האחרונים דאגה מכך 
שחברות אמריקאיות ובריטיות הצליחו להשתלט על מרבית הפרויקטים לשיקומה של 
כוויית . צרפת עומדת לשלוח בקרוב את שר הכלכלה ואת תת שר החוץ כדי לדון עם 
השלטונות בכוויית . יחד עמם אמורה לצאת משלחת של חברות כלכליות גדולות אשר 
יבקשו לנהל מגעים מעשיים עם הכווייתים . על פי ההערכות בצרפת , תהיה עלות 
הבנייה של כוויית מחדש 05 עד 001 מיליארד דולאר . זה יהיה ללא ספק הפרויקט 
הכלכלי הגדול ביותר בעולם בשנים הקרובות . התחושה בקרב חוגים עסקיים בצרפת 
היא כי צרפת איבדה חלק ניכר מהפרויקטים הללו , בין השאר בגלל המדיניות המהוססת 
שנקטה ממשלתה בשלבים שונים של המשבר , ובשל היותה רק הכוח המערבי השלישי 
בגודלו בקואליציה האנטי - עיראקית . הכווייתים העדיפו להעניק לאמריקאים 
את מרבית הפרויקטים . מנתונים שהגיעו לפאריס עולה כי חלק מהחוזים לבנייתה 
מחדש של כוויית כבר נחתמו וכי כ%07 מהחברות הזוכות הן אמריקאיות . על - פי 
פרסומים שונים מבקשים השלטונות הצרפתיים כי חברות צרפתיות יזכו לפחות ב%5 
מהפרויקטים . בעבר עסקו הצרפתים רק ב%3 מהפרויקטים בכוויית . 
