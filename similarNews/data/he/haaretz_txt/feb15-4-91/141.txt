על מי אתה חושב שאתה עושה רושם כשאתה קונה תוצרת חוץ ? זו הסיסמה שנבחרה 
בפרסום דחף לקאמפיין של מטה כחול - לבן בהסתדרות , לעידוד צריכת תוצרת הארץ . 
לפי מחקרי פרסום דחף , הצרכן הישראלי , ברמת ההצהרה , מעדיף עדיין לרכוש 
מוצרים מתוצרת הארץ , אבל בשל מניעים שונים כמו סנוביזם ויצירת רושם מלאכותי , 
נוטה לרכוש מוצרים מתוצרת חוץ . הסקר של דחף מתעלם מהעובדה שחלק ניכר מהמוצרים 
המיובאים הם באיכות גבוהה יותר מאלו המקבילים להם מתוצרת הארץ , בשעה שמחירם 
אינו בהכרח יקר בהרבה יותר מן המוצרים המקומיים . 
