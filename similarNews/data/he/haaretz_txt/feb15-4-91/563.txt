המלחמה גרמה לדחייה נוספת במועד היכנסה לתפקיד של מועצה דתית לעיר חיפה . 
כזכור , מתעכב הנושא זה שנתיים , מאז הבחירות המוניציפאליות , בשל סוגיית 
הכללת נציגים רפורמיים , קונסרווטיביים ונציגה אחת בהרכב החדש . המועצה 
הדתית פועלת בהרכבה הישן מאז הקדנציה הקודמת . השבוע התקיימה ישיבה ראשונה 
של ועדת השרים , שדנה בהרכב המועצה הדתית בחיפה . סיעות רץ ושינוי פנו 
לפני חודשים אחדים לבג"ץ בתביעה לזרז את ההליכים לכינוס מועצה דתית חדשה . 
השופטים הורו לשר הדתות לכנס ועדת שרים בתוך פרק זמן של כחודשיים , כדי 
שתדון בעניין . ראש עיריית חיפה , אריה גוראל , אישר את הידיעה כי לקח 
חלק בישיבתה הראשונה של ועדת השרים . הוא אמר כי כל צד הציג את עמדותיו , 
" ולא היו ויכוחים נוקבים " . בישיבה השתתפו גם מזכיר העיר ומנכ"ל העירייה , 
יוסי גלוזמן , ושני הרבנים הראשיים של חיפה , הרב שאר - ישוב הכהן והרב 
אליהו בקשי דורון . הרב שאר - ישוב הכהן מסר כי בישיבה נערך דיון על כל הנושאים 
שאינם קשורים בתביעת בג"ץ , הנוגעת למועצות הדתיות בירושלים ובתל - אביב 
ולהכללת נציגים רפורמיים בהן . בג"ץ אמור לדון בבעיה בהרכב של חמישה שופטים , 
אך טרם נמסר מתי יתקיים הדיון . מזכיר העיר גלוזמן אמר , כי אין סיכוי 
שהרכב המועצה הדתית ישונה בחודשים הקרובים , כל עוד לא דן בג"ץ בנושא הרכב 
המועצות הדתיות בירושלים ובתל - אביב . 
