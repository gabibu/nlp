קשר של מכבי ת"א אבי נמני יתאמן בסגל הנוער עד לאחר המשחקים באוסטרליה מסר 
אמש מאמן נבחרת הנוער אמנון רז . נמני , השייך גם לסגל האולימפי , התאמן 
לסירוגין בשני הסגלים . היום יסע עם נבחרת הנוער למחנה אימונים בטבריה שיימשך 
עד יום ג . סגל הנוער יתמודד מחרתיים עם הפועל טבריה מהליגה הארצית . " קיבלתי 
דיווחים על יכולת שחקני הנוער במשחקי הגביע ואני די מרוצה " , אמר רז . 
המשחק בטבריה יהיה המיבחן האחרון של הנוער לפני היציאה לסידני ביום א הבא . 
סגל הנבחרת האולימפית יתכנס מחר למחנה אימונים במכון וינגייט . מחר יתמודד 
במשחק אימון עם הפועל כפר סבא . 
