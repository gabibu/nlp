למחצה " כך הגדיר המנצח , אשר פיש , את מצב הביצוע של הפתיחה לאופרה 
" לה צנרנטולה " מאת רוסיני ושל הסימפוניה מס 001 ( " הצבאית " ) מאת 
היידן , לפני תחילת " החזרה הפומבית השנייה " של התזמורת הקאמרית הישראלית , 
באולם קלצקין שבמוזיאון ארץ ישראל . ההגדרה היתה נכונה בעיקר לגבי הפתיחה , 
ובמיוחד מן הבחינה הטכנית . אך אווירה כללית מתאימה , ורוח היצירות עצמן , 
הניבו ביצוע שהצטיין בעירנות נערית והתגובות היו חמות . אשר פיש , מנצח 
הבית של האופרה הישראלית , שהקריירה שלו צוברת באחרונה תנופה ( הוא יהיה 
אסיסטנט של דניאל ברנבוים בפסטיבל ביירויט ) , ניחן בגישה טובה וטבעית 
לקהל , וכדאי לנצלו גם בעתיד כמנחה . בקונצרט 11 : 11 , במועדון צוותא 
בתל - אביב , נוסדה סוף סוף " רביעיית הראשונים " רביעיית כלי קשת חדשה , 
שתמשיך את מפעלן והישגיהן של " רביעיית תל - אביב " ו"הרביעייה הישראלית " 
הוותיקות . חברי הרביעייה החדשה , מבין נגניה היותר חשובים של התזמורת 
הסימפונית ראשל"ץ ( וזו עוד נקודה לזכותה ) , הם הכנרים ירון פרנסקי ואנדרי 
מיכאלי , הוויולנית אירית לבנה והצלן גרשון פרידמן . כבר בהופעתה הפומבית 
הראשונה בלטו בנגינת הרביעייה בגרות מוסיקלית ועשייה טכנית קפדנית . תכונות 
יסוד מבטיחות אלה ניכרו בביצועי פרק רביעייה בדו מינור מאת שוברט ורביעייה 
אוף 81 מס 3 מאת בטהובן , וגם בחמישיית הקלרנית בלה מזור מאת מוצרט , שבנגינתה 
נמזגו היטב צלילי הקלרנית היפים והמעוגלים של אילן שול . מה שחסר בשני המופעים 
היה ביצוען של יצירות ישראליות . ב"חזרה פומבית " , המחייבת רק למחצה , 
אפשר היה בנקל לקרוא מן הדף יצירה ישראלית או פרק ממנה . בקונצרט בכורה , 
גם אם לא רשמי , חובה על גוף כ"רביעיית ראשונים " לגבש מיד זהות ישראלית 
ולכלול בתוכנית אחת מן הרביעיות המצוינות , הלא מעטות , המצויות ברפטואר 
הישראלי . כ035 המאזינים , בהם קשישים רבים , שנאספו באולם קלצקין , ועשרות 
המאזינים הקבועים , נאמני הסדרה 11 : 11 , הם נציגיהם של רבבות . האזנה 
למוסיקה היא בבחינת צורך חיוני , ולמענו עושים מאמץ ומתגברים על הפחד . 
מוסדות מוסיקליים שטרם פתחו את שעריהם , וכן הג"א , חייבים לזכור זאת 
ולמצוא בהקדם דרכים , אפילו לא מקובלות , לסיפוק הצורך הזה . 
