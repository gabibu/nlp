טענותיו של איגוד הכדורמים הישראלי על קיפוחו במדע במשחקים המוקדמים לאליפות 
העולם זכו לאהדה בבית הדין העליון של הוועד האולימפי הבין לאומי , בדיון 
שהיה בסוף השבוע בלוזאן . מזכיר איגוד הכדורמים דוד תמרי והיועץ המשפטי של 
ההתאחדות לספורט עו"ד צבי יפה טענו בפני בית הדין , שההתאחדות הבין לאומית 
בכדורמים הפלתה את ישראל כאשר הסכימה לערוך את הטורניר האיזורי המוקדם בסין , 
במסגרת משחקי אסיה . בגלל אי השתתפות באירוע נמנעה מישראל ההזדמנות להעפיל 
לאליפות העולם , שהיתה בחודש שעבר באוסטרליה . למרות שמדובר בפסיקה לאחר 
מעשה , מייחסים בהתאחדות הישראלית חשיבות רבה לפסיקת בית הדין שתהיה בקרוב , 
והיו מבקשים פסק דין הצהרתי שימנע הישנות מקרים כאלה בענף זה וגם באחרים . 
