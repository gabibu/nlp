לונדון ( רויטר ) . קני דלגליש נטש את המישרה היוקרתית ביותר בכדורגל 
הבריטי , כאשר הודיע ביום שישי על התפטרותו המיידית מתפקידו כמנהל ליוורפול . 
" הבעיה העיקרית שלי היתה הלחץ הבלתי פוסק בו הייתי נתון בגלל שאיפתי להצליח " , 
הודה דלגליש , שהנהיג את ליוורפול לשלושה תארי אליפות ולשתי זכיות בגביע 
האנגלי , מאז מונה לתפקידו ב - 5891 . " חשתי כי יהיה זה בלתי הוגן לעורר 
את הרושם המוטעה , שהכל מתנהל מבחינתי ללא דופי . אין שום טינה ביני לבין 
המועדון . הייתי חייב לעשות את הצעד הזה " , אמר דלגליש . דלגליש בן ה - 
93 הודיע על החלטתו לחברי הנהלת ליוורפול , בעת הישיבה שהיתה ביום חמישי 
בבוקר , והבהיר כי לא יחזור בו . המאמן הראשי הותיק רוני מוראן מונה מאמן 
זמני . ההודעה הסנסציונית באה באורח בלתי צפוי , ביום בו הוליכה ליוורפול 
את הטבלה בהפרש 3 נקודות , ו - 63 שעות לאחר התיקו 44 עם אוורטון בסיבוב 
החמישי של הגביע האנגלי . דלגליש , בעל שיא ההופעות במדי נבחרת סקוטלנד 
( 201 ) , יצר קשר ראשון עם ליוורפול ב - 7791 בעודו כדורגלן סלטיק . 
גון סמית , יו"ר המועדון לשעבר , הצהיר בשעתו כי " קני היה השחקן הטוב 
ביותר שהחתימה ליוורפול במאה הנוכחית " . בשלב מאוחר יותר , בעונה הראשונה 
שלו כמנהל ( 685891 ) , הוביל את ליוורפול לתואר הכפול . ידידים ויריבים 
החמיאו לו על התנהגותו המכובדת לאחר אסון הילסבורו ב - 9891 , כשצידד בפרישה 
מהגביע . " זו הפעם הראשונה מאז באתי למועדון זה , שהגעתי להחלטה העדיפה 
מבחינתו האישית של קני דלגליש על זו של ליוורפול " , אמר . " לא היתה זו 
החלטה שקיבלתי לפתע , בוקר אחד , מפני שהרעיון מצא חן בעיני . שקלתי אותה 
זמן רב מאוד " . שחקני ליוורפול היו המומים מפרישתו הפתאומית של דלגליש . 
" זה בא בהפתעה מוחלטת לכולנו " , אמר רוני ווילן , הקפטן של ליוורפול 
עד ששבר את רגלו לפני שבועיים . " נזדמן לי לעבוד עם מנהלים רבים . קני 
נמנה עם הטובים שבהם . זו אבידה מצערת לליוורפול " . יו"ר המועדון נואל 
ווייט גילה , כי ההנהלה עשתה מאמצים רבים להשפיע על דלגליש לחזור בו , 
אבל זה החליט סופית לפרוש מפעילות בכדורגל המקצועני . דלגליש , ששכרו השנתי 
נאמד ב - 002 אלף לי"ש ( ך - 093 אלף דולר ) , אמר כי כל דחיה בהתפטרותו 
היתה מזיקה לו ולמועדון גם יחד . עמיתו של דלגליש , מנהל אוורטון הווארד 
קנדל , אמר כי הוא מבין את המניעים להתפטרותו . " ייתכן שכל מה שקני זקוק 
לו היא מנוחה . אבל אין זה תפקידי לייעץ לו , אם עליו לקבל גוב במועדון 
אחר , או פשוט לנסוע הרחק ולהשתזף להנאתו בשמש " , הוסיף קנדל . בין המועמדים 
לרשת את תפקידו של דלגליש מוזכרים שני כוכבי אנפילד לשעבר גראהם סנס , 
כיום מנהל גלאזגו ריינגרס וגון טושאק , החי כיום בספרד . 
