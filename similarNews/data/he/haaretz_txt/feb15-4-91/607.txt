בהחלט . הציבור העיראקי שרוי בלחץ עצום . יש לו אבדות כבדות , והוא עובר 
סבל רב . סדאם חוסיין פנה בנאומו לרגש הבסיסי ביותר של הציבור העיראקי 
הכבוד . הוא כל הזמן מדבר על כך שהאמריקאים מנסים ללחוץ עליו ולהשפיל את 
כבודו ואת כבוד העם העיראקי . סדאם מאמין שעל - ידי פריטה על נימים אלה , 
הוא יוכל לחזק את רוחו של העם . בוודאי . אני חושב שהוא מודאג מהתרופפות 
המוראל הלאומי . סדאם שואף לחזק את כוח העמידה של הציבור והחיילים , ולכן 
הוא מאשים את האמריקאים . ניתן היה להתרשם שיש מידה רבה של מרירות בקולו . 
עד לפרוץ הקרבות , הוא דיבר בשחצנות ובתוקפנות רבה . עכשיו הגישה שלו 
מרירה וכואבת . נראה שהוא מנסה לחפש מוצא של כבוד , ולכן הוא מדבר על נסיגה 
אבל בתנאים שלו . אני מאמין שאילו האמריקאים היו מוכנים לתת לו " קצה 
חוט " הוא היה עט עליו , כי הכבוד ממלא אצלו תפקיד חשוב ביותר . יש שתי 
אפשרויות . האחת , עליה רמז סדאם בנאומו , היא שהוא יסכים לסגת מכוויית 
אבל בתנאי שיוכל להמשיך לשלוט בעיראק ושרוב צבאו יישמר . האפשרות השנייה 
היא שהוא מעוניין בפתיחת מלחמת יבשה , שבה הוא מקווה להקיז את דמם של האמריקאים , 
דבר שייצור לחץ על דעת הקהל בארה"ב להפסקת המלחמה . ייתכן שאפילו הוא אינו 
יודע באיזו אפשרות יבחר . הוא פונה אל הציבור בשתי מדינות אלה מעל ראשי מנהיגיו . 
בעת ביקורי לפני ימים ספורים במצרים , סיפרו לי שבמצרים ובמדינות ערביות 
אחרות הצטבר בקרב שכבות רחבות זעם על המנהיגים , שהחזירו למזרח התיכון את 
האימפריאליזם המערבי . עתה הם חוששים שהאמריקאים ינצלו זאת כדי להשתלט על 
מקורות הנפט ולהשפיל את האומה הערבית . בשביל אנשים בעלי תפיסות לאומניות , 
עמידתו של סדאם חוסיין היא מקור לגאווה . 
