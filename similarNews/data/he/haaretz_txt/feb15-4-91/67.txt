כלכלן פלשתיני , סמיר חוליילה , שבדק עבור ארגון " בצלם " את נזקי העוצר 
המתמשך בשטחים טוען בדו"ח שחיבר , כי הנזק שנגרם לכלכלת השטחים בין ה71 
בינואר ל01 בפברואר הוא כ2 . 5 מיליון דולר ביום . יצוין כי הדו"ח אינו 
מביא בחשבון נזקים שנגרמו עקב מצב המלחמה בכללו , ומייחס את כל ההפסדים 
להטלת העוצר . מדובר בהפסדי הכנסה של עצמאים , של פועלים המועסקים בישראל 
ושל עובדי שירותים מקומיים . העוצר שיתק לחלוטין את חיי הכלכלה בשטחים והנזק 
הישיר מתבטא גם באבדן מקומות עבודה של פועלים בישראל , בהלנת שכר ובפיטורי 
עובדים ללא פיצויים . התעשייה בשטחים , המעסיקה כ03 אלף איש , איבדה חוזים 
ולקוחות של מפעלים שלא סיפקו את תוצרתם בגלל העוצר . בזמן העוצר ניתן אישור 
רק לכ03 מפעלי מזון ותרופות לעבוד . גם עם הסרת העוצר לתקופות ממושכות נתקלו 
המפעלים בקשיים לחזור לפעילות סדירה בגלל התמוטטות מערכת האשראי ותזרים המזומנים , 
ומקצתם לא חידשו את העבודה . מפעלים שייצאו תוצרת לירדן או לאירופה כמעט 
והפסיקו לייצא , והייצור בהם ירד בכ%59 . קשיים מסתמנים גם בענפי החקלאות 
מהם מתפרנסים כ04 אלף מתושבי השטחים . היצוא החקלאי נפגע קשות בגלל סגירת 
הגשרים לירדן והמעברים לישראל וגם בגלל ירידה באיכות התוצרת שנבעה מחוסר 
אפשרות לרסס ולקטוף במועד . מרכז המידע הפלשתיני לזכויות האדם , דיווח 
על 000 , 9 דונם עצי פרי בנפת טול - כרם שהפרי עליהם נרקב כתוצאה מעוצר של 
21 יום . הנזק מוערך בכ081 אלף שקל . פגיעה נוספת בחקלאות ובעיקר במגדלי 
הצאן והבקר , נגרמה עקב הירידה החדה בצריכה בשטחים . למרות הסרת העוצר 
בשבוע הרביעי למלחמה , ירדה צריכת בשר הבקר והצאן ב%08 . צריכת בשר העוף 
פחתה ב%04 וצריכת ירקות טריים ב%07 . בגלל הירידה בביקוש נמכרת לפעמים תוצרת 
במחירי הפסד . על - פי נתונים של ארגון בצלם ושל המוקד להגנת הפרט בירושלים , 
מונע צה"ל ממאות פלשתינאים שיצאו לירדן לפני פרוץ המלחמה , לשוב לשטחים . 
בירדן ממתינים כיום כ000 , 5 איש לקבלת אישורי כניסה . בימים כתיקונם נכנסים 
מירדן לישראל 0304 אוטובוסים ביום , ועתה עובר רק אוטובוס אחד ביום . המנהל 
האזרחי הסביר כי הכניסה דרך הגשרים מותרת רק לאנשי דת ותקשורת ול"מקרים הומניטריים " . 
גם מערכת החינוך בשטחים סובלת קשות מן המצב ולמעשה היא מושבתת מאז פרוץ 
הקרבות . לרגל המצב השורר בשטחים נערכה אונרוו"א לאספקת חירום של 74 אלף 
טון מזון באופן חד - פעמי במבצע שיימשך 3 חודשים . התכנית מבוססת על אספקת 
מינימום של 000 , 1 קלוריות לכל נצרך בשטחים , כשהכוונה להגיע לכ592 אלף 
איש . חבילת מזון משפחתית כוללת מנות קמח , אורז , בורגול , אבקת חלב , 
רסק עגבניות ובשר טחון . לעזרת תושבי השטחים נחלצו גם תנועות שונות במגזר 
היהודי והערבי בשיתוף עם אנשי קיבוצים וועדת המעקב של הערבים בישראל . היום 
אחה"ץ מתכנן גוף הקרוי " ועד הפעולה נגד ההרעבה " לשלוח שיירת מזון מירושלים 
לאזור רמאללה . מחר תצא שיירה נוספת למחנה שבורה בעזה . מצרים הצטרפה למוחים 
על העוצר . שגריר ישראל בקהיר , אפרים דובק , הוזמן אתמול למשרד החוץ 
המצרי שם נמסרה לו מחאה על התמשכות העוצר בשטחים . 
