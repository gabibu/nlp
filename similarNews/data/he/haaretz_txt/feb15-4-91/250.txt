בסוף השבוע שרר עוצר ברוב חלקי הגדה המערבית . בניגוד לימים קודמים לא הוסר 
העוצר מערים ראשיות כשכם וטול - כרם . למרות העוצר אירעו בגדה כמה תקריות 
אלימות . בכיכר גרוס בחברון , פתח אתמול מתנחל יהודי באש על אמבולנס ערבי 
ופצע נוסע שישב בו . היורה , שהיה בחברת יהודים נוספים , טען כי חשש שנהג 
האמבולנס התכוון לדרוס אותם . הפצוע , שישב ליד הנהג , נפגע באורח קל 
ומצבו טוב . משטרת נפת יהודה גבתה עדות ראשונית על התקרית אך לא עצרה בינתיים 
איש מן המעורבים . כוחות הביטחון בודקים את זהותו של צעיר תושב הגדה , כנראה 
מבוקש , שניסה ביום חמישי בצהריים לחצות את הגבול לירדן . הוא נורה מאש 
חיילי צה"ל , עלה על מוקש ונהרג . מקורות צבאיים מסרו , כי ביום חמישי 
דווח על ניסיון חדירה מישראל לירדן . למקום הוזעקו כוחות הביטחון , וצה"ל 
פתח במרדף אחר הצעיר . לנוכח הצלחות האחרונות של שירות הביטחון הכללי , 
שעצר בשבועות האחרונים מאות פעילים של תנועת החמאס ומאות מבוקשים של ארגוני 
חבלה שונים , מעריכים כי חלק מהמבוקשים מנסים לברוח לירדן או למצרים . בסוף 
השבוע התגלו בצפון הגדה שתי גופות של ערבים מקומיים , שנרצחו על רקע חשד 
לשיתוף פעולה עם השלטונות . בהרים סמוך לעיירה עראבה באזור גנין , התגלתה 
גופתו של באסם אבו - גלאבוש , בן 82 , תושב מחנה פליטים בטול - כרם , 
שנרצח בידי רעולי פנים . על גופתו נחרתה הכתובת " משתף פעולה " . בבית - 
החולים ראפידיה בשכם מת אתמול מפצעיו אבראהים אבו - זהרה , בן 81 , ממחנה 
הפליטים טול - כרם , שנמצא יום קודם לכן פצוע בכל חלקי גופו ממכשירים חדים . 
הנרצח נחטף בתחילת השבוע שעבר בידי קבוצה של רעולי פנים . קפידבינשני בקבוקי 
תבערה הושלכו אמש סמוך לשעה 03 . 6 בערב לעבר מכוניות חולפות בכביש פת - 
גילה בדרום ירושלים . הבקבוקים הושלכו מכיוון הכפר שרעאפת הסמוך לכביש . 
איש לא נפגע ולא נגרם כל נזק . בליל שבת הושלך בקבוק תבערה למשרדי הרבנות 
ליד קבר שמעון הצדיק בשכונת שייח גראח . נגרם נזק קל בלבד . בכפר עין נקובה 
בהרי ירושלים צוירו במשך הלילה סיסמאות תמיכה בסדאם חוסיין וכתובות נגד משתפי 
פעולה . בשכונת אבו - טור הערבית נרשמה המילה פתח על כ51 מכוניות חונות . 
אתמול בבוקר נרגם סיור משטרתי ברחוב דוד בעיר העתיקה בירושלים . שוטרים 
ירו ארבע יריות אזהרה באוויר . איש לא נפגע . ברצועה נמשך העוצר הכללי . 
כוחות צה"ל מסירים את העוצר לסירוגין כדי לאפשר לתושבים להצטייד במזון . 
אתמול נרשמו מספר התפרעויות , בעיקר במחנות הפליטים גבאליה , נוסייראת 
ושאטי . מקורות פלשתינאים דיווחו על שני תושבים שנפצעו . בבית - החולים 
סורוקה בבאר שבע מת אתמול עציר ביטחוני שהיה כלוא בכלא קציעות . העציר הובא 
לסורוקה לפני ימים אחדים ולא ברור כיצד נפצע . נציג דובר צה"ל בפיקוד דרום 
דיווח על שקט ברצועה . לא דווח על תושבים ערבים פצועים ולא על חיילים פצועים . 
במערכת הביטחון העריכו כי היום ייצאו לעבודה כ11 אלף פועלים מהשטחים , כחלק 
ממדיניות להעלות הדרגתית את מספר התושבים היוצאים לעבודה בישראל . מקורות 
בטחוניים מסרו כי אין שינוי בקריטריונים של יציאת פועלים לעבודה בישראל . 
רק עובדים הרשומים בלשכות התעסוקה או ברשימה שמביאים המעסיקים רשאים לצאת 
לעבוד . 
