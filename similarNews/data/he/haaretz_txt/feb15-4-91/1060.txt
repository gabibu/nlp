שר החוץ , דוד לוי , שיגר אתמול איגרות לשרי החוץ של ארה"ב ובנות בריתה 
בקואליציה , בהן הסביר כי ישראל מצפה מבעלות הברית שיכללו במסגרת הסדרי 
הביטחון וההסדרים האחרים שהן מגבשות , את התנאים הבאים : 1 . חיסול מידי 
של הטילים והמשגרים במערב עיראק , בפיקוח בעלות הברית . 2 . חיסול כל 
מאגרי הנשק הכימי והביולוגי הנמצא ברשות עיראק וחיסול הפוטנציאל לייצור נשק 
לא קונוונציונלי , בפיקוח בעלות הברית . 3 . הטלת איסור מוחלט על עיראק 
לרכוש ידע , טכנולוגיה , ציוד וחומרים המיועדים לייצור נשק השמדה המוני 
ויצירת מכניזם שיבטיח הטלת סנקציות על עיראק אם תפר איסור זה . 4 . הגבלת 
חימושה הקונוונציונלי של עיראק למסגרת מוסכמת שתעמוד תחת פיקוח בעלות הברית 
והמדינות שנפגעו מתוקפנותה . 5 . התחייבות של עיראק שלא תיזום התקפה נגד 
ישראל . לוי הדגיש כי ישראל קוראת לארה"ב ולבנות בריתה להפעיל את כל האמצעים 
להשארת האמברגו על עיראק בעינו , כל עוד לא תצהיר עיראק כי פניה לשלום עם 
כל מדינות האזור כולל ישראל . שר החוץ הוסיף כי נחישותן של בעלות הברית 
במערכה נגד עיראק , שאבה מן ההכרה המשותפת לכולן , כי מלחמה זו חייבת להיות 
המלחמה האחרונה וכי אזורנו לא יהיה עוד נתון לתוקפנות ולזעזועים . לדברי 
לוי , מטרה זו לא תושג במלואה אם לא ייעקר משורשו האיום על ישראל , איום 
שישראל לא תוכל להשלים עמו , הממוקם כיום במערבה ובצפונה של עיראק . " עצם 
קיומו של איום פוטנציאלי על ישראל , יזין גלי לאומנות המכוונים כנגדה ויאלץ , 
כמובן , את ישראל להגן על ביטחונה " , כתב . לוי סקר באיגרתו את השתלשלות 
המלחמה " המוצדקת ביותר בהיסטוריה האנושית " , ובירך את נשיא ארה"ב ואת 
ממשלות הקואליציה על " המשימה ההרואית שלקחו על עצמן בהסרת הסיוט שאיים 
על שלום העולם והאזור " . הוא הוסיף כי " בדרך עמידתה , בהבלגתה ובאיפוקה , 
תרמה ישראל להצלחת המערכה " . קפידבינמוסר כי שר החוץ של לוקסמבורג , המכהן 
כיושב תורן של מועצת השרים של הקהילייה האירופית , אמר אמש שיש לדאוג לשילוב 
מלא של ישראל בכל הסדר עתידי במזה"ת . השר זאק פוס יצא בכך נגד מגמות לכפות 
על ישראל הסדרים , או להתעלם מן האינטרסים שלה . קאנצלר גרמניה , הלמוט 
קוהל , הכריז אתמול כי בדעתו לצאת בקרוב לביקורים בארה"ב ובבריה"ם כדי לדון 
שם על ההסדרים הנדרשים במזרח התיכון . 
