. 4 מיליון שקל מהאוצר לכיסוי העלות של תגבור כוח האדם בגין תקופת החירום 
בחודש האחרון . מדובר במוסדות בפיקוח המשרד , לקשישים , נכים , עבריינים , 
מפגרים , וכן פנימיות ילדים ונוער שנותרו פתוחות . כן נתבע כיסוי לתגבורת 
כוח - אדם בלשכות הרווחה באזורים שנפגעו ובפנימיות להכשרה מקצועית . נודע 
כי מסגרות שונות של מעונות פנימייה , בעיקר הפרטיות , נקלעו לקשיים כספיים , 
שכן הן מימנו את תגבור כוח האדם לפי הוראות משרד העבודה והרווחה , בעיקר 
לשעות הלילה , ועתה מתעכב ההחזר להוצאות הללו . ד"ר יצחק קנדל , המשנה 
למנכ"ל משרד העבודה והרווחה והאחראי למטה החירום במשרד , אמר אתמול בתגובה 
כי על - מנת לקיים את כל השירותים שניתנו במהלך החודש האחרון הוא הורה לכל 
המסגרות להכפיל את מצבת כוח האדם הטיפולי בלילה . " לא יעלה כלל על הדעת 
שאפשר היה לטפל באוכלוסיות קשישים , מפגרים ונכים בשעת התקפת טילים , להכניסם 
לחדרים אטומים ולמקלטים , לסייע בידם לחבוש מסכות אב"ך , בתקן כוח האדם 
שהיה בשעת רגיעה " , אמר ד"ר קנדל , והוסיף כי ההוראה שיצאה מטעמו תואמה 
עם מנכ"ל המשרד ועם סגן שר העבודה והרווחה הרב מנחם פרוש . משרד העבודה 
והרווחה פנה לפני כשבועיים לאוצר והציג בפניו את הצורך לכיסוי העלות המוגברת . 
במהלך השבוע האחרון פנו למשרד העבודה והרווחה נציגי המוסדות הפרטיים והציבוריים 
לקשישים ולמפגרים והודיעו כי הם עומדים בפני קריסה , ואף איימו בהשבתה . 
הובטח להם כי האוצר יתבקש לזרז את ההליכים למתן מקדמה לכיסוי ההוצאות האמורות . 
פנייה נוספת לאוצר נעשתה כדי למצוא משאבים לאיטום המקלטים במוסדות לזקנים , 
מפגרים ונכים . כפי שפורסם , כמחצית מכלל החריגים כ04 אלף איש אינם 
יכולים לחבוש מסכות כלל , והפתרון המוצע לאותה אוכלוסייה המתגוררת בפנימיות 
הוא מקלטים אטומים עם מסננים , בעלות של 52 אלף דולר למקלט . העלות למסננים 
לחדר אטום לחריגים המתגוררים בקהילה מסתכמת בכ000 , 4 שקל . 
