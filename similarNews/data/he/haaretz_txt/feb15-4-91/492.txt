יינו אידיוטים " , אומר שטרייכמן בן ה48 , כשנתן זך מנסה להבין מדוע ציירים 
כמוהו וכבני דורו זריצקי , סטימצקי לא הוצגו במרכזי אמנות בעולם , בעוד 
היום ציירים פחות קוסמופוליטיים מהם מציגים שם . זך מנסה להסביר את זה באידיאליזם 
של הדור ההוא , אך לשטרייכמן יש הסבר הרבה יותר פרוזאי . " אנחנו באנו 
מן השטעטל , העיירה או העיר הקטנה במזרח - אירופה . מעולם לא השתחררנו 
מהפחד מפני הגוי . כשזריצקי היה יושב ליד צייר צרפתי , ואפילו צייר שנפל 
ממנו בהרבה , היה מיד מתקפל " . הראיון הזה מופיע בקטלוג שהופק לקראת תערוכת 
" יחזקאל שטרייכמן , עבודות מאוחרות " , שתיפתח בשבת , 2 . 32 , ב03 . 
21 , במוזיאון הפתוח של תפן . כיוון שמדובר באירוע תרבותי במקום המרוחק 
מטבור התרבותי של המדינה ( וזה חלק מן האידיאולוגיה הציונית של המקום ) 
, יעמדו אוטובוסים לרשות המוזמנים מת"א ומחיפה . בתערוכה זו מציין המוזיאון 
חמש שנים לקיומו , וסטף ורטהיימר מציין עשר שנים של פעילות רצופה לפיתוח 
הגליל . הוא מנצל את ההזדמנות להודות לעמוס קינן , מנהלו הפורש של המוזיאון , 
על תרומתו להקמת המפעל הזה . שטרייכמן מסמל , בעיני ורטהיימר , את רוח 
ההתמדה העיקשת והדבקות בייעוד . לפני חודשיים בא שטרייכמן ( הובא ? הוזמן ? 
ובעצם מה זה משנה ) לתפן , התרשם מנופי הגליל , וכמה מציורי השמן בתערוכה 
הזו מתעדים את התרשמותו . בקטלוג המלווה את התערוכה יש מאמר של אדם ברוך , 
שככותרתו כן הוא ( " מה לא ברור פה , הכל ברור " ) , ומאמר של יורם 
קניוק על ה"מייסטר " שטרייכמן . נתן זך מספר עד כמה התקשה לכתוב על שטרייכמן 
האהוב עליו , כי הציור שלו " דוחה מלים " , והוא נותן לשטרייכמן לדבר גם 
במלים . שטרייכמן מודה שהכיבודים שזכה בהם אחרי הגבורות : יקיר תל - אביב , 
תערוכות בירושלים ובתל - אביב , התערוכה בתפן ופרס ישראל בהחלט עושים 
לו משהו . הוא מספר על קשיי חייו , על המאבק להמשיך לצייר , על ימי החברות 
המלהיבים של אופקים חדשים , ועל הדרך שבה יצר את עשר עבודות הקרמיקה בתערוכה . 
איזו עצה היית נותן לאמן צעיר ? שואל זך . " שלא ישמע בקולי . אבל זה 
כמובן רק לאמן צעיר בעל כשרון " . לאחרים היה שטרייכמן מייעץ ללכת אל הנמלה , 
לראות דרכיה ולהחכים . והמשאלה האחת שלו היא " שיזכרו אותנו . שניהפך 
למדרכה . שנהיה לרחוב . שלא נימחק מספר החיים . כולנו הרי חולמים אותו 
חלום , ליצור איזה דבר שיסתכלו עליו ויאמרו : החיים של האיש הזה לא היו 
לשווא " . מתחת למלים האלו מחלץ זך את המרירות הישנה . " תמיד אמרו לנו : 
יש צרכים אחרים , יותר דחופים . אל תטרידו אותנו , הרי אנחנו בונים ואין 
לנו זמן בשבילכם . הבט , המדינה כבר קיימת יותר מ04 שנה , ועד עכשיו אנחנו 
בונים ואין לנו זמן בשביל האמנות . ולאמנים אין זמן , מספיק זמן , בשביל 
הציורים שלהם . מעולם לא נתנו לי להרגיש שהציור שלי הוא דבר חשוב , שאני 
דבר חשוב בארץ שלי " . 
