רוב בעלי זכות הבחירה ביישוב רמת - פנקס חתמו על עצומה , שהופנתה לשר הפנים , 
אריה דרעי , ושבו הם מביעים את התנגדותם הנמרצת לסיפוח יישובם לעיריית 
אור - יהודה הסמוכה . בקרוב צריכה ועדה מיוחדת שמינה שר הפנים לבדוק האפשרות 
לספח רמת - פנקס לאור - יהודה לסיים עבודתה ולהגיש את המלצותיה לשר . רמת - 
פנקס משתייכת מאז ייסודה לפני יותר משלושים שנה למועצה האזורית אפעל . בעצומה , 
עליה חתמו 483 מכלל 004 בעלי זכות הבחירה ברמת - פנקס צוין כי היישוב " זכה 
לשגשוג במסגרת המועצה האזורית " וסיפוחו לאור - יהודה ידביק לו הדימוי השלילי 
שיש לעיר ו " יחזיר את רמת פנקס אחורנית " . יו"ר הוועד ברמת - פנקס , עמי 
סייג , טען כי אינטרסים מפלגתיים עומדים מאחורי יוזמת משרד הפנים ועיריית 
אור יהודה . ראש המועצה האזורית אפעל , עמוס ברקוביץ , הדגיש כי אינו 
שותף לטענה זו , אולם , במכתב ששיגר לשר הפנים , הביע אף הוא התנגדות 
נמרצת להוצאת רמת פנקס מתחומי המועצה האזורית . ברקוביץ קרא לשר הפנים להיענות 
לרחשי הלב של תושבי היישוב . ועד רמת - פנקס מאיים בהפגנות ובחסימת כבישים 
אם יחליט בכל זאת משרד הפנים על סיפוחה של רמת - פנקס לאור יהודה . ראש 
עיריית אור - יהודה , עו"ד יצחק בוכובזה , אמר כי סיפוחה של רמת - פנקס 
מתבקש מאליו בשל הקרבה בין שני היישובים . לדבריו , אין הצדקה שרמת - פנקס 
המאכלסת 031 משפחות תיהנה ממעמד עצמאי . עוד ציין , כי השתייכותה של רמת - 
פנקס למועצה האזורית לא הועילה ליישוב שנשאר נחשל בהשוואה לשאר יישובי המועצה 
כמו רמת אפעל וכפר אז"ר . בכוונת עיריית אור - יהודה לדרוש גם את סיפוחה 
של נוה - מונסון לתחום שיפוטה . 
