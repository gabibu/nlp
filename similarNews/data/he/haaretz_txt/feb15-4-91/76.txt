חיזיון ההרס והמראות הקשים של הגופות המרוטשות בבגדאד , שהוקרנו מספר פעמים 
ובאריכות בשידורי הטלוויזיה הירדנית , גרמו זעזוע בחוגים רחבים במגזר הערבי 
בישראל . מזכירות " הוועד הארצי של הרשויות הערביות " , שהתכנסה אתמול ביישוב 
טירה , החליטה לגנות את " הפשעים " של טייסי ארצות הברית ו"מעשי רצח האזרחים 
הנעשים מתוך כוונה תחילה " . בנוסף , הוחלט לקרוא להפסקת אש במלחמה ולהחזיר 
את הסכסוך במפרץ לטיפול המדינות הערביות והמוסלמיות . מזכירות " הוועד הארצי " , 
המפלגה הדמוקרטית - ערבית וחד"ש פרסמו אתמול גילויי דעת זהים בתוכנם . 
הם מגנים את המשך הטלת העוצר בשטחים וקוראים לממשלה ולשר הביטחון להסיר את 
העוצר ולאפשר לתושבי השטחים לחזור לתפקוד רגיל , בעיקר לאפשר חזרת העובדים 
לעיסוקיהם , כדי לאפשר להם להרחיק את סכנת הרעב ממשפחותיהם . בישיבת " הוועד 
הארצי של הרשויות הערביות " נמסר דו"ח על מהלך מבצע איסוף הסיוע לתושבי 
השטחים ביישובי הערבים בישראל . עד כה אספו המתנדבים כאלף טונות מזון חיטה , 
אורז , סוכר וחלב . " הוועד הארצי " קרא לרשויות הערביות להגביר את מבצע 
איסוף המזון , נוכח הצרכים הגדולים של התושבים . נמסר כי תושבי טירה עומדים 
במקום הראשון מבחינת ההיענות למבצע הסיוע לתושבי השטחים . הם הספיקו , 
עד כה , לאסוף כ07 טונות של מזון וכ05 אלף שקלים . עוד החליטו נציגי הרשויות 
הערביות לפנות למרכז השלטון המקומי ולבקש ישיבה דחופה עם מנך " ל משרד הפנים , 
דב קהת , כדי לדרוש טיפול דחוף בבעיות האבטלה המחריפות בקרב המגזר הערבי 
מאז פרוץ המלחמה . בנוסף , הוחלט להיענות , עקרונית , להוראת משרד הפנים 
ולהעלות את הארנונה ביישובים הערביים ב%81 אחוזים . 
