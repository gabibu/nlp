אחדות דעים נגד יבוא עובדים זרים הוצגה אתמול במטה החירום התעסוקתי , שהתכנס 
לישיבתו הראשונה . את מטה החירום הקים סגן שר העבודה והרווחה , מנחם פרוש , 
עקב פניות מגורמים כלכליים , שביקשו ליזום מאמץ ממלכתי מרוכז לטיפול במצוקת 
המשק עקב שעת החירום וכן כדי לצמצם את האבטלה הקשה . פרוש שסיכם את הדיון 
שהתקיים בלשכתו , קבע כי יש צורך מידי לעשות את כל המאמצים , להחדיר לציבור 
את התודעה לגבי ההכרח להעסיק עובדים מישראל . " אם לא נלכד את כל הכוחות 
נגד הבאת עשרת אלפים עובדים זרים , נגיע לאסון במדינה . צריך לזכור שהעובדים 
הזרים מגיעים לישראל משיקולי כדאיות ולא בגלל רמת המקצועיות שלהם " , אמר . 
סגן השר ינסה לסכם עם האוצר את שאלת התשלום לעובדים שנעדרו ממקום עבודתם 
בימים הראשונים למלחמה . בנוסף על כך הוחלט להקים מיד ועדת פעולה שכל גורם 
במשק ישלח אליה שני נציגים : ההסתדרות , ועדת תיאום של התעשיינים , הסוכנות , 
ראשי ועדות בכנסת וראשי משרד העבודה . הוועדה תבחן הצעות להגברת התעסוקה 
למובטלים ולעולים חדשים . בראשית הישיבה דיווח סגן השר על היערכות משרדו 
להכשרת עובדים לענף הבניין . הוא ציין כי עד עתה הוכשרו 006 , 4 עובדים 
ישראלים , שמתוכם כבר מועסקים בתחום זה 000 , 3 עובדים . אם היתה דרישה 
לעובדים הללו מצד הקבלנים ניתן היה להכשיר עוד 000 , 6 עובדים מישראל . ואולם , 
התלונן פרוש , הקבלנים מעוניינים רק בעבודה זולה של עובדים זרים , שהבטיח 
משרד השיכון . " שאלתי אתמול את השר אריאל שרון כיצד זה שלפני חודש וחצי 
ניתן האישור מהממשלה לאחר ויכוח , לייבא שלושת אלפי עובדים זרים , ועד 
עתה כחלוף 05 יום ביקשו הקבלנים אישור ל532 עובדים בלבד . השר שרון נמנע 
מלהשיב ונימוקיו עמו " , סיפר פרוש . מזכ"ל ההסתדרות , ישראל קיסר , אמר 
שיש להחמיר את הקריטריונים לקבלת דמי אבטלה כדי לעודד מובטלים לקבל על עצמם 
עבודה . הוא הציע לעודד יציאת ישראלים לבניין ולחקלאות על - ידי מתן תמריץ 
מכספי הביטוח הלאומי , על חשבון דמי האבטלה , בחודשים הראשונים של העבודה . 
קיסר מציע גם להסב מובטלים לעבודות עזר בבתי חולים , שמירה במוסדות חינוך 
וכו . מההסתדרות נמסר אתמול כי 91 קבוצות עבודה בענפי בניין , ובמיוחד בגננות , 
זגגות ושיפוצים התארגנו ביישובים הערביים בישראל לכל עבודת שיקום שתידרש 
באתרים שנפגעו מהתקפות הטילים . הקבוצות אורגנו על - ידי המועצה ההסתדרותית 
לקידום הדו - קיום היהודי - ערבי בראשות גדעון בן - ישראל . חברת עמידר 
האחראית על שיקום נזקי הטילים תשבץ את המתנדבים מהמגזר הערבי . פעילים ערביים 
במועצה הזהירו מפני הדבקת תוויות בערביי ישראל השמחים כביכול לנוכח שיגור 
הטילים . עוד נמסר כי ההסתדרות יוזמת חקיקה מזורזת בשיתוף עם ארגון הגנת 
הדייר כדי להבטיח שמבנים של דיירים מוגנים שייהרסו או נהרסו על - ידי הטילים 
ייבנו מחדש אך ורק על - ידי מס רכוש . יו"ר הארגון הארצי להגנת הדייר , 
יוכי יהל , הביע דאגה מפגיעה בזכויות הדיירים המוגנים והשקעותיהם אם דירותיהם 
ייהרסו . הדרישה לבנות מחדש את המבנים הפגועים אך ורק על - ידי מס רכוש 
נועדה למנוע מצב שבו הדיירים יהיו תלויים בבעלי הבתים אם וכאשר יקבלו את 
הכספים המיועדים לבנייתם מחדש . בישיבת המטה הראשונה השתתפו והעלו הצעות 
לפתרון המצוקה במשק , בנוסף למזכ"ל ההסתדרות : ראשי ועדת התיאום של התעשיינים 
יוסף גטניו ודן פרופר , יו"ר ועדת העלייה והקליטה בסוכנות אורי גורדון , 
יו"ר ועדת קליטה ועלייה בכנסת ח"ך מיכאל קליינר , חבר ועדת העבודה והרווחה 
ח"ך אריה אליאב , מנכ"ל שירות התעסוקה עו"ד דוד מנע . 
