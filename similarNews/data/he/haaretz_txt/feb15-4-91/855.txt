לוס אנגלס ( מיוחד ל"ספורט הארץ " ) . נבחרת הנוער בכדורגל , העורכת כאן 
חניית - ביניים בדרכה למשחקיה נגד אוסטרליה בקדם אליפות העולם , ערכה אתמול 
אימון ראשון באחד מפרברי לוס - אנגלס . כר הדשא באיצטדיון בו התאמנו השחקנים 
היה מוזנח ביותר , אבל לא נמצא מגרש אחר והמאמן אמנון רז נאלץ להסתפק במה 
שהועמד לרשותו . בשל הבדלי השעות , עלו השחקנים על יצועם בשעת ערב מוקדמת , 
אולם רבים מהם התקשו להירדם והתעוררו לפנות בוקר . מזוודותיהם של שי הולצמן 
ואבי נמני נפתחו במהלך הטיסה ומספר פריטים אישיים נעלמו . הקונסול הכללי 
של ישראל בלוס - אנגלס רן פקר סעד בערב עם הנבחרת , איחל לה הצלחה ולבקשת 
השחקנים סקר את ההתפתחויות במלחמת המפרץ . בדרכם לטיול בעיר , שכח הבלם 
גונן שגיא את דרכונו באוטובוס . לאחר שעות אחדות הודיע הנהג שהאבידה נמצאה 
והדרכון הושב לבעליו . הבוקר תמריא הנבחרת בדרכה לאוסטרליה , בה תקיים ב - 
6 במארס את משחקה הראשון . הגומלין יהיה ב - 9 במארס והנבחרת המנצחת תבטיח 
השתתפותה בגמר העולמי ביוני בפורטוגל . 
