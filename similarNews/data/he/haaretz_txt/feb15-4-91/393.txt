באיגרת שנשלחה שלשום לנשיא ארה"ב גורג בוש מביע ראש הממשלה יצחק שמיר את 
צערו על התקרית עם השגריר זלמן שובל . אתמול דיווחו מקורבי הנשיא ומזכיר 
המדינה גיימס בייקר לדיפלומטים ישראלים כי הממשל מבקש ליישר את ההדורים ולחסל 
את התקרית . לאישים יהודים נאמר כי " אין לראות בנזיפה יותר ממה שיש בה " . 
גורמים בכירים בממשל סיפרו לאישיות ישראלית בוואשינגטון כי המתח בין הנשיא 
לישראל הגיע לשיאו עקב שיחה קשה ביותר שהתקיימה בינו לבין שר הביטחון משה 
ארנס לפני שבוע . לדבריהם , הנשיא יצא מהפגישה רותח מזעם ואמר , " הוא 
לימד אותי שיעור " . מתברר כי ארנס הרצה באוזני בוש ארוכות על גודל הקרבן 
של ישראל והנזקים שנגרמים לה ממטחי הטילים . בוש השיב בזעף , " הפעילות 
שלנו נגד עיראק נועדה להסיר את האיום מעליכם " . ארנס השתתק והשיב בחיוך 
של מבוכה . בדברי תשובה לאיגרתו של בוש מסוף השבוע , שבה הפציר הנשיא בישראל 
לדבוק במדיניות האיפוק , מספר שמיר כי טילי הסקאד גורמים סבל רב לתושבי 
ישראל . ראש הממשלה הביע הערכה למאמצים האמריקאיים לחסל את משגרי הטילים , 
אך ציין כי ישראל עדיין מעוניינת לתרום את חלקה למאמץ לחיסולו של האיום . 
בכך רמז כנראה שמיר לטענה שמשמיעים באחרונה כמה שרים כי לוא נתנה ארה"ב 
אור - ירוק לישראל , היה בידה לטפל ביתר יעילות במשגרים . בשבוע שעבר נמסר 
כי בידי ישראל אימות ודאי לחיסולו של משגר טילים אחד בלבד בידי כוחות הברית . 
באיגרת מודה ראש הממשלה לנשיא בוש על הסיוע האמריקאי המיוחד . הכוונה לאישור 
שניתן בקונגרס להעברת ציוד צבאי בסך 007 מיליון דולר ממחסני הצבא האמריקאי 
באירופה , לרבות טילי הפטריוט . שמיר הביע תקווה להמשך שיתוף הפעולה בעתיד . 
קפידבינשמיר לא הציג את האיגרת בפני שר החוץ דוד לוי לפני ששיגר אותה לוואשינגטון , 
וסיפר לו עליה בראשונה בפגישת הפיוס ביניהם אתמול בבוקר . נודע כי בפגישה 
לא סוכם דבר ולא יושרו הדורים . שמיר אמר ללוי כי הוא מעריך מאוד את עבודתו , 
ולוי השיב , " נראה איך נעבור את השבוע " . שר החוץ הודיע לשמיר כי ימשיך 
במאמציו ליזום רעיונות לקידום תהליך השלום ולא ימתין עד סיום המלחמה . בעקבות 
זאת הצהיר אתמול שמיר כי אפשר לדבר על תוכניות שלום , אך אין להגיע לסיכומים 
לפני תום המלחמה במפרץ . קפידבין השגריר שובל התנצל שלשום על דבריו , בסיום 
הוועידה השנתית של אחד הארגונים היהודיים הגדולים בעיר מיאמי , פלורידה . 
" אכן אמרתי כמה דברים שדיפלומטים אינם אמורים להגיד , ואני מצטער על 
כך . זו היתה טעות שלי , שאפשר להתגבר עליה " , אמר שובל לעיתונאים . העיתון 
רב ההשפעה " ואשינגטון פוסט " קרא לממשל האמריקאי לעשות " ניסוי זהיר 
בדו - קיום ישראלי - פלשתיני " אחרי המלחמה . העיתון הכתיר את המאמר הראשי 
שלו בכותרת ארה"ב וישראל אחרי המלחמה " , והתייחס לגילויי המתיחות האחרונים 
ביחסים שבין שתי המדינות . לדברי העיתון , " לאחר ההתמודדות עם הכיבוש 
התוקפני העיראקי , מקבלים האמריקאים את הדרישות הערביות להתייחס לכיבוש 
ישראלי שונה מאוד , שנעשה לצורך הגנה עצמית " . המאמר סוקר את ההתפתחויות 
האחרונות ביחסי שתי המדינות , וקובע שלנוכח זניחת הממשל את אש"ף , לכאורה , 
ולנוכח פתיחותו של הממשל לרעיון הישראלי לרתום את תהליך ההידברות עם הפלשתינאים 
לתהליך של הידברות עם מדינות ערב , יש לתת דחיפה להתמודדות עם הבעיה הפלשתינית . 
" טראנספר הוא פתרון בלתי מתקבל על הדעת , בהיותו אופציה נוסח סדאם חוסיין , 
ואילו עימות בלא קץ בין הכיבוש לבין האינתיפאדה הוא חסר תקווה " , כותב 
העיתון . משום כך , " ניסוי זהיר בדו - קיום ישראלי - פלשתיני הוא הכרחי , 
ולארה"ב יש סיבה גאו - פוליטית ומוסרית נכבדה ליטול חלק פעיל בכך " . 
