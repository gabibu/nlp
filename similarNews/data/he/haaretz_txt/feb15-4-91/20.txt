בארצות הברית " יציאה מהארון " של מפורסמים למיניהם היא בבחינת סנסציה , 
וכוכבים לאין ספור ( מדונה , קים בסינגר , וויטני יוסטון ) התמכרו לשכרון 
ה"ווידויים " . אבל בגרמניה התגובה היא לעתים קרובות ריחוק והתרחקות . מאז 
הכריזה הלה פון זינאן המופיעה בתוכנית טלוויזיה בגרמניה : " אני שמנה , 
אני אוהבת להזדיין " , והוסיפה בלי שנשאלה " אני לסבית עד העצם " , יודעים 
כל קוראי העיתונות הצהובה במדינה כי חברתה היא קורנליה שאל , בת 72 , בתו 
של נשיא הרפובליקה לשעבר , ולטר שאל , שהמשיכה בעבודתה באגודה למלחמה בסרטן 
בגרמניה את מפעל חייה של אימה מילדרד . מאז נודע הדבר הוצפה האגודה במכתבי 
מחאה , ומנהל העסקים שלה , אכים אברט , פיטר את שאל בנימוק כי יש לה " חיים 
פרטיים רעשניים " . בעוד שבמערב גרמניה הומוסקסואלים ולסביות הם לפחות מבחינות 
מסוימות שדה ציד חופשי , בדנמרק הם כבר קיבלו מעמד רשמי . מאז ה1 באוקטובר 
9891 , קיים שם " חוק על רישום חיים משותפים של בני זוג " . הסעיפים מסדירים 
נישואים בין בני אותו מין . הרישום נמשך חמש דקות בלבד ; שני עדים חייבים 
להיות נוכחים ואז יש לקשר מעמד רשמי . ברוב של שני שלישים אישר הפרלמנט 
הדני את החוק , סוציאל דמוקרטים ומפלגת העם הסוציאליסטית היו בעדו , הקואליציה 
השלטת של שמרנים וליברלים היתה חלוקה בדעתה , ורק מפלגת העם הנוצרית הצביעה 
באורח נחרץ נגד . איוואן לארסן , בן 34 , כומר פרוטסטנטי בקהילת סנקט 
סטפן בקופנהגן , נמנה יחד עם בן זוגו אובה קרלסן , פסיכולוג לילדים בן 
34 , עם הראשונים שהתייצבו באותו יום ראשון היסטורי באולם רישום הנישואים 
של בניין העירייה בבירת דנמרק . הופיעו גם אכסל ואייגיל אכסגיל הקשישים 
וחמישה זוגות הומוסקסואלים אחרים . " יש לנו אותן סיבות להינשא כמו לכל 
זוג הטרוסקסואלי " , אמר הכומר לארסן . " רצינו ביטחון " . על - פי החוק 
בדנמרק זוגות רשומים הם שווי זכויות לזוגות נשואים בכל הקשור לזכויות ירושה , 
חוקי מס וזכויות רכוש במקרה של פרידה . לדעת מבקרים , נישואי הומוסקסואלים 
בדנמרק הם עדיין " נישואים בדרגה שנייה שכן אסור להם להינשא בנישואים כנסייתיים ; 
והם מנועים מלאמץ ילדים ולהתחלק באפוטרופסות על הילדים של אחד מהם . אבל 
איוואן לרסן אופטימי : " אנחנו עוד נקבל את הזכויות האלו , בכך אני בטוח 
לחלוטין " . הוא ימשיך לפעול למען מטרה זו . לידידו יש שני ילדים מנישואיו 
הראשונים , ובמקרה של מות האם הם רוצים לקחת אותם אליהם . מאזן ראשוני 
בדנמרק בשנה הראשונה לקיום החוק נרשמו כזוגות כ004 , 1 איש , רובם גברים ; 
ורק כשני זוגות מביניהם התגרשו בינתיים . " לחוק זה יהיו תוצאות גם במדינות 
אחרות " , מקווה אלזה סלאנגה , יושבת ראש " ההתאחדות הארצית של הומוסקסואלים 
ולסביות " בדנמרק . בפרלמנטים של שוודיה ונורווגיה ידונו בהצעות דומות . 
גם שר המשפטים ההולנדי , ארנסט הירש באלין , הבטיח לא מכבר בפרלמנט שממשלתו 
תבדוק את האפשרויות ל"רישום זוגות החיים במשותף " . משאל דעת קהל העלה שיותר 
מ%25 מן ההולנדים אינם מתנגדים לנישואי הומוסקסואלים . גם צרפת מגלה התעניינות : 
במסגרת גביית עדויות בנושא " חוזים בין בני זוג " , השמיעה הסופרת אליזבת 
בדנטר בפני הפרלמנט הצרפתי דברים נחרצים : " אין שום סיבה להפריד בין זוג 
הטרוסקסואלי לזוג הומוסקסואלי , כלומר למנוע מאחד מה שמוענק לאחר " . תזוזה 
בין - לאומית רבה מדרבנת גם את ההומוסקסואלים והלסביות בגרמניה . נושא " נישואי 
הומואים " נידון בהרחבה ונשמר כל הזמן על אש קטנה בבימות פוליטיות , בפולמוסים 
אידיאולוגיים ובקרב המפלגות הקטנות . תומכי הנישואים אומרים כי העניין נמנה 
עם זכויות האדם . אליס שוורצר , אחת הפמיניסטיות הידועות בגרמניה , טוענת 
כי שאיפה זו לקשר ( בעל הכרה רשמית ) לכל החיים הוא בבחינת אקט מהפכני . 
בצד המשפטי של הנושא עוסקים פולקר בק , לשעבר הממונה על ענייני הומוסקסואלים 
מטעם מפלגת הירוקים בבונדסטג , וחברו למאבק הפרקליט מנפרד ברונס מקארלסרוהה . 
בפעילותם שהועלתה לדיון בקרב הירוקים תחת הסיסמה : " מדיניות של סגנון 
חיים " , רוצים בק וברונס להשוות מבחינה משפטית את מעמדם של זוגות הומוסקסואלים 
ולסביות לזוגות הטרוסקסואלים , בנושאים כגון : זכותם של בעל או אשה לא 
להפליל את בנבת זוגו , זכות הביקור אצל ילדים הגרים עם בן הזוג הקודם , 
צוואות משותפות , מסי ירושה ובמידה שהם רוצים בכך לאפוטרופסות משותפת על 
הילדים ואימוץ משותף של ילדים . עזרה לא צפויה קיבלו חסידי הנישואים ההומוסקסואלים 
במערב גרמניה מן העבר השני , מזרח גרמניה לשעבר . בעיניו של קרסטן פרידל , 
דובר " התאחדות ההומואים בגרמניה " , ארגון הגג של תנועת ההומוסקסואלים 
בחלק המזרחי לשעבר הדרישה לנישואים מובנת מאליה . מזרח גרמניה כבר פתחה 
את הדלת להשוואה מבחינה משפטית בין הומוסקסואלים להטרוסקסואלים , כאשר ב8891 
בוטל ללא התנגדות חוק נגד הומוסקסואלים , מקבילו של סעיף 571 הידוע לשמצה 
במערב גרמניה . החל מ6891 , קבעה תקנה פנימית בקרב רשויות הדיור את היקף 
הדיור לו זכאים זוגות הומוסקסואליים . בספטמבר 0991 דן " פרלמנט העם " 
בהצעת חוק של מפלגת השלטון לשעבר , כיום המפלגה הסוציאליסטית של גרמניה , 
אודות מעמדם האישי של אזרחים הומוסקסואלים . חברי הפרלמנט עסקו גם במעין 
נישואים רשמיים לזוגות כאלה : " יש לאפשר לזוגות בני אותו מין החיים במשותף 
לתת אישור רשמי ליחסיהם במשרד הרישום " . הירוקים במערב העלו ניסיונות מוקדמים 
אלו במזרח גרמניה כסיבה לדרוש מן הממשלה הפדרלית להכניס שינויים מקבילים 
בחוק היסוד הגרמני . אבל גם הירוקים אינם תמימי דעים בנושא . יוטה אוסטרלה - 
שווארין , לשעבר חברת הבונדסטג מטעם הירוקים , והיחידה שישבה בבית זה כלסבית 
מוצהרת , מתנגדת באורח נחרץ לנישואים מכל סוג . הנישואים הם " מוסד המונע 
מנשים לחיות חיים עצמאיים ואוטונומיים " . יש לבטל אותם לחלוטין , ולא להנהיג 
אותם גם בקרב הומוסקסואלים . אבל פולקר בק דבק במסע הצלב שלו . לטענתו , 
הוא מכיר את הלוך הרוחות בקרב ציבור זה : " לנישואים מתנגדים בעיקר הומואים 
רבים שהשתתפו בתנועת השחרור שלהם " . אבל " ישנם הומואים רבים עוד יותר , 
שאותם אפשר לפגוש רק בבארים ומקומות מפגש של הומואים , שהם בעד " . בק 
מהמר על התפתחות חיובית בכיוון זה באירופה כולה . אבל הסיכויים בגרמניה 
מוסיפים להיות לפי שעה קלושים . אמנם הקואליציה בבון הושפעה בנושא זה מן 
החוק החדש במזרח גרמניה לשעבר , ועוד לפני פגרת חג המולד ביטלה את סעיף 
571 . אבל בשחצנות דחתה הממשלה כל ניסיון של הירוקים לפעולה תחיקתית בנושא 
ההומוסקסואליות . סירוב זה נוסח במלים הבאות : " כיוון שתחום זה אינו 
קביל כנושא לדיון , אין שום סיבה להעלות בבונדסטג הגרמני שאילתות בנושא " . 
