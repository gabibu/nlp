ביקורת קשה נמתחה אמש בצה"ל על ארגוני הרוקחים וגורמים רפואיים שקבלו על 
אורך חייהם של פריטים בערכות המגן שחולקו לאוכלוסייה . מקור בכיר בצה"ל 
אמר : " לא ייתכן שגורמים אינטרסנטיים פרטיים ינסו לעשות הון בתקפם ציוד 
שחילק צה"ל " . דובר צה"ל תא"ל נחמן שי פרסם אתמול נתונים שאותם קבעו מומחים 
צבאיים ביחס לאורך החיים של כל פריט ופריט בערכות המגן . להלן הפירוט . 
אורך חיי המסכה : 91 שנה . אורך חיי המסנן באחסון , כשהוא סגור בפקקים : 
02 שנה . אורך חיי מסנן פתוח , ללא שימוש ( כלומר , אם לא נשמו דרכו ) 
: 81 חודשים . אורך חיי המסנן מרגע שבוצעה דרכו נשימה : 21 חודשים . אבקת 
טיהור : 02 שנה . ממ"ט נמצא כשיר ונבדק מזמן לזמן . קצין רפואה ראשי , 
תא"ל פרוף יהודה דנון , אמר אתמול : " תאריך התוקף של המזרק הוא לא לחמש 
שנים . האטרופין בצורת ההגשה של מזרק אוטומאטי טוב למספר רב של שנים , 
ובבדיקה האחרונה בחודש ינואר הוארך תוקפם של המזרקים מתוצרת 38 בשנה נוספת , 
כלומר עד תחילת 2991 " . תא"ל דנון הסביר כי " החלק החשוב ביותר במזרק 
הוא הקפיץ והמנגנון האוטומאטי שמזריק . זהו החלק שלו הבלאי הגדול ביותר , 
וכאשר פוסלים מזרק , בדרך - כלל פוסלים אותו על רקע זה . במקביל נבדק 
תוקף החומר עצמו , ומידת הסטריליות שלו ועמידתו בטמפרטורות מ0 עד 56 מעלות . 
לדוגמא , קיבלנו לפני שבועיים משלוח מצבא גרמניה של מזרקי אטרופין משנת 
ייצור 4757 , בדקנו אותם ואישרנו אותם לשימוש " . מבדיקה שערך " הארץ " 
עולה כי אורך החיים שקבע צה"ל לפריטי הערכות גדול בהרבה מהמקובל במפרטי יצרנים 
מסחריים . חברת דרייגר הגרמנית , שמכרה את הידע לייצור מסכות הגז והמסננים 
לחברת שלאון בישראל , קבעה משך - חיים של ארבע שנים למסנן סגור ומאוחסן 
כהלכה . מסנן שנפתח יש להחליף כעבור חצי שנה , גם אם לא נשמו דרכו . נציג 
דרייגר בישראל , עמוס גזית , אומר שהחברה הגרמנית אישרה לו למכור מסננים 
לשבע שנות אחסנה . מהנדסים שעסקו בצה"ל בצדדים הטכניים של ערכות המגן אומרים 
שההצלחה בהארכת חיי המסנן , לעומת מפרטי היצרן המסחרי , נובעת משתי סיבות : 
ליצרן עניין כלכלי בהחלפה תכופה של המסננים ; היצרן מוכר ללקוח חיצוני , 
ולא רוצה ליטול סיכונים של תביעות נזיקין אפשריות , ואילו צה"ל בודק את 
הציוד שברשותו ומפיק לקחים כל העת . לדברי המהנדסים , צה"ל ערך במשך השנים 
בדיקות מדגמיות למסננים שברשותו , והתחשב גם בפערים שבתנאי האחסנה והאחזקה 
במקומות שונים . השיקול שהנחה את הצבא , לדבריהם , בקביעת אורך החיים 
של המסנן , היה שמירת כושר הסינון המירבי , תוך ניסיון להאריך את חיי המדף 
של המסכה והמסנן ככל האפשר , במטרה להימנע מקניות חוזרות שלא לצורך . 
