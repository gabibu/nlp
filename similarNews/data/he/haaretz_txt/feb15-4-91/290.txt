יהיה זה מוגזם לתלות את הכל במאמר אחד , אבל יש הקושרים את הדברים שפרסם 
ח"ך בשבוע שעבר בידיעות אחרונות , להסתבכות החמורה של השגריר בסוף השבוע 
בעקבות ראיון שנתן לסוכנות רויטר . במאמר תקיף , שגרר גם את כעסו של ועד 
עובדי משרד החוץ , האשים לנדאו ( בעקבות ביקור שערך בארצות הברית ) את 
השגרירות בתרדמה ובכניעה למסאז הפומבי שמחלקת המדינה מעניקה בימים אלה לישראל , 
כשמאחור בלשונו של לנדאו היא כבר מתחילה לכופף לנו את היד . " בעצם החודשים 
האחרונים מטרפדת מחלקת המדינה בשיטתיות בקשות סיוע ישנות כמו הערבות להלוואה 
של 004 מיליון דולר לקליטת עלייה " , כתב ח"ך לנדאו . " הסיוע המבוקש פעוט 
וחרף זאת דוחים אותנו כל פעם בקש אחר " . ( הדברים מזכירים , בדיוק מילולי 
כמעט מושלם , את הדברים שאמר שובל לרויטר " אנו מרגישים שדוחים אותנו 
בלך ושוב " ) . בין אם קרא זאת ובין אם לאו , ביצע למעשה שובל את משאלת 
הלב של לנדאו ודומיו , החוששים שמחלקת המדינה תכפה עלינו את תפיסתה המדינית 
בתקופת המשא ומתן שלאחר המלחמה , ובגלל זה הסתבך . אך הגרוע ביותר מבחינתו 
הוא איך בהבל ראיון אחד איבד את תהילתו הקצרה ; סיפור הצלחה של פוליטיקאי 
אפור ומקומי , שכוכבו דרך כדיפלומט מוצלח מחוץ לגבולות המדינה . גם אלה 
שמינו אותו , ואשר הגנו בזמנו בלהט על בחירתו הופתעו מתפקודו . אלה שגילו 
איפוק באותם הימים שבהם זכה שובל במחמאות , הסבירו ששובל הוא סיפור הצלחה 
כתוצאה מסף ציפיות נמוך . ממי שלא מצפים ממנו להרבה , הם אמרו , ההפתעה 
היא אחר כך גדולה . עכשיו , הם הוסיפו , התגלה חוסר ניסיונו והוא מעד 
בגדול . שובל נותר בסוף השבוע חשוף לחצי הביקורת , כיוון שהיתה החלטה מפוכחת , 
אולי אכזרית , עד אתמול בישיבת הממשלה , כי עדיף להקריב אותו על פני 
הקרבת היחסים עם ארצות הברית . בעייתו , אומר דיפלומט שמסתכל על הפרשה 
מן הצד , ששובל לא שייך לאף אחד . הוא לא של , לא של , ולא של שר החוץ . 
בנוגע לאחרון זה אפילו יותר קיצוני . לפי אחד ההסברים , שקיבלו חיזוק 
בעקבות הופעתו המאשימה שלשום של לוי ב"מבט " , כלל לא איכפת לשר החוץ ששובל 
חוטף , בעיקר לנוכח אירועי השבועות האחרונים שלא היטיבו עם מעמדו הציבורי 
והפוליטי של לוי . התקרית המשמעותית הראשונה ביניהם היתה קשורה לביקורו של , 
תת מזכיר המדינה בישראל . כזכור הגיע איגלברגר במוצאי שבת לפני ארבעה שבועות 
הישר לביתו של ראש הממשלה שמיר , ולוי כלל לא ידע על כך . כתגובה ביקש 
לוי מסמנכ"ל צפון אמריקה , , לכתוב לשובל מברק נזיפה על כך שלא טרח להודיע 
לשר החוץ על הביקור . שובל השיב ללוי באמצעות בן צור שהוא ניסה להשיג אותו 
במשך כמה שעות וכשלא הצליח למוצאו , דיווח על הביקור של איגלברגר ללשכת 
ראש הממשלה . אחר כך התקיימה שיחה טלפונית בין שובל ללוי שבה ניסה השגריר 
ליישר את ההדורים עם השר . אחרי פרשת איגלברגר צצו אירועי השבוע החולף שבגינם 
ביטל לוי את נסיעתו לארה"ב ואת פגישתו עם ככל שמהדורת חדשות רדפה אחת את 
השנייה התחוור ללוי כי חוץ מהעובדה ששמיר לא סיפר לו שום דבר , כך גם שובל 
לא יידע אותו על פגישותיו של ארנס בוואשינגטון . מבחינת שמיר הרי שגישתו 
כלפי התבטאותו של שובל אינה אמוציונלית אלא מעשית ומחושבת בבחינת מה עומד 
מול מה . האם להגן על השגריר ולתת לו גיבוי , או להשאיר אותו חשוף לביקורת 
שכנראה תשקע בתוך כמה ימים , ובלבד שלא להחריף את היחסים עם ארצות ברית . 
" הרבה יותר קל להקריב שגריר מאשר את כל היחסים " , אומר דיפלומט ששירת 
בוואשינגטון . " על מה בדיוק לצאת למלחמת עולם על 004 מיליון דולר , 
זה לא הנושא שעליו אתה יוצא למלחמה " . שלא לייחוס מתבטאים בחריפות רבה כלפי 
שובל במשרד ראש הממשלה . בבירור שנערך שם הסתבר שדוברת השגרירות בוואשינגטון , 
, העירה לשובל במהלך הראיון שדבריו יכולים לסבך את ישראל . שובל היסה 
אותה . עכשיו פתאום גם נזכרים לתקוף אותו על כך שהירבה להתראיין , עובדה 
שעליה קיבל מחמאות עד לפני שבוע . שיחת הבהרה טלפונית על הדברים שאמר שובל 
לרויטר התקיימה בין השגריר לבין ראש הממשלה שמיר בשבת . לרעת שובל פעלו שלושה 
גורמים : בחירה לא מוצלחת של מלים , עיתוי גרוע , ותגובה אמריקאית חריפה , 
שניסתה להאיחז בדברים אלה , כדי לאותת על עמדתה לגבי הסיוע בעתיד . אבל 
במשרד החוץ בונים על כך שהזיכרון של ואשינגטון הוא קצר . בעוד שבועיים , 
יש האומרים , החיים כנראה יחזרו למסלולם . אם בכל אופן יחליטו האמריקאים 
לנדות את שובל , ואת זאת אפשר יהיה לראות כבר בימים הקרובים , תצטרך הממשלה 
להחליט האם היא מתייצבת חד משמעית לצדו ונותנת לו גיבוי בהמשך דרכו . בינתיים 
היא החליטה לחטוף את האש , לסגת בשקט ולחבוש את הפצעים . 
