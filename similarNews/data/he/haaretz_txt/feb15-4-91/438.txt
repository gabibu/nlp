שר הכלכלה והתכנון , דוד מגן , הממונה על הטיפול בערביי ישראל , מתח אתמול 
ביקורת נוקבת על מדיניות ממשלות ישראל כלפי ערביי ישראל והשטחים . " המדיניות 
מאז 76 , שהולידה אפס השקעות בשטחים , התבררה כשגויה . מדינת ישראל צריכה 
לראות את עצמה , לפחות מבחינה מוסרית , אחראית לפיתוח התשתיות בשטחים " , 
אמר מגן . הוא הוסיף כי הממשלה הנוכחית פועלת לתיקון המצב . " עדיין 
אי - אפשר להצביע על הישגים גדולים , אבל המדיניות השתנתה , והמנהל האזרחי 
עושה מאמץ לגייס הון בין - לאומי " , אמר מגן . בפגישה עם כתבים לענייני 
שטחים בירושלים אמש , התייחס מגן גם למגזר הערבי בישראל , וביקר את האפלייה 
ביחס למגזר היהודי . " אי אפשר שלא לקיים חשבון נפש בעצם ימי המלחמה הזאת , 
כשהציבור היהודי מקבל אמצעי הגנה מניחים את הדעת , ואילו במגזר הערבי אין 
עדיין צופרים , אין מקלוט ואין ועדות מל"ח " , אמר מגן . " האשמה בכך " , 
הוסיף , " מוטלת שווה בשווה על השלטון המרכזי , שלא השכיל להקצות את 
המשאבים הנחוצים לנושא , ועל הרשויות המקומיות , שלא דאגו לשיפור המצב " . 
לדברי מגן , פועל עתה משרדו במרץ לבטל בשנים הקרובות כליל את הפערים בין 
המגזר הדרוזי והצרקסי ליהודי , ולצמצום הפערים בין המגזר הערבי והיהודי . 
לדברי מגן , אחד הצעדים לשיפור מצבה של האוכלוסייה הערבית בישראל יהיה בהכרה 
שתיתן המדינה לעשרות ריכוזי אוכלוסייה , שכיום אינם מוכרים על - ידי משרד 
הפנים , והם חסרי מעמד מוניציפלי . מדובר ביותר מ05 כפרים , ובאוכלוסייה 
של למעלה מ000 , 01 נפש , החיים ללא חשמל , מים , ביוב וכבישים , וללא 
דואר , מרפאות ובתי - ספר . כל בית שנבנה בכפרים אלה נתון לסכנת הריסה 
בידי הרשויות . בחלק מהמקרים מדובר בפליטי כפרים שברחו מבתיהם ב84 , כמו 
עין - חוד המורכבת מפליטי עין - הוד , ובחלקם מדובר במאהלי בדווים , שהתפתחו 
במשך השנים לכפרים . ד"ר אלכס בליי , יועץ השר לעינייני ערבים , מסר כי 
לחלק ממתיישבי הכפרים הבלתי מוכרים יוצעו חלקות על אדמות המנהל , ופיצויים 
עבור רכוש שישאירו . אחרים יסופחו למועצות קיימות , וכן מתוכננת הקמת שתי 
מועצות חדשות , שיאגדו כמה מכפרים אלה . עוד מסר בליי , כי חלה התקדמות 
גדולה בנושא הקרקעות שהופקעו בגליל בשנת 67 , ומאות דונמים יוחזרו לבעליהם 
באזור נצרת , כשבד בבד יימסרו אדמות מנהל לבנייה . בהתייחסו להתנהגות ערביי 
ישראל בזמן המלחמה במפרץ , אמר השר מגן כי רק חוליית ריגול אחת , בת 21 
איש מנעורה , פעלה בתוך ישראל בזמן המלחמה , וכי נאמנותם של ערביי ישראל 
אינה מוטלת בספק . " צריך להפסיק את המסורת של הנפקת תעודות יושר לערביי 
ישראל בכל מלחמה . צריך להתייחס אליהם כלאזרחים שווי זכויות לחלוטין " , 
אמר מגן . עם זאת , התלונן מגן על קשיים בשיתוף הפעולה עם המנהיגות הפוליטית 
של ערביי ישראל . " אנחנו מסכמים בפורומים השונים עם ראשי השלטון המקומי 
הערביים והח"כים על החלטות בנושאים כמו אדמות , כבישים , חשמל ומים , 
ולמחרת אני שומע בתקשורת כי בכנסים הפנימיים שלהם הם חזרו מהסיכומים " . לדבריו , 
סוכם כבר על שירות אזרחי חובה לערביי ישראל , אך בכנס של " ועדת המעקב " 
נדחו הדברים על הסף . ראשי הרשויות הערביות שותפים גם בוועדת המעקב של ערביי 
ישראל , שהוא גוף שאינו מוכר על - ידי ממשלת ישראל . 
