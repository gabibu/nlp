שר הקליטה , יצחק פרץ , יבקש מן הממשלה לפנות למדינות אירופה בבקשה למנוע 
הקמת תחנות מעבר זמניות ליהודים היוצאים מבריה"ם , מחשש שאלו יהפכו למחנות 
קבע של נושרים , כפי שאירע בעבר . פרץ החליט לנקוט בצעד זה לאחר שנודע כי 
כמה מאות יהודים מבריה"ם המחזיקים באשרות עלייה לישראל , פועלים לקבלת היתרי 
כניסה ושהייה במדינות אירופה " עד יעבור זעם בישראל " . עולים המשהים מזה 
שבועות אחדים את עלייתם לישראל מתחילים לחפש לעצמם יעדי הגירה לארצות שונות 
באמריקה ובאירופה . לדברי פרץ , מדובר עדיין בתופעה שולית , אולם היא 
עלולה לגרום לחידוש תופעת הנשירה ולעצירת העלייה לישראל . ממשלת אוסטריה 
הורתה לשגרירות שלה במוסקווה שלא לטפל בפניות של יהודים בעלי אשרות יציאה 
לישראל , המבקשים לשהות כמה ימים באוסטריה ולא להמשיך בדרכם ארצה . על כך 
מסר אתמול מנהל מחלקת ההגירה במשרד הפנים האוסטרי בפגישה עם נציג הסוכנות 
שמואל בן - צבי ונציגי הגוינט והיאס . הפגישה התקיימה בעקבות ידיעות כי 
בימים האחרונים פנו 004 יהודים לשגרירות אוסטריה במוסקווה , וביקשו לאפשר 
להם להאריך את שהותם באוסטריה . מנהל מחלקת ההגירה האוסטרי טען כי רק 02 
משפחות יהודיות שעמדו לצאת לישראל פנו לשגרירות אוסטריה במוסקווה . הוא 
הדגיש כי אין בכוונת ממשלתו להקים מחנה מעבר ליהודים יוצאי בריה"ם . קפידבינראש 
מחלקת העלייה והקליטה בסוכנות , אורי גורדון , אמר אתמול כי 000 , 3 יהודים 
מבריה"ם היגרו לגרמניה במהלך שנת 09 , והשתקעו בעיקר בחלקה המזרחי . לדבריו , 
אלפי יהודים בבריה"ם הגישו כבר בקשות הגירה לגרמניה בשגרירותה במוסקווה , 
וממשלת גרמניה תתיר , ככל הנראה , לכ01 אלפים מהם להשתקע בתחומה . גורדון 
אמר כי למידע שמסר יו"ר הקהילות בגרמניה , הנס גלינסקי , שלפיו לא תתיר 
גרמניה הגירת יהודים מבריה"ם לתחומה החל מה51 בחודש , אין כל אחיזה במציאות . 
מידע זה לא קיבל כל ביטוי פומבי בגרמניה , וההודעה על כך לא נתקבלה בשגרירות 
ישראל בגרמניה . קפידבין ( ע ) . " יד תומכת , יצירת אמון , חיוך והבנה 
לעולים , מסייעים להם להתגבר על קשיי המלחמה גם ללא שפה . התחושה שכולנו 
באותה קלחת נותנת להם ביטחון ועוצמה שנעבור את הכל בשלום " כך סיכמה מנהלת 
שירותי הרווחה בעיריית רעננה , דליה הופר , את ניסיונם של ראשי הרשות המקומית 
בטיפול במצבי חרדה בקרב עולים בעת המלחמה . הופר דיברה בכנס רכזי קליטה שיזמה 
עיריית רעננה , אשר ייחד את דיוניו לטיפול בעולים בימים אלה . היא אמרה 
כי משיחות עם עולים חדשים התברר כי אלה מהם שסבלו מתופעות פחד וחרדה , הביעו 
נחמה כי בישראל , בניגוד למצבים דומים בבריה"ם , יש להם שכן אוהב ויד תומכת , 
בעוד ששם הסביבה הקרובה היתה אנטישמית ברובה ומתנכרת . גם העולים החדשים , 
כמו תושבים אחרים בישראל , הביעו תגובות של הלם , בלבול , חרדה ודיכאון . 
עולים רבים שיש להם קשיי שפה , נותרו שעות ארוכות עם מסכות מגן בחדרים 
אטומים , משום שלא הבינו את ההוראות בעברית . עקב כך נחלצו מחלקת הרווחה 
ויחידת הקליטה המקומית , וגייסו מתנדבים בכל השפות . לכל משפחת עולים הוצמד 
מתנדב שתפקידו היה לוודא שהעולים אכן מבינים את ההוראות שהושמעו ברדיו . 
על המתנדב היה להתקשר בעת אזעקה ואחריה . כמו כן , הוקם מרכז מידע מיוחד 
לעולים חדשים אליו התקשרו עולים קשישים , בודדים וילדים שקיבלו חיזוק ועידוד 
בשפתם . 
