דקות ספורות לאחר הזריקה התכווצו שרירי החזה של החולה , לבו החל לפעום בתזזית , 
ראשו וגבו כאבו . הוא סבל מחום גבוה ומשלשול והקיא . קצב ייצור כדוריות 
הדם הלבנות שלו , החיוניות כל כך , הואט . החולה היה קורבן לניסוי תרופתי . 
חברת התרופות היפאנית אסאהי כמיקל אינדסטרי ביצעה במכון המרכזי לחקר הסרטן 
במזרח ברלין ניסויים בחומר תוקפני , טיומור - נקרוזה - פקטור ( גידולים - 
טה - אן - אף ) שאמור היה לבלום את גידולם של תאי סרטן . הניסוי נערך באזרחי 
מזרח גרמניה ( באותו זמן ) , בדרך כלל בלא ידיעתם . לא היה זה מקרה יחיד . 
בנכונות רבה מדי ניצלו חברות תרופות מערביות כל הזדמנות שנקרתה להן כדי 
לנסות תרופות ותכשירים תוקפניים , שלעתים קרובות טרם קיבלו אישור , במרפאות 
מזרח גרמניות . הניסויים בבני אדם , שבהם השתתפו בעיקר חברות מערב גרמניות , 
נמנים עם העסקים המלוכלכים ביותר שבאמצעותם השיג המשטר המזרח גרמני את המטבע 
הקשה שנזקק לה בדחיפות רבה כל כך . את העסקה , שהיתה כדאית לשני הצדדים , 
טיפחה והוציאה לפועל החברה ברלינר אימפורט - אקספורט בע"ם ( בי"ג ) . 
הבוס העליון של חברה , שהשכיל לספק למזרח גרמניה מארקים מערב גרמניים או 
דולרים , היה קולונל השטאזי אלכסנדר שאלק - גולודקובסקי . החל ב4891 ועד 
נפילת מזרח גרמניה היו בי"ג ומפעלי תרופות מערביים שותפים עסקיים טובים . 
" המכסה התאים לסיר במאה אחוז " , אמר במבט לאחור קרל זיידל , בזמנו מנהל 
המחלקה למדיניות בריאות בוועד המרכזי של המפלגה . החברות מהמערב צבאו על 
דלתות המרפאות במזרח . " בתי החולים שלנו " , זוכר היום הלמוט קוך ממכון 
התרופות של מזרח גרמניה , " היו מוצפים בהזמנות " . חולים בלעו , או שהוזרקו 
להם , כל מה שיצא ממעבדות המחקר של המפעלים חסמי בטה , תרופות נגד דיכאון 
וחומרים פעילים למיניהם . החברה - הבת של האכסט בארינגוורקה ממרבורג ביצעה 
ניסויים ב12 אזרחים מזרח גרמנים מיוני 7891 עד אוקטובר 9891 בחומר האנטי - 
סרטני פירארוביצין . החולים הקיאו ושערם נשר . החברה האוסטרית כמי לינץ 
בדקה את השפעות חסמי הבטה צליפרולול ומטופרולול על 03 חולים בבית החולים 
שאריטה במזרח ברלין . הרופא שביצע את הניסויים אמר כי אחד החולים סבל מהתקף 
של תעוקת לב ולארבעה היו התקפי לב בסדר גודל בינוני . חברת ברינגר אינגלהיים 
הזריקה זריקות לשמונה אזרחים מזרח גרמנים ב4891 ו5891 . החומר המוזרק היה 
אינטרפרון , שיצר בהנדסה גנטית . החולים סבלו , קפמאליד4אבל התכשיר לא 
פעל . היה צורך להפסיק את הניסוי . " בחולים במזרח גרמניה השתמשו כמו 
בשפני ניסוי זולים " , אמר אולריך מאביוס , מנהל המכון המערב ברלינאי למידע 
על תרופות . הרעיון הועלה בפגישה בתחילת 3891 . בבניין הוועד המרכזי נועדו 
שר הבריאות לודוויג מקלינגר , ממלא מקומו אולריך שניידווינד , מנהל המחלקה 
למדיניות הבריאות של הוועד המרכזי , קרל זיידל , ושאלק - גולודקובסקי , 
כולם חברי מפלגה . ההוראה מלמעלה היתה שמערכת הבריאות אינה יכולה עוד להיות 
סמוכה על שולחנה של הרפובליקה . מאז היה צו השעה מדיניות כלכלית המיועדת 
להשיג מטבע חוץ . החברים שהתאספו גילו רוח יצירתית מרשימה : בעקבות הדיון 
הוחלט כי מזרח גרמניה יכולה למכור מנות דם של אזרחיה לצלב האדום הבין - לאומי , 
יכולה להדק את שיתוף הפעולה עם בנק האיברים ההולנדי יורוטרנספלנט ולהציע 
ניתוחים מיוחדים לעשירי העולם השלישי , כמו למשל הניתוחים להארכת גפיים 
בארפורט . ואפשר גם לעשות עסקים טובים עם תעשיית התרופות , בניסויים בבני 
אדם . קפמאבינהחברים מהמפלגה ידעו שניסויים כאלה דרושים לפני אישור של תרופות . 
במערב הם מבוצעים תחת עיניה של דעת קהל ביקורתית וכפופים לחוק דקדקני . 
משרד הבריאות הפדרלי במערב ברלין ( בה - גה - אה ) אינו מאשר שום גלולה 
בלא עדויות על השפעתה ותוצאות - הלוואי שלה . אבל החברים גם ידעו שענקי 
התרופות אוהבים לעשות ניסויים לא פחות מחברות מכוניות : מסלול הניסויים 
שלהם הוא המרפאה ומכונית הניסוי גופו של החולה . מחלוקת התעוררה רק בשאלת 
הקצבתם של הכספים שזרמו בדרך זו . שאלק , נזכר אחד ממשתתפי הפגישה , דרש 
לשמור לחברת היבוא - היצוא שלו % 06 מהרווחים . הפוליטיקאים במערכת הבריאות 
של המדינה העדיפו להשקיע את הכספים במערכת בתי החולים החולה . לבסוף הושגה 
הסכמה על פי חלוקת הרווחים המקובלת גם בחוגי המאפיה חצי בחצי . לאחר 02 
דקות הסתיימה הפגישה . שאלק - גולודובסקי אינו מצליח להיזכר בפגישה זו . 
עורך הדין שלו מסר כי בכל מקרה לא הוא העלה את ההצעה לערוך ניסויים בתרופות 
מערביות במזרח גרמניה , אבל אפשר שבי"ג טיפלה בעסקים כאלה . מכל מקום , 
עובדה היא שהחברות המערביות שמעו את הבשורה המשמחת ממשרד הייעוץ לתרופות 
ולמוצרים רפואיים - טכניים במזרח ברלין , שדרת שנהאוזר 771 בה . מוסד 
זה , שהיה כפוף למשרד הבריאות , היה אחראי עד אז ליבוא תרופות . " עכשיו 
אתם רשאים גם להיות לקוחות שלנו " , אמר מנהל המשרד ( בה - בה - אה ) יואכים 
פטצולד , חבר המפלגה , לספקי התרופות המערביים בסוף 3891 . משרד הייעוץ 
זימן את החברות , עם החברה של שאלק , לשיחות מוקדמות בפלאסטהוטל ובהוטל 
מטרופול במזרח ברלין , שגם הם היו מקורות לא - אכזב למטבע קשה . חברות 
התרופות הגדולות שיגרו את אנשי - הקשר שלהם . החברות המערביות העדיפו להשתמש 
בחולים מזרח גרמנים בשלבי הניסויים המסוכנים 1 ו2 , שלבי הבדיקה הראשוניים 
בבני אדם , הבאים לאחר ניסויי המעבדה והניסויים בבעלי חיים . מסירת מידע 
לחולים על הנושא נראתה לאנשי העסקים במזרח כמטרד . אם היתה הסברה , היא 
נעשתה בדרך כלל בעל פה , על פי החוקים הלוקים בחסר בתחום זה של מזרח גרמניה . 
גם הסכמת החולה , כאשר ניתנה , נמסרה לרופא בעל פה . בדרך זו פטרו את 
עצמן חברות התרופות מהכללים המחמירים יותר של חוק התרופות במערב גרמניה . 
החוק דורש לצורך " הגנת האדם בניסויים קליניים " תצהיר הסכמה של החולה , 
שאותו הוא מוסר " בעצמו ובכתב " . אם בארכיוני המרפאות במזרח גרמניה אפשר 
למצוא תצהיר כזה , ברור מהכתוב שהחולה קיבל מידע מוטעה על התכשיר או התרופה . 
מה ששמע היה מעט מדי , לא מדויק או לחלוטין לא נכון , כמו למשל בניסויי 
טה - אן - אף . דפי ההסברה של חברת אסהי נראים תמימים ובלתי מזיקים אף יותר 
מהעלון המצורף לסירוף לשיעול . הם מביעים את התקווה שהתרופה תשפיע השפעה 
מיטיבה על הסרטן . על הסיכונים , נאמר , אפשר להשתלט בטיפול רפואי . 
בסופו של דבר , מדובר רק בניסוי של " גורם פעיל טבעי שהתגלה לא מכבר " . 
אך בארה"ב נכתב שטה - אן - אף מחוללת בעיקר הרס וחורבן נוספים בגוף החולה . 
פרוף סטפן טנברגר , חבר מפלגה ומנהל בית חולים , ידע שתוצאות - לוואי 
כואבות מובטחות וכי הסיכויים להקלת כאבים מעורפלים . " מנגנון ההשפעה המדויק 
של טה - אן - אף אינו ברור " , ציינה עמיתתו , הלגרד לנק , בעבודת דוקטורט 
שעקבה אחר הניסויים . אכהמנהל שמר על נאמנות למפלגה ולשותפה העסקית היפאנית . 
זו רצתה לנסות במזרח גרמניה את החומר " במינון הולך וגדל " , כלומר להשתמש 
בריכוז מרבי . קפמאבינב51 במאי 7891 החל טנברגר את ניסויו ב83 חולי סרטן . 
במקרה הקיצוני ביותר ניתנה התרופה במינון שהיה גבוה פי 72 מהמינון ההתחלתי . 
בין תוצאות - הלוואי , נאמר במחקר של לנק , היו רעידות מקור , חום עד 
04 מעלות , תעוקת לב , הלם , התרגשות ולתרגיה קיצוניות לסירוגין ; בחילה 
והקאות . כאבי ראש וירידה חדה בלחץ הדם היו תופעה רווחת . שאר תופעות - 
הלוואי השתנו מחולה לחולה . אם לצטט מעבודת הדוקטורט : " אצל שני חולים 
הופיעו גם התקפי שיעול קשה . אצל חמישה חולים נרשמו אוושות באונות האמצעיות 
של שתי הריאות 42 עד 84 שעות לאחר השימוש בתרופה " . שלושה מ83 החולים לא 
החזיקו מעמד עד לסיום הרשמי של הניסויים . בגלל תוצאות - לוואי חמורות ביותר 
הם הוצאו מקבוצת הניסוי . לגבי שאר הפציינטים הסתיימה סדרת הניסויים בדיוק 
ככתוב בחוזה , ב92 לספטמבר 9891 . החולים סבלו לשווא . מסקנת עבודת הדוקטורט 
היתה שלתרופה יש " יעילות אנטי - סרטנית מינימלית " ואי אפשר " להמליץ 
על החומר כתרופה יעילה " . עינוי טה - אן - אף לא היה מקרה יוצא דופן . החברה 
של שאלק ניזונה מהעובדה שהיה אפשר לנסות במזרח חומרים פעילים השנויים במחלוקת 
במערב . בלשון נקייה הכריזו כלכלני התוכנית על הניסויים בגופות חולים כעל 
" יצוא בלתי חומרי " . עסקי הניסויים בוצעו על פי כל כללי השוק והוכתרו 
מבחינה זו בהצלחה , כפי שמאשרים תשלומי חברות מערביות לחשבון מטבע החוץ 
של בי"ג בבנק סחר - החוץ הגרמני , חשבון מספר 5100 - 4502 - 3089 . מחזור 
עסקי הניסויים הרפואיים של המשטר המזרח גרמני ב9891 , השנה העסקית האחרונה 
שלו לפני שפשט את הרגל , הסתכם ב71 מילירד מארקים . אך בניגוד להבטחות , 
בתי החולים במזרח קיבלו רק חלק זעום מהרווחים . הפסקה המכרעת בחוזים עם 
התעשייה המערבית קבעה : " הטיפול המסחרי בניסויים קליניים מתבצע דרך בי"ג " . 
ברלינר אימפורט - אקספורט בע"ם נמנה עם המחלקה הראשית מספר 2 , שעסקה בראשותו 
של שאלק - גולודקובסקי בתיאום מסחרי . מחלקה זו היתה אחראית לסחר אמנות 
ועתיקות , עסקי נשק ואספקת מוצרי צריכה לחנויות המיוחדות שעמדו לרשות בעלי 
זכוניות - היתר . המחזור העסקי של בי"ג , שבו עבדו 062 עובדים , הסתכם 
בשנה האחרונה לפני נפילת החומה בכ005 מיליון מארק . כ461 מיליון מארקים 
מערב גרמניים הועברו כרווחים לקופת המדינה . לניסויים בבני אדם היה כוח משיכה 
גדול בעיני חברות התרופות המערביות . מערכת הבריאות המזרח גרמנית , המבוצרת 
מאחורי מוקשים וחומה , סיפקה להם מה שבתי חולים מערביים לא העניקו : דיסקרטיות 
גמורה . והדבר ניתן בתעריף מוזל . יצרני התרופות אפילו היו פטורים מחובת 
תשלומי פיצויים , כפי שצוין בחוזים . בחוזה בין בי"ג ובין החברה די פונט 
דה נמור נאמר שמזרח גרמניה " לא תגיש כל תביעות לתשלום דמי נזיקין ופיצויים 
שיכולים לדרוש משתתפי ניסויים " , כלומר שפני ניסויים . שאלק - גולודקובסקי 
דרש מחירים שהיו נמוכים ב%01%03 מהמחירים המקובלים במערב . תמורת ניסוי 
בעשרה חולים שנערך במשך ששה חודשים נדרשה חברה מערבית לשלם לבית החולים שאריטה 
רק 000 , 52 מארק . הניסויים בבני אדם השתלמו מבחינה כספית נוספת , שכן 
לא היה צורך בניסיונות שכנוע ותמריצים לרופאים ולחולים . כך נחסכו פרמיות 
לרופאים ודמי השתתפות לחולים . הרופאים נוטו והוגבלו באורח שיטתי על ידי 
בי"ג . " המדינה האפוטרופסית " , כפי שתיאר פעיל זכויות האדם רולף היינריך 
את מזרח גרמניה שלו , " הפעילה בלחיצת כפתור את מנגנון הניסויים " . משרד 
הייעוץ לתרופות , נאמר בהסכם - המסגרת בין חברות תרופות ובין החברה של שאלק , 
" ינהל " את הניסויים שהוסכם עליהם ויהיה " אחראי " לביצועם המסודר . 
הרופאים כבר יצאו נשכרים משום שבעת הניסויים קיבלו ציוד אבחון מערבי . 
" המחסור המתמיד במרפאות שלנו " , אומר היום זיידל , " היה הקרקע המזינה 
לנכונותם של רופאינו " . קפמאבינרופאים בשאריטה , בית החולים הייצוגי של 
המפלגה , היו בעיקר אלה שהראו נכונות להשתתף בניסויים . מאז קיץ 9891 ערכו 
החברים - הרופאים ניסויים בתרופה למחלתהארטרוזה , ארטפרון , השנויה במחלוקת 
של לויטפולד - ורקס במינכן . אילו היו הדברים תלויים במשרד הבריאות המערב 
גרמני , היתה ארטפרון נעלמת זה מכבר מהמרפאות . ב03 בספטמבר 9891 הוציאו 
השלטונות צו הפסקת שימוש לתכשיר , שעוד קודם פסק עליו בית משפט כי אין הוכחה 
מספקת להשפעתו . במחקרים המצויים בארכיוני בה - אה - אה מוכחות בעיקר 
תופעות - לוואי הכואבות של התכשיר . חולים שקיבלו ארטפרון סבלו מכאבי פרקים , 
מדימום בעקבות זריקה , לפעמים מהתקפי סחרחורת , מאלרגיה ומכאבי בטן . 
נרשם גם מקרה מוות אחד . כתב - העת המקצועי " ארזנאי - טלגרם " , היוצא 
לאור במערב ברלין , המליץ לא להשתמש בתרופה : " הסיכון של תוצאות לא רצויות 
עולה בהרבה על התועלת , שלא הוכחה " . בסדרת ניסויים ביקשה החברה להוכיח 
סוף - סוף את יעילות התרופה על עצמותיהם של אזרחי מזרח גרמניה . אחרי ככלות 
הכל , 04 שנה בלעו האזרחים בלא טענות ומענות כל תרופה על שולחן - הלילה 
שלהם . שיטת כלכלת - הצווים היטיבה לשרת את מפעלי התרופות הקפיטליסטיים . 
חברת הענק באייר תופסת מקום של כבוד בניצול זה . לא היתה כמעט מרפאה ב"ארץ 
הפועלים והחומה " שלא הלעיטה חולים בתרופות של באייר , מכוח חוזה ניסויים , 
ולעתים קרובות היו אלה התכשירים הבעייתים של החברה . מ4891 עד 9891 ערכה 
באייר ניסויים בחומר ציפרובאי במכון המחקר למחלות ריאה ושחפת במזרח ברלין . 
התכשיר , המיועד לבלום דלקת , נוסה בכ001 חולים בדרכי הנשימה . לדברי 
הרופא שביצע את הניסוי , לא נמסר מידע כלשהו על ההליכים המסוכנים . עם 
זאת , השיטה שננקטה נחשבת למסוכנת ביותר : רק כל חולה שני קיבל את התרופה , 
שאר החולים קיבלו תרופת דמה ( פלאסבו ) . לא החולים ולא הרופאים ידעו 
מהי התרופה האמיתית ומהי התרופה המדומה . חברות תרופות מעדיפות שיטת ניסוי 
זו , הנחשבת מהימנה . אבל יוליוס הקטאל , המותח ביקורת שיטתית על פעילותן 
של חברות תרופות , רואה דרך ניסוי זו כ"הישג המבעית ביותר של הרפואה בעידן 
המודרני " . גם אולריך מאביוס , מהמכון למידע על תרופות , פוסק כי " לחולים , 
שיטה זו היא רולטה רוסית " . באייר היתה אדישה בתכלית לזכותם של החולים 
לדעת ולהחליט . לעומת זאת , השקיעה ברווחתם של עורכי הניסוי . הרופא האחראי 
הורשה לצאת לקונגרס שהתקיים בקיוטו , יפאן , בביוני 5891 . באייר שילמה 
את כרטיס הטיסה , דמי המגורים וכסף - הכיס . מאז נפילת החומה איבדה החברה 
שדה - ניסויים גדול . למשל , חולי סוכרת בבית החולים המחוזי בכמניץ קפמאליד4 ( 
אז קרל מרקס שטדט ) קיבלו את התכשיר ארקבוז ( השם המסחרי גלוקובאי ) 
המוריד את רמת הסוכר בדם . באמריקה נאסרו זה שנים ניסויים קליניים בחומר 
שחברת באייר שיבחה אותו בתורת " חידוש " . הסיבה : באחת מסדרות הניסויים 
הרבים סבלו עכברושים שקיבלו טיפול בארקבוז מכיבים סרטניים . אפילו בבתי החולים 
הפסיכיאטריים היתה לחברה יד חופשית . תכשירי ניסוי של החברה היו בשימוש 
במרפאה המרכזית לפסיכיאטריה ונאורולוגיה במזרח ברלין " וילהלם גריזינגר " , 
לרבות במחלקה לטיפול נמרץ . רופאים מזרח גרמניים ניסו שם , מ7891 ועד 
קיץ 9891 , את התרופה נימודיפין , חומר תוקף סידן , בסך כולל של 04 אלכוהוליסטים 
שסבלו מטרפון רטט . הרופאים קיוו שהתרופה תקטין את הסיכונים הכרוכים בשעות 
הגמילה הראשונות ואת סבלם של החולים , אבל קרה ההיפך : נרשמה ירידה חדה 
בלחץ הדם , האלכוהוליסטים רעדו והזיעו אף יותר מאשר קודם . " אנחנו יכולים 
היום לשמוח על כך שלא היו תופעות - לוואי רציניות " , אמר הרופא הראשי ריינר 
גולד , הפרמקולוג של המרפאה . דובר באייר , וולפגנג ואן לון , נאלץ להודות : 
" במזרח ברלין בוצע מחקר ניסויי שתוצאותיו לא הצדיקו את המשך הניסוי הקליני 
במקרה זה " . לאלכוהולוסטים נודע על הניסוי רק לאחר מעשה , אמר גולד . 
גם לבני משפחותיהם לא נאמר דבר , אף כי גם החוק המזרח גרמני דורש לעדכן 
אותם מראש . קפמאבינעד כה היתה האתיקה הרפואית במזרח גרמניה בטיפולה הבלעדי 
של המפלגה . בראש ועדת האתיקה של מזרח גרמניה גוף שהיה אחראי רשמית להיבטים 
המוסריים של הניסויים בבני אדם עמד מי שנחשב במדינה לתומך הנלהב ביותר בניסויים 
מסוג זה , פרוף סטפן טנברגר , כמובן חבר מפלגה . " רופא - העם המכובד " 
נתן את הגושפנקה המוסרית לעסקות מטבע החוץ . הוא דאג לכך שמרפאת הסרטן שלו 
תהיה מצוידת תמיד בשפע של חוזי ניסויים . במקרה של הצלחה קרץ הפרסום המדעי ; 
במקרה של כישלון היתה הפרמיה פרס ניחומים . כיום יוצאים עובדים לשעבר נגד 
אפיפיור - האתיקה של ה"סטליניזם הרפואי " . במכתב גלוי , בחתימתם של 29 
מעובדי בית החולים , הואשם טנברגר באכיפת שיטות שאין בצדן סיכויים מדעיים 
ממשיים . האתיקאי העליון התנגד נחרצות לכל דיון בנושא . לא פחות מכך נכשל 
כאדם . הוא נהג לשלח מהמקום פציינטים שהתהלכו באולמות הכניסה של המרפאה . 
" סלקו את הפרצופים הצמוקים מכאן " , הורה לעובדיו . דעת הקהל במערב גרמניה 
לא ידעה דבר על הניסויים הרפואיים במזרח . בי"ג וחברות התרופות המערביות 
שמרו על שתיקה בנוסח המאפיה . אמצעי התקשורת במזרח גרמניה דיווחו כבדרך אגב 
על " שיתוף פעולה בין - לאומי בתחומי בריאות " . חברות התרופות המערביות 
הציגו את תוצאות הניסויים בקונגרסים בין - לאומיים , אבל מעולם לא נקבו 
בשמה של המדינה שבה קוימו הניסויים . 
