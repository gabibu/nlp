עיריית תל - אביב אינה זוכה בימים אלה לשפע פינוקים תקשורתיים , אם להשתמש 
בניסוח זהיר . בתקופה שבה כל אוחז בעט משרבט מלים בגנות העירייה והעומד 
בראשה מתעורר הצורך להציג גם את הצד השני של המתרס , ואולי הצד הנכון שלו . 
לפני כשלשה שבועות נפל טיל בסמוך לביתי באחת משכונות ת"א . למזלי , יצאתי 
ללא שריטה אך דירתי ניזוקה קשה . עיריית ת"א התארגנה לשיפוץ ולשיקום האזור 
במהירות מעוררת התפעלות . כבר למחרת הובאו מכולות לאחסנת החפצים שנותרו 
שלמים , אורגנו צוותי עבודה והחלו כמעט מיד בעבודות הבנייה . במשך כל תקופת 
השיפוצים זכיתי ליחס אישי נפלא ולעזרה חומרית ונפשית מצד כל הגורמים המטפלים 
בנושא בעיריית ת " א . לפני יומיים קיבלתי בטקס צנוע את דירתי המשופצת . 
בטקס הוענקה לי חבילת ענק , שי מראש העיר , ובה מכל טוב , ממצעים ועד 
משחת שיניים . חשוב ששלמה להט ידע כי גם בתקופת העליהום הזאת יש בת"א אזרחים 
המעריכים את פועלו . תל - אביבקפמאביגהנהלת מס - רכוש החליטה כי אזרח החי 
בגפו , ללא בן זוג או בת זוג , יקבל על נזקי מלחמה רק מחצית הסכום שתקבל 
כל משפחה בת שני ראשי - אב . ניסיתי להבין את ההיגיון המסתתר מאחורי החלטה 
מוזרה זו , ולא הצלחתי . אשמח מאוד לשמוע את נימוקי האוצר להחלטה בלתי 
צודקת זו . האם משפחות חד - הוריות מקבלות הנחה של חמישים אחוז בתשלום מסי 
ארנונה , או מס אחר ? האם הנו יוכלו לקנות חצי מקרר , או חצי מכונת כביסה , 
אם חלילה ייפגעו ? האם מישהו יתחשב במשפחה חד - הורית בבואה לרכוש רהיטים , 
שטיחים , כלי מיטה , ביגוד ועוד ועוד ? מה השטות הזו " להעניש " רבבות 
אזרחים בישראל על היותם מפרנס יחיד במשפחה ? אני קוראת לכל הסבורים כמוני , 
כי יש לבטל ומיד החלטה שרירותית זו , להתארגן כדי לנקוט צעדים נגדה . רמת - 
גנקפמאביגבמאמרו " תהום השנאה " ( " הארץ " , 2 . 22 ) מתאר יואל מרקוס 
את השנאה התהומית של המונים ערבים בארצות ערב כלפי ישראל , כפי שהיא מתגלה 
בעת מלחמת המפרץ . עקב גילויי האיבה האלו ובגלל התקפותיה של עיראק על ישראל 
יגברו , לדעתו של מרקוס , החשדנות , הקיצוניות והאי - נכונות לפשרה בציבור 
הישראלי . בלא להתייחס לעבר הרחוק יותר , הרי גילויי שנאה אצל ערבים כלפי 
ישראל , אינם בגדר תופעה חדשה אשר באה לידי ביטוי ראשוני במלחמת המפרץ . 
בשנים האחרונות אנו מבחינים בגילויים אלה לא רק בשטחים , אלא גם בקרב הציבור 
המצרי , והם באו לידי ביטוי גם בהתקפות רצחניות של בודדים על ישראלים חפים 
מפשע ( ראס בורקה וההתקפה על האוטובוס הישראלי לאילת ) . השאלה היא , 
האם איננו יכולים להפחית את השנאה הזאת , ובד בבד לחזק את הכוחות המתונים 
בעולם הערבי , כולל מצרים , אם ננקוט מדיניות גמישה ונהיה מוכנים לפשרה 
לוויתורים משמעותיים שלא יסכנו את ביטחוננו בנושא הפלשתיני , המלבה כל 
העת את האיבה בינינו לעולם הערבי . בעבר כבר ראינו המונים במצרים מריעים 
לשלום עמנו , כאשר גילינו נכונות אמיתית לויתורים . ביטחוננו לעולם לא יושג 
רק על - ידי הסתמכות על נשק וכוח צבאי . אף פעם לא נוכל להכריע סופית את 
העולם הערבי . המשך קיומו של מעגל האיבה עלול , בסופו של דבר , רק להחלישנו . 
עלייה המונית לא תגיע למדינה הנתונה במלחמות ללא פתח תקווה של שלום . כדי 
לפרוץ את מעגל האיבה אנו זקוקים למנהיגות נועזת , לא בהכרח משמאל ; אפשר 
גם מימין . בנימין זאב הרצל , למשל , לא היה דווקא שמאלי . חיפהקפמאביגברשימתו 
של אברהם טל ( " הארץ " , 2 . 42 ) ביומן הכלכלי היו כמה אי - דיוקים , 
ובעיקר פירוש לא נכון של האירועים . ועדת חיפוש מקצועית , שמונתה על ידי 
הנהלת בית החולים , ריאיינה שורה של מועמדים וערכה משאל על אודותם בקהיליה 
המקצועית . הוועדה המליצה על שלושה מביניהם כראויים ומתאימים למשרת מנהל 
המחלקה האמורה , ואילו לגבי מועמד אחד , אשר נבחר , קבעה שאין הוא מתאים 
למשרה גם , אך לא רק , בשל כישוריו האקדמיים . מאחר שהמומלצים באו ממוסדות 
רפואיים אחרים , ואחד מהם אף ממוסד שמחוץ לקופ"ח הכללית , הם בוודאי לא 
נבחרו בזכות היותם " חברים נאמנים שמגיע להם " או בזכות העובדה שהם " לא 
זרים " . התלכדות כל מנהלי המחלקות סביב מאבק זה קשורה בהרגשתם העמוקה כי 
מדובר במאבק עקרוני על קביעת דמותו ורמתו של ביה"ח . גם אנו רואים בצער רב 
את השימוש בנשק השביתה , אך תופעה זאת תתמיד כל עוד ממאנת המערכת להקשיב 
ולהגיב לטענות ולביקורת עד אשר אוחזים בנשק זה . אנו מצדנו חוזרים ומציעים 
ביסוס מוסד מוסכם לפתרון " לא אלים " של סכסוכים , לפחות במערכת הרפואית . 
יו"ר ועד מנהלי המחלקות , בי"ח קפלנרחובותקפמאביגבשיחת היום עמי ( " בתקופת 
סדאם חדלו לפגוע ביהודים " , " הארץ " , 2 . 02 ) נפלה , ככל הנראה , 
טעות קולמוס המחייבת תיקון . בתשובה לשאלה אמרתי כי יהודי עיראק קיבלו , 
לפני שפרץ המשבר במפרץ , ויזות משגרירויות בריטניה והולנד שאיפשרו את יציאתם 
ממדינה זו . משום מה נכתב בטעות " שגרירות שוודיה והולנד " , אמירה שיש 
בה משום פגיעה במי שעסק בעבודה חשובה זו . תל - אביבקפמאביגאהרן ששר זכאי 
להביע במכתבו ( " המשתתפים ניאותו ברצון " " הארץ " , 2 . 02 ) את דעתו 
על ניסוח הכתבה של ורד לם ב"הארץ " על פתיחת הקורס " הנצרות תולדותיה 
ומקורותיה " מטעם החוג למדע הדתות והמרכז ללימודי חוץ באוניברסיטה העברית 
בירושלים , אך אין זה נכון ונאות להתקיפה על עובדות שהביאה בשם אומרם , 
ואשר נמסרו לה בכתב ובעל פה . אנו מצטערים אם גב לם נפגעה אישית או מקצועית 
ממכתבו זה . 
