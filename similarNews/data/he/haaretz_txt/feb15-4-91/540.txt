עבר יותר מחודש מאז החלה הסופה במדבר . גורג בוש ועוזריו לא מפסיקים להצהיר 
יומם ולילה שהמבצע המתנהל במפרץ לא יהיה וייטנאם שנייה ( וזו אגב , הסיבה 
למתן שם צנוע למלחמה הזו ) . הצהרה זו פירושה למעשה , שאחד או יותר ממאפייני 
מלחמת וייטנאם לא יתאים למלחמה הנוכחית , כלומר : 1 . המבצע לא ייארך זמן 
רב : קביעה תמוהה כיוון שזמן הוא יחסי ( מאז איינשטיין ) וסובייקטיווי 
( לפי ברגסון ) כך שאנשים שונים הם בעלי תחושות שונות כלפי הזמן . ובכן 
כל מה שאפשר להבין מקביעה זו הוא שהמבצע לא ייארך כמלחמת וייטנאם , כלומר 
תשע שנים . 2 . לא ישתתפו בו הרבה יותר כוחות מעבר למתוכנן . כדאי אולי 
לדעת כי לווייטנאם נשלחו 05 אלף חיילים , ומספר זה הוכפל פי עשרה ככל שהתפתחה 
המלחמה . 3 . הצד האמריקאי לא יספוג אבידות גדולות בנפש , שכן רגישות הציבור 
האמריקאי לנושא זה עלולה לחבל במאמצים לסיים את המלחמה לפי התוכניות המקוריות . 
4 . למבצע לא יהיו מתנגדים מבית , והקונסנסוס הלאומי יישמר . 5 . המבצע 
יסתיים בניצחון אמריקאי , ולא בכישלון צורב . ההנחה הבסיסית היא שאם תוך 
זמן קצר יצליחו כוחות הברית להביא לסיום המלחמה , באלצם את סדאם חוסיין 
או בא כוח לחתום על חוזה כניעה חד - משמעי תסמונת וייטנאם לא תחזור על עצמה . 
אך אלה הסוברים כך שוגים משום שרבים הגורמים שלא נלקחו עדיין בחשבון . 
אמנם כוחותיו של סדאם חוסיין לא יוכלו להדוף את הכוחות הפולשים מהים מהאוויר 
ומהיבשה , וכיבוש כוויית הוא אכן רק שאלה של זמן , אבל במקום להסתיים תלך 
המלחמה ותסתבך , ובכלל תעבור לשלב אחר . שלב שבו הצבא האמריקאי יעמוד מול 
כיסים מחתרתיים רבים שיישארו בכוויית עוד זמן רב , ומול גבולות לוהטים . 
אפילו כיבוש בגדד ועיראק כולה לא יתרום לסיום המלחמה , שכן בפעולות מחתרתיות 
של פגע וברח ייהרגו יותר אמריקאים מאשר בפעולות התקפה מלחמתיות רגילות , 
מה שיוביל ליותר אבידות מאשר אלו שהיו בווייטנאם , ולהמשך המעורבות האמריקאית . 
כל זה אמור להתרחש רק בתנאי שמדינות אחרות לא ישתתפו באופן פעיל במלחמה , 
ושהקואליציה הערבית שבוש הצליח להרכיב לא תתפורר ( אך אם היא תתפרק כתוצאה 
ממעורבות ישראלית במלחמה , ישתנו לחלוטין כל התחזיות ונצטרך לעבור לדבר 
במונחים לא - קונוונציונליים ) . האמריקאים פועלים לקראת הארכת משך זמן 
הלחימה , משום שהם מעוניינים בהרס התשתית העיראקית , אך נקיטת אמצעים אלה 
במטרה ללחוץ על סדאם תביא לתוצאות הפוכות בתכלית מאלו שהם מבקשים להשיג . 
שיבוש החיים הסדירים בעיראק יהפוך את תושביה ללוחמים , ואף אלו שלא דגלו 
במדיניותו של סדאם יראוהו כתקווה האחרונה וכסמל לשחרור ולחופש . אפשר אולי 
לתאר מצב שבו אזרחים שלווים שיש להם מה להפסיד משלימים עם סילוק מנהיגם והחלפתו 
באחר אבל אזרחים שנותרו חסרי כל לא יישבו בחיבוק ידיים מול תהפוכות מעין 
אלו . הבעיה של המלחמה הזו , כמו כל מלחמה אחרת , היא שקשה לסיימה ( גם 
המלחמות בין ישראל לערבים נראות כאילו היו שרשרת של סיבה ומסובב ) . קשה 
מאוד לראות את העיראקים חותמים על חוזה כניעה מהסוג שבו רוצים האמריקאים . 
עיראקים לעולם לא ייכנעו , אפילו אם יובסו בקרב על - ידי סעודים ומצרים 
שאינם זוכים להערכתם הרבה . ובכלל , במלחמות לא מספיק לנצח צריך גם לדעת 
לגמור . באיגרוף למשל מצאו לזה פתרון : הקציבו לשחקנים זמן מוגבל שבו עליהם 
לנצח או להפסיד . אם לא היו עושים כך המשחק מבחינה עקרונית לא היה מסתיים 
לעולם . בווייטנאם עמד לרשות האמריקאיים זמן מוגבל ( אך הם לא הבינו זאת ) 
בעוד שלרשות הווייטנאמים עמד כל הזמן שבעולם . הראשונים היו כאותו חמור 
שהכניס את הראש לתוך כד מלא דבש , ואחרי שאכל ושבע ורצה להוציא את הראש 
החוצה לא יכול היה לעשות זאת . במלחמה בווייטנאם הפסידו האמריקאים בנקודות ; 
כלום אין החמור מכניס את ראשו בשנית ? 
