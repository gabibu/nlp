במכתב למזכיר מפלגת העבודה , מיכה חריש , מציע ח"ך עוזי ברעם למפלגת העבודה 
" להעמיד את ההאטה בעלייה לישראל ואת השלכותיה לגבי העתיד על סדר היום הציבורי 
והפרלמנטרי " . הוא מנמק זאת בכך שהמפלגה איננה מצויה בכור העשייה של הנושא 
הביטחוני , " ואינה עושה למעשה שום דבר " . לנוכח מצב עניינים זה , גורס 
ברעם כי הטיפול בהאטה בעלייה הוא נושא חשוב , שנדחק עתה לשוליים . במכתבו 
לחריש טוען ברעם כי ההאטה נובעת מצירוף של גורמים שונים , ביניהם השינויים 
הפנימיים בברית המועצות , המלחמה במפרץ וקשיי הקליטה , שבראשם עומדים המחסור 
במקומות עבודה והקטנת סל הקליטה . להערכתו של ברעם , עלול המצב המדיני להוביל 
את מדינות אירופה , ואולי גם את ארה"ב , לפתיחת שעריהן למהגרים יהודים 
מבריה"ם , כצעד שירגיע את מדינות ערב . ברעם מתנגד לניסיון להשפיע על ממשלות 
למנוע הגירת יהודים אליהן , אך מצדד במניעת נשירה באמצעות ייעול הקליטה . 
בנקודה זו , לדבריו , נקשרת מניעת הנשירה בתהליך המדיני . " תחילתו 
של תהליך מדיני עשויה לעורר רצון טוב וסיוע כלכלי ממדינות אירופה וארה"ב , 
לעודד צמיחה כלכלית ולהביא למניעת הנשירה באמצעים חיוביים , ולא על - ידי 
לחץ מדיני על מדינות שלא להעניק מכסות הגירה ליהודים . 
