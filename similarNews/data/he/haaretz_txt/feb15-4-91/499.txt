" פופוליזם הפסיכולוגי נוסף השבוע מוצר חדש . מפקדת קצין רפואה ראשי בצה"ל , 
שהבינה כי העורף הוא עכשיו במרכז העניינים , הוציאה לאור את ה"מרגיעון " , 
וכבר דווח בעיתונות כי יש לו ביקוש עצום . עשרת אלפים מרגיעונים חולקו 
כבר לחיילים , ואלה שהסתננו לשוק האזרחי עוררו עניין בקרב מוסדות אזרחיים , 
שהזמינו למעלה מעשרים אלף עותקים עבור עובדיהם . וההצלחה רק בראשיתה . 
מהו ה"מרגיעון " ? תרופה נגד חרדה ? זריקה נלחצת חדשה ? סוכרייה נגד מתח ? 
אולי ויברטור למסאז עורפי ? מתברר שצה"ל מעדיף לתת סיוע רוחני יותר , 
ולכן , ממש בזריזות ובתנאים לא - תנאים ( כפי שמוכיח עיצובו הרשלני של 
המרגיעון ) , הוציאו הפסיכולוגים של צה"ל חוברת כיס עם עצות למצבי לחץ 
וחרדה . כדי שהמוצר יהיה גם מבדר ( כי , כמו שמוזכר במרגיעון , " הצחוק 
יפה לבריאות , הומור ישמש לנו להגנה מפני חרדות , יסיר מחיצות , ייצור 
אווירה טובה ויהפוך כל חיסרון ליתרון " ) הוחלט לחתום על החוברת , המהודקת 
בסיכות משרדיות : " פרוף לחצני , מומחה להתמודדות במצבי לחץ " . האמת היא 
שהמרגיעון שחובר על ידי פסיכולוגים ולא נועד בכלל להצחיק מדבר בעד עצמו , 
וכל ניסיון לסכם אותו הוא מיותר . הנה מבחר עצות שליקטתי מתוך המרגיעון : 
דמיין לעצמך חוויה נעימה שהיתה לך והיכנס לתוכה ( אם לא הרגשת שינוי בחר 
חוויה אחרת ) . דמיין לעצמך שאתה צופה בסרט וידאו ובו אתה רואה את עצמך 
עובר חוויה קשה . . . קח את השלט - רחוק ונסה לטשטש את התמונה המפחידה . 
. . הנמך את הקול . . . הקטן את התמונה . . . חזור על התרגיל כמה 
פעמים . דמיין את הפחד שלך לדרקון ידידותי שאתה מחזיק ברצועה ומטייל אתו 
ברחוב . נסה להיכנס , בדמיונך , לתפקיד רמבו , רוקי , טרזן וכו . דמיין 
איך הם היו מתמודדים במצבך . קרא לעצמך בקול רם את ההיגדים האלה : אני לא 
ארשה לפחד להשתלט עלי . . . אני לא אכנס ללחץ . . . הזוועות שאני מדמיין 
לעצמי הן לא מציאותיות . . . וכו . ערוך רשימה של היתרונות שאתה יכול 
להפיק מהמצב הקשה , וזכור : אין רע בלי טוב ! כדי להעסיק את ילדינו נעסוק 
בפיסול באמצעות גופנו , למשל : נפסל יחד פחד או תמונה של " להיות ביחד 
בחדר האטום " . נסביר לילדים עד כמה הם עוזרים למדינת ישראל להיות חזקה בכך 
שהם שומרים על קור רוח ומתגברים על קשיים . ימים אלו טובים להאזנה למוסיקה 
שקטה ומרגיעה . נשתמש במספריים , ניירות צבעוניים וכל חומר אחר הנמצא בבית 
וניצור עבודות נאות לקישוט החדר האטום . כשהאזעקה מתחילה , הילדים בבית 
ספר ואני רחוקה מהם ( אבות , כידוע , אינם דואגים לילדים בבית הספר , 
הם ממשיכים לתפקד בעבודה כאילו כלום לא קרה ) , אני אומרת לעצמי : הילדים 
לא לבד . יש בבית ספר חדרים אטומים ומיגון לא פחות טוב מאשר בבית . אין 
ברירה , אני מסוגלת לעמוד בכך . הרבה אמהות נמצאות במצבי ומתמודדות היטב , 
גם אני יכולה . ואיך נדע שהשיטה פועלת ? כדי לעקוב אחרי רמת המתח שלנו נשתמש 
בלחצנומטר הפרטי שלנו . נדמיין לעצמנו שמחוג הלחצנומטר מצביע על מספר מסוים 
( 001 הוא שיא הלחץ ) . . . נעקוב אחרי תנועת המחוג . . . אם הלחץ 
יפחת , ינוע המחוג הדמיוני בלחצנומטר לכיוון האפס . ומה נעשה אם באמצע התרגולת 
משודרת אזעקה או מהדורת חדשות עם בשורה לא מעודדת ? נאמר לעצמנו , אומר 
פרוף לחצני , מחבר המרגיעון : זה קשה אבל נתגבר . יש לנו צבא חזק . אנחנו 
מסוגלים לעמוד בכך . עם ישראל עמד בקשיים גדולים מזה והתגבר . עברנו את פרעה 
נעבור גם את זה . מי שהחוברת תגיע לידיו יוכל ליהנות מעוד עצות ברוח זאת . 
כדאי רק לזכור שמאחורי השם פרוף לחצני עומדות יחידות שלמות של פסיכולוגים , 
המקבלים משכורות נאות , וגם לא מעט ימי מילואים מיותרים . 
