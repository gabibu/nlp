בודפשט ( מיוחד ל"הארץ " ) . " מכירת חיסול " של מוסדות הגוש הסובייטי 
תיערך בבירת הונגריה בסוף החודש : ב52 בפברואר יתכנסו בבודפשט שרי ההגנה 
ושרי החוץ של שש מדינות ברית וארשה ויחליטו על חיסול של הזרוע הצבאית של 
ברית וארשה הפיקוד המשותף החל ב1 באפריל . יומיים לאחר הכינוס הראשון ב72 
בפברואר , יבואו לבודפשט ראשי הממשלה של המדינות החברות בקומקו"ן ( הארגון 
הכלכלי של ארצות הגוש הסובייטי ) ויחתמו על הסכם בדבר חיסול הארגון . דובר 
משרד החוץ ההונגרי יאנוש הרמן הודיע אתמול , כי כבר נתקבלה הסכמתם של כל 
שש החברות של ברית וארשה למועד המוצע של כינוס הברית . לפי הצעתו של הנשיא 
גורבצוב , הכינוס לא ייערך בדרג של ראשי מדינה , אלא בדרג של שרי החוץ 
וההגנה בלבד . במסיבת העיתונאים קידם הדובר ההונגרי הרמן בברכה את צירופה 
של צכוסלובקיה למועצת אירופה , שיאושר רשמית במדריד , ב12 בפברואר . כן 
הצהיר , כי שום מוסד ממשלתי הונגרי לא יטול חלק כלשהו בהבאתו להונגריה של 
ארונו של מיקלוש הורטי , שליטה של הונגריה בין שתי מלחמות העולם , שמת 
בגלות בפורטוגל ב7591 פרט להגשת שירותים קונסולריים לבני המשפחה , כמתחייב 
על - ידי החוק . 
