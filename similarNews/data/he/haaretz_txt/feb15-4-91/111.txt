יו"ר ועדת הכלכלה של הכנסת , ח"ך שושנה ארבלי - אלמוזלינו ( מערך ) , 
מתחה אתמול ביקורת על משרד החקלאות וטענה כי לא ייתכן שהחקלאים לא יידעו 
מהן מכסות המים לשנה הנוכחית . בדיון בנושא מצב משק המים והשלכותיו גינתה 
ארבלי את העדרם מהישיבה של נציגי משרד החקלאות . היא דרשה לדעת מהי תוכנית 
הקיצוצים והקריטריונים לקביעתה , ומהן דרכי הפיצוי לחקלאים . כמו - כן , 
הודיעה כי תבדוק את חוק המים ותבחן הצעות לשינויו ולהתאמתו לשנת 1991 . 
ח"ך חיים אורון ( מפם ) אמר כי אם יהיה תכנון אפשר יהיה לבחון כמה וכיצד 
לקצץ , וכמו - כן כיצד לפצות את החקלאים בגין קיצוץ מכסות המים . " יש 
לנו הרגשה קשה , שאין כוח , אין רצון ואין יכולת לקחת אחריות לתהליכים 
הנדרשים " , אמר אורון . ח"ך חיים קופמן ( ליכוד ) אמר : " המים הם החמצן 
של ישראל , ולכן יש להקים משק מים סגור " . לטענתו , איכותן הגרועה של 
הצנרות האזוריות גורמת לדליפה ובזבוז של כ%52 מהמים העירוניים , ומשום כך 
יש לחוקק חוק חדש בנושא המים . ח"ך מיכה גולדמן ( מערך ) אמר כי גם בחודשים 
אלה אינו רואה שום יזמה , שתביא לשיפור המצב . לדבריו , נדרשת הפרדה ברורה 
בין המים המוניציפליים למים לחקלאות . הוא דרש להקים קרן לרשויות המקומיות 
לטיהור מים להשקית הגינות הציבוריות . לפי הצעתו של ח"ך גולדמן אישרה אתמול 
הוועדה את הצעת חוק המים לקריאה ראשונה . בהתאם להצעת החוק , יפוצו החקלאים 
על אבדן הכנסתם בשל הקיצוץ המתוכנן במכסות המים לחקלאות , שתקפח את פרנסתם 
של חקלאים רבים . ח"ך יהואש צידון ( צומת ) אמר : " במשך שנים ניסרנו 
את הענף , שעליו אנו יושבים , ושאבנו מים מעל למותר " . לדבריו , נדרש 
פתרון מידי של קיצוצים דראסטיים . ח"ך מרדכי וירשובסקי ( רץ ) תבע לתקן 
את חוק המים ולהתייחס בחקיקה גם לרשויות המקומיות . כמו - כן , דרש לאכוף 
את החוקים הקיימים ולפקח על ביצועם , גם בנושא זיהום מקורות המים . עו"ד 
אורה תמיר מנציבות המים דיווחה לוועדה כי מונה צוות של רואי - חשבון מטעם 
הנציבות , המרכז לשלטון מקומי ומשרד הפנים , שיבודק את הפער בין עלות המים 
לרשויות המקומיות למחיר , שהן גובות מן האזרחים . נציג המרכז החקלאי , 
יורם תמרי , ומזכ"ל האיחוד החקלאי , מרדכי דלגו , אמרו : " 34 אלף מפרנסים 
במדינה עומדים עם הלשון בחוץ , ואינם יודעים מה יקרה אתם " . פרוף הלל שובל 
מהאוניברסיטה העברית הזהיר ממצב , שבו נחצים הקווים האדומים בשאיבת מים , 
ואמר כי כבר היום יש חדירת מי קולחין ומי - ים לבארות המים . שובל קרא 
להעביר את ניהול משק המים לרשות בלתי - תלויה , ש"תשמור על המים גם לדור 
הבא " . סמנכ"ל " מקורות " , עובדיה אלה , אמר כי המשבר הפינאנסי שבו נתונה 
החברה , וחובה לחברת החשמל בסך 06 מיליון שקל , לא יאפשרו לה לספק השנה 
מים כנדרש . 
