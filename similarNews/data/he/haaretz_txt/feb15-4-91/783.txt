דמשק ( ע"ר ) . הרדיו הסורי הממלכתי מתח אתמול ביקורת חריפה על שליט עיראק 
סדאם חוסיין , שעקשנותו " פתחה את שערי הגיהנום " למתקפת הקרקע של בעלות 
הברית . פרשן הרדיו אמר כי המתקפה תסב לעיראק אבדות כבדות . " הצבא העיראקי , 
העם העיראקי והאומה הערבית משלמים עתה את מחירן של עקשנות השליט העיראקי 
ויהירותו " , הוסיף הפרשן . בהזכירו את יוזמות השלום המרובות שנדחו על - 
ידי סדאם , הפטיר פרשן הרדיו : " אחרי כל אלה שוב אין תועלת בכל פנייה 
לשפיותה של אותה הנהגה עיקשת . שום פנייה לא תצמיח טובה . כל הפניות והתחנונים 
הפכו חסרי - תועלת " . 
