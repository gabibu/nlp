צידון ( ע"ר וע"ץ ) . עשרה מחבלים פלשתינים נהרגו ו03 נפצעו שלשום בלבנון , 
בקרבות בין יחידות פתח הנאמנות ליאסר ערפאת לבין אחרות הנאמנות לסוריה . 
מקורות ביטחוניים אמרו שהסכסוך פרץ בשל הוראתו של ערפאת לבצע קיצוצים בתקציב . 
הקבוצות היריבות השתמשו במטולי רימונים , מקלעים כבדים ומרגמות . חילופי 
האש החלו בבוקר סביב מחנה הפלשתינים מיה - מיה דרומית מזרחית לנמל צידון . 
המקורות ציינו כי הסכסוך החל לאחר שמנהיג המחבלים המקומי אבו מוחמד זערורה 
חטף את מפקד המחבלים הנאמן לערפאת שתחת פיקודו 000 , 01 איש . החטיפה בוצעה 
ביום חמישי בערב לאחר שזערורה התלונן על הוראת ערפאת לקצץ בהוצאות בלבנון , 
בגלל הקטנת ההכנסות של אש"ף כתוצאה מהמלחמה . מדינות ערביות רבות בקואליציה 
הנלחמת נגד עיראק קיצצו לחלוטין את הסיוע שלהן לאש"ף בגלל תמיכתו בעיראק . 
המקורות בלבנון אמרו כי ההתנגשויות האלימות נמשכו שמונה שעות , ובין עשרת 
ההרוגים היו גם זערורה ושני שומרי הראש שלו . 03 בני אדם נפצעו . המפקד 
העליון של כוחות ערפאת בלבנון שכינויו קולונל עלא שוחרר שלוש שעות לאחר שנחטף . 
מקורות אחרים מסרו כי קרוב ל051 בני אדם נעצרו לאחר התקריות האלימות וכי 
אש"ף פתח בחקירת הסכסוך . עדי ראייה סיפרו כי ענני עשן נראו מעל מחנה מיה - 
מיה וקולות נפץ וצרורות ירי נשמעו לידו . הקרבות גם התפשטו למחנה ראשידייה 
ליד צור , בקרבת גבול אזור הביטחון . אולם שם נפסקה האש לאחר התערבות גורמים 
שונים באש"ף . 
