( ע ) . בית משפט השלום בתל אביב האריך ביום ששי ב51 יום את מעצרו של 
ראמזי חאמד , בן 03 , אסיר העולם הנמלט החשוד ברצח הכפול של האימאם של 
יפו , יוסף עאשור , ואחיו חמיס , ב12 בדצמבר 09 . האימאם ואחיו נורו למוות 
בעת שהלכו ברחוב יפת ביפו בצהרי היום . ראמזי חאמד שפוט למאסר על רצח תכשיטן 
במהלך שוד בנתניה . באמצע חודש דצמבר אשתקד יצא חאמד לחופשה קצרה ומאז לא 
שב לכלא . הוא נלכד ביום חמישי בבוקר בבית מלון כשברשותו סם מסוכן ותעודת 
זהות של אחר . בא - כוח המשטרה , פקד רחמים כהן , טען כי מדובר באדם אלים 
ומסוכן , שברח ממאסר לשם ביצוע פשעים נוספים . החוקר נמנע מלפרט את הראיות 
הקושרות את החשוד לרצח הכפול , אך ציין כי כלי הנשק ששימש לביצוע הרצח הכפול 
טרם נתפס . פקד כהן הדגיש כי אין הוא יכול להצביע על החשוד באופן ישיר כמי 
שהיה מעורב בסכסוך המתמשך בין משפחות עאשור ואחמד . פרקליטו של החשוד , 
עו"ד משה שרמן , אמר כי מדובר בסכסוך עתיק יומין , וכי למרשו ייגרם עיוות 
דין אם ייעצר בחשד לעבירה שלא ביצע כלל . השופט יורם גלין ציין בהחלטתו , 
כי לאחר עיון בחומר החקירה החסוי , הגיע למסקנה שהחשד סביר ואף ממשי , 
ודי בכך כאשר מדובר בעבירת רצח כדי להוות עילה למעצר . 
