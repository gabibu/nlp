ההסתדרות הגישה אתמול בקשה לדון בסכסוך קיבוצי בבית הדין האזורי לעבודה בת"א , 
נגד התעשייה האווירית . הרקע לסכסוך שיידון בעוד חודש הוא תביעה ליישם 
על עובדי התע"א בדירוג המקצועי את ההסכם הארצי של השנים 0929 החל על עובדי 
מדעי החברה והרוח במגזר הציבורי . למרות שהנהלת התע"א הדגישה בעבר כי זכות 
הצמדת עובדיה בדירוג המקצועי לעובדי המח"ר במגזר הציבורי היא זכות בסיסית 
קנויה ומובטחת , טוענים התובעים , לא נעתרה החברה ולא יישמה את ההסכם הארצי . 
" יתרה מזאת , החברה חתמה עם שאר העובדים הסכם קיבוצי מיוחד , המשעה את 
כל ההצמדות לעובדים במגזרים אחרים לשנה הקרובה " , נטען בכתב התביעה . העובדים 
המקצועיים תובעים לקבוע כי עליהם חל ההסכם הארצי ובכלל זה זכות ההצמדה לעובדי 
המח"ר . 
