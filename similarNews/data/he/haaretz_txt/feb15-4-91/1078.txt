סידני ( מיוחד ל"ספורט הארץ " ) . נבחרת הנוער ממשיכה להתאמן באוסטרליה 
למיפגשה הכפול עם הנבחרת המקומית . שני שחקני הנבחרת , אייל ברקוביץ ואבי 
נימני , סובלים מפציעות קלות וערכו אתמול אימון קל בלבד . המאמן אמנון רז 
הביע אכזבתו מכך , ששחקנים רבים בסגל עדיין לא התגברו על הפרשי השעות . 
רז ציין את חיים רביבו ואת יניב כהן , הנמצאים בכושר טוב . ההרכב למשחק 
עם אוסטרליה ייקבע רק ביום שלישי . רק ארבעה שחקנים אבי נימני , אייל 
ברקוביץ , שגיא גונן ועמיר תורגמן הבטיחו את מקומם בין ה - 11 . מאמן הנבחרת 
האוסטרלית לס שיינפלוג אמר , כי הסיכויים בהתמודדות הכפולה שווים . הוא 
הוסיף , כי אינו מכיר את נבחרת ישראל , וכי לנבחרתו יוסיף מאוד גורם הביתיות . 
