קופנהאגן ( מיוחד ל"הארץ " ) . המטרופוליט קיריל מסמולנסק , ראש המחלקה 
ליחסי חוץ של הכנסייה הרוסית אורתודוקסית , אמר כי הכנסייה מבקשת לקיים 
דיאלוג עם נציגי הדת היהודית . הכנסייה מתכננת לקיים את המפגש בסוף השנה 
בזנווה או באי כרתים . תהיה זו הפעם הראשונה בה ייערך דיאלוג בין ראשי הכנסייה 
הרוסית ונציגי העם היהודי . המטרופוליט אמר כי לכנס יבואו נציגי היהודים 
מבריה"ם ויתר הקהילות היהודיות בעולם . ייתכן שהדיאלוג יעניק אפשרות לכנסייה 
הרוסית להביע את עמדתה לגבי מדינת ישראל . 
