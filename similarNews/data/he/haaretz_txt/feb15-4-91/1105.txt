אחרי שני השירים הראשונים בהופעה הפומבית בצוותא ביום ה , כשכל הקהל יודע 
שזו הקלטה המיועדת לתקליט , אמרה אחינועם ניני לקהל : " כל השבוע התפללתי 
לאלוהים . ירדתי על הברכיים ליד המיטה והתפללתי שלא יסדר לי אזעקה ביום 
חמישי בשמונה בערב . והממזר הזה , לא רק שלא סידר לי אזעקה , הוא סידר 
לי גם שלום , וגם פורים וגם הופעה ראשונה בערב " . טקסט שבאנגלית אפשר להגיד 
עליו " קרני " . בנאלי , נאיווי , כמעט מביך בכנות הילדותית שלו . גדולתה 
של ניני כ"פרפורמר " היא ביכולת שלה להעביר את הטקסטים האלה ללא שמץ של 
זיוף . זה הפן הטבעי לגמרי שלה . שני שירים מההופעה ( " מסקרייד " ו"את 
יפה מדי " ) שמעתי אותה שרה בהופעות אחרות . הפעם הקדימה להם סיפורים אישיים 
אחרים , שונים לגמרי מאשר בפעמים הקודמות , ואלה נשמעו טבעיים , כאילו 
היא אכן מספרת מחוויות חייה . אני משוכנע שהם קרו לה , כמו הסיפורים הקודמים 
שהצמידה לאותם שירים . בפעם הראשונה שמעתי אותה לפני שנה בדיוק , בסינמטק 
התל - אביבי , במסגרת אירוע שנקרא " גז , סרטים ווידיאוטייף " . היא הדהימה 
אז באותן תכונות שאלוהים והגנים של הוריה העניקו לה בשפע מעורר קנאה . לא 
נותר לי אלא לצטט את עצמי מאז : איכות קולית יפהפייה במנעד רחב ; שליטה 
טכנית מדהימה המזכירה את קליאו ליין בקלילות שלה במעברים קשים ; יכולת אלתורית 
מרתקת , כשהיא מעמידה לעצמה ולשותף - מורה הגיטריסט גיל דור אתגרים טכניים 
ומוסיקליים קשים ומדלגת מעליהם כשעל פני שניהם חיוך קטן של רב - אמן בפעולה ; 
יש לה חן , קצב וכשרון שאינני חושב שראיתי ושמעתי אצל זמרת כלשהי בארץ . 
יש לה הקול והכל . כל מה שיש השתכלל בשנה האחרונה , והיא גם מתנועעת היטב , 
וכולה בת 22 . אז הבעתי את התקווה שהיא ודור לא יתפתו לפרוט את הכשרון האדיר 
הזה להצלחה מסחרית מיידית . הם לא התפתו . במשך שנה הופיעו במקומות רבים , 
שיחררו שני שירים לשידור ברדיו , התארחו בתוכניות טלוויזיה ורדיו ועבדו . 
בינתיים הצטרף אליהם איש ההגברה והמפיק אשר ביטנסקי , שלא עסק באמרגנות 
כבר הרבה שנים . הוא זה שהיה שותף לקריירה של נורית גלרון בשנים הראשונות . 
חברת אן - אם - סי החתימה אותם על חוזה , וההופעה תהיה התקליט הראשון . 
כשמדברים על מוסיקליות מן הסוג של ניני ודור , כמעט מפתה להקליט באולפן , 
כדי לשמור על מקסימום הדיוק המוסיקלי ואיכות ההקלטה . אבל ביטנסקי , ניני 
ודור יודעים היטב שהאיכויות של ההרכב המיוחד שלהם באות לידי ביטוי מלא בהופעה 
עם קהל . דור וניני לא זקוקים לרשת הביטחון של הקלטת אולפן מבחינה מוסיקלית 
וטכנית , אבל זקוקים לזריקת האדרנלין שהקהל מוסיף . אנשי אן - אם - סי היו 
באולם , ובחדר הבקרה היה גיא יפה מאולפני טריטון . אם הכל ילך כשורה , 
בעוד 04 יום יכול להיות תקליט בחנויות . באולם היתה גם האווירה של ערב 
ראשון ללא אימת החדרים האטומים . ניני ביצעה בפעם האחרונה את הגירסה הזאת 
שלה ל"כסף אינו יכול לקנות אהבה " , כאילו זהו שירו של סדאם חוסיין . " פאראנויה " 
הידוע זכה לגירסה מעודכנת , כולל סקאד , בום , ברדס וחדר אטום . כשהיא 
עומדת ליד טופי הקונגס , אומרת ניני שזה מהמסורת ומדגימה תיפוף ושירה תימנית , 
מהמאה העשרים ומשמיעה איך המתופפת של פרינס מצלצלת בקול ובתופים . באמצע 
ניצבת היא , עם הרקע התימני , ועם הילדות והנעורים באמריקה , על ההשפעות 
המוסיקליות שלה . ההיגוי שלה מעולה , בעברית ובאנגלית , והיא טבעית לגמרי 
בבלדה " אנחנו שוב ניפגש " , שהופכת לשיר פרידה של ילדה מבובתה לפני הלילה , 
כמו ב"היה היתה לי ילדה קטנטונת " שהופכת לשיר תודה לאביה . יש לה יכולת 
להישמע נשית , ילדותית , וולגרית כשהיא רוצה להשתמש בזה כאפקט , למשל 
כשהיא פונה לעננים בשיר היקינתון . בהופעה הראשונה שלה אמרה מישהי : " בעוד 
כמה שנים היא תזכור איך הופיעה לראשונה באולם הקטן של הסינמטק " . ואני אומר : 
בעוד כמה שנים אנחנו ניזכר בגאווה שהיינו שם . 
