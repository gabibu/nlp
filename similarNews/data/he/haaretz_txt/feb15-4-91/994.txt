במבט ראשון נראה , כי מגילת אסתר שונה באופן מהותי מספרי המקרא . מעין 
ספר עלילות , שיש בו הכל : מלכות , רומנטיקה , איש רע מעללים וסופו המר . 
יתרה מכך , חגי עם ישראל מתאפיינים בתפילות ובמחשבות כיצד לרצות את האל , 
ואילו חג הפורים מצטיין בחגיגות , בהילולות ובשמחה ושתייה " עד דלא ידע 
להבחין בין ארור המן לברוך מרדכי " . אך גם ההילולה וסיפור המעשיות המהנה 
לא דוחקים מספר מסרים חשובים האצורים במגילה . חוקרי המקרא נחלקו ביניהם 
בשאלה : האם העלילה במגילה היא פרי הדמיון , או שמא היא מבוססת בחלקה 
על אירועים אמיתיים שהתרחשו בזמן שעם ישראל היה תחת שלטון מלכי פרס . ייתכן 
שהסיפור היה נחלתה של קהילה מסוימת או של קבוצת קהילות יהודיות באזור מסוים , 
ולצורך המסר הדתי וההומאני הורחב וסופר על עם ישראל כולו בכל תחומי שלטון 
מלכי פרס ? התומכים בגרסה זו נוטים אפילו לזהות את אחשורוש עם ארתחשסתא 
מלך פרס ומדי , שמלך בשלהי המאה החמישית וראשית המאה הרביעית . מכל מקום , 
אין ספק כי סיפור המגילה נועד להמחיש שגם במצבים שבהם גורלו של עם ישראל 
עומד להיות מוכרע לכיליון , עדיין נעשה לו נס והוא שב לעמוד על רגליו , 
אפילו מיטיב את מעמדו הקודם . אבל מאחר שהפואטיקה של המגילה דומה לסיפורי 
עם ואגדות , שמאחורי המסר התמים שלהם מסתתרים עקרונות מבניים אנושיים אוניוורסליים 
אפשר לומר כי זהו עוד טקסט העוסק בקשר שבין יש ותכונות סותרות מתקיימות 
זו לצד זו באישיותו של אדם הנמצא בעמדה בכירה . מצד אחד , הוא ברוך כישורים 
בתחום המינהל וקביעת סדרי עבודה תקינים , וחייו הפרטיים הם יפים ושלמים , 
אך מצד אחר הרעיונות המדיניים המנחים אותו פסולים . כך , למשל , המן . 
הוא היה מנהלן מוכשר , וניהל את המדינה ביד רמה ; ומן הסתם איש משפחה , 
בעל עשרה בנים . ; ואומנם המקרא לא מטיל כל דופי בחייו האישיים . אך 
לצד פעילותו התפנה גם להשמדת עם . המגילה מראה שאין מחילה . בעל תפקיד 
נמדד לא בכישוריו ולא בחיי משפחתו , אלא באידיאולוגיה המנחה אותו . גזר 
דין המוות שנגזר עליו ועל בני משפחתו ממחיש זאת . אך מסר יותר ספציפי למורשת 
היהודית הוא עניין במגילת אסתר מסופר על נישואי אסתר למלך אחשורוש שכידוע 
דם יהודי לא זרם בעורקיו ; מה עוד שמרדכי דודה ששימש בתפקיד בכיר בחצר המלכות 
היה השושבין הראשי של הרעיון . כיצד זה נכלל בתנ"ך סיפור על יהודייה הנישאת 
למלך גוי ? צא ולמד שאנו עוסקים בעולם יהודי ליברלי , שחבל שאינו משמש 
כמורה דרך לרבני המאה ה02 . אמנם בתקופות מסוימות ניסתה ההלכה היהודית להתמודד 
עם זאת ולציין לקולא שכשמדובר במלכים ובסכנה נישואין מעין אלו מוצדקים . 
אבל זה פתרון דחוק של ימי חשכה שבא להסביר בדיעבד עולם פתוח וחופשי . השקפת 
העולם היהודית בימים ההם הטיפה לראייה של הנוכרים כבני אדם ברואים בצלם , 
בתקווה שקוראי המגילה ייתנו דעתם גם לפן הזה במגילה . כבר בפסוקיה הראשונים 
של המגילה מסופר על אחשורוש שמלך על מאה עשרים ושבע מדינות . הרקע ההיסטורי 
הוא גדולתו של כורש מלך פרס ומדי , שהכניע את מלכות בבל העריצה והקים את 
אחת האימפריות האדירות שידע העולם עד אז . הוא הבין שכדי לשלוט על עמים 
וארצות יש לנהוג בדרך של מתן אוטונומיה רחבה לכל הלאומים והארצות ולא בדרך 
של דיכוי ואכזריות כמו הטרנספר שביצעו אשור ובבל . כורש הנחיל את שיטת המימשל 
שלו לבאים אחריו . זו היתה מערכת של שלטון - על שבראשו עמד מלך " אדון 
המלכים " שכפופים למרותו מלכים שונים ששלטו רק על בני עמם תבנית שלטון 
של קהילת עמים רחבה שבראשה עומד מעין ראש מעצמת - על , המנווט את מדיניות 
האימפריה כולה . אמנם מי שניסה להמרות את פיו של " אדון המלכים " זכה לגמול 
קשה ואיום , אך כל אלו שקיבלו עליהם את השיטה החדשה יכלו לקיים חיים עצמאיים 
ולשמור על תרבותם וזהותם . שיטת ההגליה - הטרנספר האשורית עברה ממילונם 
של שליטים בני תרבות . ראויה אפוא מגילת אסתר שנחשוף מתוכה גם את הרבדים 
הנוספים , בעלי המסר הליברלי - אנושי , ולא רק את לקחה הראשי מפלת המן 
ותורתו ותשועת עם ישראל . 
