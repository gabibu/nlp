( ע ) . 3 רעולי פנים חמושים שדדו ביום ששי בבוקר חבורת גברים ששיחקה 
בקלפים בדירת מגורים בבאר - שבע . סמוך לשעה 03 . 50 ביום ששי בבוקר התפרצו 
3 גברים רעולי פנים לדירה ברחוב הסנהדרין בבאר - שבע . בחדר האורחים ישבו 
51 גברים ושיחקו בקלפים . אחד השודדים איים על הקלפנים באקדח שלוף וחבריו 
נופפו בסכינים . הם לקחו את הכסף שהיה על שולחן המשחקים , נטלו מהקלפנים 
תכשיטי זהב ונמלטו . שווי שללם נאמד ב000 , 3 שקל . רק 3 שעות לאחר מכן 
הודיע אחד הקלפנים על השוד למשטרה . על החקירה הופקד צוות חוקרים של משטרת 
מרחב הנגב , וביום ששי נעצר אדם אחד לחקירה בחשד שהשתתף בשוד . ביום חמישי 
בערב אירע שוד בתחנת טוטו בכפר טירה שבמשולש . סמוך לשעה 03 . 01 הגיע אלמוני 
רעול פנים לבעל סוכנות טוטו בכפר ודרש את דמי הפדיון . בעל הסוכנות התנגד , 
אך השודד חטף את התיק ובו כספי הטוטו ונמלט . במשך הלילה ערכה המשטרה מצוד 
אחר השודד ואור ליום ששי הוא אותר ונעצר . האיש הודה במעשה . ניסיון שוד 
סוכל ביום חמישי בערב ברמת פולג שבנתניה . שני אנשים , אחד מהם רעול פנים , 
חדרו סמוך לשעה 03 . 01 לדירה בה היו אותה עת אם ובתה החיילת . הבת הבחינה 
בהם והבריחה אותם בצעקות . בתום חקירה שנמשכה מספר שעות עצרו בלשי משטרת 
נתניה שני חשודים . אחד מהם הודה במעשה . 
