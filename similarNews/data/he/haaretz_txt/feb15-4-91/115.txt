ברשימת הגופים שהרוויחו ממלחמת המפרץ תתפוס מקום מכובד גם חברת " שלאון 
מפעלים כימיים " מישראל . מאז הקמתה ב7691 נהנית שלאון ממעמד של ספק בלעדי 
של פריטי המיגון האישי מפני לוחמה כימית , שמערכת הביטחון רכשה בשביל אזרחי 
ישראל וחייליה . מיליוני מסכות הגז , הברדסים והמם " טים שחולקו לאזרחי 
ישראל , יוצרו במפעלה בקריית גת . עד היום הושקעו ברכישתם 056 מיליון שקלים . 
לפני פלישת עיראק לכוויית סבלה שלאון מירידה מתמשכת במכירות , שנבעה מירידה 
בהזמנות משרד הביטחון ומסיומן של עסקאות יצוא גדולות . מספר עובדיה פחת 
מ004 ל081 ערב הפלישה , שהביאה לגידול רב בפעילות החברה : לידיה זרמו הזמנות 
הרכש הבהולות למאות אלפי פריטי מיגון לילדים , לחולים , לדתיים ולפלשתינים , 
להשלמת המלאי שחולק לציבור ערב המלחמה הנוכחית ובמהלכה . מספר העובדים 
גדל מאז כיבוש כוויית כמעט פי שלושה , והגיע ל025 . שלמה בוגרד , זקן התעשייה 
הביטחונית , ושותפו , לאון בראל , הקימו את חברת " שלאון " , והיום הם 
מתחלקים בבעלות עליה עם קונצרן " כור " . מחזור המכירות של החברה בשנת 98 
היה 3 . 61 מיליון דולר . מבקר המדינה בדק ארבע פעמים בשנות ה07 את התקשרויות 
משרד הביטחון עם שלאון , בתקופה שבה סיפקה החברה מיליוני מסכות ופריטי מיגון . 
הוא מצא ליקויים חמורים בדרך שבה נבחרו היזמים , ובאופן ניהול העסקאות 
אתם . המבקר קבע , בין היתר , שמשרד הביטחון התחייב לספק ליזמים כעין 
מונופול בייצור ערכות המגן , ללא בחינה מדוקדקת או תחרות עם יזמים אחרים , 
ובלי שהיה בידו תקציב לכך ; תחשיבי העלויות של עסקאות נמצאו גבוהים מדי , 
ובעסקה הראשונה , בהיקף עשרות מיליוני דולרים , נהנתה שלאון , לדעת המבקר , 
מרווחים מופרזים . . 
