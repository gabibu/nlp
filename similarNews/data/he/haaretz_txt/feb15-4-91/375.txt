המהנדסים כבר הפעילו את המכונה החדשנית , שעשויה לעזור לארה"ב לזכות ביתרון 
ברור במירוץ הבין - לאומי לדחיקת מספר גבוה יותר של מעגלים לתוך שבבי מחשב , 
כדי לקחת מחדש את היוזמה מידיהם של היצרנים היפאנים . המתקן המצוי במעבדה 
הלאומית ברוקהאוון שבלונג - איילנד הוא הסינקרוטרון הקומפקטי הראשון של ארה"ב : 
מאיץ חלקיקים קטן דמוי טבעת , הפולט קרני רנטגן שחורטות קווים דקיקים על 
רסיסי הסיליקון , המצויים בלבם של המכשירים האלקטרוניים הסבוכים ביותר . 
גודלה של המכונה , שמחירה 23 מיליון דולר , הוא רק 4 על 3 מטרים הבדל 
ניכר ממאיצי החלקיקים הענקיים שמהם התפתחה . הודות למזעור אפשר יהיה להציב 
את המכונה במפעלים לייצור שבבים . המכונה החלה לפעול בחודש אוקטובר ו"יש 
לה סיכוי לנצח " , אומרת ד"ר גוון ויליאמס , פיסיקאית ממכון ברוקהאוון . 
היא מאמינה שארה"ב מקדימה את יפאן בטכנולוגיה של קרני רנטגן . חלקה של יפאן 
בשוק השבבים העולמי נסק בשנות ה08 . בין 0809 צנח בשוק חלקה של תעשיית המוליכים 
למחצה האמריקאית , מ%06 אל מתחת ל%04 . חלקם של האמריקאים בתעשיית הציוד 
לייצור שבבים הצטמצם אף הוא בשיעור חד . היום משקיעה יפאן מאמצים רבים יותר 
מארה"ב בקרני רנטגן . עם זאת , מומחים באמריקה שואפים להמשיך בדרכם ומציינים 
שחילופי טכנולוגיות הם לעתים קרובות הזמן שבו שני המתחרים מסוגלים לתפוס 
את המנהיגות בשוק . המכונה של מכון ברוקהאוון , במימון משרד ההגנה , היא 
אב - טיפוס המיועד לעזור ליצרנים האמריקאים להשתלט על שדה החריטה באמצעות 
קרני רנטגן באמצע שנות ה09 . תהליך הרנטגן מסוגל לחרוט בקלות מעגלים של 
1 . 0 מיקרון ( אלפית אחת של רוחב שערת אדם ) , כדי לייצר שבבי זיכרון 
למחשבים בעלי מיליון טרנזיסטורים . קרני רנטגן אינן האמצעי היחיד המיועד 
למשימה של חריטת קווים דקים יותר . בדור הבא של מכונות יוצרות שבבים צפוי 
שימוש גם בקרניים אלקטרוניות , בקרני יונים ובקרני רנטגן המופקות ממתקנים 
שונים , כולל מאיצי חלקיקים ולייזרים . ככל הנראה , קרני רנטגן הן הבחירה 
הטובה ביותר לקידום הענף . מומחים אחדים אומרים שהפקתן בעזרת מאיצים חיונית 
למירוץ השבבים הבין - לאומי . המכונה של ברוקהאוון ומתקני קרני רנטגן משלימים 
בוויסקונסין ובמרכזי מחקר אקדמאיים אחרים הם דוגמאות חשובות לדרך השקטה שבה 
משקיע הקונגרס כספים במחקרי טכנולוגיה גבוהה , למרות התנגדותם של אנשי השוק 
החופשי בממשל בוש , שהיו מעדיפים להשאיר זאת בידי התעשייה . בשנת הכספים 
09 הקציב הקונגרס כ03 מיליון דולר למטרה זאת . לשנת 19 , שהחלה ב1 באוקטובר , 
הוכפל הסכום . כיום , הכלי העיקרי בייצור שבבים הוא אור רגיל , העובר 
מבעד ל"מסכה " בדומה לתשליל של תצלום ואחרי כן נופל על - פני שבב סיליקון 
המכוסה בכימיקלים רגישים לאור . התוצאה של תהליך זה , הידוע בשם ליתוגרפיה , 
היא שבב חרוט . במשך השנים נעשו השורות החרוטות דקות יותר ויותר והמעגלים 
מסובכים יותר , דבר שהגדיל במידה רבה את עוצמתם של שבבי המחשב ושל המתקנים 
שהם מפעילים . הגבול הטבעי של תהליך זה מצוי עכשיו מעבר לאופק . הקונסנסוס 
בין המומחים הוא שאור יפעל עד לעובי של כ3 . 0 מיקרון ( החלק המיליון של 
מטר ) . מתחת לעובי זה , גלי האור הם עבים מכדי להפיק דמויות חדות . קרני 
רנטגן הן המועמד המוביל לשלב הבא בייצור שבבים , בשל אורכי הגלים הקצרים 
שלהן . השאלה הגדולה היא כיצד להפיק אותן . קרני רנטגן רפואיות הן חזקות 
מדי וחודרות מבעד למרבית החומרים . בניגוד לכך , קרניים " רכות " או 
בעלות אנרגיה נמוכה פועלות היטב יחד עם החומרים של השבבים . עם זאת , הדרך 
הטובה ביותר להפיק אותן בכמויות הדרושות היתה באמצעות מאיצי חלקיקים גדולים , 
יקרים ומגושמים , המכונים סינקרוטרונים . מכונות אלה מאיצות אלקטרונים 
למהירות הקרובה למהירות האור . בשעה שהאלקטרונים עפים סביב הטבעות , הם 
משחררים כמויות עצומות של קרני רנטגן רכות , במה שנקרא קרינת סינקרוטרון . 
מרכז הסינקרוטרון הגדול בעולם מצוי בברוקהאוון . שתי הטבעות העיקריות שלו 
הן בקוטר של 51 ו45 מטר . יבם , הנחשבת למובילה בעולם בליתוגרפיה של יצירת 
שבבים , ביצעה את מרבית עבודתה בטבעות של המעבדה הלאומית ברוקהאוון . ארה"ב 
היתה החלוצה בפיתוח סינקרוטרונים , אבל היפאנים מובילים בתחום השבבים והזערתם . 
היפאנים בנו , בתוכנית נמרצת ביותר , שלושה סינקרוטרונים קטנים בשביל 
ליתוגרפיה של קרני רנטגן , ויותר מחצי תריסר סינקרוטרונים גדולים . המפתח 
למזעור סינקרוטרון הוא השימוש במגנטים על - מוליכים , שבהיותם מקוררים כמעט 
עד לאפס הם מקבלים עוצמה גדולה בהרבה ממגנטים רגילים . למרות היותם המובילים 
בייצור סינקרוטרונים קטנים , היפאנים מפגרים אחרי ארה"ב בשימוש במכונות 
לחריטת שבבים ניסיוניים . בארה"ב , החברה המובילה במאמץ לייצור סינקרוטרונים 
קטנים יותר היא יבם . היא תכננה והזמינה אצל אוקספורד אינסטרומנט גרוף מאנגליה 
סינקרוטרון בעל מוליכות - על באורך של ששה מטרים ורוחב של שני מטרים , שאותו 
היא מקווה להפעיל בשנה הבאה במרכז המחקר שלה באיסט פישקיל , ניו - יורק . 
יצרנית השבבים מוטורולה מצטרפת ליבם כדי לחקור את התהליך . זו - האחרונה 
חישבה שסינקרוטרון אחד יהיה בעל עוצמה מספקת לייצר מדי שנה פי ששה מכמות 
שבבי הזיכרון שנצרכה בעולם בשנה שעברה . ד"ר דניאל פלמינג , מנהל מרכז המחקר , 
אומר שיבם כבר השתמשה בליתוגרפיה של קרני רנטגן כדי לייצר שבבים ניסיוניים 
בעלי רוחב קו של 5 . 0 מיקרון והדגימה את הטכנולוגיה עד ל52 . 0 מיקרון . 
הסינקרוטרון החדש שתייצר החברה הבריטית יהיה , לדבריו , מכונה לחריטה 
על שבבים לשם ייצורם התעשייתי . 
