זעם רב , חשדות וחוסר אמון בכוונותיה של ארצות - הברית כלפי העולם הערבי 
הצטברו בעבר בלבו של האזרח הערבי הפשוט בארצות ערב השונות , הן בארצות המגרב 
הערבי , הן באזורנו והן בארצות המפרץ , הנמנות היום עם " כוחות הברית " 
של ארצות - הברית . הזעם גבר והוא שוטף כיום את כל העולם הערבי . הוא מופנה 
כלפי בעלות - הברית , ובעיקר כלפי ארה"ב , בשל מה שמצטייר כהרס מוחלט של 
עיראק והרג אזרחים חפים מפשע , ללא כל תגובה מצד ממשלה כלשהי במערב . כל 
מדינה ערבית אמנם דבקה בשלב זה במדיניותה מ2 באוגוסט , אך מדיניות זו מנותקת 
מדעת הקהל המקומית . שכן ברמה העממית גוברת התמיכה בעם העיראקי , הסובל 
קשות ממכונת המלחמה האמריקאית . אפילו באותן המדינות הניצבות באופן רשמי 
נגד סדאם , מצרים וגם סוריה , התחושה העממית נוטה לכיוון עיראק . הנושא , 
כפי שהבינו במדינות ערב , חרג מכיבוש כוויית , ואפילו במדינות הנמנות 
עם בעלות הברית אומרים היום פקידים רשמיים כי " יש להתרכז בשחרור כוויית " . 
על רקע ההיחלשות ההדרגתית אך המשמעותית של תנועות הלאומנות הערבית , האופוזיציה 
העיקרית בעולם הערבי כיום היא הפונדמנטליזם , שכוחו הולך וגובר משום היותו 
הערוץ היחיד כמעט , אפילו בקרב החילונים , לניתוב קולות ההתנגדות להרס 
עיראק . זהו תיעול של רגשות , הצהרה פוליטית שאין לה קשר אורגני לסדאם 
האיש , אלא קשר לרחובות , להמונים , לאדם הפשוט . בטווח הקרוב אולי 
לא יהיו לתחושות אלה של האזרח הערבי הפשוט השלכות צבאיות , אך יהיו להן 
השלכות פוליטיות , שכן תפיסתם של העמים הערבים שונה בתכלית השינוי מתפיסתה 
של ארצות - הברית . בעיניהם ה"ניצחון " הוא יכולת העמידה מול הארמדה הגדולה 
בהיסטוריה , ולא השגת מטרות צבאיות . עם סיום המלחמה , הם חוששים , ייווצר 
חוסר איזון שיותיר אותם " נרמסים " ו"מוכים " . המזרח אינו חש כי הטיפול 
בבעיותיו כן והוגן , ולכן , כאמור , נראה כי בתקופה שלאחר המלחמה ייווצר 
חוסר איזון מוחלט ומסוכן , שיזיק רבות , ובעיקר לאינטרסים של ארצות - הברית 
באזור . אין לסמוך , אומרים הערבים , על " הסדר החדש " שתנהיג ארצות - 
הברית תוך שיתוף המדינות הערביות שחברו אליה . ארצות - הברית אולי הביאה 
בחשבון תגובות כגון אלה בעולם הערבי , אבל היא כנראה לא העריכה נכונה את 
השפעתן של פעולותיה בטווח הארוך , ואין ספק כי משטרים מסוימים ייהרסו בתקופת 
הפוסט - מלחמה . כשהאבק ייעלם , אנו כערבים נירש את ההריסות . ארצות - 
הברית תיתפס כמעצמה מערבית שמעצבת שוב ושוב את עתידו של האזור בעזרת בעלות - 
בריתה , תוך התעלמות מכבודו הבסיסי של הערבי כאדם ומזכויותיו ותמיכה במשטרים 
טוטליטריים ערביים בשם " הסדר החדש " . רבים , ואני בתוכם , אינם מאמינים 
שיהיה לחץ משמעותי על ישראל , שתנסה לקבע את שלטונה בשטחים הערביים שכבשה 
ב7691 . צביעות מאוסה עולה מהתנהגותו של העולם המערבי המביע חשש גדול 
יותר לגורלו של הקורמורן בחופי כוויית מאשר לגורלם של ילדי עיראק . לא שמעתי 
במערב תגובה על התינוקות , על הילדים , על הנשים והזקנים שנהרגים בברוטליות 
בהפצצות של האמריקאים והבריטים . 61 פגים עיראקים , לדוגמה , מתו לאחר 
שנותק זרם החשמל בבית - החולים והאינקובטורים חדלו לפעול . מאות אנשים נהרגו 
מפגיעה ישירה של פצצה " חכמה " ( ! ) במקלט שהסתתרו בו אזרחים מפני 
הטילים . " מטרה אסטרטגית " , אמר דובר הפנטגון , והשאלה הנשאלת האם כל 
העיראקים הפכו מטרות אסטרטגיות ניידות ? איזה קול יצא ממחנה השלום הישראלי 
נגד כך ? קול דממה מחריש אוזניים . איפה ההומניסטים הישראלים ? איפה אנשי 
הרוח ? האם עמוס עוז שולח גם את הקורבנות האלה לעזאזל ? ומה אתכם , 
חברי הכנסת אלוני וצוקר ? אינני חושד לרגע שדבקה בצוקר האמרה " נפט ערבי 
יקר יותר מדם " . קולו חסר לי היום . אני לפחות הבעתי את דעתי בפומבי בקשר 
להרג ישראלים חפים מפשע בירי טילי הסקאד , אף - על - פי שאין זה פופולרי 
בקהילה שבה אני חי . ומה אתכם ? האם הדמוניזציה שנעשתה לעיראק כוללת את 
תינוקותיה , את נשיה ואת זקניה ? שמעתי , רבותי , ועצמותי התחלחלו , 
אנשים בשמאל הישראלי שלא שוללים שימוש בנשק " גרעיני טקטי " נגד עיראק , 
" על מנת ללמד את הרודן הזה לקח " ( ! ! ) וכי חשבתם על התוצאות , 
או שמא אתם עסוקים כרגע בהטפת מוסר לפלשתינאים ובהטחת עלבונות ביאסר ערפאת . 
גם ערבים שמתנגדים לכיבוש כוויית , כמוני , מעלים לקדמת סדר היום הציבורי 
והלאומי שלהם את נושא הרס עיראק לפני כל דבר אחר , ומוצאים את עצמם זועקים , 
די להרג , די להשפלות ודי לשקר המוסכם ! קולי הוא קול ערבי מהדהד , שלא 
חברו לו קולות ישראליים רבים . שממה מוסרית . בהנחה , שמוסר הוא ערך מוחלט . 
