סנטיאגו דה צילה ( ע"ץ ) . איש ביטחון של שגרירות ארה"ב בבירת צילה נפצע 
קשה בלילה שבין שבת לראשון , כאשר אלמונים פתחו באש על ביתו מסרו עדי ראייה . 
האלמונים תקפו את הבניין בו מתגוררים שמונה נחתים , האחראים על ביטחון המשלחת 
הדיפלומטית האמריקאית , מתוך מכונית נוסעת , ואפילו לא נעצרו , הוסיפו 
עדי הראייה . שגרירות ארה"ב אישרה חלקית את עדותם של תושבי האזור . המשטרה 
פתחה במצוד אחר התוקפים . בלימה בירת פרו התפוצצו שני מטעני חומר נפץ בשתי 
מסעדות אמריקאיות וגרמו לפציעתם של 21 איש , מסרה המשטרה . ההתקפה על המסעדות 
" פיצה האט " ו"קנטאקי פראיד ציקן " ברובע מפואר של לימה , בוצעה בידי 
חוליה חמושה שכללה שני גברים ושלוש נשים , מהתנועה המהפכנית " טפאק אמארו " , 
במחאה על מלחמת המפרץ מסרה עוד המשטרה . זהו הפיגוע ה41 במספר המתבצע בלימה 
על ידי ארגון טרור זה , נגד מטרות של המדינות החברות בקואליציה האנטי - 
עיראקית , מאז פרוץ המלחמה . 
