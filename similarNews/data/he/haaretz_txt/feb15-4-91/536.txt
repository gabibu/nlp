) , מורה במקצועה , אומרת כי מאז ומתמיד , ובניגוד לרבים אחרים , דווקא 
שמחה על כך שבצרפת חיים מהגרים רבים ממדינות שונות . זה הוסיף לדעתה צבע 
לחיים במדינה וסייע לצרפתי הממוצע לצאת מתוך הקרתניות האופיינית לו . אבל 
מאז פרוץ המלחמה קרה לה משהו . כשהיא נוסעת במטרו ושומעת מישהו מדבר ערבית , 
ויש הרבה מאוד כאלה , היא מרגישה לפתע אי - נוחות . היא נרתעת , חוששת 
ומתרחקת . זו אינה תגובה רציונלית , אבל זה קורה לה . לא קל למישהי המגדירה 
עצמה כלא - גזענית וכתומכת במפלגה הסוציאליסטית להסתדר עם זה . ואם היא , 
אז מה עם אנשי הימין . " אני פוחדת ממה שיהיה לאחר המלחמה " , היא אומרת . 
" בעלות הברית , זאת אומרת האמריקאים , יחזרו הביתה , אני מניחה מנצחים 
ושמחים על כך שהוכיחו שהם המעצמה מספר אחת בעולם . אבל רק אז תתחיל הבעיה 
אצלנו בצרפת . כל הסימנים היו שהנה , למרות כל הקשיים , יש אצלנו התקדמות 
לעבר אינטגרציה . אבל המלחמה מחזירה אותנו הרבה שנים אחורה . אם יש כיום 
אווירה של מתח בבתי ספר בין התלמידים לבין אלה שדתם מוסלמית , זה מסוכן 
ביותר . כאשר ילד מוסלמי נכנס לכיתה וילד אחר צוחק ואומר הנה נכנס רדיו 
בגדד , לי זה ברור שאנחנו נמצאים בבעיה גדולה " . אחד השיקולים שהביאה פאריס 
בחשבון כשהחליטה על הצטרפות לקואליציה נגד עיראק היה תגובת המוסלמים החיים 
במדינה . שירותי הביטחון מיהרו להגביר את הפיקוח על הקהילה המוסלמית מחשש 
לתסיסה חברתית , למעורבות אפשרית במעשי טרור , ולתופעות רחבות יותר של 
פגיעות מצד מוסלמים בנוצרים וביהודים . במקביל חוששת צרפת מהתגברות הפעולות 
הגזעניות נגד ערבים , מה שעלול לגרום מבוכה לא קלה , בפרט לאור מדיניות 
ההתקרבות למדינות ערב והקשרים המיוחדים עם מדינות צפון אפריקה הערביות - 
פרנקופוניות כמרוקו , אלגיריה וטוניסיה . עד עתה עוברת המלחמה בשקט יחסי , 
אבל מתוח , על הקהילה המוסלמית . היא מונה כ5 . 3 מיליון איש , אבל יש 
גם מי שאומד אותה בכחמישה מיליון , מתוך כ06 מיליון בני אדם החיים כיום 
במדינה . לשם השוואה , בצרפת חיים כיום כ006 אלף יהודים . הריכוז הגדול 
ביותר של ערבים נמצא בפאריס ובפרבריה , בחוף הדרומי של צרפת ובעיקר במארסיי , 
בליון וכן באזורי וילרבאן וגרנובל . זהו ללא ספק גם כוח אלקטוראלי נכבד 
שהמפלגה הסוציאליסטית השלטת אינה יכולה להתעלם ממנו , מה עוד שרבים מבעלי 
זכות הבחירה המוסלמים נחשבים כמצביעיה הפוטנציאליים . את אנשי המשטרה הצרפתיים 
מעסיקה כרגע בעיה אחרת . הם זוכרים היטב את המהומות שפרצו אך לפני חודשים 
אחדים במהלך הפגנות התלמידים ברחובות פאריס . התלמידים ביקשו למחות על העדר 
תנאי לימוד וביטחון נאותים . אלא שבמהלך הפגנות אלה ניפצו קבוצות של צעירים 
שמשות של חנויות , בזזו אותן , והציתו מכוניות במרכזי המסחר הסואנים והאלגנטיים 
של העיר . העקבות הובילו אל הפרברים , מקום מגוריהן של משפחות מהגרים , 
מהם מוסלמים רבים . תנאי המגורים בפרברים אלה גרועים , שיעורי האבטלה בקרב 
תושביהם גבוהים , רמתם של השירותים הקהילתיים נמוכה , ואפשרויות התעסוקה 
לצעירים בשעות הפנאי דלות . תחושת הקיפוח כאן רבה . צרפתי " אמיתי " 
אינו מגיע לשם בדרך כלל . כאן מתגוררים חוטבי העצים ושואבי המים של החברה 
הצרפתית . קסים , נער ממוצא טורקי אשר סולק מבית הספר לאחר שהיכה תלמידים 
אחרים , אמר בראיון עיתונאי : " המבוגרים אומרים לנו שאנחנו הדור הצעיר 
ושכל העתיד לפנינו . הם משקרים . כאן אין עבודה , אין כסף , מתייחסים 
אלינו כאל כלבים , העתיד שלנו דפוק " . פטריק דה לה סל , רופא באחד הפרברים 
של פאריס , אומר כי בפרברים נתקלים שוב ושוב במחלות כגון ברונכיט שמקורו 
בחימום לא מספיק , חוסר ויטמינים עקב תזונה לא נכונה , מתח נפשי ודיכאונות . 
שבועות אחדים לפני התפרעויות אלה פרצו מהומות גם בפרבר של ליון על רקע מותו 
של צעיר ממשפחת מהגרים מוסלמים בתאונת דרכים . חבריו טענו כי מכונית משטרה 
דרסה אותו למוות בכוונה . לילות אחדים נמשכו המהומות , והמשטרה דיכאה ביד 
חזקה את המשתוללים רעולי הפנים אשר השליכו אבנים לעבר כוחות הביטחון , הציתו 
צמיגים , והעלו באש כלי רכב . מאז המהומות האחרונות יושבים על המדוכה מומחים 
המנסים למצוא מוצא , ולנטרל את חבית חומר הנפץ החברתית המאיימת להתפוצץ . 
חששם של השלטונות הוא כי המתח החברתי הנובע מקיפוח חברתי עשוי לצבור תאוצה 
עקב משבר המפרץ ותופעות הלוואי שלו . תדמיתו של סדאם חוסיין כמי שלוחם במערב 
ובעושרו וכמנהיג ערבי - מוסלמי עשויה לשמש קטליזטור להתססת מיליוני המוסלמים 
החיים במדינה . ברור כי לרבים מהאחרונים אין עניין לחולל מהומות , כיוון 
שהם הגיעו לצרפת כדי לשפר את איכות חייהם ולהיטמע בחברה הצרפתית . אולם 
תחושת הקיפוח מחד גיסא ותחושת ההזדהות עם המדינה הערבית , שבעיניהם היא 
קורבן להתקפות של בעלות הברית המערביות , מאידך גיסא , עלולות לנפץ את 
הרקמה העדינה שהתהוותה בין המוסלמים במדינה לבין קבוצות אחרות באוכלוסייה . 
בפאריס חוששים שאירוע זניח אשר יתפרש שלא כשורה עשוי להצית את הלהבה . במקביל 
הולך ומתחזק הימין הקיצוני . מנהיגו , זאן מארי לה פן , זוכה לתמיכה של 
% 01%51 מהאוכלוסייה . אחת ממטרותיו המוצהרות היא שילוחם של מיליוני המוסלמים 
חזרה אל המדינות שמהן באו . הוא מבקש להתחיל באלה שאין להם עבודה . מבצרי 
הכוח של לה פן הם דווקא באזורים שבהם מתגוררות משפחות המהגרים . באופן פרדוסלי , 
לה פן דווקא מתנגד להשתתפותה של צרפת במלחמה , ואף ביקר אצל סדאם חוסיין . 
לה פן שונא את האמריקאים ותומך במדינות ערב . הוא היה רוצה לחזק את מדינות 
ערב כדי שיקלטו את המוסלמים החיים בצרפת . החשש הוא אפוא דו - סטרי . גם 
הערבים נופלים קורבן לפגיעות . לא מכבר הוצת מסגד בישוב בצפון צרפת , ובאיזור 
מארסיי הוצת בית הארחה שבו שוהים פועלים ממוצא צפון אפריקאי . בעיתונות 
הצרפתית אפשר למצוא בעת האחרונה ידיעות נוספות על פגיעות בערבים . עבדל 
עיסו , דובר אגודת הערבים הצעירים בצרפת וכתב ברדיו הערבי בפאריס , אומר 
כי בצרפת קיימת גזענות אנטי - ערבית שמקורה בימי מלחמת אלגיריה . אלא שמלחמת 
אלגיריה הטראומטית יצרה גם רגשות אנטי - צרפתיים בקרב המוסלמים החיים בצרפת . 
בכל מקרה , לדבריו , אותה גזענות נגד הערבים גרמה למותם של כ002 צעירים 
ערבים בשנים האחרונות . הם נהרגו עקב מעשים מכוונים תגרות , על - ידי 
שוטרים , ובתאונות דרכים שהרקע להן גזעני . עתה , הוא חושש , תגביר מלחמת 
המפרץ את הגזענות כלפי הערבים בצרפת . עיסו אינו היחיד . סקר דעת קהל שפירסם 
העיתון " לה פיגארו " מעלה כי % 37 מהמוסלמים חוששים כי המלחמה במפרץ הפרסי 
תגביר את ביטויי הגזענות נגדם במדינה , ומאמינים כי מעתה יתקשו יותר להשיג 
עבודה . % 75 ממשתתפי הסקר , שבו השתתפו יותר מ005 גברים ונשים מוסלמים , 
חוששים גם מפני אפשרות שיגורשו מהמדינה . מהסקר עולה גם כי % 22 מהנשאלים 
תומכים בסדאם חוסיין , ושיעור זהה תומך בקואליציה האנטי - עיראקית . % 45 
טענו כי הם אינם תומכים לא בזה ולא בזה . ל%52 מהנשאלים יש דעה חיובית על 
נשיא עיראק ול%65 דעה שלילית . % 9 סבורים כי המלחמה במפרץ היא מלחמה בין 
האיסלם למערב . % 73 תומכים במדיניות הצרפתית במשבר המפרץ , ו%74 מתנגדים 
לה . גורם מקצועי בפאריס העריך כי לא מן הנמנע שרבים ממשתתפי הסקר חוששים 
להביע את עמדתם גם בפני עורכי הסקר , מחשש שהמידע עלול להגיע לשירותי הביטחון 
הצרפתיים המפקחים בקפדנות זה חודשים אחדים על הנעשה בקהילה המוסלמית בצרפת . 
סקר אחר , שפירסם השבועון " לאקספרס " , מעלה כי רבע מהנשאלים מקווים לניצחון 
עיראקי , ו%82 מייחלים לניצחון הקואליציה . % 86 התייחסו בשלילה למלחמה 
עם עיראק . % 81 התייחסו אליה בחיוב . ל%41 לא היתה דעה . % 25 מהנשאלים 
סירבו למסור מה עמדתם . מאז תחילתה של המלחמה ניכרת עלייה במספר המבקרים 
במסגדים בצרפת . אזרחים מוסלמים מאשרים כי יש גידול במספר הבאים להתפלל , 
במספר המתעניינים . בקהילות מוסלמיות לא מעטות גואה הפופולריות של הקיצונים 
המוסלמים . לפני כשנה עסקה צרפת כולה בשאלה האם יש להתיר לנערות מוסלמיות 
לעטות על פניהן רעלות בבתי הספר הציבוריים . לבסוף נמצאה פשרה של שימוש 
מוגבל ברעלה , אבל הרעיון הזה ממשיך להרגיז צרפתים רבים . למרות מראית העין 
של התבססות האיסלם בצרפת , אין זה קל להיות ערבי או מוסלמי בה , ביו השאר 
בשל בעיות זהות . המהגרים אמנם הגיעו אליה כדי לחיות במדינה מערבית , ועם 
זאת הם מבקשים לשמור על יחודם . לא אחת הם נקרעים בין מולדתם החדשה לבין 
זו הישנה , והצרפתים לא בדיוק עוזרים להם להשתלב לחלוטין בחברה הצרפתית . 
ביטוי בולט להתלבטות הקשה של צעירים מוסלמים נמצא בכל הקשור לגיוס לצבא הצרפתי . 
סקר שערך משרד ההגנה הצרפתי בקרב כ02 אלף צעירים מארצות המאגרב העלה כי 
כמחציתם ביקשו לקבל פטור . כחמשת אלפים ביקשו להתגייס לצבא הצרפתי , ו002 , 
4 ביקשו להתגייס לצבא האלגיראי , אפשרות הפתוחה בפני מי שמחזיק באזרחות 
כפולה . אך גם אלה המתגייסים לצבא אלגיר חייהם אינם קלים . ידוע על לא 
מעט מקרים שחיילים אלגיראים מתעללים באחיהם המגיעים מצרפת . וכשהאחרונים 
חוזרים לצרפת לאחר השירות הם נתקלים בחברה הרואה בהם זרים , מסוכנים , 
לעתים פושעים . למעשה הם נתקעו בין שתי תרבויות . מספרם של הערבים והמוסלמים 
בצרפת לא היה רב במיוחד בדורות הקודמים . בתקופת מלחמות העולם הראשונה והשנייה 
החלו להגיע אליה מוסלמים מארצות המאגרב עקב הצורך בידיים עובדות ובחיילים 
שיילחמו בשורות הצבא הצרפתי . זרימה המונית של מהגרים מצפון אפריקה החלה 
בשנות החמישים . קצב ההגירה הואץ בשנות הששים עקב מלחמת אלגיריה . בשנים 
שלאחר מכן המשיך מספר המהגרים לעלות כיוון שהיה צורך בכוח עבודה נוסף . 
בדרך כלל הגיעו לצרפת הגברים . הנשים נותרו בארצות המוצא , ופרנסת המשפחות 
היתה על כספים שהשתכרו ראשי המשפחה בצרפת . ב4791 הופסקה הגירתם של העובדים 
לאחר שהתברר לצרפתים כי הם עומדים בפני הצפה של מהגרים . אף על פי כן ממשיכים 
מהגרים חדשים להגיע , אם כי באופן בלתי חוקי . במקביל הותרה כניסתם של 
בנות הזוג והילדים של אותם מהגרים שכבר נקלטו בעבודה . מדי פעם מנסים השלטונות 
הצרפתיים להטיל הגבלות נוספות על ההגירה , במידה זו או אחרת של הצלחה . 
אבל עובדה היא כי ההגירה נמשכת , אם כי בהיקפים מצומצמים יחסית . החשש 
מפני העתיד גדול . על פי נתון משנת 8891 כרבע מאוכלוסיית המהגרים הוא מתחת 
לגיל 51 . הממשלה כבר ניסתה לערוך מבצעים לסילוק מהגרים בלתי חוקיים , 
אך הצלחתם של אלו היתה מוגבלת למדי . ראש הממשלה , מישל רוקאר , אמר בדצמבר 
0991 , בנמקו את המדיניות לעצירת ההגירה , כי צרפת אינה יכולה לקלוט את 
כל אומללי העולם . בעיית הזהות הכפולה מביאה רבים מן הערבים והמוסלמים בצרפת 
להיאחז בפאן - ערביזם . לגבי רבים אומה ערבית אחת גדולה ומאוחדת מהווה פתרון 
לבעיית הזהות שלהם . זו גם במידה רבה הסיבה לכך שכיום קיים גיוס כמעט כללי 
בין מוסלמי צרפת לסייע בפתרון הבעיה הפלשתינית . מומחים בפאריס מסבירים 
כי הם חשים הזדהות רבה עם הפלשתינאים שנדרסו על - ידי סמל המערב במזרח התיכון 
ישראל וכי בעצם מצבם בפועל בצרפת אינו שונה בהרבה . גם הם חיים בעולם 
עשיר , אבל הם מתקשים ליהנות ממנו כמו שהיו רוצים . במצב כזה של אפליה 
וקיפוח רק טבעי שיותר ויותר ינסו לחזור אל הדת כפתרון . עם פרוץ המלחמה והחשש 
הגדול מפני התפרצות רבתי קראו ארגונים ערביים ומוסלמיים לשמור על השקט . 
ערבים רבים נראו בהפגנות הפציפיסטים שהתקיימו בפאריס ובערים גדולות בצרפת . 
עם זאת , הפגנות מאות האלפים במדינות המאגרב בזכותו של סאדם ונגד ארצות 
הברית וצרפת ודאי שאינן מותירות את הצרפתים הערבים והמוסלמים אדישים . על 
פי הערכות בפאריס גם אם המלחמה תעבור על צרפת בשלום , הרי הצלקות שנוצרו 
בקרב הקהילה הערבית - מוסלמית בצרפת לא יגלידו במהרה . הפיצוץ , אומרים , 
בוא יבוא . 
