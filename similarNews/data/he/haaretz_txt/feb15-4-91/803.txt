עלילת המחזה " הבחורים בדלת ממול " , המועלית החל מהערב בתיאטרון " הספריה " 
ברמת גן , מתרחשת בדירה אחת בבית דירות גדול בניו אינגלנד . מחלקים אותה 
ביניהם ארבעה בחורים . ארבעה בחורים בדירה אחת יכולים לספק למחזאי טום גריפין 
הרבה אפשרויות להעניק לקהל שעה וחצי של בידור ומחשבות על החיים . במחזה 
הזה הבחורים הם חריגים , וזה עושה את העניין להרבה יותר מסובך . נורמן ולוסין 
הם מפגרים ברמת תפקוד בינונית . כך הגדירו אותם הרשויות המשקמות . ארנולד 
הוא " גבולי " , עם נטייה קשה לדפרסיה . ברי מוגדר כסכיזופרן , שעבר 
אשפוזים חוזרים . הארבעה שותפים לדירה במסגרת פרויקט שיקומי , האמור להפוך 
את החריגים לחלק פעיל ומתפקד בתוך הקהילה . משגיח ומסייע בידם גק , מדריך 
הקבוצה . גריפין כתב את המחזה אחרי עבודת מחקר והתבוננות של שמונה חודשים 
בקבוצה מוגדרת של מפגרים . המחזה הוא התבוננות חמה , אוהדת , ובעיקר קומית , 
ב"חריגים " האלה . אחד הבחורים מאמין שהוא בעצם אלוף גולף שטרם התגלה , 
ומתעקש לתת שיעורי גולף פרטיים בעבור דולר ו31 סנט . השני חוזר מהסופרמרקט 
עם שבע קופסאות קורנפלקס , תשעה ראשי חסה וחבילת פחמים . השלישי הוא אכלן 
כפייתי של סופגניות , והרביעי נרשם לספרייה רק כדי להביא הביתה את כל כרכי 
האנציקלופדיה החקלאית , כי הכריכה שלהם קשה ואפשר לסדר אותם בערימה ולעמוד 
עליהם עמידה יציבה . המחזה הועלה לראשונה ב6891 , וזכה להצלחה רבה על בימות 
האוף ברודוויי . גדי ענבר , במאי ההצגה בישראל , מרגיש מעט אי - נוחות 
עם הדגש הקומי שבמחזה . " מצד אחד אנחנו עושים דבר טוב בזה שאנחנו לוקחים 
נושא שהוא די טאבו . מצד שני אני לא מרגיש מאוד נוח בזה שלקחתי את הפגמים 
שלהם , שהם בעצם הצבעוניות והחומרים הדרמטיים של ההצגה , והשתמשתי בזה . 
לכן הקפדתי מאוד שהצחוק שיש בהצגה ויש הרבה הוא לצחוק אתם ולא לצחוק עליהם " . 
השחקנים שמשחקים את " הבחורים " אורי רביץ , יובל כרמי , רוני בליץ 
ודני רוטנברג בילו כשבועיים בהוסטל של אקי"ם ברחובות , כדי להכיר את המאפיינים 
הקליניים של הדמויות שהם מגלמים . ענבר אומר : " לכל סוג של הפרעה יש 
מאפיינים מאוד ספציפיים . היה לי חשוב שהם לא יעבדו כללית או חיצונית , 
אלא יעבדו מתוך הדמות עצמה . לדמויות שראינו ושהם משחקים יש צרכים רגשיים 
מאוד חזקים . הם ספונטניים מאוד , אבל צד המוח הוא חלש . זה מה שרציתי 
מהשחקנים . לא לחשוב יותר מדי " . את המדריך גק משחק עמי דיין . ערב עזיבתו 
את מטופליו לטובת קריירה במשרד נסיעות אומר גק : " הבעיה היא שהם לא משתנים 
אף פעם . אני , החיים שלי משתנים . הצרות שלי משתנות . אבל הם נשארים 
אותו דבר " . על הטענה הזאת יש תשובה בדבריו של לוסין , בשלב מוקדם יותר 
במחזה : " אני לא מתכוון להיעלם . אני לא מתכוון לנבול לפניכם , רק בגלל 
שהכלוב שבניתם לי קטן מדי . אני לוסין פרסיבל סמית , ובלעדי , בלי המוח 
המעוות שלי , לעולם לא תשובו לפחד ממה שאתם עלולים להיות , ממה שהעתיד 
אולי עוד מזמן לכם " . 
