אין לי טענה נגד הפלשתינאים שליוו בריקוד על הגגות את שריקת הסקאדים העושים 
את דרכם לתל - אביב . מעומק המסיכה דימיתי טיל - אכבר כזה נוחת דווקא על 
ראשיהם , ואת אריאל שרון תובע בקבינט להגיב בפעולה צה " לית מהירה על הפגיעה 
בתושבים הערבים שבשליטתנו . הבעיה היא עם ההנהגה הפלשתינית . עם אש"ף של 
יאסר ערפאת שלא רחק אפילו כדי נאום אחד מתמיכתו בסדאם חוסיין , וכבר הוא 
בא בתביעות , שהמעצמות יזדרזו לנהוג בישראל כבעיראק . אין להעלות אפשרות 
כזאת על הדעת . הקואליציה הבין - לאומית צריכה לסיים את חשבונה הארוך עם 
סדאם חוסיין , ואפילו הערבים השותפים בה אינם רואים בישראל את עיראק . אך 
במקביל צצה הזיקה - בפועל בין המשבר במפרץ לבין הסכסוך המאיים דרך קבע על 
המזרח התיכון . צרפת וגרמניה כבר יצאו לדרך , וביקורו הקרוב של גיימס בייקר 
ייתן את האות לחידוש המועקה שבדיאלוג בין ירושלים לוואשינגטון . מיד תעלה 
שאלת הייצוג הפלשתיני במגעים עם ישראל מונח מן המילון הישן והנשכח , שהסעיר 
את העולם הדיפלומטי בראשית 0991 . אין היום מי שרוצה לראות בזירה את ערפאת . 
לא מצרים , שבעיצומם של קרבות היבשה שיגרה את מוסטפה חאליל להודיע על כך 
ל"קול ישראל " ; ולא סוריה וערב הסעודית וכוויית המתחדשת , שכבר מונעות 
כספי סיוע מהפלשתינאים . גם לא אירופה . כאשר גרמנים וצרפתים וספרדים דיברו 
בחודש האחרון על בוגדנותו ודו - פרצופיותו של ערפאת , הם ידעו היטב מה הם 
שחים . חשוב שמאסו בו גם מתונים רבים בישראל . כאלה שחלמו לא רק על שלום 
ענייני קר עם הפלשתינאים , אלא גם על התפייסות של דודנים ממשפחה טובה . 
הם ציפו לכך מחוגו הקרוב של ערפאת ולמדו שאין להם על מי לסמוך , ושגם לפלשתינאים 
אין הנהגה לבטוח בה . אם ייצא עתה ערפאת בלי עונש , תימשך מסורת היסטורית 
מזיקה . ההנהגה הפלשתינית לא שילמה מעולם את המחיר המזערי על הרפתקנותה . 
חאג אמין אל - חוסייני לא סולק בגלל חתרנותו ותמיכתו בנאצים עד לקריסתם 
בבונקר האחרון בברלין ב5491 ; יורשיו לא הודחו בעקבות התוקפנות הערבית מ8491 
ואילך ; ועכשיו הגיע יום הדין המי - יודע - כמה של ערפאת , שהוביל את אש"ף 
בכל סימטאות הטרור בעולם וגורש מכל בירה ערבית עד שנחת בבגדד . כאשר יוגש 
החשבון לערפאת ילמדו הפלשתינאים לקח של ממש , שמעתה ואילך נושאת הנהגתם 
באחריות למדיניות מטורפת החורגת מכללי התכסיסנות המוסכמים והמוכרים בעולם . 
זו תהיה הפעם הראשונה בתולדותיהם שמנהיגיהם ייתנו את הדין על הפקרותם , 
ולטווח רחוק לא תהיה להם סיבה להצטער על כך . דין האציסון אמר פעם כי האריה 
הבריטי איבד את האימפריה ולא מצא לעצמו תפקיד אחר בעולם . כך צריך לקרות 
גם לערפאת , שיאבד את רסן ההנהגה ויישאר מובטל . אך אין חלל ריק בהנהגות 
מדיניות . שמעון פרס רוצה לראות את המלך חוסיין מגלח מחדש את זקנו ומגמגם 
כאילו לא חימש את סדאם חוסיין , וחוזר לזירה ; דוד לוי טרם יצא מן הניסוחים 
הכוללים אל הטיפול הפרטני בתהליך המדיני , וכשיעשה כן יגלה שאין תחליף למסגרת 
של אש"ף וכל מה שאפשר לקוות לו הוא הרכב אחר ; ויש מחנה זעיר גם בליכוד 
שנואש מן התקווה להידבר עם הפלשתינאים , אבל מוכן לאמץ צעד חד - צדדי כדי 
להיפרד מהם ברוב נקודות החיכוך . ככל שקשה לעכל זאת , יתגלה כי זהו צעד 
נחוץ . צירוף כלשהו של אפשרויות אלה עשוי לגבש בהקדם הנהגה פלשתינית חדשה . 
מין תרכובת שיש בה משהו מפייסל אל - חוסייני ורדואן אבו - עיאש ובעלי האינטרסים 
המקורבים למלך חוסיין , ואפילו מישהו מן הפזורה הפלשתינית במערב . הרכבת 
המשלחת הפלשתינית , שהפכה לצורך דחוף , היא עתה עניין קשה . הוא מסתבך 
הן מפני שהממשלה בישראל מתקשה להשלים עם עצם נוכחותו של אש"ף ליד שולחן הדיונים , 
הן מפני שבשטחים יסרבו לראות בו רק אחד הגורמים מן הצד הערבי . הדיפלומטיה 
המזרח תיכונית נזקקת עתה לניסוחים חדשים : " כן " לאש"ף נגד דעתה של ישראל , 
ו"לא " לבלעדיותו , למגינת לבם של הפלשתינאים מן הגגות ; " כן " למועצה 
הלאומית הפלשתינית , ו"לא " לערפאת . מבוך זה הוא שדה המוקשים אליו נכנס 
בייקר בביקורו בארץ . 
