המלחמה במפרץ הותירה את רישומה על עמדות המפלגות . השמאל ניצב מול בעיה 
גדולה ביותר , יש אף הטוענים מול שבר פוליטי אמיתי . תמיכתו של אש"ף בסדאם 
חוסיין עירערה את הבסיס שעליו נשענה קריאת מפלגות השמאל להגיע למשא ומתן 
עם ערפאת ואנשיו . גם היונים של מפלגת העבודה , שניסו להוביל את מפלגתם 
אל מו"ם עם אש"ף , התחפרו והשתתקו . קפמאלידככלל , מנסים עתה במפלגות שלא 
להציג תוכניות מדיניות ברורות , אלא לגלגל כמה רעיונות , לפחות עד שיהיה 
ברור שהמלחמה הסתיימה ומה יהיו השלכותיה על המשך הסכסוך הישראלי - פלשתיני . 
אך עובדה אחת מסתמנת בבירור : כמעט לכל אורך הקשת הפוליטית מאמינים כיום 
שפתרון השאלה הפלשתינית הוא במקום שני בסדר העדיפויות , לאחר ההכרח ליזום 
הסכמי שלום עם מדינות ערב . אין ספק שעמדתה המדינית של ישראל תעוצב קודם 
כל על ידי העמדות בליכוד ומעמדו של ראש הממשלה , יצחק שמיר , בתוך מפלגתו . 
כמה מבכירי הליכוד החברים ב - ממשלה נשמעו אומרים בימים אלה כי מיד בתום 
הקרבות יש לשוב ולקדם את יוזמת השלום של ממשלת ישראל ממאי 9891 . אולם ההערכה 
היא שסעיף הבחירות , שעד למלחמה נחשב כשלב הראשון בין חמשת שלבי התוכנית , 
יידחק לשוליה . בצמרת הליכוד רואים את עמדותיו של שר החוץ , דוד לוי , 
כיוניות במידה מופרזת , ומובע חשש כי הוא ינסה להוביל את הליכוד לעמדה 
פשרנית , שתיכנע לתכתיבים אמריקאיים . לוי סופג בימים אלה ביקורת קשה ביותר 
במפלגתו . בקוטב השני של הליכוד ניצב השר אריאל שרון , שבעמדתו הקיצונית 
מנסה , לדעת רבים , להוביל את ישראל לתסבוכת מדינית . אבל עמדתו של שרון 
זניחה , וכוחו הפוליטי נחלש גם כן , מעריכים בליכוד , ומשום כך אין חשש 
בצמרת מפני נזק מדיני ופוליטי שיגרום . לדעתו של סגן שר החוץ , ח"ך בנימין 
נתניהו , ניצחון ברור של ארה"ב עשוי אמנם להביא ללחץ אמריקאי מסוים על 
ישראל , אך לא יותר מזה . " אין ספק שהתזה של בלעדיות הבעיה הפלשתינית 
נופצה . אש"ף איבד את מעמדו לא רק בעיני האמריקאים , אלא גם בעיני רוב 
מדינות אירופה . לכן עמדתה הביטחונית של מדינת ישראל תתחזק ויקל עלינו להתווכח 
עם האמריקאים מול דרישות שונות שלהם להביא לפשרה מדינית באזור " , הוא אומר . 
קפמאבינגם הליכוד ייצא מחוזק ממלחמה זו , סבור נתניהו , נוכח היחלשותה 
של מפלגת העבודה ו"התמוטטותה המוחלטת של עמדת השמאל " . לדבריו , רבים הם 
האמריקאים ומעצבי דעת הקהל שם המבינים עתה טוב יותר את עמדת ישראל בראשות 
הליכוד . " אני מאמין ביוזמת שלום ברורה לאחר המלחמה , בהנחה שהאמריקאים 
ייאלצו לשנות את התפיסה היסודית שלהם , וישימו קודם כל דגש על הסכמי שלום 
בין ישראל למדינות ערב , דרך שממנה הם נמנעו ערב המלחמה , כשהעדיפו להגיע 
לידי הבנה עם הפלשתינאים . אם האמריקאים ישתפו פעולה אתנו , ויקבלו את 
גישת הממשלה , אזי יהיה אפשר להגיע להישגים מדיניים משמעותיים תוך ניצול 
המומנטום של הישגי המלחמה " , צופה נתניהו . גם השר משה נסים , מהמקורבים 
ביותר לשמיר , סבור כי אם האמריקאים יוותרו על דרישתם שישראל תקיים מו"ם 
עם אש"ף , יהיה אפשר להגיע להישגים באזור . ליוסי אחימאיר , מנהל לשכתו 
של ראש הממשלה , אין כלל ספק ששמיר , שיצא מחוזק ממלחמה זו , יוביל את 
הממשלה ואת הליכוד לתהליך מחודש של שלום באזור . אחימאיר קובע כי תהליך 
זה יהיה על בסיס יוזמת השלום הקודמת של הממשלה . אולם הוא מזהיר שאם ארצות - 
הברית תפעיל עלינו לחצים מדיניים , יפעל הדבר כבומרנג ותהליך השלום יעוכב , 
כי " אנו נהדוף כל לחץ וכל תוכנית שתהיה מנוגדת לעמדתנו ולאינטרסים של 
המדינה " . במפלגת העבודה הערכות המצב שלאחר המלחמה אינן מושמעות בקול אחיד . 
יש הטוענים כי אש"ף עדיין חייב להיות גורם בתהליך השלום וכי אין לוותר 
על יאסר ערפאת , ויש הדורשים לשנות את מצע המפלגה ולהקצינו . משה שחל , 
מראשי חוג משוב , יצא רשמית בתוכנית מדינית . שר הביטחון לשעבר , ח"ך 
יצחק רבין , עשוי לתמוך בחידוש יוזמת השלום של הממשלה ממאי 98 , ואילו 
פרס יתמוך בהסדר שלום אזורי בתמיכה של מדינות הקואליציה . " סילוקו של סדאם 
חוסיין היום , ללא פתרון אזורי מרחבי " , אומר פרס , " יזרע זרע לסדאם 
חוסיין נוסף . הבעיה של ישראל אינה נעוצה בטילי הסקאד , אלא ביום שלאחר 
המלחמה . אם יימשך מירוץ החימוש , יהיה זה חימוש בלתי קונוונציונלי . . 
. נצטרך להשקיע בתקציבי ביטחון סכומים שיהיה קשה לעמוד בהם . הם ישפיעו 
על העלייה , על הקליטה , על התעסוקה ועל הדיור . " כפי שמועצת הביטחון 
התאחדה נגד עיראק , כך היא עשויה להתאחד בניסיון לכפות פתרון גם כאן . 
על ישראל להיות היוזמת של הסדר מדיני כולל עם הפלשתינאים ועם מדינות באזור , 
שיתבסס על הסדרי ביטחון ושלום , ויכלול פתרונות כלכליים כמו גם מדיניים " . 
ההסדר , לדעתו , יתחיל בפתרון הבעיה הפלשתינית . החגיגה על הגגות עם נפילת 
טילי הסקאד לא סייעה במאומה לעניין הפלשתיני , אומר פרס . " ערפאת החמיץ 
כל הזדמנות אמיתית שנקרתה בדרכו , ומשום כך אש"ף אינו יכול לקחת חלק בתהליך 
זה . על ישראל לחדש את יוזמת בייקר ולפתוח במו"ם עם משלחת פלשתינית , המורכבת 
מתושבי השטחים והכוללת מגורשים ותושבי מזרח - ירושלים שישראל תסכים עליהם 
מראש . אם ירדן תרצה להשתתף במו"ם , יש לצרפה מיד . יש לפתוח במו"ם גם 
עם יתר ארצות ערב , בהן המדינות שעמן יש לנו גבול משותף " . ח"ך יוסי ביילין , 
העומד בראש חוג משוב , מציע בתוכניתו המדינית שישראל תודיע שהיא מוכנה 
לקיים מיד מו"ם עם מדינות ערב ועם נציגים מוסמכים של העם הפלשתיני , על 
בסיס הכרה הדדית , התנגדות לשימוש באלימות ובטרור , ואימוץ החלטות מועצת 
הביטחון 242 ו833 . המו"ם יוכל להתקיים בכל מסגרת שהיא , כולל ועידה בין - 
לאומית , ובלבד שלא תהיה לה סמכות להטיל וטו על הסכמה בין ישראל לבין כל 
צד שני , או לכפות הסכם כלשהו . משה שחל , המבקש להתמודד בקרוב על הנהגת 
המפלגה , מציע בתוכנית המדינית שלו שישראל תציג בפני מדינות העולם תוכנית 
שלום שתכלול פתרון לפלשתינאים והסדר אזורי כולל , ובתנאי שיובטחו צורכי 
המגן של ישראל . תמורת הסכמי השלום , כותב שחל , תהיה ישראל מוכנה לפשרה 
טריטוריאלית עם סידורי ביטחון , שיבטיחו פיקוח אפקטיווי על קיומם של הסדרים 
אלה . המזכ"ל לשעבר של המפלגה , ח"ך עוזי ברעם , שנחשב לראש גוש היונים , 
טוען כי המחשבה שמלחמת המפרץ משנה עמדות מיסודן היא נואלת . " כל צעד 
יתחזק בעמדותיו שלו . לדעתי , לאחר המלחמה תצטרך מפלגת העבודה לבסס את 
התפיסה כי אין ביטחון בעידן הטילים , האיום הקיומי יישאר בעינו ללא שלום , 
ואין שלום ללא טיפול שורש מיידי בבעיה הפלשתינית " . המגמה הרצויה , לדעתו 
של גד יעקבי , תהיה הסדר של מינהל עצמי פלשתיני בכל השטחים צפופי האוכלוסייה 
לתקופה של שלוש עד חמש שנים . מזכ"ל מפלגת העבודה , ח"ך מיכה חריש , חוזה 
שהממשלה בהרכבה הנוכחי תהיה משותקת בשל העימותים והמתחים בין שריה , שיחריפו 
ככל שיגבר הצורך להגיע למו"ם על הסדר מדיני . " ממשלת הימין נדחפה לקצה 
הימני עם צירופו של רחבעם זאבי " , אומר חריש , " וזהו איתות ברור להקצנה 
ולסרבנות מסוכנת בעידן שלאחרי המלחמה . לעומתה , מפלגת העבודה תציג בפני 
הציבור אלטרנטיווה ביטחונית - מדינית שפויה " . קפמאביניותר מכל השפיעה המלחמה 
על היחסים ברץ . שולמית אלוני לא השלימה עם התנודות הפוליטית של שריד ועם 
ויתורו על הקו המסורתי שקרא למו"ם עם אש"ף . אך שריד סובר שההבדלים בקרב 
השמאל ייטשטשו ממילא לאחר המלחמה , וגם רץ תגיע לעמדה אחידה . " העם הפלשתיני 
חי וקיים " , הוא אומר , " הוא ימשיך לתבוע , כמו כל עם אחר , את זכותו 
להגדרה עצמית . שטחי הגדה והרצועה ימשיכו להיות ארץ פלשתינית , וחלום הסיפוח 
היה ונשאר חלום באספמיה . " אני משוכנע שדעת הקהל בישראל לאחר מלחמת המפרץ 
תהיה מוכשרת יותר לקלוט חלק ניכר מהמסרים החשובים שלנו : המשבר הנוכחי לימד 
אותה פרק במגבלות הכוח , באופיה של המלחמה הבאה ובממדיה , בעוצמות הצבאיות 
הכבירות באזורנו , ובערכם המפוקפק של השטחים . גם אנחנו למדנו פרק חשוב , 
ועל כן בחבילת השלום והביטחון שאנחנו מוכרים לדעת הקהל , יצטרכו להיות 
מעכשיו יותר רכיבי ביטחון מכפי שהיו עד עכשיו " . מפם , שנעלמה מהנוף הפוליטי 
בימי המלחמה , עשויה לשוב לפעילות מיד בסופה . היא הביעה תמיכה במדיניות 
האמריקאית ומבטיחה שתמשיך לפעול למען הסדר שלום אזורי כולל בין ישראל למדינות 
ערב והעם הפלשתיני . עם זאת היא מודיעה , שתתמוך גם בכל יוזמה מדינית , 
ולו חלקית , שיהיה בה סיכוי ממשי לחלץ את הסכסוך מקיפאונו . המדובר בתהליך 
מדורג ומבוקר , שימנע סיכוני פתע . בין מרכיביו העיקריים של התהליך : 
הסדרי ביטחון ופירוז , כינון יחסים הדדיים בכל התחומים , ערבויות בין - 
לאומיות , ריסון הדדי של מירוץ החימוש , פיקוח בין - לאומי מוסכם בתחום 
הנשק הלא - קונוונציונלי . יו"ר תנועת שינוי , ח"ך אמנון רובינשטיין , 
סבור שביסודו של דבר לא השתנו הנתונים היסודיים המכתיבים צורך בשלום ובפשרה 
מצד ישראל . להיפך , לדעתו , צורך זה נעשה עוד יותר קיומי . המלחמה הכניסה 
את המזרח - התיכון לעידן חדש של שימוש בנשק מודרני המגמד את המרחקים בין 
מדינות ערב השונות לישראל . " גרוע מכך " הוא אומר , " זו רק שאלה 
של זמן לפני שיהיה נשק גרעיני בידי מדינות ערב עתירות הממון . אפשר לעכב 
תהליך זה , כפי שהדבר נעשה בהפצצת הכור הגרעיני בעיראק , אך אי אפשר למנוע 
אותו לאורך זמן . המסקנה היא , שיש להדק את הקשרים עם ארה"ב ולחתור לברית 
הגנה עמה . קפמאבין " המחיר יהיה הגבלת חופש התמרון הפוליטי והצבאי של ישראל , 
וזהו מחיר שיש לשלמו . יש לנסות להגיע בהקדם להסכמי שלום , הכוללים הגבלת 
חימוש ופיקוח על הנשק במזרח - התיכון , ולצורך זה ישראל חייבת לעשות מאמץ 
גם אם הוא כרוך בפשרות מכאיבות . ערפאת וחבריו פסלו את עצמם והוכיחו כי 
אין הם יכולים ואין הם מסוגלים להיות פרטנרים למו"ם שלום עם ישראל . ערפאת 
התגלה , בנוסף לכל חסרונותיו האחרים , גם ככסיל פוליטי , אך השאלה הפלשתינית 
עצמה לא נעלמה ולא ייתכן שום הסדרי שלום עם מדינות ערב שיותירו קרוב לשני 
מיליון פלשתינאים תחת שלטון צבאי ישראלי " . מפלגות הימין הקיצוני כבר נערכות 
כדי למנוע כל פשרה מדינית בעתיד . בראש המחנה יעמדו , כצפוי , אנשי תנועת 
התחיה . השר יובל נאמן , יו"ר התנועה , הבטיח כי יעשה הכל כדי למנוע 
החלטות ממשלה שיביאו לפשרות מסוכנות באזור . יהיה זה משגה גדול לחדש את 
יוזמת השלום הממשלתית . כיום היא תהיה מסוכנת מאוד . העולם השתנה ואנו 
חייבים להתייחס לכך . זו תהיה שטות לתת כוח פוליטי באמצעות בחירות בידי 
אנשים המריעים על גגות . אין סיבה שלא לעשות שלום עם מדינות ערביות שלא 
רוצות מאתנו טריטוריה , כמו סעודיה , שלמדה לקח רציני מפרשת סדאם חוסיין . 
ניתן גם להגיע להסכם עם מדינות המגרב , אך לאו דווקא עם סוריה , העשויה 
לדרוש בתמורה את רמת הגולן , דרישה שלא נהיה מוכנים לקבל " . השר רפאל איתן 
מצומת אומר , כי כבר בשלב הזה ניתן לקבוע שהמפסיד העיקרי מלבד העיראקים 
הוא אש"ף , היורד מהבמה לחלוטין . " האמריקאים המתכננים להוביל את הסדר 
החדש במזה"ת , קיבלו את העיקרון שהצעד הראשון לשלום באזור ייעשה ע"י מו"ם 
בין מדינות ריבוניות קיימות , וזהו שינוי מהותי מעמדתם הקודמת , שהתבססה 
על ניסיונות של הסדר עם הפלשתינאים כשלב ראשון . לדעתי , המדינה הראשונה 
שתצא מחוזקת מהמלחמה תהיה סעודיה , שמאז ומתמיד היתה פרו - מערבית , ועכשיו 
תטופח ע"י האמריקאים עוד יותר . יתרונה של סעודיה נובע מיכולתה הכלכלית 
המאפשרת לה חוסר תלות מוחלטת בניהול מדיניותה . המסקנה מכך לגבי ארה"ב תהיה 
להביא למו"ם של שלום בין סעודיה לישראל . על ישראל להרים את הכפפה הזאת . 
המלך חוסיין שייך לצד המפסיד . עמידתו במלחמה לצד עיראק והיגררותו אחר 
הקיצונים בממלכתו , תביא להתערערות נוספת בשלטונו , וספק אם יצליח להמשיך 
ולקיים אותו " . קפמאלידמבין המפלגות הדתיות עשויה להיות פעילה בתהליך המדיני 
שלאחר המלחמה רק המפד"ל . תנועת ש"ס שקועה בבעיותיה הפנימיות בשל העובדה 
ששניים מראשיה , השרים אריה דרעי ורפאל פנחסי , עשויים לעמוד למשפט . 
תנועה זו מושפעת מעמדתו היונית של מנהיגה , הרב עובדיה יוסף , אך לעתים 
מבליטה גם עמדות קיצוניות , כמו , למשל , תמיכתה בצירופו של רחבעם זאבי 
לממשלה . ההערכה היא , כי סיום הקרבות יביאו להקצנה במפד"ל , וחוגים פוליטיים 
רבים בה יסרבו לקבל פשרות מדיניות שיתחייבו לאחר סיום המשבר במפרץ . לדברי 
השר זבולון המר , כל מדיניות האזור יהיו חייבות , לאחר המלחמה , ללמוד 
היטב את לקחיה . " ארצות - הברית ואירופה יבינו מול אילו אויבים מחומשים 
אנו נמצאים , ויבינו את סכנתם לשלום העולם כולו ולא רק לישראל . הם גם 
יבינו שאש"ף הוא ארגון טרור שונא אנושות שאינו ראוי להידברות , ושפתרון 
לא יבוא בדרך של כפייה בין - לאומית , אלא במו"ם ישיר שיוביל לשלום אמת " . 
