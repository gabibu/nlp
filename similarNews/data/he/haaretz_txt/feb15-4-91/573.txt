) מרמת גן הורשעה אתמול בבית המשפט המחוזי בתל אביב , על פי הודאתה , 
בהריגת בנה האוטיסט בן ה61 . התובעת עו"ד זיוה קנדל , טענה בכתב האישום , 
כי עקב ההחמרה במצבו של הנער , שסבל מהתקפים חוזרים וממושכים , שהתבטאו 
במעשים אלימים כלפי הסביבה וכלפי עצמו , הוצע לנאשמת לאשפזו בבית החולים 
" אברבנאל " , במחלקה לסובלים מאוטיזם . הנאשמת שטיפלה בבנה במסירות רבה 
ועשתה ככל אשר לאל ידה למען גידולו , קידומו , וטיפוחו , לא יכלה לשאת 
את המחשבה , כי בנה יאושפז בבית החולים . לטענת התביעה מהלה הנאשמת כמות 
גדולה ביותר של גלולות מסוג אוטומין במיץ תפוזים ובטמפו תוסס והשקתה בהם 
את בנה . כתוצאה מכך שקע הבן בתרדמה ונפטר בשעות הלילה של ה3 בינואר . פרקליטתה 
של הנאשמת עו"ד דונביץ , הודיעה לשופט אריה אבן ארי , כי מרשתה הבינה את 
עובדות כתב האישום והיא מודה בהן ובאשמה המיוחסת לה . בטיעוניה לעונש הדגישה 
התובעת , כי לאף אדם אין זכות חוקית ומוסרית ליטול חיי אדם . " אחד הערכים 
המקדושים הוא זכותו של אדם לחיות ובית המשפט נקרא להגן על זכות זו " , אמרה 
התובעת . לדבריה , גרמה הנאשמת ביודעין ובהכרה מלאה למות בנה . התובעת 
ביקשה מהשופט להתחשב בנסיבות המקרה ומאידך לשקול את חומרת העבירה . פרקליטתה 
של הנאשמת הדגישה , כי על ספסל הנאשמים מונחות 61 שנים של כאב , מסירות 
ויאוש שהלך והתעצם עם הזמן . עו"ד דונביץ הודיעה לשופט , כי בכוונתה להעלות 
על דוכן עדים , עדי אופי שימחישו את כוונת דבריה וידגישו את הנסיבות המיוחדות 
ויוצאות הדופן של המקרה הנדון . 
