בודפשט ( מיוחד ל"הארץ " ) . רעמי יריות נשמעו אתמול בצהרים בכיכר הראשית 
של טיראנה . עיתונאי הונגרי דיווח מחדרו בקומה העליונה של מלון " טיראנה " 
( אחד משני בתי המלון בעיר ) כיצד הופיעו לפתע טנקים במבואות הכיכר ובלי 
אזהרה פתחו באש . המצב עדיין מעורפל ואין ידיעות על מספר אבדות , אך בכיכר 
נראו אנשים שנפצעו בראשם וברור , שמספר ההרוגים והפצועים רב . אולם דומה , 
כי לאחר היסוסים החליטה ההנהגה האלבנית , בראשות הנשיא רמיז אליה , לבחור 
בפתרון נוסח כיכר טיאנאמן בפקינג , כלומר בדיכוי אלים של המוני המפגינים . 
אתמול בשעות הבוקר עדיין יכלו תושבי טיראנה להשלות עצמם , כי ההנהגה בחרה 
בדרך הפיוס . הסדר חזר על כנו , כוחות הצבא חזרו למחנותיהם וברחובות הראשיים 
נשארו רק סיורים מתוגברים של הצבא . הנשיא אליה הודיע בנאום ששודר ברדיו 
ובטלוויזיה , כי בכוונתו להנהיג שלטון נשיאותי , להקים מועצת נשיאות וממשלה 
חדשה שהוא אישית יבחר את חבריה . רמיז אליה הצהיר , כי ההתפתחויות באלבניה 
הגיעו לשלב שבו נשקפת סכנה לעצמאותה ולחירותה , וקרא למפלגות האופוזיציה 
לשתף פעולה עם השלטון , כדי לסכל סכנות אלו . נשיא אלבניה הבטיח לדון עם 
נציגי האופוזיציה במצב , אך לא גילה אם בדעתו לשתפם בממשלה . קפידבינהתסיסה 
החברתית באלבניה הגיעה לשיאה שלשום , כאשר כ001 אלף מפגינים שבאו להביע 
סולידריות עם הסטודנטים השובתים של האוניברסיטה נתקלו במחסומי כוחות הצבא . 
המפגינים פרצו אותם והצליחו להגיע לרחבת האוניברסיטה , הם הרסו את פסלו 
הענקי של אנוור הודזה ( שליט אלבניה מאז מלחמת העולם השנייה ועד מותו , 
לפני כמה שנים ) ותבעו שינויים יסודיים במשטר . רוב המשקיפים הניחו כי 
על רקע השפעת השינויים בארצות מזרח אירופה והמצב הכלכלי המחמיר , ינסה רמיז 
אליה המגלה חוש פוליטי וחוש הישרדות להתפשר עם האופוזיציה ולהציל משלטונו 
מה שאפשר להציל . לפי שעה לא ידוע מה הניע את נשיא אלבניה לשנות את הטאקטיקה 
ולהפעיל את הצבא , אולם לא מן הנמנע , כי הצבא פעל על דעת עצמו והופעתו 
בכיכר המרכזית בטיראנה מבשרת תחילתה של הפיכה צבאית . 
