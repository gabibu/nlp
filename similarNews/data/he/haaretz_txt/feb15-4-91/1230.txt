ברלין ( מיוחד ל"הארץ " ) . בברלין נפתח בשבת יריד התיירות הגדול בעולם 
באווירה אופטימית , שהתחזקה אחרי שחברות תעופה אחדות החליטו בסוף השבוע 
שעבר לחדש את טיסותיהן למזרח התיכון . ליריד התיירות ה52 הגיעו 009 , 3 מציגים . 
עסקי התיירות , בייחוד באגן המזרחי של הים התיכון ובמזרח התיכון , התמוטטו 
בינואר כאשר הקואליציה המערבית פתחה במתקפה אווירית נגד עיראק . " האורחים 
היחידים במלונות שלי היו כתבים צבאיים " , סיפר באהא טאבאל , שבבעלותו 21 
מלונות בסוריה . משתתפים ביריד אמרו כי החשש מפני התקפות טרור ומיתון עולמי 
עלול לפגוע בביקוש , אך בכל זאת הם מצפים השנה להתאוששות , לרמה שהיתה 
אשתקד . הסיסמה " עיראק , ארץ בין הפרת והחידקל " עדיין מתנוססת על חוברות 
מסע המאוחסנות במרכז הקונגרסים הגדול בברלין , אך סוכני הנסיעות מחקו מדינה 
זו מהטיולים שהם מציעים . סוכנת נסיעות בפרנקפורט סיפרה כי נרשמו אצלה תיירים 
גרמניים , המבקשים לראות את מה שראו בימי המלחמה על מסכי הטלוויזיה טנקים 
עיראקיים שרופים וחורבות בכוויית - סיטי . חברות תעופה בין - לאומיות מעריכות 
כי המלחמה במפרץ עלתה להן בינואר כמיליארד דולר , בשל ייקור הדלק והעלאת 
דמי הביטוח , ומשום שהלקוחות פחדו לטוס . אולם הביקוש לטיולים מאורגנים 
עלה בימים האחרונים ליעדים המרוחקים מן המזה"ת . האווירה האופטימית משתקפת 
בנוכחות מאסיווית ביריד של נציגי ענף התיירות מכל רחבי העולם . בשני חלקי 
ברלין לא ניתן מזה ימים אחדים להשיג חדרים בבתי מלון . סוכנים מכל רחבי 
העולם הגיעו לכאן במאמץ לקדם את עסקיהם לקראת תקופה אפשרית של פריחה מחודשת 
בתנועת התיירות . ישראל מיוצגת ביריד בביתן משלה , ונציגיה מקווים שהאירוע 
יתן דחיפה לחידוש תנועת התיירות לארץ אחרי חודשים ארוכים של משבר חמור בענף . 
מארגני היריד אמרו אתמול כי עד לפני שבוע הם לא ציפו להתעניינות כה גדולה 
באירוע . השינוי בא , לדבריהם , כתוצאה מהפסקת האש במפרץ הפרסי , ומהערכות 
שתיתכן בקרוב הפסקה מוחלטת של המלחמה . חברות גרמניות המפעילות טיסות שכר 
הודיעו בינתיים כי יחדשו את השירות הרגיל לטורקיה ולמצרים בתוך השבועות הקרובים . 
מומחים בברלין מצפים כי גם ישראל תהיה בקרוב יעד לטיסות שכר מאירופה . 
עם זאת חוששים בברלין שתיירים רבים עלולים להירתע מלבוא לישראל בגלל ההערכה 
שייתקלו ברגשות אנטי - גרמניים . בשנים האחרונות שלחה גרמניה לישראל יותר 
תיירים מכל מדינה אירופית אחרת , למרות העובדה שברפובליקה הפדרלית ישנה 
קהילה יהודית קטנה ביותר ( פחות מ04 אלף נפש ) . משרד התיירות יארגן השבוע 
קבלת פנים לסוכני תיירות ולנציגים אחרים של הענף במאמץ לשכנע אותם ש"העסקים 
כרגיל " , וכי תיירים מאירופה , כולל גרמנים , יתקבלו בישראל בזרועות פתוחות . 
