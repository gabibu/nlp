אין זאת הפעם הראשונה שישראל לא נוקטת פעולה צבאית שתכליתה לסייע להגנתה , 
בגלל משקל היתר שהיא נותנת לצורך להתחשב בארצות הברית . כך אירע גם במלחמת 
יום הכיפורים , כאשר הגיעה הידיעה על כוונת הערבים לתקוף . באותו יום הציע 
הרמטכ"ל אז , דוד אלעזר , שחיל האוויר יתקוף מיד כדי לשבש את התקפת האויב . 
לחיל האוויר ניתנה פקודת כוננות , אך ראש הממשלה ושר הביטחון דחו את ההצעה 
כי לא רצו שהאמריקאים יטענו שישראל היא שפתחה במלחמה . ואשינגטון ביקשה 
במפורש להימנע מכל פעולה . קפמאבינב3791 היה מדובר בפעולה גדולה וחד - פעמית 
שנמנעה ; ואילו כיום , במלחמת המפרץ , זוהי הימנעות ממושכת . מלחמת יום 
הכיפורים הסתיימה באלפי קורבנות ישראלים . אחרי המלחמה התעורר ויכוח , 
ורבים אמרו שאין להתיר שוב היווצרות מצב דומה . אלא שהמציאות חזקה יותר . 
מציאות פוליטית מסוימת יכולה לגרום לכך שממשלות יירתעו מלאשר תוכניות תקיפה 
טובות ביותר . מה שקורה עכשיו הוא , שלא מדובר בחוסר תגובה בכלל . מעצמה 
גדולה נטלה על עצמה לעשות את המעשה וגם להרוס את מכונת המלחמה העיראקית . 
הרושם הוא , כי בתנאים הנוכחיים ימשיכו האמריקאים להתנגד לפעולה ישראלית 
עצמאית . ייתכן שנציגי הקואליציה הערבית לא מאיימים כי ינטשו אותה בגלל 
פעולה ישראלית חד - פעמית , שתהיה במסגרת התגוננות מפני הטילים העיראקיים ; 
אך האמריקאים אינם בטוחים שלא תחול הידרדרות צבאית בעקבות המבצע הישראלי . 
עם זאת , התנאים הנוכחיים יכולים להשתנות . האמריקאים מגדירים כ"מצב חדש " 
את האפשרות של שימוש בנשק כימי נגד ישראל . אז ייפתח חשבון אחר בעניין התגובה 
הישראלית . וישראל לא תרצה רק למנוע התקפות נוספות דומות , אלא גם לגמול 
לאלה שהפעילו נשק לא - קונוונציונלי נגדה ולהענישם . קשה לדעת מה יהיה הפירוש 
המבצעי האמריקאי של ה"מצב חדש " . הם יידרשו ודאי על - ידי ישראל להגיב מיד 
ובהיקף אחר , או לאפשר לה לפעול . ספק אם הפצצות כבדות יותר במערב עיראק 
יהוו את התשובה להתקפה כימית . אפשר שהאמריקאים יחליטו על פעולה יבשתית 
במערב עיראק . בכל מקרה ברור , כי הדרך הטובה והבטוחה ביותר למניעת התקפות 
טילים ממערב עיראק היא בפעולה יבשתית . רבים מדברים על הרמה המקצועית הגבוהה 
של חיל האוויר הישראלי ועל נכונותו ליטול על עצמו סיכונים כדי לחסל את איום 
הטילים . אבל אפילו יפעל חיל האוויר הישראלי במערב עיראק , אין משימתו 
פשוטה . קפמאבינמשך הפעולה תלוי לא רק במזג האוויר ובצורך להתגבר על חיל 
האוויר הירדני , אם זה ינסה למנוע טיסות ישראליות לעיראק . כדי לממש את 
ההצלחה ייתכן שיהיה צורך בפעולות נוספות . האמריקאים , למשל , מחזיקים 
מטוסים באוויר מעל אזורי שיגור הטילים ( האמריקאים , יש לזכור , משתמשים 
גם במטוסי ביון ותדלוק ובלוויינים ) . וגם אז עדיין עלול להיווצר מצב שלמרות 
פעולה אווירית ישראלית מוצלחת , ישגרו העיראקים לאחר מכן טיל נוסף , וכך 
הלאה . ומשום כך גם פעולה אווירית מוצלחת אמריקאית או ישראלית לא תשנה 
את המסקנה הקודמת , כי הדרך הטובה והבטוחה למניעת התקפות טילים היא פעולה 
יבשתית . אם כך , מדוע אין האמריקאים מבצעים פעולה יבשתית במערב עיראק במקום 
המבצע האווירי האדיר , מה גם שפעולה יבשתית מוצלחת תשחרר להם מטוסים רבים 
למשימות אחרות ? נראה שתשובה לכך היא אולי התחייבותה של ארצות הברית לסעודים , 
שלא תיעשה כל פעולה יבשתית בשטחה של עיראק לפחות עד לתחילת הקרב היבשתי 
בתחומה של כוויית . וגם אז , רק אם ההתפתחות המבצעית בכוויית תחייב זאת . 
כך או אחרת , אין זו סיבה לישראלים למתוח ביקורת על הפעילות האמריקאית נגד 
משגרי הטילים . אפשר להציע שיפור ושכלול הפעולות . ואכן , בתחילה ירו העיראקים 
מטח של שמונה טילים , ואחר כך מטח של ארבעה , ובאחרונה משגרים לסירוגין 
טיל ועוד טיל . נכון שהאמריקאים אמרו בתחילת המלחמה , שהטיפול בטילים יסתיים 
בתוך ימים מספר . אמנם הדבר לא עלה בידם והאיום נמשך , אך אין לנו זכות 
לנהוג בעניין זה בכפיות טובה . גם ישראל אינה מצליחה לסלק איומים רבים ופשוטים 
יותר . 
