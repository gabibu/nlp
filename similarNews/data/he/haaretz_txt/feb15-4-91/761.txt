הברלינלה ה14 עומדת להסתיים מחר , וכבר עכשיו ניתן לקבוע שהאמריקאים שוב 
כבשו כאן את המסכים , בהביאם לעיר החצוייה - לשעבר את החוויות הקולנועיות 
המרשימות ביותר . זה בלט לא רק בסרטים החדשים , כאן מן הראוי להזכיר את 
" ריקוד עם זאבים " של קווין קוסטר , " בית רוסיה " של פרד שפיסי ו"סנדק 
3 " של פראנסיס פורד קופולה . באופן סמלי הוקדש ההומאז של הפסטיבל לגיין 
ראסל ורוברט מיצם . האחרון לא הגיע בגלל חששות הטרור הנפוצים כל כך באמריקה , 
וראסל כבר זכתה כאן בפרס הראשון " מצלמת הברלינה " , שהוא עיטור כבוד 
מיוחד על הישגים יוצאים מן הכלל בתחום הקולנוע . נשוב לסרטים החדשים , שבהם 
בלטו בסוף השבוע " שתיקת הטלאים " של גונתן דאמי . כאן משחקת בעלת האוסקר 
גודי פוסטר , כסוכנת של האף - בי - איי המנסה לפענח רצח נשים . כדי למלא 
את המשימה היא נאלצת ליצור קשר עם פסיכופט מסוכן , והתוצאה היא סרט מתח 
מעולה בסגנון וברמה שלא היו מביישים גם את אלפרד היצקוק . אתמול הצטרף למירוץ 
אחר " דב הזהב " של ברלין , " הבלדה מן הקפה העצוב " , סרט בריטי של 
סימון קאלוב , בו משחקת ואנסה רדגרייב ( הידועה גם באהדתה החולנית לאש"ף , 
שלא התערערה אפילו על - ידי האירועים האחרונים ) אשה המגלה את האהבה ככוח 
מחיה והורס בעת ובעונה אחת . העלילה מתרחשת בדרום העמוק של ארה"ב בעת המשבר 
הכלכלי הגדול , ומבוססת על סיפור של קארסון מקקאלרס . ב"רטרוספקטיווה " 
של הפסטיבל עוסקים בהצגת סרטים על המלחמה הקרה שנדמה היה שחלפה ללא שוב . 
כאן תופסים מקום רב סרטים גרמניים , שרבים מהם עוסקים בעיר שהיתה לסמל 
המלחמה הקרה ברלין עצמה . הוצג גם " המרגל שחזר מן הכפור " על - פי סיפורו 
של לה קארה , ו"טופז " של אלפרד היצקוק . איזה מזל שלא צריך לשוב ולהיחשף 
לניסיונות לא מוצלחים לעשות קולנוע טוב וניתן גם ליהנות סתם כך מן המשובח 
שבמשובח , ללא פשרות . 
