עובדים סביבתיים של משרד הבריאות יתחילו היום לעבוד במשרד לאיכות הסביבה . 
מעבר העובדים הסביבתיים , המתבצע שנה לאחר החלטת הממשלה בנושא , ושנתיים 
לאחר הקמת המשרד לאיכות הסביבה , התאפשר לאחר מו"ם מייגע עם ועד עובדי משרד 
הבריאות , שדרש קבלת הטבות הן לעובדים העוברים והן לעובדים הנשארים . כל 
העובדים המועברים קיבלו עלייה ניכרת בשכרם , וכך גם העובדים שנשארו בלשכות 
הבריאות המחוזיות . מעבר קבוצת עובדים זו למשרד לאיכות הסביבה , עם תקציבי 
העסקתם , משלים את שלב ההקמה של המשרד לאיכות הסביבה , המונה עתה כ071 
עובדים . מדובר בעובדים מלשכות הבריאות המחוזיות , שיאיישו את חמשת המחוזות 
שעליהם אמורה להישען הפעילות הארצית של המשרד לאיכות הסביבה . הדבר יאפשר 
למשרד לאיכות הסביבה להתחיל בהפעלת חוק רישוי עסקים , אשר לא הופעל בהיבטיו 
הסביבתיים בחודשים האחרונים , בשל העדר עובדים לביצועו . שר הבריאות אהוד 
אולמרט הכריע בשבוע שעבר בדבר העברת כספי אגרות הפיקוח על חומרים רדיו - 
אקטיוויים ממשרדו למשרד לאיכות הסביבה . בעקבות כך עומד המשרד לאיכות הסביבה 
לחדש , החל מהיום , את הפיקוח על חומרים רדיו - אקטיוויים . העברת כספי 
האגרות , בסכום של 081 אלף שקלים , עוכבה במשך כשנה על ידי אנשי משרד הבריאות , 
על אף שסמכויות הפיקוח על חומרים רעילים הועברו לפני שנה למשרד לאיכות הסביבה . 
בנוסף , עומדת הממשלה להחליט היום על העברת סמכויות משר הבריאות לשר לאיכות 
הסביבה , על פי פקודת הרוקחים , העברה שתאפשר למשרד להתחיל ולפקח על חומרים 
מסוכנים , אחסונם ומכירתם ; עוד תועבר למשרד לאיכות הסביבה האחריות בנושא 
מניעת יתושים , לרבות היתושים מעבירי המלריה . 
