ואשינגטון ( מיוחד ל"הארץ " ) . הממשל האמריקאי הביע אתמול אכזבה מנאומו 
התקיף של נשיא עיראק , סדאם חוסיין , אך אותת כי אינו רואה בדבריו משום 
דחייה מוחלטת של המאמצים להשיג נסיגה עיראקית מכוויית . דובר הבית הלבן , 
מרלין פיצווטר , אמר אתמול כי נאום סדאם היה " מאכזב " . לדבריו , " סדאם 
ממשיך באותם חירופים והתעלמות מן המנדאט של האו"ם . בהבטחתו להמשיך במלחמה , 
הוא מבטא פעם נוספת את נחישותו להמשיך בתוקפנות נגד כוויית , ואת העדר 
הדאגה שלו לעמו ולמדינתו " . 
