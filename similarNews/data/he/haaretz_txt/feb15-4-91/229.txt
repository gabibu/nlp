( ע ) . שר הביטחון , משה ארנס , אמר בראיון לטלוויזיה ביום ששי אחר 
הצהרים כי בתוקף תפקידו הממלכתי , הוא מבכר להימנע ממתן תגובה על ההודעה 
העיראקית , כל עוד לא קרא במדויק " את מה שכתוב ואת מה שלא כתוב בה " . 
השר הדגיש שלמרות ההתפתחות האחרונה , הוא מציע שאיש מתושבי ישראל לא יוותר 
על החדר האטום ולא ישליך את מסכת הגז שלו . אנו עדיין מוכנים למלחמה " . 
ארנס הוסיף כי במצב שנוצר , אין ספק שההודעה העיראקית מהווה סימן ברור לכך 
שסדאם חוסיין מתחיל להבין שמצבו קשה . בתשובה לשאלה אמר השר , כי מוקדם 
מדי להסיק עתה מסקנות בדבר הישארותו של שליט עיראק בשלטון , אך מכל מקום 
כדאי לזכור כי חלק משמעותי ממכונת המלחמה העיראקית כבר הושמד . " אינני 
חושב שבתום המלחמה תעמוד לרשות עיראק אותה מכונה כמו זו שהיתה לה בתחילתה , 
או משהו דומה לה " . בתשובה לשאלה אם ההודעה העיראקית שינתה משהו לגבי הנושא 
של שיגור טילים לישראל , אמר שר הביטחון : " אנו חייבים להמשיך ולהיות 
ערוכים , דרוכים ומוכנים אין מה לעשות . אין טעם לעשות ספקולציות בשלב 
הנוכחי " . בתשובה לשאלה שנגעה לגורל המטוסים העיראקיים באיראן , אמר ארנס 
כי לא יהיה זה פשוט לעיראקים לקבלם חזרה , " שכן האיראנים יודעים היטב 
כיצד לנהל סחר - מכר " . 
