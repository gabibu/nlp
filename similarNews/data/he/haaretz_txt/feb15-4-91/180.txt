בשעות הערב . בשנים האחרונות נוצר מושג חדש : " משחקים חינוכיים " , 
כלומר , משחקים שבאמצעותם אפשר לרכוש מיומנויות בתחומים כמו חשבון , ספרות , 
לשון עברית וכיו"ב . אנו חיפשנו את המשחקים שאפשר ללמוד באמצעותם מושגים 
בסיסיים בצרכנות , כמו חישובי אחוזים , רווח והפסד , כדאיות רכישתם של 
מוצרים בתנאים מסוימים ואי - הכדאיות בתנאים אחרים . למען האמת , שפע של 
משחקים במגזר זה אין . מרביתם מומלצים מגיל שמונה ומעלה . חלק מן המשחקים 
אף חוזרים על עצמם , בשינוי זה או אחר , אצל החברות השונות , על אף שהם 
נושאים שמות שונים . אבל כמה משחקים הם כה מרתקים , גם את המבוגרים , 
שראוי להקדיש להם תשומת לב , כי הם באמת מדריכים לצרכנות טובה . פנינו לשלוש 
מן החברות הגדולות : משחקי יצירה , אורדע ( אשר לה הבעלות כיום על משחקי 
אמקור - אמהד ) וקודקוד . חברת משחקי יצירה קוראת למשחק הצרכנות המובהק 
שלה " התקציב " והוא נמכר ב09 . 93 ש"ח . " סיפור הצלחה " , משחק זהה , 
של משחקי אמקור - אמהד , נמכר לצרכן ב56 ש"ח . חברת קודקוד קוראת למשחק 
הצרכנות שלה " לגמור תחודש " , ומחירו לצרכן 44 ש"ח . הצד השווה במשחקים 
השונים הוא הצורך להסתדר עם תקציב נתון , או תקציב שהולך ונבנה במהלך המשחק , 
לשקול היטב את כדאיות ההלוואה מבנקים , ופה ושם גם להחליט אם כדאי להמר 
בטוטו או במשחקי הימור אחרים . בכל המשחקים , הסיכוי לצאת נקי מנכסיך עקב 
ההתפתות לרווח הגדול הוא רב , ודרושה החלטה נבונה לפני שמחליטים על הצעד 
הבא . קפמאבינהתקציב המשפחתי ההתחלתי במשחק ה"תקציב " מתחיל מ054 , 3 ש"ח . 
ההקצבה החודשית השוטפת היא 051 , 1 ש"ח קצת רחוק מהמציאות לגבי חלק נכבד 
מהמשפחות בארץ , אבל עדיין מתקבל על הדעת . עם תקציב זה צריך להתחיל לחשב 
הוצאות כמו שכר דירה בסך 051 ש"ח , שאיננו בדיוק צילום מהימן של המציאות 
והוצאות חיוניות אחרות כגון : ביטוחים , בריאות , בילוי , בית - ספר , 
היטלים , ארנונה , תיקוני רכב וקנסות שונים . גם הללו לא תמיד במחירים 
הריאליים של היום , אבל בהתחשב בעובדה שמחיר ריאלי של היום אינו בהכרח מציאותי 
בעוד שנה , אין זה מוריד או מעלה . מבחינה זו , אולי עדיפים המחירים בגבולות 
המאות , כי הללו מאפשרים לגילאי שמונה ( כיתות בג ) להתמודד עם המספרים . 
המשחק מאפשר לילדים לשקול רכישות גדולות כמו רכב או דירה . עליהם לשקול 
אז כניסה לעול משכנתא עבור רכישת דירה , למשל , כאשר הפיתוי הוא להשתחרר 
מעול שכר הדירה . המשחק נדרש לשקול אם להעדיף רכישתה של תוכנית חיסכון 
נושאת ריבית על פני רכישת מניה המעניקה דיווידנד . אלא שבמניות אפשר גם 
להפסיד הכל . במשחק הזה האוברדרפט לא קיים . גם אין כאן צק דחוי או צק ללא 
כיסוי . מי שמגיע למצב שאינו מסוגל לשלם תשלומים שבהם התחייב , או כאלה 
שהמשחק מחייב אותו בהם ( על - פי המשבצת שאליה נקלע בסיבוב המחוגון ) , 
פושט רגל ויוצא מן המשחק . זה לא משום שיש איזו " הוצאה לפועל " , אלא 
משום שכך המשחק בנוי : עליך לחיות על - פי אפשרויותיך , תוך מטרה ברורה 
להגיע לסוף המשחק כשבידיך סכום הכסף הרב ביותר , לעומת מתחריך . סיום המשחק 
נקבע על - פי החלטה מוקדמת של המשתתפים . זה יכול להיות ששה או 21 חודשי 
הקצבה , זה יכול להיות כעבור שעת משחק אחת ( כי הגיע הזמן לסיים את המשחק ) 
או , אם הזמן איננו מוגבל כשכל האחרים פשטו את הרגל . קפמאבינבמשחק " סיפור 
הצלחה " , צריכים הילדים לבחור בין מסלול " עסקים " למסלול " אקדמי " . 
אך לפני שהם יכולים לשחק , עליהם לעסוק בעבודות הרכבה והדבקה של בניינים 
וגשרים מחומר פלסטי תלת - ממדי וממדבקות צבעוניות , ההופכות את לוח המשחק 
לתבליט יפה . תבליט זה אינו מתפרק , ולוח המשחק בנוי כך שהוא מתקפל על 
שני צירים המאפשרים אחסון בקופסה מבלי שהתבליט ייפגע . גם משחק זה מתקדם 
על - פי סיבוב מחוגון המעוגן במעין בריכת אגירה עירונית . מטרת המשחק היא 
להגיע כשמירב הכסף בקופתך . אבל כבר בתחילת המשחק עליך להכריז אם אתה הולך 
בנתיב האקדמי או העסקי . בעסקי תיהנה ממשכורת של 000 , 5 ש"ח , בעוד שבאקדמי 
אתה נהנה , כבר בהתחלה , ממשכורת חודשית של 000 , 6 ש"ח . במסלול האקדמי 
יש לך סיכוי ליפול על משבצת של מקצועות כמו עורך דין , שם תיהנה ממשכורת 
של 000 , 02 ש"ח , רופא יקבל 000 , 61 ש"ח , מהנדס 000 , 21 ש"ח ומורה 
000 , 8 ש"ח ( נשמע כמו חזון אחרית הימים ) . במסלול העסקי אתה יכול לעשות 
עסקים שונים שבהם תרוויח או תפסיד , אבל אותם עסקים יכולים להיעשות גם על - 
ידי מי שבחר במסלול האקדמי . עשיית העסקים לעצמה היא הפתיון . מה שרוכש 
המשתתף במהלך המשחק הוא הצורך לשקול , ומראש , באיזו דרך עליו לבחור , 
על - פי שיקולי כדאיות לטווח קצר או ארוך . זאת עליו לעשות לא רק במהלך 
המשחק , כשהוא צריך להחליט אם לרכוש נכסי מותרות שעליהם הוא יכול להרוויח 
הרבה , אלא גם אם הללו שווים לו נוכח העובדה שהוא עלול להידרש לשלם עליהם 
מסים והיטלים אם ייקלע למשבצת שתחייב אותו בכך . גם כאן יש הימורים בבורסה , 
בלוטו , או בהזדמנויות אחרות , שבהן יכול הילד , או המבוגר , ללמוד 
כי מספר הפעמים שבהם תפסיד את הכסף הבטוח שבידיך גדול לאין ערוך לעומת הסיכוי 
שתרוויח . ואז , אם הרווחת , תמיד יימצאו לך " שותפים " ; במשחק הזה , 
השותף הוא ה"בנק " . מזכיר משהו מן החיים . בסוף הדרך , המשתתף יכול לבחור 
בין ארמון המיליונרים לבית האבות . אולי אני אשת עסקים גרועה , ואולי טרם 
למדתי את כל סודות המשחק , אבל מהתוצאות של המשחקים שבהם השתתפתי עם כמה 
ילדים יצא תמיד שאלה שבחרו במסלול האקדמי , נמנעו מהימורים והחליטו להיכנס 
לבית האבות , הם אלה שיצאו מהמשחק כשבידם סכום הכסף הגבוה ביותר . קפמאבין " לגמור 
תחודש " מקדם את המשחקים באמצעות קובייה , אבל העיקרון זהה : להגיע אל 
סוף המשחק כשברשותך מרב הכסף והנכסים . בדרך , כמו בחיים , אתה מקבל הצעות 
ביטוח שונות . ושוב , כמו בחיים , אין פירוט מדויק מה מכסה אותו ביטוח . 
משתתפים מנוסים , שאינם אוהבים התכתשויות , יחליטו מראש האם התקנת מזגן 
נכללת בביטוח משום שמוסך הוא המבצע אותה , או שמא זו רכישת נכס שאינה כלולה 
בביטוח " תיקונים " . הוא הדין לגבי צופר המכונית : האם המבוטח זכאי להחליפו 
על חשבון הביטוח משום שהוא " התקלקל " , או שזה רכש של מוצר חדש שהביטוח 
אינו מכסה ? המשחק , מכל מקום , אינו נותן תשובה לכך , ומשתתפים שלא 
השכילו לבנות הסכם מראש המכסה את כל האפשרויות , עלולים להיקלע לריב או 
להותיר תחושת קיפוח אצל חלק מן המשתתפים . כמו בחיים . ועוד דוגמה ממשחק 
זה : בכמה מימי החודש מוצעות למשתתף , הנקלע לאחד מימים אלה , יום של 
עסקות שונות . הוא יכול לקנות מזנון מהיר , שני דונמים של חלקת נופש , 
שותפות בבית דירות או מכונית ספורט . נכסים אלה יכול המשחק למכור תוך עשיית 
רווחים , אבל הללו אינם תמיד באותו שיעור . מזנון מהיר , למשל , נרכש 
ב007 ש"ח . ערך המכירה הנקוב שלו הוא 004 , 1 ש"ח . מסכום זה יש לקזז עמלה 
למתווך בסך 07 ש"ח . הרווח נטו בעסקה מגיע ל036 ש"ח , ובאחוזים ל%09 . 
שותפות בבית דירות נראית , בעיקר לקטנים , מפתה יותר : קונים ב005 , 
1 , משלמים עמלה של 001 ש"ח , ומוכרים ב005 , 2 . אלא שבחישוב הרווח נטו 
באחוזים מתברר , שלמרות המספרים הגדולים של השקלים מגיע הרווח רק ל%06 . 
ומי מבטיח שתצליח להפיק את הרווחים הללו ? בדומה למה שקורה בחיים , גם 
כאן יש למזל ( הקובייה ) רשות דיבור דומיננטית . גם כאן , כמו בחיים , 
מתקזז הפיתוי של הרווח השמן בסיכון שלא תיקלע למשבצת המאפשרת לך מכירת הנכס . 
ואם לא מכרת לא הרווחת , ורק ביזבזת את כספך . בצורה זאת לומדים שלא כל 
מה שנראה מפתה , הוא גם כדאי בהלוואות או בחסכונות . בעזרת טבלאות מוכנות 
צריך המשחק לשקול , לאחר חישוב , את הבעד ואת הנגד של הלוואה או חיסכון 
על - פי מצבו הנתון במשחק . קפמאבינמשחק נוסף , אשר כל חברה מוציאה אותו 
בגרסה משלה , בנוי על היפוך התאווה לכסף : כאן הרצון הוא להיפטר מנכסים 
וממזומנים מהר ככל האפשר , והמנצח הוא זה שהגיע ל"מינוס " הגדול ביותר . 
במשחקי אמקור קוראים לו " המשחק המשוגע " , ומוכרים אותו ב94 ש"ח לצרכן ; 
במשחקי יצירה הוא נקרא " מיליונר בצרות " , והוא נמכר ב09 . 94 ש"ח , 
ואילו קודקוד קוראים לו שיגעון של משחק , ומוכרים אותו ב05 ש"ח . הרבה צרכנות 
אין כאן , אבל יש הרבה מצבים מצחיקים והרבה בידור . ועל אף שכל החישובים 
מחויבים להיעשות ב"להיפך " , וללא תחכום מיוחד , יש גם כאן מוטיב חשוב למשתתפים , 
בייחוד לילדים : הוא לומד לחשב ולשקלל בעולם ה " מינוס " , מושג שלעתים 
קשה מאוד להסבירו לילדים ולמבוגרים . כאן הם רוכשים אותו כמובן מאליו , 
ויש בכך כדי לעזור הרבה בהתגברות על מכשול בהבנת מושג בסיסי במתמטיקה . 
משחק מאוד ידוע הוא המונופול , אך לא כולם , אפילו לא המשווקים , לא 
נתנו את הדעת על ההיבטים הצרכניים המובהקים שבו . הללו טעונים אפילו בשם 
עצמו : " מונופול " . בעוד שהמשחק שואף לרכוש מונופול על עיר או אזור ( 
ובגרסאות מסוימות יש גם מונופול על קווי נסיעה ) , כדי שיוכל להכפיל ולשלש 
את שכר הדירה , דמי הנסיעה וכל עלות אחרת שהוא מפיק כהכנסה מן הזכות המונופוליסטית , 
הרי שמתחרהו , בדומה לצרכן , לומד כי מונופול הוא מצב שישאף לעשוק . 
לכן המתחרה ( הצרכן ) יעשה הכל כדי להפריע לאחר לרכוש מונופול . לשם כך 
עליו להיכנס לפרטי התחכום של המשחק , וכל גרסה מציעה שיטות שונות , הן 
לרכישת המונופול והן להכשלת ההשתלטות . משחקי יצירה מוכרים את המונופול 
שלהם ב62 ש"ח לצרכן , קודקוד מוכרים אותו ב25 ש"ח , בגרסה של מפעלי אורדע 
נקרא המשחק " בית מלון " , והוא נמכר ב57 ש"ח . ההבדלים הניכרים במחיר 
נובעים לא רק מהגודל ומאיכות האבזרים , אלא גם משוני מהותי , לפחות בכל 
הנוגע ל"בית מלון " : במשחק זה , כמו ב"סיפור הצלחה " , צריכים המשחקים 
להכין את המשחק באמצעות בניית בתי המלון מחלקים שטוחים נתונים ומהדבקת מדבקות 
צבעוניות . כל אלה יחד , בשיבוצם על הלוח , יוצרים תבנית תלת - ממדית 
של עיר בנויה ומוארת שלא משחקים " עליה " אלא " בתוכה " . לחברת קודקוד 
יש משחק נוסף שיש בו היבטים צרכניים . הוא נקרא " יצירת מופת " ( 25 
ש"ח ) והוא משלב פעילות פיננסית של מכירה פומבית של יצירות מופת בהיכרות 
עם ציורים וציירים נודעים שתמונותיהם " נסחרות " במשחק . למשחקי אמקור 
יש וריאציה על אותו עיקרון , הקרויה " מכירה פומבית " ( 23 ש"ח ) . 
בגרסה זו נמכרים מוצרים בעלי ערך אמנותי או אסתטי , אך לא בהכרח תמונות . 
הילדים לומדים במשחקים אלה להכיר יצירות נודעות הנכללות היום בתחום הקלסיקה , 
יחד עם הצורך להתמודד עם חישובי הכדאיות ברכישתן . כמו - כן לומדים להתמודד 
עם מצב מביך כמו רכישת תמונה יקרה שלאחר מכן מתברר שהיא מזויפת . מאחר שכל 
משחק יכול להיות פעם מוכר ופעם קונה , הוא לומד להכיר את הצורך בהערכת החפץ 
לא רק על - פי היותו זול או יקר , אלא גם על - פי סיכוני התנודה של המחירים , 
בדומה למקובל ברכישת רכב או בולים , להבדיל . גם כאן יש מקום לספקולציות , 
אבל אין הלוואות ואין מכירה בתשלומים או בצק דחוי , ומי שמתפתה לבצע רכישה 
מעבר ליכולתו הכספית , מוצא את עצמו משלם קנס ( לבנק , אלא למי ? ) 
מבלי שיורשה לממש את העסקה . 
