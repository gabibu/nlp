ריו דה זנרו ( ע"ץ ) . סוחרי סמים פרואנים החוצים באופן בלתי - חוקי את 
הגבול לבראזיל עלולים להעביר את חיידק החולירע . כך הזהירו מומחים במכון 
אוסוואלדו קרוז בריו - דה - זנרו . בפרו , שבה משתוללת מגיפת חולירע , 
יש מטעים גדולים של עלי קוקה , עם יבול שנתי הנאמד ב011 אלף טון המשמש 
לסחר סמים . " הסוחרים עוברים את הגבולות במטוסים וקיימת סכנה גדולה שהם 
ישאו איתם את חיידק החולירע " , אמר החוקר לוסיאנו טולדו , ממכון אוסוואלדו 
קרוז . " איום זה הינו חמור ומומחים לבריאות ציבורית עוסקים בהכנת רשימת 
המלצות עבור משרד הבריאות , במטרה למנוע מגיפת חולירע בברזיל " , אמר טולדו . 
הוא הסביר כי הסוחרים עלולים להעביר את המחלה באמצעות המים והביוב של כפרים 
קטנים באמזוניה הברזילאית , בהם תנאי התברואה וההגיינה ירודים ביותר ולכן 
הם מהווים שדה פורה להתרבותו של החיידק . 
