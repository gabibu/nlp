וצלאב האוול וזאן קארנוגורסקי אל הפסגה דומה דמיון רב . שניהם לחמו במשטר 
הקומוניסטי הקודם ששלט בארצם , האוול כמנהיגה של צארטר 77 , ואילו קארנוגורסקי 
כעורך דין שהגן על מתנגדי המשטר ועל פעילים דתיים . שניהם צמחו כמנהיגים 
פוליטיים בעקבות " מהפיכת הקטיפה בארצם . אולם האוול הוא צכי ואילו קארנוגורסקי 
הוא סלובקי , וההבדל הזה גורם למתח ביחסיהם . כסגן ראש ממשלתה של סלובקיה 
ומנהיג המפלגה הנוצרית - דמוקרטית , דורש קארנוגורסקי יתר אוטונומיה לרפובליקה 
שלו , ומבקר קשות את תגובתו של הנשיא האוול . " דרישתו להגברת כוחו הנשיאותי 
אינה זוכה לתמיכה רבה בסלובקיה " , הוא אומר . " הסלובקים פוחדים שמא יביא 
צעד זה לאיחוד המדינה " . בחודש דצמבר נמנע משבר ברגע האחרון , כאשר הצכים 
והסלובקים הסכימו ביניהם להצעת פשרה של חלוקת הכוח . אולם המתח בין פראג , 
הבירה הצכית , לבין ברטיסלווה , בירתה של סלובקיה , לא פג . אם קארנוגורסקי 
פוחד מאיחוד , חושש האוול מפני סחיפה נוספת לעבר ההפרדה . חוט של דאגה 
היה משוך על פני נאומו של האוול לאומה לרגל השנה החדשה . " לפני שנה היינו 
מאוחדים כולנו בשמחתנו על שנשברו כבלי הטוטליטריזם " , אמר . " כיום גרם 
לנו עולו של החופש למעט עצבנות " . קפמאבינבארצו , המכונה באופן רשמי הרפובליקה 
של צכיה וסלובקיה , שורר אי שקט כבד . למרות שאי אפשר להשוות את הקונפליקטים 
הפנימיים בצכוסלובקיה למאבקים טעוני חומר הנפץ המתרחשים בברית - המועצות 
וביוגוסלוויה , הם מדגימים כיצד מציתים הרגשות הלאומניים גם את חילוקי הדעות 
הקלים ביותר . בדלנים מיליטנטיים הם עדיין מיעוט בסלובקיה . בבחירות לפרלמנט 
שנערכו ביוני זכתה המפלגה הלאומית הסלובקית , הדוגלת בעצמאות , ב%9 . 31 
מהקולות . בסתיו האחרון הם קיימו מערכת בחירות קולנית למען איסור השימוש 
בכל שפה אחרת פרט לסלובקית בעסקים רשמיים או ציבוריים . צעד זה , שכוון 
נגד 000 , 006 ההונגרים האתניים המתגוררים ברפובליקה , נדחה ברוב מכריע 
בפרלמנט הסלובקי . בבחירות המקומיות בנובמבר ירד חלקה של המפלגה הלאומית 
הסלובקית ל%2 . 3 מהקולות , מה שעורר זעזוע בהנהגת המפלגה . " כמה אנשים 
רצו להאיץ יותר מדי באירועים " , מודה סגן היו"ר גוסף הורסקי . אולם הירידה 
בכוחם של הקיצוניים לא סייעה להחלשת הלהט הלאומני השולט בפוליטיקה הסלובקית . 
קארנוגורסקי , שהמפלגה הנוצרית - דמוקרטית שבראשותו זכתה במקום הראשון 
בבחירות המקומיות , אמר כי כרגע הוא מסור לפדרציה , אולם , בבוא העת , 
יש לקבל בקהילה האירופית המשותפת את הסלובקים בנפרד מהצכים . שותפיו לקואליציה 
בציבור נגד אלימות , המקבילה הסלובקית לפורום האזרחי הצכי , טוענים כי 
הוא מתמכר לפופוליזם , אולם גם הם לוחצים להעניק לסלובקים יותר ממשל עצמי . 
למרבה חרדתה של פראג , הדבר הצית את המחלוקת הצכית - סלובקית לגבי השליטה 
בשירותים חיוניים , כגון הרכבת צינורות הנפט והגז המגיעים מברית - המועצות . 
בהזהירו כי המדינה עלולה להיקרע לגזרים בקונפליקטים כאלה , יצא האוול בקריאה 
להרחבה זמנית של סמכויותיו . רוב הצכים מוכנים כנראה להעניק לו את מבוקשו . 
אולם אפילו הסלובקים המתונים ביותר התנגדו לכך בתוקף . " אין צורך לחזק 
את כוחו של הנשיא בדמוקרטיה מתפתחת " , אמר פדור גל , יו"ר הציבור נגד אלימות . 
מנהיגים סלובקים טענו גם כי האוול הציג אותם בצורה לא הוגנת כמחריבים מבית , 
מה שמכעיס את קהל הבוחרים שלהם . " זה היה נאום של נשיא צכי , כאילו 
שכח מר האוול כי הוא מכהן כנשיאה של צכוסלובקיה כולה " , אמר בוריס גרקזה , 
יו"ר פרלמנט הסטודנטים של סלובקיה . המתח נעוץ בהבדלים העצומים ברקע ההיסטורי 
והתרבותי בין שתי המדינות , למרות הקשר הלשוני ההדוק ביניהן . הסלובקים , 
שהם ברובם חקלאים וקאתולים , היו נתונים במשך שנים רבות תחת עולם הקשה 
של ההונגרים . לעומתם הצכים , שהם יותר עירוניים וחילוניים , חיו תחת 
שלטונם הנאור יותר של האוסטרים . כאשר הוקמה צכוסלובקיה בשנת 8191 , נותרה 
סלובקיה החלק הפחות מפותח של המדינה , בעוד פקידים צכים בכירים ראו את עליונותם 
כמובנת מאליה . מאחר שהמשטר הקומוניסטי , שדגל בשלטון מרכזי , איפשר רק 
אוטונומיה סלובקית מוגבלת , מרגישים סלובקים רבים שמעולם לא ניתנה בידם 
ההזדמנות להגדיר לעצמם זהות משלהם . החיפוש הזה אחר זהות עלול להביא לתוצאות 
מוזרות . אחת הדוגמאות הבולטות היא המחלוקת סביב גוזף טיסו , ששימש בתפקיד 
נשיא מדינת הבובות של סלובקיה שיצר היטלר בתקופת מלחמת העולם השנייה . טיסו 
ניהל את גירושם של יהודי סלובקיה למחנות הריכוז וקידם בברכה את דיכויה של 
התקוממות הצבא הסלובקי בשנת 4491 בידי הנאצים ; הוא הוצא להורג כפושע מלחמה . 
יש סלובקים המצדיקים את התנהגותו , משום שהיה כומר ומנהיגה של המדינה הסלובקית 
הנפרדת היחידה , וטוענים כי גם כאשר שיתף פעולה עם הנאצים ביקש להציל את 
בני עמו , ביניהם גם כמה יהודים ששוחררו מהגירוש . " הוא היה מדינאי בלתי 
רגיל שהציל חיים כמה שיכול " , אמר האב סטפאן הרניי , הרועה הרוחני באחת 
הכנסיות בברטיסלווה . " הוא הציל את האומה " . אולם ההיסטוריון הסלובקי 
זאן מלינאריק , חבר בפרלמנט הפדרלי , מזהיר נגד " עיוותה של ההיסטוריה " . 
" טיסו נושא באחריות המוסרית המרכזית להשמדת יהודי סלובקיה " , אמר . הסלובקים 
אינם בודדים בטענתם כי הפכו אותם שלא בדין לקריקטורות של שוביניסטים חסרי 
סובלנות . " הסלובקים המתנגדים בתוקפנות להונגרים , רשאים עתה להביע את 
דעותיהם בגלוי , אולם הם אינם הרוב " , אמר לאסלו גיורובסקי , אקטיוויסט 
הונגרי בברטיסלווה . " יש בחברה זו מגמות בריאות ונורמליות " . האב וצלאב 
מאלי , אחד ממנהיגי המתנגדים שפעלו נגד המשטר הקודם , מותח ביקורת נגד 
שני הצדדים . " הצכים אינם מבינים רגשות דתיים ולאומיים שיכולים להיות 
גם חיוביים " , הוא אומר . " והסלובקים חייבים להבין שהעובדה שהצכים אינם 
דתיים אינה הופכת את החיים אתם לבלתי אפשריים " . קפמאבינגורמים רשמיים סלובקיים 
מודים כי ייתכנו חילוקי דעות נוספים . סלובקיה תיפגע קשה יותר מהרפורמות 
הכלכליות במדינה , הקוראות לצמצום הסובסידיות ולהפרטה של רבות מהתעשיות 
במדינה , משום שהקומוניסטים ריכזו כמויות אדירות של תעשיות כבדות וייצור 
נשק ברפובליקה כדי " לחדש " את פני כלכלתה . קשה יהיה להסב את אותם מפעלים 
לשימושים מעשיים יותר . ראש הממשלה הסלובקי , ולאדימיר מסייאר , הכריז 
כי הרפובליקה תמרה את האיסור שהטילה פראג על ייצור וייצוא של נשק כבד . 
המתחים בין הצכים והסלובקים יוצתו כנראה מחדש בשעה ששתי הרפובליקות והממשלה 
הפדרלית מכינות חוקות חדשות ומתכננות נוסחה סופית לחלוקת הסמכויות . גורמים 
רשמיים בפראג מזהירים את הסלובקים שלא ילחצו חזק מדי . " קיימת סכנה לתוהו 
ובוהו בבריה"ם " , ציין ולאדימיר זלזני , דוברו של הפורום האזרחי . " אם 
אין ביכולתנו להוכיח לעולם כי אנו מסוגלים לבנות כאן אי של יציבות , אנו 
ניבלע בתוך אותו תוהו ובוהו " . כפי שציין זלזני , קו ההפרדה בין אירופה 
המרכזית והמזרחית עובר בגבול שבין צכיה וסלובקיה , מה שמעמיד את צכוסלובקיה 
במצב לא נוח , שבו עליה לנסות ולפייס בין שתי תרבויות הקשורות זו בזו אולם 
שונות מאוד זו מזו בתוך פדרציה הרבה יותר רופפת . פוליטיקאים משני הצדדים 
עמדו עד כה במשימה קשה זו . אולם ההיסטוריה נחושה כנראה בדעתה להרחיק את 
הצכים והסלובקים זה מזה עוד יותר . 
