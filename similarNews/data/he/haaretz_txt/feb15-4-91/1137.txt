הסכסוך בין ישראל והערבים פתיר . כאשר מישהו במזרח התיכון ינסה להסביר לך 
כי מדובר בסכסוך נצח בין דתות שלא יוכל להיפתר בדורות הקרובים אל תיבהל . 
יש לך עניין עם סרבן שלום ולא עם מנתח ריאליסטי של המצב . כאשר תיפגש במזרח 
התיכון במישהו שיאמר לך כי הוא מכיר את המנטליות של היהודים , או את המנטליות 
של הערבים , נפגשת בסרבן שלום . זהו אזור של מאות מיליוני פסיכולוגים , 
שבו כל אחד מבין בדיוק את המנטליות של השני אך אין לו שום מושג לגבי המנטליות 
שלו . כאשר מישהו יאמר לך במזרח התיכון שהוויכוח האמיתי הוא על הפרוצדורה 
וכי מוכרחים לדון בעניין באופן רציני וממושך , היזהר ממלכודת . הפרוצדורה 
היא מפלטו של סרבן השלום . פתרון הקבע ברור פחות או יותר לכולם : לא יהיה 
שלום מבלי שישראל תיסוג מרוב השטחים המוחזקים ותעביר אותם לריבונות ערבית , 
אם פלשתינית נפרדת ואם ירדנית - פלשתינית . כל השטחים שמהם תיסוג ישראל 
יפורזו . לישראל יובטחו הסדרי ביטחון ואתרעה ואחד מהסדרי הביטחון הללו 
עשוי להיות הסכם הגנה עם ארה"ב . כל הצעות השלום שהועלו מאז 7691 התייחסו 
לגרסה זו או אחרת של פתרון זה . כמעט כל פוליטיקאי בישראל מבין זאת , וזו 
בדיוק הסיבה לכך שחלקם תומכים במהלך מדיני כבר רבע מאה , וחלקם יפיל כל 
הצעה על בסיס פרוצדורלי כדי לא להגיע למצב שבו יצטרכו לסרב להצעת שלום סבירה . 
אל נא תקדיש את חייך לפרוצדורה . עשה הכל כדי לעמת את מנהיגי האזור עם הפתרון 
עצמו . אל תסתפק בביקור אהבה . אל תשאיר את מספר הטלפון שלך . הישאר כאן 
או השאר מישהו בכיר בעקבותיך , שייסע ללא לאות בין בירות ערב לישראל . 
ללא פעולת תיווך נמרצת לא יתחיל מו"ם , ואילו התיווך עצמו עשוי להחליף חלק 
ניכר מן המו"ם . יש הרבה יתרונות למו"ם עקיף , בייחוד כשהוא נעשה על - 
ידי גורם מיומן ונחרץ . הפשוט ביותר הוא להשתמש במרכיבים קיימים . ועידת 
זנווה מ3791 עוד לא הסתיימה ; אפשר לחזור אליה ולהמשיך במו"ם על בסיס ההחלטות 
הנצחיות של מועצת הביטחון 242 ו833 . ישראל השתתפה בוועידה ההיא , מצרים 
השתתפה , ירדן השתתפה , סוריה הביעה הסכמה עקרונית לקיום הוועידה ושתי 
המעצמות ישבו בראשה . אם ירדן תוכל להגיע הפעם במשלחת משותפת לה ולפלשתינאים , 
יהיה זה התהליך הקל ביותר לפתוח במו"ם שימשך אחר כך על בסיס דו - צדדי בין 
ישראל לבין כל משלחת . הציבור בישראל רוצה בשלום . הוא יהיה בעל הברית הטוב 
ביותר של כל גורם רציני אשר יציע לו הסדר שלום יציב והסדרי ביטחון נאותים . 
