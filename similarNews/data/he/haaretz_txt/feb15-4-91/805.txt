ביום ד שעבר , בבית מלון גדול במיאמי , נמנעה האסיפה המייעצת של יהודי 
ארה"ב מלקבל החלטה בגנות רעיון הטרנספר " . זה היה רגע מפתיע בשביל צופה 
ישראלי . אמנם ליהודי ארה"ב יש מסורת של היסוסים קולקטיוויים כל אימת שהם 
נקראים לבקר את ישראל ; אבל ביקורת על ה"טרנספר " אינה ביקורת על ישראל 
ואם מוכן יצחק שמיר לסבול את התנגדות שרי החוץ , הביטחון , המשפטים והבריאות 
בממשלתו לצירוף רחבעם זאבי , הוא היה סולח כנראה גם ליהודי ארה"ב . זה קרה 
ביום הרביעי של ועידת " המועצה היהודית הארצית המייעצת לעניינים קהילתיים " , 
המכרת בראשי התיבות האנגליים " נאקרא"ק " . " מכרת " הוא עניין יחסי . 
קצת קשה להאמין שהרבה יותר מאחוז אחד של יהודי ארה"ב שמעו אי - פעם את שמה . 
אבל האלמוניות היחסית אינה בהכרח ביטוי של אי - הצלחה . נאקרא"ק , על פי 
טבעה ותכליתה , היא התאחדות של אקטיוויסטים . לוועידותיה מופיעים אנשי 
השכבה הדקה של פעילים מ711 קהילות ומ31 ארגונים ארציים . יהודי ארה"ב אינם 
ממתינים בקוצר רוח להחלטותיה , ואפילו הארגונים החברים אינם מוכרחים לכבד 
אותן . וכך , מה שאמרה או לא אמרה ועידת נאקרא"ק על " טרנספר " לא ישפיע 
בהכרח על מה שיאמרו או לא יאמרו ארגונים ויחידים ברחבי הקהילה היהודית . 
מותר לשער שרובם הגדול יוסיפו לחשוב את הגירוש ההמוני של ערבים לרעיון פשיסטי 
על פי מניעיו ועל פי שיטותיו . לעומת זאת , העווית העצבנית שתקפה את באי 
נאקרא"ק לשמע הצעת הגינוי , חוזרת ומלמדת משהו על מצב - הדעת הקיבוצי של 
יהודי ארה"ב , ועל הסיכוי שהם ינקטו יום אחד עמדה על עניינים השנויים במחלוקת 
בתוך ישראל . נאקרא"ק היא ארגון מסודר מאוד . ההנהלה הארצית שלה , היושבת 
בניו - יורק , מתחילה להכין את סדר היום של ועידותיה ארבעה או חמישה חודשים 
מראש . הצעת הגינוי ל"טרנספר " לא נכללה בסדר היום המקורי . הנהלת נאקרא"ק 
הציעה אפוא למליאה , שעניין ה"טרנספר " אפילו לא יועמד להצבעה , ורוב 
גדול של הנוכחים נענה . האם עניין נוהלי , ביורוקרטי , שיכנע את האסיפה 
המייעצת של יהודי ארה"ב להימנע מלהגיב על אחד המהלכים השנויים ביותר במחלוקת 
בהיסטוריה הפוליטית של מדינת ישראל ? לא לפי בארי אונגר , פרקליט מפילדלפיה , 
העומד בראש " כוח המשימה הישראלי " של נאקרא"ק . לדבריו , את נאקרא"ק 
הדריך החשש " שכלי התקשורת האמריקאיים יוציאו החלטה נגד הטרנספר מחוץ להקשרה , 
ויציגו אותה כנזיפה ישירה של יהודי ארה"ב בממשלת ישראל " . אונגר הוסיף מיד : 
" אנחנו רוצים שהציבור בישראל ידע כי יש אצלנו למעשה תמימות - דעים נגד 
צירוף זאבי לממשלה " . אבל נאקרא"ק החמיצה הזדמנות לחלוק את תמימות - הדעים 
הזו במישרים עם הציבור הישראלי . נוכחותם הפעלתנית של דיפלומטים ישראלים 
בוועידה עוררה לפחות אצל אחדים את הרושם שממשלת ישראל עצמה ביקשה מנאקרא"ק 
להימנע מהחלטה כזאת . פעיל יהודי בולט מאוד סיפר , כי דיפלומט משגרירות 
ישראל בוואשינגטון ביקש ממנו " לא לקבל שום החלטה על עניין זאבי " . שעות 
אחדות לפני הדיון במליאה נשמע דיפלומט ישראלי אחר מבקש במפורש מאחד מראשי 
נאקרא"ק להימנע מלקבל החלטה בעניין הטרנספר . אחד הדיפלומטים הישראליים בוועידה , 
ציר ההסברה בוואשינגטון דוד פלג , דחה את הטענות שהוא וחבריו עסקו בשכנוע 
צירי הוועידה . מאלפות היו תלאותיה של החלטה אחרת בעלת פוטנציאל ביקורתי : 
תמיכה בהלוואות אמריקאיות לשיכון עולי בריה"ם בכפוף לסייגים על אופן השימוש . 
בעוד שהנהלת נאקרא"ק הציעה להסתפק בהכפפת התמיכה בהלוואות ל"הבנה בין ארה"ב 
ובין ישראל " , מבלי לפרט את ההבנה , הציע האגף היוני לשון ספציפית הרבה 
יותר . קפמאבינהוועידה אמנם אימצה לשון כזאת , אבל כעבור שעה קלה פירסמה 
הנהלתה הודעת תמיכה בערובות , שלא כללה אף סייג אחד . ההסבר שהושמע באוזני 
היה , שההודעה המסויגת נועדה לאוזני הישראלים , וההודעה הלא - מסויגת נועדה 
לאוזני הממשל האמריקאי . כך ממש . ביטוי מובהק להתלבטויות נאקרא"ק ניתן 
בוויכוח על נוסח החלטה , שניסתה לאפיין את אופי התקשורת בין יהודי ארה"ב 
לישראל . ההנהלה הציעה לקבוע כי חברי הארגון ידווחו באופן שוטף ל"מנהיגי 
ישראל מכל הזרמים " על נטיות דעת הקהל האמריקאית . מרכז קהילתי יהודי בדרום 
מדינת ניו גרזי הציע , שהדיווח הזה ייעשה רק " באמצעות צינורות פרטיים " . 
הוועד היהודי האמריקאי , הקונגרס היהודי האמריקאי , התנועה הרפורמית ומרכז 
קהילתי במדינת מישיגן , הציעו שהעדכון יורחב . לא רק " מנהיגי ישראל " 
יהיו קהל היעד שלו , אלא גם " העם בישראל " . התוצאה המעניינת היתה שנאקרא"ק 
החליטה כי " העם בישראל " אמנם יהיה קהל יעד , אבל רק " כאשר ייראה הדבר 
הולם " . הואיל ושאלת ההלמת מעסיקה את המין האנושי מן היום שבו התביישו אדם 
וחוה במערומיהם בפעם הראשונה , קצת קשה לראות בהחלטת נאקרא"ק כלי - עזר 
רציני לגיבוש מדיניות . מה גם שלמחרת ההחלטה הזו הגיעה נאקרא"ק למסקנה כי 
אין זה הולם לחלוק עם " העם בישראל " את ההתנגדות לטרנספר . חזקה על הפלפול 
הזה שיישמע טרחני באוזניים ישראליות , בייחוד כאשר יש לו חשיבות מעשית כל - 
כך מוגבלת . אבל אין זה פלפול טרחני . זו הלשון המקרית , שאליה מתורגמת 
ההתלבטות האיומה והנה של יהודי ארה"ב . ב1991 אין הם כנראה קרובים לראות 
בעצמם שותפים שווי - זכויות בתנועה הציונית יותר ממה שהיו ב1891 או ב1791 . 
קפמאביננאקרא"ק נולדה ב4491 , כאשר התחילו יהודי ארה"ב להבין את המחיר שהם 
משלמים על היעדר תיאום שיטתי בין ארגוניהם השונים . אבל נאקרא"ק מעולם לא 
עמדה בזכות עצמה . כוחה מעולם לא היה גדול יותר מזה שרצו להעניק לה מרכיביה . 
מאחר שהם מעולם לא שאפו להתמזג לכלל ישות מרכזית אחת , הם הפכו את נאקרא"ק 
לגוף מייעץ שימציא לקהילה את שירותיו הטכניים , ומדי פעם יתפקד כמועדון 
ויכוחים . לא זו בלבד שיהודי ארה"ב מעולם לא היו מונולית רעיוני , הם גם 
לא היו מונולית ארגוני . ניסוחים כמו " הקהילה היהודית בארה"ב חושבת " , 
או " מנהיגות הקהילה מאמינה " , שירתו שורה של צרכים פוליטיים בייחוד 
בהשתדלות לטובת ישראל בוואשינגטון אבל מעולם לא ייצגו אמת בשטח . ספק אם 
היה אי פעם בתולדות הפזורה היהודית ציבור ממושמע פחות , וקולקטיווי פחות , 
מששת המיליונים היהודיים ( המשוערים ) בארה"ב . הסיבה קשורה פחות ביהודים 
ויותר באופיה של ארץ מושבם . ארה"ב גדולה מדי , אינדיווידואליסטית מדי 
ובלתי פוליטית מדי . אין בה ארגונים ארציים , במובן האירופי או הישראלי , 
בשום תחום . אפילו מפלגותיה הפוליטיות אינן באמת מוסדות ארציים . בנסיבות 
כאלה , אין שום סיבה שיהודי ארה"ב , אשר תהליך התערותם וקליטתם היה כמעט 
מושלם , יטפחו מוסדות מרכזיים ממין אלה שהנהיגו את יהודי פולין בתחילת העת 
החדשה , או את יהודי מסופוטמיה בימי הביניים . בעוד שבמקרים הקודמים התקיימה 
מנהיגות מרכזית עם סמכויות ועם יכולת לאכוף משמעת , בארה"ב אין סמכויות 
ואין משמעת . נאקרא"ק קרובה להיות מה שהיה בוריס ילצין רוצה לראות בבריה"ם 
העתידית : המרכיבים מחליטים אילו סמכויות יאצילו לממשלה המרכזית , ההחלטות 
מתקבלות בקונסנסוס , והציות הוא וולונטרי . תחת המטרייה של נאקרא"ק , מסביר 
בארי אונגר מפילדלפיה , " אין אנחנו נמנעים מלדון בחילוקי הדעות . אבל 
אם אנחנו מבינים שאי - אפשר לגשר עליהם , אין טעם ליצור מחלוקת " . וכך , 
נאקרא"ק אינה דמוקרטיה רנית . אין היא מקבלת החלטות על יסוד רוב של " % 05 
ועוד קול אחד " . החלטות אינן מאומצות רשמית , אלא אם כן יש להן תמיכה מאסיווית . 
איש אינו מוכן לתת הגדרה סטטיסטית ל"תמיכה מאסיווית " . " זה משהו שאתה 
מזהה כשאתה רואה " , אומר אונגר . הרצון להשמיע " קול יהודי אחד " בנקרא"ק 
גדול יותר מן הרצון להביע דעות . אם הבעת דעות פוגעת בחזית המשותפת , מוטב 
לשתוק . הכלל הזה מתקיים בהקפדה גדולה אפילו יותר בוועידת הנשיאים , שבניגוד 
לנאקרא"ק , עוסקת כמעט בלעדית בענייני ישראל . לנאקרא"ק יש סדר יום פנימי 
אמריקאי ארוך מאוד , שהימנעותי מלדון בו כאן אינה עושה צדק עם יהודי ארה"ב . 
כאשר במחיצה אחת יושבים אנשים , המאמינים שליהודי ארה"ב אין הזכות להביע 
דעה עצמאית על מזג האוויר בישראל , ולצדם אנשים המייעצים לה להסכים למדינה 
פלשתינית , הצורך ב"קול אחד " ממילא מחייב מכנה משותף נמוך מאוד . התוצאה , 
" הלא - כלום מוליך את הלא - כלום " , בלשונו של אלברט ורסאן , אחד הדוברים 
המלוטשים והנשמעים ביותר של יהודי אמריקה . וורספאן הוא סגן נשיא התנועה 
הרפורמית והמנהיג הפוליטי שלה . השקפותיו על ענייני חברה ומדינה , או על 
מדיניות החוץ הישראלית , היו מעמידות אותו בארץ שמאלה מן המרכז . וורספאן 
מסביר כי " בוועידה הזו , הואיל ואנחנו בעיצומה של מלחמה , יש קונסנסוס 
עצום ממדים המונע יציאה מן השורות . יש מידה ניכרת של צנזורה עצמית " . 
כללית , הוא חושב , ש"מבחינת הפתיחת שלה , נאקרא"ק נמצאת אלפי שנות אור 
לפני ארגוני - גג אחרים , כמו ועידת הנשיאים והמצב משתפר והולך . בשנים 
האחרונות , אנשים מעיזים לקרוא תיגר גם על הקונסנסוס " . קפמאבינהבולט ביותר 
בין קוראי התיגר הוא כנראה תיאודור מאן , לשעבר נשיא הקונגרס היהודי האמריקאי , 
שהיה לפני 11 שנה יו"ר ועידת הנשיאים . לפני שנתיים וחצי התחיל מאן את מה 
שהוא מכנה " פרויקט " נשמע " ( בעברית ) , שכל עניינו הוא הזמנה לקהילה 
היהודית לבחון מחדש את יחסה לישראל . הוא מביא למשל לארה"ב קציני צה"ל בכירים 
במילואים , המחזיקים בדעות יוניות , כדי ללמד יהודים שיוניות אינה בהכרח 
שם נרדף לפציפיזם . " עיקרון יסודי המנחה אותנו " , אומר מאן , " הוא 
שיש ליהודי אמריקה מה להגיד לממשלת ישראל ולעמה " . את מאן הדאיג השימוש המניפולטיווי 
שעשה ראש הממשלה , יצחק שמיר , בגילויים פומביים של תמיכה בין יהודי ארה"ב . 
" שמיר אמר , כל יהודי ארה"ב מסכימים אתי . היו לזה תוצאות פוליטיות 
מרחיקות לכת , ויש צורך להפיג את הרושם הזה " . לארי רובין , המנכ"ל החדש 
של נאקרא"ק , אומר : " מטרתנו היא להבטיח תמיכה אמריקאית נמשכת בישראל . 
אנחנו חושבים תמיכה בממשלת ישראל לחיונית , אבל מצד שני יש תחושה שהמנהיגות 
היהודית באמריקה מרגישה יתר קרבה לעמדות האופוזיציה בישראל " . רובין מודה 
כי יש " מעצורים היסטוריים " בהבעת הדעות האלה , " מפני שאנחנו איננו 
צריכים לחיות עם התוצאות " . אבל הוא גם מדבר על הצורך " להטעים את זכותנו 
להשתתף בוויכוח " . בנאום הפתיחה שלו הוא ציטט עצה , שהשיא מנחם בגין ליהודי 
ארה"ב בהיותו ראש ממשלה : יש לכם הזכות לבקר , אבל עשו כן " בתוך האוהל " . 
בנסיבות הקיימות נראה שהיחסים יוסיפו להתנהל בקרבת " האוהל " . לפעמים יתכנסו 
יהודי אמריקה בתוכו ויקיפו אותו בחומה עבה להבטיח שקולות הביקורת לא יישמעו 
באוזני זרים . לפעמים הם יעזו להגיח אל מחוץ לאוהל . בפברואר 1991 , במיאמי , 
היה האוהל סגור ומסוגר . 
