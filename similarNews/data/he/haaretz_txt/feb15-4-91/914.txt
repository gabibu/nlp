ועדת הליגה והגביע של ההתאחדות לכדורגל החליטה אתמול לקבל את ערעור מכבי 
חיפה ולדחות את משחקו בשבת בבאר שבע נגד הפועל המקומי . המשחק יהיה ב - 
91 במארס . הוועדה קיבלה את ערעור החיפאים בשל העובדה , שביקשו לדחות את 
המשחק לפני שהחליטה הנהלת ההתאחדות לשנות את התקנון , שינוי שעל פיו הם 
היו חייבים להופיע בשבת למשחק בבאר שבע . משורות מכבי חיפה חסרים שלושה 
שחקנים ( שגיא גונן , אייל ברקוביץ ויניב כהן ) , שנסעו לאוסטרליה עם 
נבחרת הנוער . לפני שינוי התקנון , די היה בהעדרותם של שלושה שחקנים כדי 
לדחות משחק . ביום א נעשה השינוי , ועל פיו תתאפשר דחייה רק אם שלושת השחקנים 
החסרים הופיעו בחמישה משחקים לפחות , בליגה או בגביע . לפיכך , דחתה ועדת 
הליגה והגביע ביום ב את בקשת החיפאים שלא לשחק בשבת , מפני ששגיא גונן שיחק 
העונה בשני משחקי גביע בלבד . בהפועל באר שבע קיבלו בהפתעה את ההחלטה לדחות 
את המשחק . היו"ר אלי זינו אמר אתמול : " אני המום מההחלטה המוזרה , 
שהיא ביזיון לספורט . לא יתכן שלאחר תקופת השבתה תחודש הליגה כש - 05 אחוז 
מהמשחקים לא מתקיימים . אנו ניפגע הן מבחינה כלכלית והן מבחינה מקצועית " . 
פרט למשחק בבאר שבע נדחו המשחקים בית"ר ירושלים הפועל צפרירים חולון ומכבי 
תל אביב הפועל ירושלים . עקב הדחייה החליטה הנהלת הספורטוטו לשנות את טופסי 
הניחושים בהתאם . המשחק שנדחה , שהיה רביעי בטופס טוטו - 41 , הוחלף במשחק 
הליגה האנגלית קובנטרי קריסטאל פאלאס . בטופס הטוטו - תיקו יהיו השבוע 
רק 23 משחקים במקום 33 . 
