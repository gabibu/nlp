אין להמעיט מחשיבותה של המהפכה המודרנית באדריכלות הידועה גם כ"סגנון הבין - 
לאומי " שהשפיעה יותר מכל על עיצובה הפיסי של ישראל . אך מנקודת מבט עכשווית 
צריך להעריך את התקופה הזאת בצורה מפוכחת , שכן לאדריכלות ה"חדשה " , ובייחוד 
לתכנון הערים המודרניסטי בארץ ובעולם , היו הישגים רבים בצד כישלונות צורבים . 
לאחר מלחמת העולם הראשונה , נולד השיכון הציבורי במערב ובמרכז אירופה כמענה 
למשבר הדיור מחד גיסא וכתגובת - נגד לערי התעשייה הקודרות והמזוהמות מאידך 
גיסא . נוצר סגנון בנייה חדש שהיה חסר כל קשר למסורות אדריכליות בנות מאות 
שנים ; והתוצאה המוכרת כל כך מארצות אירופה המערבית ואחר כך ארצות הברית 
ואצלנו היתה מבנים טיפוסיים , שכאילו נוצקו באותן תבניות : קופסאות ארוכות 
של קירות ערומים וחלונות קטנים , גגות שטוחים וקומות עמודים . במסגרת הקוד 
הנוקשה מאוד של סגנון מינימליסטי זה , היוצא במופגן נגד כל עיטור וביטוי 
מקומי , נוכחנו מאוחר יותר בשנות ה05 , במלוא משמעותה של המושג " דלות 
פיסית " . אדריכלים מעטים בלבד הצליחו לעצב בתים יוצאי דופן , שעל צילומיהם 
אנו מתרפקים עד היום בספרות המקצועית . הרוב המכריע נסחף אחר הסתמיות , 
ולא ראה כי מעבר לאספקת קורת - גג , עם אור ואוויר וגינה ירוקה לכל פועל 
משהו חסר . הנשמה העירונית אבדה , שכן היא לא נכללה אז כגורם משמעותי בדרישות 
הפונקציונליות של השיכון הציבורי . קפמאפרקואומנם לא פחות מאשר המהפכה הסגנונית 
ואולי אף יותר ממנה , טמון עיקר השפעתה של האדריכלות המודרנית בתחום תפיסת 
התכנון העירוני , או מותר לומר ה"אנטי - עירוני " . בשאיפה ליצור סביבה 
הגיונית , שטופת אור ואוויר צח התגלמה גם סלידה , עד כדי עוינות מודעת 
לכל מה שייצגה העיר כלשעצמה . בריאקציה זו היו כמובן יסודות חברתיים - מהפכניים 
חלומות על " עולם חדש ואמיץ " שבו נועד לאדריכל החדש לא רק תפקיד עיצוב 
העולם הפיסי אלא גם הרוחני . בנאיוויות וביומרנות מהולות בלא מעט אגוצנטריות 
ושתלטנות ניטשיאנית נולדו גם תיאוריות חדשות בתחום האורבני . חסידי הדת 
החדשה חתרו ליישומן באדיקות בכל מקום , בין אם הרקע הבשיל לכך ובין אם לאו . 
בארץ ישראל של שנות ה03 , למשל , לא היו ערי תעשייה צפופות נוסח המאה ה91 : 
השפה האדריכלית החדשה נתפסה כאן יותר כביטוי לחברה חדשה , לא בורגנית , 
אשר באופן אירוני באה לידי ביטוי משמעותי דווקא בערים הגדולות , וביחוד 
בתל - אביב . בהקשר זה יש לראות את " מעונות עובדים " בתל - אביב ( בתכנון 
אריה שרון , 3391 ) באור אחר , מפוכח יותר , מכפי שרואה אותם זיוה שטרנהל 
במאמרה " שיכוני וינה האדומה " ( " הארץ " , 1 . 2 ) וזאת מבלי להמעיט 
כלל בחשיבותם . דומני שסוד ייחודה של קבוצת הבניינים הזו הוא באופן שבו 
הם השתלבו ברקמה העירונית התל - אביבית , שתוכננה לבתים בורגניים נפרדים 
לגמרי , ללא שמץ קהילתיות ושיתוף . וכך למרבה האירוניה , התמזגו ב"מעונות 
עובדים " בסופו של דבר שני מרכיבים מסורתיים מאוד : מצד אחד חזית רחוב 
המשכית ועירונית ; ומצד שני חלל פנימי מגונן ושקט . זהו בעצם יותר בלוק 
עירוני כמעט מסורתי , מאשר " שיכון " במובנו הרגיל , כפי שנראה בייחוד 
בשנות ה05 . עיקרון תכנונו יחזור לתחייה בבנייה הציבורית בארץ , בייחוד 
בשנות ה07 , בקבוצות המגורים ברובעי גילה ורמות בירושלים , כפיר בתל - 
אביב ועוד . על כן , צודק התואר " פאר השיכון בשנות ה03 " המוצמד במאמר 
ל"מעונות עובדים " , אך יש להבין כי פרויקט זה היה ונותר יוצא דופן בנוף 
השיכון ההמוני . אדריכלי שנות ה05 , בניצוחו של אריה שרון , הרי זרעו שיכונים 
אחידים בכל מקום : מהצפון ועד הנגב , בעשרות עיירות הפיתוח החדשות , אין - 
סוף קופסאות שכמעט לא היה להן ולא כלום עם " מעונות עובדים " , ושנים ארוכות 
עוד התחבטו עיירות אלו בשאלת הגדרתם העצמית . ואמנם אם בשנות ה03 נבנו יחסית 
מעט שיכונים , הרי שבשנות ה05 בא השיטפון הגדול . לבום הבנייה שלאחר המלחמה 
היה כבר בסיס רעיוני מוצק כביכול ליישם את התיאוריה ב"גדול " , מה שהוביל 
לבניית הרבה שכונות משעממות , חד - גוניות ונטולות אופי . אין בהן בדרך 
כלל רחובות של ממש , שדרות או כיכרות , אלא כבישים שוממים ושבילי הולכי 
רגל שוממים עוד יותר . לא פעם הבית מפנה את צדו או את אחוריו לכביש . בין 
הבתים שטחי ירק ( או אבק , לפי המיקום ) השייכים לכל אך אינם שייכים לאיש . 
גם באירופה וגם בארץ דומה כי הקפידו המתכננים שלא לחבר את השכונות החדשות 
לעיר קיימת , ואף החליטו לנתק אותן זו מזו , כאילו הפרדה היתה לערך בפני 
עצמו , כמו במקרה של באר שבע בראשיתה , אשקלון על שכונותיה הנבדלות , 
מרבית עיירות הפיתוח ועוד ועוד . היישום הגדול באמת של הגישה האנטי - עירונית 
הזאת נעשה באירופה , מערב כמזרח ובארצות הברית , ובצורה איטנסיווית יותר 
מאשר אצלנו . שם גם נפלו קטעי עיר יפהפיים חלל לשיני דחפורים כדי לפנות 
מקום בשם הקדמה לשורות של קסרקטיני יחידות דיור , שחלקם יהפכו לשכונות עוני 
תוך עשור . בארה"ב , למשל , השיכון המודרניסטי לא הפך מעולם למושא החלום 
האמריקאי : זה התמצה בשנות ה05 וה06 בבית הפרוורי הקטן , חיקוי מוקדם ואחיד 
למדי של חווילת המעמד הגבוה שנותרה כאידיאל . לרוב זכה השיכון הציבורי שם 
לאות - קין , גיטאות שמהם שומר נפשו ירחק . אמנם באירופה וגם אצלנו לא 
היתה התמונה כה קודרת , אך גם כאן לקח לחשיבה הארכיטקטונית לפחות דור שלם 
כדי לעשות הערכת מצב מחודשת . קפמאפרקהאכזבה מ"התיאוריות האורבניות החדשות " 
הלכה והתגברה בעולם בראשית שנות ה07 , עוד בטרם נשמע אצלנו המונח " פוסט 
מודרניזם " . בשנות ה08 , באין - סוף ערים באירופה וארה"ב , אנשים חוזרים 
העירה , מתוך הכרה כי לאחר הכל , " יש בה משהו " בעיר הישנה , שאין 
לו תחליף . ברלין המתחדשת בעשור האחרון היא מודל מעורר קנאה . פעולות בינוי 
ושיקום גדולות מרעננות את העיר הישנה במסגרת " המדיניות החדשה " להבדיל , 
מה"מדיניות הישנה " של העבר ( היא זו שכונתה אז בשנות ה05 , כמובן " חדשה " ) 
. ברלין מוכיחה שאפשר לבנות שיכון ציבורי בעיצוב חדש ומרענן . אם יש ממש 
בפוסט - מודרניזם דומני שהוא מצוי במהפכה המחשבתית שיצר . מכאן יובן כי 
מוטעית קביעתה של שטרנהל כי " ביקורת פוסט - מודרנית מעין זאת נותנת לגיטימציה 
מסוכנת לחוסר האונים המוחלט שמגלה משרד השיכון . . . להציג תוכנית מגובשת 
להתמודדות עם הצרכנים החדשים " , להיפך . אנו רואים בשיבה לעירוניות המסורתית 
את אחד מעיקרי התכנון המרכזיים , התואם נכונה הן את מגמת ההתפתחות של ישראל 
לתוך המאה ה12 והן את אופי העלייה כיום . בהתאם לכך מתוכננים כיום עשרות 
רובעים חדשים שייתוספו לערים הקיימות וכן גם כמה ערים חדשות , שידגימו כי 
הקביעות של שטרנהל ש"בנושא התכנון איבדנו את הצפון . . . ועקרונות התכנון 
האורבני קורסים מול גלי העלייה , וכי התוכניות המוגשות היום לאישור מהיר 
נראות כתפורות טלאי על טלאי " אינן נכונות . והנה אולי שלוש דוגמאות מייצגות : 
. בשטח הגבעי שממזרח ליער בן שמן מתוכננת העיר בבינוי עירוני הנפרש ברכות 
על מורדות ושיאי הגבעות , כשביניהן בולטות " שדרות העמקים " רחובות ראשיים 
כפולים המשולבים בגינות עירוניות המשכיות , המתרכזים לבסוף במרכז העיר . 
, . רובע זה משלים את בינוי דרום מערב באר שבע , ומבוסס על רשת רחובות 
שבמרכזה הרחוב הראשי הרובעי , המסתיים בפארק העירוני . . השטח הנרחב שבין 
השכונות השונות לבין העיר העתיקה מתוכנן להיבנות תוך יצירת אותו גיבוש עירוני 
החסר כל כך באשקלון . יודגש כי אין אנו מתכננים שם " עוד שכונה " אלא 
מנסים לקשור ולחבר את הבינוי המקוטע הקיים . . השלמת רובע זה , שעיצובו 
העירוני ( בייחוד הרחוב הראשי ) היווה הישג בולט בשנים האחרונות . יושלם 
ברוח זו גם בשלבו השני . תכנון שיכון ציבורי בקנה מידה גדול הוא אמנם נושא 
מורכב , בעייתי ושנוי במחלוקת , גם שלא בתנאי לחץ זמן ותקציב . הניסיון 
לחקות באפס - זמן תהליך שנמשך עשרות ואפילו מאות שנים ובתרבות ארכיטקטונית 
מגובשת נראה על פניו כבלתי אפשרי כמעט . למרות זאת אני מאמין כי הגישה העירונית , 
אם תיושם בתחכום וברגישות למקום ובגיוון מרבי , תוכל להניב סביבות מגורים 
שאנשים מרצונם יבואו לחיות ולהתפתח בהן . 
