( ע ) . התיאטרון הלאומי " הבימה " חידש אתמול את הצגותיו . מחזהו 
של ארתור מילר " מראה מעל הגשר " , שהוצג עד פרוץ המלחמה כמאתיים פעם בפני 
אולמות מלאים , הועלה אתמול שוב בפני 053 צופים באולם רובינא שבבית " הבימה " . 
מהנהלת התיאטרון נמסר כי זוהי מעין הרמת מסך , שלאחריה תחזור " הבימה " 
להציג בתל - אביב ובערי הפריפריה . ההצגה החלה בשעה 03 : 41 , ונערכה בפני 
קהל שמילא רק מחצית מתפוסת האולם הרגילה . הצופים באו עם ערכות המגן והודרכו 
כיצד להגיע לחדרים האטומים במקרה של אזעקה , הכל על - פי הוראות הג"א . 
אגודת ידידי " הבימה " וההנהלה קיימו את ההצגה החגיגית לכבוד מאות תושבי 
רמת - גן ותל - אביב שפונו מבתיהם עקב התקפות הטילים . כן הוזמנו להצגה 
כ05 עולים חדשים . ההצגה התקבלה בהתלהבות על - ידי הקהל , שכלל משפחות 
שלמות הורים , ילדים , סבים וסבתות . נראה שהשחקנים והנהלת התיאטרון התרגשו 
לא פחות , ואולי אף יותר מהקהל . לאחר כחמישה שבועות של התנזרות מאונס 
ממשחק בפני קהל , הם שבו להופיע . השחקן הראשי בהצגה , יוסי בנאי , אמר 
עם סיומה לקהל המריע : " תודה שבאתם היום , גרמתם לנו התרגשות גדולה " . 
המחזה מספר על משפחת פועלים בברוקלין של שנות ה04 , המארחת בדירתה הקטנה 
שני קרובי משפחה מסיציליה שנכנסו לארה"ב כמהגרים לא חוקיים . לצדו של בנאי 
משחקים רבקה גור , חיים חובה , אברהם מור , אביגיל אריאלי ויותם זילברמן . 
ביים את ההצגה יצחק ויינגרטן . מנכ"ל הבימה , שמואל עומר , אמר לקהל לפני 
עלות המסך : " כולנו נרגשים כאן היום , אנו מרגישים כמו בהצגת בכורה . 
מזה חמישה שבועות התיאטרון אינו פועל , וכשהתאפשר לנו לחדש את הפעילות 
הרגשנו צורך להגיש לכם , נפגעי הטילים , את ההצגה הראשונה . כולנו נפגענו , 
התיאטרון והשחקנים , אך אתם נפגעתם יותר מכולנו . אנו , כתיאטרון לאומי , 
חושבים שהגיע הזמן . יש רגיעה מסוימת , והציבור רוצה לחזור לחיים נורמאליים , 
משמע לחדש את חיי התרבות " . בשם הקהל הודה להנהלת התיאטרון סגן ראש עיריית 
רמת - גן , משה מרוז , שגם ביתו נפגע מן הטילים והוא מתגורר כיום בכפר 
המכביה . בשבוע הבא תתחיל " הבימה " להציג את " האב " מאת סטרינדברג , 
בבימויו של חנן שניר . ההצגה תועלה ב"הבימרתף " החל מ19 . 2 . 62 . כן 
תועלה ההצגה " ליל הגשרים " מחו"ל בכינרת , בכפר בלום ובטבעון . 
