מוסקווה ( ע"ם ) . סגן ראשון של מפקד ההגנה האנטי - אווירית של בריה"ם , 
קולונל - גנראל ולאדימיר ליטבינוב , הביע דאגה מקרבת הפעילות האווירית 
של כוחות הקואליציה לגבול בריה"ם . בראיון לסוכנות טאס על המלחמה במפרץ , 
אמר הגנראל כי השימוש בבסיס הצבאי הטורקי ארזורום להתקפות על עיראק יוצר 
בעיות , בשל מיקומו בקרבת הגבול הדרומי של בריה"ם . ליטבינוב אמר כי יש 
שתי סיבות לדאגה : " מצד אחד , נוצר מצב מתוח באוויר בגבול הדרומי שלנו , 
מצד שני , נמשכות הפצצות והתגרויות של מטוסים ומפציצים מארגונים לאומניים 
מקומיים " . לדברי ליטבינוב , " היו המלחמות מסוכנות ובלתי צפויות מאז ומעולם , 
ומלחמה זו אינה יוצאת מן הכלל . על - פי המנדאט של האו"ם , צריכה הקואליציה 
האנטי - עיראקית להשתמש בכוח צבאי כדי ללחוץ על עיראק לצאת מכוויית הכבושה , 
אך פצצות וטילים נופלים על בגדאד , בצרה וערים אחרות , והורגים אזרחים " , 
אמר הקולונל . הוא ציין כי אם ייעשו טעויות בבחירת דרכיהם של מפציצים אסטרטגיים 
או מטוסים טאקטיים , יקח להם דקות ספורות להגיע למרכזים ראשיים בטראנס - 
קווקז . אם לא יצליחו כוחות הגנה אנטי - אווירית למנוע זאת מהם , עלול 
להתרחש אסון . ליטבינוב אמר כי משרד ההגנה הסובייטי מנתח לעומק את המצב ו"משתמש 
בכל אמצעי הביטחון הנחוצים . כל סטייה במלחמה כזו אפשרית . זה הרסני וחסר 
אחריות לאבד ערנות ולהניח לדברים להחליק " , הסביר הקולונל . 
