מסתמנת אפשרות שיוחלט להאיץ את תהליך פיתוח מערכת הטיל " חץ " מתוצרת ישראל , 
עקב הפקת הלקחים מהתקפות טילי הסקאד על העורף הישראלי ומביצועי סוללות הפטריוט 
ביירוט טילים אלה . אם יוחלט לתת לתעשייה האווירית אור ירוק , ולהקצות 
את הסכומים הדרושים לכך , ניתן יהיה להגיע בזמן קצר יותרלהצבת סוללות מבצעיות , 
שתוכלנה לתת תשובה לאיומי טילים בליסטיים דוגמת האל - חוסיין שמשגרת עיראק 
לעבר ישראל . בצמרת מערכת הביטחון קיימת נטייה להחליט בחיוב על הרעיון להאיץ 
את פיתוח החץ , ונראה כי ההחלטה הסופית תיפול לאחר שיתברר בכמה תסתכם תוספת 
המימון הנחוצה לפיתוח מהיר יותר מהקצב המתוכנן . אחת האפשרויות היא לעשות 
שימוש בכספים שתעביר ממשלת גרמניה לישראל . על פי הגדרת השימוש בכספים אלה 
מותר להקצותם לפיתוח מערכות הגנתיות , והחץ מוגדר כמערכת הגנה . על - פי 
הערכות ראשוניות , נדרש סכום של כ002 מיליון דולר להשלמת הפיתוח והצבת מערכות 
מבצעיות ראשונות . מדובר במערכות שיהוו גרסת ביניים של החץ , ואשר יהיו 
מבוססות על טילים שיוכלו לענות על הצורך ההגנתי המיידי מפני טילים כמו אלה 
שבידי עיראק . במקביל , יימשך תהליך הפיתוח המקורי של החץ , בהתאם לדרישות 
של תוכנית מלחמת הכוכבים האמריקאית , במסגרתה הוא מפותח . על - פי התכנון 
המקורי , אמור היה שלב הפיתוח של המערכת המבצעית הראשונה להסתיים תוך ארבע 
עד חמש שנים . מערכת זו תהיה מבוססת על טיל חץ דושלבי , שכבר סיים סדרה 
ארוכה של ניסויים . אם יוחלט להאיץ את פיתוחן של מערכות חץ להגנת העורף 
הישראלי , הן תהיינה מבוססות על הגרסה הראשונה של החץ . עדיין לא הוחלט 
באיזה סוג מכ"ם להשתמש בגרסה הראשונה של החץ , במקרה בו יוחלט על פיתוחה . 
אם ניתן יהיה להקצות כספים שאינם כספי סיוע אמריקאי לצורך פיתוח מכ"ם , 
תתבסס המערכת על מכ"ם מתוצרת אלתא . אפשרות אחרת היא שימוש לתקופת ביניים 
במכ"ם של הפטריוט . אפשרות נוספת , במקרה שייעשה שימוש בכספי הסיוע האמריקאי , 
היא שיתוף פעולה בין אלתא לחברה אמריקאית . חברת אלתא , שהיא חברה בת של 
התע"א , פיתחה מכ"ם חדשני המותקן במטוסי ביון והתראה מוקדמת מדגם פאלקון . 
ניתן להסב מכ"ם מוטס זה למכ"ם קרקעי ולשלב אותו במערכת החץ . יתרונה הגדול 
של מערכת החץ לעומת הפטריוט , בכך שהיא מתוכננת ליירט את הטיל התוקף במרחק 
רב יותר ובגובה רב יותר . יירוט בנתונים אלה ימנע את הנזק הנגרם היום מפגיעתם 
של שברי הסקאד לאחר שהוא מיורט על - ידי טיל פטריוט . היירוט מתבצע במרחק 
לא רב מסוללת הפטריוט , ובדרך כלל מעל אזורים מיושבים בצפיפות . מערכת החץ 
נועדה להגנת שטח בעוד מערכת הפטריוט תוכננה להגנה נקודתית . כלומר , ניתן 
לעשות שימוש במספר קטן יחסית של סוללות חץ על מנת לכסות את שטחה של המדינה 
כולה . 
