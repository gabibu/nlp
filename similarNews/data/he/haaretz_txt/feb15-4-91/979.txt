כיצד מוצגים קונפליקטים חברתיים בחדשות הטלוויזיה , ובאיזו מידה משפיעה 
דרך ההצגה הזאת על האופן שבו אנשים תופסים את הקונפליקטים זו השאלה העומדת 
בבסיסם של מחקרים אחדים שבוצעו על - ידי הפרוף עקיבא כהן והד"ר חנה אדוני 
מהמחלקה ללימודי קומוניקציה של האוניברסיטה העברית בירושלים , בשיתוף עם 
חוקרים מארצות הברית , בריטניה , גרמניה ואפריקה הדרומית . המחקרים ותוצאותיהם 
מתוארים בספרם של כהן ואדוני , " קונפליקטים חברתיים וחדשות טלוויזיה " 
הרואה בימים אלה אור בהוצאת " סייג " ( ארה"ב ובריטניה ) . בחינת הקשר 
שבין חדשות הטלוויזיה לבין תפיסת המציאות של הצופים בה מעניינת במיוחד לנוכח 
העובדה , שחדשות הטלוויזיה ( שלא כמו סוגי משדרים אחרים ) הן זאנר חדש 
של תקשורת , המבקש לתאר את המציאות כפי שהיא , ובמידת האפשר בזמן אמיתי . 
זכורה אמירתו הקבועה של וולטר קרונקייט , בסיום מהדורת החדשות : " אלה 
הם פני הדברים " . החוקרים ביקשו אפוא לבחון , אם צופי הטלוויזיה מאמינים 
שאלה הם , באמת , פני הדברים . זאת , בלי לנסות ולהעריך את האירועים 
עצמם . כלומר , המחקרים אינם מתייחסים למציאות , אלא לדיווחים בחדשות 
הטלוויזיה וליחס בינם לבין תפיסת המציאות של הצופים , בלבד . קפמאפרקבראשית 
פיתחו השניים כלים לניתוח תוכני של דיווח על קונפליקטים בתוכניות טלוויזיה . 
הם בחנו את הדיווח על - פני שלושה מדדים . מדד המורכבות : כמה צדדים משתתפים 
בקונפליקט , כמה נקודות שנויות במחלוקת הוא מכיל , ומה אופיו של הקונפליקט . 
למשל , קונפליקט לאומי - היסטורי עשוי להיות יותר מורכב מקונפליקט כלכלי . 
מדד העוצמה : באילו כלים משתמשים הצדדים המעורבים בקונפליקט . קונפליקט 
המתנהל באמצעות צעקות הוא בעל עוצמה נמוכה מקונפליקט שהמעורבים בו מפגיזים 
זה את זה בתותחים . מדד הפתירות : באיזו מידה אפשר לפתור את הקונפליקט . 
כאן כלולים מרכיבים כמו נכונות להיכנס לתהליך של משא ומתן , נכונות עקרונית 
לפשרה , או התקדמות בפועל לקראת פתרון . החוקרים שפעלו במימון המועצה הלאומית 
למחקר ולפיתוח , קרן קונרד אדנאואר וקרן פורד ניתחו מהדורות חדשות ששודרו 
בטלוויזיה בשנים 08914891 במדינות ישראל , גרמניה , אפריקה הדרומית , 
ארצות - הברית ובריטניה . הם ספרו את מספרם הכולל של דיווחים על קונפליקטים 
חברתיים שונים במהדורות החדשות , וניתחו אותם על - פי שלושת המדדים הללו , 
כך שכל דיווח על קונפליקט קיבל שלושה ציונים נפרדים , שביטאו את מורכבותו , 
עוצמתו ומידת פתירותו . באותה תקופה נשאלו צעירים בני 8102 במדינות הללו , 
עד כמה אותם קונפליקטים שהדיווח עליהם בחדשות הטלוויזיה נותח בדרך שתוארה , 
הם אכן מורכבים , בעלי עוצמה ופתירים . למעשה , הנבדקים נתבקשו להשיב 
על שתי שאלות : כיצד הם תופסים את הקונפליקטים הללו במציאות ( מהן , לדעתם , 
העובדות לאשורן ) , וכיצד הם תופסים את הדיווח עליהם בחדשות הטלוויזיה , 
ביחס למציאות . השאלה שהחוקרים ביקשו להשיב עליה היתה באיזו מידה קיימת 
הקבלה בין הדרך שבה הנבדקים תופסים את הקונפליקטים הללו במציאות לבין הדיווח 
על אותם קונפליקטים בחדשות הטלוויזיה , כפי שהוא מצטייר באמצעות ניתוח תוכני 
על - פני שלושת מדדי המורכבות , העוצמה והפתירות של הקונפליקט . שאלה נוספת 
היא , כיצד תופסים הנבדקים עצמם את היחס שבין דיווחי החדשות על קונפליקטים 
חברתיים שונים לבין המציאות , כפי שהם מבינים אותה . כדי להימנע מהטיות , 
לא נתבקשו הנבדקים להתייחס לקונפליקטים ספציפיים , אלא לשלוש קבוצות כלליות : 
קונפליקטים בין - לאומיים , לאומיים ומקומיים . בסך - הכל נותחו במחקר 
כאלף דיווחים על קונפליקטים שונים . המחקר בוצע בעת ובעונה אחת בחמש מדינות 
שנבחרו לפי סוג הקשרים הקיימים בהן בין אמצעי התקשורת לגורמי הממשל . כלומר , 
לפי מידות שונות של התערבות ופיקוח של הממשל על אמצעי התקשורת , ובעיקר 
על הטלוויזיה . המדינות המשתתפות , לפי מדד הפיקוח ( בסדר עולה ) הן : 
ארה"ב , בריטניה , גרמניה , ישראל ואפריקה הדרומית . מתברר , שבכל המדינות 
שבהן נערך המחקר הקונפליקטים הם המסר המועדף על עורכי מהדורות החדשות בטלוויזיה . 
בממוצע , כל ידיעה שנייה המגיעה לשידור עוסקת בקונפליקטים כאלה או אחרים . 
מהממוצע הזה בולטות שתי חריגות : ישראל , שבה מוקדשים לדיווחים על קונפליקטים 
כ%06 ממהדורת החדשות בטלוויזיה , ואפריקה הדרומית , שבה מוקדשים לאותה 
מטרה רק % 23 ממהדורת החדשות בטלוויזיה . כלומר , למרות העובדה שבמדד הפיקוח 
הממשלתי על אמצעי התקשורת ישראל היא שכנתה הקרובה של אפריקה הדרומית ( שבה 
רמת הפיקוח היא הגבוהה ביותר בין המדינות שהשתתפו במחקר ) , הרי שלפי ניתוח 
תוכני של מהדורת החדשות בטלוויזיה , היא קרובה יותר למדינות שבהן רמת הפיקוח 
הממשלתי על אמצעי התקשורת היא נמוכה . בכל המדינות שנסקרו נמצא , שדיווחי 
חדשות החוץ כוללים יותר קונפליקטים ( % 66 ) , בהשוואה לחדשות הפנים , 
שרק % 14 מהן ( בממוצע ) מוקדשות לדיווחים על קונפליקטים שונים . בארה"ב , 
בבריטניה , בגרמניה ובישראל , שיעורם של הקונפליקטים המקומיים המדווחים 
בחדשות עולה על שיעורם של הקונפליקטים החיצוניים המגיעים לשידור . המדינה 
היחידה ( מאלה שנסקרו ) שיצאה מהכלל הזה היא אפריקה הדרומית , שבה העדיפו 
בשנות עריכת המחקר לדווח על יותר קונפליקטים חיצוניים , מתוך התעלמות יחסית 
מקונפליקטים מקומיים . האמונה הרווחת היא שדיווחי הטלוויזיה אינם מציגים 
את ההקשר הכולל של הקונפליקט , שהם נוטים לפשט את הקונפליקט ולהציגו במידה 
מעטה של מורכבות . הניתוח התוכני של הדיווחים על קונפליקטים במהדורות החדשות 
בארצות שנסקרו מראה שאין הדבר כך . כלומר , דיווחי הטלוויזיה אינם נוטים 
להציג את הקונפליקט ב"שחור לבן " , ובמידה רבה הם מנסים להביא מידע כלשהו 
על הרקע והשורשים של הסכסוך . ממצאים אלה נכונים לדיווחים על קונפליקטים 
חברתיים בהיקפים שונים , בין מדינות , ממשלות , מפלגות , ארגוני עובדים 
וגורמים חברתיים אחרים . מכל תחנות הטלוויזיה שנסקרו , האלימות המילולית 
והחזותית הרבה ביותר בדיווחים על קונפליקטים חברתיים שונים נמצאה בבי - בי - 
סי . עורכים ושדרנים בתחנה הבריטית , כך עולה מניתוח תוכני של מהדורות 
החדשות שלהם , אינם מהססים " לקרוא לילד בשמו " . הם מדברים על " הפלות 
לקרשים " , ומקרינים תצלומי תקריב של פעולות אלימות בהפגנות , ובאירועים 
אחרים . יחסית לסטנדרדים של שדרני הבי - בי - סי , נוטים השדרנים והעורכים 
האמריקאים לחסוך מהצופים את ה"גועל נפש " . הם נותנים לתמונות לדבר בעד עצמן , 
אבל דיווחיהם המילוליים " מעודנים " ו"נקיים " יותר . הממצא הזה מעניין 
במיוחד לאור ניתוח תשובותיהם של הנבדקים במדינות השונות , שלפיו צופי הטלוויזיה 
האמריקאים ניצבים בראש רשימת מחייבי הדיווחים על קונפליקטים חברתיים בטלוויזיה . 
הדיווחים הללו מעניינים אותם , ולדעתם , נכון וצריך להקדיש לסוג זה של 
דיווחים את חלק הארי של מהדורות החדשות . בישראל , לעומת זאת , פני הדברים 
שונים לחלוטין . הצופים הישראלים ( בני 8102 ) אינם מעוניינים בדיווחים 
על קונפליקטים חברתיים . הדיווחים הללו מטרידים את שלוותם , והם מעדיפים 
יותר קונסנסוס והסכמה . ממצא זה עומד בסתירה בולטת לממצא אחר , שלפיו מהדורת 
חדשות הטלוויזיה בישראל רוויה דיווחים על קונפליקטים חברתיים , ולמעשה היא 
ניצבת בראש הרשימה בתחום זה ( נמצא ש%06 ממהדורת החדשות בטלוויזיה הישראלית 
מוקדשים לדיווחים אלה , ואילו הממוצע במדינות האחרות שנסקרו היה כ%05 ) 
. ייתכן שהסתירה בין העדפותיהם של אנשי התקשורת ( דיווח על מקסימום קונפליקטים 
חברתיים ) לבין העדפותיהם של הצופים בגילאים שנסקרו ( מינימום קונפליקטים , 
מקסימום הסכמה ) , היא הגורם לטביעת הסיסמה " העם נגד תקשורת עוינת " . 
למעשה , ה"עם " , אינו נגד תקשורת עוינת , אלא נגד תקשורת שמספקת לו סחורה 
שהוא אינו מעוניין בה . הנחה רווחת נוספת אומרת שהטלוויזיה , המציגה רצף 
של אירועים מחודדים , יוצרת תמונת מציאות חמורה וקיצונית יותר מהמציאות 
עצמה . בעבר נטען שהטלוויזיה מסייעת בהבניית המציאות החברתית , כלומר , 
שהיא יוצרת מציאות " בצלמה " . מניתוח הערכותיהם של הנשאלים ( בני 8102 ) 
, עולה שאין הם שותפים להערכה זו . הם יודעים להבדיל בבירור בין מציאות 
לבין התמונה המשתקפת בדיווחי הטלוויזיה . למעשה , במקרים רבים הם סבורים 
שהמציאות חריפה וקיצונית יותר מהדיווחים בטלוויזיה . כלומר , שדיווחי הטלוויזיה 
מעמעמים ומטשטשים במידה מסוימת את הקונפליקט , ושעדשותיהן של מצלמות הטלוויזיה 
נוטות להיות יותר ורודות , מאשר כהות . באותו עניין , מתברר שבניגוד לממצאים 
ממחקרים שבוצעו בעשורים קודמים , במחקריהם האחרונים של כהן , אדוני ושותפיהם , 
לא נמצאו קשרים בין משך הזמן המוקדש לצפייה בטלוויזיה , לבין תפיסת המציאות 
של הצופים שנבדקו בכל חמשת הארצות שנסקרו . הממצאים האלה קשורים , כנראה , 
לעובדה שהנשאלים היו צעירים שגדלו עם הטלוויזיה , ופיתחו לעצמם עם השנים 
הרגלי צפייה סלקטיוויים , מתוחכמים וביקורתיים . כלומר , הם מודעים לתהליך 
הברירה המתבצע באמצעי התקשורת , הם מודעים לטכניקה של דיווחים חוזרים ונשנים , 
יודעים לזהות סתירות פנימיות ומשליכים מאי - דיוקים שנתגלו בדיווח אחד , 
על מידת האמינות שהם מייחסים לדיווח אחר מאותו מקור . הם יודעים , במידה 
רבה , לנטרל את הגורמים הסובייקטיוויים השונים המעורבים בהפקת הדיווח הטלוויזיוני , 
ומפיקים בעצמם מדיווחי החדשות , בתהליך הפוך , תמונת מציאות שהיא , לפי 
מיטב שיפוטם והבנתם , נכונה . וכאמור , במה שקשור לקונפליקטים חברתיים , 
תמונת המציאות הזאת היא , במקרים רבים , חריפה וקיצונית יותר מדיווחי 
הטלוויזיה . בעבר נהגו לא מעט צופי טלוויזיה להשתמש באמירה " אמרו בטלוויזיה " 
כהוכחה לאמינותו של מידע מסוים . וכך הטלוויזיה היתה יכולה ליצור מציאות 
" בצלמה " . לפי ממצאי המחקרים הנוכחיים נראה , שהאמירה הזאת היא , אולי , 
חלק מההיסטוריה של התקשורת המודרנית , אבל היא נחלשת , ונעלמת מעולמם 
המתוחכם והביקורתי של הצופים הצעירים של היום . 
