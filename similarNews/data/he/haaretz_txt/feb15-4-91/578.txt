מוסקווה ( ע"ר וע"ץ ) . נשיא הרפובליקה מולדאוויה שבדרום - מערב בריה"ם 
התפטר אתמול , תוך הכרזה כי היה קרבן לניסיונה של המפלגה הקומוניסטית להבאיש 
את ריחו . כך מסרה סוכנות הידיעות " טאס " . עם זאת אמר הנשיא מירסייה סנגור , 
שנחשב לרפורמיסט , כי ימשיך לכהן כנשיא בפועל אם יסכים הפרלמנט של מולדאוויה 
לקיים בחירות ישירות לנשיאות הרפובליקה . סוכנות טאס מסרה עוד מן הבירה קישינב 
שבקרבת הגבול עם רומניה , כי סנגור גם האשים את ראש הממשלה השמרני של הרפובליקה , 
מירסייה דרוק , " בחתירה למען הגבלת סמכויותיו של הנשיא " . רק בשבוע שעבר 
ביקר סנגור ברומניה , אשר החזיקה בשליטתה את מרבית שטחי מולדאוויה עד שנת 
0491 . הוא זכה שם לקבלת פנים ממלכתית מטעם הנשיא , יון אילייסקו . רבים 
מאזרחי מולדאוויה מצדדים באיחוד מחדש עם רומניה . 
