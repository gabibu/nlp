כאשר נחתו פצצות הקואליציה לראשונה בבגדד היתה לכווייתים צעירים רבים החיים 
בגלות בקהיר תגובה אופיינית משלהם הם נהרו לרחבות הריקודים . " הם יוצאים 
למלחמה בדיסקוטק " , אמר בסרקזם פקיד במלון הפאר החדש ביותר בקהיר , " סמיראמיס 
אינטרקונטיננטל " בן חמשת הכוכבים . במהלך הלילה התמלאה רחבת הריקודים 
בדיסקוטק של המלון בצעירים כווייתים לבושים בגדים אופנתיים . הם חגגו את 
הידיעה על פריצת המלחמה בהזמנת סיבובי משקאות ובריקודים לצלילי להיטי פוף 
אמריקאיים . בשלב מסוים הצטרפה לחגיגה רקדנית בטן . בשעות השחר יצאו כמה 
מהם בשיירת מכוניות , דהרו ברחובות הצרים והמפויחים של קהיר , וצפרו בצהלה 
בצופרים . כמה מהם הותירו את הנהיגה לנהגיהם הפרטיים . לילה זה סימן את 
תחילתן של מה שמכנים פקידים כווייתים כאן בזהירות ובלשון נקייה " בעיות 
הדיסקו " . עושר הנפט המופלג של כוויית עורר זה כבר טינה במדינות ערביות 
עניות יותר , לרבות מצרים . אבל המראה של צעירים כווייתים בגיל גיוס החוגגים , 
בעוד מצרים וחיילים אחרים מסכנים את חייהם , החריף את המתחים . הוא גם 
הפיח חיים חדשים בתחושות השוררות כאן , שכוויית היא יותר מועדון בילויים 
מאשר מדינה . " היום שלהם מתחיל בשעה 2 אחר הצהריים , והם נשארים ערים 
עד חמש כל בוקר " , אומר אחמד חאמד , מלצר במלון " סאפיר " המרווח בקהיר , 
שם מצפות כמה משפחות כווייתיות לקץ המלחמה בדירות מלון העולות 000 , 3 דולר 
לחודש . " בהתחלה הם ניסו להיות נחמדים , אבל עכשיו , כשהתחילה המלחמה 
והם יודעים שיקבלו חזרה את הווילות שלהם , הם חזרו להתנהגות השחצנית שלהם " . 
" בעיית הדיסקוטק הזו היא בעיה אמיתית " , אמר אחמד א - נפיסי , חבר לשעבר 
בפרלמנט הכווייתי , העומד עכשיו בראש קבוצת כווייתים בשם " התאחדות הכווייתית 
לעבודת העם . " בימים רגילים זה בסדר גמור שאנשים יעשו ככל העולה על רוחם . 
אבל עכשיו , כשאנשים מתים בחזית , זה לא נראה טוב שגברים כווייתים צעירים 
יילכו לכל המקומות הלא נכונים בזמנים הלא נכונים . השאלה המובנת מאליה בעיני 
רבים היא : מדוע הם לא מתגייסים במקום ללכת לדיסקו ? התשובה , לדעתו , 
נעוצה בחברה הכווייתית . לפני המלחמה חיה בכוויית אוכלוסייה בת כ2 מיליון 
איש , שרק 000 , 057 ממנה היו כווייתים . השאר היו פלשתינאים , מצרים 
ואחרים שמילאו תפקידים רבים במדינה , ובכלל זה בצבא . שכירי חרב היו נפוצים 
בצבא , אבל הם נעלמו מאז הפלישה העיראקית . כך אפוא תרמה כוויית רק כוח 
צבאי קטן בן כ000 , 7 חיילים למאמץ המלחמתי , למרות שעוד כמה אלפים עוברים 
כעת אימונים במצרים , ויש כווייתים שנלחמים במחתרת מבית . המדינה גם תרמה 
כמה מטוסי קרב והפצצה אי4 סקייהוק וטייסים למאמץ המלחמתי . מטוסו של אחד 
הטייסים האלה הופל לא מכבר במשימה , והוא שבוי כעת בעיראק . העובדה שכה 
רבים מהחיילים ועובדי השירותים במדינה היו אנשים מבחוץ גרמה לכווייתים רבים 
לחשוב על העתיד ועל צמצום מספרם של הלא - כווייתים בכוויית חדשה . " יש 
כסף כה רב בכוויית , עד שאנו רגילים שלא - כווייתים יעשו עבורנו עבודות 
רבות " , אמר נפיסי . " אנחנו רוצים ליהפך לאנשים העומדים הרבה יותר ברשות 
עצמם . חיינו בחברה מאוד מלאכותית " . חיי חברה ראוותניים הם אולי אחת הבעיות 
היותר שוליות של כוויית בימים אלה , אבל כווייתים בעלי השפעה פועלים במהירות 
כדי להבטיח מעין בקרת נזקי דיסקו . הקבוצה של נפיסי הקימה ועדה המציעה לצעירים 
תעסוקות אחרות , כמו למשל שיעורים בשרברבות ובמכונאות רכב . היא גם שיגרה 
שלוש הנחיות לכ000 , 7 המשפחות הכווייתיות הנמצאות בקהיר , וקראה להן לנהוג 
בצניעות , להישאר במידת האפשר בבית , ולהפסיק להתאסף בקבוצות גדולות , 
" בעיקר במלונות ומסעדות . שגרירות כוויית בקהיר עוד הרחיקה לכך מכך . 
היא החלה לשגר כווייתים מתנדבים להסתנן למקומות הנוצצים ביותר בעיר , ולאסוף 
את שמותיהם של בני עמם שאינם נוהגים כיאות . החוגגים שלא יאזינו לאזהרות 
ממשלתם הגולה , אמרו פקידים בשגרירות , יהיו צפויים לעונש העליון , גירוש 
לערב הסעודית , שם אסור לנשים לנהוג במכונית , קל וחומר לרקוד . שגריר 
כוויית במצרים , עבדול רזאג אל - קנדארי , שמתפקידו לטפל ב03 אלף הכווייתים 
החיים במצרים , הסביר במלים הבאות את גישתו לבעיית הדיסקו : " יעצתי לאנשים 
שלנו לא להרגיש מאושרים כל כך " . כמובן , לא כולם רוקדים . אומרת אמל 
אל - חאמד , העובדת במרכז ההסברה של כוויית כאן : " זו היתה לאורך כל 
הדרך תחושה מעורבת של אושר , כיוון שהם החלו לשחרר את ארצנו , וכאב על 
המוות וההרס " . אך ידיו של קנדארי מלאות . אם לשפוט על פי המתרחש בשעות 
הקטנות של לילה אחד , ההצלחות בחזית הדיסקו היו מעורבות . בעוד להיטים 
אמריקאיים רעמו במערכת הקול הענקית , ועשן דקורטיווי זרם מצינורות בתקרה , 
יצאו כמה צעירים שאמרו שהם כווייתים לרחבת הריקודים , ואחרים פנו היישר 
לבאר . סעודית צעירה בשם ראווה , שלבשה שמלת קטיפה שחורה חושפנית וענדה 
מחרוזת פנינים , התבוננה בהם בהערצה ואמרה : " הגברים הכווייתים הם בעלי 
הסגנון הטוב ביותר ! " אבל לא הרחק ממנה , לא היה צעיר כווייתי בן 91 , 
שהיה מוכן להזדהות רק בשם בוטרוס , נלהב כל כך . הוא הודה שנשלח על - 
ידי השגרירות לאסוף את שמותיהם של הכווייתים שאינם נוהגים כיאות . בעודו 
מתבונן בהמון החוגגים אמר : " אני לא יכול בעצם לעשות הרבה כדי להפסיק 
את ההתנהגות של מישהו כאן . אני יכול רק לדווח " . המערכה נגד הדיסקו מעוררת 
מחלוקת בקרב אי - אלו צעירים כווייתים בקהיר . " בכוויית היינו חופשיים , 
אז הם לא יכולים לצפות שנחיה כאן תחת הגבלות חמורות " , אמר אבו אל - עזיז 
א - נקאר , צעיר דק גוף בן 91 האומר כי הוא רוצה להתגייס . אשראד אל - 
קטאן , בן 81 , אומר שהוא אמנם מבלה חלק גדול מזמנו החופשי יחד עם חבריו 
באחת משתי מסעדות " פיצה האט " בקהיר , אבל אין לו חשק לרקוד בימים אלו , 
אף כי הוא מבין מדוע לאחרים יש . " כולם פשוט כל כך מתוסכלים " , הסביר 
הצעיר הלבוש בהידור . חייו התהפכו מאז היום שנמלט מכוויית בקיץ האחרון 
במרצדס שלו . " בכיתי כשראיתי את הרחובות בוערים מאחורי " . משפחתו מיהרה 
להתיישב בקהיר , שם יש לה דירה . הוא מתכוון להתחיל ללמוד רפואה בסתיו 
הבא באוניברסיטה האמריקאית בקהיר . בכוויית קיבלו סטודנטים דחיית שירות 
צבאי , כך שעקב לימודיו לא יצטרף לשורות הצבא . " מובן שחשבתי על התגייסות " , 
אמר , " אבל אני מעדיף ללמוד . הכוחות שם יכולים בוודאי למלא את המשימה " . 
בינתיים הוא אינו מודאג מזמן חופשי רב מדי . " במצרים " , אמר בחיוך , 
" אני נהנה בכל מקום שאליו אני הולך " . 
