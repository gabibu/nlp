" תהליך פיתוח של לוויין ריגול בישראל נמצא על סדר היום שלנו " , גילה אתמול 
שר הביטחון , משה ארנס , בראיון לקול ישראל . גם שר הביטחון לשעבר , יצחק 
רבין , התייחס לנושא , בראיון שנתן בסוף השבוע ל"מעריב " . בתשובה לשאלה , 
" אתה חושב שיש מקום ללווייני ריגול ישראליים ? " , השיב רבין : " אני 
רק אומר שב9891 שיגרה ישראל לחלל את הלוויין אופק . זה לא בא אאוט אוף דה 
בלו " . לא מכבר הבהיר פרופסור חיים אשד , מסוכנות החלל הישראלית , בראיון 
לכתב - עת אמריקאי , כי בידי ישראל מצויה כבר עתה התשתית הטכנולוגית , 
הידע והניסיון הדרושים לפיתוח לוויין ריגול . אלה מתבססים , לדבריו , 
על ההצלחות בשיגורם של שני הלוויינים מסדרת אופק . גורמים בישראל אומרים 
כי לקחי מלחמת המפרץ מחייבים להאיץ את פיתוחו של לוויין ריגול ישראלי . 
על ישראל להשתחרר במידת האפשר מהתלות במידע המודיעיני המסופק לה על ידי ארה"ב , 
וליצור לעצמה אמצעי מודיעין שיכסו גם את המרחב האסטרגי המשתרע הרחק מגבולותיה . 
על - פי הערכות של גורמי מודיעין בפרסומים מערביים , מתכוונת ישראל לפתח 
את הלוויינים מסדרת אופק כלווייני ריגול . שני הלוויינים הראשונים מסדרה 
זו , ששוגרו בהצלחה על - ידי התעשייה האווירית , לא היו מצוידים במערכות 
מודיעין , ונועדו לבחון את אמצעי השיגור ואת היכולת לקלוט בתחנת הקרקע את 
נתוני הלוויין בעת שיוטו בחלל . על - פי התכנון ישוגר הלוויין אופק 3 עד 
לסוף השנה . ניתן להעריך , כי אם היו בידי ישראל לווייני ריגול קודם לפרוץ 
המשבר במפרץ , לא היה המודיעין מופתע מהפלישה לכוויית . 
