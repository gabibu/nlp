ניו - יורק ( מיוחד ל"הארץ " ) . בישיבה רשמית ראשונה מאז פרוץ המלחמה , 
אישרה מועצת הביטחון ברוב של 11 קולות , בהימנעות שלוש מדינות ובהתנגדות 
מדינה אחת החלטה שסעיפיה התפרשו כתנאי כניעה נוקשים לעיראק . שלוש המדינות 
שנמנעו הן סין העממית , הודו ותימן . קובה הצביעה נגד . רדיו בגדאד הודיע 
אמש , בצטטו איגרת של שר החוץ העיראקי טארק עזיז , כי עיראק מקבלת על עצמה 
את התנאים המוצגים לה בהחלטת מועצת הביטחון מאתמול . " אנו מקווים " , 
צוטט מהאיגרת , " שמועצת הביטחון תתייחס להתחייבותנו זו , שאותה נמלא 
בכנות ובמהירות האפשרית , באובייקטיביות ובהערכה , ובהתאמה עם החוק הבין - 
לאומי ועם כללי הצדק וההגינות " . ההחלטה , שמספרה 686 , סווגה במרכז האו"ם 
כהישג דיפלומאטי מרשים לממשל האמריקאי ולבעלות הברית שלחמו נגד עיראק . 
היא נוסחה על - ידי ארה"ב בהתאם לתנאים להפסקת אש שהתווה הנשיא בוש בנאומו 
לאומה בשבוע שעבר . פרשנים הגדירו כמשמעותית את העובדה שלפני ההצבעה הצטרפו 
כשושבינות להחלטה בריה"ם , בריטניה , צרפת , בלגיה , רומניה וזאיר . 
חשיבות ההחלטה , אמרו , בכך שהיא חשפה את מידת התמיכה של הקהילה הבין - 
לאומית בדרך טיפולה של ארה"ב במשבר במפרץ הפרסי . בנאומו לאחר ההצבעה אמר 
שגריר ארה"ב תומאס פיקרינג כי ההחלטה שאושרה " מסיטה את תשומת הלב ממלחמה 
שלכתחילה לא רצינו בה , מטראגדיה שעיראק המיטה על עצמה , לאתגר הגדול שהוא 
בניית שלום יציב וביטחון " . בלחץ סובייטי נאותה ארה"ב להשמיט סעיף המעניק 
לבעלות הברית את הזכות לחדש מתקפה צבאית אם עיראק לא תציית להחלטה . אך 
ההחלטה מאזכרת את החלטה 876 , המסמיכה את חברות האו"ם לנקוט ב"כל האמצעים 
הנחוצים " לאכיפת החלטות המועצה . קפידבינמרכיב משמעותי בהחלטה שאושרה הוא 
הסעיף המאשר כי העיצומים נגד עיראק בתוקפם . הסעיף אינו מאזכר תאריך - יעד 
או תנאים מפורשים לביטול העיצומים . לפי בקשת הסובייטים נכלל בהחלטה אזכור 
המאשר את שלמות גבולותיהן של כוויית ועיראק . בדיון על הצעת ההחלטה הגישה 
קובה לא פחות מ81 תיקונים לנוסח , שכולם נדחו על הסף . שגריר קובה הסביר 
את הסתייגותו בכך שיש להבטיח איזון להחלטה ומיתון לניסוחיה . הוא קרא להפסקת - 
אש מידית , לשיגור מידי של משקיפים צבאיים שיפקחו עליה ולחידוש מאמצי מזכ"ל 
האו"ם , פרז דה - קואיאר , להשבת השלום והביטחון לאזור . שגריר תימן נימק 
את הימנעות ארצו בטענה שההחלטה " מופרזת ונקמנית " . הוא קבל על כך שתוכנה 
אינו מזכיר את הצורך בהגשת סיוע לאוכלוסייה העיראקית , שסבלה כה קשות . 
שגריר סין העממית הסביר את הימנעותו בכך שההחלטה אינה מתייחסת לתפקיד הנועד 
למועצת הביטחון ביישום הפסקת האש . שגריר ארה"ב פיקרינג התייחס בנאומו לטענת 
השגריר התימני , והטעים כי קשיות העורף של עיראק היא שהובילה לקטסטרופה 
שנגרמה לה כתוצאה מהמלחמה , והאחריות מוטלת על כתפי סדאם חוסיין ומנהיגי 
עיראק . שגריר זימבאבווה תמך בהחלטה , אך בנאומו ציין כי הוא עושה זאת בהסתייגות , 
מכיוון שמועצת הביטחון מוכיחה משוא - פנים בכך שהיא אינה עושה דבר בקשר 
לכיבוש הישראלי של אדמה ערבית . דיפלומטים במרכז האו"ם אמרו אתמול שכוונותיה 
של עיראק ייבחנו בעיקר על - פי יישום מהיר של הסעיף הדורש ממנה לשחרר מיד 
את שבויי המלחמה . הם הצביעו על כך שעד היום , שנתיים לאחר הפסקת האש בין 
עיראק לאיראן , שתי המדינות עדיין לא שחררו את כל שבויי המלחמה , משום 
שלמועצת הביטחון אין דרך לאלץ אותן לעשות זאת . קפידבינסעיפים אחרים בהחלטה 
שאושרה דורשים מעיראק הפסקת ירי של טילי סקאד לעבר ישראל וסעודיה , שחרור 
כל השבויים והשבת כל רכושה השדוד של כוויית . כן מאשרת ההחלטה את סדר היום 
של הפגישה אתמול בין נציגי הצבאות של שני הצדדים . ההחלטה אינה קוראת להפסקת - 
אש קבועה , כפי שדרשו החברות הבלתי - מזדהות . במקום זאת היא מניחה את 
התשתית להפסקת - אש סופית , אולם משאירה בידי הקואליציה , ולא בידי האו"ם , 
את היוזמה במו"ם לסיום המלחמה . ההחלטה מציינת כי על עיראק לקבל את כל סעיפיה , 
ופירוש הדבר שעל בגדאד לבטל מיד את סיפוחה של כוויית ולהסכים עקרונית לתשלום 
פיצויים על כל הנזקים , ההפסדים , השוד והביזה שנגרמו לכוויית . על עיראק 
לשחרר גם את כל העצורים הכווייתים ולהפסיק כל פעולה צבאית , כולל טיסות 
של מטוסי - קרב . ההחלטה דורשת שעיראק תחזיר מיד את גופות ההרוגים , ותסייע 
לקואליציה לאתר מוקשים , נשק כימי וביולוגי בכוויית ובעיראק , במקומות 
שם מוצבים כוחות הברית . השגריר הבריטי , דייוויד האניי , אמר למועצה כי 
הוא מודאג מכך שנציגי הצלב האדום לא הצליחו להיפגש עם השבויים , ומכך " שאין 
תמונה ברורה על מיקומם של המוקשים וחומרי הנפץ " . כמה מהמדינות הבלתי - מזדהות , 
ובראשן הודו , הציעו להקל בסנקציות על משלוחי מזון , מים ודלק . אולם 
פקידים אמריקאים אמרו כי ארה"ב מתנגדת להסרת הסנקציות שלא במסגרת הסכם נרחב 
יותר , שעשוי לכלול דרישה שעיראק תשלם פיצויים מהכנסות הנפט שלה . השגריר 
הסובייטי יורי וורונצוב אמר כי ההסדרים של אחרי המלחמה צריכים לכלול איסור 
על משלוחי נשק למפרץ , וקרא לוועידה בין - לאומית בין ישראל ושכנותיה . 
" המשבר הישראלי - ערבי הוא מקור לחוסר יציבות " , אמר . " הגיע הזמן 
שכל המדינות ינקטו גישה חדשה לטיפול בפתרון לבעיה " . 
