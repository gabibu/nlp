אתונה ( איי - פי ) . אלקה פפאריגה השמרנית נבחרה אתמול כמזכירה הכללית 
של הוועד המרכזי במפלגה הקומוניסטית היוונית . פפאריגה , בת 64 , גברה 
בקושי על הרפורמיסט יאניס דרגאסאקיס , שהיה המועמד העדיף לתפקיד ראש המפלגה . 
בהצבעה בוועד המרכזי קיבלה פפאריגה 75 קולו לעומת 35 שקיבל דרגאסאקיס . 
חבר אחד נמנע . זו הפעם הראשונה שהמפלגה הקומוניסטית היוונית בוחרת אשה 
למנהיגות , בשעה שהיא עומדת מול התרחקותם של חברים רבים עקב אי - אמון ביכולתה 
של המפלגה לשנות את דימויה השמרני . פפאריגה מחליפה בתפקיד את גריגורי פאראקוס , 
קומוניסט ותיק ומנהיגם במפלגה של הדוגלים בשינויים רדיקאלייים . פאראקוס 
לא הציג מחדש את מועמדותו . פפאריגה היא בלשנית במקצועה , היתה חברת מפלגה 
מן השורה ועלתה באטיות אל המנהיגות , כבת טיפוחיו של נשיא המפלגה , הארילאוס 
פלוראקיס , איש הקו הנוקשה ומצדד אדוק בקו של מוסקווה עד לרפורמות של גורבצוב . 
