גביע המדינה יוסיף להריץ את הכדורגל בעקבות ההחלטה של הנהלת ההתאחדות שלא 
לחדש בינתיים את משחקי הליגה הלאומית והארצית , ובסוף השבוע יהיה השלב הראשון 
של שמינית הגמר . במשחקי היום ומחר לא יהיו הארכות . גם הפעם , כמו בשבת 
שעברה , יחולו על המשחקים הגבלות הג"א . מספר הצופים במגרשים יוגבל ותחול 
על הקהל חובת נשיאת ערכות מגן . עקב האיסור לקיים משחקים בחלק מאזור א ובאזור 
ב , הוחלפה הביתיות בשני משחקים . התמודדות נוספת הועתקה למגרש נייטרלי 
בשל הימצאות מיגרשי שתי היריבות באזורים האסורים . שלושה משחקים יהיו היום . 
המרכזי שבהם יפגיש בנתניה את מכבי המקומי ומכבי ת"א , שנאלץ להחליף את 
ביתיותו . בליגה הסתיים המשחק ביניהם ב - 22 מלהיב . צפוי משחק שקול . 
במכבי ת"א יחסר המגן הפצוע אבי כהן . לעומתו , עשוי אורי מלמיליאן לשחק 
לאחר היעדרות ממושכת בשל פציעה קשה בברכו . הנתנייתים ייאלצו להמשיך ולהסתדר 
בלי צמד הזרים מגמייקה , פול דייויס ופיטר קרגיל . מכבי בני חצור מתחתית 
ליגה א צפון יארח את האלופים בני יהודה , וזוהי סיבה לחגיגה בישוב הצפוני 
הקטן . הזהובים יפגשו יריב נלהב , אך לא די במוטיוואציה כדי להצליח מול 
בני יהודה . שמשון ת"א והפועל ר"ג מהארצית ייפגשו במגרש הנייטראלי באשדוד , 
שבו ניצחו בסוף השבוע שעבר יריבים לאומיים ( כפר סבא והפועל ת"א ) והעפילו 
לשמינית הגמר . במוקד המשחקים מחר ייפגשו בית"ר ירושלים ובית"ר תל אביב בדרבי 
זוטא , שיהיה בימק"א , לאחר שהוחלפה הביתיות . הפגרה מאונס ובעיקר עזיבה 
של זרים ( סוקריסטוב וואלדז בתל אביב , לאלוב בירושלים ) ישפיעו על רמת 
הקבוצות מחר . באשדוד יארח עירוני המקומי את מכבי חיפה . החיפאים עדיפים , 
אולם כדאי להם לזכור שיריביהם מצמרת הארצית , שעד לפני שנה וחצי הופיעו 
בליגה ב , עדיין לא נוצחו בביתם . אשדוד תחסר את הבולגרי אמיל וולב , 
שגם אם ישוב ארצה עד המשחק , לא יוכל ליטול בו חלק בגלל עונש הרחקה . מכבי 
השיקמה ר"ג שחולל סנסציה בשבוע שעבר , לאחר שהדיח בימק"א את הפועל ירושלים , 
יגיע לפתח תקוה כדי להתמודד עם הפועל , המוליך בטבלה הלאומית . הפעם צפוי 
לוותיקים ויקי פרץ , דוד לביא , רוני לוריא וחבריהם משחק קשה הרבה יותר . 
הפועל באר שבע יארח יריב חזק מאוד , המוליך בארצית , מכבי פתח תקוה . 
מאז השיבה לפעילות , זכו המכבים בשני ניצחונות אימון על קבוצות לאומיות , 
בניצחון גביע מרשים 40 על צפרירים חולון וכן הנחילו תבוסות למכבי עכו ולמכבי 
רמת עמידר בגביע הטוטו שבו זכו . המשחק השמיני יהיה בטבריה בין שתי קבוצות , 
שהעפילו לשמינית הגמר ללא משחק , הפועל טבריה מהארצית והפועל קריית אונו 
מליגה א דרום . הביתיים , שנוצחו השבוע 34 בידי נבחרת הנוער , מועמדים 
לניצחון . מד1מפספידת , 1 , 61 , 0 , 1קפספלוגמכבי נתניה מכבי ת"אשמשון 
הפועל ר"ג ( באשדוד ) בני חצור בני יהודה ( 03 . 31 ) בית"ר י - ם בית"ר 
ת"א ( 00 . 
