וצאי שבת החלו באזור ו , באולם " פורום " בבאר - שבע , ההופעות הראשונות 
של " פחות אבל כואב " , המופע החדש של יהודה פוליקר , סנונית ראשונה בנוף 
הבידור המתעורר . המלחמה לא גרמה לאמרגניו של פוליקר , מאיר קוטלר ומנחם 
אשר , לדחות את מועד ההופעה הראשונה , שנקבע עוד בדצמבר . משך החזרות 
צומצם לכשבועיים בלבד . המופעים שאמורים היו להיערך בגוש דן נדחו , אבל 
המופעים הראשונים , המתקיימים בדרך כלל בפריפריה , ייערכו בהתאם לתכנון 
המקורי . המופע נושא את שם האלבום האחרון , שיצא לפני חודשיים ונמכר כבר 
בכ03 אלף עותקים , אבל במופע מבצע פוליקר שירים מכל התקופות : החל מ"בנזין " , 
דרך שני האלבומים היווניים , " אפר ואבק " והאלבום האחרון . מלווים 
אותו שפי ישי ( קלידים ) , חיים רומנו ( גיטרה ובוזוקי ) , טל הרצברג 
( בס ) , ניר צדקיהו ( תופים ) , בועז ברמן ( כלי הקשה ) וגלעד עצמון 
( כלי נשיפה ) . מרביתם עובדים אתו יותר משלוש שנים . על פי החזרה הגנרלית 
שנערכה ביום ששי בקיבוץ נצר סירני , זוכים קטעי האלבום החדש לתוספת עוצמה 
משמעותית . בביצוע הקטעים הישנים נותר המגע הבסיסי הרוקיסטי מאוד , אבל 
חלק גדול מקווי הגיטרות עבר שינוי משמעותי . גלעד עצמון מוסיף בכלי הנשיפה 
ממד של עומק וגיוון מוסיקלי . השירים מתוך " אפר ואבק " נושאים חותם של 
בן דור שני לניצולי שואה , והתקופה שבה יוצא המופע החדש כופה שוב את העבר 
הזה על פוליקר : " ההכרה שכל אחד מאתנו עלול בזמן האזעקה , בהסתברות מסוימת , 
לשלם בחייו , היתה עבורי קשה מאוד . המחשבה שהרוים שלי , בחדר האטום , 
נתונים שוב לאיום של גז מתוצרת גרמנית מעבירה בי חלחלה " . את ימי המלחמה 
הראשונים עשה בחברת הוריו , בקריית חיים . הוא גילה כי החרדה היתה שלו ולאו 
דווקא שלהם . הם הסתגלו למצב במהירות יחסית . הוא נותר מוטרד . " סף 
הגירוי שלי הפך נמוך מאוד . כל אופנוע שעובר מרעיד אותי . חלק ניכר מהזמן 
אני עסוק במחשבות של שואה נוספת שעלולה להתרחש כאן . הדחף לנסוע לקריית 
חיים ולשמור על הורי ממלא אותי . לא אחת אני חש אשם על שאינני יכול לעשות 
זאת . קשה לי להתנתק מהם בזמן שכזה " . במקביל הוא השתדל לחזור במהירות האפשרית 
לשגרת חיים נורמלית . החזרות על המופע שימשו לו , כדבריו , תרפיה מצוינת . 
כשלא היה בקריית חיים , המשיך לשהות בדירתו בתל - אביב , בחברת שלושת 
חתוליו . אף שהוא לא " ערק " מתל - אביב , הוא כועס על ציץ . " אילו 
היינו חיים כאן בתוך טנק אטום שמגן על העיר מפני כובשים , אפשר היה אולי 
להבין אותו . אבל אפילו מקלטים ממוגנים כמו שצריך לא היו כאן בתחילת המלחמה . 
למה בדיוק הוא ציפה ? פוליקר אינו חושש שהמצב יפגע בסיכויי הצלחת תוכניתו . 
" להערכתי ישנם אנשים רבים שצמאים לצאת מהבית ולצפות במופעי בידור . נקפיד 
להופיע בשעות לא מאוחרות מדי . אולי יהיו מקומות שבהם נקיים מופעים בשעות 
אחרי הצהריים , ונשתדל להגיע לכל מקום שבו ניתן לקיים מופעים . גם הבידור 
צריך לחזור לשגרה במהירות האפשרית " . 
