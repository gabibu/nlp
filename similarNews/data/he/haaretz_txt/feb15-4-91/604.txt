בתום חודש מפרוץ מלחמת המפרץ מנסה ד"ר דפנה צמחוני ממרכז מורשת בן גוריון 
מאוניברסיטת בן גוריון בנגב , המתמחה בענייני עיראק , לנתח את המצב בזירה : 
" סדאם חוסיין הוא מנהיג צפוי לחלוטין " , אמרה צמחוני , והוסיפה : " הוא 
מתכוון לכל מה שהוא אומר . הוא הבטיח להפציץ את תל אביב והוא אמנם עשה זאת . 
" כשעלתה מפלגת הבעת לשלטון , היא הצהירה על עצמה כעל מפלגה חילונית סוציאליסטית , 
וכיום סדאם מנצל את אללה והאסלאם כדי לסחוף אחריו גל של מיליוני מאמינים , 
מה שמוכיח שהוא אינו בוחל בשום אמצעי להשגת מטרותיו . אני גם לא בטוחה 
שהוא חושב שיפסיד במלחמה הזו " , ממשיכה ד"ר צמחוני , " הנה כבר בימים 
אלה מדובר על שליחים שמנסים להגיע להסדרי שלום בינו לבין בעלות הברית . 
ככל שסדאם עומד איתן ולא נכנע , יוקרתו בעולם הערבי עולה , וברגע שתושג 
פשרה יהיה זה עבורו ניצחון פוליטי עצום , גם אם צבאית הוא נכשל . " יש 
לזכור שבעולם הערבי סדאם נחשב לגיבור לאומי והוא ימשיך להיות כזה גם אחרי 
המלחמה , אלא אם יועמד לדין כפושע מלחמה . כנשיא עיראק , אם ייוותר בשלטון 
לאחר המלחמה , הוא יהיה מנהיג חזק ובעל השפעה " . בהתייחסה למצב היהודים 
בעיראק כיום , אמרה ד"ר צמחוני כי " בעיראק חיים כיום בין 051 ל002 יהודים , 
שמרביתם זקנים . לאחר מלחמת ששת הימים , בה נערך פוגרום ביהודי עיראק 
ורבים מהם נעלמו ונרצחו , ברחו יתרם לחו"ל . " עדיין לא שמענו על מעשי 
התעללות ביהודים שם , אבל לצערי בימים אלה , אין זה מן הנמנע שאמנם יקרה 
משהו " . על עמדת ירדן במלחמת המפרץ אמרה ד"ר צמחוני : " ירדן היא מדינה 
קטנה וחסרת משענת . למלך חוסיין יש בעיה להפנות עורף לעיראק , אך יותר 
מכך יש לו בעיה עם % 05 מהאוכלוסייה , שהם פלשתינאים ותומכים תמיכה מלאה 
בסדאם , בו הם רואים את משחררם היחיד " . 
