רבת - עמון ( ע"ץ ) . סעודיה הבטיחה לאחרונה כי תחדש את הסיוע הפינאנסי 
לאש"ף , שהופסק בעקבות הפלישה לכוויית , אמר אתמול ברבת - עמון סגן נשיא 
המועצה הלאומית הפלשתינית ( הפרלמנט הגולה של אש"ף ) , סאלים זענון . 
במסיבת עיתונאים אמר זענון כי ממשלת כוויית דואגת לביטחונם של 071 אלף הפלשתינאים 
החיים בנסיכות , ומודעת לסכנות הנשקפות להם . הוא ציין כי סעודיה הבטיחה 
לשליח אש"ף , שביקר לא מכבר בריאד , לחדש " בקרוב מאוד " את התשלומים 
לאש"ף ולראשי האינתיפאדה . זענון לא גילה מי היה שליח זה . זענון העיר כי 
אש"ף " קיפח באופן זמני " את התמיכה הפינאנסית של מדינות המפרץ . עם זאת , 
הכריז כי " תוך פחות משנה ימלאו כל המדינות הערביות מחדש אחר התחייבויותיהן , 
משום שהעניין הפלשתיני חורג מעבר למנהיגים ולמחלוקות ביניהם " . סעודיה 
שילמה לאש"ף 5 . 58 מיליון דולר לשנה . בוועידת הפסגה הערבית באלגיריה , 
שנערכה ב8891 , התחייבו המדינות הערביות להעניק לאינתיפאדה סיוע חירום 
בסך 821 מיליון דולר וסיוע חודשי של 34 מיליון דולר , מתוכם 1 . 9 מיליון 
מסעודיה . אש"ף גינה אמנם את כיבוש כוויית , אך תמך בעיראק במשך כל המשבר 
וגם הבטיח לתמוך בה מבחינה צבאית . עמדה זו עוררה תגובות שליליות מאוד בקרב 
המדינות הערביות שהיו חברות בקואליציה של בעלות הברית , ובייחוד מדינות 
הנפט במפרץ , שסייעו לארגון שנים רבות מבחינה פינאנסית . 
