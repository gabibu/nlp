( ע ) . אין בידי הרפואה , ברמתה הנוכחית , היכולת להתמודד בהצלחה עם 
כל אירוע או תקלה המתרחשים במהלך הטיפול בחולים . כך קבעו שלשום נשיא בית 
המשפט המחוזי בחיפה , אברהם פרידמן , והשופטים אמנון כרמי ומלכיאל שלוצקי , 
בעת שדחו את ערעורה של המדינה על זיכויו בערכאה נמוכה יותר , של רופא מרדים 
מאשמת גרימת מוות בהתרשלות של תינוק בן 31 חודשים . בכתב האישום נגד ד"ר 
בלה שמיוביץ , נטען , כי תינוק שסבל ממחלת הירשספרונג , נותח בבטנו בבית 
החולים " בני ציון " בחיפה , לצורך כריתת חלק מהמעי והסדרת יציאה בדרך 
טבעית . הניתוח נערך בנובמבר 48 , ולטענת התביעה , התינוק נפטר כתוצאה 
מכך שעירוי שניתן לתוך הווריד יצא ממקומו , ונוזליו חלחלו לתוך רקמות הצוואר 
והחזה . כתוצאה מכך , טענה המדינה , נכנס התינוק להלם מחמת אבדן נוזלים 
ולקה בלחץ תוך - גולגולתי ובצקת במוח שגרמה לו לנזק בלתי הפיך . כשבוע לאחר 
הניתוח מת התינוק ביחידה לטיפול נמרץ , שם היה מאושפז בחוסר הכרה . התביעה 
טענה כי המחדל הרפואי של הרופא המרדים הביא למות התינוק . השופט זיכה את 
הרופא המרדים מאשמה , בהתייחסו לאמות המידה לפיהן נבחן ומוערך תפקוד הרופא . 
בית המשפט לערעורים קבע כי התנהגות רופא נבחנת לא רק על פי גורם הזהירות , 
אלא גם ברמת מיומנות . ההתנהגות המקצועית המקובלת עלולה לשמש כקנה מידה 
למעשיו ומחדליו של הרופא המובא לדין . שום רופא אינו חסין משגיאות , קבעו 
השופטים . 
