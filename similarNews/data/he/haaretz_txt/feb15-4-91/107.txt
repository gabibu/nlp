ח"ך דן תיכון הודיע כי בכוונתו לדרוש מקונצרן כור ומחברת העובדים לחשוף את 
תנאי הפרישה של הבכירים בכור , ובעיקר של המנכ"ל בני גאון , בטרם יוחלט 
על ערבות מדינה לקונצרן בסך של 001 מיליון דולר . לטענתו , הומרה תוכנית 
הפנסיה של גאון , שעליה ויתר , בקרן הפנסיה נתיב בביטוח מנהלים בסכומים 
גבוהים . גאון הודיע בסוף דצמבר 09 כי ויתר על הסדר הפנסיה שאישרה לו ועדה 
בדירקטוריון כור . החלטתו התקבלה בעקבות סערה ציבורית שפרצה עם הפרסום ב"הארץ " 
על תשלומים חריגים לזכויות פנסיה שלו , גם על שנים שבהן לא עבד בכור . פרסום 
תנאי הפנסיה של גאון הביא לתגובות קשות של חברים בוועדת הכספים , שטענו 
כי ימנעו את אישור ערבות המדינה לכור עד שיובהר כי אין פסול בהסדר הפנסיה 
של גאון . בתגובה הודיע גאון כי כדי למנוע פגיעה בהשלמת ההסדר לכור הוא 
מוותר על תנאי הפנסיה שהוענקו לו . דוברת כור מסרה בתגובה כי גאון לא קיבל 
שום דבר נוסף בתמורה לביטול תנאי הפנסיה שלו . 
