האמריקאים נהרגים עדיין בכוויית ובסעודיה ומפטרלים בשמי מערב עיראק לצוד 
משגרי טילים , וראש הממשלה יצחק שמיר כבר מזדרז להכין את המאבק המדיני נגדם . 
אם ירצו במשא ומתן הוא ימלכד אותם במה שמכונה בפיו " מדיניות מתוחכמת " . 
זו מלה יפה למארב דיפלומטי . קפמאבינלא שנרשמה חריגה מכללי הדיפלומטיה המקובלים 
במערכה הנוכחית . ואשינגטון יזמה את הפרק המכוער בגינוי מופרז לשגריר זלמן 
שובל , בעיצומן של התקפות הסקאד על תל - אביב וחיפה . אבל לא נבון להזדרז 
עם תגובה עוינת . בהגיע שעת העימות עם ארצות - הברית ידעו עליה בישראל גם 
בלי האזעקה המוקדמת שהשמיע ראש הממשלה באוזני סיעת הליכוד ועדת החוץ והביטחון 
של הכנסת אתמול ושלשום . המערכה הצבאית בעיראק רק קרובה לסיום . הקרב היבשתי 
על ארץ ישראל טרם החל , אך שמיר כבר חבש את המסיכה והסתגר בחדר אטום . 
הוא יודע שכוחות מדיניים חזקים ינסו לגזול מישראל מה שלא כבשו בדם , אבל 
לא איש כמוהו יתחלק או יתפשר . כאשר נזכר מי הוביל את ישראל למגעים בין - 
לאומיים בעבר נתקף ראש הממשלה חלחלה . למי התכוון ? מאזיניו בליכוד רוצים 
לקוות כי זה טיל בליסטי שנורה לעברו של שמעון פרס . יותר מתוחכמים חושדים 
בשמיר כי זו דווקא פצצה חכמה , ששוגרה לכתובתו של מנחם בגין . הרי בעיני 
ראש הממשלה ההבטחות שניתנו בקמף דייוויד לכינון אוטונומיה בשטחים משוקצות 
ממש כהסכם לונדון , שעשה שמעון פרס עם המלך חוסיין באפריל 7891 . נמאס כבר 
לקבוע כי תמצית השקפת העולם של שמיר היא " שב ואל תעשה " , " לא ולא " 
ו"בשום פנים ואופן לא " . אין לו אפילו הנימוס והעורמה לומר , שכשוך הקרבות 
ישראל תשמח להשתתף במאמץ למצוא פתרון לסכסוך הכרוני במזרח התיכון . הוא 
יודע איך להדוף את כל המבקשים לצקת תוכן חדש ביחסים החרוכים בין העמים . 
הדרמה ממזרח לא זיעזעה אפילו מיתר אחד בתפיסתו . משה שחל קבע במידה רבה 
של אומץ פוליטי , דווקא בימים אלה , כי תוכניתו החדשה עלולה להסתיים בהקמת 
מדינה פלשתינית ; ויוסי שריד נבעת מאיבת הפלשתינאים ומזדוניותו של יאסר 
ערפאת עד כדי תמיכה בגירושו מן הזירה המדינית ומתן מעמד בכורה במשא ומתן 
למדינות ערב הממוסדות ; ושמעון פרס פעיל בהחייאת הסכם לונדון ובעיבוד רעיונות 
להבטיח את היתרון הטכנולוגי של ישראל על הדור הבא של הנשק המודרני שירכשו 
הערבים ; ודווקא שר החוץ מהליכוד , דוד לוי , מעוניין לשוחח עם ערביי 
השטחים הרוקדים על הגגות ולנהל עם סוריה משא ומתן על עתיד רמת הגולן . קפמאבינרק 
כבודו של שמיר לא ייחד בקהל הזה . הוא מעדיף את חברתם של העסקנים האפורים 
מבין הנצים והיונים , חלק מצמרת גוש אמונים ועסקני שלום עכשיו , הממשיכים 
לעצום עיניים ולאטום אוזניים . הם לעולם אינם צריכים לחשבון נפש . אבל כשהנגע 
מאפיין את ראש הממשלה זה מסוכן במיוחד . שכן שמיר הבהיר לשומעיו בקול שהידהד 
עד ואשינגטון , שלא יניח לגזול מישראל את יתרונותיה החדשים . בקהילה הדיפלומטית 
פירשו מיד כי שמיר מבקש לממש רווחים שצבר בדעת הקהל האמריקאית ובקונגרס , 
שהיטיבו להעריך את הבלגתו הנבונה בעת המערכה ואת הכוח האצור באיפוקו נוכח 
93 טילי סקאד . זה , אכן , ראוי לדיווידנד מדיני , אבל לא מספיק לאיתות 
מאיים כי בשעת מבחן ולחץ יפנה אל דעת הקהל האמריקאית והתקשורת והסנאט ובית 
הנבחרים לסכל את היוזמה המדינית של הממשל . גיימס בייקר השמיע איום ברוטלי 
באוזני השגריר שובל , לבל תעז ישראל לפעול בקונגרס בעורפו של הבית הלבן ? 
הנה תשובה סמויה מפי שמיר , שנישאה לפני סיעת הליכוד ובה מתאר למערכה מדינית . 
זה התחכום שאליו התכוון לגייס את גורמי האהדה באמריקה כדי לעכב את הממשל 
עד לבחירות שיתקיימו ב2991 בארצות - הברית ובישראל . אך כדאי לשמיר לזכור , 
שהגורמים האוהדים את ישראל בוואשינגטון מוגבלים בהשפעתם . אפשר להיעזר 
בהם לתקן את עמדת הממשל , אבל שום נשיא אמריקאי לא הוכרע עדיין על מגרשו 
הביתי בעזרת הקונגרס , והמקרים הטקטיים המעטים שמצביעים על תוצאה אחרת נרשמו 
בדרך כלל כניצחונות - פירוס . 
