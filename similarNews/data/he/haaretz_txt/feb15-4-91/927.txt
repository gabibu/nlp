ב"חגיגה במאי " , סרטו האחרון של לואי מאל , נושפים שני ענקי קולנוע בעורפו : 
בונואל הספרדי , באמצעות זאן - קלוד קארייר , התסריטאי המעולה ששיתף 
פעולה עם שניהם , וזאן רנואר , שהשפעתו ניכרת בסצינות הפסטורליות , באהבת 
החיים , בעבודה עם שחקנים , ובמשקל שיש לכל אחת מן הדמויות בסרט . בראיון 
עמו , מודה מאל שההשוואה אליהם מחמיאה לו . הסיפור מתרחש בבית כפרי עתיק 
וגדול ביום שבו מתה אם המשפחה . הזמן הוא קיץ 8691 , ימי מרד הסטודנטים . 
בני המשפחה הגדולה מתכנסים כדי להביא את האם למנוחות ולשמוע את הצוואה . 
וכמו בסרט של בונואל , גופתה המטופחת של האם מונחת במרכז החדר , נרות 
דולקים למראשותיה . אירועי הסרט נעים בציר שבין ההחלטה מה ייעשה ברכוש , 
האירועים הדרמטיים המתרחשים בפאריס , וקולו של דה - גול הבוקע ממקלטי הרדיו , 
שאליו נצמדים כולם . סעודות , גירויים אירוטיים וקטנוניות בורגנית הן נקודות 
התצפית שאותן בוחן הסרט . לכל תריסר הדמויות משקל כמעט זהה , אך מילו , 
בנה הבכור של הזקנה המתגורר עמה , הוא הדמות העשירה והמגוונת ביותר . 
מבטיו העוגבים של מישל פיקולי , יחסו הכפייתי לאופניו , ציד סרטני נחרתים 
בזיכרון . משום שרוחו של רנואר שורה על הסרט , יש בו גם פשטנות ( מדומה ) 
ומבט קומי משועשע על חולשותיהם של בני - אדם . בסצינת סיום מפתיעה , רוקד 
מילו עם אמו המתה שקמה ממיטתה וחיוך שכולו טוב משוח על שפתיה . מיו מיו 
ודומיניק בלאנק הן שותפות מעולות לכל שאר שחקני הסרט היפה הזה . 
