ימי מלחמת העולם השנייה . " תקשיבי , יש עוד דבר אחד שעליו צריך לדבר , 
על הילדות שלך . . . הבת זוכרת כיצד חזרה האם וגימגמה על ערש מותה במשך 
חמישה שבועות , אבל המלים תמיד גוועו . לאחר מות אמה פתחה יאדוויגה אסנדריך 
בחיפוש הסוד . לא היו לה אחים או אחיות וגם אביה נפטר . היא עיינה בספר 
הכתובות של אמה וחקרה את ידידיה של האם . לבסוף גילתה לה אחת המכותבות של 
האם את האמת : " אמך לא היתה אמך האמיתית ואת יהודייה " . אותה אישה , 
יהודייה - פולנייה החיה בשוודיה , התיידדה עם האם בתום מלחמת העולם השנייה . 
היא שלחה לעתים קרובות חבילות בגדים לילדה והסכימה בהיסוס לשמור על סוד 
יהדותה . היא זו שסיפרה ליאדוויגה את האמת . יאדוויגה אסנדריך נולדה בשם 
ברברה זיידלר בבית - חולים קטן בכפר גרבולין ב2491 , לאחר שאמה ההרה הוברחה 
מגטו וארשה . זיידלר עזבה את בית - החולים ואת התינוקת שילדה כדי לחפש 
אחר בעלה . הנאצים כבר שיגרו את הבעל , רופא בבית - החולים , למחנה ההשמדה 
טרבלינקה . לפני שעזבה , הסדירה את אימוץ התינוקת בידי פולנייה קתולית 
שתינוקה נולד מת באותו שבוע . האישה אמורה היתה לתת לפעוטה את השם שבחרה 
לתינוק ואת המסמכים הדרושים תמורת סכום כסף נדיב . קפמאבינתגובתה הראשונה 
של אסנדריך על גילויים אלה היתה הלם . אז נזכרה באנטישמיות של אמה המאמצת 
שהיתה מכוונת לא אחת כנגדה . " אם לא סחטתי כמו שצריך את הכביסה , אמי 
אמרה לי שאני עושה את זה כמו יהודייה " , נזכרה . " אם שאלתי יותר מדי 
שאלות , היא אמרה לי להפסיק להתנהג כמו יהודייה " . אך לאסנדריך לא היתה 
שום סיבה לפקפק בכך שהיתה בתה של האישה שממנה " ירשה " שיער כהה ועור בצבע 
זית . יאדוויגה היא רק אחת ממאות פולנים שנולדו כיהודים וניצלו רק כיוון 
שהוריהם מצאו להם מקום בטוח אצל משפחות פולניות בתקווה להתאחד אתם שוב באחד 
הימים . מעטים מאוד שרדו כדי לנסות לעשות זאת . הפולנים גידלו לעתים קרובות 
את הילדים כילדיהם לכל דבר , ובמקרים רבים הם הסתירו מהם את מוצאם היהודי . 
רק כעת לומדים רבים מאותם ילדים , שהם כיום בשנות ה04 וה05 שלהם , את 
זהותם האמיתית . במדינה שבה אנטישמיות היא עדיין גורם חי ורב - עוצמה , 
גילוי זה הוא לעתים נדירות מקור של אושר . חייה של יאדוויגה אסנדריך הפכו 
לקשים יותר . היא אומרת שמשפחת בעלה מבקרת אצלם כעת לעתים רחוקות יותר , 
ולעתים קרובות משמיעים בני משפחה הערות עד כמה הם בדרך כלל לא אוהבים יהודים , 
" אבל את שונה כמובן " . בו בזמן , היא אומרת , מגלה הקהילה היהודית 
הסתייגות מקבלת אנשים מבחוץ . " איבדתי זהות אחת בלי שרכשתי זהות אחרת " , 
אמרה . " אני לא מרגישה עוד כמו פולנייה , אבל אין לי שום מושג מה פירוש 
הדבר להיות יהודי " . ילדים יהודים נסתרים מועטים מדי התנדבו לספק תמונה מלאה , 
אבל דפוסים מסוימים מזדקרים . רובם באו ממשפחות אמידות שיכלו כאשר דובר 
במקרים שבהם ההורים המאמצים קיבלו כסף להרשות לעצמם תשלומים אלה . בין 
המאמצים היו אופורטוניסטים והיו אנשים שקיימו יחסי ידידות ממושכים עם יהודים , 
או עבדו אתם . כולם ידעו שהמעשה שהם עושים עלול לעלות בחייהם . " זה 
היה עסק ולא יותר מכך , והייתי מוצר כל - כך לא רצוי עד כי הורי נאלצו לשלם 
למישהו כדי שיקח אותי " , אומרת ברברה גרוברסקה , רופאה בכפר ליד וארשה . 
היא מתייחסת לחוזה שגילתה לא מכבר בין אמה , שהשתמשה בשם בדוי , ובין 
סנדלר ואישתו . על פי החוזה , אמור היה הזוג להסתיר את ברברה למשך שלושה 
חודשים תמורת 007 זלוטי ( 041 דולר על פי השער של 2491 ) לחודש . העסקה 
הוסדרה על ידי מתווך שגם קיבל דמי עמלה . למקרה שהאם לא תשוב לאחר שלושה 
חודשים , נאמר בחוזה , אמור היה הזוג להעביר את הילדה לבית - יתומים ולומר 
שהיא תינוקת גרמנייה או פולנייה , וכן למסור את המסמכים שהעניקו לתינוקת 
שם בדוי . גרוברסקה לא הגיעה מעולם לבית - יתומים , אבל המסמכים סייעו 
לה לשרוד במלחמה . אפילו עכשיו גרוברסקה עדיין אינה יודעת מה שמה ומהו תאריך 
לידתה האמיתיים . על סמך החוזה מצאה לבסוף גרוברסקה את הסנדלר . הוא סיפר 
לה שאמה האמיתית חזרה רק פעם אחת בתקופת המלחמה תוך סיכון רב באמצע הלילה 
כדי להתבונן בה . שמועות סבבו בעיר שהאם היתה מרגלת וכי הנאצים תלו אותה 
ביער . הסנדלר אמר כי חשש לילדה ולעצמו הניע אותו לחפש מתווך אחר . הוא 
לא רצה לקחת אותה לבית - יתומים כיוון שדי היה לפקידים שם לתת מבט אחד בגוף 
המצומק כדי להבין שהיא באה מגטו וארשה שממנו אכן באה . קפמאבין " אל נכון 
נראיתי יותר כמו חיה מאשר כמו יצור אנושי " , אומרת גרוברסקה , המעשנת בשרשרת , 
בעוד בתה בת העשרה מאזינה לסיפור ונושכת את שפתה התחתונה . " לא הייתי 
חבילה מעוררת תיאבון " . נמצא זוג שהחליט להשאיר את הילדה אצלם . לאחר 
המלחמה נכשלו מאמציהם של ההורים המאמצים להסתיר את מוצאה . תושבי העיר ידעו 
חלק מהסיפור וריכלו בינם לבין עצמם . בבית - הספר כתבו תלמידים על הלוח 
" יהודייה לכי לפלשתינה " . גרוברסקה אמרה שנהגה לבוא מוקדם כדי למחוק את 
מה שנכתב בלילה לפני שיראו האחרים . " ילדים נהגו לירוק עלי במהלך המיסה " , 
אמרה . אבל אמה לא הודתה מעולם כי הילדה היא יהודייה , ובמקום זאת אמרה 
לה כי בשל שיערה השחור היפה טופלים עליה שהיא יהודייה . שני הוריה כבר הלכו 
לעולמם . גרוברסקה , המקבלת את תמיכת בעלה , אומרת כי היא אימצה את התרבות 
היהודית אף שהיא שומרת על מרחק מכמה מהיבטיה הדתיים הצרופים . היא הבהירה 
לילדיה שהמיהודים . הבן לומד כעת בבית - תיכון יהודי בניו - גרסי לאחר שקיבל 
מלגה מקרן רונלד לאודר . " הייתי מאוד מאושרת כאשר החליט ללמוד עברית ולהתעמק 
במקורות , אבל הייתי מזועזעת כאשר החליט לעבור השנה ברית מילה " . ברברה 
קוראק , שנולדה בשם אמה שיפרן , היתה בת פחות משנתיים כאשר אמה ושתי נשים 
יהודיות אחרות הבריחו אותה ועוד חמישה ילדים אחרים מגטו וארשה לעיר לובנו 
הסמוכה . לאביה היה בית - חרושת ללבנים שם , ואמה החזיקה בבעלותה קרקע 
שעליה ניהל פולני חנות רצענות . הרצען הסכים לקחת את ילדה לתקופה מסוימת 
וציפה שהנשים יחזרו בימים בטוחים יותר . אך בתוך שעות ספורות נודע לו כי 
הן נתפשו ונורו למוות מחוץ לבית - החרושת ללבנים כדי שישמשו דוגמה ליהודים 
אחרים העלולים להתפתות לעזוב את הגטו . הרצען החליט שמסוכן מדי להשאיר 
את כל הילדים תחת קורת גג אחת , ולכן הוא ואישתו הפרידו אותם . אבל הם 
השאירו את אמה אצלם ונתנו לה את השם ברברה על שם בתם הקטנה שמתה מטיפוס . 
בגיל 81 רצתה ברברה להינשא לקצין פולני צעיר בטקס קתולי , אבל אמה אסרה 
זאת . " את לא יכולה לעשות זאת כיוון שאת לא שייכת לכנסייה " . אז סיפרה 
לברברה על עברה . ברברה נישאה בכל זאת לקצין . הכומר שניהל את הטקס היה 
זה שנתן לה בזמנו תעודות טבילה מזויפות . אבל בעלה של ברברה עמד על כך שיש 
לשמור בסוד את עברה כדי להגן על הילדים שהוטבלו שניהם כקתולים . בעקבות 
הדוגמה של אמה , לא ידעה גם בתה על מוצאה עד זמן קצר לפני נישואיה היא . 
הבת נישאה לפולני שאחד מהוריו היה יהודי , אבל גם הוריו שמרו על הסוד עד 
שהילדים יהיו " גדולים מספיק כדי להבין " , אמרה קוראק . קוראק , כיום 
בת 94 , מספרת את הסיפור בחשש ובביישנות . תווי פניה היפים והאריסטוקרטיים 
כמעט , לכודים בחזות השמנמונת וחבוטת הרוחות של פולנייה ענייה . היא לא 
הצליחה בניסיונה למצוא קרובי משפחה יהודיים , ומה שנודע לה רק הגביר את 
סערת רוחה . כאשר ביקרה בעיר שבה גדלה , גילו לה שם תושבים את שמו של קצין 
המשטרה הפולני שהסגיר את אמה היהודייה לנאצים . הם אמרו לה כיצד נראתה לעתים 
קרובות אישתו של השוטר לובשת את המעיל והבגדים היפים של אמה . קוראק רוצה 
נקמה ואינה יודעת איך להשיג אותה . " האם אתה יכול לעזור לי ? " שאלה . 
אווה זאדזקה אומרת שהיא ידעה עוד כשהיתה ילדה בת תשע שהיא שונה . שיערה 
הכהה המתולתל לא השתלב בפורטרט המשפחתי . אמה ניסתה להבהיר אותו וליישר 
אותו על ידי שטיפות וצבע . היא גם אומרת שלעתים קרובות היכתה אותה אמה ודרשה 
שתתנהג יותר כמו אחיה . זאדזקה זוכרת כיצד דודתה שאהבה אותה לא יכלה עוד 
לשאת את ההתעללות בילדה . " אמא שלך עושה זאת רק משום שאת לא הבת שלה " , 
אמרה לה . " את יהודייה ואמך מתה " . הדודה הצביעה על הכמות הגדולה של 
תכשיטים יקרים בבית העני , ואמרה שהוריה האמיתיים של אווה השאירו אותם , 
ועוד פריטים רבים נוספים , כדי שהמשפחה תגן על בתם . אבל הדודה ביקשה 
מהילדה להבטיח שלא לספר על כך לאיש , בעיקר לא לאם . רק לאחר מות אמה , 
ב2891 , חשה זאדזקה כי היא חופשייה לחפש אחר מקורותיה . אבל החיפוש הביא 
רק תסכול . דודתה בלבד ידעה את כל הפרטים וגם היא מתה . כל מה שיכלה לגלות 
באמצעות קרוב אחר , היה ששמה האמיתי היה דינה שפירו , וכי באה ממשפחה אמידה . 
במיוחד נפגעה , אמרה , כאשר לאחר מות אמה נתן אביה את תכשיטי המשפחה 
לאחיה החורג . רק כאשר האב עצמו שכב על ערש דווי , הוא ביקש את סליחתה . 
" הוא בכה ואמר שכל מה שיש למשפחה זה הודות לי " , אמרה . רוב הילדים 
הנסתרים לא יימצאו ככל הנראה לעולם . ארגון ניו - יורקי , הנקרא " הילד 
הנסתר " , תיכנן לסוף מאי את הכנס הבין - לאומי הראשון של ילדים שהוסתרו 
במלחמת העולם השנייה . הם איתרו אלף , שמהם הביעו 003 עד 006 עניין להשתתף 
בכנס . ילד אחד שכמעט בוודאי לא יבוא , הוא לולק ארליסטר . באפריל 3491 
הצליח הילד בן השש לברוח בדרך נס מבור של גופות ילדים שנורו במקלעים במהלך 
מרד גטו וארשה , אבל חודשיים לאחר מכן הוא הופרד מאמו לנצח . כאשר ברחה 
מפולני שיכור , שנתן להם מקלט , קפצו האם והבן על רכבת חשמלית נוסעת במרכז 
המסחרי של וארשה . הילד בן השש נפל מתחת לרכבת ורגלו התרסקה . האם זוכרת 
שבכתה בכי כה מר עד כי שוטר פולני ניגש אליה וליגלג עליה על שהיא בוכה " כמו 
שרק יהודי יכול " . היא נמלטה באימה , עזבה את ילדה הפצוע ואת הניירות המזויפים 
שבהם היתה רשומה בשם ורה סטודולסקה . השוטר לקח ככל הנראה את הילד לבית - 
חולים סמוך , ושם ניצלו חייו אבל רגלו אבדה . ידיד קתולי של האם סיפק מזון 
לבית - החולים בכל יום במשך שלושה שבועות כדי לפקוח עין על הילד . אבל אז 
נעלם לולק . מנהל בית - החולים , שחשש כי ייענש אם יתגלה הילד הנימול , 
העביר אותו למנזר סמוך . הוריו של לולק המתגוררים כעת בניו - יורק , 
הירבו לבקר בפולין במשך השנים בחיפוש אחר הילד . לפני שנים מספר הם איתרו 
את בית - החולים ושם נמסר להם שמה של נזירה במנזר המנוהל בידי " אחיות החסד " 
של ונסאן דה פול . הנזירה אמרה לאמו של לולאק כי הבן חי , בריא ו"מטוהר 
מבחינה רוחנית " , אך זה היה כל המידע שמישהי במנזר היתה מוכנה למסור . ארליסטר 
היא כיום בת 18 ועדיין מתגעגעת לילד שלא ראתה מאז 3491 . " אנחנו לא מבקשים 
לשנות את דתו או את לאומיותו או את היחסים שלו עם אלה שנתנו לו מקלט ואהבו 
אותו " , אומר אחיו הצעיר , יאן , שלא ראה אותו מעולם . " אנחנו רק רוצים 
להוסיף על האהבה שיש לו ולהקל על המצוקה שלנו " . 
