זה מכבר , נדמה לי , דרושים ניסוחים אקטואליים לאמרה הנושנה בדבר היערות 
הבוערים והשושנים הנרמסות . כיום ראוי אולי לומר : " כשבוערים שדות - 
הנפט לא עת לבכות את ציפורי הנוד " , ואולי ביתר פשטות : " כשנהרגים בני - 
אדם לא עת לבכות את הקורמורנים שטופי הנפט " . והרי נדמה שבכמה ממדינות המערב , 
גם מן המשתתפות המרכזיות במלחמה נגד עיראק , דוגמת אנגליה , התעורר הציבור 
הרחב לאימי המלחמה במפרץ בייחוד למראה הציפורים האומללות , קורבנותיו המיידיים 
של הטרור האקולוגי של סדאם חוסיין . ואכן , במלחמה כוללת , נוראה , אם 
גם צודקת דוגמת זו הנערכת עתה , יש כל - כך קורבנות חפים מפשע , ואפשר 
וצריך לקונן על דברים רבים כל כך , עד שאינך יודע מאין להתחיל . בחשבון 
על - אישי יהיה צורך להודות שגם זו אחת מאותן המלחמות שעורכת האנושות נגד 
עצמה , נגד כדור - הארץ הלא כל - כך גדול . הצדק ינצח , המפלצת תמוגר , 
בלי ספק . אבל יבוא גם הרגע שבו ייעשה החשבון המר של האבידות הכלל - אנושיות 
שהיו מחירו של הניצחון , ואלה תהיינה אבידות בתחומים רבים , לא רק בתחום 
האופנתי של האקולוגיה . חורבן כזה הוא לדידי חורבנם האפשרי של אתרים ארכיאולוגיים 
אחדים , מן החשובימקפמאליד4ביותר בעולם , ובעלי חשיבות יתרה בשבילנו . 
אני חושב על אר כשדים , מקור המוצא האגדי - היסטורי של עם ישראל , על 
נינוה ועל ערים מקראיות אחרות שחשף המחקר הארכיאולוגי באותה כברת ארץ שבה 
נוצרה הציוויליזציה הראשונה , ובה היה מקור העם הישראלי , ואשר היתה לזירת 
ההפצצות הגדולות במלחמה . משלחות ארכיאולוגיות המשיכו לחפור באזור מאז החלו 
האנגלים והצרפתים לחפור בו באמצע המאה הקודמת . הוא מוכר היטב , אך טבעם 
של אזורים כאלה שככל שהם חפורים תמיד נשארת תקווה לגילויים נוספים , ואף 
מתעוררות התעניינויות חדשות המצריכות חפירות מחודשות . קפמאפרקמה נותר מכל 
זה כיום ? האזור ידע מלחמות רבות במשך שמונת אלפי השנים שבהן הוא מוכר מן 
ההיסטוריה ומן הפרה - היסטוריה , עד תקופת האבן הקדומה ( 0008 לפנה"ס ) 
, אך ספק אם היתה כמלחמה האחרונה שהיה בכוחה להרסו עד כדי כך . אירוניה 
אכזרית היתה זו שבמלחמה על ערכי הציוויליזציה המערבית יהיה אולי צורך להרוס 
את שרידי ערשה של הציוויליזציה הזאת . ישנן ידיעות שלפיהן הופצץ , ככל הנראה 
בטעות , וניזוק קשות , המוזיאון הארכיאולוגי הגדול של בגדד . במוזיאון 
זה היו צפונים אוצרות רבים של התרבות המסופוטמית הקדומה . עכשיו שקעו כל 
הפסלונים והקמיעות , לוחיות - הכתב , העדיים ושאר שרידיה של התרבות החומרית 
הגדולה והרב - גונית של העתיקה בציוויליזציות האנושיות בחורבה ארכיאולוגית 
נוספת , הפעם יצירת הטכנולוגיה המערבית החדישה ביותר , צאצאית רחוקה מאוד 
של הגלגל שהומצא לראשונה שם , בשמר הקדומה . לאחרונה התעורר מחדש הפולמוס 
המדעי הנושן בדבר מוצאו ההיסטורי - תרבותי של ה"הומו סאפיינס " . האומנם 
ראוי האדם לתיאור העצמי המחניף הזה " האדם החושב " ? והושמעה שוב הטענה 
שגם לאזור ארם - נהריים הגיע האדם מאזור אחר , מאפריקה , שם יצא מכלל מצב 
חייתי והזדקף די הצורך לנדוד למרחקים גדולים . אך בין אם היה האדם המסופוטמי 
ילידו של אזור ארם - נהריים , ובין אם היתה זו רק ארץ - גלותו הראשונה , 
ודאי ששם תחילת התרבות החברתית והחומרית שלו . כאן קמו הערים הראשונות 
בהיסטוריה , ולכאן כיוון החוש את הארכיאולוג המסופוטמי הראשון , האנגלי 
אוסטין הנרי לאיארד , בחיפושיו אחר מיקומה של נינוה . הוא אמנם טעה באיתורה 
המדויק , אך לא בגילוי סביבתה הגאו - פוליטית והתרבותית . לאוצרותיו של 
המוזיאון הארכיאולוגי של בגדד יכולים היו הישראלים להתוודע רק מכלי שני , 
מפרסומים מדעיים . הארכיאולוגים הישראלים המתעניינים במסופוטמיה יכולים 
היו רק להתקנא בחבריהם מן המשלחות הזרות שניתן להם לבקר בבגדד , קל - וחומר 
לחפור בתל אל - עובייד ( אר כשדים ) בדרום , בקרבת בסרה ההרוסה כיום , 
ועד תל - בילה ( נינוה ) שבצפון , ליד מוסול , שהופצצה גם היא בכבדות . 
במשך העשורים האחרונים עבדו שם משלחות מן הגוש המזרחי , פולנים וצכים בעיקר , 
אך עוד בשנות הארבעים והחמישים היו האמריקאים והצרפתים בין ראשי המחקר במסופוטמיה . 
בכך המשיכו את מאה השנים של לאיארד האנגלי , " אבי האשורולוגיה " בן 
המאה ה91 , ועמיתו - יריבו הצרפתי , פול - אמיל בוטה , שגם הוא חיפש את 
נינוה ומצא לבסוף ( בתל חורסבד ) את דור - שארוקין , עירו של סרגון מלך 
אשור ( המאה השמינית לפנה"ס ) עם הספרייה המלכותית של לוחיות - החרס מקור 
חלקה הגדול של הספרות המסופוטמית המוכרת לנו . הודות לאותה זיקה בין הארכיאולוגיה 
בראשיתה , ואולי אף בהמשכה , ובין האימפריאליזם המערבי בן המאה ה91 , 
לא נהרסו כל מקורותיה החומריים , קל וחומר הספרותיים , של התרבות המסופוטמית . 
ככל שכלל המוזיאון הבגדדי אוצרות שלא יסולאו בפז בשביל חוקר מסופוטמיה הקדומה , 
הרי המוזיאון הבריטי עודנו עשיר יותר מן הסתם באוצרות הארכיאולוגיה האשורית . 
כאן אפשר לראות את האובליסק השחור של שלמנאסר , שנחפר בנמרוד ונשלח לאנגליה . 
לאיארד שלח ללונדון את לוחיות - החימר שחשף ואת פסלי - הענק של האריות והשוורים 
האשוריים המכונפים המקדמים את פני המבקר במוזיאון הבריטי מיד באולם התצוגה 
הראשון . לאחר שסיים את שליחותו , בשנות החמישים של המאה ה91 , מצא עוזרו 
לשעבר של לאיארד את הספרייה המלכותית של אשורבניפל . גם זו הגיעה ללונדון , 
ומתוכה פוענחו יצירות ספרות קדומות רבות . הארכיאולוגים - האימפריאליסטים 
הצרפתיים מצדם שילחו את ממצאיהם ללובר הפאריסאי , שגם הוא מקלט לשרידים 
רבים של התרבות המסופוטמית . ההיסטוריה של העברת השרידים הללו מערבה , 
עם כל הסכנות והטלטולים הכרוכים בכך , היא סיפור גדול כשלעצמו . בשנים האחרונות 
דבר הרבה על לידתה של הארכיאולוגיה המסופוטמית והקלאסית בחטא השוד והביזה 
שלא בחלו בהם ההרפתקנים בני המאה ה91 , אנשים דוגמת לאיארד או היינריך שלימן , 
מגלה טרויה . ביחוד התעוררה בעיית " השוד התרבותי " עם המערכה שניהלה 
יוון ושרת התרבות שלה לשעבר , מלינה מרקורי , להחזרת תבליטי הפרתנון מן 
המוזיאון הבריטי לאתונה . בילדותי נמשכתי לקסמן של התרבויות הראשוניות הללו 
של ארם - נהריים , התעניינתי בהן , ואף חשבתי זמן - מה להיעשות לארכיאולוג . 
דבר זה לא הסתייע , אך עד היום אני מתעניין מעשה - חובב , לעת מצוא , 
בתחום הקסום הזה . ועל כן הוסיף לדידי ההרס הפרדוקסלי ביותר שהביאה עמה 
המלחמה זה של ההריסות הארכיאולוגיות אימה מיוחדת , מרה ביותר , לטרגדיה 
של העימות הקדמון - המודרני שנגול לעינינו . למראה ההריסות החדשות , האם 
יקום מדע ארכיאולוגיה חדש , במאה הבאה , לחקור את התרבויות הקדומות של 
המאה ה02 ? לא יכולתי אלא לקחת מן המדף את ספרו של גיימס פריטצארד , " המזרח 
הקרוב הקדום " , ולשוב ולקרוא בו את תרגומי הטקסטים הראשונים של האנושות , 
שהם בסופו של דבר שרידיה הרבים ביותר , המלאים ביותר , של התרבות הקדומה 
ההיא . קראתי על מערכות צבאיות קדומות של המבשרים האשוריים של סדאם חוסיין 
על מסעו של אשורנסיריפל השני כנגד לבנון ( " באותו זמן כבשתי את כל הר 
הלבנון והגעתי לים הגדול ולארץ האמורו . . . " ) , על מלחמתו של שלמנאסר 
השלישי נגד הקואליציה הארמית ( המאה התשיעית ) , וכן גם על מסעו של אדד - 
נירארי השלישי ( המאה השמינית לפנה"ס ) לפלשתינה , בתעודה שבה נזכר אולי 
לראשונה השם הזה ( " פה - לה - סטו " , מביא הטקסט האגלי את העתק הצלילים 
של הלשון האכדית ) . קראתי על גילגמש ועל המבול המאיים " להחריב כל עושר , 
למעט כל עוצמה " , ובתעודה הראשונה באסופה המפורסמת של פריטצארד , בסיפור 
השומרי של המבול , הזדעזעתי משהו לקרוא את תחילת החלק שפוענח הכולל את דברי 
האל : " האנושות שלי , עליה אביא חורבן " . וחשבתי על כך שלא הרבה השתנה 
במזרח הקרוב במשך ארבעת אלפי השנים האחרונות . 
