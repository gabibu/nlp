בשבועות האחרונים אנו עדים לפרקטיקה פסולה בסיקור פגיעות הטילים , השאובה 
מסיקור אירועים פליליים . כתבים מתחכמים , בידיעת עורכיהם , ומנסים להביא 
לידיעת הקורא רמזים עבים כקורה על זהות היישוב או השכונה שנפגעו מטיל . 
הרמזים מתעבים והולכים בחלוף הימים , כשנוספים אתרים מוכים . מציינים כל - 
כך הרבה פרטים קטנים , האופייניים לאותו יישוב , עד שאפילו קורא קשה - 
תפיסה יודע באיזה יישוב מדובר . בכמה מדינות מתוקנות , למשל בבריטניה , 
מיצו את הדין עם " חכמים " כאלה . מדובר הרי בדיני נפשות . ואפילו נכשל 
דוד עברי , מנכ"ל משרד הביטחון , ואמר משפט שלא היה צריך לאומרו , ואפילו 
כשל שר הביטחון משה ארנס , בהיסח הדעת עדיין אין זה אומר שכל אחד יעשה 
דין לעצמו . אם חל על התקשורת איסור לזהות אתרים שנפגעו , חייבים להקפיד 
על כך , בלי התחכמויות או חששות כיצד ינהג עיתון מתחרה , שלא ישלמו בני - 
אדם בחייהם או ברווחתם . בסיקור אירועים פליליים , בימי רגיעה , קורה 
ובית - המשפט אוסר בצו מפורש לפרסם את שמו של חשוד או קורבן או כל דבר העשוי 
לגרום לזיהויו . ובכל זאת , למרות האיסור החד - משמעי , מתחיל בחלק מן 
העיתונים מחול ההתחכמויות . לא מפרסמים שמות או כתובות , אך מתחרים בחשיפתם 
ובפרסומם של פרטים רבים , עד שגם קורא קשה - תפיסה יבין במי ובמה מדובר . 
כשמדובר בחשודים בעשיית מעשה פלילי , הנזק נגרם " רק " לחקירת המשטרה 
ולעשיית המשפט . בזיהוי מתחכם של אתרים שנפגעו מסכן הכתב את חייהם של בני - 
אדם , ובהם , אולי , גם בני משפחתו ויקיריו . פגיעות הטילים עוד לא תמו . 
קפמאפרקבפינת הרחובות פינסקר וטרומפלדור בתל - אביב ניצבת יותר מ05 שנה 
אנדרטה שאיש לא בנה . בהשאלה , אפשר לומר שנוצרה מידי שמים . עמודי בטון 
של בית שהיה כאן ניצבים קרועים ושסועים , ומוטות ברזל חלוד נראים לעוברי - 
אורח כענפים יבשים . שש מדרגות צהובות , כמו חדשות , מובילות לשום - מקום . 
ב9 בספטמבר 0491 , בארבע - וחמש - דקות אחר - הצהריים , נפלה כאן פצצה 
ממטוס איטלקי שהפציץ את תל - אביב . זה היה היום השחור ביותר בקורות העיר 
עד עצם היום הזה . מטוסים איטלקיים , שהמריאו מלוב וחזרו אליה , הטילו 
בתוך דקות אחדות יותר מ06 פצצות . 711 גברים , נשים וילדים נהרגו בהפצצה , 
663 נפצעו . 463 בתים נפגעו . צלקות הפגיעה של פצצות ורסיסים ניכרו בכותליהם 
של בתים במשך שנים . בתים נפגעו פגיעות ישירות . בית - כנסת בטרומפלדור 
פינת חברון קרס תחתיו , הרג ופצע את מתפלליו שעמדו אותה שעה בתפילת מנחה . 
שירותי העזרה בעיר קרסו תחתם . פצועים מדממים וקטועי - גפיים הועברו לבתי - 
החולים במכוניות ובאופנועים . לא שירותי ההצלה ולא בתי - החולים הקטנים 
היו בנויים לאסון המוני כזה . רבים מן הנפגעים מתו מאובדן דם . כשנה לאחר 
ההפצצה הראשונה באה ההפצצה השנייה , בלילה , שאותה ראיתי בעיני . באותו 
לילה צפרו הצופרים שוב ושוב אזעקות - שווא . ירדנו למקלט ועלינו ממנו , 
ועל שינה כבר לא חשב איש . הכל המתינו לבוקר . ואז באה עוד אזעקה . מחמת 
האזעקות שנשמעו אז כמעט בכל יום , התגוררה בביתנו סבתי , שהיתה כבדת - 
הליכה . לאחר שלוש האזעקות הראשונות באותו לילה אמרה כי אינה מסוגלת לשוב 
ולרדת למקלט . נותרנו אפוא בדירתנו . היה לילה חם ומחניק , ישבנו על המרפסת , 
חיכינו לצפירת הארגעה . ואז נשמעה שריקה איומה , קול נפץ אדיר , הבהק 
מסנוור - עיניים . פצצה פגעה פגיעה ישירה בבתיו הקטנים של בית - האינוולידים , 
בית המחסה לנכים של תל - אביב , ברחוב מרמורק פינת יהודה הלוי . רובם 
נהרגו או נפצעו . אלה היו שתי ההפצצות מן האוויר על תל - אביב במלחמת העולם 
השנייה . אסונות כבדים . לאחר כל הפצצה היתה תל - אביב מבכה את חלליה , 
מלווה אותם בהמוניה למנוחתם האחרונה ומלקקת את פצעיה . רק מקצת המשפחות 
המטופלות בילדים עברו לגור במושבות הסמוכות לעיר , בראשון - לציון או בפתח - 
תקוה . למחרת ההפצצות הלכנו לבית - הספר , להחליף חוויות , לפרוק מועקות . 
למחרת ההפצצה הראשונה באו ילדים וסיפרו שבין הפצועים קשה גם אפרים ק , 
חברנו לכיתה , שרק שנה קודם נפגע באסון אחר . במסעדה של הוריו ברחוב אלנבי 
התפוצץ בלון גז ופרצה דליקה . אפרים נכווה קשה בכל חלקי גופו . במשך שבועות 
ארוכים נאבק על חייו , עד שהחלים וחזר לבית - הספר , כולו מצולק . מן 
הפגיעה בהפצצה חזר ושרוול חולצתו ריק . היתה תדהמה . גם קצת דמעות . היסטריה 
לא היתה . 
