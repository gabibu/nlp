יורי ליובימוב הוא אגדה רוסית . בישראל , אם לדון לפי הצגות " השקיעה " 
ו"הנפש הטובה מסצואן " שביים כאן , האגדה טרם הוכיחה את עצמה . במערב - 
אירופה שמו הולך לפניו מתיאטרון לבית אופרה , ומלווה בשערוריות בלתי פוסקות . 
עם הנהלת האופרה המלכותית בלונדון הסתכסך , ואת בימוי " טבעת הניבלונג " 
של ואגנר הוציאו מידו אחרי " זהב הריין " . בפסטיבל פירנצה העלה את " ריגולטו " 
וקצר שריקות . " גם ורדי המסכן הסתכסך עם הממסד כשהעז להציג את הדוכס בתור 
נואף עליז " , הסביר ליובימוב , " כשאני שמתי את הדגש על ההוללות , יצא 
הקהל מכליו . הרגשתי כמו במשחק כדורגל והייתי מרוצה " . במוסקווה עשה ליובימוב 
היסטוריה תיאטרונית באופזיציה . במשך שנים ניהל את תיאטרון " טגנקה " 
המהולל . ברזנייב השלים עם סרבנותו . אנדרופוב תמך בו בחשאי . צרננקו 
גירש אותו ב2891 . גורבצוב חזר וקיבל אותו בזרועות פתוחות ב9891 . לפני 
חודש ביים ליובימוב במינכן את " אהבת שלושת תפוחי הזהב " של פרוקופייב , 
שהאופרה הישראלית כללה אותה בתוכניותיה הקרובות . כתב - העת של בית האופרה 
במינכן ייחד לליובימוב ראיון נרחב . אהבת שלושת תפוחי הזהב היתה במקורה 
קומדיה גרוטסקית " , הסביר ליובימוב . " מיירהולד הדגיש את חשיבותו של 
גוצי לתיאטרון המודרני . פרוקופייב מצא בגוצי בסיס לאופרה היתולית . פרוקופייב 
מצטט מוסיקות שונות ומשונות וההומור שלו חד וחריף . הכל חייב להיות עליז 
וקליל , ויש שפע של הזדמנויות לאימפרוביזציות . אין לך דבר קשה בתיאטרון 
מן הקלילות . כיצד להציג נסיך שאינו מסוגל לצחוק ? אני חשבתי על בסטר קיטון . 
הפעם אני עובד לפי שיטה קולנועית . אינני מגשש ומחפש . אני בא לחזרה עם 
פתרונות מוכנים ומרכיב את התמונות למיניהן כמו תשבץ " . ליובימוב טוען שהוא 
במאי שאין לו תורה או שיטה . " אני מאמין בתיאטרון הסינתזה . למדתי מן 
התיאטרון העתיק , מן התיאטרון האסיאתי , מן הקומדיה דל - ארטה . אני מרבה 
להשתמש במוסיקה ובתנועה וחוסך בתפאורות . אני מבקש תיאטרון סמלי , תיאטרון 
מסוגנן , תיאטרון פולחני . מה טעם באמנות ריאליסטית ? צייר מצייר כלב 
ריאליסטי , אז מה ? חסרים כלבים בעולמנו ? כשאני מבקר בבית אופרה ורואה 
את התפאורות הענקיות ארמונות וכנסיות שהקים הצייר , אני מרגיש שנקלעתי 
לגן - חיות ולפני קופים המחקים בני - אדם . זה משחית את טעמו של הקהל . 
אתם מבקשים לראות ארמונות וחורבות מימי קדם ? סעו לאיטליה , סעו לספרד , 
סעו לישראל , ותראו מקור ולא חיקוי , אבן ולא פלסטיק " . זה שנים ירושלים 
היא כתובתו הרשמית של ליובימוב . הוא קיבל אזרחות ישראלית בזכות אישתו היהודייה . 
אבל אירופה זקוקה לליובימוב , והוא אינו מרבה לשבת בבית . התלהבותו לא 
פגה גם בראיון הזה : " בישראל ניתן לאמנות להתפתח , אם כי בעיות אינן 
חסרות . בארבעים שנה צמחה במדבר מדינה בת - קיימא על אף איום המלחמה הנצחי . 
הבעיה המטרידה את התיאטרון הישראלי היא שאין לו מסורת וגם בתי - ספר אין . 
ישראל היא ארץ הגירה . את השפה העברית מעשירים במלים חדשות . הוא הדין 
באמנות . לדעתי , חשוב מאוד לייסד בישראל בית - ספר טוב שיספק בסיס לתהליכים 
האמנותיים הקיימים . האקדמיה ע"ש רובין בירושלים ביקשה לפתוח מחלקת דרמה 
בהדרכתי , אך לא הצליחה לגייס משאבים " . אולי זה מצער שאמן בעל ניסיון וידע 
כמו ליובימוב אינו מלמד בירושלים , אך בפעם הבאה שיבקר ב"בית " כדאי היה 
שיבקר ב"בית צבי " , ואולי יראה הצגה של תלמידי ניסן נתיב בצוותא . לתיאטרון 
הישראלי חולשות לרוב , אבל בתי - ספר טובים דווקא יש לו . ליובימוב מספר 
למראיין , שבישראל יש שפע של כשרונות . " גלי העלייה מארבע כנפות הארץ 
יצרו מיזוגי דם מוצלחים . באשר ליהודים החרדים שישראלים רבים מביטים בהם 
בחשד , אני בדעה שהם המעניקים מכנה משותף לאומה . אמת , אין זה מן הדברים 
הקלים לחיות במחיצתם . לי לא הירשו להתגורר בעיר העתיקה משום שאני רוסי 
( הוא התכוון לומר שהוא נוצרי מ"א ) . אך מעז יצא מתוק : בשביל אישתי 
ובני בן ה11 לא היה זה מן הדברים הקלים לחיות שם בשל המצב הפוליטי " . בשובו 
לברית - המועצות מצא ליובימוב שאת הרוסים ממריץ רעיון אחד ויחיד : לשרוד . 
" הם משתוקקים לשפע כלכלי . אני שמח שעמיתי במערב שולחים חבילות מזון 
לשחקני תיאטרון טגנקה במוסקווה . בו - זמנית אני מתבייש שאחת הארצות הגדולות 
בעולם והעשירות ביותר בתוצרת חקלאית , סובלת חרפת רעב משום שתיאוריה מוטעית 
הפכה את המדינה כולה לבית - תמחוי " . ליובימוב מאשים בכל את הביורוקרטיה . 
מיליוני פקידים מחבלים בכלכלה , כשם שחיבלו בתיאטרון הטוטלי שפרח ברוסיה 
אחרי המהפכה . " גם היום מסרבת הביורוקרטיה להוציא את הרסן מידה . אם 
העם יאזור כוח וייאבק במגיפה הזאת הוא יכניע אותה . זהו הסיכוי האחרון " . 
