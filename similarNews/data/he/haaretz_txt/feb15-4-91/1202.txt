חברים במועצת עיריית תל - אביב קבלו נגד ראש העירייה , שלמה להט , על שלא 
עידכן אותם ברציפות בזמן המלחמה על פעילות החירום של העירייה בעקבות נפילות 
הטילים . לטענתם , את עיקר המידע שאבו מן העיתונות , ולא ממקור ראשון . 
שמואל וילוזני אף תבע את התפטרותו של להט על רקע זה . הוא האשים אותו בזלזול 
מופגן במועצת העירייה . " אתה מעדיף מסיבות עיתונאים על ישיבות מועצה " , 
אמר לו . וילוזני , סיעת יחיד , זכה הפעם להישג כשאילץ את להט לכנס 
ישיבת מועצה מיוחדת כדי לדווח בפרוטרוט לחברי המועצה על פעילות החירום העירונית . 
יחסו המזלזל של להט למועצת העירייה בא לידי ביטוי בכל הישיבות כמעט , בדרך 
שבה הוא מנהל אותן ובהערותיו המעליבות לחברים . ללהט יש רוב קואליציוני 
במועצה , ובשל כך היא היתה , במידה רבה , לחותמת גומי להחלטות שהוא מקבל 
בהתייעצות עם הפקידות העירונית הבכירה , ולאו דווקא הנבחרת . אבל כמה 
מדבריו החפוזים ומפליטות הפה שלו , דוגמת " העריקים " , הביאו להיחלשותו 
מבית . לראשונה התקבלו במועצה החלטות בניגוד לדעתו ; חלק מסיעתו , סיעת 
הליכוד , וסיעת המערך בקואליציה הצביעו שלא בהתאם לדעתו . אבל להט מצליח 
עדיין לעשות במועצה כבתוך שלו , וחלק ניכר מהדיונים המתקיימים במועצה הם 
בבחינת " משחק מכור מראש " . קפמאבינהמצב לא שונה גם במועצות ערים אחרות , 
שבהן לראש העירייה רוב במועצה . זאת תוצאה של שינוי שיטת הבחירות לראשי 
הערים והמועצות המקומיות . המעבר לבחירות אישיות של ראשי הרשויות המקומיות , 
שלא חלה על בחירת חברי המועצות הממשיכים להיבחר בשיטה הרובית היחסית גרמה 
להתחזקותו של ראש הרשות המקומית , בדרך כלל על חשבון מועצת הרשות . ניסיון 
לתקן את המעוות הוא ההצעה לסדר , שיעלה היום בוועדת הפנים של הכנסת ח"ך 
מרדכי וירשובסקי ( רץ ) , שהוא גם חבר מועצת עיריית תל - אביב , בעניין 
שיפור מעמדו של חבר מועצת הרשות המקומית . במקביל לכך העלה וירשובסקי במליאת 
הכנסת הצעת חוק לתיקון פקודת העיריות , שתקבע שבערים הגדולות לא יכהן ראש 
העירייה כיו"ר המועצה . הפרדה זו , שהוא רואה אותה כמו ההפרדה בין הרשות 
המבצעת לרשות המחוקקת , היא חיונית להגברת הדמוקרטיזציה בתהליך קבלת ההחלטות 
במישור המוניציפלי . " כשם שלא יעלה על הדעת שראש הממשלה יכהן גם כיו"ר 
הכנסת , כך אין לקבל שראש עירייה ישמש גם כיו"ר המועצה וינהל את דיוניה " , 
אומר ויר ! שובסקי בנימוקי הצעתו לתיקון החוק . העיתוי לדיון בתיקונים אלה 
הוא מקרי אמנם , אך דומה שאין מתאים ממנו . שכן המלחמה שהסתיימה זה עתה 
הפכה את הרשויות המקומיות 8מעורף לחזית , ומעמדו של חבר המועצה כמתווה פעילות 
עירונית ומפקח עליה חיוני אולי יותר מתמיד . קפמאבינבעיריית חיפה כמעט הצליח 
עו"ד אבי גולדהמר , מספר שתיים בסיעת הליכוד , שזו לו הקדנציה הראשונה 
במועצת עיריידת חיפה לחזק את מעמדה של המועצה . גולדהמר , הנושא את עיניו 
להתמודדות על ראשות העירייה מטעם הליכוד בקדנציה הבאה , נכנס למועצת העירייה 
בסערה . הוא תפס את מקומה של פרוף יהודית נאות ( " שינוי " ) כ"עושה 
הצרחות " התורן של אריה גוראל , ראש העירייה . לזכותו הוא יכול לזקוף 
כמה החלטות בתחום איכות הסביבה , ואת שערוריות בית - הגפן והמוזיאון היפאני . 
גולדהמר הוא מאלה המצילים את ישיבות המועצה משיממון מוחלט , ובדרך כלל 
מתלווה לכך גם תועלת : חשיפת מחדלים ועיוותים . אבל שנתיים ראשונות כחבר 
המועצה הצליחו לצנן מעט את התלהבותו . " גם מי שרוצה לעשות סעבודה נאמנה 
במועצת העירייה לא יכול לעשות את זה , כי האמצעים הנדרשים לו לשם כך , 
שלא כמו אלה העומדים לרשותו של חבר כנסת , אינם עומדים לרשותו " , אומר 
גולדהמר . עיקר הבעיה , לדבריו , היא העובדה שלחבר המועצה אין כלים להתמודד 
פעם הפקידות הבכירה בתחום הכספי , המשפטי , ההנדסי וכדומה . לדעתו , 
יש להעמיד לרשות חבר המועצה אמצעים כמו אלה העומדים לרשותו של חבר כנסת , 
לרבות תקציבים לשכירת עוזרים " פרלמנטריים " וייעוץ חיצוני . לא ייתכן , 
הוא אומר , שהצעת תקציצב מפורטת של 043 מיליון ש"ח תוגש לחבר מועצה יומיים 
לפני המועד שנקבע לדיון בתקציב . לדבריו , החוק הגדיל את סמכויותיו של 
ראש העירייה , אך לא נתן במקביל די כלים בידי צחברי המועצה כדי לפקח עליו 
ועל הפקידות העירונית . לדעתו , מעמד חבר המועצה יתחזק ואתו מעמד המועצה 
כולה , אם תשונה גם שיטת הבחירה של חברי המועצה . מן הראוי , לדבריו , 
שמחצית ממספר חברי המועצה ייבחר ישירות , כנציגי שכונות ורבעים , קוהשאר 
ייבחרו על בסיס סיעתי . הוא אומר : " אני מתוסכל . כחבר מועצה אני צועק , 
חושף ומתריע , ושום דבר לא זז . אם כישלון או הצלחה נמדדים לפי תוצאות 
בפועל , הרי נכשלתי ; כי לא הצלחתי להזיז את גוראל . אבל ניצחון או כישלון 
יכולים גם תלהימדד בתום הקדנציה , בתהליך בחירות , ואז אולי יתברר , כי 
לפעילות האינטנסיווית של חבר מועצה יש בכל זאת אפקט מצטבר , שבא לידי ביטוי 
בשינוי דפוסי ההצבעה " . האופוזיציונר היחיד במועצת עיריית נתניה מייצג את 
סיעת רץ הוא אלכס פייט . פעילותו היא הוכחה , שגם סיעת יחיד יכולה להשפיע 
על מעשיו של ראש רשות מקומית . כל שאילתא שלו בישיבות המועצה היא תוצאה 
של תחקיר , שלעתים נמשך חודשים ארוכים . הוא הביא את הרשות המקומית לבג"ץ 
כמה פעמים , וזכה . " אני לא מסכים שכחברי מועצה אין לנו כלים לפעול . 
יש לפעמים בעיה להכריח את ראש העיר לפעול בהתאם לדברים האלה , אבל הכלים 
נמצאים בחוק וצריך רק לדעת להשתמש בהם " , אמר פייט בכינוס ארצי של חברי 
מועצות מקומיות ועירוניות , שיזם באחרונה ח"ך וירשובסקי . קפמאבינאחת הבעיות 
שחברי מועצה נתקלים בה היא הקשיים שראש הרשות מעמיד לפניהם לקבל לעיון מסמכים , 
פרוטוקולים וכדומה , אף שגילוי מסמכים לחבר מועצה מתחייב על פי החוק . 
הנושא אף הועמד בשעתו במבחן בג"ץ , וזה קבע שחובת הרשות היא להציג מסמכים 
וכל חומר שחבר המועצה מבקש לעיין בו . פייט מכיר היטב את החוק והתקדימים 
המשפטיים ויודע לרתום אותם לפעילותו הציבורית . בדרך זו חשף העברות כספים 
בלתי חוקיות לכאורה מהעירייה למוסדות דת בעיר , תנאי פרישה מפליגים לעובד 
בכיר ברשות ועוד . הרכב המועצות העירוניות השתנה בשנים האחרונות ורמתם האישית 
של הנבחרים עלתה , דבר המשתקף בפעילותן . העובדה שגדל מספרם של המשפטנים , 
למשל , בקרב הנבחרים גרמה להידוק הפיקוח של המועצות על פעילות הרשות המקומית , 
חרף ההגבלות הקיימות . לראשונה בתולדות השלטון המקומי גרם חבר מועצה ביבנה , 
משפטן בהשכלתו , לכך שיופעל סעיף בחוק המחייב ראש רשות מקומית לממן מכיסו 
הוצאה חריגה ובלתי תקנית שאישר . קפמאבינסמי מלול , חבר מועצת עיריית קריית - 
שמונה מטעם הליכוד , טוען , שהבעיה המרכזית היא המגבלות החוקיות הרבות 
הקיימות בפקודת העיריות ביחס לחברי מועצה , בעיקר בערים הקטנות . על פי 
תיקון שיזם באחרונה שר הפנים , חברי מועצות יקבלו פיצוי כספי על חברותם 
בדירקטוריונים של חברות עירוניות . ייהנו מכך בעיקר חברי מועצות בערים הגדולות , 
שלהן חברות עירוניות , ואילו האחרים יקופחו , אומר מלול . לדעתו , יש 
לתת פיצוי כספי לחברי מועצה גם על השתתפותם בישיבות מועצת הרשות . ואמנם 
וירשובסקי בהצעתו מעלה שורה של הצעות לחיזוק מעמדו ופעילותו של חבר המועצה , 
בין השאר על ידי מתן פיצוי על השתתפות בישיבות מועצה , העמדת תקציב לשכירת 
יועצים חיצוניים ועוד . בכינוס המיוחד דרשו חברי מועצה לצרף למוסדות מרכז 
השלטון המקומי גם חברי מועצות , ולא רק ראשי רשויות וסגניהם כפי שזה כיום . 
הועלו גם טענות על העדר תנאים פיסיים לפעילות חברי מועצה , כמו חדרים ושירותי 
מזכירות , ובעיקר לסיעות האופוזיציה . האינטרס הציבורי מחייב , שמעמד 
חבר המועצה יחוזק ; אם בתיקוני חוק נדרשים ואם בהליכים נוהליים שיקבע משרד 
הפנים . חבר מועצה יכול לשמש כלי פיקוח יעיל על עבודת הרשות המקומית ; בבחינת 
ה"עיניים " של האזרח והמדינה . אבל דומה , שמשרד הפנים מעדיף לעתים שהעיניים 
האלה יהיו סומות . בכינוס חברי המועצה טענו דוברים , כי פניותיהם ומידע 
שהעבירו לממונים על המחוזות מטעם משרד הפנים נותרו בלא מענה ובלי התייחסות . 
חלק מהתלונות שלא זכו למענה עסקו בהעברת הקצבות ייחודיות ממשרד הפנים דרך 
הרשויות המקומיות . 
