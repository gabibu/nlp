ח"ך יצחק רבין מתנגד נחרצות ליוזמה המדינית החדשה של יו"ר מפלגת העבודה , 
שמעון פרס , שעיקרה כינוסה מחדש של ועידת זנווה , עליה תקיים הערב דיון 
לשכת מפלגת העבודה למרות העדרו של רבין . בשיחה ל"הארץ " מניו - יורק אמר 
אמש רבין , כי הוא תמה ומצטער על הבהילות בכינוס לשכת המפלגה . לדבריו , 
הצעתו של פרס לא תואמה אתו כלל , אין הוא מסכים לה , ומבחינתו קיימת רק 
תוכנית אחת והיא יוזמת השלום של ממשלת האחדות הלאומית ממאי 9891 . רבין 
אמר כי דרש ממזכ"ל מפלגת העבודה שלא תתקבל הערב כל החלטה . שמעון פרס אמר 
אמש ל"הארץ " כי רבין קיבל לידיו את כל טיוטות התוכנית ואם הדיון בלשכה 
יסתיים הערב , תהיה לדבריו הצבעה . מזכ"ל העבודה ח"ך מיכה חריש , פעל 
אמש למנוע עימות קשה בין פרס לרבין לאור כינוס לשכת המפלגה היום . היונים 
במפלגת העבודה עומדים להביא היום לאישור לשכת המפלגה במקביל להצעתו של פרס 
החלטה הקובעת כי יש להכיר בזכות ההגדרה העצמאית של הפלשתינאים . במוקד הצעתו 
המדינית של ח"ך שמעון פרס אותה יביא הערב ב03 : 81 בפני לשכת המפלגה כינוס 
מושב שני של ועידת זנווה מ3791 , אך הפעם כינוס של יום אחד בלבד בראשותם 
של ארה"ב ובריה"ם , כדי שלאחר מכן יכונסו משלחות ישראל והירדנית - פלשתינית . 
ההצעה עצמה מדברת בקווים כלליים על הסדרים גמישים בין ישראל לפלשתינאים ואפשרות 
לפדרציה ירדנית - פלשתינית או קונפדרציה . הצעתו של פרס אינה מתנה תנאים 
ושלבים לתהליך השלום , וקובעת כי המו"ם עצמו יקבע אם מדובר בפתרון בשלבים 
כמו בחירות או אוטונומיה , או אפשרות מידית להסדר של קבע . מקורביו של שמעון 
פרס אמרו אתמול כי פרס עמד בקשר הדוק עם יצחק רבין בעת גיבוש התוכנית , 
והיא הוכנה בעקבות סדרת התייעצויות רחבה עם גורמים רבים במפלגת העבודה , 
כדי לגבש עמדה מדינית ברורה של המפלגה לקראת בואו של מזכיר המדינה האמריקאי . 
התוכנית נועדה להבהיר אם פני הליכוד לשלום או לדחיית כל אפשרות חדשה או 
נוספת למו"ם לשלום . קפידבינבקרב אישים רבים בצמרת מפלגת העבודה היתה אמש 
תמיהה על נסיבות הכינוס הדחוף של לשכת המפלגה הערב למרות שהמזכיר בייקר עתיד 
להגיע לישראל רק בראשית השבוע הבא . ב"עבודה " אמרו אמש כי פרס דרש לכנס 
את הלשכה הערב דווקא מכיוון שרבין נעדר מהארץ וכדי להוכיח כי הוא זה שיוביל 
את הקו המדיני העכשווי של מפלגת העבודה . יצחק רבין ביקר בסוף השבוע שעבר 
בוונצואלה ונועד לשיחה עם נשיאה . בשבת בבוקר הגיע רבין לניו - יורק והביע 
בשיחה ל"הארץ " רוגז רב על כינוס לשכת מפלגת העבודה הערב . לדבריו , מזכ"ל 
מפלגת העבודה מיכה חריש הבטיח לו שההצבעה על תוכניתו של פרס תידחה לדיון 
נוסף בלשכת המפלגה ביום חמישי , לאחר שובו לישראל . " טבעי שיש מקום לדיון 
בתוכניות מדיניות עם סיום המלחמה , אך אני מצטער על הבהילות שבכינוס הלשכה , 
ועל העדר הכנה מספקת . רק הבוקר קיבלתי את הנייר של פרס . הוא לא מתואם 
אתי , ולא ידעתי תוכנו עד הבוקר . מבלי להיכנס לפרטים , המסמך שפרס הכין 
נראה לי כוללני , המנסה להקיף הרבה דברים ואינו נותן תשובות ברורות למה 
שאנו מציעים לאמריקאים באשר לתהליך כולו " , אמר רבין . לדברי רבין הוא איתן 
בדעתו שיש להביא למימוש יוזמת השלום של ממשלת האחדות ממאי 9891 , ולא לקבל 
כיום כל תוכניות חדשות . לדבריו , חזרה לוועידה בין - לאומית או ועידת 
זנווה תהיה בבחינת טעות גדולה , ואסור גם לחשוב מחדש על משלחת ירדנית - 
פלשתינית . קפידבינהתוכנית המדינית של פרס הובילה להתעוררות בקרב חברי מפלגת 
העבודה ובמשך היום , עד לכינוס הלשכה , יקיימו החוגים והזרמים השונים במפלגה 
כנסים כדי לגבש את עמדתם . דור ההמשך במפלגת העבודה פרסם אמש הודעה שבה 
הובעה התנגדות מפורשת למהלכו של פרס . יו"ר דור ההמשך , משה כהן , אמר 
כי הוא וחבריו מתנגדים בכל תוקף לכל רעיון היכול לגרור את מדינת ישראל לוועידה 
בין - לאומית היכולה להתפתח מרעיון ועידת זנווה ושתוצאתה הסופית עלולה להיות 
הקמת מדינה פלשתינית . חוג הנצים במפלגת העבודה יתכנס גם הוא אחר הצהרים . 
ח"ך רענן כהן שלח מכתב למזכ"ל מפלגת העבודה בו דרש לבטל את כינוס הלשכה 
מאחר ש"מפלגת העבודה אינה צריכה למהר ולקיים דיון מדיני לפני סיום כל השלבים 
של המלחמה , וכדי לא לתת בידי הליכוד נשק לנגח את מפלגת העבודה " . ח"ך גד 
יעקבי אינו מסכים גם הוא עם תוכניתו של פרס , ועומד להגיש הצעה מדינית משלו 
בישיבת לשכת המפלגה הערב . היונים במפלגת העבודה טוענים כי יוזמתו של פרס 
אינה נועזת מספיק והם עומדים להציע ללשכת המפלגה הערב לקבל החלטה הדוגלת 
בזכות הפלשתינאים למדינה . יו"ר סיעת המערך בכנסת , חיים רמון , אמר כי 
הגיע הזמן שמפלגת העבודה תהיה ריאליסטית , ותנער את מצע המפלגה מן הקלישאות 
שאומרים אותם בפומבי אך לא מאמינים בהם בסתר . בליכוד הגיבו אמש בביטול ליוזמתו 
של פרס לחדש את ועידת זנווה . ראש לשכת ראש הממשלה , יוסי אחימאיר , אמר 
בתגובה כי שמעון פרס מנסה להקים לתחייה דברים שמזמן כבר שבקו חיים . " מאז 
3791 קרו דברים במזרח תיכון , ראינו כיצד משיגים שלום במזה"ת . רק מו"ם 
ישיר ללא התערבות האו"ם או המעצמות זו הדרך שהוכיחה את עצמה ותוכיח עצמה 
גם בעתיד " , אמר אחימאיר . 
