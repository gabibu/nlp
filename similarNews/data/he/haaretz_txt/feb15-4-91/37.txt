מזמן לא קוממה אותי כל כך אמירה שהותרסה נגדנו כדבריו של בייקר לארנס : 
" החיילים שלנו מסכנים את חייהם " . הדבר קרה בסוף שיחתם בוואשינגטון , 
שבמהלכה נודע לארנס שטיל סקאד פגע בקרבת ביתו . ארנס ביקש את הגדלת הסיוע 
הביטחוני לנוכח הוצאותינו הגדולות בשל נזקי הסקאד והוצאות הביטחון שגרמה 
לנו המלחמה במפרץ . בייקר הפנה " כתף קרה " לבקשה , דבר שאינו מבשר טובות 
לגבי יחסי שתי המדינות לעתיד . אך מה שהרגיז היה המשתמע מהתבטאותו , שבעוד 
חייליו מסכנים את חייהם , מה שמעניין אותנו הוא לעשות כסף . ארנס אדם עדין 
וגם דיפלומט . על כן לא אמר את התשובה שהתבקשה : אדוני המזכיר ( צריך 
היה לומר ) , אתם נכנסתם למלחמה לא למעננו , אלא למען כוויית וסעודיה 
ושאר משטרים ערביים הנשלטים על - ידי דספוטים . זו מלחמה בין ערבים לערבים 
שאתם מעורבים בה . נכנסתם למלחמה לא כדי להגן על דמוקרטיות , אלא כדי לשמור 
על מקורות הנפט ולהגן על המדינות התעשייתיות . אותנו במלחמה לא רציתם , 
אך בגללה אנו סובלים כבר חצי שנה ממשבר כלכלי חמור . בלחצכם אנו סופגים 
בצייתנות טילים עיראקיים לילה לילה , ואתם שוללים מאתנו את הזכות להתגונן 
כדי שהדיקטטורים הערבים שאותם אתם מצילים לא ייעלבו חלילה . ואני בספק , 
אדוני מזכיר , אם הייתם מביאים לכאן את חצי הצבא האמריקאי אילו נכבשה ישראל 
הדמוקרטיה היחידה וגם הידידה האמיתית שלכם באזור . אנו קורבן למלחמה שאינה 
שלנו . להציג אותנו כשיילוקים זו חוצפה , גם באמריקאית . קפמאפרקמכל הטילים 
שנחתו עלינו חבל שהפטריוט לא יירט את הטיל פלדמן בדרכו לראשות ועדת הכספים . 
להעמיד בראש הוועדה החשובה ביותר בכנסת בר כלכלי , זהו חוסר אחריות שלא 
היה כמותו . יש גבול גם למחירי קואליציה . הוא כמובן מכחיש שאינו מבין 
בכלכלה . " אני יודע ש2 ועוד 2 שווה 4 " , הוא אומר . ברדיו לא ידע לענות 
על השאלה הפשוטה , האם הוא יכול לנקוב בסכומו של תקציב המדינה . " מה 
אתה בוחן אותי ? למה לא תשאל אותי כמה זה שניים ועוד שניים ? " , התחכם . 
אבל את התשובה לא אמר . לשאלה מה תפיסתו הכלכלית השיב : " אלך בדרכה 
של הסבתא שלי היא אף פעם לא לוותה כסף , אף פעם לא היתה חייבת , אף פעם 
לא חייתה מעבר לאמצעיה " . כלכלת סבתא למאה ה12 ! פשוט עושים צחוק מהמדינה . 
קפמאפרקחוששני שהטילים עירערו לנו קצת את העצבים . אחרת אין להבין את האופנה 
שהכל מדברים על ועדות החקירה שיקומו אחרי המלחמה . חזאי הוועדות מתמקדים 
בשני נושאי כישלון הגנת העורף וכישלון מודיעיני . בנושא הראשון ודאי שהיו 
כמה פשלות מרגיזות למשל כישלון הצופרים ובלבולי הג"א . אך בעיקרון ביטחון 
ישראל מושתת על כוח צבאי חזק ומודרני להבטחת קיומה מפני אויבים בגבולותיה 
ולמנוע מתקפת מטוסים . עובדה שבכל מלחמותינו , מאז מלחמת השחרור , העורף 
היה בטוח והמלחמות נערכו במקום שעליהן להיערך : בחזית ובשטח האויב . לא 
באנו לכאן כדי לבנות גטו תת - קרקעי . איך היינו נראים עם מקלט אטומי , 
כימי , ביולוגי צמוד לכל דירה , אך בלי צבא לעצור את האויב ? אשר לצד 
המודיעיני , לישראל היה בהחלט מידע בתחומים שהיו חשובים לה . היא לא הרסה 
את הכור ב18 בגלל כישלון מודיעיני . ואין לי ספק שאלמלא המשבר במפרץ ישראל 
היתה פועלת שוב . מי שנכשל במודיעין בגדול הם האמריקאים . בכל פעם שבאנו 
אליהם עם מידע קשה על תשתית לא קונווציונלית ההולכת ונבנית ביטלו את חששותינו 
בטענה שאנו מחפשים תירוצים להגדיל את הסיוע . היכן שבאמת צריכה לקום ועדת 
חקירה , זה בארצות הברית . הם ראו את ריכוזי הצבא על גבול כוויית , הם 
שמעו את סדאם מודיע שיפלוש , הם שמעו את אזהרותינו ולא נקפו אצבע . קפמאפרקמי 
היה מאמין , לאור אזהרות הממשלה הזאת , שעיראק תירה עלינו 33 טילים ואנחנו 
אפילו לא נזיז את אפנו ? לפני המלחמה לא חלף יום בלי שששה שרים ליום , 
כולל הקודקוד הראשי , לא יזהירו את סדאם במלים היותר חריפות , שאם יעז 
לשלוח עלינו אפילו סקאד אחד נכתוש , נהרוס , נחסל , נלמד אותו לקח , 
תשובתנו תהיה " איומה ונוראה " וכיוצא באלו . בדומה לאמירה מפורסמת של 
לוי אשכול : " מה ? אסור להבטיח ? " , יכולה הממשלה לומר עתה : " מה ? 
אסור כבר לאיים ? " בשבילם לא צריך ועדת חקירה . עם ברברנים כאלה מתחשבנים 
בקלפי . קפמאפרקבאמת צר לי על דוד לוי . לא מפני שלא סיפרו לו על נסיעת 
ארנס גם לארנס נודע על פגישת לוי עם בייקר מהעיתונים אלא מפני שתימרן את 
עצמו לעיקרון הפיטרי : אדם מתקדם עד שהוא מגיע לעמדת חוסר יכולתו . לוי 
הוא מטבע ברייתו מנהיג פועלים טיפוסי , משהו כמו יוסף אלמוגי בשעתו : נבון , 
שורד ומכיר את משחק הכוח . כשר שיכון צבר כוח על - ידי מינויי חברי מרכז , 
והיה לו יותר סיכוי להגיע לראשות הליכוד אילו נשאר כזה . עתה הוא קצת נלעג . 
קשה להבין , או לפחות לא מעורר אמון , איך פתאום הפך מחישוקאי קיצוני 
ל"יונה " . הוא הפסיק אמנם לחקות את קולו של בגין , אך תחת זאת הוא מדבר 
במבטא צרפתי כפי שנדמה לו ששר חוץ צריך לדבר . אי - ידיעת האנגלית שלו היא 
בעוכריו , וגם חוסר השכלתו . ומה שגרוע מכל : ראש הממשלה והצמרת הקובעת 
בליכוד , שפחדו ממנו כמנהיג עממי , אינם מעריכים אותו כשר חוץ ואינם חוששים 
ממנו עוד כמרכז כוח עממי . בעולם שמדיניות חוץ נקבעת על - ידי ראשי ממשלה 
גזזו לו את מחלפות ראשו . וחבל לי עליו . קפמאפרקיש לי כמה סיבות טובות 
למה הייתי רוצה שהמלחמה הזאת תיגמר כבר : נמאס לי כל יום באשר אני נמצא 
בעבודה , במסעדה לדבר רק על טילים . נמאסו עלי יודעי הדבר שלוחשים לי 
לפנות ערב באוזן ש"הלילה יהיה מטח גדול " . נמאס לי בכל אזעקה להחליט מחדש 
איפה המקום הבטוח למעלה , למטה , בצד , באלכסון , ליד הקיר , רחוק 
מהקיר ומצפה שעם ישראל ישוב לחיי מין נורמליים . נמאס לספור כמה פעמים 
ממצמץ סדאם בעיניו ( 52מגלומן , 04מצוקה , לפי " טיים " ) . מאז אני 
סופר לכולם את מצמוצי העיניים . פת אומר שמודעי זקוק לטיפול נפשי אקוטי . 
אך אני ספרתי : מודעי ממצמץ פעמיים בדקה , שזה שווה לספר - נורמלי . 
אם זה לא ייגמר , אף אחד מאתנו לא יוכל להירדם בלילה בלי שידור באמהרית . 
