לפחות שלוש משמונה סוללות טילי הפטריוט שהוצבו בישראל בזמן המלחמה במפרץ , 
להגנה מפני טילי הקרקע - קרקע העיראקיים , יישארו בארץ וימשיכו לשרת את 
חיל האוויר . שתי סוללות הפטריוט הראשונות שהגיעו לארץ מארה"ב נרכשו בידי 
מערכת הביטחון ומופעלות בידי צוותים ישראליים . סוללה שלישית , שהגיעה 
מגרמניה , תישאר ככל הנראה בישראל אך לגביה עוד יתקיים דיון . סוללה זו 
מפעיל צוות ישראלי - אמריקאי משותף . חמש הסוללות הנוספות , אותן מפעילים 
צוותים זרים , יעזבו את ישראל . סוללת הטילים שהגיעה מהולנד תשוב לשם עם 
צוותה ההולנדי . ארבע סוללות הפטריוט שמפעילים צוותים אמריקאים , יחזרו 
לארה"ב . במערכת הביטחון מעריכים כי לא יהיו התקפות טילים נוספות על ישראל , 
ויהיה אפשר להסתפק בשתיים - שלוש סוללות טילי פטריוט להגנת המדינה . סוללות 
אלה יתפרסו באתרים מרכזיים . לדברי גורמים בצה"ל , הפטריוט נועד מלכתחילה 
ליירוט מטוסים , וזה יהיה גם ייעודו בזמן רגיעה . בצה"ל אומרים כי טילי 
הפטריוט הצדיקו את הצבתם בישראל , וביצועיהם שופרו לאין שיעור . בצה"ל מקווים 
כי עתה יואץ פיתוחו של טיל החץ , על פי דרישת שר הביטחון משה ארנס , והניסוי 
השני של הטיל אמור להתקיים בקרוב . 
