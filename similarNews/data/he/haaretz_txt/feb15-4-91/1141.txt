ואשינגטון ( מיוחד ל"הארץ " ) . עקב הצלחת ארה"ב במלחמת המפרץ עלה שיעור 
התמיכה בנשיא גורג בוש לשיא חסר תקדים , שאף נשיא אמריקאי לא נהנה ממנו 
ב05 השנה האחרונות . סקר דעת קהל של רשת הטלוויזיה אן - בי - סי ושל העיתון 
" וול - סטריט גורנאל " מגלה ששיעור התמיכה בבוש מגיע ל%58 , וסקר של 
העיתון " יו - אס - אי טודאי " העלה ששיעור התמיכה בבוש עומד על % 19 . 
לפי הסקר של אן - בי - סי ו"וול - סטריט גורנאל " , נהנה בוש מ%67 תמיכה 
בקרב מצביעי המפלגה הדמוקרטית היריבה , ו%69 בקרב אזרחים הנוהגים להצביע 
למפלגה הרפובליקנית . אף נשיא אמריקאי לא קיבל שיעור תמיכה כזה , מאז זכה 
הנשיא הארי טרומן בתמיכתם של % 78 מאזרחי ארה"ב ב5491 , בסיום מלחמת העולם 
השנייה . ממצא נוסף בסקר של אן - בי - סי הוא כי כל אמריקאי שני מעוניין 
שראש המטות המשולבים , הגנראל קולין פאואל , יהיה סגנו של בוש בבחירות 
הבאות . תוצאות הסקר , המעלות כי % 05 מהאמריקאים רואים בעין יפה את עלייתו 
של אדם שחור לתפקיד מספר 2 במדינה , הן ללא תקדים . רק % 32 מהנשאלים העדיפו 
כי סגן הנשיא הנוכחי , דן קווייל , יישאר בתפקידו . גנראל פאואל זכה לאהדה 
רבה בחוגים הפוליטיים עוד לפני מלחמת המפרץ , וההצלחה המסחררת העלתה את 
קרנו בעיני הציבור . גם בין האחראים למבצע " סופת המדבר " נמצא פאואל 
בראש רשימת המועדפים על - ידי האמריקאים : % 86 תומכים בו , לעומת % 66 בשר 
ההגנה ריצארד צייני ו%36 במפקד הכוחות במפרץ , נורמן שווארצקופף . קפידבינבתוך 
אווירת התמיכה הסוחפת בנשיא ובמדיניותו במפרץ , ניכרת נימה של הכאה על חטא 
בקרב אישי ציבור אמריקאים , שמתחו ביקורת על מדיניות הנשיא . מאמר המערכת 
של העיתון " ניו - יורק טיימס " טען שלשום כי העמוד האדיטוריאלי של העיתון , 
כמו רבים אחרים " שהסכימו עם מטרותיו של בוש , אך סברו שהוא מתקדם מהר 
מדי , חייבים להכיר בכך שהחלטותיו הוכחו כמוצלחות ואמיצות " . העיתון " ואשינגטון 
פוסט " הקדיש מאמר מערכת מחמיא ורווי תשבחות לממשל בוש , וציין ש"האינסטינקטים 
שלו היו מוצלחים , כפי שההחלטות הקשות שלו היו נכונות " . המאמר סיים בקביעה 
ש"הנשיא והממשל עשו מלאכה יוצאת מהכלל , במצב קשה ורגיש ביותר " . הגדיל 
לעשות בעל הטור ויליאם ראספברי מ"ואשינגטון פוסט " , שפרסם שלשום מאמר שכולו 
הכאה על חטא , תחת הכותרת " אני אוכל את הכובע " . ראספברי , שהיה מהמתנגדים 
הקולניים ביותר למדיניות בוש במפרץ , כתב שלשום : " בכל צומת דרכים חשוב , 
השאתי עצות מלומדות בכוונה טובה , וגורג בוש חזר והוכיח שהן שגויות לחלוטין " . 
ראספברי מסיים את מאמרו בהתנצלות : " מצטער , אדוני הנשיא , אין לי 
עוד עצות . מעתה , תצטרך לנהל את ענייניך בעצמך " . 
