העימות הבין - גושי מנע משך שנים כל ניסיון להגיע להסדר במוקדי סכסוך אזוריים 
שניזונו מהמלחמה הקרה . אחד המוקדים הבעייתיים ביותר היה באנגולה , שם 
בחש בקלחת גורם נוסף דרא"ף . כיום נראה שהסיכויים למצוא פתרון לשאלת אנגולה 
טובים למדי . לדרא"ף כבר קשה להתערב במדינה השסועה ולתמוך בצבא הגרילה של 
אוניט"ה , משום שבינתיים קמה באזור מדינה חדשה נמיביה ולאנגולה שוב אין 
גבול משותף עם המעצמה הצבאית של דרום היבשת . באנגולה עצמה מתרחשת רפורמה 
דמוקרטית , החיילים הקובנים עוזבים את המדינה ובריה"ם הפסיקה כמעט לחלוטין 
את התמיכה במשטרים בעולם השלישי . כך מצאו עצמם שני היריבים במלחמת האזרחים , 
הנמשכת מאז קבלת העצמאות ב5791 , ללא סיוע חיצוני , והעימות עובר למישור 
הדיפלומטי . מחר יתכנסו בליסבון נציגי פורטוגל , ארה"ב ובריה"ם כדי לדון 
בצעד הבא בתהליך השלום באנגולה , לאחר ששליחות התיווך האחרונה נכשלה . 
כל פיוס אפשרי מוכרח להתבסס על תהליך דמוקרטי שיאפשר השתלבות המחתרת במערכת 
הפוליטית , כדוגמת ההסדר בניקרגואה . מפת יחסי הכוחות האזורית באפריקה 
הדרומית השתנתה , וגם בדרא"ף עצמה חל שינוי מרחיק לכת , אולם האיבה הבין - 
גזעית לא שככה . האיבה רבת - הפנים הזאת תבוא לביטוי בשני משפטים ביוהנסבורג . 
מחרתיים יחל שם משפטם של שבעה נערים לבנים המואשמים ברצח זוג " צבעוני " 
בחודש דצמבר אשתקד . הנערים שפכו על בני הזוג נפט ושרפו אותם למוות . למחרת 
יתחדש באותו בית - משפט הדיון בפרשת ויני מנדלה , המואשמת בחטיפה והתעללות 
בנערים שחורים . כיום נהנית ויני מעמדת כוח לא מבוטלת במדינה , ואולי לכן 
נעלמו מרבית העדים החשובים בפרשה . בשנת 289 יסד אריק האדום את המושבה 
הוויקינגית הראשונה בגרינלנד , ומאז ועד היום קשור בטבורו האי הגדול בעולם 
לסקנדינוויה . כיום גרינלנד ( יותר משני מיליון קמ"ר ) היא מחוז אוטונומי 
של דנמרק ( 34 אלף קמ"ר בלבד ) . מתגוררים בה כ06 אלף תושבים , רובם 
אסקימואים , הנהנים מאוצרות הטבע של האי הענקי . ב1591 נחתם הסכם המכליל 
את גרינלנד במסגרת נאט"ו , ובצפון האי הוקם בסיס אוויר אמריקאי ובו מערכת 
ההתרעה הגדולה ביותר באירופה נגד טילים סובייטים . רק ב9791 זכתה גרינלנד 
בשלטון עצמי , ומאז ממקדות מערכות הבחירות באי תשומת לב רבה . כך , למשל , 
ב2891 הצביעו תושבי גרינלנד בעד פרישה מהקהילה האירופית . זהו האזור הראשון 
שפרש מהקהילה מאז הקמתה . לפני ארבע שנים הצליחה מפלגת שמאל קטנה להביא 
לפיזור הפרלמנט על רקע כוונת ארה"ב להקים מערכת מכ"ם חדשה באי . ראש ממשלת 
גרינלנד מאז 3891 הוא הכומר האסקימואי יונתן מוצטפלד , העומד בראש המפלגה 
הסוציאל - דמוקרטית . מוצטפלד ינהיג את מפלגתו גם בבחירות הכלליות שייערכו 
בגרינלנד מחרתיים . תוצאות הכיבוש האנגלי של הטריטוריות הצרפתיות בצפון - 
אמריקה ב3671 גורמות כעת זעזוע קשה בקנדה . כאשר נכבשה קוויבק היו בקנדה 
06 אלף מתיישבים צרפתיים . לאחר הכיבוש עשתה אנגליה כל אשר לאל ידה לחנוק 
את ההתיישבות הצרפתית ולערער את הקשר למולדת הישנה . שהבריטים נחלו כישלון 
היסטורי . לאחר יותר מ003 שנה שבהן נאסרה כל הגירה ממדינות דוברות צרפתית , 
ולמרות לחץ כבד של השלטונות , מגיעה כיום האוכלוסייה הצרפתית בקנדה לששה 
מיליון נפש . שנות הדיכוי הבריטי חיזקו מאוד את הלכידות בקהילה הצרפתית . 
כאשר החליט מכון פסטר בפאריס להוציא את פרסומיו לאור גם באנגלית , יצאה 
קריאת המחאה לא מחוגי השמרנים בצרפת , אלא מקוויבק - סיטי . לא קשה להבין 
את חרדתם של אנשי קוויבק מפני היטמעות והיעלמות במרחב האנגלופוני הענק , 
הנשלט ללא עוררין על - ידי רשתות טלוויזיה אמריקאיות . קוויבק עושה כל 
מאמץ לשמור על ייחודה התרבותי והלשוני , ולכן דרשה מעמד של " חברה נפרדת " 
בעת הדיונים על חוקה חדשה לקנדה דרישה שלא זכתה לאישור על - ידי כל מדינות 
קנדה . כעת הולכת ונסללת הדרך להקמת מדינה צרפתית עצמאית רעיון הזוכה לתמיכת 
רוב תושבי קוויבק . ביום ששי הקרוב תתכנס במונטריאול ( או שמא יש כעת לומר 
" מן - ראל " ) ועידת המפלגה הליברלית השלטת של קוויבק , שעשויה לאמץ דרישות 
למידה רבה יותר של עצמאות לפרובינציה . 
