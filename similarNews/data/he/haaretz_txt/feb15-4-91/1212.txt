בסיכום ראשוני של פעילות צה"ל בשטחים בתקופת המלחמה במפרץ עולה כי לא מומשו 
האיומים של ראשי הצבא ומערכת הביטחון להפעיל " דיני מלחמה " נגד מפירי 
עוצר ולמעשה לא שונו הוראות הפתיחה באש . מאז ה71 בינואר ירו כוחות הביטחון 
למוות בשמונה פלשתינאים בשטחים לפי נתוני " בצלם " . חמישה מהם נהרגו בחודש 
פברואר , כולם מהגדה המערבית . בין שני מרכזי המידע , העוסקים בפעילות 
בשטחים , " בצלם " ו"עובדה " , שוררת תמימות דעים כי המלחמה לא הביאה 
להסרת ההגבלות המחמירות על ירי לעבר פלשתינאים . מרכז עובדה בחברון טוען 
כי ההוראות המגבילות של הצבא אף החריפו בתקופה זו , בניגוד להוראות הדרג 
המדיני . יו"ר עובדה , אהרן דומב , פנה אתמול במכתב חריף לרמטכ"ל , לעוזר 
שר הביטחון ולאלוף פיקוד הדרום , בטענה כי הצבא הפסיק את השימוש בירי של 
גז וגומי במשך המלחמה מתוך רצון להראות גישה קשוחה יותר . לעומת זאת , 
החיילים המשרתים בשטחים קיבלו הוראות מגבילות קשות מבעבר , שכללו איסור 
לירות . כל ירי חייב אישור של מפקד גדוד או סגנו , טען . לדבריו , אמר 
באחרונה מח"ט הגזרה הצפונית ברצועה לסגל קציניו בשיחת סיכום של פעילות יחידתם 
את הדברים הבאים : " הדרג הפוליטי הנחה את הדרג הצבאי לשנות את הוראות 
הפתיחה באש ולאפשר ביצוע של נוהל עצירת חשוד לגבי מי שמפריע לפעילות ולתפקוד 
חיילי צה"ל . הדרג הצבאי ביקש להגביל את עצמו ולא להפעיל את נוהל עצירת 
חשוד לפי הוראת הדרג הפוליטי " . בפנייתו לרמטכ"ל אומר דומב : " נדמה לעניות 
דעתי כי הדברים שנאמרו חמורים ביותר ואולי אף מסבירים במקצת את המתרחש בשטח 
ודורשים בירור מיידי ומעמיק " . דומב טוען כבר שבועות מספר כי חלה החמרה 
בפעילות האלימה של פלשתינאים בשטחים . לפי נתוני " בצלם " נהרגו מתחילת 
האינתיפאדה ועד סוף החודש שעבר 847 פלשתינאים מידי חיילי צה"ל ; לפחות 58 
אנשים נפטרו זמן קצר לאחר חשיפה לגז מדמיע . לפי נתוני סוכנות אסושייטד 
פרס נהרגו 543 פלשתינאים מידי פלשתינאים מתחילת האינתיפאדה בחשד לשיתוף פעולה 
עם השלטונות ( בחודש החולף נהרגו 9 חשודים ) . מתחילת האינתיפאדה נהרגו 
בתוך השטחים 31 אנשי כוחות הביטחון ו21 אזרחים ישראלים מידי פלשתינאים . 
מקורות צבאיים אישרו אתמול כי בתקופת המלחמה לא שונו הוראות הפתיחה באש . 
