" כל הספרות האמריקאית המודרנית נובעת מספר אחד של מארק טוויין כתב פעם 
ארנסט המינגוויי . הוא התכוון ל"האקלברי פין " . ואילו רוברט ה . הרסט , 
עורך פרויקט מארק טוויין באוניברסיטה של קליפורניה בברקלי , אמר : " אילו 
הייתי צריך להצביע על כתב יד אבוד אחד שהייתי רוצה למצוא יותר מכל , הרי 
זו המחצית הראשונה של האקלברי פין " . כתב היד , בן 566 עמודים , נמצא באחרונה 
בארגז בעליית גג , והוא עתה ברשותו של בית המכירות סותבי . הארגז נמצא 
בעליית הגג של משפחת גלוק בהוליווד , על ידי נכדתו . היא העבירה את כתב 
היד לאימות במשרד סותבי ובני המשפחה מסרבים להתראיין . הם רק שמחים ששני 
חלקי כתב היד יאוחדו מחדש . חוקרים מייחסים חשיבות רבה למציאת כתב היד , 
כי ככל הידוע הוא שונה מאוד מן הטקסט כפי פורסם ונחקר במשך שנים . חלק 
מן השינויים היו תוצאה של התערבות המדפיסים עצמם . בהזדמנות אחת סיפר טוויין 
שהמו"ל שלו כתב לו כי המגיה בבית הדפוס הכניס שיפורים בפיסוק של טוויין . 
" הברקתי מיד להוציא את האיש להורג בירייה מבלי לתת לו שהות להתפלל " . 
המדפיס הוא גם האשם באובדן כתב היד המקורי . גיימס פרייזר גלוק , תורם 
למוסד שהפך במשך השנים לספרייה המחוזית של באפאלו ואירי , ביקש מטוויין 
בשנות השמונים של המאה הקודמת את כתב היד של " חיים על המיסיסיפי " . כיוון 
שזה לא היה בידו , הציע טוויין במקום זאת את כתב היד של " האקלברי פין " . 
אבל ב5881 נאלץ טוויין להודיע לגלוק שהמחצית הראשונה של כתב היד אבדה בבית 
הדפוס . טוויין איתר את המחצית שאבדה ב7881 ושלח אותה לספריית באפאלו , 
ומאז נעלמו עקבותיה . ויליאם ה . לוס , אוצר אוסף הספרים הנדירים של ספרית 
באפאלו , משער שגלוק נטל את מחצית כתב היד הביתה כדי לעיין בו , ומת לפני 
שהספיק להחזירו . על פי השערה זו צריך כתב היד לחזור לספרייה , שבבעלותה 
אוסף נכבד של ספרי וכתבי יד של טוויין , ולא להיות מוצע למכירה פומבית . 
טוויין התחיל את כתיבת " האקלברי פין " ב6781 , וסיים את הכתיבה ב3881 . 
עלילות הנער האק , היורד ברפסודה על המיסיסיפי יחד עם העבד הבורח גים , 
נחשבות לאחד משיאי הספרות האמריקאית , למרות שנראה כי הפופולריות של " טום 
סויר " , חברו של האק , היא הרבה יותר גדולה . האק מופיע גם בספרו של טום 
סויר , וטום מופיע בספר של האק , ושניהם מופיעים בעוד סיפורים , אך הספר 
העצמאי של האק נחשב לפסגת הספרות . עלילות האקלברי פין הופיעו בעברית עוד 
בשנות ה02 ( בשני תרגומים ) . בסוף שנות השמונים הופיעו במקביל עוד שני 
תרגומים : של אהרן אמיר בספריית " מעריב " ושל אוריאל אופק ( תרגום מסוף 
שנות ה06 ) בהוצאת ם . מזרחי . 
