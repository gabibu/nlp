הבוקר חוזרת התחבורה הציבורית לשגרה שהיתה נהוגה לפני המלחמה . היום יסעו 
האוטובוסים בכל הארץ עד למועד הסיום הרגיל בשעה ארבע וחצי אחר הצהרים . 
במוצאי שבת תסיים התחבורה הציבורית את פעילותה בחצות . החל מיום ראשון , 
ישובו לפעול גם כל הקווים המיוחדים , כולל קווי החצות מתל אביב לאילת , 
לקרית שמונה ולירושלים . קפידבין ( עש"ת למ"ם ) . החל מיום ראשון הקרוב 
חוזרים כל מוסדות החינוך ברחבי המדינה לשגרה מלאה . משרד החינוך והתרבות 
ביטל , בתיאום עם מפקדת הג"א , את כל ההוראות וההנחיות הביטחוניות והבטיחותיות 
שפורסמו מראשית המלחמה . " חדר המצב " במשרד החינוך חדל גם הוא לפעול . 
המר הודה לרשויות המקומיות , למפקחים , למנהלים , לגננות , למורים ולציבור 
ההורים והתלמידים על הפעלת המוסדות בזמן המלחמה . מנכ"ל משרד החינוך זבולון 
אורלב פרסם חוזר מיוחד שבו נדרשים מוסדות החינוך להקפיד על ביקור סדיר של 
כל התלמידים בבתי הספר . 
