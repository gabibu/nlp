ואשינגטון ( ע"ר וע"ץ ) . ענני עשן שחור וסמיך , שנוצרו מבעירת מאות 
בארות נפט ומתקני זיקוק בכוויית ובעיראק , גרמו לזיהום אוויר מסוכן ביותר 
שלא היה כמותו באף מלחמה אחרת הודיע מכון " משמר העולם " , אחד מארגוני 
איכות הסביבה הגדולים בארה"ב . " זיהום האטמוספרה בממדים כאלה לא אירע קודם 
לכן " , אמר מייקל רנר , חוקר בכיר במכון , במסיבת עיתונאים , בדברו על 
הנזק שנגרם . הוא העריך , כי עולים עתה באש מדי יום שניים וחצי עד שלושה 
מיליון חביות נפט , שזו כמות כפולה מן הכמות שכוויית הפיקה לפני המלחמה . 
רוב הבארות ממשיכות לבעור לאחר שהודלקו על - ידי העיראקים , חלק מהן הוצתו 
בשל הפצצות מטוסי בנות הברית . המכון העריך , כי דלקות אלה מעלות לאטמוספרה 
567 אלף טון פיח מדי יום . העננים השחורים והסמיכים מגיעים למרחקים של כ006 , 
1 ק"ם ממקום השרפה . רנר הוסיף , כי יעברו חודשים רבים , עד שניתן יהיה 
להשתלט ולכבות דלקות אלה . 
