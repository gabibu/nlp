מריבה קולנית פרצה אתמול בישיבת לשכת מפלגת העבודה בין יו"ר הכנסת לשעבר 
ח"ך שלמה הלל מראשי הנצים במפלגה , לבין ח"ך יוסי ביילין מראשי היונים . 
המריבה החלה לאחר שח"ך הלל הציע שמפלגת העבודה תבהיר עקב דבריו של שר החוץ 
דוד לוי כי רמת הגולן יכולה להיות במו"ם , כי הגולן הוא שטח ישראלי ומדינת 
ישראל לא תוותר עליו . ח"ך ביילין התפרץ ואמר כי שלמה הלל מנסה לעקוף את 
הליכוד מימין . הלל ענה כי אם היו מקבלים את עמדות ביילין וישראל היתה מוסרת 
שטחים לירדן , היו עתה העיראקים בגבולות ישראל . על כך השיב ביילין כי 
אם ישראל היתה הולכת לתהליך שלום עם המלך חוסיין ב7891 הוא לא היה מגדל היום 
זקן . ביילין תקף גם את ח"ך יוסי שריד מתנועת רץ שפרסם אתמול ב"הארץ " מאמר 
בו קבע כי את המו"ם המדיני יש להתחיל עם מדינות ערב ואחר כך עם הפלשתינאים . 
לדעת ביילין מסר בכך שריד לליכוד את הטיעון החשוב ביותר מבחינתם לדחיית 
כל סיכוי לתהליך מדיני . בישיבת לשכת מפלגת העבודה אתמול הושמעה ביקורת על 
ממשלת הליכוד הנוהגת , לדעת מפלגת העבודה , בשלומיאליות ובחוסר הנהגה מוחלט . 
מזכ"ל מפלגת העבודה , ח"ך מיכה חריש , קרא לשמיר לחדול מעיסוק בפוליטיקה 
קטנה ובאינטריגות בתוך הליכוד ולהתרכז במשימות הלאומיות והביטחוניות . " במצב 
של חוסר אונים ממשלתי , נחמן שי נטל על עצמו את תפקיד מנהיג הציבור " , 
אמר . ח"ך יצחק רבין אמר בישיבה כי ההכרעה במלחמה במפרץ , תהיה בהבסת הצבא 
העיראקי בכוויית . לדעת רבין אם המלחמה תימשך יותר משלושה חודשים , ייחשב 
סדאם חוסיין כמנצח בעיני העולם הערבי והמוסלמי . רבין המליץ בפני חברי הלשכה 
שלא למהר בהסקת מסקנות בנוגע לתורת הביטחון של ישראל מאחר שמלחמת המפרץ אינה 
דומה לשום מלחמה שהיתה עד היום ולא תדמה לאלה שיבואו , חלילה , אחריה . 
ח"ך גד יעקבי אמר , כי יש הכרח לגבש יוזמה מדינית חדשה לקראת מו"ם בין ישראל , 
הפלשתינאים ומדינות ערב . לדבריו , דרוש לישראל הסדר עם הפלשתינאים ולא 
עם אש"ף כדי שתמשיך להיות מוסרית ודמוקרטית . לשכת מפלגת העבודה קבעה בישיבתה 
אתמול כי הממשלה כלל לא תפקדה בתחומי הכלכלה והחברה בתקופה שלפני המלחמה 
ובמהלכה , למרות שהיה בידיה זמן מספיק להתכונן לקראתה . 
