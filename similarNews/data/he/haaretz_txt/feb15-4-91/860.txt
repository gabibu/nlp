הקלרניתנית אביגיל ארנהיים הפליאה לנגן במוסיקליות ובארטיקולציה מדויקת את 
כל הסלסולים התובעניים ב"נושא עם וריאציות " בסי במול מזור לקלרנית ולרביעיית 
כלי קשת של ובר , שבו נפתח הקונצרט . הליווי של רביעיית כלי הקשת , ( 
בעיקר של הצלנית נעמי אנוך ) , שאמור היה להוות הנגדה לקלרנית , היה חיוור 
מדי . הפסנתרנית נטשה טדסון , שהחליפה ברגע האחרון את מיכל טל , פתחה את 
רביעיית הפסנתר במי במול מזור ( אוף 78 ) מאת דבוזק בפתוס מרשים . לאורך 
כל ביצוע היצירה היא נסכה רוח חיים בביצוע שנעדרו ממנו עוצמה בסיסית ועומק . 
למרות רגעים יפים בודדים שבהם הבליטה את המוטיווים המזרחיים בפסנתר , ודו - 
השיח היפה בינה ובין הצלן בלנטו , לא התרוממה היצירה לכלל ביצוע סוחף . 
העדר תיאום וחריקה מתמדת בצלו פגמו בהנאה . אף ביצוע הפתיחה על נושאים יהודיים 
( אוף 43 ) מאת פרוקופייב ( לקלרנית , לפסנתר ולרביעיית כלי - קשת ) 
, הנשמעת כמיועדת לכלייזמרים , היה עייף . הצליל היפה של הקלרינתנית 
והוויולן אברהם רוזנבליט , ובניית הדינמיקה המדורגת לא הושיעו , שכן הביצוע 
התפורר כבר מן ההתחלה . טדסון התקשתה לשמור על פרופיל נמוך כמלווה , וכך 
נעדרו שוב צליל מלא וצבע מכלל הביצוע . הפתעה מרעננת היתה יצירתה של המלחינה 
רחל גלעין , שחוברה במיוחד לשלישייה לפני כשנה וזכתה לביצוע בכורה . עושר 
גוונים , שהושג על ידי משחק ניגודים בין הקלרנית לבס - קלרנית , שאותו 
ביצעה ארנהיים בכשרון , והנגדה של אוסטינטו קצבי תובעני וקשה לנגינה , 
הפיקו יצירה מקסימה , למרות כללי הלחנתה המחמירים והשימוש הקבוע במרווחים . 
זו היתה חריגה מרעננת מהכובד הרומנטי שאיפיין את שארית התוכנית . 
