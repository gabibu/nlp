ברור שהמלצת המשטרה נשקלת על - ידי הפרקליטות , אולם אין בה כדי להכריע . 
הפרקליטות שוקלת את חומר הראיות במאזניים של פרקליט אשר צריך לשכנע את בית 
המשפט מעבר לכל ספק , כי יש בחומר כדי להביא לאישום . המשטרה שחוקרת ואוספת 
את חומר הראיות , מנתחת את משקלו , ומגבשת המלצה , אבל הערכתם של חוקריה 
מושפעת במידה לא מועטה מהמגע האינטנסיווי שיש להם במהלך החקירה עם המידע 
שהצטבר . אנשי הפרקליטות מנותקים ממכלול הנושאים שהיו מעורבים בחקירה , 
ואשר אין להם ביטוי בראיות , והם עושים הערכה קרה , ודנים בשאלה אם יש 
בחומר הראיות בסיס לכאורה או תשתית לכאורה לאישום , ולפי זה הם מבססים את 
כתב האישום . בוודאי . היו מקרים שבהם המשטרה המליצה להעמיד לדין אדם בעבירה 
כלשהי , והפרקליטות הסכימה כי יש חשד סביר ביותר שהחשוד עבר את העבירה , 
אבל אין ראיות מספיקות . אם הפרקליטות מגיעה למסקנה שהחומר אינו מהימן 
דיו , היא רשאית להחליט לסגור את התיק , לבקש מהמשטרה להשלים את החקירה , 
או להגיש כתב אישום חלקי . נלקח בחשבון גם העניין הציבורי . לדוגמא , 
היה מהנדס בכיר באחת הערים בארץ , שבנו התחתן בארה"ב . כשחזר הבן ארצה , 
הזמין המהנדס את כל הקבלנים בעיר שהיו להם קשרי עסקים עם העירייה , וכל 
אחד מהם העניק לבן המחאה כשי . המשטרה המליצה להעמיד את המהנדס לדין , 
והביאה ראיות כי הקבלנים הללו היו בקשרי עבודה עמו . השאלה היתה אם גובה 
המתנה נחשב לחריג . פרקליט המדינה היה סבור שזהו מקרה גבולי , ולמרות שהיו 
ראיות , הוא סבר כי אי אפשר יהיה להשיג הרשעה בבית המשפט . בהחלט יש בכך 
טעם לפגם . האתיקה הציבורית מחייבת כי שר הפנים ישעה עצמו מתפקידו , אבל 
החוק אינו מחייב אותו לעשות זאת , משום שהוא נהנה מחסינות . כמובן שראש 
הממשלה מוסמך על - פי החוק לפטר אותו . אבל כל עוד אין הוראה מפורשת בחוק , 
מעניקים למעשה לשר את הסמכות ואת שיקול הדעת , ואז ההחלטה תלויה באופיו 
של האיש , ובנסיבות . 
