ניו - יורק ( מיוחד ל"הארץ " ) . באווירת מבוכה וחילוקי דעות לגבי כוונתה 
של עיראק בהודעתה האחרונה , התכנסה אתמול מאחורי דלתיים סגורות מועצת הביטחון 
להמשך הדיון על המצב במפרץ . הודעת מועצת ההפיכה העיראקית מיום ששי חידדה 
את המתח ואת גילויי העוינות בין ארה"ב ויתר מדינות הקואליציה לבין המדינות 
הבלתי מזדהות . בשיחות שלא לייחוס מתבטאים דיפלומטים אמריקאים ובריטים במורת 
רוח כלפי המזכיר הכללי , פרז דה - קואיאר , עקב מה שהם מכנים " תגובתו 
החיובית " על ההצעה העיראקית , שלדבריו " ראויה לעיון זהיר " . שגרירי 
תימן וקובה , המגלים מאז תחילת המשבר אהדה כלפי עיראק , טוענים כי ההצעה 
העיראקית האחרונה היא פריצת דרך שעל מועצת הביטחון לנצל לפתיחת הליכים דיפלומטיים 
לפתרון של שלום . שגרירי ארה"ב ובריטניה , לעומת זאת , איתנים בדעתם כי 
המהלך העיראקי הוא חסר משמעות ואיננו מצביע על שינוי מהותי בעמדותיה של עיראק . 
מקורות באו"ם אמרו אתמול , כי הצעה מצד קובה ותימן להכריז על הפסקת אש כדי 
לדון בהצעה העיראקית תסוכל בווטו אמריקאי - בריטי . השגריר הבריטי , דיוויד 
האניי , אמר לעיתונאים : " אני מרוצה מהעובדה שהמונח נסיגה נכנס ללקסיקון 
העיראקי . כדאי שנמתין עוד זמן מה , כדי שיכניסו לשימוש גם את המילה כוויית " . 
יחד עם זאת הטעים השגריר הבריטי , כי אין בהצעה העיראקית דבר היכול להיחשב 
כבסיס להסדר . קפידבינהיחסים העוינים בין ארה"ב לבין הבלתי מזדהות השתקפו 
אתמול בחילופי הדברים בין שגרירי ארה"ב ותימן , שהתנהלו מחוץ לאולם המועצה . 
" ההצעה העיראקית כוללת תשעה תנאים " , קבל תומס פיקרינג ; " אין אלה 
תנאים " , השיב עבדאללה אל - אשטאל . " טוב , מדובר בלינקג " , המשיך 
האמריקאי ; " הנוסח העיראקי הוא מתון מלינקג " , סינן עמיתו . " הפסימיות 
שלי מקבילה לאופטימיות שלך " , השיב לו שגריר ארה"ב . שגרירי תימן וקובה 
באו"ם האשימו אתמול את ארה"ב בטרפוד מראש של כל ניסיון להביא להפסקת אש במלחמה , 
ודרשו לדון בהצעה העיראקית . לדברי שגריר תימן , הסכסוך הוא בין עיראק 
למועצת הביטחון , ולכן חייבת המועצה להתייחס ברצינות לנכונות העיראקית לנסיגה . 
נציגי המדינות הבלתי מזדהות טוענים כי היקף הפצצות האוויר על עיראק חורג 
ממסגרת החלטות מועצת הביטחון , וכי מטרת האמריקאים היא להרוס את עיראק . 
בדיון שלשום נאמו נציגי 11 מדינות , ורובם תקפו את עיראק על סירובה לסגת 
מכוויית . שגריר עיראק תקף בחריפות את ארה"ב והתייחס לקואליציה האנטי - 
עיראקית כ"קואליציה אמריקאית - ציונית - צלבנית " . הוא טען שהמלחמה היא 
למעשה נגד האומה הערבית והעולם השלישי . לאחר נאומו של שגריר כוויית ביקש 
שגריר ארה"ב , תומס פיקרינג , רשות להציג לו שאלות הבהרה . שגרירי תימן 
וקובה טענו כי בקשתו מנוגדת לנוהל , ונשיא המועצה פסק כי אין להציג שאלות 
הבהרה . אחדים מהנואמים , ביניהם השגריר הסובייטי , התייחסו בדבריהם להתקפות 
הטילים על ישראל וגינו את ניסיונות עיראק לערב את ישראל במלחמה . יחד עם 
זאת הדגישו הנואמים את הצורך לפתור את כל בעיות האזור , לרבות הסכסוך הערבי - 
ישראלי והשאלה הפלשתינית . שגריר אוסטריה הזכיר את ההתקפות על ישראל , 
אך ציין גם את זכויותיהם של הפלשתינאים . ביום ששי הפיצו תימן וקובה טיוטה 
של הצעת שלום , שלפיה יפסיקו בעלות הברית את ההפצצות האוויריות על עיראק 
ועל כוויית , ומועצת הביטחון תמנה נציג מיוחד שיבדוק דרכים להפסקת המלחמה . 
לפי הצעת שתי המדינות , יגיש הנציג המיוחד את המלצותיו למועצה לא יאוחר 
מ52 בפברואר . קפידביננודע , כי נציג אש"ף חזר בו מכוונתו לבקש רשות דיבור 
בדיון המיוחד , לאחר לחצים שהופעלו עליו מצד סעודיה , מצרים ומדינות המפרץ 
הפרסי . המשקיף מטעם אש"ף , נאסר אל - קידווה , אמר אתמול לעיתונאים כי 
הדחייה האמריקאית של ההצעה העיראקית היא הוכחה לכך ש"היעד האמריקאי הוא החרבתה 
של עיראק " . פרשנים מעריכים כי הדיון יימשך עוד ימים אחדים . 
