בעיה העיקרית במנגנון השלטון הישראלי כיום היא שהכנסת אינה נתונה למרות העם , 
וכך אובדת היכולת להחליט החלטות הגיוניות בנוגע לניהול המדינה וכלכלתה . 
הצעות קודמות לשינוי שיטת הבחירות היו כרוכות ברתימת ראש ממשלה עצמאי לכנסת 
זאת , שתפקודה לקוי . צירוף כזה רק יגביר את השיתוק , בגלל הפרדת הרשויות 
הטבועה בחוק . כיום נאלץ ראש הממשלה לשלם למפלגות הקטנות שוחד רק פעם אחת , 
כאשר הוא מרכיב את הקואליציה . אם ראש הממשלה ייבחר ישירות על - ידי המצביעים , 
הדבק המשמעתי המאחד את המפלגות הקטנות ייעלם , והן לבטח ידרשו עוד ועוד 
שוחד פוליטי בכל פעם שראש הממשלה יזדקק לגיבוי . הבעיה בישראל היא כנסת 
שאינה מתפקדת . חיבור של כנסת כזאת עם ממשלה עצמאית ומבצעת יוליד ממשלה 
לא מתפקדת ובעיקר , בלתי נשלטת . לישראל בעיות למכביר המבקשות תיקון . 
הפתרון הוא בתיקון אותו חלק במנגנון שאינו מתפקד . אם נשאיר חלק מקולקל 
במנגנון השלטון , יתקלקל המנגנון כולו . יתירה מזאת , בחירה אישית בראש 
הממשלה תעניק לו כוחות פוליטיים אשר יילקחו מן הכנסת . אובדן הכוח הפוליטי 
של הכנסת יגרור תוצאות לוואי הרסניות . המלחמות בין הזרוע המבצעת לבין הזרוע 
המחוקקת יהיו אכזריות , והאומה כולה תהיה קורבן להן . אין דרך אחרת מחוץ 
לתיקון הכנסת עצמה . כנסת מתוקנת תבחר בראש ממשלה שיוכל למשול ביעילות , 
כל זמן שייצג את רצון העם . מבלי לפגוע במבנה הפוליטי הבסיסי בישראל , 
אפשר להגיע להישגים גדולים באמצעות אי - אלו שינויים קלים . אלה , אם ייושמו 
כהלכה , יוכלו לסלק רבות מן הבעיות הקשות ביותר המכבידות על העם הישראלי . 
מערכת הבחירות הקיימת יכולה להיחשב משביעת רצון לחלוטין , אם ייאסרו הסכמים 
קואליציוניים לאחר קיום הבחירות . לשם כך יש להתיר ריבוי מפלגות ללא הגבלה . 
כדי לקזז את ריבוי ההשקפות שיביעו המצביעים לא תוכל מפלגה להרכיב ממשלה 
מבלי שתזכה לבדה בלמעלה מ%05 מקולות הבוחרים . כדי להגיע לכך יש לערוך את 
הבחירות בשלבים , ובכל שלב להוציא מן הבחירות מפלגות שזכו במספר נמוך של 
קולות . כך יוכלו המפלגות שזכו בקולות רבים להתארגן מחדש , לעבד מחדש את 
רשימות המועמדים , ולקלוט אחדים מהמועמדים וחלקים מהמצע של מפלגות שנשרו . 
בדרך זו , המפלגות הגדולות שיגלו רגישות רבה יותר לרצון העם יזכו בקולות 
רבים יותר . הנוסחה המוצעת היא זאת : א . בשלב הראשון של הבחירות , מספר 
המפלגות יהיה בלתי מוגבל . ב . לאחר השלב הראשון , מפלגות אשר יקבלו פחות 
מאחוז אחד מן הקולות לא יוכלו להשתתף בשלב הבא . יחד עם זאת , רבים מן 
הפרטים במפלגות קטנות אלה ייקלטו במפלגות הגדולות . ג . לאחר הפסקה של שבועיים , 
ולאחר שהמפלגות הגדולות עידכנו את רשימת מועמדיהן , יתקיים השלב השני של 
הבחירות . לאחר בחירות אלה ינשרו מפלגות שיקבלו פחות מ%5 מן הקולות . ד . 
לאחר הפסקה של שבועיים ייערכו הבחירות בשלב השלישי , שאחריהן ינשרו מפלגות 
שישיגו פחות מ%01 מן הקולות . ה . לאחר שבועיים יתקיים השלב הרביעי בבחירות . 
אם אף מפלגה לא תזכה ברוב , ישתתפו בשלב החמישי רק שלוש המפלגות המובילות . 
ו . לאחר שבועיים יתקיים השלב החמישי . אם אף מפלגה לא תזכה ברוב , ישתתפו 
בשלב הששי רק שתי המפלגות המובילות . בכל שלב של בחירות אלה , אם מפלגה 
כלשהי תזכה ברוב קולות , יחולקו המושבים בכנסת בהתאם לתוצאות אותו שלב , 
שיהיה לשלב הסופי של הבחירות . לאחר סיכום תוצאות הבחירות תבחר הכנסת בראש 
הממשלה . הוא יקים את ממשלתו , והוא לבדו יהיה אחראי לניהול הממשלה . ממשלה 
זו תישאר בשלטון למשך כל הקדנציה , אלא אם כן יצביעו בעד הצעת אי אמון % 55 
של הכנסת . במקרה כזה ייערכו בחירות חדשות . חברי הכנסת לא יוכלו להתארגן 
בעצמם ולהרכיב ממשלה חדשה . ממשלה שתיבחר באמצעות שיטה זאת תיהנה בוודאי 
מתמיכה רבה בקרב הבוחרים , תמיכה שתעלה על נאמנויות רבות הקיימות כיום . 
כמו כן סביר להניח שהשיטה תחזק במידה רבה את שתי המפלגות הגדולות , עם 
שתגביר מאוד את רגישותן להלכי הרוח של הציבור , שכן בתהליך בחירות זה הן 
יקלטו רעיונות חדשים מן המפלגות הקטנות . לבסוף , כתוצאה מתהליך בחירות 
כזה יתגבר בוודאי מאוד הקונסנסוס הלאומי באשר למטרת ייסודה של מדינת ישראל . 
