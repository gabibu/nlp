חברת התעופה הלאומית של הונגריה " מאלב " , ביטלה אתמול טיסת מיוחדת של 
עולים ומטען , שהיתה מתוכננת לישראל . הטיסה אמורה היתה להיות שנייה השבוע , 
ומאז פרוץ המלחמה במפרץ הפרסי . מבדיקה שהשלים אתמול " הארץ " עולה , 
כי אין עדיין סימנים לחזרה מתוכננת של חברות תעופה זרות , לפעילות מלאה 
בקווי התעופה לישראל , לאחר שזו הופסקה לקראת ה51 בינואר . החזרה לטיסות 
סדירות , כאשר תתבצע , תהיה ככל הנראה הדרגתית כשהכוונה להגדיל את תדירות 
הטיסות בשבוע , לקראת עונת תיירות האביב והקיץ . דובר פאנל חברות התעופה 
ומנכ"ל חברת התעופה האוסטרית " אוסטריין איירלינס " , אלי מסר , אמר אתמול , 
כי " כאשר המצב הביטחוני יאפשר זאת , יחדשו כל חברות התעופה הזרות באותו 
שבוע את טיסותיהן לישראל " . הוא מתח ביקורת על הפרסומים המוקדמים של מועדי 
חידוש טיסות , כביכול , לישראל מצד חברות תעופה מסוימות , שלא עמדו במבחן 
המציאות . לדברי מסר , אין עדיין מועד לחידוש הטיסות של חברת " אוסטריין 
איירלינס " , אולם הביע תקווה כי המצב החדש שהתהווה אתמול במלחמה במפרץ , 
יאפשר תוך ימים לקבוע עמדה מדויקת לגבי תאריך חידוש הטיסות ארצה . חברת 
" פאן אם " מתכננת לחזור לפעילות בקו לישראל מה02 במארס , אולם אפשר שתאריך 
זה יוקדם . החברה היתה הראשונה להפסיק את טיסותיה מארה"ב לישראל , שבוע 
לפני תום פקיעת מועד האולטימטום לנסיגת כוחות עיראק מכוויית . חברת " בריטיש 
איירוויס " קבעה את ה5 במארס כתאריך יעד אפשרי לחידוש הטיסות לישראל , 
אולם גם כאן שוררת עדיין אי בהירות . חברות תעופה אירופיות נוספות , דוגמאת 
" סוויסאייר " ו"אל - איטליה " , מסרו אף הן אתמול בתשובה , כי לא נקבע 
עדיין מועד מדויק לחידוש קווי התעופה לישראל . כך גם בחברת " טי - וו - 
אי " מארה"ב . בחברה זו מדובר בחודש מאי כמועד אפשרי לחידוש הטיסות לישראל . 
