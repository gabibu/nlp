( ע ) . עולה חדש מבריה"ם בן 53 , המתגורר בבאר - שבע , נעצר ביום ששי 
בצו של שופט שלום בעיר . הוא חשוד כי מאז עלותו ארצה הוא מכה ומתעלל באכזריות 
באשתו וכמה פעמים אנס אותה וביצע בה מעשי סדום . השופט ציווה גם לעצור את 
ארקדי שמילוב , עולה חדש מבריה"ם בן 63 , מבאר - שבע בחשד שהיכה את אשתו . 
שני הגברים נעצרו רק לאחר שנשותיהם הגיעו חבולות לטיפול בבית - חולים ומשם 
נמסרו על כך הודעות למשטרה . ביום רביעי האחרון הפנתה פסיכיאטרית למשטרה 
אשה שטופלה אצלה ובמרכז הרפואי סורוקה בבאר - שבע , לאחר שאובחנו חבלות 
בכל חלקי גופה . האשה , עולה חדשה מבריה"ם , סיפרה כי מאז עלותה לישראל 
מכה אותה בעלה , מתעלל בה ואונס אותה גם תוך כדי ביצוע משגל שלא כדרך הטבע . 
האשה אמרה כי התלוננה במשטרה רק בעקבות הפניית הרופאים , כיוון שלא ידעה 
כיצד נוהגים בישראל במקרה כזה . ביום ששי הובא הבעל בפני שופט שלום בעיר , 
והמשטרה ביקשה לצוות על מעצרו ל51 ימים נוספים וכן להפנותו לבדיקה פסיכיאטרית . 
הבעל אישר כי הוא מסוכסך עם אשתו ואמר , באמצעות מתורגמן מרוסית : " לא 
הרבצתי לאשתי . לא שכבתי אתה בניגוד לרצונה לא כדרך הטבע וגם לא שלא כדרך 
הטבע . אם היא רוצה להתגרש ממני , אני מוכן להתגרש , אך לא לשבת בכלא " . 
השופט מצא בחומר החקירה של המשטרה חשד סביר נגד הבעל וגם שמע מהאשה סיפור 
ממושך של מעשי אכזריות והתעללות מינית בה מצד בעלה . השופט ציווה לעצור 
את הבעל לשמונה ימים נוספים , שבהם גם ייבדק אצל פסיכיאטר . באותו יום הובא 
בפני השופט גם שמילוב והמשטרה ביקשה לעצור אותו , בחשד של תקיפת אשתו . 
היא התלוננה ביום רביעי במשטרה על כך שבעלה בעט בה וחנק אותה . האשה הגיעה 
לטיפול בסורוקה ומשם הופנתה למשטרה . השופט שמע , באמצעות מתורגמן את טענות 
הבעל . לדברי השופט , " מדבריו שתורגמו עולה חשד סביר , כי הוא לקוי 
בנפשו " . השופט ציווה לעצור את הבעל לשמונה ימים נוספים , שבהם ייבדק 
בידי פסיכיאטר . 
