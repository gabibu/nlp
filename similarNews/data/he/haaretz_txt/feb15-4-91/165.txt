נשיאות הועד האולימפי ונשיאות ההתאחדות לספורט יקיימו בחודשים הקרובים מסגרת 
מיפגשים קבועה של שני המוסדות , בהם ידונו ויתאמו בכל הקשור להכנות האולימפיות 
ובנושאי חסויות ופרסום . על כך הוחלט בסוף השבוע בפגישה , ראשונה מסוגה 
זה שנים רבות , שקיימו חברי הנשיאות של שני המוסדות בבית ההתאחדות לספורט . 
נושאים אחרים שעליהם סוכם בפגישה : מתן ייצוג לאיגודים הענפיים בועד האולימפי , 
קליטת ענפים חדשים בהתאחדות והפעלת מיתקן הספורט בהדר יוסף . בשני המוסדות 
הובעה שביעות רצון על המגמה לשיתוף פעולה , מתוך אמונה כי הדבר יביא לשיפור 
רמת הספורט . 
