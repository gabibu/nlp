" שירים לשעות הקטנות " הוא אחד האלבומים היחידים ששוחררו לחנויות מאז 
פרצה המלחמה , אולי משום שמרבית הקטעים בו מוכרים ואינם נזקקים למסע קידום 
מכירות עיתונאי ורדיופוני . האלבום כולל 41 קטעים רומנטיים כולם , למעט 
אחד , מהשנים האחרונות הפונים לקהל יעד מגוון . העורכים , משה מורד וליאור 
סולימן , הצליחו לכלול באלבום את מרבית הקטעים הבולטים בשדה הפוף - קיטש 
העולמי . התוצאה ראויה לשבח על יסודיות והתמצאות בחומר , אך אין הכרח להאזין 
לה . בין הקטעים הטובים יותר , " זו היתה צריכה להיות אהבה " של רוקסט , 
מתוך פסקול הסרט " אישה יפה " , ו"להבה נצחית " של בנות ה"בנגלז בלדות 
שמלציות . " אמרי תפילה קטנה " המוכר , בביצועה של ארתה פרנקלין , מובא 
באלבום בגרסה מצוינת של " פוצץ את הבס " , עם עבודת גיטרות המשלבת את סגנונות 
" המי " וה"פינק פלויד " . בין הקטעים המיותרים הרבים באלבום בולטים לרעה 
המיקס הארכני וחסר העוצמה לשבעה משיריה של טינה טרנר , גרסה אנמית של פול 
יאנג ל"קורא לך " ( מתוך " קפה בגדד " ) וביצוע מצער במיוחד של קמיקו 
איטו ל"גשר על פני מים סוערים " של סיימון וגרפונקל , הסובל מגודש כינורות 
יללניים והגשה חסרת עומק . " חיילי צעצוע " של מרטיקה , " שכר דירה " 
של ליזה מינלי , " הבטתי בעיניך " של אליסון ויליאמס ושאר הקטעים חוברים 
לאוסף מעייף ומיותר . קפמאפרקבשנים האחרונות מחלק הפסנתרן ציק קוריאה את 
פעילותו בין שני הרכבים שבראשם הוא עומד : ה " אלקטריק בנד " וה"אקוסטיק 
בנד " . ב"אלקטריק בנד " בא לידי ביטוי צד הפיוזן הבולט ביצירתו . ב"אקוסטיק 
בנד " נחשפים הכיוונים הגזיים המסורתיים והמעניינים יותר שלו , כיוצר וכמבצע . 
באלבום זה מגישים קוריאה וההרכב שמונה קטעים מקצועיים , כדרכם . קוריאה 
מוביל את ההרכב , אך מותיר כר נרחב לפעולה לבסיסט גון פטיטוצי ולמתופף דייב 
ווקל . השניים מצליחים להטביע את חותמם האישי על מרבית הקטעים . ברגעים 
אחדים גוברות הטכניות והרהיטות על החום , אולם רגעים אלה מעטים , יחסית , 
במרקם הכללי , השומר על איזון נכון בין רהיטות לססגוניות ולנשמה . " המפטי 
דמפטי " המוכר של קוריאה זוכה לביצוע אנרגטי במיוחד , המבליט את יכולתו 
של ווקל לשלב בנגינתו עדינות ורגישות עם עוצמה רבה , ואת רב - גוניותו של 
פטיטוצי , המאלתר על הבס במהלכים המאפיינים סקסופון . " דקה לחצות " 
הקלסי של מונק נפתח בסולו פסנתר מעניין , הנאחז במלודיה ומרפה ממנה בקפיצות 
קטנות ולולייניות . הטריו מצטרף בהמשך למפגן של נגינה מלוטשת בהחלפות של 
דגשי המקצב . " יו - אם - אם - גי " היא בלדה הנפתחת במגע חם , לירי ומעוגל 
בפסנתר , ההופך תוקפני יותר עם הצטרפות התופים והבס . קוריאה מרבה להשמיע 
לווקל אתגרים קצביים , ופטיטוצי מגיב בנגינת קווים ארוכים ומחוכמים בבס . 
הקטע הבינוני היחיד באלבום הוא הלחן השטחי של " פיית הבוקר " בעל המגע 
הלטיני . 
