לדעתי יש אפשרות שסעודיה תיטול חלק בהסדר שלום עם ישראל רק בתנאי שהדבר יביא 
לפתרון הבעיה הפלשתינית . פתרון בעייתם של הפלשתינאים , חשוב בעיניהם של 
הסעודים יותר מאשר שלום בין ישראל וסוריה . איני חושב שארה"ב תרצה ללחוץ 
על סעודיה להיכנס למו"ם עם ישראל . הסעודים יכולים לטעון שאין שום קשר בין 
הסיוע שנתנה להם ארה"ב ושנועד להגנה עצמית , לבין מגעים כלשהם עם ישראל . 
ב28 פרסם המלך פאהד תוכנית לשלום כולל במזרח - התיכון אבל במסגרתה היה פתרון 
הבעיה הפלשתינית תנאי ראשון . מי שחושב כי הצלחתה של ארה"ב יחד עם סעודיה , 
סוריה ומצרים להביס את עיראק פילגה את העולם הערבי וכל הבעיות האחרות ובראשן 
הבעיה הפלשתינית נשכחו , משלה את עצמו . זה נכון , אבל השאלה היא באיזו 
מידה סעודיה תהיה מוכנה לשתף פעולה עם ישראל , שהיא בעיניה אויב . ייתכן 
שאם ארה"ב תנסה לתווך בין ישראל ומדינות ערב ובין ישראל והפלשתינאים במסגרת 
פתרון כולל , יסכימו הסעודים לסייע מבחינה כלכלית לקידום התהליך , אבל 
אין לצפות לצעדים מרחיקי לכת מצדם בכיוון ישראל . איני חושב . יתכן שיהיה 
שינוי ביחס לגבי יאסר ערפאת עצמו , אולם איני מאמין שסעודיה תפסיק את תמיכתה 
באש"ף כארגון המייצג את הפלשתינאים . שגריר סעודיה בארה"ב אמר בכמה ראיונות 
בטלוויזיה של ארה"ב כי יש להפריד בין היחס להנהגה של אש"ף לבין העם הפשלתינאי 
ובעייתו , המחייבת פתרון במסגרת של הגדרה עצמית . אין ספק שמאז פרסומה של 
תוכנית פאהד , יש יחס שונה כלפי ישראל מבעבר . סעודיה מכירה בזכותה של 
ישראל להתקיים ולחצה על ערפאת להכיר בהחלטה 242 של מועצת הביטחון . הדבר 
החשוב ביותר העומד לנגד עיניהם בכל תהליך שנועד לקדם את השלום באזור , הוא 
הצורך לפתור את בעיית הפלשתינאים , על - ידי הקמת מדינה עצמאית או כל פתרון 
אחר שיסכימו לו הפלשתינאים . זהו חלום שיכול להתממש די מהר , אבל הדבר תלוי 
קודם כל בנכונות ישראלית לפתור את בעייתם של תושבי השטחים . 
