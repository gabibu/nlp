התיקון לחוק הערוץ השני , שעבר שלשום בכנסת , ומתיר לערוץ השני לשדר חסויות 
בדרך של הקרנת שקופית עם שם המממן , שמות מוצריו וסימנו המסחרי , קומם 
את רשות השידור , המתלוננת כי תיקון זה , שבא בעקבות הבג"ץ נגדה , מתיר 
לערוץ השני כל מה שנאסר על רשות השידור , ואף יותר . לדברי מנכל רשות השידור , 
אריה מקל , הוא פנה אל חברי כנסת כדי שייזמו חקיקה שתתקן את המעוות . 
מנהל הערוץ השני , נסים משעל , אמר בתגובה כי בהחלטתה אפשרה הכנסת לערוץ 
השני להמשיך ולקיים את שידוריו באמצעות הכנסות מחסויות . " לנו אין הכנסות 
מאגרה . האוצר נותן לנו סכום זעום מאוד ומה שנותר לנו , על פי החוק , 
כדי להמשיך ולשדר זה ההכנסות מהחסויות " . הערוץ השני , הפועל בתקופת הביניים 
בתקציב של מיליוני שקלים אחדים , צבר חובות אצל גופים שונים , בהם בזק . 
החוב לבזק עבור מכלול השירותים שהם מספקים יגיע עד סוף שנת התקציב ל5 . 
3 מיליון שקלים . לדברי יו"ר הדירקטוריון , יורם אלסטר , נמצא העניין 
בטיפול אצל הגורמים המוסמכים , בניסיון ליצירת הסדר בלי שיהיה צורך לנקוט 
בצעד דראסטי . קפידבינקידומו של הערוץ השני מתעכב , שכן עד עתה טרם התכנסה 
המועצה הציבורית שמינתה הממשלה , כיוון שעדיין אין לה יו"ר . ח"ך אברהם 
פורז אמר אתמול כי נתן לשר רוני מילוא אורכה של חודש , שתפוג בעוד כשבועיים . 
לאחריה , אם לא ימונה יו"ר , ישוב ויעתור לבג"ץ . על תפקיד היו"ר מתמודדים 
שניים : פרוף יוסף גרוס ומנכ"ל רשות השידור לשעבר , אורי פורת . נראה 
שסיכוייו של גרוס טובים יותר . המועצה תצטרך גם לבחור מנכ"ל . שני המתמודדים 
על תפקיד זה הם נסים משעל ונחמן שי , מי שהיה במשך ארבע וחצי שנים מועמד 
מוסכם לתפקיד . שי התפטר מרשות השידור ב1 בינואר , אחרי שהיה עובד רשות 
השידור 12 שנה , בהן שנים אחדות בחופשה ללא תשלום . " הבהרתי לכל מי שצריך 
שהמועמדות שלי תקפה ועומדת " , אמר שי . שי חתום קבע בצבא , אך מניח שבמקרה 
הצורך יוכל להשתחרר מהחוזה . נסים משעל הוא מקורבו של מילוא , השר האחראי 
על הערוץ השני , וידוע כי השר מרוצה מאופן תפקודו בניהול הערוץ . 
