איי , לימודי ניהול מתקדמים של בית - ספר וורתון שבאוניברסיטת פנסילווניה 
שבארה"ב , כנס מומחים בנושא ניהול במאה ה12 . מנהלי קונצרנים וחברי תאגידים 
הוזמנו לשרטט את מפתו העתידית של העולם , והתמונה שהתקבלה מחמיאה אמנם למערב , 
אך לא מותירה סיכוי של ממש לשאר תושבי כדור הארץ . המאפיין הראשון , עליו 
הסכימו כולם , הוא פער בלתי ניתן לגישור בין בעלי המאה ( צפון אמריקה , 
ארצות השוק המשותף , מזרח אסיה ) , לבין חסרי המזל ( כל העולם , כולל 
ברזיל ובריה"ם ) . אזרחי המדינות הראשונות ישוחחו בטלפונים דיגיטליים , 
ייהנו מרשתות סיבים אופטיים להעברת אינפורמציות , יתגוררו וינועו בבניינים 
" חכמים " וברכבות הנעות במהירויות על . האחרים יחסרו את האנרגיה הדרושה 
לחימום בתיהם , ויגוועו ברעב . רמה גבוהה של ניידות ומעבר מהיר וקל מתרבות 
אחת לאחרת יטשטשו גבולות מדיניים . התפתחות הביוטכנולוגיה תעלה את גיל הכשירות 
לעבודה הפרט יוכל לעבוד גם בגיל 07 , 08 , ואף מעבר לכך . השכלתם של 
הצעירים תארך , במקביל , עשרות שנים . כדור הארץ מצוי כעת בעיצומו של תהליך 
הסבת מקורות האנרגיה מנפט למשהו אחר . יהיה המקור החדש אשר יהיה ברור 
שהוא יהיה יותר יקר . כל פעולה הכרוכה בהשקעת אנרגיה תהיה , לפיכך , קשה 
יותר להשגה . מחיר שיפוצם של כבישים , בניינים וביבי שופכין , לדוגמה , 
יעלה . כוחה הכלכלי של מדינה לא יימדד יותר על פי תוצר לאומי גולמי , 
אלא על פי מידת האחזקה הסביבתית . התחממות כדור הארץ , הידלדלות שיכבת האוזון , 
סחף אדמות וזיהום מקורות מים , הן בעיות שאינן עומדות להיעלם . תאגידים 
כלכליים יאלצו לפתח מודעות לשמירת איכות הסביבה , ברמה שאינה נופלת מזו 
של האירגונים המיליטנטים השונים לשימור הסביבה . הכל במסגרת המאבק על אמונו 
של הצרכן . העולם במאה ה12 יוצף בטרור , במהפכות ובמלחמות שבטיות . אפריקה 
השחורה תהיה במצב של תוהו ובוהו . דרום אמריקה תימצא בדרכה הכלכלית לאבדון , 
ואילו הפועלים חסרי המיומנות והמוטיווציה של בריה"ם לא יצלחו למוסר עבודה 
מערבי . את הניגוד הגמור לאותם חבלי עולם בעייתיים יהוו , כמובן , שלושה 
אזורי מסחר עיקריים : השוק המשותף , אזור הסחר החופשי של צפון אמריקה , 
והגוש המזרח אסייתי . והניגוד בין העשירים לעניים , כמו תמיד , רק מבשר 
רעות . גיל צריכת הסמים בארצות הרווחה ירד , אך מדינות עניות יחפשו אחר 
מקורות הכנסה חלופיים . גלי ההגירה אל הארצות המפותחות צפויים להתגבר באופן 
חסר תקדים . אך בעיותיהם של העשירים לא יבואו רק מבחוץ . אם המאמץ להקטנת 
הגירעון הלאומי האמריקני ייכשל , תיקלע ארה"ב למיתון עמוק . כתוצאה מכך , 
עלות כוח העבודה האמריקאי תרד , וייווצרו תנאים מפתים להשקעות זרות ולהמשך 
הישתלטות היפאנים , האירופאים ושאר בעלי הממון על היבשת החדשה . כבר בתחילת 
המאה הבאה יהיו למעלה ממחצית הצעירים שייכנסו לכוח העבודה האמריקאי במדינות 
קליפורניה , ניו מקסיקו , קולורדו , טקסס ופלורידה ממוצא לא אנגלוסקסי . 
נפילה חסרת תקדים במספר המוכשרים כמדענים , מתמטיקאים ומהנדסים תאובחן 
במקביל . המפתח להצלחה טמון במדשאות הקמפוס האוניברסיטאי . מאגר הכשרונות 
המידלדל והולך ייאלץ את המנהלים לשתף פעולה בתחומי מחקר שונים עם חברות 
יריבות , אוניברסיטאות ואפילו הממשלה . המצליחים שבהם ישכילו לאתר מחקרים 
בשלבי התפתחות שונים גם אם יערכו מחוץ לגוף בו הם עומדים , וידעו לספק את 
התנאים ואת המשאבים לקליטתם של אותם פרוייקטים בתחומי אירגונם . גמישות 
ופתיחות לרעיונות החורגים מתוכנית העבודה המקורית ויכולת לממן את השינויים , 
יהיו מרכיב חיוני בדרך להצלחה בשוק אשר משאבי המחקר האנושיים שלו מצטמצמים . 
הקפדה על תהליכי למידה ועדכון בלתי פוסקים של העובדים לאורך שנות עבודתם , 
תהפוך חשובה מתמיד . מנהלים ימצאו עצמם נאלצים להתאים את שיטות היצור , 
השיווק והמחקר באופן אינדיווידואלי לכל מדינה בה תהיה לאירגונם דריסת רגל . 
פתיחות דעת תהיה מרכיב חיוני בניצול אותם הבדלים לקידום מטרותיו הגלובליות 
של הארגון . כך גם לגבי היכרות עם התרבות והדת של כל אזור ואזור . כמות 
הכשרונות המידלדלת ושטחי הפעילות המסועפים יאלצו את המנהלים לדעת לגייס את 
המוחות הפועלים בשוק בדרכים שונות מבעבר . הבטחה למשכורת גבוהה לא תספיק . 
המנהל של המאה ה12 , ייאלץ להתחשב בצרכיהם התרבותיים והדמוגרפיים השונים 
של עובדיו . על אף המכשור האלקטרוני הנוח מאי פעם העומד לרשותו , הוא ימצא 
עצמו מסתובב בשטח והופך חלק מתהליך היצור עצמו . העולם של המאה ה12 לא יהיה 
צודק יותר . משאבים מידלדלים מכאן ויכולת משתכללת והולכת לניצולם אצל מיעוט 
נבחר משם יוליכו לפעולה בוטה יותר אמנם , אך טבעית , של הטבע . כל שנותר 
הוא לדעת להשתייך לצד הנכון . 
