נשיא בית המשפט הצבאי בשכם , סא"ל יהושע הלוי , הודיע אתמול כי הוא דוחה 
את ערעורו של זיאד אבו זיאד על מעצרו המנהלי . זיאד אבו זיאד , עורך הדו - 
שבועון בערבית ובעברית " גשר " נעצר ב31 בנובמבר 09 לתקופה של ששה חודשים 
בצו מעצר מנהלי , יחד עם רדואן אבו עיאש , יו"ר אגודת העיתונאים הערבים 
בשטחים . זמן קצר אחרי המעצר עירער אבו עיאש ואותו שופט , שדחה אתמול את 
ערעורו של אבו זיאד , הוא זה שקיצר את תקופת מעצרו של אבו עיאש בחודש אחד . 
גורמים בשטחים טענו אתמול כי החרפת האווירה בשטחים , כתוצאה מהמלחמה במפרץ , 
השפיעה על החלטת השופט לדחות את הערעור . בשני המקרים ייצג את המערערים 
עורך - הדין אמנון זכרוני . אתמול נדחה גם ערעורו של ד"ר אחמד טיבי לשר הפנים . 
שר הפנים הוציא בנובמבר 09 צו עיכוב יציאה מן הארץ נגד טיבי לתקופה של שלושה 
חודשים , אחרי שתם תוקפו של צו עיכוב יציאה קודם שתוקפו היה לחודשיים . 
סמוך להוצאת הצו עמד טיבי לצאת עם משפחתו למצרים , ומכיוון שמדובר באזרח 
ישראלי , חתם שר הפנים על הצו בהתאם לתקנה 6 לתקנות לשעת חירום , בטיעון 
שיציאתו עלולה לסכן את ביטחון המדינה . לאחר שבחן את החומר שנית מסר אתמול 
שר הפנים , אריה דרעי , כי הוא משוכנע שאין מקום לשנות את ההחלטה . 
