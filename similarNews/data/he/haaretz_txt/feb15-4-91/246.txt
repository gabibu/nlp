חייל צה"ל נפצע אתמול באופן בינוני עד קשה ממטען חבלה ממולכד , שהתפוצץ 
בפתח חדר מכונות השאיבה של קיבוץ נצרים , מדרום לעיר עזה . החייל , סמל 
אלעד נורדן , 12 , מהנח"ל , תושב היישוב נחלים , נותח אמש בביה"ח סורוקה 
בבאר - שבע ויצא מכלל סכנה . כוחות הביטחון בדקו את המטען וגילו שהוא הוכן 
על - ידי מספר תושבים מצינור , מנגנון השהיה וחומר נפץ . לפי הערכת גורמי 
צה"ל , המטען הונח בלילה שבין ששי לשבת כאשר מספר תושבים ערבים הסתננו לחדר 
מכונות השאיבה של הקיבוץ והצמידו את המטען לדלת . אתמול בשעות הצהרים ניגש 
החייל לחדר המכונות כי רצה לראות את מערכת ההשקיה הממוחשבת של הקיבוץ . 
כאשר פתח את הדלת התפוצץ המטען בפניו . כתוצאה מהפיצוץ הועף החייל למרחק 
של שבעה מטרים ונפצע בפניו , בבטנו וברגלו השמאלית . למקום הוחשו חברי הקיבוץ 
וצוות רפואי אשר נתן טיפול ראשוני לחייל הפצוע . כעבור מספר דקות פונה החייל 
במסוק לביה"ח בבאר - שבע . מפקדי צה"ל ברצועה הטילו עוצר וסגר כללי על האזור , 
וחקרו ערבים הגרים בסמוך ליישוב . נצרים הוא קיבוץ דתי , הממוקם סמוך לצומת 
נצרים שברצועת עזה . החייל הוא בן גרעין המיועד לקיבוץ , שהתארח אצל אחת 
המשפחות במקום . לאחר הפיגוע הגיעו לנצרים תושבים רבים מגוש קטיף וביניהם 
אבי פרחן ( התחייה ) אשר גינה בחריפות את הפיגוע . " מצער שבזמן שבמחסום 
ארז הפגינו אנשי שמאל ביחד עם ערבים להזדהות עם תושבי הרצועה , נפצע יהודי 
קשה מהתפוצצות מטען חבלה 01 ק"ם דרומית למקום " , אמר פרחן . 
