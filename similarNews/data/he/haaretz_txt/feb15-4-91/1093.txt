ניו יורק ( מיוחד ל"ספורט הארץ " ) . הנהלת המדיסון סקוור גארדן , בעלת 
קבוצת הניו יורק ניקס , נענתה ביום שישי לקהל האוהדים שהצביע ברגליים במשחקי 
הקבוצה , ופיטרה את המנכ"ל אל ביאנקי , לאחר ארבע שנות עבודה בקבוצה . 
תפקיד המנכ"ל בקבוצה בוטל ויו"ר מועצת המנהלים ריצארד אוואנס הודיע כי החליט 
למנות את דייב צאקט בן ה - 53 לנשיא המועדון . לצידו של צאקט ימונה סגן - 
נשיא שיתמקד בנושא פיתוח ובחירת שחקנים לקבוצה . המועמד לתפקיד הוא ארני 
גארנפלד , שחקן העבר וכיום האחראי לניהול השוטף . במסיבת עיתונאים , ביום 
שישי במדיסון סקוור גארדן , לא נמסרו פרטים על הסיבות לביצוע השינויים הנ"ל , 
אך ידוע כי ארבע סיבות עיקריות הביאו לכך : 1 . שיחרור ברנארד קינג לפני 
שלוש שנים ללא תמורה ; 2 . עיסקת ההעברה הכושלת מהעונה שעברה בה הוחלף 
דוד סטריקלנד במוריס ציקס ; 3 . מינויו ופיטוריו של סטו גקסון כמאמן הקבוצה 
לפני שנה וחצי ; 4 . היחסים המעורערים של ההנהלה עם פטריק יואינג ומרק 
גקסון . הנשיא החדש צאקט רכש את המוניטין שלו כמנכ"ל יוטה גאז , בעת שהחתים 
את קארל מלון ( מספר 31 בדראפט ב - 5891 ) וגון סטוקטון ( מספר 61 בדראפט 
ב - 6891 ) . 
