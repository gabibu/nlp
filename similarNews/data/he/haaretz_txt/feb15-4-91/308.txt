אין ספק , שהממשלה מחפשת מקורות כספיים נוספים . אם יגבו פרומיל אחד , 
הביטוח הזה יכול להכניס לממשלה 04 עד 05 מיליון שקלים בשנה . ברור , שבסיכומו 
של דבר ישלמו לפחות % 59 מהציבור לריק תמורת ביטוח תכולת דירתם בגין נזקי 
מלחמה , משום שמרבית האוכלוסייה לא נפגעה מן הטילים ואני מקווה , שגם 
לא תיפגע . הרעיון אינו עולה בקנה אחד עם מטרותיו של הביטוח הלאומי , שצריך 
לעסוק בנושאים סוציאליים ובבעיות אנושיות של קשישים , נכים ואחרים . איננו 
עוסקים ברכושו ובנכסיו של אדם . זהו עירוב מין בשאינו מינו . אך אי - אפשר 
להתעלם מכך , שהמדינה והממשלה נתונות במצוקה , וקיים לחץ של אזרחים . קשה 
לממשלה להתמודד עם הבעיה הזו של מימון נזקי המלחמה במישור הטכני והמעשי . 
לכן , להטיל עלינו לטפל בגביית הכסף הוא הפתרון הקל ביותר . אם הממשלה 
תחליט להטיל עלינו את המשימה , אנו יכולים לעשות זאת טוב יותר מכל גורם 
אחר . לא הייתי שותף לדיונים . קראתי על כך לראשונה אתמול בעיתון . לדעתי , 
מן הראוי היה שבטרם יובא העניין לאישור הממשלה , יעבירו אלינו נייר עמדה 
ויבקשו מאתנו להתייחס לכך . ברגע שיפנו אלי רשמית ויבקשו את התייחסותי , 
אומר להם שמבחינת עומס עבודה נמצא הביטוח הלאומי במצב קשה , משום שהוטלו 
עלינו מטלות שונות ורבות , מבלי שניתנה לנו תוספת כוח - אדם דבר , המקשה 
עלינו בשיפור השירות לציבור . לא נשמח לטפל בכך , אך נשמח לסייע לממשלה , 
אם תטיל עלינו את המשימה . ברור שאיננו ערוכים לכך . הדבר יחייב אותנו 
להסתייע במומחים , שיצטרכו לקבוע את היקף הנזק ברכוש . נצטרך לנהל בוכהלטריה 
שלימה , ניאלץ לשכור שירותים משמאים , או להגדיל את סגל כוח האדם שלנו 
בתחום זה . כבר היום מטפל הביטוח הלאומי ב58 נושאים שונים . בעבר הטילו 
עלינו לגבות את היטל הג"א למימון ערכות המגן והמקלטים והיטל חינוך . עכשיו 
רוצים שנגבה את ביטוח החובה לתכולת הדירות . בקצב הזה של המטלות , שמעמיסים 
עלינו , עוד מעט אנהל את כל המדינה . 
