בודפשט ( מיוחד ל"הארץ " ) . נשיאי הונגריה , צכוסלובקיה ופולין ייוועדו 
היום בטירה המלכותית העתיקה וישגראד , כ03 ק"ם צפונית מבודפשט , ויחתמו 
על הסכם לשיתוף פעולה בין שלוש הארצות . ערב הכינוס ציינו הדוברים בשלוש 
הבירות כי הכוונה אינה להקים ברית צבאית או פוליטית . כדי להרגיע את גרמניה 
ואת בריה"ם כאחד , הם מדגישים כי המסגרת שתוקם בווישגראד אינה מכוונת נגד 
אף אחד , היא תהיה פתוחה לכל , ועיקר תכליתה לקדם את החתירה המשותפת של 
שלוש הארצות להצטרף בהקדם למסגרות הכלכליות באירופה . היוזמה לשיתוף הפעולה 
מבוססת על ההנחה , שלהבדיל מארצות אחרות במזרח אירופה , כגון רומניה או 
בולגריה , רמת התפתחותן ובעיותיהן של צכוסלובקיה , פולין והונגריה דומות , 
וקיים ביניהן מכנה משותף . ההונגרים אמורים להציע להקים אזור סחר חופשי 
בין שלוש הארצות . בכינוס יידון גם גורלה של ברית וארשה ופינוי הכוחות הסובייטיים . 
בראש המשלחת הפולנית יעמוד הנשיא לך ולנסה , בראש המשלחת הצכוסלובקית הנשיא 
ואצלב האוול , ואילו בהרכב המשלחת ההונגרית חל שינוי של הרגע האחרון , 
לאחר שהוחלט שעל ההצהרה המשותפת יחתום הנשיא ארפאד גונץ , ולא ראש הממשלה 
יוזף אנטאל . ההחלטה התקבלה לאחר שהתגלעה מחלוקת מביכה לגבי פירושי החוקה 
ההונגרית ולגבי חלוקת הסמכויות בין הנשיא ובין ראש הממשלה . גם ראשי הממשלה 
ושרי החוץ של שלוש המדינות ישתתפו בכינוס , שמקומו נבחר כחידוש מסורת מפוארת : 
לפני יותר מ006 שנה , בנובמבר 5331 , התכנסו בווישגראד מלך הונגריה , 
קארל רוברט , מלך פולין , קזימיירז הגדול , ומלך צכיה , יאן מלוקסמבורג , 
והגיעו לכלל הסכמה על ברית לשיתוף פעולה בין מלכויותיהם . בתיווכו של מלך 
הונגריה גם יושבה בכינוס המחלוקת בין מלכי צכיה ופולין : יאן מלוקסמבורג 
ויתר על התואר מלך פולין , וקזימיירז הכיר בשלזיה כשטח - חסות צכית . 
