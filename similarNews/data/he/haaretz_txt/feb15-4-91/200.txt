בוגוטה ( ע"ר ) . ביום חמישי נעצרו שבעה אנשים , החשודים בחטיפת פורטונאטו 
גאוויריה , אחיינו של נשיא קולומביה , ססר גאוויריה . כך הודיעה רשת הטלוויזיה 
הפרטית אר - סי - אן . הרשת ציטטה מקורות ביטחוניים מבלי לציין את זהותם 
והודיעה כי בין העצורים מצוי גם דאריו סאפאטה , מנהל החווה שבבעלות אחיינו 
של הנשיא , השוכנת כ003 ק"ם ממערב לבוגוטה . באזור זה התרחשה החטיפה . 
על - פי רשת הטלוויזיה , הודו החשודים במשטרה כי קיבלו מאה מיליון פסוס , 
שהם כ271 אלף דולר , כתשלום עבור חלקם במעשה החטיפה . לפי אותם מקורות , 
פורטונאטו גאוויריה נפצע בעת חטיפתו וטופל בידי חוטפיו . אחיינו של הנשיא 
היה בעבר מושל מחוז קאלדאס , הידוע במטעי הקפה הרבים שלו . כיום אין הוא 
מכהן בשום משרה ציבורית , ואיננו פעיל בחוגים הפוליטיים בקולומביה . 
