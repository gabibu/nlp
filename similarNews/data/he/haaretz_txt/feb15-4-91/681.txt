נודע כי הצרפתים עוררו מחדש , באמצעות " דיפלומטיה עדינה " את בעיית הגנרל 
מישל עאון , המוחזק בשגרירות הצרפתית שבחאזמיה . צרפת מוכנה לתת ללבנון 
את כל הערבויות כדי שהממשל הלבנוני יהיה רגוע ובטוח כי הימצאותו של עאון 
בצרפת לא תשפיע באופן שלילי על נושאים ביטחוניים ומדיניים בלבנון . לדברי 
העיתון התקיים דיאלוג בין השר הלבנוני בויז לנשיא צרפת פרנסואה מיטראן , 
ולפני כן עם השר רולן דיומא , באשר לבעיית עאון . צרפת טענה כי ביכולתה 
לסייע לממשל הלבנוני בכך שתשכנע את עאון להסכים לחקירה משפטית בכמה נושאים , 
ביניהם גורלם של 53 מיליון דולר מכספי האוצר , המופקדים בחשבונות פרטיים 
שלו ושל בני משפחתו בבנקים צרפתיים ושוויצריים . לאחר שהחזיר עאון לאוצר 
המדינה 52 מיליון דולר , נותרו ברשותו עוד 53 מיליון דולר . קפידבינשני 
הצדדים דנו רבות בשאלה כיצד יוצג עאון בפני בית - המשפט הלבנוני : בתוך 
השגרירות הצרפתית או מחוצה לה . יש צורך בערבויות מצד השלטונות הלבנוני 
והצרפתי , כדי להעביר את עאון למקום בטוח מחוץ לשגרירות , לשם עריכת החקירה , 
כשלב מעבר לקראת צאתו לצרפת . נמסר כי אפשר לפתור בעיה זו , על - ידי 
הוצאת חנינה מיוחדת , בהתאם לרצונה של צרפת . השר בויז הודיע למיטראן ולדיומא 
כי לבנון תבדוק את רצונה של צרפת , וכי הוא יעלה את הנושא בפני הממשלה והפרלמנט 
מיד עם שובו . בעקבות הדיון בסוגייה , התברר , כי שני הצדדים אינם מעוניינים 
להפוך את נושא העברתו של עאון לבעיה , שתפגע ביחסים בין שתי המדינות ותכשיל 
את התפתחותם לאחר מלחמת המפרץ . 
