השבוע הודיע סגן שר העבודה והרווחה , הרב מנחם פרוש , שבדעתו להקפיד ולבדוק 
בעצמו כל בקשה להיתר עבודה בשבת . הוא אף הורה לאחרונה לצוות הפקחים במשרדו 
לנקוט הקפדה יתרה על הוצאת היתרי עבודה בשבת . הצוות מורכב מדרוזים אשר 
משמשים על פי המסורת היהודית בתפקיד גוי של שבת . הם אמורים להסתובב ברחבי 
ישראל בשבתות , וללכוד את מי שמעז לעבוד לפרנסתו . " בשבילי השבת היא ציפור 
הנפש , ולפיכך שום היתר עבודה לא יחודש בלא שאבדוק את הנושא " , אומר פרוש 
ומורה לקבוצת הפקחים להעביר אליו את ממצאיהם לגבי הביקורות בשבת , מדי יום 
ב בבוקר . כמו כן הורה סגן השר ליועץ המשפטי של המשרד לזרז הגשת כתבי אישום 
נגד כל מי שייעז , למרות הכל , לעבוד בשבת . פרוש , הפועל במסגרת חוק 
שעות עבודה ומנוחה , הודיע השבוע ל042 מפעלים כי ההיתר שקיבלו להעסקת עובדים 
בשבת פג . מדובר במפעלים שקיבלו היתרים לזמן קצוב , ותוקפם הוארך עד כה 
באופן אוטומטי אם לא חל שינוי באופי עבודתו של המפעל . האישורים ניתנו 
לאלה שהוכיחו שעבודתם רציפה , וברגע שקו הייצור ישבות ליום אחד ייגרם למפעל 
נזק כבד , כדוגמת תהליך ייצור הכרוך בשימוש בתנורי ענק הפועלים בחום גבוה . 
לפי דברי פרוש , רק אם העבודה כרוכה בפיקוח נפש כמו ייצור תרופה נגד גזים 
בעיצומה של מלחמת המפרץ יש לאפשר לעבוד גם בשבת . במקום משק מתקדם הפועל 
בתהליכי ייצור רציפים ויעילים שבעה ימים בשבוע היכן שהדבר נחוץ רוצה פרוש 
במשק אשר תואם את הגישה המחמירה ביהדות המסורתית . הוא מדקדק ביישום חוק 
שנתקבל בלחץ השדולה הדתית , תוך התעלמות מהיבטים כהרחבת מעגל המועסקים והתוצרת , 
יעילות ויכולת תחרות עם מפעלים דומים בחו"ל , אשר נהנים בין השאר מהיותם 
פועלים במדינות חילוניות . לפני כשנה יצא משרד העבודה והרווחה ביוזמה נמרצת 
ללכוד את הקיבוצים שפתחו שווקים בשבתות , כדי לנסות ולשרוד בתקופה קשה של 
משבר . אנשי משרד העבודה בפעלתנותם הרבה מוכיחים , כי מוטב שקיבוץ יהיה 
סמוך על תקציב המדינה וחובותיו יוסדרו או יימחקו על חשבון הכלל רק שלא יפעל 
בשבת . משקיע אמריקאי לא הקים בגליל מפעל מתקדם למוליכים למחצה , כי לא 
אושרה לו פעילות שבעה ימים בשבוע . בלי אפשרות זו , אין הוא מסוגל להתחרות 
בחו"ל . המחיר שגובה אגודת ישראל על גבו של המשק הולך ועולה . כאשר כיהן 
ח"ך משה זאב פלדמן כסגן שר העבודה והרווחה , הוא הציע לסגור באופן מוחלט 
את נמל התעופה בן - גוריון בשבתות , לא רק בפני חברת " אל על " המושבתת 
בסופי שבוע מאז 2891 במחיר כבד אלא בפני כל חברות התעופה הזרות . עכשיו 
מנסה פרוש להוכיח שהוא הרבה יותר רציני מעמיתו לסיעה המשמש עתה כיו"ר הגוף 
הפרלמנטרי - כלכלי העליון בישראל . יש לפרוש הרבה לעשות בתחום התעסוקה : 
אבטלה ששיעורה כ%01 , עולים חדשים שיש ליצור בעבורם מקומות עבודה . יש 
בעיות בענף הבנייה , בתפקוד שירות התעסוקה ובמונופול שיש לשירות זה . יש 
גם בעיות סוציאליות קשות , שחלקן באו לידי ביטוי חריף בתקופת המלחמה . פרוש 
חף מכל שיקול כלכלי או חברתי , שקושר את חופש הפרט עם חופש העיסוק . לדעתו 
" אלה השומרים על השבת , היא שומרת עליהם " . לנו מזכירים הדברים את דברי 
שולחיו על חיילי צה"ל : לא הם השומרים על עם ישראל , אלא בחורי הישיבה 
הנהרגים באוהלה של תורה . דרך מחשבה כה זרה לעולם שבו אנו חיים . 
