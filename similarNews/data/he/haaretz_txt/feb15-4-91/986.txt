שנה היה , האם לקיים ברחובותיה את תהלוכת העדלאידע . גם השנה , אלמלא 
מלחמת המפרץ והתקפות הטילים , יתכן שהיו מחדשים בחג הפורים את מסורת העדלאידע 
הזכורה לטוב מימיה של תל אביב הקטנה . דיונים ראשונים החלו להתקיים על כך 
בעירייה , אך באו ההכנות למלחמה וטרפו את התוכניות . ראשיתן של תהלוכות 
הקרנבל ונשפי המסכות בפורים בתל אביב היתה ביוזמות פרטיות , סמוך מאוד לראשית 
ימיה של השכונה , לפני 18 שנים . סניף " הפועל הצעיר " ביפו נטל על עצמו 
כבר ב0191 , שנה לאחר הקמת העיר העברית הראשונה , לארגן את נשפי הפורים 
והמסכות של תל אביב . אלו התקיימו באולם גימנסיה הרצליה , אולם רק ב2191 
החלו נשפים אלו להפוך לקרנבל של ממש . היה זה המורה אברהם אלדמע ( אייזנשטיין ) 
שהחליט להפוך את נשפי הפורים לתהלוכה . אלדמע עלה לארץ ישראל ב6091 , 
והתקבל לעבודה כמורה לציור בגימנסיה הרצליה שפעלה אז ביפו . כבר משנותיו 
הראשונות בגימנסיה נטל על עצמו את ארגון חגיגיות הפורים בבית הספר , והיה 
הראשון שאירגן את נשפי האמנות בארץ . הוא נחשב כמומחה גדול בשילוח זיקוקי 
דינור , והיה גם אחראי על אירועי חגיגות האילנות הפרחים בתל אביב באותם 
שנים . ההתחלה של תהלוכות פורים ב2191 היתה צנועה אך גם מלהיבה . היא התחילה 
מבניין הגימנסיה ברחוב הרצל והמשיכה עד למסילת הברזל . ראש העיר , מאיר 
דיזנגוף , התלהב מאוד מיוזמתו של אלדמע , והחליט לבקשו לערוך את הקרנבל 
גם בשנה שלאר מכן , וכך הפכה התהלוכה בתל אביב למסורת . מלחמת העולם הראשונה 
הביאה להקפאת החגיגות ההמוניות בתל אביב , ואלו התחדשו בראשית שנות העשרים . 
אז היה זה ברוך אגדתי שהתחיל ב0291 לערוך נשפי קרנבל פורים באולם בית הספר 
לבנות שבנוה צדק . הוא הציע לשמנה וסלתה של העיר לערוך נשפי מסכות בפורים , 
דוגמת אלו שהיו נערכים בחו"ל , בעיקר כמו זו של מסע הקרנבל בניצה שלחוף 
הריביירה הצרפתית . בראשית הדרך ערך נשפי פורים פשוטים , תחילה ללא מסכות , 
אך ההצלחה המריצה אותו לארגן נשפים דוגמת אלו שהתקיימו באופרה של אודסה . 
אלו נערכו באולם התערוכה הראשון ששכן מול בית הדר דהיום , בין התחנה המרכזית 
לבין מסילת הברזל . לנשפיו של אגדתי הגיעו יותר משלושת אלפי בני אדם , 
רובם במסכות , ובין הבאים היו גם חיים נחמן ביאליק , מנחם אושיסקין וראשי 
היישוב האחרים . במסגרת נשפים אלו התקיימו תחרויות תחפושות ומסכות , ולזוכים 
הוענקו פרסים יקרים . אגדתי גם היה בוחר את מלכת הנשף ומכתירה כמלכת אסתר . 
את מלכת פורים שבחר היה אגדתי מוביל ברוב חגיגיות ללשכתו של ראש עיריית 
תל אביב , ולאחר טקס הכתרתה על - ידי דיזנגוף היו החוגגים יוצאים לרחובות 
העיר . אגדתי עצמו היה מתהלך לבוש אדרת בוכרית רקומה כמין מלך מזרחי . 
עיריית תל אביב תמכה בו אז בשלוש לירות לשנה . אלא שבצד התלהבות ושבחים זכו 
נשפי הפורים של אגדתי גם לביקורת . עיקר התלונות באו מקבוצת אנשי " חברה 
טראסק " , מייסודו של המורה אברהם אלדמע , שליגלגו על גנדרנותו של אגדתי , 
וטענו כי היה פעיל רק בנשפי פורים ובטלן במשך כל השנה . הם גם האשימו אותו 
כי הוא מתעשר מנשפים אלו , ואחרי כל נשף יוצא לחו"ל וחי חיי מלך . בתנאי 
המצוקה שהיתה אז בארץ היה בכך משום השמצה מעליבה ביותר , ובהתאם לחוקי הכבוד 
החברתי תבע אגדתי את המשמיצים לדין . ביאליק הוזמן כעד מומחה . השופט האנגלי 
דן לבסוף את המשמיצים לשבועיים מאסר או לתשלום קנס . רק בסוף שנות ה02 החליטה 
עיריית תל אביב לפרוס את חסותה על ניהול הקרנבל ( אך לא על נשפי המסכות 
של אגדתי ) . מכתב רשמי על כך יצא מעיריית תל אביב בפברואר 9291 אל הוועדה 
שפעלה במסגרת הקרן הקיימת . נאמר בו כי הוחלט להקציב למטרה זו 05 לא"י . 
יהודה נדיבי , שהיה אז מזכיר עיריית תל אביב , מונה להיות איש הקשר בין 
העירייה לבין הוועדה לסידור החגיגיות , והוא ניצל מינוי זה כדי לנסוע בחורף 
8291 למינכן שבגרמניה כדי להתרשם מהקרנבל המקורי , ולהציע רעיונות משלו 
לתהלוכה הרשמית בתל אביב . בעת ביקורו במינכן אסף נדיבי שורה של פרסומים 
שליוו את הקרנבל , והעביר אותם לידי הוועדה . בסופו של דבר נקבעו לפורים 
אותה שנה שלושה ימי קרנבל , וביום השלישי שולבה בקרנבל גם תהלוכת הכתרתה 
של " מלכת אסתר " , מבצעו הפרטי של אגדתי . על מבצע הקרנבל כולו הופקד 
אברהם אלדמע . ב1391 הוחלט בעיריית תל אביב לחפש שם עברי לתהלוכת הקרנבל 
בפורים . בכל חגיגת פורים עד אז היו שערערו על השם קרנבל , שלדעת מארגני 
החגיגית בתל אביב ואישים נוספים היה שם זר ולא התאים לחגיגה העממית העיקרית 
של ארץ ישראל באותם ימים . בדצמבר אותה שנה פירסמה העירייה מודעות בכל העיתונים 
העבריים בארץ ישראל , והציעה פרס כספי למי שייטיב לבחור שם עברי לאירוע . 
העירייה מינתה ועדה מיוחדת שהיו חברים בה סופרים ומשוררים כמו יעקב פיכמן , 
י"ד ברקוביץ , יהודה גרוזובסקי ואחרים , שהתבקשו לבחור את השם מבין 352 
ההצעות ל902 שמות שהגיעו לידי העיריה . בין היתר דנה הוועדה בהצעות לשמות 
שהסתמכו על מקורות עבריים ישנים השייכים לשמחת פורים או על צירופים כגון 
" עמנע " , " קרני - בעל " , " גדגד " , " חנגא - פור " , " פומביון " , 
" עצרת " , " פורימיה " , " אביבה " , " הילולא " , " תהלוכון " , 
" בדיחון " , " שוורפוריא " , " קרנזיל " , " פורקנון " , " תל אביבן " , 
" קורנבאלעם " , " עלידע " , " מה - יפית " , " פורימידה " , " שושניה " , 
" מסכית " ועוד . אולם אף לא שם אחד קנה את לב חברי הוועדה , ולבסוף 
היה זה הסופר י"ד ברקוביץ שהציע את השם " עדלאידע " על סמך המאמר התלמודי 
במגילה ז ע"ב : מחיב אנש לבסמי בפריא עד דלא ידע בין ארור המן לברוך מרדכי " . 
הצעתו של ברקוביץ גררה ויכוחים לא מעטים וביקורת בעיתונות של אותה תקופה , 
אך השם התקבל , וב2391 הפך הקרנבל בתל אביב לעדלאידע . כל עבודות הציור 
וקישוט העיר בעדלאידע של אותה שנה הופקדו בידיו של הצייר נחום גוטמן . ב1391 
וגם בשנים שלאחר מכן מונה משה הלוי כמנהל האמנותי הראשי של חגיגות העדלאידע 
בתל אביב , והוא שהעניק לחגיגות פורים בעיר ובעיקר לתהלוכות העדלאידע אופי 
מיוחד במינו . הלוי היה מראשוני תיאטרון הבימה , ושיחק בתיאטרון כבר ב7191 . 
לארץ ישראל הגיע ב5291 ויסד את הסטודיו אוהל , שבו עבד עד שמונה לארגן 
את חגיגות העדלאידע בתל אביב . ב1391 צורף לוועדה לסידור העדלאידע גם הסופר 
א"ז בן - ישי , שמשנת 3391 החל להוציא לקראת חגיגות פורים גם עיתון מיוחד , 
" קרובץ " , שאת שמו שאל מראשי התיבות של הפסוק : " קול רינה וישועה 
באוהלי צדיקים " . במסגרת זו פרסם בן - ישי שירים וסיפורים מיוחדים שנכתבו 
לחג הפורים . בחוברת הראשונה של " קרובץ " כתב בין היתר : " לא בעיתון 
התולי לפורים בצורה המקובלת שיסודו היא בעיקר הבדיחה הפוליטית , אמרנו לתת 
בזה לקהל , כי אם קובץ פורימי עממי , אשר יזכיר את מהותו הישראלית של החג 
לכל גילוייו במשך דורות . רצוננו להניח בזה יסוד לבמה פורימית , קבועה , 
שנתית שתשמש קשר בין עולי רגל ובאי מועד ובין העיר תל אביב אשר חג הפורים 
הולך ומתפתח בה משנה לשנה ומקבל צורה של שבועות החג הידועים בכמה ערים במערבה 
של אירופה . קובצי הקרובץ ישמשו אוסף של הפולקלור הישראלי הפורימי בכל הזמנים 
ובכל הארצות וכן של מבחר ספרות ההיתול והשמחה שנוצרה בישראל , שירי ומשחקי 
עם , מאמרים , והצעות על שיפור חגים עממיים " . בגיליון הראשון של " קרובץ " 
הופיעו מספר שירי פורים פרי עטו של המשורר י . קרני , הלכות לפורים , 
מאמר על פורים בארץ ישראל מאת זאב וילנאי , שירים של ביאליק ( חלקם פורסם 
שם לראשונה ) , בדיחות של דרויאנוב , תרגום של י"ד ברקוביץ למאמר של שלום 
עליכם ועוד . בן - ישי , שהוציא לאור עיתוני פורים נוספים במהלך השנים בשמות 
אחרים , היה גם אחראי להחלטת הוועדה למפעלי פורים בתל אביב לשנות את שמות 
הרחובות בעיר לכבוד פורים , ולקרוא להם בשמות ממגילת אסתר , שיהיה בהם 
גם רמז שהוא רציני או היתולי לשמותיהם הרגילים . כך הפך רחוב העלייה לרחוב 
שומר הסף , רחוב אלנבי לרחוב שושן הבירה , ליליינבלום לרחוב חכמים יודעי 
העתים , רחוב אחד העם לרחוב איש יהודי , רחוב מאז"ה לרחוב מה - זה ועל 
מה זה , רחוב ביאליק לרחוב אשר העם חפץ ביקרו , רחוב הירקון לרחוב האחשתרנים , 
ועוד . ב3391 נדונה בעיריית תל אביב ובוועדה שאירגנה את החגיגות הצעה לבטל 
את העדלאידע . ביאליק היה מעורב בפעילות הוועדה לחגיגות פורים , והוא הוביל 
מתקפה גדולה נגד אלו שביקשו לבטל את הקרנבל , בעיקר עקב רמתו האמנותית הירודה . 
בין היתר אמר אז ביאליק בוועדה : " אין להעלות על הדעת את ביטול החגיגות 
בפורים שהיו כבר לדבר שבמסורת והן עשויות להיהפך לחג העממי אמיתי אשר יהיה 
לתועלתם ולהנאתם של המוני העם . אולם מחובתם של מסדרי החג לשוות לו תוכן 
ומשקל אמנותי , לשכללו ולשפרו הן מבחינת צורתו החיצונית והן מבחינת החומר 
הספרותי והמוסיקלי המוגש לחוגגים " . באותה שנה ביקש ביאליק לשתף בתכנון 
תהלוכת העדלאידע את מנהלי בתי הספר של תל אביב , והציע לקחת מתיאטרון האוהל 
מסכות מוכנות ולהיעזר באולם ההצגות כדי לקיים שם חזרות מוקדמות . בראשית 
שנות השלושים איימו גם קשיים תקציביים על קיומה של העדלאידע , ואז פנו העירייה 
והוועדה לסידור החגיגות לארגונים שונים כדי שיתרמו כספים לתהלוכה . הוקמה 
קרן מיוחדת למטרה זו , ואליה זרמו התרומות . ארגוני הנהגים למשל החליטו 
לתרום 07 לא"י . עיריית תל אביב פנתה גם למנהל הרכבות בחיפה כדי להטיל מס 
של 01 מיל מכל כרטיס לתל אביב לטובת הקרן לסידור החגיגות . בקשה דומה הועברה 
גם לחברת החשמל ולמפקח על הטלפונים , שבאותו מעמד התבקשו גם לדאוג להרים 
את חוטי הרשת עד לגובה של 6 מטרים מעל פני הקרקע , כדי לאפשר את מעבר בובות 
העדלאידע ברחובות הירקון , בן - יהודה , נחלת בנימין והרצל . חגיגות העדלאידע 
נמשכו בתל אביב עד פרוץ המאורעות ב6391 , ולאחר הפסקה של עשרים שנה התחדשו 
בפורים 5591 . שש שנים חגגה העיר כמסורתה בפורים , ושוב הופסק האירוע העממי 
הססגוני לשנים אחדות . העדלאידע חודשה ב5691 ונמשכה ברציפות עד 8691 . 
באותה שנה התרחשה שערורייה זוטא סביב התהלוכה , שזכתה לכינוי העדלאידע שלא 
צעדה : קהל רחב שעמד לאורך רחוב אבן גבירול התפרץ ליד כיכר מלכי ישראל לעבר 
הצועדים , והמסע לא הגיע לקצו . 91 שנה לאחר מכן , ב7891 , יזמה מנהלת 
בית הספר לאמנויות בתל אביב את חידושה של העדלאידע , במופע ססגוני של תלמידי 
בית הספר , ושנה לאחר מכן החליטה העירייה לפרוס מחדש את חסותה על התהלוכה 
המסורתית , והיא התקיימה בתהלוכה ססגונית מרשימה לאורך רחוב בן יהודה בתל 
אביב . 
