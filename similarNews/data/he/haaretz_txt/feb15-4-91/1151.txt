ואשינגטון ( מיוחד ל"הארץ " ) . מזכיר המדינה של ארה"ב , גיימס בייקר , 
בישר אתמול לשגריר ישראל בוואשינגטון זלמן שובל על התקדמות חיובית בעמדת 
הממשל , ביחס לבקשת הסיוע הביטחוני הישראלי , בסך מיליארד דולר . שובל 
זומן ללשכתו של בייקר , ומצא שם את הממונה על התקציבים בבית הלבן , ריצארד 
דרמן . פקידים בשגרירות ישראל בוואשינגטון סירבו למסור פרטים על השיחה , 
אך ככל הנראה , בייקר בישר לשובל , שהממשל החליט להיענות בחיוב לבקשה 
הישראלית , ועתה ינסו נציגי הממשל לעבוד במשותף עם הקונגרס האמריקאי , 
כדי למצוא מסגרת תקציבית מתאימה למימון הסיוע לישראל . הבקשה המקורית של 
ממשלת ישראל היתה לסיוע חירום מיוחד בסך מיליארד דולר , לכיסוי ההוצאות 
הביטחוניות שנבעו מהמלחמה במפרץ . עתה צומצם הסכום לכ019 מיליון דולר . 
קודם לכן מסרו אנשי השדולה למען ישראל בוואשינגטון , וכן מקורות בכירים 
בקונגרס האמריקאי , כי בקשת הסיוע המיוחדת של ישראל תוסדר בקרוב , במסגרת 
נספח מיוחד לתקציב האמריקאי , שיממן סיוע חירום לטורקיה ולישראל . לפי התכנון , 
לא ייכללו בתקציב המיוחד הזה מדינות אחרות , זולת ישראל וטורקיה . פריצת 
הדרך ביוזמת הסיוע הושגה לאחר מאמצים מתואמים של שדולנים פרו - ישראליים 
ושל שדולנים למען טורקיה בוואשינגטון . בשבוע שעבר הבהיר הממשל האמריקאי , 
שאין באפשרותו להכליל את בקשת הסיוע הישראלית במסגרת שני הנספחים המיוחדים 
לתקציב האמריקאי , המכסים הוצאות חירום צבאיות ואזרחיות של ארה"ב בגין המלחמה 
במפרץ . הדבר גרם אכזבה מסוימת בקרב פעילים למען ישראל , שפתחו מיד במאמצים 
לכינון נספח נוסף בתקציב , אשר יתייחס להוצאות חירום ביטחוניות של מדינות 
זרות בגין המלחמה . כדי להבטיח סיכויי הצלחה מירביים ליוזמה , ולאחר התייעצויות 
עם חברי קונגרס ואנשי ממשל , הוחלט לגבש יוזמה להצעת חקיקה שתתייחס להוצאות 
של שתי מדינות זרות בלבד : ישראל וטורקיה . קפידבינפעילים למען ישראל מסרו 
שהם עבדו בתיאום קרוב עם שדולנים למען טורקיה בוואשינגטון , בגלל הדמיון 
במצבן של שתי המדינות במהלך המלחמה , ומשום האהדה המיוחדת שממנה נהנות שתי 
המדינות בקונגרס האמריקאי עתה . לדברי הפעילים , לא היתה בעיה להשיג התחייבות 
של רוב חברי הסנאט ליוזמת החקיקה . איש צוות בכיר בסנאט , המצוי בפרטי היוזמה , 
אמר שלפי משאל שנערך בקרב חברי הסנאט , מעל % 08 מהצירים תומכים ביוזמה . 
לדבריו , רוב כזה יכול להבטיח לא רק את מספר הקולות הדרוש לאישור החקיקה , 
אלא אף את המספר הדרוש לשם ביטול וטו של הממשל על החקיקה , אם יוטל וטו 
שכזה . מקורות יודעי דבר מסרו , שהממשל אותת על הסכמתו שלא להכשיל את היוזמה , 
לנוכח הרוב המוצק המובטח לה בקונגרס . פעיל בשדולה למען ישראל אמר בסוף 
השבוע שעבר , כי הוא ועמיתיו משוכנעים עתה , שבקשת הסיוע הישראלית תוסדר 
בקרוב מאוד . האיש מסר ששדולנים למען ישראל ולמען טורקיה פעלו בתיאום מלא 
למען הסדרת היוזמה , אך נראה שמגעי השדולה השיחות עם חברי הקונגרס בעניין 
זה נעשו בנפרד . המקורות מסרו כי אחד הטיעונים המרכזיים שהועלו במגעים של 
הפעילים למען ישראל עם אנשי ממשל היה כי תקצוב מהיר של בקשת הסיוע הישראלית 
יהיה בבחינת " צעד ליצירת אמון " בין שתי המדינות , שיוכל להקל על מאמצי 
הממשל להשיג נכונות ישראלית לגלות פתיחות בתהליך השלום . הכללת בקשת הסיוע 
הישראלית בתקציב חירום מיוחד , שאינו נכלל במסגרת התקציב הרגיל , היא כמעט 
ערובה לאישורה . אם לא במסגרת תקציב חירום מיוחד , החלופה היחידה תהיה 
להכלילה במסגרת תקציב סיוע החוץ השנתי הרגיל . לדבריהם של אנשי שדולה למען 
ישראל , אין כל סיכוי להגדלת סיוע החוץ של ארה"ב במיליארד דולר . אחד הפעילים 
למען ישראל , שהביע שביעות רצון רבה מאוד ממה שנראה כפריצת דרך בבקשת הסיוע 
הישראלית , אמר שלפי יוזמת החקיקה ההולכת ומתגבשת , הסיוע האמריקאי המיוחד 
לא יהיה כפוף למגבלות הרגילות של הסיוע הביטחוני השנתי לישראל . המגבלות 
הללו קובעות שהכסף יעמוד לרשותה של ישראל כאשראי בארה"ב , כדי לרכוש באמצעותו 
פריטים צבאיים מתוצרת אמריקאית . לדברי השדולן , הסכום המיוחד בשיעור של 
כמיליארד דולר , לכיסוי חלק מהוצאות החירום של ישראל עקב המלחמה במפרץ , 
" יינתן כהמחאה לשר הביטחון הישראלי , והוא יוכל להחליט מה לעשות בה " . 
