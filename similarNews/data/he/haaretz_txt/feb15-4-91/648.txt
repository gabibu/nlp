על שולחן הכנסת הונחה לא מכבר הצעת " חוק מקרקעין ורישוי מתווכים " שמחבריה , 
חברי הכנסת מרדכי וירשובסקי , אוריאל לין וחגי מירום , מבקשים להסדיר 
באמצעותה את נושא התיווך בנדל"ן , לרבות הרישוי המקצועי . נוכח המצב 
הפרוץ בתחום זוהי יוזמה מבורכת , אך עיון בחוק המוצע מעורר חשש שהוא עלול 
דווקא להיות לרועץ לצרכן . על פי הצעת החוק , מרב הסמכויות בתחום הרישוי , 
כמו גם בתחומים חשובים נוספים , יופקדו בידי " מועצת מתווכי מקרקעין " . 
ההרכב המומלץ של המועצה : נציג ממשלה שיהיה היו"ר , שלושה מתווכים שימנה 
שר המשפטים בהמלצת מלד"ן , ושלושה נציגי ציבור שגם אותם ימנה שר המשפטים . 
לא צריך להיות משפטן כדי להבחין שהמדובר בעסקה פנימית בין שר המשפטים לעמותת 
מלד"ן . אין במועצה המוצעת אף לא נציג צרכנים אחד , ולא ברור מיהם נציגי 
הציבור בה . הכל יהיה נתון לבחירת השר או לבחירת מלד"ן . בצד הרישוי והפיקוח 
המקצועי , המועצה אמורה גם " לשמור על רמתו וטוהרתו של מקצוע התיווך ולהתקין 
לשם כך כללי אתיקה מקצועית " . כללים אלה אמורים לשמש את חבריה בתפקידם הנוסף : 
שיפוט משמעתי . אין בהצעה ולו רמז באיזו אתיקה מקצועית מדובר , אך מאחר 
שלעמותת מלד"ן תהיה השפעה רבה במועצת מתווכי מקרקעין , מעניין להציץ , 
בכמה מכללי האתיקה שלה . בפרק הדן בהתנהגות המתווך כלפי לקוחו נאמר : " חבר 
ייתן חוות דעת או הערכה של נכס רק לאחר שיקול יסודי . עצתו מהווה שירות 
מקצועי , שהוא אחראי לו ושהוא ייתן רק לאחר בירור ושיקול כל העובדות , 
ושבעדו הוא ידרוש שכר הוגן " . הדוגמה של רמי מוריה שרכש דירה בתיווך חברת 
אנגלו - סכסון ושילם למעלה מ02 אלף דולר יותר מן המחיר שצוין במחירון , 
אינה מעידה דווקא על " עצה שניתנה לאחר בירור ושיקול יסודי " . אחד הסעיפים 
מציע לאסור על גילוי מידע לא רק במהלך החקירה אלא גם " עקב החקירה " . מוטב 
היה למחוק את הסעיף הזה ובמקומו להוסיף סעיף שיחייב רוב של נציגי צרכנים 
ואנשי ציבור חסרי פניות במוסד השיפוטי של המועצה , שינהל את דיוני השיפוט 
המשמעתי בדלתיים פתוחות ויפרסם ברבים את ממצאיו והחלטותיו , כפי שהדברים 
נעשים במועצת העיתונות . בסעיף אחר ( 41 ) בהצעת החוק , המתייחס לחובת 
המתווך כלפי לקוחו , נאמר כי עליו לפעול לטובת הלקוח " בנאמנות , בתום 
לב ובמסירות בדרך המקובלת " . על " הדרך המקובלת " אפשר ללמוד היטב מהדוגמאות 
שהובאו לעיל . עוד נאמר בהצעת החוק שיש לאסור על המתווך להשתמש " במרמה , 
במצג שווא , בתחבולה או בהטעיה לצורך שידול הציבור למסור לו עבודה מקצועית " , 
אך לא צוין מה תהיה הסנקציה על מי שיעבור על כללים אלה . התוצאה עלולה 
להיות , שצרכן שיתבע מתווך על עבירה על סעיף זה יקבל הצעה מהשופט " להתפשר 
על אחוז אחד דמי עמלה " , כדוגמת אחד המקרים בתחקיר . הצעת החוק מחייבת 
גם להחתים את הצרכן על מסמך הכולל הן את תנאי ההתקשרות וגובה עמלת התיווך 
והן את פרטי הנכסים המוצעים לצרכן . בתחקיר הוכח , כי יש מתווכים המנצלים 
את גודש הפרטים כדי לראות בחתימה גם הסכמה לדמי תיווך בעסקאות עתידיות . 
אלה רק דוגמאות אחדות מהצעת החוק , המעוררות חשש שהחוק יהיה בכייה לדורות . 
עם זאת יש בו בכל זאת חידוש מענין : הרישוי , שאמור להעשיר את הרשויות 
באגרות אגרת רשיון למתווך , אגרה שנתית , אגרת בחינות ואגרת סניף . הכל 
מכיסם של המתווכים . אבל גם הצרכן אמור לשלם על סעיף זה מחיר גבוה : חברי 
מלד"ן יקבלו לידיהם , על פי הצעת החוק , את כל המפתחות שיוכלו לסגור את 
הדלת בפני המבקשים להצטרף למקצוע . ברור שבמצב כזה תמנע גלדת המתווכים את 
כניסתם של מתווכים שאינם עומדים בקריטריונים למשל , כאלה שגובים פחות מ%2 
דמי תיווך . פרוף סיני דויטש , היועץ המשפטי של הרשות להגנת הצרכן , שמתנגד 
להצעת החוק , גורס כי אין צורך ברישוי מתווכים . " העובדה שלמתווך יהיה 
רישוי עדיין אינה מבטיחה את הגינותו " , אמר . 
