מישהו העלה את ההצעה האבסורדית , להקים אחרי סיום הקרבות ועדת חקירה לבדיקת 
ההיערכות לקראת המלחמה . צדק אחד מעמיתי שטען כי הדבר מוכיח שהטילים עירערו 
לנו את העצבים . תארו לעצמכם שהיו מקימים ועדת חקירה כדי לבדוק : מדוע 
הוצאו במשך שנים מאות מיליונים על מקלטים שאין להם שימוש , האם ההוראה לחסות 
בחדרים אטומים היתה ההוראה הנכונה והמתאימה לנסיבות , מדוע לא הספיקה תקופה 
של חמישה חודשים כדי להכין את הצופרים , מדוע לא דאגו במשך 71 שנה לפרסם 
ולהפעיל את ביטוח תכולת הבתים , למה שותקה המדינה כדי % 08 בימים הראשונים 
של המלחמה ללא צורך , מדוע מיהרו לסגור את האוניברסיטאות ולמה נמשך הבלגן 
בבתי הספר במשך שבועות ובחלק מגני הילדים עד עצם היום הזה , האם היה נכון 
לפנות אלפי חולים מבתי החולים , אבל להחזיק אלפי רופאים ואחיות במשך שבועות 
במשמרות של 42 ו21 שעות עד שנפלו מן הרגליים , האם מסנני מסיכות גז באמת 
מחזיקים מעמד 02 שנה ומזרקי אטרופין יותר מחמש , האם היה הכרחי לאחד את 
רשתות הרדיו ולגרור את כוכבי שתי הרשתות להתחרות נגד עצבינו במלל פטפטני 
אין - סופי , האם לא היה אפשר בלי להמיט מהלומה על עסקי תרבות ובידור בגין 
גזירת איסור התקהלויות , מה היה גורל נפגעי הטילים נוכח חוסר האונים של 
הג"א וגורמים ממלכתיים אחרים לולא נכנסו העיריות ברגע האחרון לתמונה וזה 
לא הכול . לא הזכרתי את הדברים הגדולים : " חשבון הנפש " בעניין המודיעין , 
האיחור בהבאת הפטריוטים וכו . תארו לעצמכם שהיו מקימים ועדת חקירה על כל 
אלה , איך היינו יוצאים מזה ? חס ושלום . רק לא ועדת חקירה . קפמאפרקארשה 
לעצמי להביע כאן את הדעה שלא נחוץ שר חוץ בנפרד מראש הממשלה . ההיסטוריה 
שלנו מראה שהפרדת התפקידים הביאה לרוב רק סכסוכים , כאב לב ותקלות . במדינה 
כישראל , שבה ענייני החוץ עומדים במרכז הפעילות הפוליטית , לא ייתכן שראש 
הממשלה לא יהיה מעורב עד צוואר בניהולם . הסכסוכים בין ראש הממשלה לשר החוץ 
הם כמעט בלתי נמנעים , וכאשר שר החוץ הוא פוליטיקאי שרק רגישותו לכבודו 
גדולה יותר משאיפתו לרשת את ראש ממשלה הצרות מובטחות . לולא היה לנו שר 
חוץ לא היו מרגיזים אותו כל הזמן , וממילא לא היה צריך לפייס , ללטף , 
" ליישר הדורים " ולהבטיח שלהבא יהיה תיאום מלא , כאשר כל ילד מבין שלא 
יהיה . האם לא מספיק סגן שר שינהל את המשרד ויפקח על היחסים עם אפריקה 
ודרום אמריקה ? קפמאפרקאם עסקנו בשר החוץ , אי אפשר שלא להזכיר כאן שר חוץ 
אחר , במדינה שבה הוא דווקא אינו מיותר - גרמניה . השבוע קראנו , בהפתעה 
מסוימת , ששר החוץ של גרמניה , הנס דיטריך גנשר , ביקר במסגרת סיורו במזרח 
התיכון גם בירדן , והבטיח למלך חוסיין 051 מיליון מרקים כדי לסייע לו להתגבר 
על התוצאות הכלכליות של מלחמת המפרץ . מדוע טורחת מדינה , התומכת במלים 
וב ( מעט ) מעשים בקואליציה נגד סדאם חוסיין , ללטף שליט של מדינה , המזדהה 
בגלוי עם המשטר העיראקי ועוד להבטיח לה סיוע ? לתופעה זו יש הסבר הנעוץ 
במושג הרוח יותר ויותר באירופה : גנשריזם . לא מזמן פירסם ה"אקונומיסט " 
מאמר קטלני על גנשר , בנימה סרקסטית נדירה בחריפותה בין דפיו . האיש מתואר 
שם כשרדן בלתי נלאה , היודע לצאת בשלום מכל מבוך ; אמן של ערפול , בלוני 
ניסוי , אחיזת החבל בשתי קצותיו ונסיגה זריזה כאשר הצרות נשקפות באופק . 
אין כמוהו יודע לשמור על קשרים טובים עם כל הצדדים . מסופרת עליו אנקדוטה : 
שתי נושאות מטוסים התנגשו בים הפתוח ; גנשר היה על שתיהן . כאשר מישהו 
ציטט באוזניו " מידע " זה , הפטיר : " נכון , ואני הייתי גם הניצול 
היחיד " . אחרי זה , קל יותר להבין מדוע ביקר בירדן והבטיח לחוסיין 051 
מיליון מרק . קפמאפרקברור שהאמריקאים מטפלים בנו עכשיו בכפפות מהסוג שחובשים 
חוטבי עצים ( והם ימשיכו כך בעתיד ) . לא נעים . כאחרים , אינני מאושר 
מההערות שמשמיעים נציגיהם כאשר נציגינו מעזים להזכיר להם את הנזקים שסבלנו . 
אבל לא נראית לי כלל מתקפת - הנגד שמארגנים פה ושם פטריוטים ישראלים נגד 
האמריקאים בנושא זה . נכון שהם לא נכנסו למלחמה נגד עיראק בגללנו ולמעננו , 
ונכון שנאלצנו להיענות בלב כבד לבקשתם לשבת בשקט כדי שלא תתפרק להם הקואליציה . 
אבל אני גם מבין מדוע בקשות - דרישות למיליארדים ברגע זה מביאות להם את 
הסעיף . אחרי ככלות הכל , אנשים נהרגים שם והמיליארדים זורמים שם . לא 
אנחנו הזמנו את המלחמה הזאת , אבל היא היתה עלולה חס וחלילה להיות שלנו . 
בחושבי על הקורבנות שהיינו צריכים להקריב אילו היינו מעורבים במלחמה נגד 
עיראק , ועל המיליארדים שמעורבות כזאת היתה עולה לנו , אני חוזר ומתמלא 
ברגשי תודה לבוש - את - בייקר , ומצפה מכולנו לקצת יותר ענווה . 
