" אין ספק שהיום בתום מלחמת המפרץ , קיימת זהות אינטרסים בין סעודיה וישראל . 
אולם מי שמאמין , שהדבר עשוי להוביל למו"ם לשלום בין סעודיה וישראל , 
מסיק מסקנות מרחיקות לכת " , העריך אמש ד"ר יוסף קוסטינר , חוקר במרכז דיין 
המתמחה בענייני סעודיה . ד"ר קוסטינר הדגיש כי סעודיה לא נמנתה אף פעם על 
מדינות הסירוב והמלך פאהד מוכן היה לתמוך בהסדר עם ישראל , אחרי שתיסוג 
לגבולות 7691 . לדבריו , סעודיה חתרה במשך כל השנים להסדר כולל בין ישראל 
למדינות ערב שיכלול גם את פתרון הבעיה הפלשתינית . הוא ציין כי סעודיה לא 
תמכה בהסכמי קמף - דייוויד , כי ראתה בהסכם השלום בין ישראל ומצרים , צעד 
שנועד לפלג את העולם הערבי . ד"ר קוסטינר הטעים כי להערכתו סעודיה לא תתמוך 
בשום הסדר מדיני שלא יהיה מקובל על סוריה ועל אש"ף , אולם ייתכן שמאחורי 
הקלעים הסעודים יאותו לנסות לרכך את עמדת סוריה . קוסטינר סיפר כי סופר 
סעודי בשם אל - כותבי פרסם באחרונה מאמר ביומון " אל אהראם " בו הדגיש 
כי ישראל היא אויב פחות נורא מאשר עיראק . 
