אנשי חב"ד מחזיקים בדרכוניהם של ילדי צרנוביל שהוריהם דורשים את החזרתם לבריה"ם , 
ובכך מונעים את יציאתם מהארץ . נודע , כי בשיחות עם פקידים ישראלים התלונן 
הקונסול הכללי של בריה"ם , אלכסיי צסטיאקוב , כי הדבר עומד בניגוד מוחלט 
לחוק הסובייטי . לדברי אותם פקידים , עלולה הפרשה להפוך לתקרית דיפלומטית , 
שכן הסובייטים רואים את התנהגות אנשי חב"ד כחטיפה של קטינים סובייטים . 
לדבריהם , החלטתם של הורי 42 הילדים לתבוע את החזרת בניהם אינה קשורה למצב 
הבטחוני ודעתם נחושה שלא לעלות לישראל . חלק ניכר מהילדים שבהם מדובר לא 
נפגעו כלל מאסון צרנוביל , ולפיכך אינם זקוקים לטיפול רפואי ומדובר בניסיון 
של חב"ד להחזירם בתשובה . במהלך המו"ם עם ראשי חב"ד הועלו תביעות כספיות 
ביחס לתשלום דמי הטסת הילדים לישראל ובחזרה . בשיחה עם סופר " הארץ " אמר 
שלשום הרב שמואל חפר , האחראי על הטיפול בילדי צרנוביל , כי המניע העיקרי 
להחזקתם בארץ הוא החשש " שהילדים יאבדו לעם היהודי " . 
