מינכן ( רויטר ) . אלופת יוון בכדורסל אריס סלוניקי תקיים את שלושת משחקי 
הבית הבאים שלה בגביע אירופה ללא קהל , אחרי שהוענשה על ידי ועדת המשמעת 
של פיב"א . הועדה התכנסה באופן מיוחד ביום שישי כדי לדון בתנהגות הפרועה 
של אוהדי אריס , במשחק האחרון נגד ברצלונה בו נוצחה הקבוצה 01139 . במשחק 
שהיה לפני 01 ימים בסלוניקי השליכו אוהדי אריס מטבעות למישטח , התנהגות 
מקובלת כאשר הקבוצה מפסידה שם . מה שהרתיח את ראשי פיב"א היא העובדה שהמשחק 
הופסק 59 שניות לסיום בגלל הפסקת חשמל , למשך 54 דקות . במהלך ההפסקה התנהל 
ויכוח בין נציגי שתי הקבוצות בסוגיה האם התוצאה תישאר בעינה . כזכור חודש 
המשחק והגיע לסיומו , כשהיציעים כבר התרוקנו מהאוהדים המתוסכלים . בפיב"א 
כבר הענישו את אריס שלוש פעמים בקנסות על התנהגות דומה . עוד קבעה פיב"א 
בהחלטתה שאם יישנו האירועים החריגים באולמה של אריס היא עלולה להיות מורחקת 
מגביע אירופה . פיב"א גם מתחה בקורת על ראשי אריס על שאין ביכולתם לשמור 
על שלום השחקנים האורחים וכי יכולת האירגון שלהם לקויה . בתחילת החודש היתה 
בעיה עם אוהדי אריס במשחק בלונדון נגד קינגסטון . האוהדים , רובם תושבי 
אנגליה , פרצו למישטח אחרי שהקבוצה הצליחה להשוות ולכפות הארכה . עוד לפני 
כן הם מחו על החלטות השופטים ובעיקר על עבירה חמישית שנשרקה נגד פאניוטיס 
יאנאקיס . המשמעות המעשית להחלטת פיב"א היא שהעונה , עד לסיום בית הגמר , 
נותר לאריס משחק ביתי אחד בשבוע הבא נגד לוורקוזן . את יתר המשחקים תקיים 
הקבוצה בחוץ , בעקבות העברת הביתיות של מכבי לאולם באריס בחודש שעבר . 
למשחק שיהיה השבוע נגד לוורקוזן משמעות מכרעת לגבי סיכויי אריס לעלות לפיינל 
פור , ממנו לא נעדרה ( היחידה ) בשלוש השנים האחרונות , מאז התחילו לשחק 
בשיטה זו . גם מכבי תל אביב , הנאבק עם אריס ולוורקוזן על מקום בין 4 הגדולות , 
יעקוב בעניין אחר משחקה של אריס נגד לוורקוזן . את שני המשחקים הביתיים 
הנוספים ללא קהל תקיים אריס למעשה בשנה הבאה , בשלבים המוקדמים של המפעל 
בה תשחק . 
