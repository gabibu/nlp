ואשינגטון ( מיוחד ל"הארץ " ) . ניקרגואה מתלוננת שארה"ב חותרת נגדה , 
מאחורי גבה . ידיעה כזאת , בינואר 0991 , היתה מתקבלת במשיכת כתף , 
כי במשך עשר שנות שלטונה של " החזית הסנדיניסטית " היתה ניקרגואה אחת המדינות 
האנטי - אמריקאיות ביותר על פני כדור הארץ . אבל הידיעה הזו מופיעה שנה אחת 
בדיוק לאחר ניצחונה הדרמטי של האופוזיציה ה - אמריקאית בבחירות הכלליות בניקרגואה . 
בשעתו תואר הניצחון הזה כחלק מן התהליך ההיסטורי של ניצחון הדמוקרטיה ותבוסת 
המארקסיזם - לניניזם . כעבור שנה , האופוריה של חורף 0991 התחלפה במפח - 
נפש עצום ממדים , ובהאשמות שמנצחי הבחירות מניחים לסנדיניסטים המובסים לחזור 
ולהשתלט על ניקרגואה . ביום חמישי שעבר אישרה מחלקת המדינה בוואשינגטון , 
כי היא ביקשה במישרים מבריה"ם להתערב אצל הגנראלים הסנדיניסטיים , כדי 
שיפסיקו לסייע לתנועות גרילה מארקסיסטיות באמריקה המרכזית . שלשום התלוננה 
ממשלת ניקרגואה , כי ואשינגטון ביקשה מן הסובייטים להפסיק מעיקרו את הסיוע 
שלהם לסנדיניסטים . כדי להבין מה קרה בין ארה"ב לניקרגואה צריך להעלות על 
הדעת את התסריט הבלתי אפשרי הבא : כוויית המשוחררת , במחווה של רצון טוב 
כלפי הרדיקאלים בעולם הערבי , תמנה גנראל פרו - עיראקי לשר ההגנה שלה . 
הגנראל יהפוך את הצבא המקומי לגוף אוטונומי , שאינו סר למרות הממשלה . 
בחודשים הבאים תגלה ארה"ב , שכוויית מספקת טילי - כתף נגד מטוסים ונשק 
אחר לאבו - נידאל ולאחמד גיבריל . לבסוף יירצח במרכז כוויית מפקד החטיבה , 
שלחמה לצד האמריקאים במלחמת סופת המדבר . זה , באופן קצת מחוספס , מה 
שקרה בין ואשינגטון למנגואה . כמעט עשר שנים מימנה ארה"ב , ציידה ואימנה 
צבא מורדים ניקרגואים , שהיו ידועים בכינוי " קונטראס " . מטרתם היתה להפיל 
משטר , שרונלד רייגן חשב לסכנה מידית לביטחונה הלאומי של ארה"ב . המשטר , 
בטוח לחלוטין בפופולאריות שלו , הציע תכנית שלום שבמרכזה יעמדו בחירות 
חופשיות לנשיא ולפרלמנט . זה היה מיקח טעות . הבחירות , בפברואר 0991 , 
הסתיימו בניצחון מרעיש לתומכים האזרחיים של הקונטראס . ויולטה צאמורו , 
בת לשושלת פוליטית ידועה בניקרגואה , נבחרה לנשיאה בהבטחה להחזיר את ארצה 
למערב . קפידבינאבל , לתדהמת תומכיה מבית ומחוץ , המהלך הראשון שלה היה 
למנות את שר ההגנה הסנדיניסטי למפקד הצבא . האיש , גנראל אומברטו אורטגה , 
הוא לא רק אחיו של הנשיא המובס דניאל אורטגה , אלא גם האדריכל העיקרי של 
ניצחון הסנדיניסטים ב9791 , ואחד האישים השנואים ביותר על האופוזיציה . 
בימי שלטונה הבלתי מוגבל של תנועתו , הוא הקים צבא מפלגתי לכל דבר , שאפילו 
נקרא רשמית " הצבא הסנדיניסטי " . החודשים הבאים אישרו את החששות שהממשלה 
אינה מתכוונת למשול . בעוד שמורדי הקונטראס התפרקו מרוב נשקם , והתיישבו 
באזורים כפריים מרוחקים , הוסיפו הסנדיניסטים לקיים את המונופול שלהם על 
הצבא ועל המשטרה החשאית . צאמורו ועוזריה הסתגרו בבית הממשלה , ודחקו מכל 
עמדות השלטון וההשפעה את שותפיהם לניצחון הבחירות . אנשי צאמורו הסבירו , 
כי רק שיתוף פעולה וחלוקת סמכויות עם הסנדיניסטים יאפשרו להם לשקם את ניקרגואה 
מזוועות מלחמת האזרחים . במהלך המלחמה התפוררה הכלכלה , ורמת - המחיה ירדה 
לשיעורים של שנות ה05 ; המטבע המקומי , " קרדה " הפך לפיקציה ( שער 
החליפין שלו עמד בשבוע שעבר על 2 . 5 מיליון קורדובה לדולר ) ; והאינפלציה 
נסקה לגבהים הנחשבים מופרזים אפילו באמריקה הלטינית ( % 000 , 02 בשנת שלטונם 
האחרונה של הסנדיניסטים ) . החל מן הסתיו שעבר התברר , כי הסנדיניסטים 
מוסיפים לחמש תנועות גרילה מארקסיסטיות במדינות שכנות . הסיוע הזה , ב0891 , 
היה הסיבה האמריקאית המקורית למימון הקונטראס . ביטוי דרמאטי ניתן בסוף 
השנה שעברה , כאשר מורדים סלוואדוריים הפילו מסוק אמריקאי בטילי נ"ם ניקרגואיים , 
וירו למוות בניצולים . לפני שבועיים גילו שלטונות הונדורס , שכנתה הצפונית 
של ניקרגואה , משאית שהעבירה נשק מן הסנדיניסטים לתנועת גרילה שמאלית זעירה , 
הפועלת נגד מטרות צבאיות אמריקאיות בהונדורס . הסנדיניסטים מודים , כי 
בשני המקרים נשלח הנשק על ידי " גורמים רדיקאליים מסוימים " בצבאם . לפני 
שבועיים נרצח במנגואה קולונל אנריקה רמדס , שהיה המפקד הצבאי של הקונטראס . 
האמריקאים טוענים שיש להם ממצאים נסיבתיים , הקושרים את הרצח בראשי הצבא 
הסנדיניסטי . ותיקי מלחמת הקונטראס אינם זקוקים לממצאים , והם משוכנעים 
לחלוטין באשמת הסנדיניסטים . התהום שפילגה את ניקרגואה במשך עשר שנים חוזרת 
ומתרחבת . קפידבינבריה"ם הסכימה עוד ב9891 לצמצם עד למינימום את סיועה הצבאי 
לסנדיניסטים . אבל ארה"ב מבקשת ממנה עכשיו , שתשלול מהם אפילו חלפים לכלי 
נשק קיימים . בהעדר חלפים יהיה צי המסוקים והטנקים שלהם לאוסף של פילים 
לבנים . אנשי צאמורו חוששים , שמהלך כזה יחזק את ידי הקיצונים הסנדיניסטיים , 
ויסכל את הדמוקרטיזציה . מצד שני , אולי לא . הקיצונים האלה עקבו בעניין 
רב אחרי המלחמה נגד עיראק . הנשיא לשעבר אורטגה נסע לבגדאד , וחיזק שם 
את ידי סדאם חוסיין . הוא וחבריו חשבו תמיד את ארה"ב לאויבתם הגדולה המנון 
תנועתם אומר במפורש " היאנקים הם אויבי המין האנושי " והם רשאים להניח 
שארה"ב לא תתקשה לעשות להם מה שעשתה למכונה הצבאית העיראקית , הגדולה לאין 
שיעור . פרשת ניקרגואה מעוררת בינתיים עניין מבוטל בארה"ב , ביטוי למהירות 
שבה ירדה אמריקה המרכזית מראש סדר היום הפוליטי האמריקאי . באמצע שנות ה08 
היא היתה מוזכרת בוואשינגטון בתדירות גדולה יותר מכל אזור אחר על פני כדור 
הארץ . עכשיו לומדים האמריקאים גאוגראפיה מזרח תיכונית , ואת מקום " הדיקטטור 
במדי הזית " ( אורטגה ) החליף לפי שעה דיקטטור אחר . 
