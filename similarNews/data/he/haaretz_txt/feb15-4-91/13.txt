סיפור הדרמטי ביותר של השבוע בבריה"ם בקע מגרונו של ראש הממשלה ואלנטין פאוולוב . 
הוא גילה ביום שלישי את פרטי " קשר " , שקשרו בנקים בשווייץ ובקנדה להפיל 
את המשטר בבריה"ם . לפי פאוולוב אספו הבנקים לא פחות מ002 מיליארד רובל 
בדרכים לא - כשרות , ותכננו להציף בהם את השוק הסובייטי . ההיפר - אינפלציה , 
שהיתה נוצרת כמעט מיד , היתה מעוררת מידה כזאת של תוהו - ובוהו , שהארץ 
הענקית היתה מתפוררת . גילויי פאוולוב אולי אינם מתיישבים עם היגיון מערבי , 
ואולי אינם מתיישבים עם האמת , אבל הם מתיישבים עם מסורת סובייטית ורוסית 
ארוכה של תיאוריות מורכבות ומפותלות על קשרים בין - לאומיים נגד הממשלה ונגד 
החברה . הפרוטוקולים של זקני ציון , שזויפו בימי הצאר , לא היו מעשה יוצא 
דופן . סטאלין ניצל את הנטיה הטבעית לקונספירציות , כדי להוציא להורג את 
מנהיגי המפלגה הקומוניסטית בעוון ריגול לטובת הבריטים והגרמנים . בעידן הגלאסנוסט 
הורשו כמעט כל תיאוריה , ושמועה כוזבת לזנק אל העמודים הראשונים של העיתונים , 
או אל מליאת הסובייט העליון . ימים אחדים לפני תיאוריית פאוולוב הסעירה 
את מוסקווה התיאוריה של ארטם מיכאיילוביץ טאראסוב , ציר רדיקלי בפרלמנט 
הרוסי , חבר הנהלת העירייה של מוסקווה ואחד מאנשי - העסקים הפרטיים המצליחים 
ביותר בבריה"ם . טאראסוב , חסיד של תיקונים דמוקרטיים מרחיקי לכת , כינס 
בסוף ינואר מסיבת עיתונאים והודיע כי בקרוב תתחולל " רה - אוריינטציה " 
מרחיקת לכת במדיניות החוץ הסובייטית : מן המערב אל המזרח . לדבריו חתמה 
בריה"ם פרוטוקול סודי עם יפאן , שעל פיו היא תחזיר לטוקיו את האיים הקוריליים , 
אשר כבשה בסוף מלחמת העולם השנייה , ובתמורה תשקיע יפאן בבריה"ם לא פחות 
מ002 מיליארד דולר . מאז , יום אחר יום , הכחישו דוברים סובייטיים את הסיפור 
הזה . הנשיא מיכאיל גורבצוב רתח , והודיע כי אם לא יתנצל טאראסוב מיד , 
הוא יעמיד אותו למשפט . ביטאון המפלגה הקומוניסטית , " פראוודה " , דרש 
" למצות את הדין " עם טאראסוב . למרבה העניין , בסמיכות זמנים מיידית 
לפרסום התיאוריה הודיע הק - ג - ב , שהוא חוקר אי - סדרים פיננסיים בקונצרן 
" איסטוק " , הנמצא בבעלות טאראסוב . העיתונות הסובייטית דיברה על חשדות , 
שטאראסוב עצמו היה מעורב בפלילים . ב4 בפברואר ניסה טאראסוב להתראיין לתוכנית 
הטלוויזיה הפופולרית " שירות חדשות טלוויזיוני " , אבל ההנהלה החדשה והאנטי - 
גלאסנוסטית של רשות השידור הסובייטית אסרה את הופעתו . הוא נאלץ אפוא להסתפק 
בראיון ארוך בתחנת רדיו במוסקווה . טאראסוב התנצל לפני גורבצוב , אם כי 
הוסיף ש"אין זה ראוי לנשיא לתבוע כל מי שמפרסם תחזית . סוף סוף מותר לפרסם 
תחזיות בבריה"ם וברוסיה " . ההתנצלות לא הפריעה לו לחזור על פרטי התיאוריה . 
לדעתו , המהלכים האחרונים של גורבצוב באזור הבאלטי ונגד חופש העיתונות 
" נועדו להכין את הקרקע במידה מסוימת , כדי שהיפאנים יוכלו להשקיע את הונם 
ללא הפרעה . . . בשביל יפאן , האקלים בבריה"ם יהיה הרבה יותר יציב להשקעות 
אם נהיה מדינה חד - מפלגתית . . . היסטורית , יפאן נשלטה מאז ומעולם 
על ידי מפלגה אחת , וטכנולוגיה יפאנית ושיטות העבודה של עסקים יפאניים מחייבות 
את המשמעת הקפדנית ביותר " . קפפותחת2גור ליגאצוב , לפנים האיש מס 2 במפלגה 
הקומוניסטית הסובייטית , שאיבתו לפרסטרויקה בסוף שנות ה08 הילכה אימים על 
ליברלים בתוך בריה"ם ומחוצה לה , העניק לפני כמה ימים ראיון אגרסיווי ל"סובייטסקאיה 
רוסיה " , ביטאון השמרנים במפלגה הקומוניסטית הרוסית . ליגאצוב , שאיבד 
בקיץ את מושבו בכל מוסדות המפלגה , נשמע בגיל 07 כאדם שרוח חיים חדשה התפעמה 
בעצמותיו . בראיון ארוך הניף ליגאצוב דגלים ישנים , שבמערב קיוו כי נגנזו 
במעמקי המרתפים של בריה"ם . הוא דרש שהמפלגה הקומוניסטית תחזור ותאמץ את 
הגישה המעמדית , לא רק במדיניות כלכלה ופנים , אלא אפילו במדיניות החוץ . 
" בלי גישה מעמדית לא תיתכן מדיניות " , אמר האיש שהיה מופקד לפנים על 
טוהר אידיאולוגי במפלגה . " התעלמות מאינטרסים מעמדיים בתיאוריה , והמרתם 
בערכים כלל - אנושיים , מורגשת בפעילות הפוליטית הן בתוך המדינה , והן 
בזירה הבין - לאומית . זה ניכר בהיחלשות עבודתה של המפלגה בקרב מעמד הפועלים , 
סיום המאבק נגד אידיאולוגיה בורגנית וזעיר - בורגנית , גמירת ההלל על אורח 
החיים המערבי , שכחת האופי המעמדי של היחסים הבין - לאומיים והכפשת הסולידריות 
הבין - לאומית והאינטרנציונליזם " . קפפותחת2ל ליברל במוסקווה היה צריך למחות 
אגלי זעה קרה ממצחו למקרא הדברים האלה . אם האריך הקורא הליברלי את רוחו 
עד סוף הראיון , הוא מצא קריאה מפורשת של ליגאצוב לדחוק אל השוליים את כל 
המוסדות הפרלמנטריים , שנבחרו בשלוש השנים האחרונות , בזירה הארצית , 
הרפובליקאית והמקומית . את סמכויותיהם היה ליגאצוב רוצה להעביר ל"קולקטיווים 
של פועלים " . הוא התלונן , שהאינטליגנציה העירונית השתלטה על הסובייטים , 
" וכתוצאה מכך מצאו את עצמם למעשה הפועלים והאיכרים בחוץ " . דברים דומים 
להפליא השמיע שבועיים קודם אחד מראשי הפקולטה לסוציולוגיה באוניברסיטת לנינגרד , 
חבר הוועד המרכזי של המפלגה , ו . ג . דולגוב . למרבה העניין , דברים 
זהים הקדים והשמיע לפני שני הדוקטרינרים הקומוניסטיים האלה לא אחר מאלכסנדר 
סולזניצין , במסתו הסנסציונית על עתיד האומה הרוסית , בסתיו שעבר . סולזניצין 
עצמו שאב את הרעיון של דחיקת האינטליגנציה מן הפרלמנטים , והכנסת האיכרים 
במקומה , מפיוטר סטוליפין , ראש הממשלה השמרני של הצאר , אשר נרצח ב1191 . 
מה שמראה כי שמרנים קומוניסטים ושמרנים רוסים אנטי - קומוניסטים יכולים 
למצוא מקום מפגש נוח : במקום שבו שולט בוז פילוסופי עמוק לדמוקרטיה הייצוגית 
המערבית . קפפותחת2מנם השבוע הודיעה בריה"ם על נכונותה לפרק את המסגרת הצבאית 
של ברית וארשה ב1 באפריל , אבל אנשי צבא סובייטיים ושמרנים במפלגה הקומוניסטית 
רותחים מכעס על הפולנים , ומתמהמהים בחתימת הסכם על פינוי הצבא הסובייטי 
מפולין . פולין רוצה שהפינוי ייעשה בצנעה . החיילים צריכים לצאת בקרונות 
רכבת סגורים , ללא נשק , בבגדים אזרחיים . תמורת 000 , 053 החיילים הסובייטיים 
בגרמניה , הצריכים לחזור הביתה עד 4991 דרך פולין , רוצה וארשה כסף : 
002 דולר למשאית . ביטאון הצבא הסובייטי , " קראסנאיה זווזדה " , התפוצץ 
מכעס . תחת הכותרת " הם החליטו לעשות קצת כסף " , כתב ו . סטפאנוב : 
. . . " אכן , היכולת לעשות כסף הוערכה עד מאוד על גדות נהר הוויסטולה 
מימים ימימה . אנשים בכל רחבי העולם יודעים לאיזו דרגת שלמות הגיעו נציגים 
אינדיווידואלים לאו דווקא הטובים ביותר של העם הפולני באמנות הפקת הרווח 
מכל דבר " . מן המלים האחרונות נודף למרחקים ריחו המוכר של שובניזם רוסי פרוע , 
שבינו לבין " חובתם האינטרנציונליסטית " של החיילים הסובייטיים באירופה 
המזרחית אין כמובן ולא כלום . רק משונה שהפובליציסט הסובייטי המתלהם הגיע 
למסקנה , שהפולנים ידועים מאז ומעולם בעשיית כסף . אם יש דבר שהפולנים 
ידועים עליו , הרי זה חוסר כשרונם לעשות כסף . 
