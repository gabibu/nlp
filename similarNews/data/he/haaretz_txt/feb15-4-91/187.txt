מי היה מאמין שסרט עם פטריק סווייזי יהיה מועמד לאוסקר ? זה קרה , וזו 
אולי ההפתעה הגדולה של רשימת הסרטים המועמדים לאוסקר שהתפרסמה ביום רביעי 
שעבר . ברשימת של הסרטים המועמדים לפרס הסרט הטוב של השנה , אנו מוצאים 
בצד " לרקוד עם זאבים " , " החברה הטובים " , " יקיצות " ו"הסנדק מס . 
3 " , את " רוח רפאים " . הוליווד אינה נוהגת להעניק ללהיטי הקיץ הגדולים 
מועמדות לאוסקר ; די לה בזה שהם עשו מאות מיליוני דולרים . אולם " רוח 
רפאים " אינו סתם להיט . הוא גם מפתיע : הוא לא היה כלול בשום רשימה של 
תחזיות לגבי סרטי הקופה של השנה . הוליווד אוהבת סיפורים כאלה , והמועמדות 
לאוסקר באה להצדיע לתופעה . הייתי אחד הבודדים בארץ שהעניק לסרט זה ביקורת 
אוהדת . רבים מעמיתי ראו בו את הסרט הגרוע או המטופש של השנה . וופי גולדברג , 
שזכתה במועמדות על " צבע ארגמן " , מועמדת לפרס שחקנית המשנה על סרט זה . 
אם כבר נכלל להיט קיץ ברשימת המועמדים , הייתי מעדיף את הבחירה ב"דיק טרייסי " 
המוצלח יותר . הוא זכה אמנם בשבע מועמדויות , אך רובן בקטיגוריות טכניות 
ומשניות . אולם " דיק טרייסי " עלה הון , הרוויח פחות ממה שציפו , והואשם 
ביומרנות יתר . " רוח רפאים " עלה פחות ועשה הרבה יותר . על כן הוא 
מועמד לכבוד . ההפתעות ברשימת המועמדים לאוסקר הן תמיד ההיעדרויות . פעמיים 
היה כבר אל פאצינו מועמד לפרס על גילום תפקידו של מייקל קורליאונה בסאגה 
של " הסנדק " , ופעמיים הגיע לו לזכות . הוא היה מועמד כמה פעמים נוספות , 
על " אחר צהריים של פורענות " ועל " וצדק לכל " , ועדיין לא זכה . השנה 
הוא חזר להיות " הסנדק מס 3 " , והיה כמעט בטוח שיזכה שוב במועמדות , עם 
סיכויים רבים לזכייה , שתכפר על הפסדיו בעבר . הוא לא מועמד לאוסקר המשחק . 
אולי בתור פיצוי , כלול פצינו ברשימת המועמדים לאוסקר משנה על תפקידו , 
בתחפושת כבדה , ב"דיק טרייסי " . זה תפקיד מוצלח , אך הוא לא יותר מבדיחה . 
אם תקום באמריקה התרעמות על כך שהוא לא מועמד עבור " הסנדק " , הוא עשוי 
אפילו לזכות . נדמה לי שפאצינו חם המזג לא יהיה מאושר מזה . מרשימת המועמדים 
נעדר גם רובין ויליאמס , שהיה מועמד בשנתיים הקודמות ולא זכה . רבים ניבאו 
לו מועמדות עבור תפקידו כד"ר אוליבר סאקס ב"יקיצות " . שותפו לסרט , רוברט 
דה - נירו , המגלם את דמותו של חולה שמתעורר ממחלת השינה , מועמד לפרס 
המשחק ברשימה , ויש לו סיכויים לזכות באוסקר השלישי שלו . הוא זכה באוסקר 
משנה עבור " הסנדק מס 2 " ובאוסקר המשחק עבור " השור הזועם " . מועמד בעל 
סיכויים , על תפקידו ב"תהפוכות הגורל " , הוא גרמי איירונס . אחת ההפתעות 
הגדולות ברשימת המועמדים לפרס המשחק הוא שחקן בריטי ותיק נוסף , ריצרד האריס , 
שמגלם את דמותו של חוואי אירי בסרט שלא זכה לפרסום רב , ששמו " השדה " . 
הוליווד פשוט לא יכולה לעמוד מול שחקן בריטי איכותי . בשנה שעברה העניקה 
אותו לדניאל דיי לואיס על " כף רגלי השמאלית " , אותו ביים גים שרידן , 
שביים גם " השדה " . אולי שרידן הוא ערובה לאוסקר לשחקנים בריטיים . האריס 
פירסם השנה אוטוביוגרפיה וגילם בהצלחה רבה את דמותו של הנרי הרביעי במחזהו 
של פירנדלו בלונדון . הוא לא הופיע על הבד כבר שנים רבות . ב3691 , כזכור , 
הוא היה מועמד עבור תפקידו ב"מחירו של גבר " של לינדסי אנדרסון . רשימת 
השחקנים מתחלקת לשני שחקנים אמריקאים , שניים בריטים ( וזו מתכונת מקובלת 
לאוסקר ) . ויש גם , כמו תמיד כמעט , שחקן " זר " אחד : הבחירה הצפויה 
היא זראר דפרדייה , עבור " סירנו דה ברזראק " הצרפתי , ולא עבור " גרין 
קארד " , דובר האנגלית , של פיטר וויר . קפמאבין השחקן האמריקאי השני ברשימה , 
בצד דה - נירו , הוא קווין קוסטנר . קוסטנר שביים את הסרט " לרקוד עם 
זאבים " , שזכה במספר המועמדויות הרבות ביותר לאוסקר 21 במספר ואף מככב 
בו , הוא בעל הסיכויים הגדולים ביותר לזכות . זהו מערבון גדול תקציב והיקף 
שקוסטנר לחם למצוא לו מימון במשך זמן רב , ובסופו של דבר הפיק אותו בעצמו . 
הוליווד אוהבת סיפורי הצלחה כאלה המוכיחים שקברניטיה הם לא רק תאבי ממון 
ופרסום , אלא יוצרים בעלי מצפון ושאיפות אמנותיות . גם הסרט הוא מה שהוליווד 
אוהבת : אפוס רחב יריעה עם כוונות טובות . אסור לשכוח שאפילו " גנדי " 
המשמים זכה פעם באוסקר . סביר להניח שקוסטנר יזכה בפרס הבימוי על חשבון 
סרטיהם של סקורסזי ( " החברה הטובים " ) וקופולה ( " הסנדק מס 3 " ) 
. בין המועמדויות של הסרט גם שני שחקני משנה : גרהם גרין ומארי מקדונל . 
עד אשתקד היה ברור שלסרט שהבמאי שלו לא זכה במועמדות אין סיכוי לזכות בפרס 
הגדול . בשנה שעברה נשבר עיקרון זה כאשר " הנהג של מיס דייזי " זכה על 
אף שהבמאי שלו , ברוס ברספורד , אפילו לא היה מועמד לפרס . לא תמיד יש 
הקבלה בין רשימת הסרטים המועמדים לרשימת הבמאים . קוסטנר ושני הילדים הרעים 
של הקולנוע האמריקאי היום , סקורסזי וקופולה , מופיעים בשתי הרשימות . 
גרי זוקר ( " רוח רפאים " ) ופגי מארשל ( " יקיצות " ) לא . כך הוחמצה 
האפשרות שאישה תזכה , בפעם הראשונה , באוסקר הבימוי . ברשימה הבמאים המועמדים 
נכלל גם הבריטי סטיפן פרירס ( " יחסים מסוכנים " ) , שביים את הסרט " גריפטרס " 
על פי רומן מתח מאת גים תומפסון , סופר כמעט נשכח לגמרי , שחזר עתה לאופנה 
בכמה סרטים שנוצרים על פי ספריו . גם בארבט שרודר , שביים את " תהפוכות 
הגורל " , מועמד לפרס הבימוי . בשנתיים האחרונות זכו סרטים אמריקאיים בפרסי 
" דקל הזהב " בפסטיבל קאן : " סקס , שקרים ווידאוטייף " ו"לב פראי " . 
סרטים אלה אינם זוכים למועמדות לאוסקר , וזו לא תופעה חדשה . אולי השנה 
היא מפתיעה במיוחד , כי דיוויד לינץ הוא במאי באופנה , בעיקר בזכות סדרת 
הטלוויזיה שלו , " טווין פיקס " . ייתכן שחברי האקדמיה נרתעים מהמעמד הפולחני 
שניתן לו ולסרטיו . המועמדות החשובה היחידה שלה זכה " לב פראי " של לינץ 
היא בקטיגורית שחקניות המשנה , שבה מוצבת דאיין לאד ( שכבר זכתה למועמדות 
ב4791 על תפקידה ב"אליס לא גרה כאן עוד " של סקורסזי ) . קפמאבין ברשימת 
השחקניות המועמדות לפרס יש פחות הפתעות : מריל סטריף , שכבר זכתה פעמיים 
( משנה עבור " קרמר נגד קרמר " וראשי עבור " בחירתה של סופי " ) , מועמדת , 
כמו בכל שנה כמעט , על תפקידה ב"גלויות מהחיים " . השותפה שלה לסרט , 
שירלי מקליין ( שזכתה בעבר על " תנאים של חיבה " ) , בולטת בהעדרה : 
ניבאו לה מועמדות בקטיגוריית שחקניות המשנה . ייתכן שפעילותה של מקליין 
בתחום העל - טבעי ( היא כותבת ומוציאה ספרים מצליחים בנושא זה ) הפכה אותה 
למין בדיחה . לפני שנה ושנתיים התעלמה האקדמיה מהופעותיה בסרטים " מאדאם 
סוזצקה " ו"מגנוליות מפלדה " . בין המועמדות יש שחקנית אחת כמעט לא מוכרת : 
קטי בייטס , שמגלמת את התפקיד הראשי בסרטו החדש של רוב ריינר , " אומללות " , 
על פי ספרו של סטיוון קינג . גוליה רוברטס כבר היתה מועמדת אשתקד בקטיגוריית 
שחקניות המשנה על תפקידה ב"מגנוליות מפלדה " . השנה היא " האישה היפה " 
של כולנו , וגם זה להיט מפתיע , שני ברשימת הסרטים המצליחים אחרי " רוח 
רפאים " , אולם ללא כבוד המועמדות לאוסקר . אנגליקה יוסטון היא שם כמעט קבוע 
ברשימת המועמדים . היא היתה מועמדת פעמיים בקטיגוריית שחקניות המשנה , 
וזכתה עבור " הכבוד של פריצי " . אשתקד היתה מועמדת עבור " שונאים סיפור 
אהבה " , והשנה היא מועמדת על " גריפטרס " . גואן וודוורד מועמדת לפרס על 
תפקידה , לצדו של בעלה פול ניומן , בסרטו של גיימס אייבורי , " אדון 
וגברת ברידג " . היא זכתה ב"אוסקר " ב5791 על תפקידה הראשון ככוכבת בסרט 
" שלוש פנים לחוה " . הוליווד מעדיפה להעניק פרסים על הופעות דרמטיות סוחפות . 
עם זאת יש כמה תקדימים , ביניהם אודרי הפבורן , שזכתה ב3591 ב"אוסקר " 
על תפקידה ב"חופשה ברומא " . זה אולי מסייע לסיכויים של רוברטס . הקטיגוריה 
המשונה ביותר היא זו של הסרטים הזרים . טוענים שמרבית מצביעי האקדמיה אינם 
רואים את הסרטים שנשלחים על ידי המדינות השונות , והבחירה היא עניין של 
מקריות ופוליטיקה . " סירנו " , כצפוי , מועמד ( הסרט זכה בחמש מועמדויות ) 
וכנראה גם יזכה . מועמד צפוי הוא " ילדה רעה " הגרמני , ובולט בהעדרו 
" טקסי בלוז " הסובייטי . ייתכן שזה מבטא את היחס המשתנה למעשיו של גורבצוב 
בלטוויה . במקומו מועמד סרט משווייץ , " הדרך לתקווה " , מסין , " גו 
דאו " , ומאיטליה , " דלתות פתוחות " : סרט מעניין למדי , בעל אופי פוליטי 
מעודן , שהוקרן בפסטיבל ירושלים האחרון . ברשימת שחקני ושחקניות המשנה גם 
לורן בראקו , שמגלמת את תפקיד אישתו של גיבור סרטו של סקורסזי , " החברה 
הטובים " . היא בעלת מרבית הסיכויים לזכות , ובצדק . אנדי גרסיה מועמד 
על תפקידו ב"הסנדק מס 3 " , וגו פשי על תפקידו המעולה ב"החברה הטובים " . 
הוא כבר היה מועמד , ב0891 , על תפקידו ב"השור הזועם " של סקורסזי , 
וכמעט נעלם מאז . ברוס דווידזון הוותיק , שחקן מוערך באמריקה שעובד בשקט 
ובצנעה מאז שנות הששים , מועמד לאוסקר משנה על תפקידו ב"לונגטיים קומפניון " , 
סרט שעוסק במגיפת האיידס . איידס , מאפיה ( פעמיים : גם סקורסזי וגם 
קופולה , המשתמשים בה כדימוי לאמריקה כולה ) ואינדיאנים : זו הקשת שבה 
פועל הקולנוע האמריקאי היום . האוסקר הוא מפתיע , לא צפוי , לא אומר כלום , 
ואומר הכל : המלחמה לא מופיעה ברשימת הנושאים . רק בשנה הבאה נחוש בה 
בסרטים שבהם היא תבוא , או לא תבוא , לכלל ביטוי . השנה יש תחושה שסרטי 
האוסקר והטקס ( ב52 במארס ) הוא מחוץ לזמן , ומארגניו בוודאי יתאמצו להחזירו 
להיסטוריה . 
