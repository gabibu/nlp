באפריל 0991 . נשיא עיראק , סדאם חוסיין , הצהיר כי ביכולתו להשמיד מחצית 
ממדינת ישראל . היתה זו האזהרה החריפה ביותר כלפי ישראל זה שנים רבות , 
אך היא תויקה כמו קודמותיה . בדיוק כעבור ארבעה חודשים , ב2 באוגוסט , 
מימש סדאם איום אחר כלפי כוויית . מאותה עת הוא ניסה לכרוך את ישראל במשבר 
שעורר במפרץ , וכאשר פרצו שם הקרבות שיגר לעברה עשרות טילי סקאד . לקראת 
תבוסתה הבלתי נמנעת של עיראק בקרב השליטה בכוויית , מדברים גם על לכתו 
של סדאם כדרך היחידה להשיב את הסטטוס קוו לכל המזרח התיכון . סדאם , שרק 
לפני שנה - שנתיים תואר כאיש שעמד מול הפונדמנטליזם החומייניסטי וזכה לסיוע 
ולברכת המערב , מתואר עתה לכאורה כאיום היחיד במרחב . דווקא סדאם היה 
הפחות מסוכן מבין שלושה מנהיגים ערבים , האחראים לאי - יציבות מתמשכת באזור 
שעכשיו כמעט שכחו מהם . נשיא סוריה , חאפז אל אסד , ונשיא לוב , מועמר 
קדאפי , הם כפיליו של סדאם . הדמיון בין השלושה מעורר דאגה . בזה אחר 
זה תפסו קדאפי ( 9691 ) , סדאם ( 0791 ) ואסד ( 0791 ) , כולם ילידי 
ערי שדה בני 3304 שנה , את השלטון בארצם . דרכם אל משרת הנשיאות היתה 
מלווה בהפיכות ובחיסול שיטתי של יריבים ובעיקר של מקורבים . ההשראה הנאצריסטית 
הפאן - ערבית של שנות ה06 הלהיבה אותם . איש מהם לא היה מוסלמי קנאי , 
אך הם ניצלו ועודם מנצלים את משאב הקנאות הדתית לחיזוק שלטונם . את כוחם 
הם מבססים באמצעות פולחן אישיות לאומי . על אף ריחוקם של שניים מגבול ישראל 
היו כל השלושה לנושאי דגל המאבק במדינה הציונית . כמעט שאין נאום שאינו 
מכיל איום ישיר כלפי ישראל . בעוד סאדאת , שותפו של אסד במלחמת יום הכיפורים , 
שינה דרכו אסד נותר בשלו . וגם כאשר מלכי ירדן וסעודיה השכנים לישראל 
ומרוקו הרחוקה תומכים במתכונת של עימות קר עם ישראל , נותרו אסד , קדאפי 
וסדאם יחידים מלבד אש"ף הנושאים את נס המאבק הבלתי מתפשר והנשבעים שלעולם 
לא יכירו בישראל . הקשר של ברית המועצות בעידן שלפני גורבצוב עם שלושת המנהיגים 
היה בלתי נמנע . מוסקווה אירחה אותם וציידה אותם בנשק משוכלל , ולמעשה 
נוטה להתמיד בכך . סאדאת צינן את הקשר עם בריה"ם ; סעודיה ונסיכויות הנפט 
חוששות מכינון יחסים ; ירדן ממעטת להתקרב אל הדוב הרוסי וכך מצאה ברית המועצות , 
המחפשת אחיזה במזרח התיכון , קרקע נוחה בסוריה , עיראק ולוב . חלק מן 
התשלום של שלושת המנהיגים עבור חימושם בציוד הסובייטי התבטא בביטויי עוינות 
כלפי ארה"ב . המתיחות שיזמו גברה כל - כך , עד כי כל אחד מן המנהיגים נקלע 
לעימות ישיר עם הצבא האמריקאי . דמשק היתה אחראית להריגת מאות נחתים בפיצוץ 
מכונית תופת בביירות ב3891 ומטוסי ארה"ב תקפו עמדות סוריות בלבנון . לוב 
ספגה תקיפה אווירית כבדה של מטוסים אמריקאים שהמריאו בין השאר מבריטניה , 
באפריל 6891 , בתקרית סביב מפרץ סידרה . לוב טענה שאלו הם מימיה הטריטוריאליים , 
וביקשה למנוע כניסת מטוסים אמריקאים . רולנד רייגן טען כי קדאפי קשור לפעולות 
טרור נגד ארה"ב ודיבר בזכות חיסולו . אך להתנגשות החריפה ביותר מול ארה"ב 
נקלעה עיראק במשבר כוויית , והנשיא בוש החל באחרונה קורא לעם העיראקי להחליף 
את מנהיגם . תשוקת הפאן - ערביות שמדריכה את השלושה מובילה אותם באופן פרדוקסלי 
דווקא להוות את הגורם הבעייתי והאלים ביותר , המעורב בסכסוכים רבים יותר 
מן האחרים בעולם הערבי . העימות בין אסד לסדאם הוא מן המפורסמים , וכל 
אחד מהם כמו גם קדאפי רוכשים טינה למלוכנים הערבים השמרנים . סדאם קובע , 
למשל , בימים אלה באמצעות הסקאדים גזירה שווה בין אוכלוסי ריאד לתל - 
אביב . קדאפי ידוע במתיחויות הממושכות עם שכנותיו מצרים ותוניסיה . אף כי 
ערפאת ייסד את הפתח ב9591 בכוויית , וכיום מקום מושבו הוא תוניס ובסיסיו 
מצויים בלבנון ; ואף כי עיקר מימונו בא מסעודיה ומהנסיכויות וסיוע פוליטי 
קיבל ממצרים ומירדן הוא חש במשך השנים קרבה אידיאולוגית אל שלושת המנהיגים 
הרדיקליים , ועתה בעיקר כלפי סדאם . שלושת המנהיגים שונים בחיבתם לערפאת 
ולאש"ף אך הם טוענים למסירות בלתי מסויגת לעניין הפלשתיני , ולראיה הקימו 
בשנות ה07 את חזית הסירוב . לכל אחד מהמנהיגים תביעות למימוש ריבונות מעבר 
לשטחי ארצו , גם במחיר שיעבוד הצבא והרווחה למשימה המתגלה כבוץ טובעני . 
אסד חותר לשלוט בלבנון והוא אכן מצליח להכתיב לה את ממשלותיה , אך זאת 
במחיר בלתי מבוטל מבחינתו . קדאפי חותר לאיחוד עם צפון צאד , אזור שרוב 
אוכלוסייתו מוסלמית לעומת דרום המדינה שאוכלוסייתו שחורה ונוצרית . עיראק 
מבקשת לממש את ריבונותה בחלקים של איראן ובכל כוויית . הנסיכות כוויית 
אמנם מוכרת כחבל ארץ ייחודי בזכות שליטת שושלת א - סבאח במקום זה 051 שנה 
בקירוב ; אך משום שהשלטון העותומני קבע את האזור כחלק מחבל בצרה , רואה 
עיראק בכוויית את החלק ה91 של מולדתה . ניסיונו של סדאם למימוש שליטה זו 
עולה לעמו במחיר הכבד ביותר בכל תולדותיו . סדאם , אסד וקדאפי הם בכל זאת 
מנהיגים פרגמטים . בצד שימוש מושכל במשאב המאבק הפלשתיני או במוטיווים דתיים , 
הם מנסים לקשור קשרים עם המערב , אפילו עם ארה"ב . סדאם חידש בנובמבר 
4891 בחסות מלחמתו באיראן את יחסיו עם ארה"ב שנותקו ב7691 . אסד לא היסס 
להצטרף לקואליציה של בעלות הברית , ושמח לארח את מזכיר המדינה , גיימס 
בייקר . מצרים אמנם היתה ראשונה לשגר טילי סקאד בשלהי מלחמת יום הכיפורים 
לעבר מטרות בסיני , אך בסיסיהם העיקריים של הטילים ארוכי הטווח באזור מצויים 
בעיראק , סוריה ולוב . חלום השליטה במרחבים של שלושת מנהיגיהם , הכרוך 
ברצון עז לפגוע בישראל , הוביל לחתירה להגדלת הטווח . סוריה , השכנה לישראל , 
איננה מסתפקת בטילי הפרוג , בעלי טווח של עד 09 ק"ם , המתקשים להגיע לחיפה . 
טילים אלה היו הראשונים שנפלו בשטח ישראל . הם שוגרו ב3791 לעבר בסיס 
חיל האוויר ברמת דוד , אך פגעו ביישובים אזרחיים סמוכים . לסוריה גם טילי 
סקאד רגילים בעלי טווח של 082 ק"ם , המגיעים עד צפון הנגב . לפיכך חתרה 
להצטייד בטילי אס - אס32 בעלי כושר לפגיעה מדויקת בטווח של 005 ק"ם , אלא 
שגורבצוב דחה את הבקשה ביולי 7891 . סדאם היה כידוע ראשון לשגר טילי סקאד 
לעבר תל - אביב וחיפה . עקב ריחוקו מישראל פעל לשפר את טווח הטילים עד ל056 
ק"ם כדי לפגוע בתל - באביב ובריאד . הוא גם שקד להצטייד בתותח ארוך טווח . 
לוב רחוקה יותר מישראל ( 009 ק"ם ) ולכן רבים יותר מאמציו של קדאפי . 
אף לו יש סקאד ואס - אס32 , אך הוא רוצה יותר . העיתון הבריטי " סאנדיי 
קורספונדנט " דיווח לא מכבר על מאמץ לובי בסיוע גרמני לבנות טיל בטווח 
027 ק"ם . בצד הטילים הקונוונציונליים שנזקם נחות משל כמה גיחות של מטוסי 
הפצצה , מהלך כיום אימים הנשק הכימי . בעיקר סדאם וקדאפי , אך גם אסד 
הם שוב השלושה המובילים בפיתוח אמצעי זה . אמנם אסד מפתח גז עצבים במפעל 
באזור חומס , וסאדם עשה שימוש בנשק כימי מול צבא איראן ומול האוכלוסייה 
הכורדית בארצו אבל המוביל הוא קדאפי . ראש הסי - איי - אי , וויליאם 
וובסטר , דיווח באוקטובר 8891 כי ללוב יש את " המפעל הגדול בעולם לייצור 
נשק כימי " . המפעל שנבנה ברבאטה בסיוע יפאני , צרפתי , מזרח אירופי אך 
בעיקר על - ידי חברת הכימיקלים הגרמנית " אימהאוזן כמי " , הוצג כבית חרושת 
לייצור קוטלי חרקים . מיוצרים בו עד 24 טונה גז חרדל וגז עצבים מדי יום , 
פי שמונה מתפוקת המפעל העיראקי . ארה"ב ביטאה בפומבי את רצונה להרוס 
מפעל זה , אך בינתיים נמשכת פעילותו . רבים ניבאו שקדאפי , שהסתכסך עם 
המערב בצורה הבוטה והקנטרנית ביותר , יהיה הראשון שיגיע בשל כך אל קצו 
הפוליטי . הוא תואר כמשוגע , ורייגן העלה אותו למקום הראשון ברשימת החיסולים 
של ארה"ב . אחרים ציפו שאסד , המבוגר והחולה מבין השלושה , אשר לו יריבים 
רבים מבית יסתלק ראשון . עכשיו מצפים ללכתו של סדאם . אולם סדר יציאתם 
מן הבימה הבין - לאומית איננו חשוב , וגם אם ילך אחד מהם עדיין ייוותרו 
שניים . 
