ורג בוש בוושינגטון , ביוני אשתקד , הביא עמו את פסנתרן - הייצוג שלו , 
בן הדור שאחרי סוויאטוסלב ריכטר . כך הכירה אמריקה את מיכאל פלטנב , בן 
43 . בנגינתו בבית הלבן הדהים ביכולת פסנתרנית פנומנלית , בעושר הצבעים 
ובמקוריות תפיסותיו . מיד הוזמן לשוב ולנגן בערים הגדולות בארצות - הברית . 
לאספני - הקלטות שמו של פלטנב אינו חדש , אף כי הקלטותיו היו מעטות . ההקלטות 
הרוסיות חשפו רק מקצת גדולתו . בשנה האחרונה החלה " וירגין " , בבריטניה , 
להקליט ולהפיק את הדיסקים שלו בשיטת הסרט הנע . כמעט כל דיסק זוכה בביקורות 
נלהבות ביותר . מיכאל פלטנב נולד בקצה הרחוק של סיביר להורים מוסיקאים . 
כישרונותיו המוסיקליים נגלו בילדותו , וב4791 התקבל לקונסרבטוריון במוסקווה , 
כתלמידו של הפסנתרן והמורה היהודי הנודע , יעקב פלייר . הוא לא גילה עניין 
מיוחד בלימודים הפורמליים , והעדיף להאזין לתקליטים , להכין יצירות ולהשמיע 
אותן לפלייר ולמורים אחרים , ואלה סלחו לו על שזילזל בלימודיו . ריכטר 
הוא בעיניו הפסנתרן הגדול מכולם , אבל לא ריכטר של ההקלטות , מדגיש פלטנב , 
אלא זה של הקונצרטים הפומביים . מנגינתו של אמיל גיללס לא התפעל במיוחד . 
לדעתו היה פסנתרן מעולה , אך לא מעניין כמו ריכטר . הווירטואוזיות של 
הורוביץ הדהימה אותו ; בהירות התפיסה והנגינה של מיקלאנגלי הפליאו אותו , 
אבל ההשראה הגדולה מכולן באה לו מן ההקלטות הישנות של רחמנינוב . כשהיה 
בן 12 זכה בפרס הראשון ובמדליית הזהב בתחרות צייקובסקי במוסקווה . הזכייה 
הביאה לו הזמנות לקונצרטים ברחבי העולם . הרוסים התירו לו לצאת ולנגן , 
אבל גם לדברי פלטנב עצמו נגינתו עדיין היתה בוסר . העמקות והבשלות נוספו 
במרוצת עשר השנים הבאות . הרוסים הקליטו אותו לפני שנים אחדות ברסיטל מיצירות 
ליסט , על דיסק של " מלודיה " . " אולימפיה " , חברה לונדונית קטנה המתמחה 
בייצור ושיווק דיסקים של הקלטות רוסיות , הציעה כעבור זמן את רסיטל ליסט 
בדיסק שלה ( 271 , ) , לאספנים בעולם המערבי . נגינתו המהממת , עושר 
צבעיו , והטווח הדינמי הגדול , זיכו את פלטנב בביקורות הנלהבות ביותר . 
מדריך הדיסקים של " פנגווין " העניק לו את ציון הוורד הנדיר . בדיסק של 
יותר משעה מנגן פלטנב את הסונטה לפסנתר בסי מינור בביצוע הנשמע כאחד הגדולים 
ביותר בכל הזמנים . הוא גם משמיע ביצוע דמוני של ולס מפיסטו מס 1 , ושפעת 
צבעים מעודנים ב " משחקי מים בווילה דאסטה " , וחגיגת צלילים ברפסודיה ההונגרית 
מס 51 . את הדיסק לא מייבאים לארץ , אך ניתן להזמין או לרכוש בכל חנות - 
תקליטים בלונדון . ב"וירגין " ( שאת הדיסקים שלה מייבאת לארץ חברת " הליקון " ) 
יש לפלטנב כמה הקלטות מעניינות במיוחד . ברסיטל מיצירות היידן ( דיסק 
במחיר מלא , 938097 , ) מנגן פלטנב את הווריאציות בפה - מינור , ושלוש 
סונטות בדו - מינור , בדו - מזור ובמי - במול מזור . בנגינת הוואריאציות 
ברנדל עולה עליו , אך בסונטות הוא מרתק במידה לא רגילה . יש לפלטנב דיסק - 
בטהובן מעניין מאוד ( 737097 , ) , ובו הסונטות " אור הירח " , " ולדשטיין " 
ו"אפסיונטה " . נגינה אישית מאד , המזכירה מכמה בחינות את ריכטר . מי שעדיין 
מחפש הקלטה דיגיטלית טובה לקונצרטו לפסנתר מס 1 של צייקובסקי , ימצא אותה 
בנגינת פלטנב , בדיסק " וירגין " שראה אור זה עתה ( , במחיר מלא , 
091197 ) . עם הקונצרטו מנגן פלטנב גם את הפנטסיה הקונצרטית לפסנתר ותזמורת 
אוף 65 של צייקובסקי , יצירה שכמעט לא משמיעים : חביבה , מלודית , ללא 
יומרות מוסיקליות גדולות , בממדי כמעט - קונצרטו ( 92 דקות ) . בשתי 
היצירות מלווה אותו תזמורת " פילהרמוניה " בלונדון , בניצוחו של ולדימיר 
פדוסייב , מנצח התזמורת הסימפונית של הרדיו והטלוויזיה במוסקווה . במערב 
יש פסנתרנים הרואים בקונצרטו מסלול לריצת 001 מטרים באליפות העולם . ברוסיה 
מנגנים אותו בקצב אטי במיוחד . פלטנב ופדוסייב מגישים את מה שנשמע כמינון - 
ביניים נכון . הקלטה מצוינת . בדיסק חדש של פלטנב ( " וירגין " במחיר 
מלא , 961197 , ) הוא מנגן את " תמונות בתערוכה " של מוסורגסקי ואת 
" היפיפייה הנמה " של צייקובסקי . החידוש הוא בסוויטה מתוך המוסיקה לבלט 
" היפהפייה הנמה " , שפלטנב עיבד לפסנתר . רק פסנתרן כל כך ססגוני יכול 
להעביר בפסנתר שפע כזה של צבעי מוסיקה תזמורתית . גם ב"תמונות " באה לכלל 
ביטוי יכולת ציורית גדולה , אך לא הייתי מחליף בחדש את שני ביצועי - המופת 
הישנים , הגדולים - מכולם , של הורוביץ ( אר - סי - איי ) או ריכטר ( 
פיליפס ) . את " תמונות בתערוכה " בביצוע של הורוביץ אפשר לשמוע בהקלטה 
המפורסמת שנעשתה בקונצרט פומבי באולם קרנגי בניו - יורק , באפריל 1591 . 
בדיסק אר - סי - אי , , במחיר - ביניים , 94406 . בדיסק זה , שהוא 
התוספת האחרונה ל"אוסף הורוביץ " של החברה , מנגן הפסנתרן האגדי גם את 
הקונצרטו מס 1 של צייקובסקי , בניצוחו של טוסקניני , בהקלטת - אולפן משנת 
1491 . טוסקניני מכתיב קצב עוצר - נשימה , והורוביץ ליד הפסנתר הוא תזמורת - 
לעצמה . ההקלטה הישנה עברה רענון דיגיטלי הראוי לכל שבח . איכות הצליל 
של " תמונות בתערוכה " טובה אף יותר מזו של הקונצרטו . יש הקלטה שנייה 
של הקונצרטו עם הורוביץ וטוסקניני , מקונצרט פומבי ב3491 באולם קרנגי , 
אך איכות הצליל טובה פחות . קפמאפרקיצחק פרלמן בהקלטות חיות בברית - המועצות , 
בדיסק של אי - אם - איי מאנגליה , בקונצרטו לכינור ותזמורת של צייקובסקי 
ובמקבץ מדהים של קטעי הדרן ( , במחיר מלא , 801457 ) . עם פרלמן מנגנת 
הפילהרמונית הישראלית , בניצוחו של זובין מהטה , וההקלטה נעשתה במסעה של 
התזמורת לברית - המועצות באביב אשתקד . בהדרנים מלווה אותו הפסנתרנית גנט 
גודמן - גוגנהיים , שבאה עמו . פרלמן במיטבו בקונצרטו כולו , אך החשמל 
ניצת רק בפרק האחרון . הדרמה גדולה נמשכת ואף גוברת בצרור הדרנים , ביכולת 
שהיא נדירה גם אצלו . הוא נשמע מכריז על כל יצירה , הווירטואוזיות שלו 
מופגנת והקהל מגיב בסערה . הוא מנגן את הסונטה " סלסולי השטן " של טרטיני , 
את " שיר האהבה " של קרייזלר , את שיר - הלכת מ"אהבת שלושת התפוזים " , 
ה"ניגון " של בלוך , הקפריס בלה - מינור של ויניאבסקי , ה"אנדנטה קנטבילה " 
של צייקובסקי , ומסיים בקטע הסופר - וירטאוזי של בציני , " מחול הגחליליות " . 
זה הרפרטואר המפורסם של חפץ , ולמשמע ההקלטה הזאת אינני יודע אם פרלמן 
נופל מחפץ . לפרלמן ביצוע מלוטש יותר של הקונצרטו בהקלטת אולפן ( עם תזמורת 
פילדלפיה , בניצוחו של יוגין אורמנדי , דיסק של אי - אם - איי , 601747 
) . יש לו גם דיסק הדרנים מצוין , אך כאן הוא מתעלה גם על עצמו . קפמאפרקיש 
הקלטות מעטות של שתי חמישיות המיתרים שכתב ברהמס . ביניהן בלטה ביופיה , 
במשך שנים רבות , ההקלטה שעשו בניו - יורק , ב8591 , חברי רביעיית בודפשט 
המהוללת עם הוויולן וולטר טראמפלר . עתה מוצע הביצוע בדיסק חדש של סי - 
בי - אס סוני , , מחיר - ביניים , 15464 . גם ללא העברה למסטר דיגיטלי 
נשמעת ההקלטה המקורית טובה בהרבה מזו שנשמעה בתקליטים אריכי - נגן . שוב 
אני מוצא על מדפי החנויות את קופסת חמישיות - המיתרים של מוצרט , בנגינת 
הכנר ארתור גרומיו וחבריו ( 3 דיסקים של " פיליפס " במחיר - ביניים , 
684 614 , ) . זו ההקלטה משנת 3791 . יש המעדיפים את חברי רביעיית 
גוליארד בהקלטה משנת 9791 ( בקופסת 3 דיסקים של סי - בי - אס במחיר - ביניים , 
72854 3 , ) . סי - בי - אס הגדילה את האטרקטיוויות של הקופסה שלה בהכניסה 
לדיסק השלישי גם את חמישיית הקלרנית של מוצרט . הנגינה של גרומיו וחבריו 
ב"פיליפס " מצטיינת במוסיקליות רגישה ובצליל חמים וקטיפתי . זה ביצוע מרכז - 
אירופי באופיו , מול הסגנון האמריקאי של גוליארד . שניהם יפים להפליא . 
החמישיות נמנות עם מיטב המוסיקה הקאמרית של מוצרט . 
