שרי ההגנה של פולין וצכוסלובקיה חתמו אתמול בווארשה על הסכם בדבר שיתוף פעולה 
צבאי בין מדינותיהם . שר ההגנה הפולני , פיוטר קולודזייציק , אמר כי החודש 
תחתום פולין על הסכם דומה גם עם הונגריה . על פי ההסכם יתאמו פולין וצכוסלובקיה 
את מדיניותן בתחום ייצור הנשק ורכישתו , באימוני קצינים וב61 תחומים נוספים . 
שר ההגנה הסובייטי , המרשל דמיטרי יאזוב , אמר בראיון לעיתון הבולגרי " זמדלסקו 
זנאמה " כי פירוק הארגון הצבאי של ברית וארשה , עליו הוחלט בשבוע שעבר 
בבודפשט , אינו בבחינת תבוסה לבריה"ם , " שהרי אנו עצמנו נקטנו צעד זה " . 
השינוי אינו אלא " תוצאה של הבשלת התהליכים הטבעיים " , אמר יאזוב . מפקד 
כוחות ברית וארשה , המרשל לושב , אמר בראיון אחר כי פירוק הזרוע הצבאית 
של הברית אינו שם קץ לקשרים הצבאיים בין חברות הברית , אך הללו יתבססו מעתה 
על סדרה של הסכמים דו - צדדיים . 
