הקונצרט נפתח בביצוע בכורה של " הנסיך הקטן " מאת חיים פרמונט . ההרכב 
הכלי הייחודי ( פסנתר , חליל צד שגילם את דמות הנסיך , וקרן ) איפשר 
להמחיש את קסם עולם הדמיונות של הנסיך הקטן , הנמשך בערגה רומנטית לשושנה 
שעל כוכב אחר . תהלוכת מקצבים בסגנון סטרווינסקי הבליטה את הגרוטסקי והנלעג 
בדמויות המלך והרברבן . היה זה תיאור מוסיקלי תוכניתי ופרטני בשילוב עם 
כרומטיקה לירית פיוטית . ביצוע הסונטה בדו מזור ( ד 218 , " גרנד דואו " ) 
מאת שוברט היה מלא חדווה . שרה פוקסון - היימן היתה הכוח המניע , וברט 
ברמן שמר על הדרת - איפוק חגיגית . הבנייה הדינמית היתה יפה והלכת הקולות 
ברורה . הסלסולים היו נקיים , אך יותר מכל שמר הביצוע על הפשטות השוברטיאנית , 
בלי לגלוש למנייריזם מתקתק . בביצוע הסונטה שהלחין הינדמית ב8391 , שהיה 
דרמטי וסוחף , הובלטו הניגודים בין כרומטיקה מהורהרת וענוגה לבין זרימה 
סוערת . הצמד היה במיטבו בנגינת הסונטה בסול מזור ( ק 753 ) מאת מוצרט , 
שהיתה אוורירית ואופיינה בברק שקוף ובמוסיקליות משובחת . 
