בדומה לזרם בלתי פוסק של מטיילים בסוף שבוע , הם משרכים את דרכם בשביל המיוער 
ההררי המוביל אל מחוץ לתאילנד , אבל אין זה מסע תענוגות . גברים ונשים , 
מבוגרים ובני נוער , ממתינים בחוסר סבלנות בחניית החובה בתחנת המלריה 
של ממשלת תאילנד בכפר הקטנטן מאן דאן . לאחר מכן הם ממשיכים בדרכם , בקושי 
נותנים מבט בשלט הגדול בחוץ המכריז " המלריה קוטלת " . אנשי הקמר רוז הידועים 
לשמצה של פול פוט שולטים באזור מאז 9891 , אך אין זה מרתיע את ההרפתקנים . 
מדי חודש מצטרפים 05 אלף מחפשי אבני חן מלאי תקווה , רובם תאילנדים ומקצתם 
בורמזים , לבהלה לאבני האודם . החלומות לחזור הביתה עשירים מכריעים את 
הפחד לחזור ללא פרוטה או לא לחזור כלל . אנשי הקמר רוז מרוצים מן התופעה . 
כאשר שלט פול פוט בקמבודיה בשנות ה07 המאוחרות , הוא אסר על שימוש בכסף 
בתור המצאה זרה מזיקה . נראה שלפחות עכשיו , אם לא קודם , הוא גילה את 
כוחו של הכסף . באשכול הקטן של בקתות בעלות גגות קש הידוע בשם " סאם צאו " 
במעלה ההר מאן דאן , מחזיקים אנשי הקמר רוז בעמדת גבול מאולתרת שבה הם גובים 
דמי מעבר מכל מי שרוצה לחצות את הגבול לפאילין . היתר כניסה ל7 ימים עולה 
סכום המקביל ל06 דולר . תמורת 002 , 1 דולר יכול כורה לחכור זכויות כרייה 
בלעדיות על חלקה בת 061 מטרים רבועים עד למיצוי המאגר שבה . ששה מהאזורים 
המבטיחים ביותר של פאילין שמורים לחכירה על - ידי חברות . חברה תאילנדית 
משלמת כרגע 008 אלף דולר לחודש תמורת הזכות לחפש אבני אודם באחד מהם ; ונראה 
כי מתנהל משא ומתן על זכויות בשאר האזורים . מקורות ביון מערביים בתאילנד 
מעריכים שמאז פתחו אנשי הקמר רוז את פאילין לציידי אוצרות בשנה שעברה , 
הביא להם סחר אבני החן לפחות חמישה מיליון דולר לחודש . הכנסה בלתי תלויה 
ושמנה זו עלולה בסופו של חשבון לתת בידי הקמר רוז את המפתח לניצחון במלחמת 
האזרחים בקמבודיה הנמשכת לסירוגין 02 שנה . בעבר היתה זו בעיקר פקין שחימשה 
ומימנה את פול פוט . אבל על - פי תוכנית השלום הקמבודית הנוכחית , בחסות 
האו"ם , יש להפסיק את כל הסיוע הזר לצדדים הלוחמים . על - פי הסברה , 
יש לקמר רוז מאגרי תחמושת אדירים בגונגלים למקרה שאספקת הנשק מבחוץ תיפסק . 
אם אכן יבוצע הסכם האו"ם הרווחים משדות אבני החן של פאילין יעניקו להם 
יתרון גדול עוד יותר , שכן לקראת הבחירות האמורות להיערך על - פי ההסכם , 
יצאו הצדדים הלוחמים למאבק בחזית חדשה חזית " הנדיבות " . לאנשי הקמר 
רוז יהיה קשה לשנות את תדמיתם מרבי - קצבים למשחררים . הוצאות להורג מהירות 
והמוניות , עינויים , הרעבה ועבודות כפייה הרגו לפחות % 61 מכלל אוכלוסיית 
קמבודיה , בשלוש וחצי השנים לשלטונו של פול פוט . עם זאת , אומרים מומחי 
ביון , אנשי הקמר רוז החלו לחלק מלח , תרופות וביגוד בשעות היום , בכפרים 
שבהם הם שולטים . היחידות שלהם מקפידות לשלם לאיכרים מקומיים על שירותיהם 
כסבלים , במקום לגייס אותם באיומי נשק כמו בעבר ; והם קונים אורז במחיר 
הגבוה בשליש ממחיר השוק . " ככל שיתעכב ההסדר בהשראת האו"ם כך יגיעו הקמר 
רוז להישגים רבים יותר " , אומר חבר באחד הארגונים " הלבנים " הנלחמים 
נגד ממשלת פנום פן , והנמצאים בברית עם אנשי הקמר רוז . " תמיד היה להם 
מספיק נשק למלחמה ; עכשיו גם יש להם כסף כדי לזכות בתמיכה פוליטית " . כורים 
תאילנדים אומרים שאנשי הקמר רוז מעניקים חופש פעולה לא אופייני לתושבי פאילין . 
אף - על - פי שרק זרים רשאים לכרות אבני אודם , הורשו התושבים המקומיים 
לפתוח מסעדות קטנות ושווקים כדי לשרת את ציבור הכורים . המפלגה משגיחה מקרוב 
על המפעלים החדשים , אבל עצם ההיתר שהעניקה להקמתם הוא סטייה בוטה מנוהגי 
העבר . הקמר רוז אפילו מרשה לסוחרים לסחור עם הכורים בפריטים שעד לא מכבר 
היו אסורים בתכלית , כמו רשמי קול וקלטות של מוסיקה פופולרית תאילנדית . 
אולם בשורות התנועה הזו נראה כי המשמעת חמורה כתמיד . " מבחינת נחישותם 
הצבאית הם לא השתנו " , אומר כורה תאילנדי מנוסה שחזר באחרונה משהות של 
חודש במחוז בוראן בפאילין : " הם מוכנים להילחם לנצח " . איש אינו רוצה 
בכך . " קמבודים מכל הצדדים עייפים עד מוות " , אמר דובר אחד הארגונים 
בקואליציה שבראשה עומדים אנשי הקמר רוז . לנוכח האפשרות של מלחמה אין - 
סופית נראה שהולכת וגדלה נכונותם של אנשים לקבל כל צד , יהיה אשר יהיה , 
שיוכל להחזיר , ביעילות הרבה ביותר , את הסדר על כנו ; ורבים מהם אומרים 
כעת שהיחידים שיכולים לעשות זאת הם אנשי הקמר רוז . השחיתות הגדלה של הממשלה 
בפנום פן והמשך תלותה באויבת הוותיקה וייטנאם היו לזרא לתושבי הכפרים . 
גם שתי הסיעות האחרות בקואליציה נגד המשטר נחשבות מושחתות ובעלות ארגון 
לקוי . " בהשוואה אליהן אנשי הקמר רוז לא נראים גרועים כל כך " , מסכם 
מומחה ביון מערבי בתאילנד . " הם עלולים להתגנב חזרה לשלטון תוך שנתיים 
עם או בלי הסכם או"ם " . פתיחת שדות אבני האודם היתה צעד מכוון לקראת מטרה 
זו . כאשר החלו כוחות האנוי לסגת מאזורי הגבול עשירי המשאבים של קמבודיה 
ב9891 , הורה פול פוט לקדרים הבכירים שלו להתמקד בניסיון להשתלט על האוצרות . 
היעדים הרצויים ביותר היו פאילין והיערות במחוזות פרי ויה וקומפונג תום . 
מייד עם השתלטם על אזורים אלו , החלו אנשי הקמר רוז לסלול דרכים נוספות 
לגבול קמבודיה . הם גם מיהרו להכין ולאכוף שיטה לפיקוח קפדני על הזרים בתוכם . 
כל ציוד המכרות הנכנס לקמבודיה טעון תשלומי מכס כבדים , ויש לשאת אותו 
ביד שכן אסור להכניס כלי רכב . פטרולים של אנשי הקמר רוז בודקים בהתמדה 
רשיונות כניסה , ואת גבולות חלקות המכרות , כדי להבטיח שאיש אינו פולש 
לאזור החכירה של זולתו . כורים הנתפסים באזור יום או יומיים לאחר שפקע 
תוקף ההיתר שלהם , חייבים לשלם קנס בסך 01 דולר ומקבלים אזהרה חמורה . 
האשמים בעבירות רציניות יותר נאלצים למסור את ציודם , ואז נלקחים חזרה לסאם 
צאו ומגורשים . אך למי שמציית לתקנות אין כמעט טענות . מחפשי אבני אודם 
רשאים לחפור בכל מקום שהם רוצים , פרט לאזורים שהוחכרו . וכורים שמזלם 
שפר עליהם רשאים לשמור ברשותם כל מה שהם מוצאים : אנשי הקמר רוז אינם מטילים 
מסים או דמי גבייה אחרים על אבני חן העוזבות את המדינה . כורים אומרים שהקדרים 
ממושמעים מכדי לנצל את מעמדם ולבקש שוחד . " אני חושב שהכסף מגיע ישר לצמרת , 
שם מקומו " , אמר כורה מתאילנד החוכר חלקה במחוז בוראן . לכורים מעטים 
יש אהדה רבה למטרות הקמר רוז , אבל הסיכוי לעושר פתאומי מפתה מכדי שיהיו 
מוכנים לוותר עליו . בבוראי עיירת הגבול התאילנדית הקרובה ביותר לאזורי 
אבני החן והשוק העיקרי לכל האבנים כמעט המופקות בקמבודיה העסקים משגשגים . 
בתים וחנויות חדשים צצים בכל אתר , הרחובות מלאים וגדושים במשאיות חדשות 
ונוצצות מיפאן ; ומדי בוקר מציבים עשרות סוחרים , רובם מחברות התכשיטים 
התאילנדיות , את שולחנותיהם לאורך הרחוב הראשי המאובק של העיירה , כדי 
לקנות ולמכור את האבנים בצבע האדום כדם . הם משלמים במזומנים מחפיסות עבות 
של שטרות תאילנדים מרשרשים . פקידים מקומים מעריכים שעד למיליון דולר עוברים 
מיד ליד מדי יום בשוק אבני האודם בעיירה . המספר היה עוד גבוה יותר לולא 
השפל הבין - לאומי הנוכחי במוצרי מותרות . המחיר הסיטונאי של אבני אודם 
ירד ב%04 מאז תחילת המלחמה במפרץ . לא רק מכירת אבני האודם מביאה את הכורים 
חזרה לבוראי . למרפאת המלריה הממשלתית בעיירה חוזרים המוני גברים ונשים 
מקמבודיה כדי לעבור בדיקות ולקבל טיפול . פקידי בריאות בתאילנד אומרים שלפחות 
כורה אחד מכל שלושה יחלה במלריה של המוח , מחלה שלעתים קרובות קטלנית אם 
אין מקבלים טיפול רפואי הולם . מאות כורים נעדרים , על - פי הסברה , מתו 
בגונגל הקמבודי כתוצאה ממחלות . אחרים חוזרים בעטיין הביתה נכים לצמיתות . 
" זה שווה את זה " , אומר אמפורן רסטאיסון , בן 82 . בשנה שעברה הוא 
עזב את הכפר שלו במרכז תאילנד כדי לחפש את מזלו בפאילין . עכשיו הוא סובל 
ממלריה , וחייב לשוב לתאילנד כדי לקבל תרופות שיבלמו את המחלה . עם זאת 
עיניו נוצצות כאשר הוא חושב על האבן בת שני הקראט שמצא פעם ו002 , 1 הדולרים 
ששילמו תמורתה בשוק . בהשוואה לכמה מהסכנות האחרות האורבות בגונגל מלריה 
היא דרך קלה למות . אזור המלחמה לשעבר מלא במוקשים שנשכחו זה מכבר אך קטלניים 
כתמיד . עם זאת כורים מנוסים אומרים שכרגע פועלים אולי עד ל001 אלף מחפשי 
אבני חן בפאילין . רבים חוזרים לתאילנד בידיים ריקות אך ברוח מרוממת . בתחנת 
המלריה במאן דאן חיכתה בצייתנות סי נה בת ה41 לבדיקה , לאחר שהות בת שבועיים 
בשדות אבני האודם . " לא היה לי מזל אבל אני אחזור " , אמרה . בעוד היא 
מדברת דקר טכנאי רפואי את אצבעה למדגם דם . סי נה בקושי העוותה את פניה . 
