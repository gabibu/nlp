" הצעת תיקון החוק להסדר ההימורים בספורט , שהוגשה על ידי ח"ך דדי צוקר 
מטעם ועדת החינוך של הכנסת הוא חוק פופוליסטי . הגשתו נובעת משיקול פוליטי 
ולפרסום אישי של מציע החוק " , אמר מזכ"ל ההסתדרות ח"ך ישראל קיסר בישיבת 
דירקטוריון הפועל שדנה בהצעת החוק . בישיבה השתתפו גם מחזיק תיק הפועל בוועדה 
המרכזת יעקב ישי ויו"ר לשכת הקשר של ההסתדרות בכנסת גדעון בן ישראל . קיסר 
הוסיף שבדברי ההסבר לחוק , מציע ח"ך צוקר שמהרכב המועצה להסדר ההמורים יוצאו 
חברים השייכים למרכזי הספורט ויוחלפו באישי ציבור נייטרליים . ברור שהצעת 
החוק תחליש את כל המרכזים , אמר , ולכן צריך להקים צוות בין - מרכזי שיאבק 
נגד החוק או בתיקונו . כל הדוברים אמרו כי הניזוק העיקרי מהצעת החוק יהיה 
מרכז הפועל . הוחלט להקים צוות בין - מרכזי שיפעל בקרב חברי הכנסת לדחות 
את הצעת החוק או לשנותו . 
