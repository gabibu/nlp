מנהל בית ספר על - יסודי בשכונת ריוורדייל שבניו יורק נדהם כאשר כל אחד מילדי 
המהגרים היפאנים הזמין בתחילת השנה שתי מערכות של ספרי לימוד . " אחת בשבילי , 
אחת בשביל אמא . אנחנו לומדים יחד " , היה ההסבר שקיבל המנהל מהתלמידים , 
ששיעורם באוכלוסיית השכונה ובית הספר גבוה . את הסיפור הזה , כדוגמה קיצונית 
למעורבות הורים בתהליך הלמידה של ילדיהם , מביא פרוף אדיר כהן , ראש הקתדרה 
לחינוך ולחברה בבית הספר לחינוך באוניברסיטת חיפה . כהן טוען שמערכת החינוך 
הישראלית החמיצה את ההזדמנות הנדירה שנוצרה בתקופת החירום , לחולל מהפיכה 
במערכת ובתוך זה לקרב את ההורים למלאכת ההוראה והלמידה . לדעתו , שיטת האוניברסיטה 
הפתוחה , או מרכז הלימודים הגמיש , בקבוצות קטנות , בהדרכת מורים ובסיוע 
הורים , היתה יכולה לחלץ את בתי הספר מקיפאונם . אבל כל הרעיונות היפים 
שהועלו על ידי משרד החינוך נגנזו עם שובם של התלמידים למוסדות החינוך . בימים 
אלה שלח כהן לשר החינוך וליו"ר המזכירות הפדגוגית במשרד החינוך תוכנית להפעלת 
התלמידים במצב חירום . לטענתו , התלמידים הוחזרו למוסדות החינוך מהר מדי 
ואין לדעת אם המערכת לא תושבת בשנית עקב המצב הביטחוני . הוא בטוח שעקרונות 
תוכניתו יהיו יפים גם לימים כתיקונם וירעננו את המערכת . יפאן היא דוגמה 
שלילית למעורבות הורים בתהליך הלמידה , אומר כהן . גילאי 6171 , מגיעים 
שם לבחינות המיון לאוניברסיטאות מלווים בהוריהם . מערכת היחסים הרגשיים 
האמיצים בין ילדים לאמותיהם מנוצלת על ידי מערכת החינוך ביפאן לשיפור ההישגים 
בלימודים . אי הצלחה נחשבת בגידה של הילד באם . " תעשיית הרהיטים לילדים 
ביפאן ייצרה בשנים האחרונות כיסאות ושולחנות שצורתם אליפטית , והילד מתיישב 
בתוך האליפסה כאילו חזר לרחם אמו . בחלק מהרהיטים יש זמזם , שבאמצעותו 
מזעיק הילד את האם . ביפאן מקבלים התלמידים ואמותיהם מבתי הספר , דרך שגרה , 
מערכת כפולה של ספרי לימוד . הלחץ על התלמידים להישגיות הוא אחד ההסברים 
לשיעור הגבוה יחסית של התאבדויות בני נוער " . במקומות נוספים באיטליה , 
בנורווגיה , בפינלנד ובארה"ב , שבהם תלמידים אינם מגיעים לבתי הספר באורח 
סדיר , בגין המרחק , מתבצעת למידה עצמית באמצעות הטלוויזיה ובאמצעות חומר 
הדרכה כתוב של משרדי החינוך המקומיים . לא דפי עבודה , אלא ערכות לימוד , 
הכוללות ספרים , חוברות וחומרים אחרים . לעתים נעשית הלמידה על ידי הכנסייה , 
המשמשת מרכז קהילתי . כהן אומר שבספרות המקצועית מדוח על טיפוס חדש של 
תלמיד : פעיל , חקרן ופחות משנן . הפעלת מרכז הלמידה הגמיש לפני כשבועיים 
נעשתה , לטענתו , בלא הכנת תשתית מוקדמת . לא היו למשרד החינוך תוכניות - 
מגירה להפעלתו . לא הוכנו תוכניות לימוד , ספרי לימוד ותוכניות טלוויזיה , 
והמורים לא הונחו לעבוד בהתאם . דפי עבודה שהגיעו לידי כהן מבתי ספר אחדים 
היו חלקם משעממים או שגרתיים וחלקם תלושים מהמציאות . שתי מורות בכיתה ז , 
בחטיבת ביניים בחיפה , הנחו את תלמידיהן באמצעות דפי עבודה לצאת במצב החירום 
מבתיהם ולהגיע למערת אליהו , ברכס הכרמל , ליד סטלה מאריס . הילדים התבקשו 
לצייר את המערה ותכולתה , לראיין את המבקרים בה ולשאול אותם למטרת ביקורם . 
משימה נוספת שהטילו עליהם היתה לחפש בספרייה הציבורית חומר על הכרמליטים 
ועל ההיסטוריה של חיפה . תלמידי אותה כיתה אמרו כי המשימות שהוטלו עליהם 
היו בלתי אפשריות ( ריחוק המערה מהבית ואי תפקודן של הספריות ) . תלמיד 
שהגיע למערה מצא שהיתה סגורה למבקרים . צוות אחר של שתי מורות , בכיתה ח 
באותה חטיבת ביניים , הנחה את התלמידים לצאת לשדות , לאסוף צמחים ולערוך 
להם מילון הגדרות . " בימים כתיקונם ההנחיות האלה מצוינות . בתקופת חירום 
הן אינן רלוונטיות " , אומר כהן . החזרת התלמידים למוסדות החינוך היתה שגויה , 
לדעתו , בגין הסיכון הביטחוני ( תת - מקלוט והצטופפות המוני תלמידים תחת 
גג אחד ) . " ההחלטה מלמדת שמשרד החינוך לא נערך לשיטת הוראה אחרת . 
מרכז הלמידה הגמיש לא נתן כלים אמיתיים , למורים ולתלמידים , לעבודה עצמית . 
יישום רעיון שאין מאחוריו כלים הוא מעשה עקר ומתסכל " . אמנם רעיונות לא 
שגרתיים צצים כל העת במערכת החינוך , אולם בימים רגילים קשה לממש אותם . 
" עדיין יש אצלנו צנטרליזם חינוכי , המתבטא בתוכניות לימוד אחידות , 
במכסות לימוד ובבחינות , העושים את הרעיונות היפים פלסתר . רק לפני שבועיים 
דיבר משרד החינוך על חשיבות ההפעלה העצמית של התלמידים באמצעות מרכז הלמידה 
הגמיש והיום חוזרים לשגרה , לומדים פרק ב בישעיהו פסוק ט"ו , וכל הרעיונות 
החדשניים מתו . " היום אנחנו שומעים שיקצצו בחופשות בבתי הספר ובגנים , 
כדי שהמורים והגננות יחזירו ימי עבודה . זו קביעה ביורוקרטית : הפסדנו 
כך וכך ימים , נחזיר כך וכך ימים . פנקס החשבונות הפקידותי מאוזן . אבל 
אם נחזיר עשרה ימים שבהם ימשיכו ללעוס את החומר בדרך הרגילה , לא עשינו 
דבר . צריך לדבר על רפורמה חינוכית ולא על הספקים . " היה אפשר להפוך את 
החוויה של חודש - חודשיים לימודים בשיטת מרכז הלמידה הגמיש למנוף עצום בעשייה 
החינוכית . מחר יתחילו השיחות על שלום , על יחסים בין עמים , על זיקה 
לקרקע , על ויתורים . בית הספר היה צריך להיכנס עכשיו בעובי הקורה בכיוון 
החברתי , האידיאולוגי והציוני . בחלק מבתי הספר זה נעשה , אולם ברבים 
לא . זו הזדמנות להראות לתלמידים שדיבורים על נושאים אלה הם החיים עצמם 
ולא מליצה . " רווח נוסף שהיו התלמידים יכולים להפיק מתקופה ממושכת יותר 
של למידה בשיטת המרכז הגמיש הוא צריכה ביקורתית של המדיה . לא היתה לנו 
תקופה שבה אמצעי התקשורת הציפו אותנו במסרים , חלקם סותרים , חלקם משאלות 
לב , חלקם הטעיה מכוונת וחלקם , כמובן , אמינים . זאת היתה הזדמנות להקנות 
לילדים כלים לצריכה ביקורתית של מידע בכלל , לעריכת השוואה , להתחסנות 
בפני דמגוגיה , לשיקול - דעת נוכח מסרים סותרים ובעיקר לספקנות . " הרווח 
הגדול האחר שהוחמץ הוא הסיטואציה המשפחתית של הלמידה . בכל תוכניות הלימוד 
החדשות בעולם הורים הם חלק מהמערכת המלמדת והלומדת . היום , בגלל מצב החירום , 
נוצר מצב שההורים מרגישים שותפים יותר מתמיד לתהליך הלמידה של ילדיהם . 
צריך להצמיח לזה המשך . עד היום לא השכילה מערכת החינוך לשלב באופן אמיתי 
את ההורים בלמידה , למרות שהם השותפים הכי אכפתיים בחינוך . יש אפילו רתיעה 
מפני שילובם , מחשש מפני תופעה של התערבות - יתר " . 
