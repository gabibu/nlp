משחק הצדעה לכדורסלנים הזרים והמתאזרחים שלא עזבו בימי המלחמה את הארץ , 
יהיה היום בשעה 00 . 51 באולם האוניברסיטה בתל אביב . נבחרת של השחקנים 
הזרים והמתאזרחים תתמודד נגד נבחרת כוכבים ישראלים . בנבחרת הזרים , שתודרך 
בידי אפי בירנבוים , יופיעו הזרים דומאס , אבדיה ומוטאפציץ והמתאזרחים 
נוורסון , לאסוף , סימס , ארל ויליאמס , דלזל , לבנובסקי , נלסון , 
מאלוביק , קורנליוס והבארד . בנבחרת הישראלים , בהדרכת יורם חרוש , 
ישחקו אלימלך , פרישמן , רוזנברג , ברקוביץ , גמצי , הנפלד , אטלס , 
ריכליס , תייר , אברמוב ואמסלם , אם ישוחרר לכמה שעות משרות מילואים . 
בנוסף למשחק הזה תהיה תחרות קליעות ם - 3 ובה ישתתפו גמצי , ברקוביץ , 
דלזל , אבדיה ורוזנברג . בתחרות הטבעות אמורים ליטול חלק דומאס , נוורסון 
וקורנליוס . מגינים מיוחדים יקבלו קבוצות היצוג שלנו באירופה , מכבי ת"א , 
הפועל ת"א וגליל עליון . הכניסה תהיה רק בהזמנות . על פי הוראות הג"א 
יוכלו לצפות בו רק 005 איש . בין המוזמנים יהיו ילדי המפונים שבתיהם נפגעו 
בהתקפות הטילים וכן חיילי סוללת פטריוט אמריקאים . 
