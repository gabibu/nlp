בשטחים השתררה אתמול אווירה של הלם , בעקבות הודעתו של סדאם חוסיין על הנסיגה 
מכוויית . ממקומות שונים בגדה הגיעו דיווחים על פלשתינאים שהגיבו בפרצי 
כעס ואלימות , משהתברר להם כי הצבא העיראקי מובס . תושבים מרטו את שערות 
ראשם , הטיחו ראשם בקיר , ואף ניפצו מקלטי טלוויזיה שהציגו את תמונות השבויים 
העיראקים . תופעות מהסוג הזה נראו בפעם האחרונה כשנשיא מצרים , אנואר סאדאת , 
הגיע לביקור בישראל . עד לנאום הנסיגה של סדאם חוסיין , סירב הרחוב הפלשתיני 
להאמין בתבוסתו , וגם אתמול גרסו עדיין רבים כי מאחורי הנסיגה מכוויית עומדת 
תחבולה קטלנית וסודית של השליט העיראקי . למרות התרבות הידיעות על ממדי התבוסה 
שנוחלים העיראקים בשדה הקרב , המשיך הרחוב הפלשתיני בשטחים להביע תמיכה 
גורפת בסדאם , אך פחתה האמונה כי העיראקים יצליחו להתאושש . ההתנגשות בין 
הרגשות והמציאות התבטאו בדרכים שונות . רבים סירבו להאמין לתמונות התבוסה 
שהוקרנו גם בטלוויזיה הישראלית . בשיחה עם פעילי אש"ף בחו"ל , הם טענו 
כי התמונות שהציגו המוני חיילים עיראקים נכנעים היו מזויפות , ונועדו לזרוע 
דמוראליציה במסגרת מלחמת התעמולה בין הצדדים . בקרב האינטליגנציה בשטחים , 
לעומת זאת , ניכרת כבר השלמה עם תבוסת עיראק ואישים פלשתינאים הביעו דאגה 
לגורלם של כמיליון וחצי פלשתינאים שמצאו את פרנסתם בארצות המפרץ . ניכרת 
גם דאגה לגורל הסיוע של מדינות ערב לשטחים שהקיצוץ בו כבר נותן את אותותיו . 
בית החולים " אל - מקאסד " במזרח ירושלים , למשל , שטיפל עד כה בנפגעי 
אינתיפאדה חינם , הנהיג השבוע הסדרי תשלום כתוצאה מהמצב הכלכלי המחמיר . 
קפידבינרוב האישים הפלשתינאים נמנעו אתמול מלהגיב בפומבי על ההתפתחויות בשדה 
הקרב , לפני שהתמונה תתבהר כליל . בשיחות פרטיות , אמרו כי הפלשתינאים 
הם עם חסר מזל שהגורל בוגד בו שוב ושוב . שירים רבים חוברו כדי לעודד את 
סדאם חוסיין להמשיך בירי הטילים . אחד מהם אומר : " צרוחי ראייח צרוחי 
גאי צרוחי גנן נחמן שי " . ( " הטיל שלי הולך הטיל שלי שב , הטיל שלי 
משגע את נחמן שי " ) . שירים נוספים הוקלטו על גבי קלטות שהן מצרך מבוקש 
ונחטפות מהדוכנים . מבחינת רוב תושבי השטחים , יישאר סדאם חוסיין גיבור 
גם בתבוסתו , בעצם העובדה שהחזיק מעמד במשך ששה שבועות מול 92 מדינות , 
ויצר את הזיקה ההכרחית של הבעייה הפלשתינית לכל פתרון באזור . " סדאם 
הפך לגיבור עוד לפני שנורתה הירייה הראשונה " , אמר פלשתינאי משכם . רוב 
הפלשתינאים מחרימים בימים אלה את התחנות הסוריות והמצריות , והם ניזונים 
בעיקר מאמצעי השידור הירדניים המביאים את גרסת העיראקים על ניצחונות בשדה 
הקרב , ומרדיו מונטה קרלו . אתמול , אחרי ששודר נאום הנסיגה מכוויית , 
שוב עלו צעירים על גגות הבתים בשכם בשריקות וקריאות " אללה אכבר " , כפי 
שעשו בזמן שנורו טילים לעבר תל אביב . סדאם ימשיך לגלם עבורם את התקווה 
והאמונה של העם הפלשתיני . אסעד סיפטאווי , מרצועת עזה , מי שהגה בזמנו 
תוכנית שלום , קרא אתמול לממשלת ישראל לאפשר לפלשתינאים שהתגוררו במפרץ , 
לאפשר להם לשוב ולהתגורר בגדה וברצועת עזה . לדבריו , צעד זה יוכיח כי 
כוונת ישראל לשלום . סיפטאווי אמר כי הוא שוקל לחדש את תוכנית השלום שלו , 
ולהציגה בפני שר הביטחון , משה ארנס . קפידבינצה"ל הסיר אתמול את העוצר 
מרוב שטחי הגדה והרצועה במשך שעות היום , וכ02 אלף פלשתינאים יצאו לעבודה 
בישראל 005 , 01 מתוכם מהגדה המערבית . במנהל האזרחי הביעו הערכה כי תוך 
זמן קצר , עם הסרת איום הטילים העיראקים , יחזרו החיים בשטחים למסלולם , 
ופועלים יוכלו לצאת לעבודה גם באזור חיפה ותל אביב . מקורות פלשתינים דיווחו 
על מספר תקריות בכפרים כיפל - חרס ועוורתא באזור שכם . חיילי צה"ל ביצעו 
אתמול מעצרים בשכם , ותושבים סיפרו כי חיילים טיפסו בסולמות על הגגות , 
כדי למנוע בריחת מבוקשים . אתמול בבוקר נזרק בקבוק תבערה על סיור משמר הגבול 
בכפר סעיר שבהר חברון . לא נגרם נזק ולא היו נפגעים . תושבים ברצועת עזה 
דווחו על ארבעה פצועים בהתנגשויות עם חיילים . שניים במחנה הפליטים בורייג 
( אב בן 36 ותינוקו בן ה4 ) ושניים בשכונת שייח רדואן בעזה . חייל צה"ל 
נפצע קל מיידוי אבנים בעזה , והועבר לטיפול בבית החולים ברזילי באשקלון . 
הוא אושפז במחלקת אף אוזן גרון להמשך טיפול . זרועות הביטחון לכדו באחרונה 
תושב ממחנה הפליטים גנין , שהודה ברצח סוהר שירות בתי הסוהר , כמאל פארס , 
ב8 בנובמבר בשנה שעברה . החשוד ברצח נמנה עם חוליה מקומית , שרוב חבריה 
נלכדו באחרונה . חברי החוליה חשודים כי רצחו מספר רב של תושבי המקום , 
שנחשדו על ידם בשיתוף פעולה עם השלטונות , וכן ביידוי בקבוקי תבערה ובמעשי 
אלימות . הלילה נאטם ביתו של החשוד ברצח הסוהר בגנין . אוטובוס אג"ד בקו 
32 בירושלים נרגם באבנים אתמול בצהריים , ואחת משמשותיו נופצה . בכניסה 
למחנה הפליטים שועפט , בצפון ירושלים , פוזרו על הכביש מסמרי " נינגה " , 
המיועדים לגרום לנקרים בצמיגי מכוניות . שוטרי משמר הגבול אספו את המסמרים 
בטרם נגרם כל נזק . 
