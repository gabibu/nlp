השבוע יימשכו הדיונים לקראת גיבוש עסקת חבילה בין הממשלה , ההסתדרות והמעסיקים . 
ביום חמישי עסקו הצדדים בליבון מגוון רחב של נושאים מחשיפת המשק לתחרות 
ועד להסדר תשלום השכר בתקופת ההיעדרות בתחילת המלחמה . לא שאין בעיות במשק , 
אך יש מקום לתמוה לפשר הקדשת מאמץ כה מרשים ליצירת הסדר משולש . עסקת חבילה 
נשמעת תמיד כפתרון טוב , אשר מוכיח לכאורה את דבר קיומו של שר אוצר פעלתן . 
אך לעסקאות כאלה יש מחיר , אשר שר האוצר משלם מן הקופה הציבורית , לאינטרסים 
סקטוריאליים ואישיים של ההסתדרות והתעשייה . אין להפוך עסקאות לעניין שבשגרה , 
כדי לא לאבד את כוחן בשעות משבר . עסקה כזו היתה נחוצה כאשר דובר על בלימת 
האינפלציה . אז צריך היה לגייס את הסכמת התעשיינים להקפאת מחירים , ואת 
הסכמת ההסתדרות להורדת שכר ; הפעם המצב הפוך . התעשיינים לא יכולים להעלות 
מחירים , כי השוק בשפל אם יעלו , לא ימכרו . מדד פברואר יהיה נמוך ממילא . 
דב לאוטמן מבטיח כחלק מהעסקה , שהתעשיינים לא יתנגדו למדיניות החשיפה של 
האוצר . הבטחה זו מיותרת : הממשלה החליטה על חשיפת התעשייה המקומית בפני 
יבוא מהלך נכון , שצריך בכל מקרה ליישמו . נציג התעשיינים מבטיח קליטת 
עולים במפעלים , כחלק מההסכם . היש בעל עסק שיעסיק ולו אדם נוסף אחד במפעלו , 
כי לאוטמן מבקש זאת ? אם יהיה לו כדאי יעסיק ; אם לא לא . כדי שיסכימו 
לחתום , מבקשים התעשיינים שיפחיתו בעבורם את עלות העבודה . כלומר שדמי 
הביטוח הלאומי יירדו ב%4 . פירוש המהלך גירעון נוסף של 5 . 1 מיליארד שקל 
בתקציב , בתקופה שהגירעון גדול בלאו הכי , ובפתח תביעות להגדילו ב5 . 2 
מיליארד שקל נוספים עקב מלחמת המפרץ . גם ההסתדרות באה לדיונים עם רשימת 
קניות כבדה ובתוכה תקציב קופת חולים , הסדר כור , הבטחת איגרות חוב המיועדות 
לקופות הפנסיה , תשלום דמי אבטלה לעובדים שיצאו לחופשה מאונס . ההסתדרות 
כבר הודיעה שהיא לא תהיה מוכנה לשלם באמצעות עיקור חלק מתוספת היוקר , ויש 
לקוות שגם שאר המשתתפים בדיונים יורידו תביעה זו מסדר היום . תוספת היוקר 
במתכונתה הנוכחית באה באיחור ניכר אחרי ההתייקרויות , והיא מפצה רק על כ%05 
מהן . כלומר , מי שמקבל רק תוספת יוקר , שכרו נשחק ממילא . הסכם חבילה 
בתקופה זו בין הממשלה , ההסתדרות והמעסיקים הוא הסכם של " תן " מצד ההסתדרות 
והתעשיינים ושל " קח " מצד הממשלה לכן זהו הסכם מיותר . על הנושאים החשובים 
בכל הקשור ליחסי עבודה יכולים וצריכים המעסיקים וההסתדרות לשבת לבדם . אין 
שם צורך בנציג האוצר . בזמן שייחסך לשר האוצר במניעת הדיונים המרתוניים , 
הוא יוכל לשמש למלאכה דחופה נקיטת צעדי מאקרו שיובילו לצמיחה . שר האוצר 
הוא המופקד על הנהגת המשק : עליו לקחת פיקוד ולהחליט על מדיניות שכר , 
מחירים , מסים , שער חליפין , גיוס הון , ולהשפיע גם בנושאי כמות הכסף 
ושערי הריבית כדי לשרת את מטרת הצמיחה . לשם כך אינו זקוק לשותפים . 
