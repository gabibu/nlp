ארגון יהודי בארה"ב הנקרא " איחוד הוועדות למען יהודי בריה"ם " , פועל בצורה 
נמרצת לפתיחת שערי ארה"ב בפני 052 אלף יהודים מבריה"ם . בדיון בפורום סגור , 
שהתקיים שלשום בלשכת יו"ר הנהלת הסוכנות , שמחה דיניץ , בהשתתפות מנהיגים 
יהודים , נמסר כי ראשי ארגון זה , החבר בוועידת הנשיאים של הארגונים היהודיים , 
שמו להם למטרה לשכנע את הקונגרס האמריקאי להגדיל את מכסות ההגירה ליהודים 
מבריה"ם מ04 אלף בשנה ל052 אלף . בדיון הובעה התנגדות חריפה לפעילות הארגון 
שכבר פתח משרד במוסקווה . סוכם כי כל הגופים היהודיים בארה"ב יתאחדו לפעולה 
משותפת כדי לסכל ניסיון זה , העלול לפגוע בעליית היהודים לישראל . בנוסף , 
הובעה דאגה מפעילות ארגון " הייאס " , המתכונן אף הוא לפתוח משרד במוסקווה . 
ארגון זה כבר פירסם מודעות בעיתונות הסובייטית , שבהן קרא ליהודים שטרם 
אושרה בקשתם לעלות לישראל , לפנות אליו . הנושא עלה אתמול לדיון גם במוסד 
לתיאום , המשותף לממשלה ולסוכנות . הובע חשש מהתחדשות תופעת הנשירה , 
לנוכח פניותיהם של יהודים בבריה"ם אל שגרירות אוסטריה במוסקווה . בהחלטת 
המוסד לתיאום נאמר כי הוא רואה בדאגה רבה את ניצני הפעילות במקומות מסוימים 
במערב למען הגירת יהודים מבריה"ם לארצות אחרות . המוסד קרא לכל הגופים הקשורים 
בנושא שלא לתת יד לארגונים ופעולות אלה , ולהמשיך במאמצים לעידוד העלייה 
לישראל . 
