השיתוק שאחז במשק הישראלי בתקופת המלחמה נדמה שפסח רק על הטלוויזיה בכבלים , 
שדווקא בימים אלה זו לה שעתה הגדולה . כ052 אלף נפש , כלומר כששה אחוזים 
מן האוכלוסייה , מחוברים כיום לאחת מרשתות הכבלים בארץ . בימים שמשפחות 
שלמות כלואות בביתן שעות רבות , האפשרות לבחור בין עשרים וארבעה ערוצים 
היא ברכה גדולה . והמבחר הוא באמת רב : נוסף לרשתות החדשות משדרים הכבלים 
מסביב לשעון ערוץ סרטים , ערוץ משפחה , ערוץ ילדים , ערוץ ספורט , ערוץ 
מוסיקה קלה ולוויינים מכל רחבי תבל . יזמי רשתות הכבלים בארץ נתבקשו על ידי 
דובר צה"ל לשדר את האזעקות בכל הערוצים , ולהקפיד למלא אחר הוראותיו . 
אחת ההנחיות שהתקבלו מדובר צה"ל עם תחילת המלחמה היתה מעקב רצוף אחר הלוויינים 
הערביים הסעודי והמרוקאי כדי למנוע ניסיון תעמולה או הסתה . אולם מתברר 
שהרעה נפתחה ממקור בלתי צפוי : דווקא רשת טי - וי 5 הצרפתית החלה לשדר סרטי 
תעמולה של אש"ף ושידוריה נפסקו מיד . קפמאבינאופן התפתחותן של רשתות הכבלים 
בארץ שונה מזה שבמרבית מדינות העולם . בדרך כלל מתחרות רשתות הכבלים על 
עינו של הצופה ועל כיסו בערוצים ארציים ומשגשגים . אצלנו , כידוע , יש 
ערוץ אחד , כשהערוץ השני עדיין נתון באזיקים . זאת גם הסיבה שאחוז ההתחברות 
בישראל הוא מהגבוהים בעולם : עד 06 אחוז בפנייה הראשונה . בארצות - הברית 
הגיעו לשיעור כזה אחרי שלושים שנה . ממשאלים שערכו החברות עולה ששביעות 
הרצון מן השידורים נעה בין 08 ל09 אחוז . תעשיית הכבלים בארץ מגלגלת סכומים 
שבין 003 ל004 מיליון דולר הדרושים לרישות המדינה . מקור הסכום כולו ביזמים 
פרטיים , שליש ממנו מקורו בהשקעות זרות . בימי המלחמה פנו מאות אזרחים בבקשה 
להתחבר לרשתות הכבלים , אולם כיום הבעיה המרכזית של החברות היא הנחת התשתית . 
במצב שבו קבלנים מגויסים וקבלני משנה עובדים עם פועלים מהשטחים שאינם מגיעים , 
יש קושי בחיבור משפחות חדשות . שלא לדבר על צמצום שעות העבודה , כדי שהעובדים 
לא ייתקעו בחדרים האטומים של המנויים בעת אזעקה . ל"תבל " , שלה הזיכיון 
באזור תל אביב , מחוברים כיום כעשרת אלפים בתי אב , בגבעתיים , יד - אליהו , 
נחלת - יצחק ובבלי . בתקופה זו נעשה ב"תבל " מבצע מיוחד לחיבור מערכות 
העיתונים ואזור בתי המלון שלחוף הים בתל - אביב , ובמיוחד חיבור מרכז התקשורת 
הבין - לאומי שבמלון הילטון לשידורי הסי - אן - אן . כרגע עובדים ב"תבל " 
על המשך רישות יד - אליהו , על סיום הפרישה בגבעתיים , ובמקביל רישות צפון 
תל - אביב ורמת אביב והאזור שבין הרחובות שאול המלך ארלוזרוב ואבן גבירול . 
המנכ"ל , יוסי דואר , אומר שמדובר בכשבעת אלפים בתי אב שיחוברו עד פברואר - 
מארס . אזור כיכר המדינה , בין שאול המלך עד הירקון , ירושת עד אפריל . 
כמו החברות האחרות , שידרה " תבל " מסביב לשעון גם כשכל המשק היה מושבת , 
ואף הפעילה צוותי אחזקה ותפעול . דואר : " הרחבנו את היקף השידורים לילדים 
ל42 שעות ביממה , וכך גם את ערוץ המשפחה . הוספנו שעות של סרטים כדי לתת 
תעסוקה לאנשים שהיו כלואים בבתים . הוספנו ערוץ חדש המשדר כל הזמן את קלטות 
התדרוך של הג"א . בערוץ ההודעות הוספנו הודעות על מוקדי חירום של הג"א או 
ער"ן וכדומה " . בחברת " גוונים " , שבאזור הזיכיון שלה בראשון - לציון מנויים 
11 אלף בתי אב , פתחה מיד עם תחילת המלחמה אולפן פתוח , שבו סיקרה את כל 
האירועים החריגים באזור כמעט בשידור חי . ב"גוונים " אירחו פסיכולוגים 
לילדים , מומחים להתגוננות אזרחית וכדומה . זאת בנוסף להרחבת השידורים 
בערוצים האחרים ל42 שעות ביממה . לדברי מנכ"ל " גוונים " , עמוס לסקר , 
הסתמנו באזורו שתי תופעות : " מצד אחד , נצמדו התושבים לסי - אן - אן ; 
כשבטלוויזיה עוד דיברו על אזעקה , בסי - אן - אן כבר ראו את הטיל נופל . 
מצד שני , היה צמא גדול לדעת מה קורה באזור , ועל כך ענינו בהגדלת התוכניות 
העצמיות " . אודי מרון , מנכ"ל איי - סי - פי , החברה שמספקת תוכניות לארבע 
מתוך חמש החברות המשדרות כיום ( " תבל " , " ערוצי זהב " , " מתב " , 
" גוונים " , " איי - סי - אס " ) , אומר שיתרונן של רשתות הכבלים הוא 
בכך שהן נתנו ביטוי למגוון האפשרויות של התקשורת האלקטרונית כיום : החל 
מזרימה בלתי פוסקת של חדשות מהסי - אן - אן ועד לערוצי הסרטים והמשפחה שנתנו 
לצופה את הזכות לא לדעת . רשתות הכבלים הוכיחו גם את יתרונן המובהק על פני 
הטלוויזיה הכללית בתחום הסרטים . מרון מצביע על העובדה שחברתו אגרה כמות 
גדולה של תוכניות , וכל הרשתות הקיימות פנו אליה למתן סיוע בחומר וגם נענו . 
כשהטלוויזיה הכללית מגרדת את קרקעית החבית עם סרטים סוג ב , משדרים הכבלים 
סרטים משנת 78 ו88 . הכבלים גם תרמו לטלוויזיה החינוכית פרקים אחדים מסדרות 
שונות , גם מתוך אלטרואיזם וגם לקידום מכירות . לדברי מרון , מתוך עשר 
הסדרות הנבחרות של המבקרים בארצות - הברית לשנת 09 , רכשו הכבלים שש סדרות 
ואילו רשות השידור שתיים ( " פרקליטי אל . איי " , ו"שלושים ומשהו " ) . 
מרון : " מצב זה , שבו הכבלים מקבלים את הסדרות לפני הטלוויזיה הממלכתית , 
אינו טבעי , ואינו קיים בשום מקום בעולם " . בחברת " מתב " מנויים 02 
אלף ו003 בתי אב , והיא פעילה בחולון ובבת - ים . לדברי נגה ברק , מנהלת 
השיווק של " מתב " , דאגה החברה שבכל זמן ובכל רגע יהיה תמיד מה לראות כדי 
לברוח מעט מהחדשות . כמו כן משודרות פעמיים בשבוע חדשות מקומיות . צוותי 
" מתב " יצאו לבחון מה קורה למשפחות בחדרים האטומים , ובחברה אף אימצו 
את אנשי סוללת הפטריוט , בשיתוף עם עיריית חולון . בימים שכאלה נוצר גם 
שיתוף פעולה בין הסי - אן - אן לבין " מתב " , ורשת הכבלים האמריקאית אף 
שידרה כתבה של " מתב " על החיילים המפעילים את סוללת טילי הפטריוט . גם 
רשת איי - בי - סי שידרה כתבה שלהם . חברות הכבלים נושאות מטען של רוגז כלפי 
רשות השידור , שבמאבקיה נגדן גייסה את משאביה הכספיים העצומים כדי לרכוש 
תוכניות ( למשל , של הבי - בי - סי ) ששוכנות במחסניה , בעוד היא משדרת 
אחוז מזערי מהן רק כדי למנוע אותן מהכבלים . מנכ"ל רשות השידור , אריה 
מקל , דוחה טענה זו באומרו שבמסגרת ניסיונותיה של הרשות לשמור על מעמדה 
כרשות שידור ממלכתית היא עוסקת ברכישת זכויות לא כדי שמישהו אחר לא ישדר , 
אלא כדי שהטלוויזיה תשדר אותם . " הנה עתה אנחנו זקוקים לכמויות אדירות 
של חומר . בתקופת חירום זו אנחו משדרים בשבוע פי שלושה יותר מהרגיל . אני 
מקווה שגם אחרי המלחמה שעות השידור שלנו יהיו רבות יותר , ולכן אנחנו זקוקים 
לחומר רב " . קפמאבינלדברי טומי לפיד , יו"ר עמותת יזמי הכבלים ודירקטור 
בחברת " מתב " , זכתה הטלוויזיה בכבלים לעדנה גם מכיוון שרשתות הכבלים בארץ 
משדרות את שידורי הסי - אן - אן 42 שעות ביממה . רשתות הכבלים , אומר לפיד , 
חתמו על הסכם בלעדיות עם הסי - אן - אן , ולכן אסור לטלוויזיה הישראלית 
ולערוץ השני לשדר את תוכניותיה . " כרגע איננו רוצים להפסיק את שידורי 
הסי - אן - אן בטלוויזיה הכללית ובערוץ השני , אבל אחרי המלחמה זה ישוב 
להיות נכס בלעדי של הכבלים " . מקל סבור שהעניין בסי - אן - אן ידעך לאחר 
המלחמה , ולאחר שיפוג החידוש הטמון ברשת המשדרת חדשות 42 שעות ביממה . 
" אני בטוח שלאף אחד אין כוח לשבת שעות ארוכות ולצפות בסי - אן - אן . 
אני חושב שהציבור מעדיף לראות את שידורי הסי - אן - אן בעיבוד שלנו , עם 
פרשנות של יערי או שלונסקי ותרגום עברי . מעבר לזה , לנו יש הסכם חתום עם 
הסי - אן - אן שבא בעקבות חודשים של מגעים שהתחילו עם ביקורו של נשיא החברה , 
טד טרנר . הם גם ניזונים מאתנו , החל מראיונות עם ראש הממשלה ושר הביטחון , 
וכלה בכתבות בלעדיות שאנשים שלנו עושים , כמו בביקור בסוללת פטריוט " . 
אחת מנקודות המחלוקת בין הכבלים לרשות השידור היא הליגה האיטלקית בכדורגל , 
שהן רשתות הכבלים והן רשות השידור טוענות לזכות בלעדית על שידורי משחקיה . 
מקל טוען , שאחד התחומים הבולטים שבו יש מקום לשיתוף פעולה בין הכבלים 
לרשות השידור הוא הספורט , והוא מצידו מוכן לגלות גמישות בנושא זה ולפעול 
במשותף , למשל , בתחום הליגה האנגלית שזכויותיה בידי הכבלים , והליגה 
הלאומית הישראלית בכדורגל , שזכויות שידור משחקיה בידי רשות השידור . " אני 
לא רואה מניעה " , אומר מקל , " במתן רשות הדדית במשחקים מסוימים " . גם 
בכבלים יש נטייה להגיע לסוג של הידברות עם רשות השידור . בעצם ימי המלחמה 
אף נענתה איי - סי - פי לבקשת רשות השידור לשדר בטלוויזיה את משחק הסופרבול . 
חשיפה זאת , כשהרשות חוזרת ומדגישה שהמשחק משודר באדיבות הכבלים , תורמת , 
כמובן , גם ליחסי הציבור של חברות הכבלים . " על פי הסקרים שלנו " , אומר 
מקל , " בשלב זה הכבלים אינם מהווים גורם משמעותי , אולם אין עוד לדעת 
איזה נתח מעוגת השידור הם יתפסו בסופו של דבר במערכות השידור העתידיות . 
מכל מקום , איני רואה בטלוויזיה בכבלים מתחרה , אלא מקור פונטציאלי לשיתוף 
פעולה עם רשות השידור " . 
