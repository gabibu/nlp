וינה ( ע"ר ) . ארבע אחיות לשעבר הואשמו אתמול בבית משפט בווינה בהריגתם 
של לפחות 24 מטופלים קשישים על - ידי הזרקת חומרים רעילים , או החדרת מים 
לריאותיהם . האחיות , ואלטראוד ואגנר בת 13 , מאריה גרובר בת 92 , אירנה 
ליידולף בת 72 וסטפניה מאייר בת 05 , נראו חיוורות ומחו דמעות מעיניהם בעת 
שהוקראו באוזניהן סעיפי כתב האישום . כולן הואשמו בהריגתם של מטופלים בבית 
החולים הווינאי ליינץ , על - ידי הזרקת מנות יתר של סמים , לרבות אינסולין 
ורוהיפנול , המשמשים בדרך כלל לטיפול בסכרת ובקשיי שינה . " לא היתה זו 
הריגה מתוך רחמים , אלא רצח בדם קר של אנשים חסרי ישע , מעשים שמזכירים 
לנו אותו חלק בהיסטוריה האוסטרית שאף אחד מאתנו אינו רוצה להיזכר בו " , 
אמר התובע בנאום הפתיחה שלו בבית המשפט . " אני סבור כי 4 הנשים האלה נהנו 
מן הכוח שנטלו לעצמן להכריע בענייני חיים ומוות " . הוא אמר כי הנאשמות הודו 
בהריגות , אולם כמה מהן חזרו בהן לאחר מכן בחלק מן ההודאות . ההריגות נמשכו 
יותר מ7 שנים . האחיות מוחזקות במעצר מאז 9891 . כמה מומחים רפואיים אמרו 
כי יהיה קשה להוכיח בצורה חותכת את מרבית האישומים . מים ניתן למצוא בריאות 
של מטופלים קשישים רבים במותם , האינסולין נספג בגוף וסימני התכשיר רוהיפנול 
קשים לגילוי . התובע אמר עוד כי אחד הפציינטים של האחות וגנר , שכלל לא 
סבל מסכרת , קיבל אינסולין , אולם ניצל על - ידי רופא שהחל לחשוד במה שקורה . 
הוא אמר כי סימני רוהיפנול נמצאו ב4 מתוך 71 הגופות שהוצאו מקברן ונותחו . 
" איני מוציא מכלל ספק שהנאשמות הרגו אנשים נוספים , אולם אין לנו הוכחות 
לכך " , אמר התובע . הוא ציין כי גופות רבות עברו תהליך שרפה במקום קבורה . 
הפרשה נתגלתה בשיחה מקרית בין רופא לבין אחות בבית החולים . 
