גדולות ריאות האדמה . בשכבת המגע בין אוויר האטמוספירה לבין פני המים 
מתקיים תהליך המזכיר תהליך נשימה של האדם , רק בכיוון הפוך . התחמוצת הדו - 
חמצנית שבאוויר נקלטת על ידי המים , בתהליך ישיר או בתהליך הטמעה של אצות 
זעירות המצויות במים . באותו זמן משתחרר במים חמצן , המוצא את דרכו מיד 
לתוך האוויר שמעל המים . חשיבותו של תהליך זה היא , כפי הנראה , ענקית 
לא רק ל"ניקוי אוויר " מתחמוצות פחמן ; בתהליך נוצרות - גדלות אצות , 
שהן בסיס תזונתי ראשוני לצרכנים שונים בימים ובאגמים . מכאן אנו מגיעים לבעיה 
הקשה של שחרור שמני אדמה , נפט , אל הים . תהליך זה התחיל מיום שנפט , 
או שמן , או תוצרים אחרים של שמני אדמה , החלו לשמש להפעלת מנועים בים , 
ומיום שהחלה הובלת שמנים אלה בדרכי הים מארצות שאיבתם לארצות צריכתם המוגברת . 
בשנים האחרונות התברר שעקב זאת מתחיל להתפשט על פני הימים קרום דקיק , 
בן אלפיות מילימטר , וכיום הוא מופיע אפילו על יד הקטבים , שם אין הובלה 
ימית . קידוחי נפט בים עוד הוסיפו לתהליך . אבל אסון של ממש נגרם בשל 
שפיכת נפט רב לים , כפי שעושה עיראק במפרץ הפרסי או כפי שקורה כשמכליות 
נפט נפגעות ומתפרקות ממטענן על יד החופים . במקרים כגון אלה כבר אין מדובר 
בפגיעה חלקית בחילוף הגזים בין האטמוספירה לבין פני הים ; אלה תהליכים מסוכנים 
המסוגלים לפגוע ולחסל נופים ביולוגיים שלמים . נפט גולמי הוא תרכובת של 
חומרים אורגניים וחומרים אנאורגניים , כגון מתכות שונות . בין החומרים 
האורגניים , חלקם קלי נדף וקלי המסה , יש תרכובות רעילות . חלקן מתנדף 
במהירות לאוויר וחלק אחר מומס לתוך המים ומסכן את עולם החי התת - ימי . 
ידוע שחומרים מומסים אלה פוגעים במערכת הנשימה של חסרי חוליות ושל דגים , 
מרעילים פגיות צעירות של מינים שונים ומשמידים אוכלוסיות גדולות של בקטריות 
המסלקות ריכוזים של חומרים אורגניים מיותרים ממי ים רדודים . חלק אחר של 
הנפט הוא בעל משקל כבד , צמיג מאוד ואינו מומס במים . חלק זה יוצר על פני 
הים קרום שעוביו תלוי בכמות הנפט בסביבה . הקרום העבה נע עם המים , ובהשפעת 
הרוחות משתלט על אזורי חוף . בימים טרופיים , כמו המפרץ הפרסי או ים - 
סוף , קרום כזה מסוגל להמית שוניות אלמוגים שלמות , כאשר הוא נמרח עליהם 
בשעות השפל . המתת האלמוגים תביא לתמותה של רוב החי הקשור בהם ולהסתלקות 
או תמותה של הדגים . חוקרי ים קובעים שמשטחי נפט כאלה הם האויב הראשון במעלה 
של שוניות אלמוגים והחי המלווה אותן . קרום זה אינו נעלם הוא רק משנה את 
פרצופו בהדרגה . החומר מתגבש למעין שמן ואספלט . סלעי החופים הולכים ומתכסים 
בשכבה עבה של חומר צמיג שחור , שבימים חמים נמס חלקית ובימים קרים מתקשה . 
שכבה כזאת מכסה את חופי סיני בצפון מפרץ סואץ . חלק מהזפת נשחק ונוצרים 
כדורים שקוטרם ממילימטרים ספורים ועד עשרות סנטימטרים . הכדורים מתפזרים 
לאורך החופים וחלקם מתפזרים בימים , כשהחוף מוצף . כלומר , נגע נפט במקום 
מצומצם מסוגל להתפשט למקומות מרוחקים . אסון טבע כמו זה שגרמה עיראק במפרץ 
הפרסי עוד לא קרה . למזלנו , אין שם איי דגירה של עופות ים רבים ולכן 
ראינו רק קורמורנים מעטים מתים . אבל מבחינה ימית זו מכת מוות אקולוגית 
למפרץ ואסון לדיג ולשימוש במי חופים לצורך קירור או גידול בעלי חיים . 
