יצחק מודעי למשה נסים וגדעון פת . השבוע הוחרפו הטונים . מודעי דיבר על 
כלבים ופרעושים . פת ענה בהבחנות פסיכולוגיות . נסים מצא לו , כבר מזמן , 
דרך אחרת להלום במודעי . הוא עושה זאת כמתאגרף המנסה להכריע בנקודות : 
עוד מהלומה ועוד סנוקרת , עד שהיריב מאבד את שיווי משקלו . מאז שנכנס לתפקידו 
כשר התעשייה והמסחר , מציע נסים בממשלה הצעות כלכליות שהיו עד כה נחלתם 
המובהקת של שרי אוצר . הוא מנצל את כוחו הפוליטי העדיף , ומודעי רואה איך 
נשחק מעמדו ולבו נחמץ . גם הפעם הקדים נסים . ב92 בינואר הגיש למשרד האוצר 
הצעה להקים קרן לסיוע לעסקים קטנים בנפח של 005 מיליון שקל . המדינה תשתתף 
במתן ערבות ל%05 מגובה ההלוואה . מודעי לא הגיב שבועיים , אך ברגע שנסים 
העביר את תוכניתו לאישור הממשלה , קפץ שר האוצר ודאג שמטה החירום יחליט 
גם הוא על הקמת קרן סיוע למפעלים קטנים ובינוניים בהיקף של 002 מיליון שקל . 
גם קרן מודעי תספק ערבות מדינה על % 05 מסכום ההלוואה , אך תנאי ההחזר והריבית 
יהיו פחות טובים מאשר בקרן נסים . אתמול דחתה ועדת הכספים לשבוע הבא את הדיון 
בהצעתו של מודעי . כבר מזמן מצא נסים את אבן החכמים בכל הקשור לפתרון בעיות 
במשק . שמה של אבן זו הוא " ערבות מדינה " . לפני כחצי שנה הציע מתן ערבות 
מדינה כדרך לעידוד השקעות הון . הפטנט הוא כל כך טוב , כאילו אין לו עלות 
תקציבית . גם עצם הצגת תוכניות פרטניות יוצר רושם של יוזמה , חריצות ואוזן 
כרויה לבעיות המשק . הבעיה היחידה היא שאני מוכן להמר בכל כספי שאם נסים 
היה היום שר האוצר , הוא היה עושה אפר ועפר מכל הצעה למתן ערבות מדינה . 
הרי הוא התנגד לשיטה פסולה זו כאשר היה שר האוצר . אין עוררין שהמסחר נפגע , 
אך היו גם אגפים מסוימים בו שהרוויחו היטב מהמלחמה . מהיכן , בכל מקרה , 
שואבים נסים ומודעי את הביטחון שרק עסקים קטנים נפגעו . אני , למשל , 
מכיר כמה מפעלים גדולים שנפגעו . האם ההגדרה של מפעלים קטנים קשורה איך 
שהוא לעובדה שהמצביעים המסורתיים של המפלגה הליברלית שייכים לסקטור זה ? 
אין הכוונה כאן לטעון שעל הממשלה לשבת בחיבוק ידיים , אך שיטת הערבות היא 
שיטת העזרה הגרועה מכולן . זו שיטה שהורגת שיקולים כלכליים ביחסים שבין 
בנק ללקוח . מעכשיו , כל מי שיהיה מקורב יותר , צעקני יותר , בעל פרוטקציה 
יותר יקבל את הכסף . חזרנו בבת אחת למשטר החלוקה . התוצאה של שיטת הערבויות 
היא שבמקום למנוע משבר מזומנים זמני , יקבלו מפעלים לא נכונים את הכסף 
בזמן הלא נכון . עד שהסיוע יגיע לקופותיהם , תיגמר המלחמה , ואז הכסף 
יישפך כשמן על מדורת המשק שיהיה כבר אז בתהליכי צמיחה מהירים . יצחק מודעי 
בכבודו ובעצמו אמר השבוע : " בתום המלחמה צפוי שגשוג כלכלי שלא היה כמותו " . 
כלומר , מדובר כאן במצוקת מזומנים זמנית וזה בדיוק המקום שבו צריכים הבנקאים 
להתערב ולהגדיל אשראי היכן שמדובר בעסק יציב לטווח ארוך . הממשלה ובנק ישראל 
צריכים לתרום את חלקם על ידי מדיניות מאקרו חדשה של הרחבה מוניטרית , של 
הזרמת כספים חדשים וגדולים לבנקים , של דחיית תשלומי מס ומע"ם ושל הקדמת 
תשלומים שונים על - ידי הממשלה לסקטור העסקי . זו מדיניות קלאסית אנטי מחזורית 
לתקופת המשבר . ברגע שתגדל כמות הכסף במשק , יירד גם שער הריבית . לבנקים 
יהיה כדאי להלוות יותר ובזול . כך אפשר יהיה להוציא את המשק כולו מהשפל 
הזמני . החיסרון היחיד והגדול של דרך זו , שהיא שקטה מדי , אלגנטית מדי , 
בלי טביעת אצבעות . אף אחד לא יבוא אחר - כך ליצחק מודעי או למשה נסים 
בקריאות תודה נרגשות , בנפילות על צוואר . אף אחד לא יהיה חייב להם מאומה 
וזה רע מאוד לפוליטיקאים . 
