, אך הניצחון היה מהול באכזבה בגלל הרחקתו של ברד ליף מהמגרש . בדקה ה - 
62 נחסם ליף בפראות , תוך פריצה לסל , על ידי ניר אלון . ליף , שהבליג 
כמה פעמים קודם לכן , לא שלט בעצמו ופנה לעבר אלון מתוך כוונה להשיב לו . 
המשחק הופסק והשופטים , שאיבדו את השליטה על הנעשה זמן רב קודם לכן , 
פסקו עבירה לניר אלון ועבירה טכנית לחובת הגליל . התוצאה בשלב זה היתה 0564 
לגליל . דוקא כשנדמה היה , שגבת קיבלה עידוד מוראלי רב והגליל יתקשה להתאושש 
מן ההרחקה , קרה ההיפך בדיוק . שחקני הגליל חיפו על היעדרו של ליף במשחק 
אחראי , כאשר בורמור , גורדון ושפר העלו את הפער ל - 3645 ( דקה 03 ) 
ו - 1886 ( 73 ) . המשחק כולו התנהל בשליטת שחקני הגליל שהובילו כל המחצית 
הראשונה . גבת , בשמירה איזורית , לא הצליחו למנוע מליף ובורמור חדירות . 
מנגד , שיבשה השמירה ההדוקה של שפר על רוזנברג את מהלכי גבת . היחיד שבלט 
בקבוצה זו היה מזרחי . בסיום אמר מאמן הגליל מולי קצורין : " סגל הגליל 
עדיף על זה של גבת , אך הכושר הנוכחי של השחקנים לא איפשר להם לפתח משחק 
מהיר . גבת לחמה בצורה יוצאת מהכלל " . לגבי הרחקתו של ליף נמנע קצורין 
מלהגיב . מאמן גבת רלף קליין סרב להתראיין , אך העיר כי עדיפות הגליל נבעה 
משחקניה האמריקאים . ניר אלון סיפר על התקרית : " ליף הלך לצעד וחצי . 
ניסיתי לחסום אותו בצורה נקיה וחוקית . הוא הסתובב בצורה מפתיעה וניסה 
לתת לי אגרוף . איני זוכר אם פגע בי ; כנראה שלא " . ליף : " אלון ניסה 
כל הזמן לפגוע בי . בסך הכל ניסיתי להגן על עצמי " . 
