רוב הישראלים סבורים שגרמניה לא למדה את לקחי מלחמת העולם השנייה , ומדרגים 
אותה במקום האחרון בסולם הפופולריות באירופה אחרי בריה"ם , הונגריה ומדינות 
אחרות בגוש המזרחי . ל%86 מהישראלים יש תפישה שלילית של גרמניה . % 66 אמרו 
כי כדי לשנות את דימויה , על גרמניה להעמיד לדין את החברות שסיפקו נשק כימי 
לאויבי ישראל . נתונים אלה פורסמו אתמול בסקר שערך השבוע מכון המחקר של " דחף " , 
בראשות ד"ר מינה צמח , עבור הליגה נגד השמצה . מנהל משרד הליגה בישראל , 
הארי וול , אמר כי ממצאי הסקר מלמדים כי בעקבות אספקת הנשק הכימי לערבים 
הפסידה גרמניה במידה רבה את היחס החיובי שניסתה להשיג בשנים האחרונות . 
% 26 מהאוכלוסייה מעוניינים בשיפור היחסים עם גרמניה , אך סוברים כי אם גרמניה 
מעוניינת להתנער מעברה ולשפר את יחסיה עם העם היהודי , עליה להפסיק לסייע 
לאויביה . צרפת ואיטליה נמצאות אף הן בתחתית סולם הפופולריות . % 07 סבורים 
שהקשרים בין איטליה לאש"ף פוסלים אותה מלשמש כמתווכת בתהליך השלום . שליש 
מהישראלים סבורים כי העדר יחסים פורמאליים עם הוותיקאן הוא תוצאה של גישתו 
האנטישמית . % 22 מאמינים כי הדבר נובע מלחץ ערבי . וול אומר כי עד שהוותיקן 
לא יכונן יחסים דיפלומטיים עם ישראל , הציבור יראה בהעדרם סממן של אנטישמיות , 
על אף הכחשותיו של האפיפיור . כמאה מבכירי ההיסטוריונים בגרמניה , המתמחים 
בנושא הרייך השלישי , פירסמו עצומת תמיכה בישראל בעיתונות הגרמנית . העתק 
של העצומה הגיע בימים אלה לפרוף משה צימרמן מן האוניברסיטה העברית בירושלים . 
עיריית נתניה דחתה את הסיוע הכספי שביקש להעניק לה ראש עיריית דורטמונד , 
לורנס לדגה , בעת ביקור הזדהות שקיים בעיר . ראש העיר , יואל אלרואי , 
המליץ לאורח להעביר את כספי הסיוע , בסך 02 אלף מארק , למען הקמת מטבח 
חם לעולים חדשים , בודדים וקשישים . 
