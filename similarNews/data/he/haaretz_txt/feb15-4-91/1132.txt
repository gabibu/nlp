בנגקוק ( ע"ר ) . המלך בומיבול אדוליידז אישר ביום ששי גרסה מתוקנת של 
חוקה זמנית כצעד ראשון להחלפת החונטה הצבאית שכבשה את השלטון בתאילנד לפני 
שבוע , בשלטון אזרחי זמני . משלחת צבאית המריאה מהעיר הצפונית ציאנג - מאי 
לאחר שהשיגה את אישור המלך לטיוטה מתוקנת של החוקה כך מסר לכתבים מזכיר 
הצבא , הגנראל אנוסורן קריסאנאסרני . " המלך חתם כבר על החוקה הזמנית 
והיא בדרך לבנגקוק . הודעה רשמית על כך תמסר מאוחר יותר " , אמר . החונטה 
הצבאית שתפסה את השלטון מידי הממשלה החוקית של ראש הממשלה צאטיצאי צונהאוואן 
באחת הההפיכות השקטות שהיו בתאילנד , ניסתה להדוף ביקורת הולכת וגוברת באמצעות 
הקמת שלטון אזרחי זמני בהקדם האפשרי . 
