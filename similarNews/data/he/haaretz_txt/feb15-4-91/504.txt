פרחאת פרחאת , תושב מזרח ירושלים , שמע לפני שנים אחדות , כמו מאות מערביי 
העיר , על תוכנית חדשה של " בנה ביתך " סמוך לכפר אל - עיזריה , ליד 
ירושלים , שנועדה לפתור את מצוקת הדיור של ערביי העיר . מאז 76 מטיל משרד 
הפנים מגבלות קשות על הבנייה הערבית במזרח ירושלים ולפיכך נותרו לתושביה 
הערבים של ירושלים שתי אפשרויות : לבנות באופן בלתי חוקי או להגר לפרברים 
הכפריים בף - ריפריה של ירושלים , הנמצאים בתחום הגדה המערבית . באמצע 
שנות ה08 התגבשה יוזמה משותפת לעיריית ירושלים ולמשרד השיכון להקלת מצוקת 
הדיור והוחלט להקים שתי שכונות לירושלמים בפאתי אל - עיזריה . הפרויקט הראשון 
בוצע על ידי משרד השיכון , והבתים שנבנו נמכרו לחסרי דיור . הפרויקט השני 
בוצע על פי העיקרון של בנה ביתך , ומגרשים נמכרו לבנייה עצמית למי שעמדו 
באמות - המידה ( משפחות חסרות דיור , בעלות תעודת זהות של מזרח ירושלים ) 
. התוכנית שהוצגה לפני שש שנים במודעות בעיתוני מזרח ירושלים נראתה כלקוחה 
מחזון אחרית הימים . מנהל מקרקעי ישראל הבטיח לתת קרקע בשיפולי אל - עיזריה , 
המרוחק עשר דקות נסיעה בלבד ממרכז ירושלים . בנק ירושלים הבטיח משכנתאות 
נדיבות להקמת הבתים , משרד השיכון נתן חסות , והעירייה הבטיחה לתרום בשירותים 
מוניציפליים . התוכנית הלהיבה עשרות זוגות צעירים . כמו פרחאת פרחאת , 
שהיה אז בן 63 , עובד במפעל דפוס בירושלים , נרשמו להגרלת המגרשים מאות 
בעלי מקצועות שכירים , עובדים במוסדות האו"ם , פקידים , מורים ועצמאיים , 
שעטו על הסיכוי להיעשות בעלי בית , גינה קטנה ואיכות חיים בסגנון ישראלי , 
סמוך לעיר . במארס 5891 התכנסו בבית אגרון בירושלים כ051 תושבי מזרח ירושלים 
שביקשו להשתתף בף - רויקט , הראשון מסוגו מאז 76 . המפגש התקיים בחסותם 
של הגופים שיזמו והשתתפו בפרויקט : מנהל מקרקעי ישראל , משרד השיכון , 
חברת שיכון ופיתוח , בנק ירושלים והעירייה . נציגי הגופים הללו הציגו את 
תוכניות הפיתוח : כאן ייסלל כביש , כאן יוקם גן ילדים , שם מרכז מסחרי 
קטן , פה מרפאה ושם תחנת אוטובוסים . חשש אחד היה לנרשמים לפרויקט שמא 
ייפגעו זכויותיהם כתושבי מזרח ירושלים בשל המעבר לאל - עיזריה , הנמצא מחוץ 
לשטח השיפוט של ירושלים , בתוך הגדה המערבית . ערביי מזרח ירושלים , להבדיל 
מתושבי הגדה והרצועה , מחזיקים תעודות זהות כחולות וזכאים להטבות הביטוח 
הלאומי , כקצבאות ילדים , דמי אבטלה ונכות וכו . אבל המארגנים הרגיעו 
את החששות : שום זכות לא תיפגע , הבטיחו . בשלב הסיום נותרו 65 משפחות , 
שהגרילו מגרשים והתחילו לבנות . לאט לאט קרם הרעיון עור וגידים וקמה שכונה . 
בתי האבן המרווחים נבנו על שיפולי ואדי אל - חוד הנשפך לים המלח , בסמוך 
לדרך הירדנית הישנה העולה לירושלים . ממערב לשכונה פזורים בתי אל - עיזריה , 
המקום שבו החיה ישו על פי המסורת את אלעזר , אחיה של מרים . מדרום מזרח 
נראים בתי מעלה האדומים , השכונה היהודית שצמחה להיות עיר . השבוע ירדנו 
לשכונה הקרויה כאן " אסכאן אל - עיזריה מספר 2 " בהפסקה הראשונה בעוצר . 
מאז תחילת המלחמה נתונה גם השכונה הזאת , כמו כל הגדה , בעוצר רצוף . 
אם היו לתושבים פקפוקים כבר בעבר בחוכמת המעשה שעשו כשעזבו את ירושלים , 
בא העוצר ושיכנע אותם סופית כי עשו מיקח טעות . יותר מכך , חשש כבד מקנן 
בלבם שנפלו קורבן למזימה מתוחכמת של השלטון לבצע טרנספר מרצון של ערביי מזרח 
ירושלים לתוך הגדה . בינתיים הם חוששים לומר בפה מלא כי רומו , שמא יפגע 
בהם הדבר עוד יותר ; אך ככל שמתרבות ההבטחות שאינן מתממשות , יש להם סיבות 
רבות יותר להאמין בכך . שש שנים חלפו מאז עשה הפרויקט את צעדיו הראשונים 
ורוב הבתים אוכלסו . אבל היכן המרפאה , גן הילדים , המרכז המסחרי ? אוטובוס 
אגד לא פקד מעולם את המקום , תאורה אין , מדרכות אין , טלפונים לא הותקנו . 
" מישהו ימות פה ואף אחד לא יוכל להזעיק עזרה . תהיה שריפה ואיש לא ידע " , 
אמר השבוע סמי עיטה , תושב השכונה . " זו שע - רורייה , אומר אמיר 
חשין , יועצו של טדי קולק לענייני מזרח ירושלים . " אם רשויות הדואר יכלו 
לחבר את מעלה אדומים הסמוכה , ניתן היה לחבר גם את השכונה באל - עיזריה " . 
בתי השיש שנבנו בהרחבת הדעת נראים עלובים , ללא פינת ירק . הצמחייה היחידה 
עולה במסלול הביוב של הכפר הסמוך , הצונח אל הוואדי . יותר מכך , לפתע 
התברר כי זכויות מובנות מאליהן של תושבי מזרח ירושלים נשללות מהתושבים בגלל 
מקום מגוריהם החדש . מכתבים שהגיעו מהמוסד לביטוח לאומי בישרו לתושבים הנדהמים 
כי לא יקבלו את קצבאות ביטוח הלאומי בגין ילדיהם שנולדו במקום . גם דמי 
אבטלה , דמי נכות וזכויות הפנסיה שצברו במשך שנות עבודה רבות נשללו מהם . 
ועתה באו המלחמה והעוצר , וכמו כל תושבי הגדה נותקו תושבי השכונה מהעולם 
החיצון . תעודת הזהות הכחולה אינה מועילה במחסומים והמעמד המשפטי המיוחד 
של התושבים אינו מרשים את החיילים שאוכפים את העוצר . " הלכנו למשטרה וביקשנו 
היתרי תנועה כתושבי מזרח ירושלים , אך במשטרה אמרו כי אנחנו מתגוררים בגדה 
ושנפנה למנהל האזרחי " , מספר פרחאת . " פנינו למנהל האזרחי , אבל שם 
אומרים לנו שאנחנו בעלי תעודות כחולות וזה לא עניינם " . מחשש שיאבדו את מקומות 
עבודתם ( כולם עובדים בירושלים ) ניסו כמה תושבים להתחמק מהעוצר ולהגיע 
בוואדי לעבודה . הם נתפסו וכמה מהם הוכו . נציגות של התושבים פנתה למנהל 
האזרחי , ושם הוצע להם לטענתם " לצאת לעבודה דרך הוואדי " . אבל זו בדיוק 
הבעיה . בכביש הסמוך דוהרים כלי הרכב של אנשי מעלה האדומים בחופשיות , 
ותושבי השכונה שואלים את עצמם : מדוע הם כן ואנחנו לא ? בבעיות דומות נתקלים 
תושבי שתי שכונות נוספות המצויות בתחום הגדה אך מאוכלסות בעיקר ב - מזרח 
ירושלמים . בשכונת הדואר ( דאחיית אל - באריד ) ובשכונת א - רם מתגוררים 
אלפי ערבים המחזיקים בתעודות זהות ישראליות אך משוללים כמה זכויות יסוד , 
בגלל מקום מגוריהם . תושבים שעברו את שטח השיפוט המוניציפלי של ירושלים 
גילו כי איבדו את זכויות הפנסיה שלהם , שרכשו עד תקופת המעבר . בישראל 
זכאי אדם ששילם ביטוח לאומי לקבל את כל הזכויות שרכש , בהתאם לתקופת הוותק . 
במקרה אחד נשללו זכויות הפנסיה מאדם שחסר לו חודש אחד להשלים את תקופת הוותק . 
הצעה שהביאה עיריית ירושלים לפני ועדת העבודה והרווחה של הכנסת , להשוות 
את החוק בין ישראלים לבין ישראלים ( ערבים ) שהיגרו מירושלים לגדה , נדחתה 
בטענה שהדבר עלול להיחשב סיפוח הגדה . אך מתנחלים יהודים המתגוררים בגדה 
זכאים לכל ההטבות שמקבלים ישראלים המתגוררים בתחומי הקו הירוק . בעיריית 
ירושלים מתוסכלים . כוונתם היתה טובה לשפר את איכות החיים של התושבים הערבים 
אך התוצאות מגונות גם לדעתם . העירייה השקיעה מאמצים רבים לשמור על זכויותיהם 
של הערבים שיצאו מירושלים לפריפריה וגם עתה היא מנסה לתת למחזיקים בתעודות 
זהות של ירושלים תחושה שיש להם אבא . אך המציאות חזקה יותר . טדי קולק 
נפגש באחרונה עם אלוף פיקוד המרכז וניסה לתאם אתו הקלות במעבר של ירושלמים 
מן הגדה בתקופת העוצר , אך לא נמצאה נוסחה משותפת מספקת . בינתיים פנתה 
קבוצת תושבים אל המוקד להגנת הפרט במזרח ירושלים בבקשת סיוע משפטי . במוקד 
בודקים עתה , בשיתוף עם האגודה לזכויות האזרח , את המצב המשפטי של קבוצת 
אוכלוסייה ייחודית זו . " אנחנו משלמים את כל החובות ודורשים את כל הזכויות " , 
אמר השבוע פרחאת פרחאת . הוא עצמו היה מוכן לעזוב את השכונה בכל רגע ולחזור 
למצוקת הדיור של מזרח ירושלים , אילו היה יכול להיפטר מהמשכנתא שלו . כל 
התושבים שפגשתי השבוע בשכונת בנה ביתך של אל - עיזריה אמרו דברים דומים . 
שמונה משפחות כבר עזבו את השכונה בגלל העוצר ועברו להתגורר בירושלים , 
נוטשים את הבתים מאחוריהם . מי שהתחיל לבנות הפסיק . החלום לבנות בית ולהשיג 
איכות חיים בסגנון ישראלי התנפץ כאן כמו חלומות אחרים של טדי קולק שפרחו 
באמצע שנות השמונים . 
