היתר שנתנה התאחדות האיגרוף הבין - לאומית יאפשר שובו של יהודה בן חיים לפעילות 
כמתאגרף חובב . בן חיים הושעה מפעילות לפני יותר משנה לאחר שהשתתף בתחרות 
מוקדמת לקרב מקצועני שנערך בישראל . למרות השעייתו , לא עבר המתאגרף למקצוענות 
ובשל כך נותר בלא מעמד מוגדר . האישור לחזרתו של המתאגרף לפעילות התאפשר 
לאחר שמנכ"ל ההתאחדות לספורט , שמואל ללקין , ביקש בקונגרס האחרון ממנכ"ל 
ההתאחדות הבין - לאומית לבדוק מחדש את מעמדו של בן חיים . בסוף השבוע הודיעה 
ההתאחדות הבין - לאומית כי מקובלת עליה הטענה שבן חיים לא השתתף בקרב מקצועני , 
והיא מאפשרת לו לשוב לפעילות בזירה כחובב . נראה כי קיימת נטייה בהתאחדות 
הבין - לאומית להתיר מחדש גם את פעילותו של המאמן זלמן טרכטנברג , שנפסל 
בשל השתתפותו במסע לדרום אפריקה . ההתאחדות לספורט קיבלה בפעם הראשונה הזמנה 
לשלוח מתאגרפים ישראלים לתחרות בין - לאומית גדולה בקאמרון , שתהיה ביאונדה 
במחצית מאי . מארגניה מבטיחים אירוח מלא . 
