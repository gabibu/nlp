יותר ממה שאומרים שלושת השירים האלה גם אני לא יודע לומר . הייתי פשוט צריך 
לשיר אותם וגם לנגן בגיטרה , הרי הכל כבר נאמר . מובן שלא כולם , אבל 
מרבית לוחמי השלום ברפובליקה הפדרלית היו מאז תנועת הצעדה של חג הפסחא ( 
3891 ) בעלי ראייה חדה בעין אחת ועיוורים בעין השנייה . בתקופת המלחמה הקרה 
הניחו לקומץ של מרגלי שטאזי ולסוכני המפלגה הקומוניסטית הגרמנית להפעיל אותם 
כמו דובים מרקדים בשרשרת בלתי נראית . כיום אמנם לא נקרעה השרשרת אבל היד 
האוחזת בה נרקבה , וילדי הדובים ממשיכים עדיין לקפץ באותם ריקודים נאיוויים , 
ולפעור עיניים כנגד העולם הרע כמו אטה טרול הרומנטי של היינה . גם אני 
מתבונן בפחד , גם אני פוער עיניים בריקנות וחושב : חבל עלינו על בני האדמלה 
הקטנים , מלחמת העולם השלישית מתחילה וכפי שנאמר בשיר " האדמה תיהפך לכוכב 
שומם כמו כוכבים שוממים אחרים " . אם כך שלום ! שלום בלי אם ואבל . כל 
מלחמה היא פשע , גם המלחמה הצודקת . אבל אני זוכר את התקופה הנאצית . 
ארבעה לוחמי שלום חתמו ב8391 על הסכם מינכן : צמברלין , דאלדייה , מוסוליני 
והיטלר צילום קבוצתי מאלף מאוד . כאשר היטלר התנפל אז יחד עם סטאלין על 
פולין וסיפח אותה , היתה מחלוקת בארצות הברית בשאלה האם יש להצטרף למלחמה 
ולתקוף את גרמניה הנאצית . שני סוגי אמריקאים היו נגד המלחמה , הנאצים האמריקאים 
( " גרמן בונד " ) והמפלגה הקומוניסטית של ארצות הברית . בעיתונם " דיילי 
וורקר " הוקיעו הקומוניסטים האמריקאים את פרנקלין רוזוולט כמחרחר מלחמה 
עם סכין בפה . הברית הזו בין ימין אמיתי לשמאל כוזב קיימת גם כיום . הפשיסט 
לה פן מגן על ההתנפלות על כוויית ; הוא אומר שהיא שייכת לעיראק כמו שאלזס - 
לורן שייכת לצרפת . המפלגה הרפובליקאית הגרמנית משווה את השתלטות סדאם על 
הנפט לתביעות גרמניה הגדולה על טירול ושלזיה . חבר האס - אס לשעבר שאנהאובר 
חושש משיגור חיילים גרמנים למותם למען " דרך החיים האמריקאית " . בצרפת שאלו 
לוחמי השלום השמאליים ב9391 : למות למען דנציג ? והתשובה היתה ברורה : 
לא ! תנו אפוא לאדון היטלר את חתיכת אוסטריה וצכוסלובקיה ופולין . . . 
תאכילו את חיית הטרף , אז לא תנשוך . האם מותר להשוות עם אז ? האם היום 
הכל שונה ? אולי מפני שכלי הנשק הפכו איומים ומפחידים יותר , ומשום שחיי 
האנושות כולה עומדים על הכף ? ידידי שלום יקרים , החיים האלה עומדים בין 
כה וכה על הכף , גם בלי מלחמה . אתם בעצמכם זוללים את העולם המורעב עד 
העצם . אני נוסע במכונית כמוכם , מפעיל הסקה , אוכל טוב וזועם יחד אתכם 
על האסונות הסביבתיים . אבל בימים האלה אני גם לועס את הססמאות של ההפגנות 
בגרמניה , וחש את הבחילה הגדולה . קורא פציפיסטי יקר , קוראת שוחרת שלום 
יקרה , כדי שמלכתחילה לא נבין זה את זה כהלכה : אני בעד המלחמה הזו במפרץ . 
אתם לא צריכים להמשיך לקרוא . עוד גרוע מכך , אני מקווה שמלחמה זו תהרוס 
לחלוטין את מאגר הנשק שנרכש כולו במזרחמערב להשמדת ישראל . ממפגיני השלום 
שמעתי גם טיעון טוב : האם לא עדיף היה לחכות בסבלנות לתוצאות האמברגו ? 
יכול להיות , אבל אני לא מאמין . הדוגמה של דרום אפריקה מלמדת אותנו עד 
כמה אטית השפעתו של אמברגו . הבה נהיה אופטימיים . נאמר שהוא היה אפקטיווי 
תוך 01 שנים אבל תוך שלוש שנים היתה לעיראק פצצת אטום , וסדאם חוסיין יכול 
היה לאייד את ישראל בפצצה אחת ויחידה . את זוועות המלחמה אני מכיר לא רק 
מסרטים וספרים . מי שרוצה להטיף בפני על אסונות המלחמה בא אלי מאוחר מדי . 
ב3491 הייתי בתוך מגדל האש האיום ביותר בהמבורג . אנשים יצוקי זרחן בערו 
כמו לפידים . כמה מהם השליכו את עצמם מהגשרים למים וכאשר צפו המשיכו לבעור . 
מעטים נשארו בחיים מהפצצות השטיח ברובע הפועלים המרברוק . אנחנו נדדנו 
בתוך הגיהנום . נס הציל אותי התושייה של אמי . היא נשאה אותי על גבה ושחתה 
יחד אתי דרך התעלה החוצה מהאש . האם אתם מכירים את השעון שנמס בהירושימה ? 
בהאמרברוק נשאר עומד שעון החיים הקטן שלי . מאז אותו לילה מתחת לשטיח ההפצצות 
הבריטי ביום שלישי , 7282 ביולי , הייתי ונשארתי בן שש וחצי . גגות בוערים 
עפו באוויר כמו דרקונים . 04 אלף הרוגים . סוף העולם . דבר לא נשכח . 
שום עמוד עשן , שום עץ תרזה עקור , שום גווייה מפוחמת בקרן הרחוב , שום 
זעקה ושום פנים מכורסמות . אינגה אייכר - שול היקרה , מה היתה אומרת אחותך 
הנרצחת סופי על מלחמה זו ? ( סופי שול היתה מראשי קבוצת המחתרת " הוורד 
הלבן " שב3491 הפיצה עלונים נגד היטלר . כמעט כל חברי הקבוצה נתפשו והוצאו 
להורג ) . את כמובן זוכרת כיצד ישבנו על הכביש לפני חמש שנים במוטלאנגן 
בהפגנה נגד טילי קרוז . אני עדיין רואה את משאיות הצבא האמריקאי השועטות 
לעברנו , ואיך גררו אותנו משם השוטרים הגרמנים . ואיך השופט בגמינד שבשוואביה 
הרשיע את החבורה הקטנה שלנו במשפט מהיר בגלל " הטרדה ולחץ ממניעים שפלים " . 
זה עניין את התחת שלי , וחשבתי שזו השקעה טובה בשלום העולם . אבל מה היום ? 
בחדשות אני רואה צילומים של הפגנות השלום מול בסיסי חיל האוויר האמריקאים . 
רוב הססמאות הן אנטי אמריקאיות כאילו היתה ארצות הברית התוקפן . אנשים 
מופיעים שם כמו להלוויה מדומה . הדמעות זולגות מעיני אנשים על עור של תנין . 
תנועת השלום לא היתה יכולה למנוע את חימוש עיראק בידי חברות גרמניות . 
זה רע דיו . אבל עכשיו היא היתה רוצה לבלום את הרס בתי החרושת לחומר כימי 
ולטילים שבאמצעותם רוצים סדאם ושות להשמיד את ישראל . מה שהיטלר הניח לאנשיו 
לבצע בעבודה ידנית עקובה מדם תוך שנים , רוצה כעת סדאם חוסיין לנסות במכה 
אחת בלחיצה על כפתור . האם אתם רוצים מלחמה טוטלית ? שאל גבלס . בספרי 
ההיסטוריה כתוב מה שאגו בתשובה הסבים שלכם לצולע בעל המוח החלול בארמון הספורט 
בברלין : כן ! ! ! אבל מי ששואל אותי כיום האם אתה רוצה את השלום הטוטלי ? 
לו אני אומר , לא תודה . מלחמה , את זה יודעים , זה אנשים צעירים שהורגים 
זה את זה . אנשים שאינם מכירים איש את רעהו ושלא עשו לאחר שום רע . הם 
עושים זאת בפקודת אנשים זקנים המכירים זה את זה טוב מאוד , ושבדרך כלל חיים 
עד זקנה ושיבה . הרעיון מבדח והועלה לא אחת : עדיף לשלוח לזירה את הפוליטיקאים 
והגנרלים תאבי המלחמה עם סכינים ומזלגות . בימים עברו כך גם היה : במקום 
הצבאות נלחמו זה בזה שני המנהיגים . זה היה לפני הרבה הרבה זמן . אבל מה 
זה כבר הרבה זמן כאן ? שלשום עדיין התגוששנו ונשכנו זה את זה על העצים ; 
אתמול נלחמנו בקרדום קרב נגד רומח . לפני שעה עקר אודסיאוס את עינו של 
הקיקלוף פוליפמוס בשיפוד בוער . לפני חצי שעה הרג דוד את גוליית באבן קלע . 
ואז באו החצים שפילחו את שריון האבירים כאילו היה עור . ובדיוק לפני דקה 
הומצא אבק השריפה ולפני שנייה פצצת האטום . הרבה הרבה זמן חלף . הקדמה 
בהיסטוריה האנושית היא שבלול , נתיב דביק של דם , דוגמה הגליאנית - מרקסיסטית . 
ההתקדמות היא בלתי פוסקת , מהירה כבזק ופונה היישר אחורה . קדמה מפלצת 
עיוורת מעורבת העשויה מאריה , חפרפרת ודרקון והולכת אחורנית כמו סרטן . 
חזיון התעתועים קדמה , יציר מוחה הרציונלי של תקופת ההשכלה , ולמרות 
הכל תקוותנו היחידה . בימים אלו אנו מתנסים בהוכחה צינית לקדמה . 54 שנים 
לאחר אושוויץ יושבים יהודים בבית , בחדר האטום הנוח שלהם מאחורי יריעות 
ניילון ומסקינג טייף . הם מחכים כשמסיכות גז על פניהם , כדי שגז רעיל יושלך 
עליהם מלמעלה . זו קדמה . וכמו אז גם הפעם היהודים אינם מתגוננים , הם 
מצפים ומייחלים לניצחונן של בעלות הברית . האם זו קדמה ? אומרים שלישראל 
יש פצצת אטום והיא יכולה עוד במותה להשליך בפעולת תגמול לשאול תחתיות את 
סדאם חוסיין , ואת הכנופייה תאבת המלחמה שלו . קדמה , ספירלה מהמפץ הגדול 
למפץ הסופי . הכל חוזר על עצמו והכל תמיד שונה . על השמדת היהודים בישר 
בגלוי היטלר כמו גם סדאם חוסיין . אבל גם הפעם יש התקדמות . לא צריך יותר 
לשער . מחבר " מיין קאמפף " היה עד 3391 רק פה גדול , ואיש לא יכול היה 
לדעת אם אכן יוציא לפועל את מלות הדמים שלו . סדאם חוסיין הוא רוצח המונים 
עם קבלות . הוא התנפל על איראן ושיגר מאות אלפי בני אדם למוות . משיקולי 
כדאיות אסטרטגית רצח בגז חלק מהאוכלוסייה האזרחית שלו הכורדים . בארטילריה 
הסובייטית שלו ריטש אלפים רבים של ילדים - חיילים איראנים . מניסיונות מסוג 
זה צומח משפט כזה " אני יכול לספוג שלושה , אפילו ששה מיליון מתים , אני 
אעמוד בכך " . נכון , הוא יעמוד בכך , 09 מטר מתחת לאדמה במערכת בונקר 
עמידה בפני פצצות אטום , דגם " נויה היימאט " , בנוי על ידי התאחדות התעשיינים 
הגרמנית . או אולי זה אחרת לגמרי . אולי גיבור המלחמה קיצץ זה מכבר את 
זקנו וחי יחד עם משפחתו בשווייץ , בווילה על שפת אגם ציריך . הוא חי 
את ערבית חייו מתחת לשמש שלעולם אינה שוקעת : חשבונות הבנק השווייצים שלו . 
הוא לוקח את הכלב לטיול ברובע היוקרתי ארלנבאך , בעוד כפיליו השונים בעיראק 
מוליכים שולל את האמריקאים בדיוק כמו משגרי הדמה . אני רואה כעת מודעה המשתרעת 
על עמוד שלם מטעם החברה בע"ם מפלגת הדמוקרטיה הסוציאליסטיתרשימת השמאל , 
פה - דה - אס , של גרמניה ( מפלגת השלטון לשעבר של מזרח גרמניה ) . 
במודעה רואים צילום דוקומנטרי במסגרת שחורה עבה . חוף ים , ים שלו , רוח 
קלה , גלים נמוכים . ברקע רואים מעין כלי שיט , נחתת נטושה . על החוף 
שלושה חיילים מתים . הם שוכבים לבושים במדי הקרב שלהם , בזוויות אידיאליות . 
שניים על הבטן , האמצעי על הגב . ממבט קרוב יותר אפשר לראות שרגלו השמאלית 
של המת הקדמי שקועה למחצה בחול החוף . פירוש הדבר שהגוויות רבצו כבר לפחות 
כמה שעות במקום . זרועו של החייל האמצעי רובצת הרחק מגופו בתנוחה של ישו 
על הצלב . גב היד כלפי מעלה כאילו היתה ממוסמרת על הצלב . אצבעות יד זו 
כפופות באגרוף לא לגמרי סגור , כפי שקורה לא אחת לילדים בשנתם . הרגליים 
מוטלות זו על זו כאילו גם הן ממוסמרות על צלב . האיש הקדמי שוכב כשפניו 
תחת קסדת הפלדה . השמש קופחת על מחצית פניו החשופה מתחת לשולי הקסדה . 
המת בוודאי חטף מכת שמש . השמש עומדת באמצע שמיים בהירים וזו עונת הקיץ . 
קסדת הפלדה אינה של הוורמכט , אותה הייתי מזהה . יודעי דבר יכולים להבחין 
בקלות על פי צורת קערת הסלט אם אלה הם חיילים אמריקאים או בריטים הנמים את 
התנומה הגדולה . וזה בוודאי היה חוף צר שכן מעל ראשי המת הקדמי ביותר כבר 
אפשר להבחין בשורשי שיח כלשהו . בקיצור זה יכול להיות צילום מנחיתת בעלות 
הברית בנורמנדיה . ב6 ביוני 4491 הקימה ארמדה בת 004 , 6 כלי שיט תחת חיפוי 
אש של אניות קרב ומטוסים את ראש הגשר הראשון נגד הוורמכט בצרפת . ידוע שהנחיתה 
תוכננה להפליא ובוצעה על הצד הטוב ביותר , ובכל זאת היו קורבנות רבים להחריד 
בקרב התוקפים . ובכן הצילום עם שלושת החיילים האמריקאים המתים כלול במודעה 
של המפלגה הסוציאליסטית נגד מלחמת המפרץ . " שילחו פוליטיקאים למדבר 
לא חיילים " , כתוב באותיות גדולות למעלה , ובצד ימין יש תיבה קטנה בת שמונה 
שורות הלקוחות משירו הידוע של בוריס ויאן הקורא לחיילים לערוק ( בירמן תירגם 
את השיר חיבר לו מוסיקה ושר אותו ) . איזה מן סלט אידיאולוגי מעורב בקערת 
התעמולה של הפה - דה - אס : ראשית , צילום מהמלחמה האנטי - היטלראית שבו 
נעשה שימוש לרעה נגד המלחמה האנטי - סדאם חוסיינית ; שנית , שיר צרפתי 
מתקופת מלחמתם הקולוניאלית של הצרפתים באלגיריה שבו נעשה שימוש לרעה נגד 
כוח האו"ם במפרץ . שלישית , התרגום הגרמני שלי לשיר הזה . תרגמתי אותו 
כדי לעודד חיילים גרמנים צעירים לערוק מברית וארשה ומנאט"ו בתקופת המלחמה 
הקרה . עכשיו נעשה בפסוקי שיר זה שימוש לרעה נגד צבאות הקואוליציה הלוחמים 
במשטר שהבטיח הבטחה איתנה לחסל את ישראל . וכרוטב לסלט אותה ססמה שגורה 
תאבת שלום : שילחו את הפוליטיקאים למדבר , לא חיילים . נגד כוח הכיבוש 
של סדאם עלינו לשלוח אפוא למדבר את קוהל המפוטם , את גנשר חולה הלב , את 
גרף למבסדורף השעון על מקל , את השר שויבלה בכיסא גלגלים , ואת הצנחן המדומה 
גריגור גיזי ( הבוס האחרון של המפלגה הקומוניסטית במזרח גרמניה ) . זו 
היא ההצעה הקברטית של מפלגה שבדיוק עכשיו נשלחה למדבר על ידי אנחנוהעם 
העם העמלהשאיר , ונחתה נחיתה רכה בבונדסטאג . זו הצעה מסריחה , הקריאה 
היא דמגוגית . שלושת המתים האלה הצילו את חיי , איך אני יכול לשכוח זאת 
מאהבת שלום צרופה ? לולא היו חיילי הצבא האדום והאמריקאים נלחמים נגדם , 
עוד היו הגרמנים צווחים היום הייל היטלר . במקום זאת הם צווחים היום במזרח 
" רוסים החוצה ! " , ובמערב " אמיס ( אמריקאים ) החוצה מערב הסעודית ! 
" . המלחמה לא החלה ב51 בינואר וגם לא ביום המתקפה על כוויית . הזעקה שלנו 
באה מאוחר מדי . הכל החל כאשר ברזנייב סיפק לעיראק טנקים , טילים , מפציצים , 
ארטילריה כבדה וקלצניקובים . המלחמה החלה כאשר הצרפתים בנו לעיראק בית 
חרושת לייצור פצצות אטום וסיפקו לה מטוסי קרב מיראז . היא נמשכה כאשר ספסרי 
מלחמה גרמניים מכרו לעיראק כמו גם ללוב גז רעיל . והכל ירד לטמיון כאשר 
האמריקאים עצמו את כל העיניים האפשריות , כיוון שצריך היה להחליש את אויבם 
לחיים ולמוות חומייני . הפשעים כבר בוצעו כאשר השטאזי של מרקוס וולף בנו 
לדיקטטור העיראקי מנגנון ריגול מסועף ורב מדורים נגד עמו הוא : כלי שלטון 
שבעזרתם יכול היה סדאם חוסיין לחנוק באיבה כל אופוזיציה פנימית . וכך הלכו 
ופחתו סיכויו של העם העיראקי להשתחרר מהעריצות הזו . חוזה הוא חוזה . מי 
לא ראה את צילומי הטלוויזיה הנוגעים ללב כאשר שיחרר וילי בראנדט מטוס מלא 
בני ערובה גרמניים . אבל אנחנו שומעים שכמה מאותם טכנאים ומהנדסים שעל שחרורם 
התחנן , טסו מיד חזרה כיוון שהם רצו להמשיך בעיראק בעבודתם תמורת משכורת 
של 06 אלף מארק בחודש . חוזה הוא חוזה . אני חושב שצריך לתלות אנשים כאלה 
כמו פושעי מלחמה . עורכי הדין הממולחים ורבי התחבולות , הנוטריונים האטומים , 
אנשי המכירות והיזמים רבי ההעזה וראשי העסקים המכובדים שהרוויחו מהעסקים 
עם המוות , מרוויחים את המוות בדיוק כמו גרינג וקרוף ואייכמן . מלחמת המפרץ 
היא קריקטורה עקובה מדם של קהילת העמים . כולם השתתפו . הסובייטים סיפקו 
את טילי הסקאד והגרמנים שיפרו אותם . דווקא משום שהיא מורכבת בצורה כה יפה , 
מעמידה מלחמה זו בפנינו כדגם את התנועה המתמדת של ההשמדה העצמית שלנו . 
מפעלי הנשק בעולם כולו מספקים לעולם כולו נשק , שלמלחמה נגדו עליהם לספק 
כלי נשק חדשים ורבים יותר . העניים משלמים על הנשק ברעב , צמא , מחלות 
ובערות . העמים העשירים משלמים בדיוק בעודף , שאותו היו יכולים וחייבים 
להעביר לעמים העניים כדי שהעולם לא יתנפץ לבסוף למחצית עשירה וענייה . " לא 
דם תמורת נפט " . זוהי הססמה האנטי - אמריקאית ! מובן שגם מבחינת האמריקאים 
מדובר בנפט . הפנטגון ממש מתאווה זה מכבר לנסות את כלי הנשק שלו . ועוד 
עיוות כפול : שדולת החימוש האמריקאית זקוקה בדחיפות להוכחה כי מיליארדי 
הדולרים לא היו כספים מבוזבזים של משלמי המסים . הלך להם הסכסוך הרווחי 
בין מזרח למערב , אבל בעלי המניות של תעשיית הנשק רוצים שבכל זאת יימשך 
מירוץ החימוש . ושום מועמד בבחירות לנשיאות אינו רוצה להפסיד את קולות היהודים . 
כל אלה הם המניעים השפלים ביותר . ואני אומר לעצמי למזלנו ! שכן לוא 
היה מדובר בעקרונות הנאצלים יותר של האנושות , בחופש ודמוקרטיה , לא היה 
הנשיא בוש שולח את הבחורים שלו למערכה . ארצות הברית הרי צפתה נינוחה כאשר 
איראן ועיראק קרעו זו את זו לגזרים . רצח העם הכורדי על - ידי סדאם היה 
בעיניה אירוע שולי מכוער , ושלטון האימים של סדאם נגד עמו עבירה טוטליטרית , 
שולית ונסלחת . לארצות הברית כבר היו אהבות פשיסטיות אומללות כה רבות בעולם . 
גם כאשר כל פרשן אובד עצות חוזר ואומר דברים אלו הרי הם נכונים : לולא 
היו בכוויית מייצרים נפט אלא רק את אמנות הרכיבה על גמלים , אזי היו משאירים 
לגנב מבגדד את שללו חסר הערך . כן , אני שמח שאינטרסים מאוסים שעליהם אפשר 
לסמוך קיימים כאן , שכן לולא כן היתה ישראל עומדת בדד . יש שני משתתפים 
בסכסוך העולמי הזה שמצבם נואש וחסר מרפא באורח דומה : היהודים והפלשתינאים . 
הם גם היחידים , האמיתים רוצה לומר , שיש להם כאן אינטרסים קיומיים ושמשום 
כך צריכים היו בעצם להיות בעלי ברית . לא המלך הירדני ולא הדיקטטור הסורי , 
לא העריץ חלוש השכל בלוב , ולא העריץ בעל חלומות הגדולה על גדות הפרת 
והחידקל מתעניינים בגורל הפלשתינאים . הדבר האותנטי היחיד אצל סדאם הוא 
האקדח שלו מתחת לכרס , שבו הוא יורה לפרקים באי אלו מחבריו בישיבות מטה . 
אני מאמין שאפילו השנאה לישראל איננה אמיתית . השנאה ליהודים והאהבה לפלשתינאים 
הם שני צדי אותה מטבע מזויפת שבאמצעותה הוא רוצה לקנות את אחדות העולם העולם 
הערבי תחת מנהיגותו . בכל הקשור לבוז לבני אדם הרי רק ערפאת עוד מקדים את 
כל אותם טיפוסים בעלי פרצוף אבל שידיהם מגואלות בדם . ברור שלו חשובות הישרדותו 
העצמית והפירואטות שלו בהופעתו על הבימה העולמית יותר מאשר בני עמו המעונים ; 
הוא מנשק נשיקות אח רטובות את אויבו המושבע המלך הקטן מירדן , שב07911791 
טבח אלפים רבים מלוחמי אש"ף . ערפאת מעודד את ילדי האינתיפדה לצאת עם אבן 
ביד נגד חיילים חמושים מכף רגל עד ראש . ערפאת הוא פחדן בפוזה של לוחם , 
רברבן של מהפיכה שבניו - יורק יורה בתקרה כזמר אופרטה . איש העולם והחיים 
הטובים , טוחן קלישאות שהזדקן והשמין שעל פניו תמיד אותו חיוך ניצחון שקרי . 
הוא מפסיד על חשבון עמו , דמות קומית עקובה מדם בהיסטוריה של העולם . 
בובה בדוכן קליעה מימי המלחמה הקרה . דבר אחד משותף לנו : גם אני זימרתי 
על אופטימיות היסטורית העשויה מתבוסות . אבל לא רכבתי דרך האש על הגוף והתחת 
להשאירשל אנשים אחרים . כן , גם אני צד בסכסוך הזה ואני לא יהודי . אלה 
שהיו יכולים להפוך אותי לכזה נרצחו כולם . ההתנסות מפיחת ההשראה של אבי 
בשנות העשרים היתה להיות אדם , לא יהודי . כקומוניסט וכעובד מספנה הוא 
הדחיק את יהדות ילדותו . לאחר עליית היטלר לשלטון הוא נלחם במחתרת ונעצר . 
כאשר ביצע חבלה בנמל המבורג באוניות נשק שהביאו אספקה לספרד , ללגיון קונדור 
של היטלר , הוא נלחם לצד הרפובליקה הספרדית . הוא עשה בדרכו מה שעשו חבריו 
שלחמו ונהרגו בבריגדות הבין - לאומיות . גם לפרנקו היו תומכים ברחבי העולם . 
מספיקה העובדה שהוא יכול היה לעבור את כל המלחמה רק משום שחברת טקסקו האמריקאית 
הזרימה לו מ6391 עד 9391 את כל הדלק הדרוש למטוסים ולטנקים שלו . גם את 
זה לא אשכח כאשר אני רואה בשולי הדרך תחנת דלק . ההליכים המשפטיים נגד אבי 
החלו בפורמליות הרגילה . בירמן , דגוברט . 4091 בהמבורג . מסגר מכונות . 
חסר דת , השלים בעצמו השופט . לא , צעק אבי , אני יהודי ! אדיוט ! 
אדיוט יקר ! אמי הזקנה בוכה בימים אלו כמו אישה צעירה , כאילו הכל קרה 
היום : לוא רק שתק ! אולי היה עובר את זה בשלום ! אולי היו מתעלמים ממנו . 
זה נכון . בבית הכלא היה אולי מצליח להישאר בחיים . אולי כלל לא היה משתחרר . 
. . לאושוויץ . אולי היה יכול אולי היה יכול אולי היה . להשאיר הרי עוד 
ישב לבטח בכלא ברמן - אוסלבסהאוזן כאשר הוריו , אחיו ואחיותיו והבעלים והנשים 
וכל הילדים יצאו למסע הגדול למזרח . יותר מ02 יהודים מהבורג שנרצחו ב2491 . 
אבי נלחם נגד העוול וכך חי שנה אחת נוספת . לוא חייתי בישראל הייתי ככל 
הנראה נמנה על מבקרי הממשלה . הייתי אחד מ004 אלף האנשים שמחו נגד מלחמת 
לבנון . הייתי עומד לצד אלו המנסים תמיד לדבר עם הפלשתינאים , והייתי מתבטא 
ושר בגלוי נגד מדיניות ההתנחלות התוקפנית של קנאים אורתודוקסים . עמדה זו 
לא היתה עולה לי ביוקר שכן בישראל האופוזיציה יקרה לממשלה , רוצה לומר : 
זולה כמו כאן . במארס 2891 יצאה בעיר הסורית חמת קבוצה איסלמית רדיקלית 
נגד המדיניות של אסד . לאחר שחיסל את האופוזיציה הזו נרצחו עוד 02 אלף איש 
כאמצעי מנע . על השליטים בנסיכויות חבל לא יותר מאשר על הדיקטטורות הצבאיות 
הפשיסטיות . לא משנה הרבה אם עושרה של המדינה נוזל בין האצבעות של פרזיטים , 
או מבוזבז על ידי קנאים טוטליטרים . ירושת הפוליטיקה הקולוניאלית , מרשמי 
המלחמה הקרה של מעצמות העל , המחלה המאכלת של אי - סובלנות דתית כל אלו 
רובצים במלוא הכובד על המדינות שם . שלום ? כן , ומוטב היום מאשר מחר , 
כאשר יקבלו עמים אלה סיכוי לחיות חיי אחווה יחד עם ישראל . וישראל עצמה ? 
הערבים אינם יכולים לדרוש כי תשנה באורח דרסטי את מדיניותה כלפי הפלשתינאים , 
ובו בזמן לאיים על היהודים בהשמדה . אני כבר שומע את התירוצים הדיאלקטיים 
נגד היגיון זה של סיבה ותוצאה . אבל ההיגיון צומח ממלחמות רבות שבהן ניסו 
מדינות ערביות להשמיד את ישראל . אבי נשאר צעיר כפי שהיה . זה מכבר אני 
מבוגר ממנו . הדבקתי אותו ביום שהגעתי למערב , לפני כמעט 51 שנה . עבורי 
נסגר סוף סוף מעגל שנות הילדות שלי בארץ זו . לאחר שני דורות שוב חזר הצבע 
הגרמני הישן למדרגה היסטורית גבוהה יותר . גריגור מנדל חוקר הטבע , הכומר 
שהצליב אפונה שעועית ופרחי אמנון ותמר וגילה את הגנים הרצסיוויים , לא 
היה לוחם בסכסוכי היסטוריונים ולא רצה להוכיח לנו דבר . אבל אני גם לא צמח 
איתן בעל שורשים בגינת הירק של גרמניה הגדולה . אתם , הגרמנים מעל גרמנים , 
בין אם מנצחי מלחמה או מלאכי שלום , אני יודע שאתם יכולים לחיות טוב מאוד 
בלעדי . אבל גם אני יכול בלעדיכם . 
