כמה מנציגי הממשל הסורי וקצינים סוריים השמיעו אתמול דברי גינוי חריפים נגד 
עיראק , בעת שנאמו בעצרת מיוחדת בגבעת הצעקות , מעברו הסורי של הגבול , 
מול מגד אל - שאמס . העצרת התקיימה במלאת תשע שנים להחלטתה של ממשלת ישראל 
לחייב כל תושב דרוזי לשאת תעודת זהות ישראלית . מדי שנה , ב41 בפברואר , 
מנסים תושבים בצפון הגולן להפר את הסדר במחאה על ההחלטה . הם מנצלים הזדמנות 
זו להביע תמיכה במשטרו של חאפז אל - אסד . בשבועות האחרונים חלה הקצנה אצל 
כמה קבוצות של תושבים דרוזים . בניגוד לעמדה החד - משמעית של סוריה נגד 
סדאם חוסיין , הפגינו בצפון הגולן בעד מדיניותו של הנשיא העיראקי . מפקד 
המחוז הצפוני של המשטרה , ניצב אלברט מוספייה , אמר לכתב עתי"ם כי ישנה 
קבוצה קטנה של דרוזים בגולן שמשום מה מזדהה עם הנשיא העיראקי . " לא ברור 
לנו מה להם ולעיראק , מעולם לא היה קשר בין הדרוזים לבין העיראקים . אני 
לא מבין מה הם רוצים להשיג בתמיכה זאת " , אמר . נציגי השלטון הסורי וקצינים 
סוריים חזרו אתמול , מעל גבי הבמה שהקימו מעברו הסורי של הגבול , על הבטחתם 
לשחרר את הגולן , אבל במקביל שבו והכריזו כי סוריה מתנגדת למדיניותו של 
סדאם . הם השמיעו קריאות לאומניות נגד ישראל , אך גם העבירו איתות ברור 
לאוכלוסייה הדרוזית ברמת הגולן כי השלטון הסורי אינו אוהב את ההפגנות והסיסמאות 
בעד סדאם חוסיין שנראו באחרונה בצפון הגולן . הדרוזים קיימו שביתת מסחר ולימודים 
חלקית , ורובם נשארו בבתיהם והשקיפו לעבר הצד הסורי של הגבול , כך שלא 
היה צורך במאות השוטרים ואנשי משמר הגבול שריכזה המשטרה . קפידבין ( ע ) 
. כ003 שייחים ונכבדים דרוזים בכפרי הכרמל ממתינים לחלוקת מסכות המיועדות 
לבעלי זקנים . הנכבדים הדרוזים אמרו אתמול , במהלך סיור שערך מפקד הג"א 
במחוז חיפה , אל"ם יוסי בירן , בכפרים דלית אל - כרמל ועוספייה , כי שום 
פסק הלכה לא יכול להניעם לגלח את זקניהם , והם ממתינים להנפקת מסכות גז 
מיוחדות לבעלי זקנים . מפקד המחוז אמר לנכבדים כי רק לאחר תום חלוקת מסכות 
הגז עם המפוחים לילדים , ישקול הג"א חלוקת מסכות עם מפוח לבעלי זקנים יהודים , 
דרוזים ואחרים . בירן אמר כי הכפרים הדרוזים בכרמל משובצים באזור ב . 
