הנהלת ההתאחדות לכדורגל החליטה אתמול אחר הצהריים , לאחר ישיבה שנמשכה כשלוש 
שעות , שלא לחדש בסוף השבוע הקרוב את משחקי הליגה הלאומית והארצית בעקבות 
סירוב הג"א לשנות את ההגבלות הקיימות . הוחלט , כי בימים שישי ושבת יהיו 
משחקי שלב שמינית גמר של גביע המדינה ( שיתנהלו בשיטת בית וחוץ ) . נקבע , 
כי משחקי הליגה יחודשו לכל המאוחר בשבת , ה - 9 במארס , גם אם עד אז לא 
יבוטלו הגבלות הג"א . לסוף השבוע הבא מתוכננים משחקי הגומלין בשלב שמינית 
הגמר . אם בימים הקרובים יקל הג"א בהוראותיו , יהיה בסוף השבוע הבא ( 
12 במארס ) מחזור ליגה במקום משחקי הגומלין בגביע . ההחלטה לקיים בסוף 
השבוע הקרוב את מחזור הגביע נתקבלה בעקבות נוסחת פשרה בין נציגי הפועל , 
שהתנגדו לחידוש הליגה עתה , לבין אנשי גוש מכבי - בית"ר שצידדו בחידוש . 
ההחלטה נתקבלה ברוב של 31 נגד 2 . בתום הישיבה נערכה ההגרלה , בה נכללו 
21 מנצחות סיבוב ח של הגביע שהיה בסוף השבוע , וכן 4 קבוצות שהעפילו הישר 
לשמינית הגמר בגלל הגבלות הג"א , האוסרות לקיים משחקים בחלק מאיזור א ובאיזור 
ב , הוחלט לפני ההגרלה כי במקרה הצורך תהיה החלפת ביתיות . לפיכך יארח 
מגרש ימק"א את המשחק הראשון בין בית"ר תל אביב לבין בית"ר ירושלים , ואילו 
העימות הראשון בין מכבי תל אביב לבין מכבי נתניה יהיה במגרשו של האחרון . 
מכבי ובית"ר תל אביב , מכבי חיפה , בני יהודה ומכבי השקמה יאלצו לארח 
את הגומלין במגרש נייטרלי אם לא יחול שיפור במצב הביטחוני . המיפגש הכפול 
בין שמשון תל אביב להפועל רמת גן יועתק למגרשים נייטרלים . המשחק הראשון 
יהיה כנראה במגרש מכבי ביבנה , שהועמד לרשות השמשונים ללא תמורה . על פי 
הוראות הג"א , יחלו המשחקים בשעה 00 . 41 , לכל המאוחר . הארכות יהיו 
במקרה הצורך רק במשחקי הגומלין , וזאת רק לאחר שהושג תיקו בסיכום שתי ההתמודדויות , 
כולל שיוויון בשערי חוץ . 
