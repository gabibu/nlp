בדאגה ובזעזוע אנו עוקבים אחר הידיעות המתפרסמות מדי שעה על המלחמה במפרץ . 
העובדה שמפעלים גרמניים היו , ועודם , מעורבים בקנה מידה רחב ביצוא 
מתקנים צבאיים וייצור נשק כימי ממלאה אותנו ברגשי בושה וחרדה . הדבר מבהיר , 
כי האחריות ההיסטורית של הגרמנים כלפי העם היהודי מאלצת אותנו לפעול היום 
אף יותר מתמיד . ההפגנות בערים רבות ברפובליקה הפדרלית מבטאות ללא ספק את 
רצונם הכן בשלום של גרמנים , נוכח הניסיון ההיסטורי של מלחמת העולם השנייה . 
אבל אסור לשכוח שעיראק היתה , והיא עדיין , התוקפן , ושמאגר הנשק הכימי 
והגרעיני הנרחב שלה מעמיד בפני ישראל סכנת קיום . פורום הנוער של התאחדות 
גרמניה - ישראל קורא לממשלה הפדרלית ולבונדסטג לעשות הכל כדי למנוע מחברות 
גרמניות לייצא אמצעי השמדה המוניים , לבל יהיו שוב יהודים קורבנות לגז רעיל 
גרמני . פורום הצעירים של התאחדות גרמניה - ישראלקפמאביגהופתעתי לקרוא ( 
" הארץ " , 2 . 31 ) פרסום דברים שאמרתי בהרצאה ערב קודם בירושלים , שצוטטו 
תוך כדי עיוות משמעותי של רוח דברי . נושא הרצאתי היה " האתגרים המדיניים 
הצפויים לאחר סיום המלחמה במפרץ הפרסי " . התזה המרכזית שהצגתי היתה כי אין 
בידי היכולת לצפות את העתיד . הדברים יתגבשו , יסוכמו ויוכרעו , ככל הנראה , 
בהתאם להתפתחויות בשבועות ובחודשים הקרובים . לעניין זה מניתי שורה ארוכה 
של נושאים גלובליים , אזוריים ומקומיים שכולם לוטים עדיין בערפל . בכלל 
זה פירטתי כמה שאלות גם בסוגיה הפלשתינית . ציינתי כי לא אתפלא אם לתוצאות 
המלחמה במפרץ יהיו השלכות חשובות גם בהקשר זה , והצגתי כמה כיוונים אפשריים . 
אך מה שנאמר בשמי בכתבה בעיתון מביא רק את הדברים הללו ודווקא כהערכה מגובשת 
ופסקנית שלי . אפשר שכיוונים אלה אכן יתממשו . אני מבטיח כי במקרה זה לא 
אנסה להתיימר ולטעון כי " אמרתי זאת " . גישתי עומדת בסימן האי - ידיעה . 
תל - אביבקפמאביגאני מורה ומחנך ותיק , איש תנועת העבודה , המסתייג מעמדותיו 
הפוליטיות ומדעותיו של רחבעם זאבי . אבל אני רואה עוול בניסיונם של עיתונאים 
כירח טל ( " הארץ " , 2 . 11 ) לקחת ממנו את פועלו במוזיאון ארץ ישראל . 
הכרתי את המוזיאון לפני ימיו של זאבי ולאחר שנכנס לתפקידו כמנהל המוזיאון . 
בשמי , בשם אלפי תלמידי ובשם כל אורח המגיע מחו"ל שלקחתי לסיור במוזיאון , 
אומר כי זאבי הפך מוזיאון עלוב לפנינה . טל מוצא פסול אפילו בשם שהעניק 
זאבי למוזיאון . מדוע ? האם יש במלים " ארץ ישראל " משהו מקומם ? ובאשר 
לאותם ארכיאולוגים שטל מסתמך עליהם בכתבתו מאחר שהוא נמנע מלצטט ולו שם 
אחד , מתעורר אצלי החשד שאין כאלה . תל - אביבקפמאביגאין בלבי דבר וחצי 
דבר נגד אלה שעזבו את תל - אביב משום שלא יכלו להתמודד עם הלחצים והחרדות 
שהמצב החדש יצר אצלנו . אבל כשאני יושב בחדר האטום שלי , עם ארבעת ילדי 
וזוג הורים קשישים , אני מהרהר באלה שלפי הכתבות בעיתונים מבלים בדיסקוטק 
של המלון באילת שבו הם שוהים , וכשאני יוצא בבוקר לעבודה וערכת האב"ך על 
כתפי אני שוב מהרהר בהם ורואה אותם בעיני רוחי משתזפים על חוף הים האילתי . 
אילו היו נוסעים , על משפחותיהם וטפם לאחד הקיבוצים או המושבים ועובדים 
שם בהתנדבות בקטיף או בכל מה שנדרש , הייתי מקבל את עקירתם מתל - אביב בלב 
שלם ובהבנה . כל אותם אמנים שבילו באילת בשבועות הראשונים למלחמה , ושחלקם 
נמצא שם עד היום , לא יראו אותי שוב בהופעותיהם . רעננהקפמאביגעד לתחילת 
1991 העורף בישראל לא נערך להגנה בפני מלחמה מתקדמת . לו היינו ערוכים בזמן 
הנכון לכל התקפה , היו במדינה מקלטים במספר הנדרש , המוגנים בפני כל מלחמה , 
לרבות התקפות גרעיניות וכימיות , כמו המקלטים המצויים בבגדד . וכך גם 
הוויכוח המיותר שפרץ בין מפקדי הג"א וצה"ל היה נבלם . ההוראה מגבוה היתה 
ברורה וחד - משמעית בהישמע קול צפירת - האזעקה נדרשים האזרחים להיכנס למקלטים . 
תל - אביבקפמאביגשאלת שכר הלימוד במוסדות להשכלה גבוהה עולה מדי פעם לסדר 
היום . הוועדות שמוקמות מתחילות בדרך כלל את דרכן בבדיקת שכר הלימוד , 
אך חיש מהר הופכות לזירת קרב בין הסטודנטים לנציגי האוצר והאוניברסיטאות . 
אין בדיקה רצינית של מבנה שכר הלימוד ואין ניסיון לבחון את כדאיות ההשקעה 
בחינוך הגבוה . בימים אלה מתקיימים דיוני הוועדה הציבורית החדשה שהוקמה לקבוע 
את שכר הלימוד במוסדות להשכלה גבוהה . רשימת החברים בוועדה מבטיחה פתרון 
שטחי וסטייה מינימלית מגובה שכר הלימוד הקיים , כדי לא להכעיס מדי את אחד 
מהצדדים . ראוי היה שהוועדה תבחן בראש ובראשונה את מדיניות הממשלה כלפי ההשכלה 
הגבוהה ורק אחר כך יהיה אפשר לשאת ולתת על גובה שכר הלימוד . סל ההוצאות 
הממוצע של הסטודנט ( כ000 , 2 ש"ח בחודש ) מוכיח את העיוות בגובה שכר הלימוד . 
ייתכן שלטווח קצר קופת המדינה מרוויחה משכר לימוד כה גבוה , אולם הרווח 
בטל בששים לעומת הנזק שנגרם למערכת החינוך . עד לפני כעשר שנים הושם בישראל 
דגש על ההשכלה הגבוהה ועל שכר לימוד שוויוני , שאיפשר , בסיוע מערך מלגות , 
השכלה לפלח נרחב באוכלוסייה . בשנים האחרונות היתה עלייה מתמדת בשכר הלימוד . 
בשנה האחרונה אף נפתחו , בהחלטה פזיזה , מכללות למשפטים שפרצו לחלוטין 
את מסגרת שכר הלימוד . שכר לימוד שנתי של כ006 , 1 ש"ח , בתוספת מערך מלגות 
לנזקקים , יאפשר להגיע למצב שבו כל אזרח במדינה יוכל ללמוד במוסדות להשכלה 
גבוהה . יו"ר אגודת הסטודנטים , אוניברסיטת ת"אקפמאביגברצוני למחות על כך 
שנלקח מאתנו קול המוסיקה למשך כל השבת כדי לשדר " גל שקט " לדתיים . באיזו 
זכות שוללים מחובבי המוסיקה הטובה מוסיקה הרצויה לנו והמרגיעה אותנו בימים 
קשים אלה ? לתוכניות הקלות יש לפחות כמה וכמה גלים : צה"ל 1 , צה"ל 2 , 
קול השלום , גל ב , גל ג , ועכשיו גם גל א חלק מן הזמן . האם אי אפשר 
להקצות מכל אלה גל אחד לדתיים בשבת כגל שקט , כפי שהיה עד עכשיו ? מדוע 
דווקא קול המוסיקה ? 
