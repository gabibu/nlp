ות עשרות בתי - ספר במזרח - ירושלים , לאחר שהתברר כי המוסדות האלה שימשו 
מוקד להפרות סדר . בשנה שעברה כתב מפקד תחנת העיר העתיקה בירושלים , סנ"ץ 
יאיר מוסט , למפקד המרחב , והמליץ לסגור את בית - הספר אונרוו"א בסילוואן . 
במכתב נמצאים כל התנאים המקדימים , מבחינתן של הרשויות בירושלים , לסגירת 
בית - ספר . כותב יאיר מוסט : " ביה"ס אונרוו"א לבנות בסילואן נמצא צמוד 
לכביש העופל המוביל לכותל . אוטובוס מספר 1 חולף בתכיפות רבה סמוך לחומת 
בית - הספר . " מוסד זה מתבלט תקופה ארוכה לרעה בהפרות סדר בולטות , בכך 
שתלמידותיו מיידות אבנים לעבר רכבים , ובמיוחד לעבר אוטובוסים . במקרים 
רבים נפגעו הרכבים ונופצו שמשותיהם , כאשר בחלק מהמקרים זוהו בוודאות אבנים 
עפות מתוך חצר ביה"ס . עד כה נערכו שיחות רבות עם המנהלת ועם מורותיה , 
הן על ידי והן על ידי קציני מג"ב . מספר פעמים דיברתי אישית עם מנהל אונרוו"א 
בגדמ"ע , מר ר ל הופקינס , ולאחרונה הוא אף זומן אלי , ובנוכחות המפקדים 
התרענו על חומרת המעשים בחסות דגל אונרוו"א . מספר פעמים פונו התלמידות 
לבתיהן בעת הפרות סדר , אך לא הושגה בכך הרתעה . " עד כה נמנענו מתגובות 
מעבר לכך , תוך התחשבות בעובדה שמדובר במוסד ששייך לאונרוו"א , אך כנראה 
שדווקא עובדה זו היא הבסיס לביטחון התלמידות ולרפיון ידי מורותיהן כנגד העבירות 
החמורות , המצורפות בנספח . " מאחר שכל האזהרות , דברי הנועם והכיבושים 
עם המנהלת , עם המורות ועם מר הופקינס לא הועילו , נראה לי שאין מנוס מסגירת 
בית - הספר לתקופה בת שלושה חודשים , לפחות , כדי להביא לביטחון האנשים 
והרכבים שנוסעים לאזור הכותל " . 
