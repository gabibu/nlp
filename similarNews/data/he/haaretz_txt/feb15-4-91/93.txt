עודפי ביקוש של כמה מיליוני שקלים לניירות הערך של קונצרן כור הנסחרים בבורסה , 
לא סופקו אתמול גם בעליות שערים מירביות , ושערי כל הניירות נקבעו " קונים 
בלבד " . הסיבה להתלהבות הגדולה סביב ניירות הערך של הקונצרן היא פרסום ההסדר 
המתגבש לנושי הקונצרן , ובהם בעלי איגרות החוב ובעלי המניות מהציבור . כור 
אינה משלמת לבעלי שש סדרות האג"ח שלה הרשומות בבורסה את תשלומי הריבית החצי 
שנתיים זה למעלה משנה . האג"ח נחשבו לפני כחצי שנה כניירות כמעט חסרי ערך , 
והן נסחרו בתשואות אסטרונומיות לפדיון של עד % 03 . אולם באחרונה , כשהחל 
מתגבש הסדר שלפיו יוחזרו חלק מהכספים לבעלי האג"ח , צברו האיגרות עליות . 
מחישובי " הארץ " עולה כי אם אכן ייצא ההסדר לבעלי האג"ח לפועל , מרבית 
איגרות החוב נסחרות במחירים נמוכים משווי התמורה שצפויים בעלי האג"ח לקבל 
בהסדר . אתמול נרשמו למניות כור בכורה , הנסחרות בבורסה , עודפי ביקוש 
של כמיליון ורבע שקל , ושערן נקבע " קונים בלבד " . מרבית ניירות הערך 
של כור מוחזקים על - ידי מנהלי תיקים בודדים . לפי ההסדר שהוכן על - ידי 
עו"ד פרוף יוסף גרוס , יוצע לבעלי האג"ח מהציבור לקבל ביום ביצוע ההסדר 
מחצית השווי המתואם של האיגרות במזומן . השווי הכולל של האג"ח מסתכם היום 
ב051 מיליון דולר . חלופה נוספת שתוצע לבעלי האג"ח היא לקבל עשירית מהכסף 
במזומן , כמחצית באג"ח חדשות נושאות ריבית נמוכה של % 1 , והיתרה במניות 
של הקונצרן . כור תפנה בימים הקרובים לבית המשפט , בבקשה לבצע ארגון מחדש 
של הון המניות של החברה . כיום קיימים בהון החברה ששה סוגי מניות . כל 
המניות יהפכו לפי ההסדר למניות רגילות . ביהמ"ש יורה לכנס אסיפות של בעלי 
האג"ח והמניות כדי שיאשרו את ההסדר . אתמול בשעות הערב נודע , כי קבוצת 
מחזיקי אג"ח של כור מתנגדת להסדר המוצע מאחר שהוא קובע כי אם % 07 מבעלי האג"ח 
ירצו לקבל את הכסף במזומן , גם % 03 הנותרים יקבלו מזומן . אם ייצא ההסדר 
לפועל , והבנקים יממשו את האופציות שלהם לרכישת מניות כור תמורת ויתור על 
חובות , בסיכומו של דבר יחזיקו הבנקים הזרים בכ%93 ממניות כור . הממשלה 
תחזיק בכ%01 . חברת העובדים תחזיק ב%62 תמורת השקעה של 52 מיליון דולר . 
חלקו של הציבור המחזיק היום בכ%54 . 8 מהון המניות ידולל ל%9 . 2 . 
