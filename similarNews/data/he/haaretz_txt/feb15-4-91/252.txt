שני טילי הסקאד , שנורו אמש ממערב עיראק לעבר ישראל , נפלו בשטחים פתוחים 
ולא גרמו כמעט נזק . טיל אחד נפל , לראשונה מאז תחילת התקפות הטילים , 
באזור הדרום . בדואים , המתגוררים באזור , הובילו את אנשי כוחות הביטחון 
למקום הנפילה . עד ראייה סיפר שלעבר הסקאד נורו שני טילי פטריוט . שני הטילים 
היו בעלי ראשי נפץ קונוונציונאליים ושוגרו ממערב עיראק בשעה 03 . 8 בערב . 
בישראל נשמעה אזעקה כללית וכל התושבים נצטוו להיכנס לחדרים האטומים ולחבוש 
את המסכות . כעבור מחצית השעה שוחררו בהדרגה כל האזורים . כמו התקפות הטילים 
האחרונות , לא נשמעה צפירת הרגעה , והשחרור מהחדרים נעשה בכלי התקשורת 
האלקטרוניים . עד כה שוגרו לעבר ישראל כ53 טילים ב41 התקפות . מקורות 
צבאיים בכירים הדגישו אמש , כי המוטיווציה של סדאם חוסיין לשגר טילים לעבר 
ישראל גברה עתה שבעתיים , לנוכח דחיית יוזמתו על - ידי חברות הקאליציה הרב - 
לאומית . בישראל מעריכים כי שיגור טילים יימשך כל עוד לא יחוסלו משגרי הטילים 
במערב עיראק . גורמים צבאיים ציינו כי ארה"ב הגבירה את הגיחות במערב עיראק , 
אך לא כל המשגרים הנמצאים שם חוסלו . ראש אגף המודיעין בצה"ל , האלוף 
אמנון שחק , אמר במסיבת כתבים צבאיים כי תיאורטית , כאשר כל המשגרים מוכנים , 
ניתן לשגר לעבר ישראל טילים לאחר הכנה של שעתיים . השיגורים מתבצעים משני 
אזורים עיקריים האזור הצפוני , שמשם בוצעו כל השיגורים בשבועיים האחרונים 
לעבר ישראל , והאזור הדרומי , ממנו משגרים העיראקים טילים לעבר ריאד שבסעודיה . 
חלק ניכר מהמשגרים באזור הצפוני נפגעו , אך אם תרצה בגדאד לשגר טילים רבים 
יותר לכיוון לישראל , היא תוכל להעביר משגרים מהדרום תוך יומיים . 
