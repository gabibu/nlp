מיום ליום מתברר שעמדת בריה"ם נעשית נוחה יותר לבגדאד משהיתה אשתקד , כשתמכה 
מוסקווה במועצת הביטחון בהפעלת כוח צבאי להוצאת עיראק מכוויית , או מראשית 
המתקפה האווירית , במחצית ינואר . אין רבים החולקים על כך ששתי הסיבות 
העיקריות לתמורה קשורות בלחץ הקומפלקס הצבאי - תעשייתי הסובייטי המתחזק , 
בעל אינטרסים ממסדיים ומסחריים חשובים בעיראק , ובאגף המזה"ת במשרד החוץ 
הסובייטי , הרואה בהבעת הסתייגות מפעולות ארה"ב דרך לשמירה על קשרים טובים 
עם העולם הערבי . המשך נוכחותם של מומחים סובייטים בעיראק הוא נושא רגיש 
ושנוי במחלוקת עוד מלפני פרוץ המלחמה . במערב דיברו על כ000 , 9 מומחים 
ויועצים ; מוסקווה אמרה שהיו רק כ000 , 4 . בריה"ם טענה שאחרוני המומחים 
יצאו את עיראק עוד בראשית ינואר , אך משרד החוץ הבריטי טען לפני כ01 ימים 
שישנם עדיין מומחים סובייטים בעיראק . עיתון צרפתי שמאלני מסר ממקורות מודיעין 
אמריקאיים שבשבוע שעבר נשמעו בקשר השדה הצבאי של עיראק שיחות ברוסית , " בנימה 
סמכותית " , ללמדך שהמדברים לא היו קצינים זוטרים . שר החוץ בסמרטניך הכחיש , 
כבעבר , שנותרו יועצים בעיראק . גם בלי להאשים אותו בשקר גס ומוחלט , 
אפשר למצוא הסברים לסתירה . למשל , שהמדובר ב"יועצים אזרחיים " ולא באנשי 
צבא בתפקיד . אך הבדל זה הוא חסר משמעות , שכן מזה עשרות השנים מוגדרים 
אנשי הצבא העוסקים בהדרכה ותחזוקה בחו"ל כ"מתנדבים אינטרנציונליסטים " . 
הסבר אחר הוא שהמומחים הסובייטים רק בוחנים את ביצועי הנשק והציוד הסובייטי , 
ולשם כך יורדים עד לרמה גדודית . מעבר לחידת המומחים , ישנן גם שאלות מטרידות 
אחרות החל מתפיסת אניית נשק סובייטית במפרץ עקבה בראשית המלחמה ועד לידיעות 
שהתפרסמו בסוף השבוע , לפיהן הועברו חלק מהמטוסים העיראקיים ש"ערקו " לאיראן 
לבסיסים סוביטיים באפגניסטאן לשם שיפוצים . מוסקווה עדיין עומדת על הדרישה 
שעיראק חייבת לצאת מכוויית , וואשינגטון מחשיבה מאוד את הערך הדיפלומטי 
של העמדה הסובייטית . האמריקאים לא מוכנים לוותר על התמיכה הסובייטית בדרישה 
יסודית זו , גם כשמוסקווה בונה לעצמה מעמד של מתווך , במקום שותף בקואליציה 
האנטי - עיראקית . 
