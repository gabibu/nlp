" הדברים המתרחשים כיום במועצה הישראלית לצרכנות אינם עולים בקנה אחד עם 
ההגינות הציבורית והממלכתית כמתחייב משליחי ציבור , והדבר מאלץ אותי להגיש 
התפטרותי " , כך כתב לפני ארבעה חודשים ( ב5 בנובמבר 0991 ) , שמעון משה , 
חבר הדירקטוריון של המועצה הישראלית לצרכנות , לשר התעשייה והמסחר , משה 
נסים , ולשר האוצר , יצחק מודעי . אלה שני השרים הממנים את חברי הדירקטוריון 
של המועצה . פרשת ההתפטרות והמכתב פורסמו בזמנו ב"הארץ " במקום אחר . קפתמונה1 , 
51פכיצד הגיבו השרים על הדברים המצוטטים לעיל ועל דברים אחרים שנכללו במכתב 
ההתפטרות ? תשובה : הם עדיין לא הגיבו . מדוע ? התשובה החוזרת ונשנית 
שקיבלתי מלשכות השרים היתה כי הנושא בטיפול . באחד המקרים אמר לי דוברו 
של שר התעשייה והמסחר , כי העניין רציני מדי מכדי להתייחס אליו בחיפזון . 
מזה היה עלי להבין כי שלושה חודשים ( עד המלחמה ) אינם מספיקים לטיפול 
במכתב התפטרות של חבר דירקטוריון . תקופה זו , מתברר , גם לא הספיקה להם 
כדי לאשר את קבלת המכתב . כדאי לצטט עוד כמה משפטים ממכתבו של שמעון משה : 
" . . . המועצה נמצאת בגירעון תקציבי בשל ההוצאות הבלתי מתוכננות שיזם 
יו"ר המועצה ( גד קומרן שמונה לתפקידו לפני כשנתיים , ל"ף ) , תוך שהוא 
מעמיד את חברי המועצה בפני עובדה מוגמרת . ניסיתי פעמים מספר להתמודד עם 
תופעות אלה , לרבות בשיחות שקיימתי עם יו"ר המועצה , אך ללא הועיל " . 
בהמשך מביא חבר המועצה המתפטר מקרה לדוגמה : שימוש בשירותים של עורך דין 
חיצוני בעלות של כ000 , 32 ש"ח , בשעה שבמשרד המועצה עבדו שני עורכי דין 
בשכר . עניין נוסף שאליו התייחס משה הוא החשש , כי יש ניגוד אינטרסים בין 
תפקידו הציבורי של קומרן לבין עיסוקו כבעל סוכנות ביטוח פרטית . תגובת יו"ר 
המוצעה , גד קומרן , שאליו פניתי בזמנו , היתה כי " אין אדם נתפס בשעת 
צערו " , כי " לאיש מצוקה נפשית קשה ולהאשמותיו אין בסיס " . לעניין השימוש 
בעורך דין חיצוני , טען כי המדובר היה בבעיה משפטית סבוכה , ועל כן צריך 
היה לשכור שירותיהם של עורכי דין חיצוניים . עוד אמר כי ההוצאה אושרה על 
ידי הנהלת המועצה גוף ששמעון משה לא היה חבר בו . הבעיה המשפטית הסבוכה 
שאליה התייחס קומרן היתה הגשת בקשה לצו מניעה בשם ארבעה חולים נגד הרופאים 
ששבתו באותה תקופה . תוצאות הדיון היו : בית המשפט דחה את הדיון בבקשה 
מאחר שהנושא נדון באותו זמן בבית הדין הגבוה לצדק . מיד לאחר שנשלח מכתב 
ההתפטרות , ביקשתי את תגובת שני השרים . הופניתי אל דוברי השרים שתחילה 
אמרו לי כי המכתב לא הגיע . יותר מאוחר , אישרו את קבלת המכתב , אך אמרו 
כי השרים טרם טיפלו בו . מאז התקשרתי עם כל אחד מהדוברים לפחות שבע פעמים , 
אך לשווא . כל אימת שהתקשרתי , או שהדובר לא היה במשרד ( לא רק השרים 
עסוקים גם דובריהם ) , או שהתשובה היתה כי הנושא בטיפול . במצב חירום . 
כשדיברתי בשבוע שעבר עם שמעון משה הוא סיפר לי , כי בנוסף למכתב ששלח לשני 
השרים הוא שלח העתק ממכתב ההתפטרות שלו גם למשרד מבקר המדינה ולרשות החברות 
הממשלתיות . משני המשרדים קיבל אישור על קבלת המכתב . קפמאפרקבמקום אחר 
בעמוד זה היה אמור להתפרסם סקר של מיכל צוריאל על תעשיית המלחמה הענפה של 
מוצרי מיגון ופטנטים שונים , שהתפתחה אצלנו בתקופת המלחמה הקצרה . אולם 
האש הופסקה , והסקר כבר אינו אקטואלי . אלא שהלקח העיקרי של הסקר ראוי 
לאזכור . מתברר כי הרוב המכריע של מוצרי המלחמה והכוונה אינה לציוד שחילק 
הג"א , אלא למוצרים ששווקו על - ידי גורמים פרטיים לא קיבלו אישור מכל 
גוף מוסמך . לא ממכון התקנים , בגלל העדר תקנים , לא מהמוסד לבטיחות ולגהות , 
שאינו עוסק בתחום זה , לא מהג"א , שאנשיו , למרבה הצער , היו חסרי ידע 
בעניינים האלה , וכמובן לא מצה"ל , שדובריו הצהירו כי אין להם שליטה ופיקוח 
על אמצעי מיגון אזרחיים . אזרחים רבים שנתפסו לפחדים וחרדות מיהרו לרכוש 
מוצרים , שלהוציא אחד או שניים , ספק אם אי - פעם ישתמשו בהם . . עתה 
נמסר כי רשויות צה"ל , לרבות הג"א , עוסקות בהפקת לקחים בנוגע להגנת העורף . 
המשמעות העיקרית של הגנה על העורף , כפי שאני מבינה אותה , היא כי התושבים 
יצוידו במיטב הציוד והמידע להגנה על חייהם . אך העורף זקוק להגנה נוספת : 
צריך להגן עליו גם מפני שרלטנים ורודפי בצע שמנצלים את החרדה הציבורית 
ומשכנעים את האזרח לרכוש אמצעי מיגון , שבמקרה הטוב אינם מעלים ואינם מורידים , 
ובמקרה הגרוע יוצרים אשליה של מיגון . אסור ששוב לא יקבל האזרח במלחמה 
את מלוא המידע , וכספו יהיה הפקר . קפמאפרקמדריך הקנייה לשנת 1991 , בהוצאת 
איגוד הצרכנים האמריקאי , הוא ספר כיס צנוע בצורתו החיצונית , אך מעורר 
קנאה בתוכנו . ב004 עמודיו , שחלק מהם עשויים מנייר ממוחזר , הוא מכיל 
אוסף של ממצאי בדיקות השוואתיות שנעשו בשנים האחרונות , תוך עדכון הדגמים 
והמחירים של המוצרים שנבדקו . כן מכיל המדריך עצות שימושיות בקניית מוצרים 
מתחומים שונים . כל פרק מוקדש לנושא אחר , והוא כולל גם טבלאות המדרגות 
את המוצרים שנבדקו על פי תוצאות הבדיקות . רשימה חלקית בלבד של הנושאים המופיעים 
במדריך האחרון : מכשירי וידיאו , מקלטי טלוויזיה , מכונות כביסה , אבקות 
כביסה , מקררים , מדיחי כלים , מכשירי מיקרו גל , מכשירי גינון , בטיחות 
בבית , מזגני אוויר , גלידות , אורז , חמאה , מרגרינה , דגני בוקר , 
שמיכות חשמליות , טלפונים אלחוטיים . המדריך יוצא זו השנה ה55 ( איגוד 
הצרכנים האמריקאי נוסד ב6391 ומאז יוצא מדריך כל שנה ) , והוא נשלח למנויי 
הירחון , שהוא ביטאון האיגוד . איגוד הצרכנים האמריקאי אינו מקבל מודעות 
פרסומת , ולצורך הבדיקות ההשוואתיות הם קונים את כל המוצרים בשוק הפתוח . 
הממצאים שמתפרסמים מבוססים על בדיקות הנעשות במעבדות של האיגוד , וכן על 
סקרים הנעשים בין חבריו . האיגוד האמריקאי משמש מאז היווסדו מודל לארגונים 
במדינות אחרות שקמו מאוחר יותר . הבולט שבהם הוא איגוד הצרכנים הבריטי . 
למרבה הצער , הארגונים הישראליים ( הרשות להגנת הצרכן בהסתדרות והמועצה 
הישראלית לצרכנות ) אינם מתקרבים אפילו למודל הזה . אחת הסיבות היא ודאי 
תקציבית : בעוד ששני הארגונים הנזכרים יכולים לממן את עצמם מכספי מנויים 
( בבריטניה , למשל , יש 001 , 178 מנויים ) ומתרומות , מספר הצרכנים 
הקטן יחסית בישראל אינו מאפשר זאת . עם זאת , נהנים הארגונים מתקציבים 
האחד מההסתדרות והאחר מהממשלה באמצעות משרד התעשייה והמסחר . אף על פי 
כן , קשה מאוד להרגיש את נוכחותם של הארגונים , ונותר רק לקנא . 
