ארה"ב דחתה את בקשתו של שר הביטחון , משה ארנס , להגדיל השנה את הסיוע 
הצבאי לישראל במיליארד דולר כדי לכסות את ההוצאות המיוחדות עקב המלחמה . 
בקשת הסיוע עמדה במרכז שליחותו של ארנס לארה"ב , אף שלפני כן לא נערך שום 
דיון עם המערכת הכלכלית או המדינית . שר האוצר , יצחק מודעי , מחה שלשום 
בחריפות על ששר הביטחון לא הודיע לו על כוונתו לבקש הגדלת הסיוע . בראיון 
ל"הארץ " סיפר מודעי כי לפני מספר חודשים גילה להפתעתו שגורמים ממשלתיים 
יזמו פנייה לחברי קונגרס אמריקאים להעביר 002 מיליון דולר מהסיוע האזרחי , 
המסתכם ב2 . 1 מיליארד דולר , לסיוע הצבאי המסתכם בשנים האחרונות ב8 . 
1 מיליארד דולר לשנה . ראש הממשלה , יצחק שמיר , אמר אתמול בשיחה עם חברי 
הקונגרס הארי ווקסמן , יין אוון וגיימס סקסטה כי מדינות הקואליציה אוספות 
כספים עבור מדינות שנפגעו במלחמה , אך מדינות שלא נפגעו כמו טורקיה , ירדן 
וסוריה , זוכות לסיוע בעוד ישראל אינה כלולה במסגרת זו . 
