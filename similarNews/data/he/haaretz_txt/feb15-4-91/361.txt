בודפשט ( מיוחד ל"הארץ " ) . משלחת רמת דרג של מפלגת השלטון ההונגרית , 
" הפורום הדמוקרטי " , נפגשה ביוזמתה עם נציגי הקהילה היהודית בהונגריה . 
בפגישה שלדברי הנציגים היהודיים שהשתתפו בה , התנהלה באווירה ידידותית 
מאד הוחלפו דעות על הפיצויים לקורבנות הרדיפות בשנים 8391 - 5491 , שלדעת 
אנשי הקהילה ההחלטה עליהם משתהה מאד ; וכן על הגילויים האנטישמיים ועל בעיות 
ספציפיות , כגון הדאגה לבתי - קברות יהודיים עזובים . נציגי ה"פורום " 
קבלו , כי היהודים מגלים " רגישות יתר " כלפי תופעות אנטישמיות ומוחים 
נגדן " במרץ מופרז " , בהונגריה וגם מחוצה לה . נציגי הקהילה השיבו , 
כי התגובה החריפה מוצדקת על - ידי נסיונות העבר . לפני זמן - מה נערכה פגישה 
דומה עם נציגי " איגוד הדמוקרטים החופשיים " שבאופוזיציה . אנשי הקהילה 
מטעימים , כי הם מוכנים להיפגש עם נציגי כל המפלגות , אך מצידם לא ייזמו 
פגישה כלשהי מסוג זה . שאלת הפיצויים לקורבנות הרדיפות בשנים 8391 - 5491 
הועלתה בשבוע שעבר גם בפרלמנט , על - ידי הציר היהודי מטעם " איגוד הדמוקרטים 
החופשיים " גורג גאדו . השר הממונה על עניין הפיצויים , גולה קיש השיב , 
כי את הצעת החוק בעניין זה מכינים " בשיתוף מלא " עם נציגי הארגונים היהודיים 
והיא תוגש לפרלמנט " בעוד חודשים מספר " . 
