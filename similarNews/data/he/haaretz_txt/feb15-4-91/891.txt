בוריס קרסני , הבעלים והמנכ"ל של משרד פוליסי המתמחה במתן ייעוץ , שתדלנות 
פוליטית ושיווק , נתבקש על - ידי דוד אלפנדרי , נשיאה החדש של רשת שופרסל , 
לייצג את האינטרסים של הרשת בכנסת נגד הצעת החוק של ח"ך שושנה אלמוזלינו 
לסימון המחירים על כל המוצרים . בין המשקיעים בפוליסי חברת יחסי הציבור 
גיתם מערכות תדמית , בראשותו של משה תאומים , ועל בעליה נמנה גם העיתונאי 
לשעבר מ"מעריב " מתי גולן . בעקבות פעילותו של קרסני נגד החוק , החליטה 
יו"ר ועדת הכלכלה ח"ך שושנה ארבלי - אלמוזלינו ( מערך ) לדחות בשבוע את 
הגשת החוק לקריאה ראשונה במליאת הכנסת . גם מקורביה של ארבלי - אלמוזלינו 
סיפרו , כי רשתות השיווק ובכללן השופרסל שכרו את קרסני , שהוא חבר מרכז 
מפלגת העבודה , כיועץ חיצוני , שישמש שתדלן שישכנע את הח"כים להתנגד להצעתה . 
דוד אלפנדרי , נשיא השופרסל , סירב אתמול לשוחח בפירוט עם כתב " הארץ " 
בנושא , והסתפק בתגובה האומרת : " זה לא נכון , אבל אני מוכן לשוחח על 
זה רק עם העורך " . קרסני עצמו נשאל אתמול לגבי הזהות של מעסיקיו , והשיב 
ל"הארץ " : " מי שפנה אלי , בערך לפני חודש ימים , היה דוד אלפנדרי , 
העומד בראש ארגון של רשתות השיווק . לי הובהר שאני מייצג לא רק את שופרסל 
אלה גם רשתות נוספות , כמו הקו - אוף למשל " . קרסני : " אני מניח שאגיש 
את החשבון לאותו הארגון " . רשתות השיווק הקמעוניות מיוצגות בידי איגוד רשתות 
השיווק , הפועל במסגרת איגוד לשכות המסחר . מזכיר האיגוד , יוסי שוסטק , 
הכחיש אתמול כל קשר לפעילות קרסני . יצוין , כי בראש האיגוד עומד מנכ"ל 
רשת הקו - אוף הריבוע הכחול , יוסי רוזן . קרסני אמר בעניין זה : " אני 
לא יודע מי עמד בראש הארגון , גם רוזן פעיל מאוד במסע הזה , וסגנו קרמר 
היה אתי אתמול כל היום בכנסת " . לשאלה כיצד הוא פועל , הסביר קרסני : " מדובר 
בפעילות מאוד פשוטה . סימון מחירים זה לא נושא שמעסיק ח"כים ביום - יום , 
ולכן אני נפגש עמם , מנמק באוזניהם מדוע יוזמת החוק אינה טובה ומנסה לשכנע " . 
ח"כים בסיעת המערך סיפרו אמש , כי קרסני מנצל את כוחו במרכז המפלגה לצורך 
קידום עניינים וכדי להשפיע על ח"כים במערך . קרסני נחשב למקורב מאוד ליו"ר 
המפלגה שמעון פרס ולעוזי ברעם . הוא היה בעבר פעיל מרכזי בחוג משוב , בראשות 
ח"ך יוסי ביילין והריץ ח"כים בבחירות הפנימיות לפאנלים במפלגת העבודה . בכיר 
במפלגת העבודה אמר אתמול כי בין האפשרות לא להיענות לבקשת קרסני להתנגד לחוק 
סימון המחירים לבין הצעת החוק עצמה עדיף אולי להיענות לקרסני , שיש לו 
כוח רב במרכז המפלגה . קרסני : " זה בולשיט . צחוק ממדרגה ראשונה , כיצד 
אני יכול להבטיח להם דברים כאלה ? 
