רגריט יורסנאר היא בלי ספק הקוסמופוליטית שבין כותבי הצרפתית הבולטים במאה 
הזאת . ייתכן גם שהיא הסופרת הקוסמופוליטית המלה המדויקת יותר עשויה להיות : 
קוסמו - תרבותית הבולטת ביותר במאה העשרים , לצד רחס . נדמה שלא היתה 
שום תרבות , במקום כלשהו בעולם , שלא עניינה את הסופרת ילידת - בלגיה שבילתה 
את רוב שנותיה באי נידח של חופי מדינת מיין של ארה"ב . הגיאוגרפיה של ספריה 
נפרשת מיפאן עד קנדה , והרקע התרבותי שלהם עשוי להיות סין הטאואיסטית , 
הולנד הרנסנסית או גם התרבות הכושית - אמריקאית . מרשים עוד יותר מן הטווח 
הגיאוגרפי הוא הטווח ההיסטורי המעניין את יורסנאר : מאיטליה של הקיסרות 
הרומית המאוחרת של " זיכרונות הדריאנוס " , ועד " הקיסרות הרומית " קצרת - 
הימים של מוסוליני ( ברומאן שעודנו מחכה לתרגומו העברי : " מטבע החלום " ) 
. לעברית נהוג לתרגם את המושג היווני " פוליהיסטור " באמצעות הניב " איש 
אשכולות " . יורסנאר ודאי היתה כזאת : סופרת מלומדת ורבת - פנים . אך יאה 
לה דווקא המונח היווני המקורי , " פוליהיסטורית " , מפני שעיניינה אותה 
עקרונית כל ההיסטוריה של כל העולם . לא במקרה קראה לסדרת ספריה האוטוביוגרפיים 
האחרון הופיע כבר אחרי מותה תחת השם " מה ? הנצח " ( ציטטה משירת רמבו ) 
בשם הכולל " מבוך העולם " . והנה התעניינות בכל תרבות , ואהבה לכל העולם , 
עשויות להסתיר מאחוריהן מידה של חוסר אותנטיות , חוסר עניין אמיתי בדבר 
כלשהו . " מי שרוצה להיות כלל - עולמי סופו שהוא לא - כלומי " , כתב גיתה 
שאיש לא יחשוד בו בפרובינציאליות , ושהיה אפילו ה"הקוסמופוליט " הספרותי 
המוצהר הראשון , המטיף הגדול ל"ספרות עולם " . הטיעון האפשרי נגד יורסנאר 
כקוסמופוליטית חסרת - תקנה ( חסרת - שורשים ? ) איננו מבוטל כל עיקר , 
ואולי יימצא מי שימצא ב"כלל - עולמיות " זו הסבר לאיזה יסוד לא - מספק , 
למין קלישות שאפשר למצוא בכתביה של הסופרת הזאת שעם כל ההערצה אליה אתה 
מהסס , בסופו של דבר , לכנותה " גדולה " : לשם כך חסרה לה אולי איזו אותנטיות 
מוחלטת , או איך לכנות זאת . הראיה שהיא עצמה עשתה מאמץ ספרותי כן " לחזור 
לשורשים " ואולי להסביר את עצמה כקוסמופוליטית בספרי האוטוביוגרפיה שלה , 
המשונים והלא - מוצלחים בעיני , ובייחוד בחלקם הקרוי " ארכיוני הצפון " . 
אך דומה שהקורא יכול להגן על יורסנאר מפני גנותה של הקוסמופוליטיות גם מאופן 
אחר : אפשר להצביע על האינטגרליות של יצירתה , על כך שהיא תמיד השמיעה 
בעצם את קולה המיוחד בלבד , ושהגיוון החיצוני , התרבותי - גיאוגרפי , 
הוא רק כסות לאחדות האישית הבסיסית של היצירה הזאת . אפשר לטעון שהיא היתה 
נאמנה לכמה נושאים מוצמצמים , אישיים מאוד , וחיפשה להם משלים והדגמות 
בתרבות העולם . הראיה לכך היא הקשרים הפנימיים העמוקים שבין יצירותיה השונות . 
" היצירה בשחור " ( תרגום עברי אביטל ענבר ) , מתרחשת בעולם אחר מאוד , 
ובתרבות אחרת לגמרי מזו שברקע " זיכרונות הדריאנוס " ( תרגום אירית עקרבי ) 
, ובכל זאת שני הרומאנים הללו , יצירותיה המרכזיות של יורסנאר , הן וריאציות 
על אותו נושא ! העיסוק שעוסקת יורסנאר בתומס מאן , במסה גדולה ובהערות 
רבות ביצירותיה , אינו רחוק ממה שמעניין אותה אצל יוקיו מישימה , הסופר 
היפאני שהקדישה לו ספר ! וכך אפשר להצביע על קשרי - קשרים בין החלקים הרחוקים 
ביותר של היצירה הענפה להפליא הזאת . ייתכן שלבסוף יסתבר שהקוסמופוליטיות 
של יורסנאר , כמוה כזו של בורחס , היא רק מסיכה לאישיות יוצרת אחדותית 
להדהים אף שעלי להודות שלא תמיד אני בטוח בכך , ואני נוטה לגלות , בכל 
זאת , איזו תלישות או קלישות ואולי המלה הנכונה היא אילוץ , בספריה , 
ככל שהקריאה בהם מהנה תמיד . לטענת הסניגוריה אפשר להוסיף שיורסנאר היא בהחלט 
סופרת השבה ומעבדת נושאי - יסוד אחדים המרתקים אותה מראשית יצירתה והיא אינה 
בוגדת בהם לעולם , בכל אשר תפנה , גם אם תפנה לקצה מזרח או לקצה מערב . 
הדוגמה המפורסמת היא , כמובן , " זיכרונות הדריאנוס " . הרעיון הראשון 
של הספר עלה בדעתה בגיל עשרים , ועוד קודם לכן , בגיל שש - עשרה , כפי 
שסיפרה . היא כתבה שיר על " וילה אדריאנה " שברומא , ואחר כך הקדישה 
שנות חיים לפיתוח הנושא וכתיבת ספרה הגדול , כתיבה שעל חלק מתהליכיה היא 
מספרת ב"יומני זיכרונות הדריאנוס " , שאירית עקרבי הוסיפה כנספח לתרגומה 
העברי . הקובץ " סיפורים אוריינטליים " , הרואה עתה אור בתרגום עברי משובח 
של אביבה ברק ( שכבר תירגמה לפנים לעברית את רומאן - הביכורים של יורסנאר 
" אלכסיס " ) יכול להדגים היטב את הטענות נגד הקוסמופוליטיות הקלושה - בהכרח 
של יורסנאר , וכמו - כן הוא עשוי להדגים את טענת הסניגוריה בדבר האותנטיות 
העמוקה של הסיפורים הללו , השייכים כולם לבשר מבשרה של יצירת - יורסנאר . 
יורסנאר , אגב , החלה לצרף למהדורות המאוחרות של ספריה מסות העוקבות אחרי 
התפתחות הסיפורים שלה ומקורותיהם והאנלוגיות שלהם בספרות . למסה קצרה מן 
הרגיל , אך יפה גם היא , זכה אף הקובץ שלפנינו , שהופיע לראשונה בשנת 
8391 , חזר ושוכתב ונופה על ידי הסופרת לקראת הופעתו בשנת 3691 , ותורגם 
כאן מתוך המהדורה השלישית , שגם היא נושאת שינויים קלים , משנת 8791 . 
תולדות החזרה העיקשת של הסופרת אל סיפוריה המוקדמים , סיפור ליטושם השב 
ומתחדש , הוא לעתים סיפור בפני עצמו , מרתק לא פחות מן העלילות עצמן ( 
כך הדבר בייחוד ביחס לקובץ המאוחר שלה " כמים הזורמים " שהוא עיבוד של 
סיפורים שהופיעו כמה פעמים קודם לכן , במהדורות שונות לאורך השנים ) . 
יורסנאר יכולה היתה לומר את מה שאמר פול ואלרי על שיריו : העבודה על יצירותיה 
אינה מסתיימת לעולם , היא רק נזנחת , בהכרח . משהו מאווירת הליטוש הזה , 
השאיפה המתמדת לשלמות , תו אופייני לקלאסיציזם בכלל , מעלה גם אחרית - 
הדבר של המחברת המובאת בסיום " סיפורים אוריינטליים " . שוב : הגיוון של 
הסיפורים הוא מסחרר , במבט ראשון . " האוריינטליזם " שלהם נראה כשם נרדף 
ל"קוסמופוליטיזם " . האוריינט המיתולוגי - פלרטי שלהם הוא יפאן של המאה האחת - 
עשרה והוא גם יוון של המאה העשרים , ואפילו הולנד של המאה השבע - עשרה ( 
אמנם על הכללת הסיפור " תוגתו של קורנליוס ברג " בקובץ האוריינטלי שלה 
מוצאת יורסנאר לנכון להתנצל באחרית - הדבר שלה ) . אך מעבר למסיכת הגיוון 
מסתמנים גם כאן הנושאים העמוקים של יצירת יורסנאר . אחד מהם , למשל , 
הוא הגעגוע לאלילות , הקינה על מותם של האלים הקדמוניים . זהו מנושאי - 
היסוד של " זיכרונות הדריאנוס " , שם מזדהה הסופרת בעליל עם הקיסר חובב 
היוונות האלילית ושונא המונותיאיזם ( המופיע ברומאן דווקא בדמותו היהודית 
ומובע בפי ר עקיבא ) . הגעגוע לאלילות הוא העניין שביסוד אגדת - הקדושים 
הקטנה " המאדונה של הסנוניות " שכולה ערגה ל"קול נשימתן של הנימפות הישנות 
וחולמות על עלומי - העולם , ועל הימים שהאדם לא נראה עדיין על פני האדמה 
שלא נתנה חיים אלא לעצים , לבעלי - חיים ולאלים " ( עם 66 ) . " האיש 
שאהב את הנראידות " גם הוא וריאציה על נושא האהבה לאלילות האבודות שהנצרות 
דיכאה אותן באכזריות . סיפור זה , כמו סיפורים אחרים , ובייחוד " המאדונה 
של הסנוניות " , מזכיר מאוד את סיפוריו הקטנים , על עוקץ האירוניה האנטי - 
קלריקלית האופיינית להם , של קלאסיציסט אחר , הנידח - כיום , אנטול פראנס . 
הזיקה האותנטית מאוד של יורסנאר לעולם הקלאסי מוצאת ביטוי מרוכז בגעגוע האנאכרוניסטי 
הזה אל האלים האבודים . יוזכר כאן ששם ספרה השני , גם הוא כספרה הראשון 
ספר - שירים , וגם הוא גנוז כיום , ספר שפורסם בהיותה בת עשרים , נושא 
את הכותרת ( שרק היא מתוכו מוכרת לי ) " האלים אינם מתים " . הנטיות ה"פאגאניות " 
קירבו אותה גם הן , אל - נכון , אל קוואפיס , המשורר האהוב עליה , שתירגמה 
אותו לצרפתית . " היכן שמעתי את הסיפור על המשורר שלא יכול לאהוב אשה משום 
שבגלגול קודם פגש את אנטיגונה ? זה גבר כלבבי . . . " כך אומר אחד 
מבני השיח המודרניים בסיפור " חלב המוות " . הרמז הוא ליודעי - ח"ן , או 
למען הדיוק למכירי יצירתה של יורסנאר , שכן הסיפור הזה על האיש שאהב את 
אנטיגונה מופיע בקובץ סיפורים אחר של הסופרת ( " חסדי אלקיפוס " ) . הרעיון 
שלו , אהבה של גבר מודרני לגיבורה או לאלה מן העבר הקלאסי - המיתולוגי , 
אהבה שלעומתה קלושות הן כל כך אהבותיהן של בנות - התמותה , הוא רעיון אובססיווי 
של הסופרת . ל"ריאקציה " תרבותית שכזאת היו שותפים כמה סופרים אירופיים 
אריסטוקרטיים אחרים , דוגמת תומאסו די למפדוזה בסיפורו המקסים " ליגאיה " 
( סיפור - אהבתו של פרופסור ליוונית לנימפה המתגלה אליו בנעוריו בסיציליה ) 
. וכאמור , קוואפיס בכמה שירים שלו . עיבוד של מיתוס של סיפור קדום , 
ציטטה מתמשכת , רמיזות ליצירות שונות יורסנאר ממשיכה בספר זה בכתיבה הקלאסיציסטית 
האופיינית לה , המתייחסת לתרבות כמכלול שהסופר היחיד מפתח אותו במגזר זה 
או אחר שלו תוך רמזים מתמידים לחלקים אחרים , נזהר מלטעון למקוריות , 
שולל עקרונית את אפשרותו הרומנטית של המושג הזה . ההנחה היא אחדותית וקוסמופוליטית 
כאחת : הקוסמופוליטיות היתה פעם אותנטית לגמרי , אפשרית והכרחית : יורסנאר 
מתגעגעת לפעם האבודה ההיא , ולא אשמתה היא שהעולם שהיא חיתה בו הוא כבר 
עולם פוסט - רומנטי , מבותר וסותרני , שהאלים נעלמו ממנו כליל . אפשר כמובן 
לקרוא את הסיפורים המקסימים הללו בלא כל ההקשר העמוס הזה של בעיות רציניות 
מדי . אפשר לקרוא את הסיפור הפותח , " כיצד ניצלו חייו של ואנגפו " , 
עיבוד אנקדוטה טאואיסטית , ברוח התואמת את מיטב הדימויים של המערב הקלאסיציסטי 
של המאה השמונה - עשרה כסיפור - ילדים חמוד ותו לא : ואמנם הופיעה האגדה 
הזאת לחוד בסדרה הצרפתית לילדים " אנפאנטייאג " שכמה מכרכוניה ראו אור 
בעברית בהוצאת עם עובד ( אבל דומני שסיפורה זה של יורסנאר לא היה ביניהם ) 
. אפשר לקרוא את הסיפור " אהבתו האחרונה של הנסיך גנזרי " , עם האירוניה 
האנטול - פראנסית שלו , סיפור שהוא איור שובב לרומאן הגדול " מעשה גנזי " 
של הגבירה מוראסקי , בת יפאן הימי - ביניימית , שיורסנאר הכירה בתרגום 
האנגלי המפורסם של ארתור ויילי , אפילו כהלצה פמיניסטית , שמוסר ההשכל 
שלה הוא " נשים , אל לכן להיות נאמנות מדי לגברים שלכם " . ובכלל , אפשר 
להתיחס לסיפורים אלה כאל פואמות בפרוזה , ליהנות משלמותו הסגנונית ויפי 
הביטוי הפיוטי שלהן . כבר שיבחתי את התרגום העברי המוסר כמדומה את מלוא 
ערכי המקור , אם גם ניתן לתיקון זעיר פה ושם : למשל , פונט - אוקסין " 
( עם 32 ) הוא פשוט " הים השחור " , ואם רצתה המתרגמת לשמר את הרמז לשם 
הקלאסי הזה ראוי היה שתחזירו למקור היווני ותכתוב " פונטוס אוקסינוס " . 
אבל זוטות מן הסוג הזה בטלות בשישים לעומת יופיה של העברית הזאת המענגת 
כשלעצמה ומחפה , במקביל למה שעושה סגנון המקור , על השניות , המוצהרת 
אמנם , ועל הקלישות האוורירית , הקסומה , של האסופה המוקדמת - מאוחרת 
הזאת . 
