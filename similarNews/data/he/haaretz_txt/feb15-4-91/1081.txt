דאג לי , הכדורסלן הזר של הפועל תל אביב , שיצא את ישראל עוד בטרם המלחמה 
במפרץ , חוזר היום לישראל עם רעייתו . לי הוא הראשון מקבוצה בת ארבעה כדורסלנים 
זרים ומתאזרחים של הפועל תל אביב שעזבו את הארץ בעקבות המלחמה במפרץ . כולם 
צפויים לחזור עוד השבוע לארץ , לאחר שקיבלו לידיהם את כרטיסי הטיסה ואישרו 
את בואם . קית בנט וגיימס טרי , השחקנים המתאזרחים של הקבוצה , יגיעו מחר . 
ביום שלישי ינחת בישראל הזר השני של המועדון , דייויד הנדרסון . עם השלמת 
סגל השחקנים עובדה מעודדת לקבוצה לפני הדרבי עם מכבי שיהיה ביום שני של 
השבוע הבא ביד אליהו יוחל בתהליך הגיבוש . הקבוצה תצא ביום רביעי למחנה 
אימונים באיזור תל אביב , בו תשהה עד לדרבי . לא השתתף אתמול באימון מכבי 
תל אביב . גמצי סובל עדיין מדלקת בכתפו ויעבור היום בדיקה רפואית . חיכו 
לשווא בסוף השבוע לחזרתו לארץ של שחקנם הזר יוגין בנקס . בקבוצה מקווים 
כי בנקס ינחת היום וישתתף במשחק החוץ מחר עם הפועל חולון , שם מצפים השבוע 
לשובו של הזר טרי פייגינס . עניינו של אנדריי ספנסר , שחקן החיזוק השני 
של ראשון לציון , עדיין לא ברור ונעשים מאמצים להחזירו לישראל . 
