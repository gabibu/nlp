במקור האמריקאי ) של מלחמת המפרץ ייצור מן הסתם תנאים למשא - ומתן ישראלי - 
ערבי שלא היו כמותם מאז מלחמת השחרור . על - פי הרפלקסים הפוליטיים במקומותינו 
מאז קמף - דייוויד , יצטרך המו"ם להתחיל בפלשתינאים , להמשיך משם לירדנים 
וללבנונים , ורק לאחר שיוסרו המכשולים האלה להגיע לשאלת היחסים עם סוריה . 
כמה הנחות המקובלות ללא עוררין על הכל גרמו לנו שוב ושוב להתייחס כך לדברים : 
עם הסורים אי אפשר להידבר ; אם מתעקשים להתחיל מדמשק ואין תזוזה , נוצר 
שיתוק ; שיתוק ממושך אחריתו מלחמה ועל כן , מוכרחים " להתחיל במקום כלשהו " 
ופירושו של דבר , ניסיון להידברות עם הירדנים או עם הלבנונים , או אפילו , 
בלית ברירה , עם הפלשתינאים . אלא שההיסטוריה העצובה של הניסיונות ליישוב 
הסכסוך הערבי - הישראלי מובילה למסקנה הפוכה : אמנם , קשה מאוד לגרור את 
הסורים לשולחן הדיונים וכמעט בלתי אפשרי לסיים מו"ם עמם בהצלחה , אך ( 
כפי שהזכיר מנחם בגין לאסד בנאומו בכנסת , ביום השלישי למלחמת לבנון ) 
הסורים , בדיוק כמו המצרים , לאחר שקיבלו על עצמם הסכם , הרי הם דבקים 
בו . לעומת זאת מפגינים ירדן והפלשתינאים להיטות רבה , לכאורה , להיכנס 
למו"ם , אך הסיכוי שיצמח מכך הסכם קטן מאוד , וכמעט ודאי שהסכם כזה גם 
לא יוגשם הלכה למעשה . את הרתיעה הזאת נוטים רבים להסביר במונחים פרסונליים : 
אם ירדן הבטיחה ולא קיימה , יש לתלות זאת בכך שחוסיין שקרן . אם נשיא 
לבנון חתם על הסכם ולא פעל לאישורו , הסיבה העיקרית לכך היא היותו חדל אישים . 
ואת ההנהגה הפלשתינית אין מעוניינים להעמיד כלל למבחן המו"ם , משום שכל - 
כך ברור לכל כי " מלה אצלם איננה מלה " . אך התבוננות אמוציונלית פחות מעלה 
כי הסיבה לבוגדנותם של מנהיגי ירדן , לבנון והפלשתינאים אינה חוסר היושר 
של יחידים דווקא ( אף כי היה גם שפע מזה ) , אלא בעיקר החולשה הטבועה 
במעמדם , הן בתוך קהילתם והן בזירה הערבית כולה . חולשתה של ירדן מתבטאת 
שוב ושוב בשתי דרכים : רתיעה ממיצוי תהליכי מו"ם ומשחק כפול בעתות מלחמה . 
מספר המפגשים והמגעים בין המשפחה ההאשמית למנהיגי ישראל כה רב עד כי אפשר 
לדבר , למעשה , על דיאלוג רצוף כמעט . אך בכל ההזדמנויות נהגו הירדנים 
בדרך שאפשר לכנותה " מו"ם נסוג " : תאווה גדולה להסכם בראשית ההידברות , 
אך " רגליים קרות " ונסיגה ברגע האחרון . מצד שני , ב84 , ב76 , ב37 
ובמלחמה זאת גילגלו הירדנים עיניים למרום , אך בסופו של דבר התייצבו תמיד 
לימין הצד העוין את ישראל . לבנון נחשבה אצלנו שנים רבות " המדינה השנייה 
שתעשה שלום " . המיתוס הזה ניזון לא רק מהתיזה של " אחוות המיעוטים " ( 
שאינם ערבים סונים ) במזרח התיכון , מהסיוע המוגבל שהעניקה לבנון למאמץ 
המלחמה הערבי ב84 ומהיציבות בגבול הצפון עד ערב מלחמת ששת הימים , אלא גם 
ממגעים מסועפים עם גורמים שנחשבו בעלי משקל בפוליטיקה הלבנונית . כשבגין 
ושרון החליטו לקחת את האגדה הזאת ברצינות , גילינו כולנו להוותנו כי לא 
היה לה על מה להסתמך . ושוב , כבמקרה הירדני , התחמקותו של בשיר גומאייל 
מפעולה משותפת עם ישראל ומניסיונו המגושם של בגין להחתימו על הסכם שלום לא 
נבעה רק מחוסר יושר אישי , אלא בעיקר מרגישות עליונה וחולשה מדינית . אכן , 
לאחר שנרצח באשיר נדחף אחיו , אמין , כמעט בכוח על - ידי גורג שולץ לזרועותיה 
של ישראל , בהסכם ה71 במאי 38 . אך לא יצאו שבועיים מחתימת ההסכם האומלל 
הזה , וכבר היה ברור לכל כי לנוכח איומי הסורים אין כל סיכוי לאשרורו . 
ולמי שעוד נותרו בלבו ספקות , באו שיחות נאקורה בשלהי 4891 והפגינו באותות 
ובמופתים כי לבנון חלשה מכדי ליטול החלטה מדינית בעלת חשיבות . הכלל חולשהבוגדנות 
חל גם על הפלשתינאים . אלה , בשל חולשתם , יוכלו מן הסתם לחתום רק על 
הסכם שיאושר על - ידי קואליציה בלתי אפשרית של אש"ף עם החמאס , ששום ממשלה 
בישראל לא תוכל לקבל . מה נותר אפוא ? הדעת נותנת שרק חלופה אחת : סוריה . 
נכון , גם ב9491 וגם ב4791 היו הסורים האחרונים שהצטרפו למו"ם , ולאחר 
שהצטרפו הציגו תביעות מפליגות . כאשר בוססה סוריה בחולשתה ( למעשה , עד 
9691 ) היתה שכנה מסוכנת והפכפכה , אך מ4791 ואילך , כלומר בשנים שבהן 
התבסס משטר אסד וסוריה התייצבה כקהילה מדינית וכשחקן עצמאי באזור , היה 
הגבול הסורי שקט ויציב מכל גבול אחר , כולל המצרי . יש טעם אפוא לנצל הצלחה 
צבאית אמריקאית במפרץ לשם תזוזה מדינית שתישען , בראש ובראשונה , על מאמץ 
להידברות עם סוריה . 
