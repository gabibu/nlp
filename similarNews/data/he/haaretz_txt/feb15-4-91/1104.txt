בית החולים הפסיכיאטרי טלביה בירושלים , אותו מנהלת קופת חולים הכללית , 
לא ייסגר למרות ההסכם שנחתם בין האוצר לקופת חולים במארס אשתקד , וקבע 
כי בית החולים ייסגר עד 1 באוקטובר , במסגרת תוכנית ההתייעלות של קופת חולים 
הכללית . ועדה שמינה מנכ"ל הקופה , נחום פסה , בחנה את סגירת בית החולים 
ואת השלכותיה על אוכלוסיית מבוטחי הקופה בירושלים . המלצות הוועדה הוגשו 
למועצת המנהלים , שאישרה בסוף השבוע את המשך הפעלת בית החולים , ושורת 
המלצות לייעול השירותים הפסיכיאטריים למבוטח קופת חולים בבירה . מנהל בית 
החולים , ד"ר יגאל גינת , אמר כי הוחלט להרחיב את היקף הטיפול היומי בבית 
החולים . לשם כך יוסבו 04 מתוך 441 מיטות האשפוז למיטות יום . ההסבה תואמת 
למדיניות של מעבר מאשפוז ממושך לטיפול יומי בקהילה . במטרה להגדיל את הכנסות 
בית החולים , יפותחו שירותים כלכליים מחוץ לסל השירותים הרגיל , כמו נופשון , 
טיפול גמילה , ייעוץ למוסדות ועוד . החלטת מועצת המנהלים תחייב את משרד 
הבריאות למצוא מקום ל04 חולים כרוניים , מחוץ למסגרת בית החולים טלביה , 
כיוון שהשירותים הפסיכיאטריים נמצאים באחריות משרד הבריאות . ד"ר גינת אמר 
כי הוכח שההצעה לסגירת בית החולים לא עלתה בקנה אחד עם הצרכים . גל העלייה 
מבריה"ם הביא לגידול בביקוש לשירותים . היו מקרים של עולים , שהועברו למוסדות 
פסיכיאטריים מיד עם הגיעם ארצה , וחלקם אף אושפזו לזמן ממושך במוסדות פסיכיאטריים 
בבריה"ם . בית החולים הרחיב את השירות הקהילתי בצוותים דוברי רוסית . עוד 
ציין ד"ר גינת , כי בימים הראשונים למלחמת המפרץ , כשהחרדה בציבור גברה , 
היו פניות טלפוניות למרפאות ואנשים בחרו שלא להגיע . לאחר מכן , אנשים 
שנשלחו לבתיהם החלו לחזור למוסד , לאחר שחלה הרעה במצבם בשל המתח והחרדה . 
על פי נתוני משרד הבריאות , קיים מחסור במיטות פסיכיאטריות בירושלים . 
ממוצע המיטות באזור ירושלים הוא 14 . 1 מיטות ל000 , 1 נפש , ואילו באזור 
חיפה הממוצע הוא 19 . 1 ובנפת תל אביב וגוש דן 85 . 1 מיטות ל000 , 1 נפש . 
