בימים האחרונים ניכרת התעוררות בפעילות האלימה בשטחים , לאחר תקופה של 
שקט יחסי שנבעה מן העוצר הממושך שהטיל צה"ל עם פרוץ הקרבות במפרץ , ובגלל 
חשש הפלשתינים כי צה"ל והמתנחלים עלולים לנצל את מצב המלחמה לביצוע פעולות 
גירוש ונקמה . אהרון דומב , יו"ר מרכז המידע " עובדה " בחברון , טוען 
כי בימים האחרונים ניכרת " התעוררות רבתי " בפעילות האלימה . באחרונה 
נפצעו שתי ישראליות כתוצאה מיידוי אבנים . אחת מהן נסעה במכוניתה ונפגעה 
ליד מחנה הפליטים גילזון , והשנייה נפגעה מאבן בעת שהאוטובוס בו ישבה חלף 
ליד מחנה הפליטים דהיישה . לפי נתוני " עובדה " , נרצחו בגדה מתחילת המלחמה 
במפרץ 01 תושבים פלשתינים שנחשדו בשיתוף פעולה עם השלטונות . שלושה מהם 
נרצחו ביומיים האחרונים . כתוצאה מהסרת העוצר התחדש המאבק על השליטה בחיי 
התושבים בין הסוחרים ובין פעילי האינתיפאדה . השלטונות מתירים לסוחרים לקיים 
חיי מסחר בין שמונה בבוקר לארבע אחר הצהרים , אך פעילי האינתיפאדה מאלצים 
את בעלי החנויות לסגור אותן בשעה אחת , בהתאם ללוח הזמנים שנקבע בידי " המפקדה 
הלאומית המאוחדת " . מתחילת המלחמה במפרץ ועד אתמול , נהרגו בשטחים , לפי 
מקורות פלשתיניים , חמישה פלשתינים מירי של חיילי צה"ל . נסיבות מותם 
של שניים מן ההרוגים לא ברורות , וצה"ל טוען כי הם לא נורו בידי חיילים . 
שלשום נפטר במרכז הרפואי שיבא פלשתיני תושב מחנה הפליטים עסכר , שנפצע 
מירי חיילים ב01 בפברואר . על פי נתוני דובר צה"ל , נעצרו מתחילת המלחמה 
746 , 3 מתושבי השטחים . בגדה נעצרו בתקופה זו 417 , 1 איש , בגין הפרות 
עוצר . מפירי העוצר הועמדו לדין , רובם הודו ונקנסו בסכומים שבין 005 ל 
005 , 1 שקלים . אלה שלא הודו , או לא היה ביכולתם לעמוד בתשלום הקנס , 
נידונו לתקופות מאסר בפועל . רוב המשפטים בגדה מתקיימים ללא נוכחות עורכי 
דין , בגלל שביתה עליה הוכרז בתחילת המלחמה , במחאה על הליכי המשפט המהירים 
שננקטים במשפטי הפלשתינים . 
