פאריס ( מיוחד ל"הארץ " ) ארמון האליזה הביע אתמול חשש , כי פתיחתו של 
קרב היבשה עלולה להביא למספר גדול של קרבנות בקרב חיילי בנות הברית ובתוך 
זה הצבא הצרפתי . על רקע זה , נמסר , עשוי הנשיא פרנסואה מיטראן למסור 
דברים לאומה , ביממה הראשונה לפתיחת הקרב הזה . הכוח הצרפתי המונה כ21 
אלף חיילים , נמצא בקו הראשון בגבול סעודיה - עיראק . קפידבינמקורות בארמון 
האליזה הגדירו אתמול את נשיא עיראק כאדם ברוטאלי ללא גבולות ביטויים שטרם 
נשמעו עד כה מכיוון פאריס . אתמול דאגה פאריס הרשמית להעביר מסרים , כי 
ממשלת צרפת היתה סקפטית בנוגע לקבלת תוכנית השלום הסובייטית מצדו של נשיא 
עיראק , אף שמאז היוודע דבר קיומה של התוכנית נמנעה פאריס מלהתייחס אליה 
באופן פומבי . לעיתונאים צרפתים נמסר , כי נשיא צרפת אינו מאמין בכנותו 
של סדאם חוסיין , בין השאר לנוכח תביעתו להביא לפינוי ציוד ההגנה שקיבלה 
ישראל מאז פרוץ המלחמה . לדעת ארמון האליזה , העובדה שסדאם מבקש להביא 
לסילוק טילי הפטריוט מישראל , מלמדת כי הוא מבקש לחשוף את ישראל לאיום טילי 
הסקאד ובוודאי שאין בכך משום שאיפה לשלום . 
