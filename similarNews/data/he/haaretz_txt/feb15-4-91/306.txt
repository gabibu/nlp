" אל תשחק ברולטה רוסית על חשבון ילדינו . יש לסגור עכשיו את בתי הספר 
ולמצוא פתרון אחר . תן לנו לדאוג לגורל ילדינו " ; כך כתב אב לתלמידה בכיתה 
ו , בבית ספר יסודי בצפון תל - אביב , לשר החינוך זבולון המר . במברקו 
לשר כותב האב , מיכה שטרייף : " אתה יודע יותר ממני כי גם כיום קיים סיכון 
בפתיחת בתי הספר והגנים . אם נאלצת לפותחם כיוון שהופעלו עליך לחצים לאומיים 
וכלכליים , שגית . אסור לך לקחת אחריות על מאות ואלפי ילדים , ובמיוחד 
אלה הגרים באזור א " . " אסור לך לקחת סיכון ולהאמין לסיפורי החדר האטום " , 
מוסיף האב . " אנחנו זקוקים למקלט לילדינו , וכזה אין בנמצא ברוב הגנים 
ובחלק גדול מבתי הספר . באלה שיש בהם מקלטים , אפשרות ההגעה אליהם היא 
בלתי - אפשרית " . " אם מנהלת בית ספר ישנה רע בלילה בגלל אחריותה על 007 
ילד , כיצד אתה יכול בכלל לישון ? ! " , שואל שטרייף . " למה אינך מקשיב 
לאנשי צבא , שאמרו לך לא להיות גיבור על ילדים " . לדבריו , אי - הנוחות 
בהישארות ילדים בבית מתגמדת לעומת החשש מפגיעה בחייהם . דובר משרד החינוך 
אמר בתגובה כי האפשרות השנייה היא רק " להכניס את המדינה לבונקרים , ולהמתין 
עד יעבור זעם " . הוא ציין כי לשר החינוך מגיעות , אמנם , פניות ברוח המכתב , 
אולם רוב המכתבים שקיבל המר תמכו , דווקא , בפתיחת מוסדות החינוך . לפי 
הצעה של משרד החינוך , יחזירו עובדי ההוראה בגנים ובבתי הספר את ימי הלימוד 
שבוטלו בגין מצב החירום בתקופת החופשות . ההצעה הועלתה בעת דיוני ועדה , 
בראשות המשנה למנכ"ל משרד החינוך בן - ציון דל , שבה שותפים נציגים של 
ארגוני המורים , מרכז השלטון המקומי ומשרד האוצר . לפי ההצעה , יפעלו הגנים 
ובתי הספר באחד משלושת ימי החופשה בפורים , בשלושת הימים הראשונים של חופשת 
פסח , בל"ג בעומר וימים אחדים בתחילת החופש הגדול . תח4משרד החינוך הודיע 
אתמול על חידוש הטיולים והסיורים במסגרת בתי הספר , " תוך שמירה על כללי 
הביטחון והבטיחות " . מנכ"ל המשרד , זבולון אורלב , פרסם חוזר מיוחד בנושא , 
ובו פירוט ההוראות הביטחוניות שצריכים המנהלים לנקוט בעת היציאה לטיולים . 
האישור ניתן גם לבתי ספר באזורים א ו - ב . באזורים א , ב ו - ה , ניתן 
לטייל רק בתוך שטח יישוב ובמקומות בהם ניתן למצוא מחסה בחדר אטום . הטיולים 
באזורים ג , ד , ו - ו יהיו רק במסלולים הרשומים והמאושרים על - ידי הלשכות 
לייעוץ ולתיאום טיולים . תח4מורה בכיתה א בבית ספר יסודי ברמת - השרון הנחתה 
את התלמידים לשבת בעת אזעקה מתחת לשולחנות הכיתה . היות והתלמידים לומדים 
בקבוצות ויושבים ליד שולחנות שהוצמדו זה לזה , נוצר מעין מחסה , תחתיו 
מסתתרת כל קבוצה . אחד ההורים סיפר כי ערכות המגן של הילדים ניצבות ליד 
הלוח , ולכל קבוצת ילדים היושבת יחד צבע נבדל לקופסאות . כיתה זו לומדת 
בקומה השנייה של בית הספר , ובעת תרגיל אינה יורדת למקלט , אלא נשארת בחדר 
הלימוד . תח4אם מצהלה , שבנה לומד בכיתה ז בחטיבת ביניים , טענה כי בעת 
תרגילי אזעקה בבית הספר נלחמים הילדים , כהגדרתה , על המקומות הנחשבים 
בטוחים יחסית בחדר הלימוד האטום . לדבריה , היות שמדובר בילדים המבינים 
את הוראות הג"א , מבקש כל אחד מהם להיצמד לקיר הרחוק ככל האפשר מהחלונות . 
האם הביעה חשש כי בעת אזעקת אמת , ידרסו הילדים זה את זה . תח4ועד גן הוורדים 
לגילאי חובה , במרכז ירושלים , שלח מכתב תלונה לוועד ההורים המרכזי בעיר , 
על אודות סירובם של חלק מההורים להשתתף בתורנות השמירה בגן . לדבריהם , 
סרבני השמירה ממשיכים לשלוח את ילדיהם לגן , חרף העובדה שהם עצמם אינם 
תורמים את חלקם . ועד ההורים פנה בעניין זה לקצין הביטחון של עיריית ירושלים , 
דורון יפת , וביקש שיפעיל את סמכותו ויגיש נגד ההורים הללו תביעה משפטית . 
יו"ר ועד ההורים המרכזי בירושלים , שי לחמן , מסר כי בכוונתו לדרוש ממשרד 
החינוך לכפות על הורים סרבני - שמירה למלא את חובתם בגנים . לדבריו , אין 
מדובר במקרה בודד , אלא בתופעה המתרחבת והולכת . תח4תח4עקב ליקויי מיגון 
ואיטום בשמונה מתוך 21 בתי הספר היסודיים ברחובות , נאלצים המורים ללמד 
במסגרת משרתם הרגילה , ואחר - כך להישאר בבתי הספר וללמד בהתנדבות משמרת 
שנייה . באחד מבתי הספר לא ניתן לאטום אף לא חלק מהחדרים בגין הבנייה הלקויה , 
והילדים לא חזרו עד אתמול ללימודים . אתמול הם נשלחו ללמוד בשלושה בתי 
ספר אחרים , שבהם יש חדרי לימוד מוגנים כראוי . דוברת הסתדרות המורים מסרה 
כי ארגונה הכריז סכסוך עבודה עם עיריית רחובות עוד לפני המלחמה , כיוון 
שהעירייה גבתה אגרת חינוך מרוב ההורים , אולם לא העבירה כספים למוסדות החינוך . 
תח4 " בימים אלה , כאשר כל אחד מאתנו נקרא להטות שכם ולתרום את חלקו למאמץ 
לאומי להחזיר את המשק ואת מערכת החינוך לתפקוד מלא ותקין , מסרבות הגננות 
לעבוד בגני הילדים ששה ימים בשבוע " ; כך נאמר במכתב חריף ששלח ועד ההורים 
המרכזי בירושלים לראשי הסתדרות המורים . ראש עירית ירושלים , טדי קולק , 
הגיב על סגירת הגנים בימי ששי באמרו כי היא " תפגע בחינוך הציוני " . לדבריו , 
יעבירו הורים רבים את ילדיהם לגנים החרדיים הפתוחים גם בימי ששי . 
