תקרית חמורה בחצר הפנימית של בסיס האוגדה ברצועת עזה , שבמהלכה תקף סגן 
היועץ המשפטי של חבל - עזה רס"ן דניאלו ברמן את מ"ם נשיא בית הדין הצבאי 
ברצועה רס"ן יאיר רבינוביץ , מעוררת הדים רבים , ואף הובאה לידיעת הפרקליטות 
הצבאית . התוקף התנצל במכתב על מעשהו , ועד כה לא הוחלט להעמידו לדין . 
לנוכח ההוראה כי חיילים יישארו ברצועה במתכונת של % 05 , עם פרוץ המלחמה 
במפרץ הפרסי , ובאין מספיק חדרי - שינה לעובדי הפרקליטות ולעובדי בתי המשפט , 
נוצר מצב שלא היה אפשר להלין חיילות במגורים שכבר נתפסו על - ידי המתורגמנים 
החיילים , המתרגמים את משפטיהם של נאשמים ערבים בבתי המשפט בעזה . על רקע 
זה נוצרו חיכוכים בין רס"ן רבינוביץ לבין רס"ן דניאלו . לפני ימים אחדים 
נפגשו השניים באקראי בחצר האוגדה , ושם התפתח שוב הוויכוח ביניהם . על - 
פי עדי - ראייה חיילים , ברגע מסוים התנפל דניאלו על רבינוביץ והיכה בו 
באגרופו , ואף קרע את חולצתו . רבינוביץ ההמום לא הגיב , ורק החיילים 
הנוכחים הפרידו בין השניים . הפרשה הובאה מיד לידיעת הגורמים המשפטיים הבכירים 
ברצועה , ביניהם היועץ המשפטי של חבל - עזה וכן נשיא בית המשפט הצבאי סא"ל 
אלי זיכרמן , ולידיעת הפרקליט הצבאי הראשי תא"ל אמנון סטרשנוב וסגנו אל"ם 
אילן שיף . מקורות בפרקליטות הצבאית ציינו כי הפרשה הוסתרה מעיני הציבור , 
וכי חמור הדבר ששני אנשי - צבא בתפקידי מפתח רבים ביניהם , וחמור יותר 
שסגן יועץ משפטי תוקף שופט לעיני פקודיו , בהם נאשמים האמורים להישפט בפניו . 
במכתב ההתנצלות שלו לשופט רבינוביץ מביע רס"ן דניאלו צער על התקרית , אך 
ממשיך לדבוק בגרסתו כי מהות הסכסוך היתה מוצדקת . רס"ן רבינוביץ סירב אמש 
להתייחס לפרשה , אך אישר כי דניאלו תקף אותו . גורמים רשמיים ברצועה מסרו 
ל"הארץ " כי מאז פרוץ המלחמה במפרץ שורר מתח בין החיילים בפרקליטות לבין 
החיילים הכפופים לשופטים . הגורמים קבלו על כך שבנוסף ללחץ ולעומס התיקים 
שבו הם נתונים , מעז גורם ציבורי משפטי לתקוף שופט בצורה כה קשה . דובר 
צה"ל , שדוח על הנושא מפי סופר " הארץ " , מסר כי נערכת בדיקה . 
