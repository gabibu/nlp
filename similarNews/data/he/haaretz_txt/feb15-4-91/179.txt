למעקב אחר מצב בריאותם , המתבצע ממשרדי החברה . ש"ר מתל - אביב סיפר לנו , 
כי לפני למעלה משנה חתם על הסכם לשכירת מכשיר קרדיוביפר , בעקבות " הפצרות 
עובדי החברה , שניצלו את היותו במצב של דאגה וחרדה לבריאותו " , כפי שהגדיר 
זאת . הוא שילם מראש יותר מ006 שקל , תמורת שנת שירות . כעבור חודשיים 
נסע לאוסטרליה והחזיר את המכשיר לחברה . בינתיים שוחח עם הרופא המטפל בו , 
שאמר לו כי אינו זקוק כלל למכשיר . כשחזר מאוסטרליה התקשר טלפונית לחברה , 
הודיע שאין בכוונתו להשתמש עוד במכשיר וביקש את הפרש הכסף בחזרה . הפקיד 
שדיבר אתו הבטיח כי עניינו יטופל , אך כעבור זמן מה התקשר והודיע כי מנהל 
החברה החליט שאין אפשרות להחזיר את הכסף . ש"ר טילפן שוב , ללא תוצאות . 
פנייה בכתב לא נענתה . באוגוסט 0991 העביר אלינו ש"ר את העתק מכתבו לחברה 
ומסר גם את תוכן שיחותיו הטלפוניות . ב09 . 9 . 8 כתבנו למנהל חברת קרדיומדיקס , 
אך לא קיבלנו תשובה . ב09 . 01 . 92 שלחנו תזכורת , וגם היא נותרה ללא 
מענה . אי מתן תשובה , מלבד היותו עדות לחוסר נימוס , מלמד שהתשובה שלילית . 
נותר רק לקוות כי ההיענות לצפצופי המכשירים של לקוחות במצוקה טובה יותר . 
לגופו של עניין : ייתכן שהחוזה בין החברה והלקוח אינו מחייב החזרת כסף , 
במקרה של הפסקת המנוי בטרם עת , אבל לנו נראה כי הגינות במסחר פירושה שגם 
במקרה כזה יוחזר הכסף , או לפחות חלק ממנו . קפמאפרקבעקבות הכתבה שפורסמה 
כאן לפני שבועיים על תלונת נוסע נכה נגד חברת אל על , התקשר אלינו הקורא 
ע"ל מחולון ואמר , כי אלמלא ראשי התיבות של המתלונן ( ע"א ) , שהם שונים 
במקצת מראשי התיבות של שמו , אפשר היה לחשוב כי מדובר במקרה שקרה לו . בדיקת 
הסיפור שלו מעלה את החשד כי יש אולי שיטה ביחס המרגיז לנכים באל על . ע"ל 
שלח מכתב תלונה למנכ"ל אל על , רפי הרלב , ובו גולל את פרשת סבלותיו בטיסה 
לניו - יורק בחודש ספטמבר 0991 . ע"ל הוא נכה רגליים המרותק לכיסא גלגלים , 
ולכן , בדומה לע"א , הזמין מראש מקום שהגישה אליו קלה , כלומר , מושב 
שאין לפניו מושבים אחרים . אולם גם הוא קיבל מושב אחר , שהגישה אליו בכסא 
גלגלים קשה , בעוד שהמושב השמור לו נתפס על - ידי נוסע אחר . זאת , אגב , 
לא לפני שהמתין שעה ארוכה למכונית נכים שתסיע אותו למטוס . גם עליו צעק 
אחד הדיילים . במקרה זה ידע המתלונן את שמו ( מנקר ) . הוא אמר לו , 
לדבריו , " מצדי אתה יכול לרדת מהטיסה " . עניינו סודר רק לאחר שהנוסע 
שתפס את מקומו ניאות , לאחר הפצרות , לפנות את המקום . גם בדרך חזרה מניו - 
יורק לתל - אביב עברה עליו חוויה בלתי נעימה , כשהיה עליו להמתין שעה וחצי 
לאחר שכל הנוסעים ירדו עד שהזדמנה למקום דיילת ולפנים משורת הדין , כך 
אמרה , עזרה לו לרדת מהמטוס . במכתבו להרלב כותב ע"ל , בין השאר : " אם 
אינכם יכולים או מסוגלים להטיס נכים , כדאי שתודיעוני , ואני כנציגם מבטיח 
לפרסם זאת בארגון נכי צה"ל ובארגון הנכים בישראל , ואז נעבור לטוס בחברות 
אחרות " . מנהל פניות הציבור באל על , איתן דלוגין , שהגיב על תלונתו של 
ע"ל , פתח את מכתבו באותן מלים המוכרות מתשובתו לע"א : " הצטערנו ללמוד 
על אכזבתך ומורת הרוח שנגרמה לך כמתואר במכתבך " . בהמשך המכתב הוא כותב 
כי ביום הטיסה של המתלונן היה מספר ניכר של נוסעים הן באל על והן בחברות 
אחרות , ועל כן חל העיכוב בהגעת האלעלית . בהמשך הוא מסביר כי חל איסור 
להושיב נכים ליד הדלת , בכפוף לנהלים לפינוי נוסעים בשעת חירום . ובעניין 
הדייל מנקר , הנה מה שכותב דלוגין : " מבדיקה שערכנו עם מר מנקר והממונים 
עליו עולה , כי בתגובה לאי שביעות רצונו המוחלט מהמקום שהוקצה לו , והצורך 
לסיים סידורים שונים הקשורים בהכנה להמראה , אמר לך מר מנקר כי אם אינך 
מרוצה מהמקומות שהוקצו לך בטיסה זו תוכל אולי לטוס בטיסה חלופית . הנ"ל 
טוען שדבריו נאמרו בצורה עניינית ואדיבה " ( השאלה היא איך אפשר לשלח נוסע 
לטיסה אחרת " בצורה עניינית ואדיבה " , ולמותר לציין , שלא נעשה כל ניסיון 
לאמת ולעמת את דברי הדייל עם המתלונן ) . המשך המכתב מנומס יותר , אם כי 
אין בו ממש : " עובדינו חייבים לפעול בהתאם לנוהלי החברה , אך אנו מצפים 
מהם לשמור על רמה גבוהה של אדיבות ונימוסים טובים בכל עת , גם בזמן שמתגלעים 
חילוקי דעות בינם לבין לקוחותינו . באם נפגעת במקרה זה , נתונה לך התנצלותנו 
הכנה . כמו כן מצאנו לנכון להדגיש מדיניות זו פעם נוספת בפני מר מנקר ( 
שאלה : אם מנקר היה כל - כך בסדר מדוע היה צריך להדגיש בפניו שוב את מדיניות 
החברה ? ) ויכול אתה להיות סמוך ובטוח שהדברים יקבלו את תשומת הלב הראויה . 
אנו מקווים לארח אותך בטיסותינו בעתיד , ולהציע לך את מיטב שירותינו לשביעות 
רצונך המלאה " . מדבריו של ע"ל הבנתי כי הוא אמנם מעוניין להמשיך ולהתארח 
בטיסות אל על בעתיד , אבל מי יבטיח לו כי השירות יהיה סביר ? באותו עניין , 
הנה מכתבה של רבקה דגן - בהירי מירושלים : " אני מאשרת כל מלה ומלה בכתבה 
נוסע נכה ודייל חצוף שפורסמה במדור זה ב2 . 3 . זאת אני אומרת מתוך ניסיון 
אישי כמלווה של נכה . אבל בעיקר אני רוצה להפנות את תשומת הלב לנוהלי חברת 
אל על , שמקומות מיוחדים לנכים ולמוגבלים הם לא ליד דלת המטוס מטעמי בטיחות 
ונוהלי פנייה בעת חירום . ומדוע לא ? אותם לא צריך לפנות בעת חירום ? 
אותם ישאירו במטוס הבוער , כי אינם יכולים להניע את רגליהם לעבר הפתח ? 
הרי הדיילים הניצבים בפתחים יכולים לפנות את הנכים , שיושבים בלאו הכי 
ליד הפתח . ברוב המקרים , לנכים יש גם מלווים מיומנים שיכולים להושיט לעזרה 
מהירה " . 
