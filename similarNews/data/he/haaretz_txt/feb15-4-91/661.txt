מחמת נזילותו המעיקה של המצב , רק מי שמתעקש להניח על כף המאזניים את מלוא 
המוניטין המקצועיים שלו יהין לעסוק עתה בניתוחים ענייניים . על אחת כמה 
וכמה מי שפער מעיק בן 84 שעות מבדיל בין רגע ההגיג לרגע הפרסום בעיתון . 
שומרי נפשם יתרחקו מרחק רב ככל האפשר מן המהות , ויבקשו למצוא שעשוע רק 
בצורה החיצונית . למשל , אחד ממוצרי הלוואי הבולטים ביותר של מלחמת המפרץ 
הם האיומים . אלה גודשים את חלל האוויר בכמות שאינה נופלת מכמות חומרי - 
הנפץ . מחקר השוואתי של כל סגנונות האיום הללו , יכול לספק לקחים מעמיקים 
ושעות רבות של עונג . הבה ונפתח באיום עיראקי מקובל . הוא נשמע בערך כך : 
" הכופרים הבוגדים וידידיהם הכלבים השוטים , המחללים את קודשי האיסלם , 
עוד ילמדו על בשרם המצורע את נחת זרועו של העם העיראקי הגיבור . אנו נשחט 
את אמו אכולת התזנונים של בן - הכלבה בוש , נטביע את ילדיו הסוטים בדם נידת 
אמם , ונקבור את חיילי האויב בתוך שלולית של קיא אשר יקיאו עליהם זוללי 
הנבלות הסעודים לאחר שנכתוש את מררתם ונפרוס את כבדיהם לפרוסות דקיקות עם 
שמן - זית וטחינה . " הו , אחים גיבורים , עוד מעט נציל את כבודכם הרמוס , 
ונטהר את האדמה המחוללת בדמם המבאיש של הכופרים התוקפניים והאימפריאליסטיים . 
נזרוק את נתחי בשרם הקצוץ מאכל לעורבי המדבר , ואת עיניהם העקורות נשבץ 
בנדן חרב - האיסלם הגאה . נשתה את מיצי קיבותיהם , ונשקה את נשותיהם בשתן 
סבתותיהם . . . למותר לציין כי לאחר קתרזיס מלא - חן שכזה , אין עוד צורך 
לעבור לשלב הביצועי . הפורקן כבר הגיע בעצם השמעת התכנון האסטרטגי הזהיר 
הזה . לעומת זאת , נשמע איום אמריקאי כך : " ביום שני הבא , 52 בפברואר 
1991 , בשעה 83 : 91 , יישלחו 42 מטוסי הפצצה לבית - החרושת לבגדי תינוקות 
בעיר גוחנאק , ושמונה פצצות חכמות בנות חמש טונות כל אחת ישוגרו אל הקומה 
השנייה של המפעל שבו מייצרת עיראק גז ציקלון בי . משם ימשיכו המטוסים בכיוון 
מעוזי המשמר הרפובליקאי , ובשעה 11 : 12 הם ישמידו 15 טנקים , 21 נגמ"שים , 
שלוש משאיות תחמושת וגשר אחד . להלן שמות הטייסים שישתתפו בגיחה ; ( 
כאן בא פירוט השמות ) . עיתונאים ומרגלים המבקשים להשתתף בגיחה מתבקשים 
להירשם מבעוד מועד אצל קצין יחסי - הציבור של הטייסת " . וביום שני , 19 . 
2 . 52 , בשעה היעודה , יוצאים שני תריסרי המטוסים ומבצעים את האיום . 
איום בריטי פותח באופן מסורתי בציטוט משקספיר : " לא באנו להלל את סדאם 
אלא לקבור אותו . על - כן נראה כי לא יהיה מנוס ממתן הוראה לאי - אלו טייסים 
של הוד - מלכותה להמריא אל עבר האויב ולגרום לו מידה ניכרת של נזק מסוים , 
אשר אולי תואיל בשכנועו של המנהיג העיראקי לקבל את החלטות האו"ם ולנהוג 
סוף - סוף כאדם מתורבת " . הצרפתים נחרצים הרבה יותר : " לאחר שהרודן העיראקי 
סירב לקבל את היוזמה הצרפתית האחרונה , הודיע נשיא הרפובליקה , כי אין 
מנוס עוד מנקיטת פעולות חריפות ביותר . הנשיא החליט להורות לטייס צרפתי 
אחד להצטרף אל הטייסות האמריקאיות והבריטיות , ולסיים סופית את התוקפנות 
העיראקית . עם זאת מודיע הנשיא , כי עדיין נבדקות עוד אפשרויות לסיום מעשי - 
האיבה בדרך של משא - ומתן " . הטייס הצרפתי בסופו של דבר לא משתתף בגיחה , 
יען - כי הסופלה שהוגש לו לארוחת הבוקר , צנח לפתע ללא הודעה מוקדמת , 
והטייס קיבל התמוטטות עצבים . ולסיום , איום ישראלי . זהו איום שבו רב 
הנסתר על הנגלה , ועיקרו משוואה בת שלושה נעלמים ומעלה . בעיקר פועלים 
כאן האינטונציות , וגלגולי העיניים : " אף אחד לא יגיד לנו אם , מתי ואיך 
להגיב . אנחנו נקבע איך , מתי ואם להגיב . ואין ספק כי בסופו של דבר אנחנו 
נגיב , אם וכאשר נחליט להגיב , במקום ובזמן ובאמצעים שנחליט עליהם . " מצויה 
כמובן בידינו יכולת התגובה , שכמובן לא נפרט אותה כאן , ורק נאמר כי היא 
חייבת להיות , וגם תהיה , כל - כך איומה , עד שלעולם לא ישכח מי שאנחנו 
נחליט שהוא לא ישכח , את עוצמת התגובה שעליה החלטנו ואשר את טיבה אנחנו 
מעדיפים בשלב זה לא לפרט , כדי לא לתת מידע מיותר בידיהם של אויבינו " . 
וכתום המלחמה ( בצורה זו או אחרת ) , יטפח לפתע ראש הממשלה על מצחו ויפלוט : 
" אוי ! הרי הבטחנו להגיב . . . . " ומיד יופצצו מטרות מחבלים בלבנון . 
