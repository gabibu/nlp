האופרה הישראלית החדשה היתה המוסד התרבותי היחיד שלא הפסיק את פעילותו אפילו 
לרגע אחד , והציג את " הכלה המכורה " של סמטנה כמעט כמתוכנן ובפני אולמות 
מלאים , באולם " נגה " ביפו , אם כי בשעות היום . כיוון שלא כל מי שרכש 
כרטיסים להצגה זו זכה לראות אותה ( הבכורה הרשמית נועדה ל91 בינואר ) , 
תחזור האופרה ותעלה את " הכלה המכורה " לקראת הקיץ . במאי האופרה , מייקל 
מקאפרי , התפאורן פול אדוארדס , הזמרים רוגר ברייסון ודייוויד אוואן , 
וכן המנצח הישראלי דוד שלון זכו לשבחים על כך שנשארו בארץ בתקופת המתח שלפני 
המלחמה ובתקופת החרדה של נפילת הטילים , אבל גם להם היו התחייבויות במקומות 
אחרים . האופרה המתוכננת הבאה בלוח ההצגות של האופרה הישראלית החדשה היתה 
אמורה להיות " לה צנרנטולה " של רוסיני , בבימויו של מייקל אלפרדס ובניצוחו 
של שמואל פרידמן . אפילו מודעות על כך כבר נתלו ברחבי העיר , אבל התברר 
שזה לא כל - כך פשוט . הבמאי מייקל אלפרדס וזמר הבס מריוס רינצלר הודיעו 
כי לא יוכלו להגיע לחזרות , מפאת המצב . השותפים האחרים ל"לה צנרנטולה " 
מגיעים : המנצח שמואל פרידמן , הזמרים זהבה גל , ירון וידמילר ומייקל 
קזינס . כיוון שמקהלת האופרה הישראלית נמצאת כאן ממילא , זוכה לשבחים , 
וגם עבדה כבר בתקופת המתח , הוחלט לקיים בתאריכים שנועדו לאופרה של רוסיני 
שתי תוכניות : האחת היא קונצרט של פרקי אופרה מפורסמים יותר ופחות בהרכב 
זה , אליו תיתוסף מרינה לויט , שזכתה לשבחים רבים על " הכלה המכורה " . 
התוכנית השנייה תהיה בכל זאת אופרה בשלמותה : גארי ברתיני , היועץ של האופרה 
הישראלית החדשה , מגיע לארץ כדי להעלות גרסה מבוימת למחצה של " אורפיאוס 
ואורידיצה " של גלוק . בביצוע זה תשתתף , כמובן , מקהלת האופרה הישראלית 
החדשה . זהבה גל תשיר את אורפיאוס , ומרינה לויט תשיר את אורידיצה . בישיבת 
מועצת עיריית תל - אביב בראשית השבוע התקבלה החלטה חלופית בעקבות דו"ח ביקורת 
מבקר העירייה על האופרה . הוחלט שצוות של מבקר העירייה והנהלת האופרה יבדוק 
את הבעיות המשפטיות בקשרי האופרה והעירייה , ואילו ועדת הביקורת והנהלת 
האופרה ייפגשו כדי לדון בדו"ח הביקורת . כך מתבטלות ההחלטות הקודמות , שקיבלו 
את ממצאי הדו"ח ודרשו להעביר את האופרה לבעלות העירייה . 
