( ע ) . " מדובר במעשה פשע נתעב ביותר על רקע לאומני " , קבע אתמול שופט 
בית - משפט השלום בת"א , דן ארבל , בהחלטתו לעצור ל51 יום את אשרף בעלוגי 
( 91 ) , תושב עזה . בעלוגי חשוד ברצח איריס אסרף , משה איוון ויהושע 
חקמז ב41 בדצמבר 09 , בשעות הבוקר , במפעל " אלום שין " שברחוב התחייה 
91 ביפו . השלושה מתו מדקירות סכין בכל חלקי גופם . נציג המשטרה , המפקח 
צבי רון , טען בבית המשפט כי בזירת הרצח נמצאו כרוזים של ארגון החמאס , 
שנטל אחריות על המעשה ושיבח אותו . בכרוז נאמר , כי הרצח בוצע לציון יום 
ייסוד החמאס . רון הדגיש , כי החשוד היה חברם לעבודה של הנרצחים והועסק 
במפעל במשך תקופה ארוכה . נציג המשטרה טען עוד , כי בעלוגי הודה בביצוע 
הרצח על רקע לאומני ואף שיחזר אותו . המפקח ציין כי המשטרה עושה מאמצים לאיתור 
שותפו של החשוד בביצוע העבירה . החוקר טען , כי בידי המשטרה עדויות של 
אנשים העובדים בקרבת מפעל " אלום שין " , שלפיהן נראה החשוד כשהוא ממתין 
בשעות הבוקר ליד פתח המשרד . נציג המשטרה הוסיף כי בזירת העבירה נמצאו פריטי 
לבוש השייכים לחשוד , ומוצג הכולל טביעות אצבע שלו . הוא טען כי במקום 
נכתבו כתובות באמצעות תרסיס וכי על התרסיס נמצאו טביעות האצבע של החשוד , 
שהסתתר מאז המקרה . בבית המשפט הודה החשוד בעבירה המיוחסת לו , רצח משולש 
בכוונה תחילה . השופט ארבל ציין בהחלטה להאריך את מעצר החשוד ב51 יום , 
כי הלה לא הביע כל חרטה על מעשיו וכי יש להמשיך בחקירה , כדי לאתר את שותפו 
למעשה . 
