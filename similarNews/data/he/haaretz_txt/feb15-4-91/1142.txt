לא רק בעיר הנמל הדרומית בצרה , הסמוכה למרחב נוכחות כוחות הברית , אלא 
גם בבגדד החלה להישמע הקריאה העממית המפורסמת . המדובר באימרת כנף בערבית 
עיראקית מדוברת הידועה לכל ילד במשחק שכונתי . כאשר רוצים שמישהו לא יחזיק 
מעמד בתפקידו או במעשיו , קוראים לעברו בקצב ותוך מחיאת כף : " גאע גאע 
( מעין ל פול במשמעות כפולה של נפילה ואדמה ) האסה ייגע ( תיכף יפול ) 
" . קריאה זו מחרידה את אנשי המנגנון המיוחד של שירות הביטחון , המופקדים 
על אבטחת משטר סדאם . אנשים אלה , המהווים את המשענת הפנימית העיקרית של 
המשטר , מצויים בכל יחידות ומפקדות הצבא , המשטרה , סניפי מפלגת הבעת 
השלטת , משרדי הממשלה , איגודים והתאחדויות וכן בכל הנציגויות העיראקיות 
בעולם . לזכותם יש לזקוף סיכולים של ניסיונות הפיכה בעודם באיבם . דיווחיהם 
היישר ללשכת הנשיאות קבעו בעבר וקובעים היום גורל אלפי אזרחים ואנשי צבא , 
לרבות אלה הנמצאים בעמדות בכירות . בעיראק כבסוריה שולטים על מנגנון הביטחון 
המיוחד ומאיישים עמדות בכירות בצבא המקורבים ביותר מבני המשפחה , העדה , 
עיירת המחוז או החמולה בדמשק אלה העלאווים ובבגדד התכריתים . שלטון האימה 
במשטרים הרודניים בעולם הערבי ובמיוחד בסגנון הדמים הפועל בעיראק ובסוריה , 
מאבד את יעילותו כאשר ההמונים , ובתוכם אנשי הצבא , חשים כי אווירת הפחד 
מתגלגלת לעבר אנשי השלטון עצמם . בכך מבחינים העיראקים גם מבעד לפרצופיהם 
של אנשי המנגנון המיוחד . זאת ועוד . ברחוב הבגדדי נוהגים לומר כי " המכה 
עדיין חמה " , ללמדך כי התמונה האמיתית עדיין לא נגלתה . כאשר יאפשרו להמוני 
החיילים והקצינים הבורחים להגיע למשפחותיהם , אזי קולו של רדיו בגדד על 
" ניצחון סדאם " יהיה כקול הקורא במדבר . זו גם הסיבה שבגדד אינה ממהרת 
לקבל את שבוייה , שעדותם החיה וזעם מפקדיהם מהווים סכנה אמיתית למשטר . 
במקביל ייאלץ המשטר כבר בשלב זה להימצא בעיצומם של צעדי מנע ובמרכזם מבצע 
טיהור בפיקוד הצבאי וניסיון למנוע אנדרלמוסיה . צעדים הכרחיים אלה , מבחינת 
המשטר , מגבירים מן הסתם את התחושה בקרב ההמונים כי הפחד עובר למנגנון הממשל . 
צריך לזכור שהתפתחות " נקודת השבירה " בקרב מנגנון השלטון זהה כמעט לתהליך 
בקרב הגייסות בחזית . אנשי המנגנון המיוחד ימהרו לעבור לצד הנגדי כאשר יבחינו 
הלכה למעשה בסימני חולשה אצל מפקדיהם המקורבים לסדאם . יש לצפות לתהליך 
דומה בקרב מפקדי הצבא כאשר יבחינו כי לסדאם אין מוצא . על אחת כמה וכמה 
כאשר אחד מעמיתיהם יכתר את בונקר הפיקוד וישתלט על רדיו בגדד כדי לשדר " בשם 
אללה הרחמן והרחום " הודעה , שתכונה מן הסתם " הודעה מס 1 של מפקדת ההפיכה " . 
סיכוייהם של תהליכים אלה יהיו טובים לאין שיעור בנסיבות העכשוויות אם כוחות 
הברית בראשות ארה"ב ימשיכו לדבוק במטרה השלישית של המלחמה . העיראקים צריכים 
להיות משוכנעים כי לא יושם קץ לסבלם כל עוד מממשיך להתקיים שלטונו של סדאם . 
באותה מידה ואף במשנה חשיבות , עליהם להבין כי גם לנוכחות כוחות הברית 
במרחב נאצריה אותה מטרה . נוכחות זו מכבידה על סדאם , משום שהיא מוציאה 
את הרוח ממפרשי האסטרטגיה התעמולתית העיראקית , ועל כך תעיד תלונת שר החוץ 
טארק עזיז על " ההסתננות המוגברת " במחוז נאצריהסמאווה . באותה מידה מעודדת 
נוכחות זו גורמים אופוזיציוניים ועשויה להיראות בעיני קצינים בכירים כמשענת 
טובה ובת השגה . לא כך הדבר לגבי הקריאות החוזרות ונשנות מפי אישי ממשל 
בישראל ואחרים , להפיל את משטר סדאם . קריאות אלה הם בבחינת חבל הצלה 
למשטר העיראקי ובכל מקרה אין בהן צורך . דומה כי אין עוררין בקרב מדינות 
הברית הערביות לגבי הכמיהה לסילוקו ולהענשתו של סדאם חוסיין כפושע מלחמה . 
אולם לא כל מחולל הפיכה אפשרי בבגדד יתאם לציפיות השלום ולסידורי הבטחון 
במפרץ . לפיכך מחייב הדבר יתר מעורבות סעודיתמצרית מיידית באיתור ובהשפעה 
על גיבוש המשטר המתאים יותר . הסעודים מיטיבים להבין לא רק את הגורמים האופוזיציוניים 
העיראקיים אלא גם ( ובענין זה נכון הדבר גם לגבי המצרים ) את ההתפתחויות 
אצל חלק ממפקדי הצבא העיראקיים . 
