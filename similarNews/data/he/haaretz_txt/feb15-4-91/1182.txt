" סידני ( מיוחד ל"ספורט הארץ " ) . נבחרת הנוער התאמנה אתמול בפארק בהשתתפות 
כל השחקנים . שני שחקני הנבחרת , שסבלו מפציעות , אבי נימני ואייל ברקוביץ , 
חזרו לאימונים סדירים . שגיא גונן ספג חבטה באפו אך התאושש במהרה . כללית 
ניתן לומר , כי כאשר נותרו עוד שתי יממות למשחק עם האוסטרלים ביום ד ( 
מחרתיים ) נראים כל השחקנים כשירים . היום תערוך הנבחרת את האימון היחיד 
שלה באיצטדיון בו יהיה משחקה הראשון נגד נבחרת הנוער האוסטרלית . המאמנים 
עדיין מתלבטים בעניין ההרכב . עדיין לא ברור מי יתייצב בין הקורות . כמגן 
ימני יצות פליקס חלפון , או שמואל לוי , ואילו כמגן שמאלי ישחק אבי נימני . 
הבלמים יהיו שגיא גונן , ארצי ששון ועופר מזרחי . בקישור יצטרפו לאייל 
ברקוביץ שני שחקנים מבין איתן מזרחי , יניב כהן וחיים רביבו . בחוד נראה 
מקומו של עמיר תורגמן מובטח . לצידו בחוד ישחק אלון מזרחי , או אסף טובי . 
המאמן אמנון רז לא יערוך עד המשחק שום אימון טאקטי , כדי למנוע אפשרויות 
לריגול אוסטרלי . שחקני שתי הנבחרות נפגשו ביציעי איצטדיון סנט . גורג שם 
נוצחה הקבוצה המקומית , אותה מאמן מיודענו פראנק ארוק , על ידי אדאלייד 
02 ושקעה בתחתית . בשל המשחק החלש עד ההפסקה והתוצאה המאופסת , עזבו הישראלים 
את האיצטדיון כעבור 54 הדקות הראשונות . האוסטרלים הצעירים קיימו אתמול אימון 
אחד . מחר , לאחר האימון המסכם , באיצטדיון ובשעה בה יהיה המשחק , ייקבע 
ההרכב האוסטרלי . המאמן האוסטרלי , לס שיינפלוג , אמר אתמול : " דבר 
המדאיג אותי ביותר היא העובדה כי איננו יודעים דבר על הישראלים . לא שלחנו 
מרגלים לאימוני נבחרת ישראל . אילו רציתי להשיג מידע על הישראלים , הייתי 
הולך לאימונים בעצמי . המשחק הראשון בין שתי הנבחרות חשוב יותר , כי במיפגש 
השני כל יריב כבר יכיר את רעהו . לא אסתפק בתיקו במשחק הראשון . עלינו 
להפיק מעצמנו את המאכסימום האפשרי ולהשיג ניצחון . אותי מעניין רק הצד האוסטרלי " . 
