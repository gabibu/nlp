מיליון חיילים עומדים זה מול זה באחת מהמלחמות היותר גדולות , היותר קשות 
שידע העולם מאז מלחמת העולם השנייה . אחרי הרס אווירי של חודש ימים בעיראק 
בו נפגעה כמחצית מתשתיתה תאבד עיראק שליש או מחצית מצבאה כשהמערכה תסתיים . 
איש אינו יכול לנחש בשלב מוקדם זה כמה ייהרגו ( משני הצדדים ) , כמה 
יישארו נכים לכל ימי חייהם , כמה יגוועו ברעב ובצמא וכמה ימצאו את מותם , 
נשתמש בעגת הפרשנים , מהמשך " כתישת הצבא העיראקי " . בקרב היבשתי המתנהל 
" לשביעות רצון " בנות הברית , עוד לא נאמרה המלה האחרונה . לפי המידע 
המסתנן מבעד לערפל הקרב הסמיך , ברור כיום כי סדאם חוסיין עדיין מרושת היטב 
בכל מה שקורה בחזית . הוא יודע בדיוק מה קורה ליחידותיו ומצליח להעביר להן 
הוראות והנחיות . וכשיושלם איגוף המשמר הרפובליקני ותנותק בגדד ממשענתה 
הצבאית העיקרית , עוד לא ברור אם סדאם יורה לכוחותיו להשתמש בנשק לא - קונווציונלי 
שברשותו . מעשה שלכל הדעות יעלה את אסקלציית הדמים מכל הצדדים . אנו פשוט 
עדים למחזה אימים ואי - אפשר להשתחרר מהשאלה איך זה אדם אחד מוביל את עמו 
מאסון לאסון , ממלחמה למלחמה , ונשאר עדיין בשלטון ? מאז שסדאם עלה לשלטון 
ב8691 , נהנתה עיראק רק מדבר אחד : מיציבות פוליטית במדינה שבה התחלפו 
דיקטטורים באותו קצב שהמלכה נור מחליפה לבניה . עם עליית מחירי הנפט כתוצאה 
ממלחמת יום כיפורים הפכה עיראק קופה רושמת של כסף נכנס . מיליארדים של 
דולרים שיכלו לשמש לפיתוחה של המדינה , למודרניזציה של החקלאות , להרחבת 
התעשייה ליצוא שהרי אין ויכוח על כך שהעיראקים מוכשרים וחרוצים . תחת זה , 
האיש שפלש לכוויית בטענה הצינית שצריך לחלק את הכסף והאוצרות הערביים לעמים 
ולא לשליטים , לקח את הכנסות עמו האדירות ושיעבדן לבניית מכונת הרס צבאית 
דמונית . וזאת למרות שלא היה מאוים מאף מדינה , לא מסעודיה , לא מהאמירויות , 
בוודאי לא מכוויית . כמובן שתעשיות ההרס גם סיפקו עבודה למפרנס הממוצע 
לא כל כך משנה אם הוא מייצר מיחמים לתה או חלקים לפגז ביולוגי . פרנסה היא 
פרנסה ועדיפה על אבטלה . כך חשבו גם כשהיטלר סיפק עבודה להמונים אחרי עלייתו 
לשלטון . במדינה שמספר תושביה 81 מיליון , בנה סדאם צבא מדהים של 06 דיוויזיות ! 
די אם נציין , לצורך השוואה , שבסוריה בת 21 מיליון התושבים , שגם היא 
אינה בדיוק דימוקרטיה פציפיסטית , יש 01 דיוויזיות בלבד . אין הסבר אחר 
לבניית מכונת מלחמה כזאת , אלא אם מדובר במנהיג מגלומן שהיו לו מראש כוונות 
ארוכות טווח להתפשטות צבאית ולהפוך למנהיג העולם הערבי בכוח . סדאם הוביל 
איפוא את עמו ממלחמה למלחמה . פלש לאיראן ואחרי שמונה שנות מלחמה , ואחרי 
מאות אלפי הרוגים ובזבוז עשרות מיליארד דולרים ושקיעה בחובות אדירים זו 
לא נתנה לעמו דבר מלבד סבל והרג . לא חלפו שנתיים ופלש לכוויית , עם מטרה 
ברורה להשתלט בהדרגה על מקורות הנפט של שכנותיו , ומצא עצמו מסובך במלחמה 
עם 92 מדינות ! ברור שהזמין הרס לצבאו והרס לעמו ולמדינתו ואינך מבין איך 
זה שאדם אחד , מנהיג אחד , עשה כל כך הרבה שגיאות , המיט כל כך הרבה אסונות 
על עמו וארצו והוא עוד לא נפל ועוד לא נקרע לגזרים ? נאצר , גם הוא הביא 
על עמו לא מעט אסונות ( מלחמת קדש , ששת הימים , מלחמת תימן ) , אך 
לזכותו שהשיג להם עצמאות מהבריטים . הוא היה אמנם דיקטטור נוקשה , אך היתה 
בו כריזמה אישית עצומה . מי שדיבר עמו נשבה בקסמו . היה נואם מבריק שהלהיב 
את העולם הערבי בעזרת רעיון האיחוד הערבי והשחרור מעול האימפריאליזם האנגלו - 
סקסי ( אמנם בהחלפתו באיפריאליזם סובייטי ) . לסדאם אין כריזמה , אין 
לו אפילו אותה אקצנטריות המאפיינת את קדאפי . אף שמעשיו האחרונים זיכוהו 
בפופולריות ברחוב הערבי המקצין , הוא לא נחשב כל השנים למנהיג אהוד במיוחד . 
לא רק בגלל שאינו כריזמטי אלא כי לא היה לו בשבילם שום מסר . לא היה לו 
גם שום מסר לעמו , מלבד משימות הרס ומוות . כוחו העיקרי הוא במניפולציה 
של הכוח : איש מסוכן המסיים ויכוחים עם יריביו בהוצאת להורג . איש שמוכן 
להקריב את מחצית עמו למען הישרדות שלטונו . סדאם הוא סכנה לאנושות , סכנה 
לבני עמו . ולא יהיה ניצחון לבעלות הברית אם סיום המלחמה ישאיר את סדאם 
בשלטון . 
