גני ילדים טרום - חובה , השייכים למנהל החינוך בעיר . ד"ר אלי בן אליעזר , 
מנהל מנהל החינוך העירוני , הבהיר כי היום , יום ו , יפעלו רק אותם גני 
טרום - חובה אשר פעלו גם לפני תחילת המלחמה בימי ו אלה שבהם הוסדרו תשלומי 
ההורים על כך . גני טרום - חובה שלא פעלו מתחילת שנת הלימודים בימי ו , 
יפעלו חמישה ימים בשבוע , כפי שפעלו עד כה . אשר לגני החובה במערכת העירונית , 
במנהל החינוך בירושלים סבורים שחייב להימצא הסדר שיבטיח הפעלתם גם בימי 
שישי . סגן ראש עיריית ירושלים , ארנן יקותיאלי , שיגר שלשום מכתב לשר 
החינוך וביקש שיחזור בו מהחלטתו לחדש את הלימודים במוסדות החינוך לגילאי 
שנתיים עד עשר . " אני כותב אליך כאב לשני ילדים בני ארבע וחצי , כאזרח 
ישראל וכסגן ראש עיר האחראי בפני הציבור " , נאמר במכתבו של יקותיאלי . 
" במלחמה מוזרה זו איש מלבדך אינו נוטל אחריות על אזרחי ישראל . איש איש 
עזוב לנפשו ולחדרו האטום . המשפחה הגרעינית הפכה להיות מעוזו של כל אדם . 
רק אתה מהמר את ההימור הנועז מכולם . " אם יתמזל מזלנו ומאומה לא יקרה , 
זכית בתהילה כמי שהחזיר את הנורמליזציה לחיינו . אך אם חלילה וחס יקרה 
הגרוע מכל , דע כי תיעזב לבדך בזירה הפוליטית . אתה תהיה האחראי היחיד . 
רק אתה לא תהיה מכוסה , שכן הרמטכ"ל , סגנו וראש אמ"ן מזהירים מפני הסכנה , 
ואילו ראש הממשלה ממילא שותק כדרכו . " שער בנפשך מה יתחולל בבית ספר אם 
יפול לידו טיל קונוונציונאלי . לבד מהפגיעות המוכרות לנו , לצערנו , יקרו 
שם טרגדיות איומות בגלל פאניקה וחוסר תפקוד של הילדים ומי שאחראים להם . 
שלא לדבר על האנדרלמוסיה בכל סביבות בית הספר , בגלל ההורים , שרובם מצהיר 
כבר היום שעם הישמע אזעקה , ינטשו הכל וירוצו לקחת את ילדיהם . 
