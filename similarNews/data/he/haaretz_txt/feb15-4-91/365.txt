מוסקווה ( ע"ר ) . כוחות סובייטים , בסיוע של טנקים ונגמ"שים , פרצו 
אל תוך בסיס המיליציות של גרוזיה והשתלטו עליו אתמול לפנות בוקר מסרו עיתונאים 
ופוליטיקאים . היתה זו ההתערבות הצבאית הסובייטית הראשונה נגד ה"מכידריאוני " 
( פרשים ) , קבוצת מיליציות חמושה היטב שהוקמה לפני שנתיים בעקבות גל 
גואה של רגשות לאומניים ברפובליקה הקווקזית . " היו יריות והם השתלטו על 
הבסיס . שלושה פרשים נפצעו והחיילים לקחו אותם , לא ידוע לאן " , אמר עיתונאי 
בטיליסי , בירת גרוזיה . התוקפים , שחבשו מסכות , פרצו אל תוך הבסיס , 
הסמוך לטביליסי , בשלושה טנקים ועשרה נגמ"שים , הוסיף . ולאריאן אדוואדזה , 
חבר בפרלמנט של גרוזיה , אמר כי היה קרב והיו פצועים . " אין יוצא ואין 
בא והטנקים חוסמים את הכביש " , אמר . העיתונאים אמרו כי 03 אנשי מיליציה 
נמצאו בבסיס בעת ההתקפה וכי כולם נעצרו . הם אמרו עוד כי שני חיילים מהכוח 
הסובייטי נפצעו , אחד מהם באורח קשה . רבים בגרוזיה הביעו את דאגתם בשבועות 
האחרונים כי הקרמלין ידכא את התנועה הלאומנית בגרוזיה כפי שנעשה כבר בליטא 
ובלאטוויה בחודש שעבר . 
