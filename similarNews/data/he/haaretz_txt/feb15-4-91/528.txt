אובדן עשתונות בימי משבר הוא תופעה מוכרת אצל אינטלקטואלים ופוליטיקאים של 
השמאל . בשנים שקדמו למלחמת העולם הראשונה ובשנים שלאחריה , בימי המצוקה 
הכלכלית והחברתית שזיעזעה את אירופה של שנות השלושים , נסחפו ימינה עד כדי 
חציית הקווים גם דמויות מופת . חלקם עברו תהליך ארוך של התפתחות אינטלקטואלית , 
אחרים לא עמדו בלחץ הרחוב וחיפשו את חיקה החם של האחדות הלאומית . היו 
גם כאלה שפעלו סתם מתוך אופורטוניזם או טפשות . באופן טבעי חוזרות על עצמן 
תופעות אלה גם אצלנו . הקטגוריה האחרונה , המיוצגת על - ידי עזר וייצמן , 
הצעיר הנצחי שכנראה אף פעם לא יתבגר , אינה מעניינת וגם אינה חשובה . 
ספק רב אם האיש הבלתי צפוי הזה חשב פעמיים לפני שרץ לנפנף באגרופיו . אך 
דן מירון ויוסי שריד הם כבר בעיה אחרת לגמרי . במבקר הספרותי החשוב הלמה 
המלחמה בכל עוצמתה . היא גילתה לו לא פחות ולא יותר מאשר את פשיטת הרגל 
של הציונות : משבר של זהות , שבירתה של זקיפות הקומה הישראלית המפורסמת , 
התמוטטות הריבונות הלאומית , ריקבון ועליבות של עיירה יהודית בשעת פוגרום . 
" החוכמה והתבונה " שבשמן פנה השלטון אל האומה אינן בעיניו אלא אותן תכונות 
מסורתיות , שהציונות ניסתה לעקור מנפשו של היהודי . הכישלון היה כנראה 
מוחלט כי את מלאכת הריבונות " הקשה והמכבידה " העדיפה ישראל של היום להשאיר 
לאחרים . כך עלו על פני השטח " תחושות היסטוריות עתיקות של חולשה ושוליות " . 
ביום שהחליטה לא להנחית מטח של אש וברזל על בגדד , נדחקה מדינת היהודים 
לשולי ההיסטוריה . זה חמישים שנה לפחות עמוסה הפובליציסטיקה העברית בביטויים 
כגון אלה של לאומיות אינטגרלית . זה היה מאז ומתמיד לחם חוקו ומזונו הרוחני 
של הרוויזיוניזם . אך בשמאל , היו אלה רק מחלות ילדות שדומה כי עברו מהעולם 
עוד בשעת הוויכוחים הגדולים על תוכנית החלוקה של ועדת פיל , על ההבלגה ועל 
תוכנית החלוקה של 7491 . כך גובשו הנורמות שמאז היו נר לרגליה של הציונות 
השפויה : לא זו בלבד שההכרה בגבול הכוח אינה חולשה , אלא שהיא התנאי האמיתי 
לשמירה על העוצמה הקולקטיווית . נורמות אלה מומשו במלחמת העצמאות ובמבצע 
קדש . בעקבות מלחמת ששת הימים התרחש השבר הגדול , והשליטה האינטלקטואלית 
בקרב האליטה המנהיגה עברה לידי אנשי אחדות העבודה , רפ"י וחרות . אך כל 
עוד משלה בישראל התפיסה הבן - גוריונית , שהטיפה מצד אחד לנחישות ולעיקשות 
אך מצד שני תבעה זהירות מופלגת בשימוש בכוח לא היה איש מלבד אנשי הימין 
הקיצוני , שזיהה איפוק וריסון עם חולשת הרצון והתמוטטות פסיכולוגית . כל 
אחד יודע שלא היו כמו האבות המייסדים קנאים לדמותו של " היהודי החדש " . 
לא היה מי שבז יותר לגולה ומי שסלד יותר מתרבות העיירה , לא היה מי שיותר 
מהם ראה בציונות קודם כל את תיקון האדם היהודי . אין זה מקרה שלא היו גם 
ציניקנים גדולים מהם כאשר דובר על שימוש בכוח . הארץ כולה נכבשה ונבנתה 
בכוח הזרוע , והאבות המייסדים היו אלה שניצחו על מסע ההשתלטות . אך השימוש 
בכוח היה פונקציונלי ושימש אך ורק כמכשיר להשגת תכליות מעשיות . לזכותם 
של השמאל הציוני ובעלת בריתו הציונות הכללית צריך לומר ששתי התנועות מעולם 
לא ראו באלימות ערך המבטא את איכותו הרוחנית של היחיד , ואת חוסנה הנפשי 
של החברה . זה היה אחד המעצורים העיקריים אולי החשוב שבהם שמנע בעד הציונות 
מלגלוש לפולחן העוצמה ופולחן המדינה של הפאשיזם . ואמנם , לא המסקנות הפוליטיות 
אלא הממד התרבותי של הדברים הוא שמעניק את החשיבות האמיתית לזעקתו של מירון . 
מחאתו אינה מכוונת נגד אוזלת ידה של הממשלה , אלא נגד תוכנם של חיינו הלאומיים : 
בתי תל - אביב ההרוסים , אוהלים של טיח ולבידי עץ קלוקלים , רקובים מגשם 
וקלויי שמש אינם מגלים אלא איזה עליבות , שעלינו לקבל אותה עכשיו כחלק בלתי 
נפרד מחיינו ומזהותנו " . האם היתה העליבות התל - אביבית הופכת פתאום ליופי 
זוהר ואציל , ובתיה הרקובים היו לטירות אדירות , לוא אך יצאו גלי המטוסים 
האמריקאים המופקדים בידי הטייסים הישראלים להכות באתרי השיגור במערב עיראק ? 
האם היו בתי הלבנים הללו הופכים פתאום לסמל של תחייה לאומית וגבורה נפשית 
לוא רק השתלטו יחידות קומנדו ישראליות על 3 ? כמובן שלא . כי החולי המתגלה 
של תל - אביב לא היה אלא " אוהלים של טיח ולבידים קלוקלים " , המשקפים את 
חורבנה הנפשי של הציונות . אובדן העצות הפוליטי אינו אלא גילוי חיצוני של 
עיוות יסודי . אסתטיקה ופוליטיקה שזורות כאן יחד : ההתקוממות מופנית נגד 
הניוון , הקונפורמיזם והפחדנות של החברה הישראלית , והיא מציעה קני מידה 
חדשים ישנים לא רק לרצוי ולראוי בתחום הפוליטי אלא גם לטוב וליפה . לכן , 
עלולה התופעה ששמה מירון להיות מסוכנת כל כך . ישנם בה סימנים ראשונים 
לפולחן אלימות מפחיד , לזלזול בתבונה ובשיקולים המוכתבים על - ידי כורח 
המציאות ; יש בה קריאה לקומם את הריסותיה של הלאומיות היהודית באמצעות פנייה 
אל אינסטינקט הכוח . מירון מבכה את ניוונה של ישראל , את השקיעה בחומרנות 
ובפחדנות שהרסו את יכולתה של האומה לזקוף את קומתה בימי חירום . כאשר קראתי 
את מסתו , נזכרתי בשיר הלל לכוח , מדהים בדמיונו , שכתב לפני 18 שנה בפברואר 
0191 המשורר הפוטוריסטי מרינטי : " הבה נאהב את המלחמה ונזרז את בואה : 
המלחמה מטהרת את העולם , זוהי התפרצות נהדרת של התלהבות , נדיבות והירואיות 
בלעדיה שוקעים בני אדם באגואיזם עצל , ברדיפת ההנאות וההישגים החומריים , 
בניוון הרוח והרצון " . אבי הפוטוריזם , תנועת האוונגרד המובהקת של תחילת 
המאה , היה כידוע אחד ממייסדי התנועה הפאשיסטית . הפאתוס שבו ספוגה קריאתו 
של מירון לרומם את רוחה של האומה בכוח החרב אינו מתייחס לבעיות של טקטיקה 
פוליטית , אלא לעצם תכניו של הקיום הלאומי . זעקת הקרב הזאת באה לתבוע 
לא רק את הסתערותו של צה"ל על המדבר העיראקי , אלא את הופעתה של תרבות פוליטית 
ישראלית אחרת , הירואית ואלימה , שתטאטא את התועלתנות הבטלנית ואת החומרנות 
של יום קטנות . זו פנייה לפולחן האלימות כנגד הרדידות והיובש של השיקול 
הרציונלי . הטיעון הלוהט הזה בזכות המלחמה , התקפה כוללת זו על התועלתנות 
צרת המוחין והעלובה הדורשת להכיר במגבלות הכוח , מלמדים על התמורה העמוקה 
המתחוללת בחוגים שונים של האינטליגנציה השמאלית . קפמאליד4זה 001 שנה המרד 
התרבותי קודם למרד הפוליטי ומבשר אותו . לוא הייתי איש גוש אמונים , או 
חסידם של השרים אריאל שרון ורחבעם זאבי , הייתי מייחס למאמרו של מירון חשיבות 
רבה יותר מאשר לעוד חצי תריסר יישובים או לעוד כמה מנדטים בכנסת . ואם הייתי 
מצרף לקריאת תיגר זו את רשימותיו המגלומניות והדביקות משהו של יוסי שריד , 
הייתי באמת מרגיש שיש לי סיבה למסיבה . ח"ך שריד משלים היטב תהליך זה של 
סחף ימינה . השורה התחתונה היא שהאיש התיישר לפי עמדותיו של האגף הנצי במפלגת 
העבודה . שריד אינו עוסק בשאלות של תרבות אלא בפוליטיקה מעשית . בעיקרו 
של דבר הוא תובע להוריד את הנושא הפלשתיני לתחתית סולם העדיפויות : רק אחרי 
שיסתיים המשא ומתן עם מדינות ערב יבוא תורם של אנשי שכם ורמאללה . זה יהיה 
עונשם על שהעזו לרקוד על הגגות בזמן שביתו של יוסי שריד התנדנד מהדף הטילים . 
באותה הזדמנות יהיה עליהם למצוא לעצמם הנהגה חדשה , כזאת שתהיה מקובלת 
לאו דווקא על זורקי האבנים , על ועדות ההלם ועל רעולי הפנים למיניהם , 
אלא על חבר הכנסת שריד . בינתיים יימשכו הענישה הקולקטיווית , המעצרים המינהליים , 
וגם האינתיפאדה לא תדעך ; ומאחר שיהיה לנו זמן , אפשר יהיה להזרים עוד 
כמה עשרות אלפי יהודים לשטחים . אחרי כל אלה , ייתכן ששריד המתיימר לדבר 
בשם הרוב במחנה השלום , לא יראה את עצמו אחראי להנצחת הכיבוש . או אולי , 
לאחר ש"התברר " , שהפלשתינאים בדיוק כמו המצרים , הסורים , העיראקים 
וכל האחרים אינם בדיוק אוהבי ישראל מובהקים , חדל הכיבוש להיות נורא כל 
כך ? 
