ואשינגטון ( מיוחד ל"הארץ " ) . ענן העשן הסמיך , המכסה חלקים נרחבים 
בכוויית , מכביד על משימות ההפצצה של כוחות הברית בתחומי כוויית , לאחר 
שעיראק הציתה מעל ל091 פתחי בארות , שהם רבע מכלל בארות הנפט בכוויית . 
שינוי בכיוון הרוח עשוי לגרום לערפול חלקים גדולים יותר של זירת הלחימה . 
מקור צבאי בקואליציה מסר כי העשן השחור מפריע לאיתור מטרות מלוויינים ומגביל 
שיגור טילי אוויר - קרקע מונחי קרניים אינפרא - אדומות . מדיניות ה"אדמה 
החרוכה " של צבא עיראק בכוויית נועדה כנראה לשרת כמה מטרות : לשבש את יתרון 
העליונות האווירית של כוחות הברית , כאשר יתחילו קרבות היבשה ; לנקום בכוויית ; 
ולהקשות על איסוף מודיעין של מדינות הקואליציה בכל הקשור להיערכותם ותנועותיהם 
של כוחות עיראק בכוויית . מהפנטגון נמסר כי הבעירה עשויה לשחרר אל חלל האוויר 
כמויות קטלניות של גזים רעילים מסוג הידרוגן גופריתי , ולהחריב חלקים גדולים 
של אחת ממערכות השאיבה וההטענה המשוכללות בעולם . לטענת מחלקת ההגנה של ארה"ב , 
הוצתו אפילו בארות נפט בשדה רומיילה , המשתרע בתחומי כוויית ובתחומי עיראק . 
שדה הנפט הזה היה אחד ממוקדי המחלוקת העיקריים בין עיראק לכוויית בתקופה 
שלפני הפלישה העיראקית . יתונות האמריקאית מסרה בסוף השבוע שעבר , לפי דיווחים 
של פקידי ממשל המסתמכים על ידיעות מודיעיניות , כי העיראקים חיברו מטעני 
נפץ לרוב אתרי השאיבה , האחסון וההטענה של נפט בכוויית , אשר ניתן להפעילם 
מרחוק . ההתייחסות הראשונה למדיניות ה"אדמה החרוכה " של כוחות עיראק בכוויית 
היתה בדברים שאמר נשיא ארה"ב , גורג בוש , כאשר הודיע על האולטימטום לנסיגת 
עיראק . מומחים לענייני נפט בארה"ב אמרו כי רק בחינה מדוקדקת מקרוב של מתקני 
הנפט בכוויית תוכל לקבוע את ממדי הנזק . לדברי המומחים , השאלה הקובעת 
היא מה עומק הבעירה בבארות . אם האש אחזה רק במתקני השאיבה והאחסון , מאחורי 
השסתומים המסתעפים מבאר הנפט ניתן להשתלט עליה בקלות יחסית . אחרי כיבוי 
האש יהיה צורך בסגירת השסתומים , כדי לשמור על מנגנון האטימה והוויסות שעל 
פי הבאר , ולוודא שאין פגיעה במאגרי הנפט התת - קרקעיים . אם האש אחזה 
במנגנון המחבר את פי הבאר אל מערכת השאיבה , לפני השסתום , יהיה צורך בחיבור 
מנגנון שסתומים חדש אל הבאר , מעשה הדומה לחיבור ברז לצינור , בעת שפורצים 
ממנו מים בלחץ רב . לפני הפלישה העיראקית היו בכוויית כ059 בארות נפט , 
בהן 563 בארות פעילות , המבוססות על עיקרון לחץ טבעי בלא מערכות שאיבה 
מלאכותיות . בסך הכל , הפיקה כוויית כ6 . 1 מיליון חביות נפט ביום . מערכת 
השאיבה וההטענה של נפט בכוויית היא אחת מהמתוחכמות והמסועפות בעולם , והיא 
מקיפה את כל תחומי המדינה . מומחה לנפט כווייתי מסר ל"ניו - יורק טיימס " , 
כי כוויית תוכל לחדש את ייצוא הנפט בתוך כמה חודשים , אך הבעיה תהיה בשיפוץ 
בתי הזיקוק . 
