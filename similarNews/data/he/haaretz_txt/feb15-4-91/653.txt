אולם השנה לא ירדה בלוס אנגלס אפילו טיפה אחת של גשם . השמים כחולים וצחים . 
האוויר בשום . שכבת השלג הסמלית המכסה את פסגות הסיירה נבאדה ומדרונותיו 
היכתה את המומחים בתדהמה . הם שבו ובדקו והגדירו את ממצאיהם " מבהילים " . 
באביב , עם הפשרת השלגים , לא יתנקזו מים רבים למאגרים הנמצאים כבר עתה 
בשפל חסר תקדים . קליפורניה נכנסת החורף לשנת הבצורת החמישית , הקשה ביותר 
בתולדותיה . קשה במידה כזו שהמדינה כולה מבעבעת מסטטיסטיקות ומהערכות קודרות 
על מצב משק המים . בדיוק כמו בישראל . כמה מהפוליטיקאים המודאגים החלו מדברים 
על תפנית דרמטית בסגנון חייהם הבזבזני של מיליוני תושבים . המושל החדש , 
פיט וילסון , הטיל על כוח משימה מיוחד לבדוק מהן האפשרויות העומדות לפניו . 
" הדאגה מוצדקת " , אמר וילסון , " הבהלה לא " . אבל רבים מעמיתיו כבר 
נתקפו בהלה . " זהו אחד המצבים הרציניים ביותר שעמדו בפני קליפורניה " , 
הודה נציב המים המקומי . " עלינו לעשות משהו " . ראש עיריית לוס אנגלס 
הודה כי אין ברירה אלא להטיל קיצוב חמור במים . אחד מחברי המועצה קבע כי 
המצב כלאחר ייאוש . במחוז מארין , בצפון המדינה , כבר הוגבלה מכסת המים 
היומית לכל תושב לכ091 ליטר . זוהי כמות המים הזורמת במהלך מקלחת של 01 
דקות . ההבנה שיש לעשות משהו נקלטה פה באיחור . שנים רבות מדי סמכה קליפורניה 
על מערכת משוכללת ויקרה של מובילי מים , סכרים ומאגרים , שסייעה לנתב את 
מי הצפון הגשום אל אזור החקלאות הפורה שבלב המדינה ואל המרכז האורבני הגדול 
שבדרומה . התחושה היתה שההשקעה נשאה פרי ושהבעיה נפתרה . ה"סנטראל ואלי " 
היה לחממה החקלאית הגדולה ביותר בעולם . מחצית הפירות והירקות הגודשים את 
שוקי ארה"ב מגיעים ממדבריות קליפורניה . מחזור המכירות השנתי של התעשייה 
נאמד בכ81 מיליארד דולר . קליפורניה כולה פרחה כעץ שתול על פלגי מים זולים . 
בתוך עשר שנים היגרו מערבה 01 מיליון בני אדם נוספים . עתה חיים פה כ03 
מיליון איש ויש להם בעיה : אין מים . אין גם מקורות נוספים . קליפורניה 
קוצרת את זרעי השאננות של שנות השפע . אם אכן יוכרז פה קיצוץ חמור במכסות 
המועברות לחקלאים , יהיו לכך השלכות מיידיות על המגזר כולו . שדות פוריים 
שהניבו בעבר הכל מעגבניות ועד כותנה יעלו השנה אבק . הצרכן האמריקאי ייאלץ 
לשלם מחירים גבוהים יותר עבור תוצרת חקלאית . ולא פחות חשוב : תאוצת הגידול 
שאיפיינה את המערב כולו תיבלם . פוליטית התחיל להיות פה חם כבר בינואר . 
בשבוע הראשון של פברואר נבקעה הקרקע הצחיחה במדבר מוהאבי קילומטרים אחדים 
ממסלול הנחיתה של מעבורת החלל בבסיס אדוארדס והמתחים פרצו אל פני השטח : 
עירוניים נגד כפריים , צפון נגד דרום , אנשי איכות הסביבה נגד תעשיינים . 
חקלאי קליפורניה , כך הסתבר עד מהרה , משקים את שדותיהם ומטעיהם בכ%58 
ממימי מערכת המוביל הארצי . קפמאבינלפתע הסתבר שרק שדות האספסת צורכים מדי 
שנה יותר מים מכפי שצורכים 03 מיליון תושבי המדינה . בשנת 0991 יועדו 02 
אחוזים מאדמות השלחין לגידול אספסת וצרכו 61 אחוזים ממימי קליפורניה . " כל 
זה לא היה קורה אלמלא סיבסדו להם את המים " , טוענים פה . " אם האספסת 
כל כך חשובה להם , שישלמו עבור המים " . חוואי קליפורניה , הגורפים מדי 
שנה 968 מיליון דולר מסיפוק אספסת לתעשיית החלב , יצאו מיד למתקפת נגד . 
" את החלב שמניבות הפרות האוכלות אספסת " , צוטט אחד מהם , " שותים ילדי 
לוס אנגלס . אנחנו לא מגדלים פה משהו שלציבור אין צורך בו " . הציבור , 
כמובן , יכפה על החקלאים לעבור לשיטות השקיה יעילות יותר ולגדל יבולים אחרים . 
השנה יעביר הממשל הפדרלי ללקוחותיו במגזר הכפרי רק שליש ממכסת המים הרגילה 
שלהם . גם המדינה תקצץ במכסות המים השמורות לחקלאים . כתוצאה מכך לא יעובדו 
השנה , על פי ההערכות , כ8 מיליון דונם של אדמות שלחין . " זה המצב הקשה 
ביותר ב04 השנה האחרונות " , צוטט אחד מחקלאי קליפורניה . " פשוט לבוא 
ולומר שאנחנו לא הולכים לקבל מים לא חשבנו שזה מה שיקרה לנו " . אם לא יתחיל 
לרדת כאן גשם תיפה , בסופו של דבר , משמעת מים על כל תושבי קליפורניה . 
כבר עתה מדברים פה על מכסה יומית של כ431 , 1 ליטר לכל בית - אב במדינה . 
בשלב זה צורך בית ממוצע בלוס אנגלס כ007 , 1 ליטר מים ליום . הנתון הברור 
הזה 003 ( 431 , 1 גלון ) או 873 ליטר לנפש בבית ממוצע של שלוש נפשות 
הכניס את העיר ללחץ מיידי . מעטים מתושביה יודעים מה פירושן של המגבלות 
שיוטלו עליהם . למרביתם אין כל מושג כמה מים הם צורכים . ה"לוס אנגלס טיימס " 
הקדיש באחרונה כתבה מפורטת על דרכי השימוש במים . מסתבר שבבית קליפורני 
ממוצע נשפכים כ%04 מהמים אל האסלה . כל אמבטיה פירושה 001 ליטר . מברזי 
המטבח זורמים כ02 ליטר מים כל דקה . שטיפת שיניים כשהברז פתוח מבזבזת בין 
04 ל08 ליטר . גילוח בברז פתוח גורם לבזבוז דומה . כל דליפה באחד הברזים 
מסתכמת ב8 ליטרים מבוזבזים ליום . " תושב העיר הממוצע " , כתב העיתון , 
" צורך כ765 ליטר מים ביום . חיסכון של 51 אחוזים פירושו כ58 ליטר פחות . 
58 ליטר הוא ההבדל בין מקלחת רגילה , שנמשכת 5 דקות , לבין מקלחת באמצעות 
התקן מיוחד של זרם נמוך " . לא נורא . גם הקנסות הכבדים שבהם מאיימים פה 
על התושבים אינם דרקוניים . המקביל הישראלי הוא שקל אחד לכל 57 ליטר מעל 
למכסה ו%52 מהחשבון הכולל . ראש עיריית לוס אנגלס תבע להעביר את תקנות החיסכון 
כבר עתה , כדי שניתן יהיה לתבוע מ5 . 3 מיליון התושבים להיכנס למשמעת מים 
בתחילת מארס ולחסוך % 01 מתצרוכת המים שלהם , כפי שתועדה ב6891 . בתוך חודשיים 
נוספים ייתבעו התושבים לחסוך עוד % 5 . שניים מחברי המועצה ניסו לנצל את 
ההזדמנות ותבעו להגביל לאלתר את פעילות הבנייה בעיר . " לא ייתכן " , אמר 
זאב ירוסלבסקי , " לכפות מצד אחד חיסכון של % 51 , ומצד שני להתיר את בנייתם 
של גורדי שחקים חדשים " . ראש העירייה דחה את ההצעה . החורף בעיצומו והכל 
יבש פה . אפילו הבדיחות . פיט וילסון , המושל שהחליף את ואשינגטון הקרה 
בסקרמנטו שטופת השמש , כבר שיגר את אחת הבדיחות הלא - מצחיקות של החורף : 
הוא יוכל לתפוס את מקומו בהיסטוריה רק בתנאי שילמד כיצד להפוך יין למים . 
