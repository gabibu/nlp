יפותו או להסתירו מהעין בא היישר מבגדד על מרקעינו , בערב שבת . מצלמות 
הטלוויזיה הזרות ירדו לרחוב זמן קצר לאחר שמועצת ההפיכה העיראקית הודיעה 
על נכונותה לסגת מכוויית או לפחות להידבר על כך . הבגדדים ברחוב , ביניהם 
לובשי מדים , פרצו בצהלות שמחה , ירו באוויר וצעקו בשמחה גלויה באנגלית 
ובערבית : המלחמה נגמרה ! בתוך כמה שעות ידענו אמנם ששמחתם היתה מוקדמת , 
אך מה שראינו במרקע סותר לחלוטין את התיאוריה מהלכת האימים , שעיראק אינה 
נשברת . יום קודם לכן , ביום ה , הופיע ראש המודיעין , אלוף אמנון שחק , 
גם בטלוויזיה וגם במסיבת עיתונאים בנעימה , שלפחות בעיני היתה פסימית למדי . 
" עיראק היא מדינה שבעשור האחרון עברה מלחמה ארוכה וקשה . זוהי מדינה 
ששמונה שנים ספגה לחימה והורגלה למלחמה , וזה משפיע על כושר העמידה של החברה 
העיראקית " . ואחרי שאמר דברים אלה הוסיף , כי " אינו מבחין בסימנים מצד 
עיראק להגיע לפשרה ולסיום המלחמה " . לא חלפו 42 שעות מדברים אלה ובא לפחות 
" סימן " אחד שעיראק מוכנה " להגיע לפשרה ולסיום המלחמה " . הודעת מועצת 
המהפיכה יכולה להיות תכסיס או לא אך זו הודאה פומבית ראשונה של ממשלת עיראק 
בכך שהמלחמה המתנהלת נגדה מציקה לה והיא רוצה להפסיקה לפני שתמוצה . על 
כל פנים , סצינות השמחה בטלוויזיה סתרו מכל וכל את דברי שחק וגם דברי פרשנים , 
על כך שהעם העיראקי " התרגל למלחמה " . התמונות אמרו , שהעם המורגל כביכול 
במלחמות רקד וצהל כשהיה נדמה לו שהיא עומדת להיגמר . אפשר ללמוד מזה שאין 
תופעה כמו " להתרגל למלחמה " . מוות הוא מוות והרס הוא הרס בכל מקום . 
בעיקר אפשר היה ללמוד מאותם מעמדי שמחה , שהעם העיראקי לחוץ מאוד אחרי חודש 
מלחמה ואינו נלהב להמשיכה עד הסוף . על אחת כמה וכמה אין סיבה להניח שהתחושה 
שהופגנה ברחוב אינה נחלת החיילים המחופרים בעמדותיהם וחוטפים יום - יום ולילה - 
לילה " הפצצת שטיח " . הייתכן שהם אינם שואלים את עצמם מהי בעצם תכלית מלחמתם 
ומהי המוטיווציה שלהם ללכת לגן עדן , שהובטח להם על ידי סדאם חוסיין ? מאז 
פרוץ המשבר והמלחמה יש אצל מומחים איזו האדרה של כושר הספיגה והעמידה של 
עיראק . הדבר בא לביטוי כמעט מדי שידור , כמעט כל יום כשמומחה כלשהו מצהיר 
שאין ניכרים סימנים לשבירת הכוח העיראקי . כשאתה שומע את זה , וטילי סקאד 
ממשיכים ליפול בשטח ישראל , אין פלא שרוח נכאים נופלת עליך . הצרה היא 
שהמדידה היומית בברומטר - השבירה קצת מסלפת את המציאות . מניסיוננו אנחנו 
יודעים שבכתישה אווירית בלבד אף אחד אינו נשבר ובוודאי לא נכנע . יתרונה 
של הכתישה האווירית השיטתית של מערכות בקרה , פיקוד ושליטה , מערכות לוגיסטיקה , 
הגנה אווירית ותקשורת הוא בכך שהקרב יבשתי , עם תחילתו , ייראה אחרת 
כאשר לארה"ב עליונות אווירית מלאה וכאשר הצבא העיראקי מחופר אחרי חודש של 
הפצצה קשה . סדאם חוסיין עשה במהלך המשבר כמה טעויות קשות בשיקול : הוא 
טעה כשחשב שכיבוש כוויית יעבור לו בשקט . טעה כשחשב שארה"ב לא תצא למלחמה . 
טעה כשחשב שהקואליציה לא תחזיק מעמד . והגדולה בשגיאותיו שריכז את רוב 
צבאו בכוויית , בתוכו את משמר הרפובליקה שהוא משענת שלטונו , ונותר בלי 
משענת צבאית רצינית בלב עיראק . הוא הניח כמובן שבעלות הברית יתמקדו מיד 
על כוויית , ושם קיווה לעשות בהן שמות . אך בעלות הברית פעלו לפי תסריט 
אחר הן התחילו בעיראק . בהרס התשתית , מפקדות , גשרים , מפעלי זיקוק , 
תעשיות צבאיות , וניכר לעין שהן מחפשות גם את הבונקר של סדאם . רק בסוף 
התחילו לטפל בכוויית . כבר נפגעו אלף טנקים וכאלף נגמ"שים וכמספר הזה קני 
תותחים . לגיסות בעלות הברית שיתקפו יש 000 , 2 טנקים , 003 מסוקי אפאצי 
ועליונות אווירית שלא תאפשר לכוחות העיראקיים להרים את הראש . לספירת - האינוונטר 
היומית אין משמעות . צבא נשבר לא מפני שמטרות אלה ואחרות נפגעו מהאוויר , 
אלא כשרוח הלחימה נשברת . כשהחיילים מתחילים להבין שאין סיכוי . זה השלב 
שבו נכנעים , בורחים ומאבדים את רצון הלחימה . תמונות השמחה שראינו ביום 
ששי בפרוץ שמועות - השווא על הפסקת המלחמה , והמידע המטפטף מתוך ערפל הקרב 
על מה שקורה בתוך הצבא העיראקי בכוויית , מעידים שבכל יום שחולף עיראק קרובה 
יותר לנקודת השבירה . 
