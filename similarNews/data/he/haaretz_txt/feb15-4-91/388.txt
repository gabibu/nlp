בריסל ( מיוחד ל"הארץ " ) . הקהילייה האירופית חידשה את הקשרים המלאים 
עם ישראל בכל המישורים , ובכך הסירה את צעדי העונשין שננקטו נגד ירושלים 
אשתקד , ושהיו מוקד למתיחות ולאי הבנות כך אמרו אמש פקידים בכירים אירופיים 
וישראליים בתום שיחות בין נציגים של שבעה משרדים ממשלתיים ישראליים לבין 
נציבות הקהילייה . השיחות , שהיו בבריסל , התנהלו באווירה ידידותית ועניינית . 
למעשה , חודשו הקשרים המדעיים בין ישראל לקהילייה וכן הקשרים בכל המישורים 
האחרים . קפידבינבין השאר , שוחחו נציגי שני הצדדים על בעיות של האחדת תקנות , 
הגדרת כללי מקור של מוצרים וחקיקה נגד החרם הערבי נושאים שכבר עלו פעמים 
רבות בשיחות בין הקהילייה לבין ישראל . בנוסף לכך הוצגו בפני הנציבות רעיונות 
לשלב את ישראל בתוכניות מחקר ופיתוח , להעניק לירושלים גישה למידע קהילייתי , 
ולשתף פעולה בצורה הדוקה בתחומי האנרגיה , איכות הסביבה והמתקת מי ים . 
במערב אירופה שררה בשבועות האחרונים אווירה אוהדת וידידותית כלפי ישראל , 
לאחר שהתחזקה כאן ההבנה לצורכי הביטחון של ירושלים . הנכונות האירופית 
לסייע לירושלים התחזקה גם בשל העובדה , שישראל התחשבה בבעלות הברית הלוחמות 
במפרץ הפרסי , ולא הגיבה עד כה במכה צבאית על ההתגרויות העיראקיות בירי 
טילי סקאד . 
