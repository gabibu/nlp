זרים מוחזקים כיום בבתי כלא בישראל למרות שסיימו זה כבר לרצות את עונשם . 
51 מהם מארצות ערב , רובם לבנונים ; השאר אזרחי ארצות שונות , ביניהם 
אנגלי אחד . חלק מהאסירים כלואים כבר שנתיים מעבר למועד שחרורם . במכתב 
לחברי הכנסת צוקר , כהן ושריד , מ12 בינואר השנה , אישר שר המשטרה רוני 
מילוא כי ישנם 83 אסירים שפוטים , שנכלאו במתקני שירות בתי הסוהר והיו אמורים 
להשתחרר זה מכבר . האסירים , ביטחוניים ופליליים , נתפסו בנסיבות שונות , 
הובאו לדין ונשפטו , רובם ככולם לשנת מאסר אחת . 11 מתוכם היו אמורים 
להשתחרר כבר ב8891 . בין העצורים גם שלושה בני משפחה אחת , נערים שהיו 
קטינים בעת מעצרם ואנשים שבריאותם רעועה . במכתבו מציין רוני מילוא שהאסירים 
מתחלקים לשתי קבוצות : " מסורבי גירוש " כאלה שמערכת הביטחון החליטה 
לא לגרשם בשלב זה , ו"ממתינים לגירוש " כאלה שהצלב האדום מתקשה במציאת 
פתרון גירוש עבורם . על טענה זו השיב גרום פלה , איש הצלב האדום בתל - 
אביב , שברגע שהרשויות נותנות אור ירוק , הצלב האדום ימצא ארץ קולטת תוך 
שבועות אחדים , לכל היותר חודשים . כל הגורמים המעורבים , משרד הפנים , 
משרד המשטרה , משרד המשפטים ודובר צה"ל סירבו להגיב עניינית לשאלות שהופנו 
אליהם . משרד דובר המשטרה הציע לפנות לדוברו האישי של רוני מילוא או למשרד 
הביטחון . הדובר האישי הודיע שאין לו תשובות עדכניות בשלב זה , וממשרד 
הביטחון הפנו לדובר צה"ל . מדובר צה"ל נמסר חד - משמעית שהם אינם עוסקים 
בתושבים זרים שאינם תושבי השטחים . במשרד המשפטים אמרו שלא היו ערים לקיומם 
של אסירים שכאלה ושסביר להניח שאין בסיס חוקי להארכת המעצר בצורה שרירותית . 
דוברת המשרד מסרה שהטיפול בנושא הוא " באחריות משרד הפנים ומשרד הביטחון " . 
התגובה העניינית היחידה היתה של דוברת שירות בתי הסוהר , שאישרה כי בארץ 
נמצאים 93 אנשים שכולם מיועדים לגירוש . " הם סיימו לרצות את עונשם על 
העבירות השונות , וכרגע ממתינים לגירושם חזרה לארץ מוצאם . שירות בתי הסוהר 
אינו אחראי לביצוע אותם צווים " . הדוברת , שולי מאירי , הציעה לי לפנות 
למשרד הפנים , הרשות האחראית לביצוע צווי הגירוש . יוסף טוב ממשרד הפנים 
מסר שאין ברשותו נתונים או מספרים והוא יכול לומר רק שצווי הגירוש מתעכבים 
מסיבות הקשורות בגורמים ביטחוניים . ח"ך דדי צוקר הגיש לפני יומיים שאלתא 
לשר המשטרה ובה ביקש את תגובת השר לעובדה שרוב האסירים הלא - משוחררים נשארים 
בכלא מבלי שהצלב האדום התבקש למצוא עבורם ארץ קולטת . כן שאל האם יש בסיס 
חוקי לכליאתם ללא משפט של האסירים לשעבר . שר הביטחון משה ארנס הגיב במליאת 
הכנסת לגבי חוקיות הארכת המעצרים . לדבריו , " אם מתעוררת שאלת חוקיות 
הצעד שלנו , עומדת בפני העציר האפשרות לפנות לבית הדין הגבוה לצדק " . 
