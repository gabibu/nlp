כ03 עולים מבריה"ם שעלו לישראל לפני פחות משנה , ביקשו בסוף השבוע שעבר 
להגר לגרמניה . העולים , שהיו בעלי תעודות מעבר , השיגו בארץ אשרות כניסה 
להונגריה והגיעו בטיסה משדה התעופה בן גוריון לבודפשט . אולם אחרי שרכשו 
כרטיסי טיסה לגרמניה , לא אפשרו להם שלטונות ההגירה של הונגריה להמריא לגרמניה , 
משום שלא היו בידיהם אשרות כניסה למדינה זו . בנמל התעופה של בודפשט התעורר 
ויכוח חריף בין המהגרים היהודים לבין אנשי משרד ההגירה ההונגרים , אשר נאלצו 
להזעיק את המשטרה ההונגרית וכן את נציגי שגרירות ישראל בהונגריה . כמה מהמתפרעים 
נעצרו , והועלו על מטוס אל על במטרה להחזירם לישראל , בסיוע אנשי שגרירות 
ישראל והסוכנות היהודית . אחדים מהמהגרים נעלמו בבודפשט ועקבותיהם אבדו . 
בטרם עזיבתם את הארץ , הספיקו המהגרים היהודים להחזיר לסוכנות את כל כספי 
המענקים שניתנו להם בבואם ארצה , למימון " סל הקליטה " , הוצאות הטיסות 
והמטען מבריה"ם לישראל . 
