הוואנה ( ע"ץ ) . קובה חייבת להתכונן למצב כלכלי חמור ביותר , אך היא 
לא תיטוש את הסוציאליזם , אמר הבוקר פידל קאסטרו , בסיימו את הדיון של 
האסיפה המחוזית של המפלגה הקומוניסטית בסאנטיגו דה - קובה . " אנו חייבים 
להרוויח זמן בשלב ראשון זה של תקופה מיוחדת , ולהתכונן לשלבים השני והשלישי " , 
אמר קאסטרו . המצב החמור נגרם עקב התמוטטות המחנה הקומוניסטי במזרח אירופה , 
והקשיים שבהם שרוייה בריה"ם , שהושיטה סיוע רב לקובה . " כיום המחנה הסוציאליסטי 
נעלם , אך אנו נמשיך להתקדם . מוטב המוות מאשר נטישת הסוציאליזם , שפירושו 
ויתור על העצמאות " , אמר קאסטרו . 
