משטרת נפת - יהודה תביא הבוקר את המתנחל החשוד בהריגת הנער הערבי מהעיירה 
בית - סחור להארכת מעצרו , בבית - משפט השלום בירושלים . האיש , בועז 
מוסקוביץ מהיישוב תקוע , נעצר שלשום בערב בחשד שנסע ביום שני השבוע במכוניתו 
דרך בית - סחור , שם פתח באש לעבר הבתים אחרי שנתקל במחסום אבנים . מן היריות 
נפגע בראשו הנער סאלם מוצלאח , בן 41 . משפחתו הסכימה למסור את הגופה לידי 
המשטרה , שהעבירה אותה לבדיקה במכון לרפואה משפטית באבו - כביר . הלווייתו 
התקיימה , לפי הוראות הצבא , בשעות הלילה ובנוכחות מצומצמת . בימים האחרונים 
ערכו חוקרי המשטרה חקירה יסודית , אספו קליעים מאזור הפגיעה ותחקרו תושבים 
מתקוע , עד שהגיעו אל החשוד . הריגת הנער היא מקרה נוסף בשורה של מעשי ירי 
של מתנחלים לעבר ערבים בשבועיים האחרונים , כמו הירי לעבר אמבולנס בחברון 
על - ידי מתנחל מבית - הדסה , שטען כי הרכב ניסה לדרסו , או פציעת ילד 
בן 21 בבלאטה שלשום . אתמול פנתה קבוצה של פעילי שלום מירושלים למתאם פעולות 
המממשלה בשטחים , האלוף דני רוטשילד , וליועץ המשפטי לממשלה , יוסף חריש , 
בדרישה להפסיק את מה שהגדירו כ"פרובוקציות " של המתנחלים תוך שימוש בנשק 
צה"לי , שניתן להם להגנה עצמית . לדבריהם נוצר רושם , כי המתנחלים מנצלים 
דווקא תקופה זו של מתח ביטחוני מתוך הנחה כי יזכו ליחס סלחני . אנשי הקבוצה 
ביצעו בעצמם חקירה במקום התקרית בבית - סחור ושלחו את ממצאיה למתאם וליועץ 
המשפטי . על - פי העדויות שגבו , לא היתה כל התקהלות במקום ולא נזרקו אבנים . 
המתנחל ירד מהרכב , ירה שתי יריות באוויר וסילק את האבנים ברגליו . אחר - 
כך השעין את רובהו על הרכב וירה לעבר הבתים , תחילה לכיוון דודי השמש ואחר - 
כך לעבר החלון המואר בבית ההרוג . קפידבינההרוג אחז אותה עת בשלט הרחוק 
של הטלוויזיה ועסק בכיוונה . כששמע את היריות צעד לעבר המטבח , ושם פגע 
הכדור במצחו . ההרוג היה בן יחיד לאביו , העובד כקבלן שיפוצים בירושלים . 
בפנייה לאלוף רוטשילד ולחריש נאמר , כי השתלשלות העניינים יוצרת את הרושם 
כי לא מדובר בתגובה ספונטאנית . " האיש פעל לכאורה בקור רוח ובמקצועיות , 
ונראה נחוש בהחלטתו לגרום נזק לרכוש ופגיעות בנפש " , אמרו . מן הצד השני 
פנה אתמול אהרן דומב , ראש מרכז " עובדה " בחברון , אל שר הביטחון והתלונן 
על עלייה חדה בעקומת האירועים בשטחים . " הודעות דובר צה"ל , כי בזמן 
המלחמה יתייחסו כוחות הביטחון בחומרה אל מפירי סדר , אינן מתבצעות " , טען . 
