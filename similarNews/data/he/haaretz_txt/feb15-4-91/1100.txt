עכשיו אין כבר הוראות הג"א שמתירות למלא אולם רק עד כדי מחצית . לאולמות 
כבר אפשר להכניס את כל האנשים שיבואו לקנות כרטיסים . החשש הגדול של כל 
מוסדות התרבות והתיאטרונים , שטענו כי הוראות הג"א לא נותנות להם לעבוד , 
היא שלא יבוא די קהל לקנות כרטיסים . נכון , המלחמה נגמרה , אבל זה לא 
אומר שמיד כולם רצים לתיאטרון . יש גם חובות רבים למנויים או לוועדי עובדים . 
עסקות שנסגרו , שולמו ולא מומשו עד כה . אבל את הקהל המאורגן הזה צריך 
לארגן מחדש , ואי אפשר להביא אותו לאולם בהתראה של יום או יומיים . צריך 
גם להתנער מתחושת החופשה מאונס שהשתלטה על האמנים והעובדים , ולהזעיק את 
כולם חזרה לאולם . צריך לארגן מחדש את הלוח ולקוות לטוב . מי שיכול היה , 
פתח את האולם הגדול בחגיגה . בתיאטרון הקאמרי העלו אתמול בחמש וחצי אחרי 
הצהריים את ההצגה לכל המשפחה : " עוץ לי גוץ לי " שלא נס ליחה . הכניסה 
לתושבי אזור א היתה חינם . העיקר שהאולם יהיה מלא וכדור התיאטרון יתחיל 
להתגלגל . באולם הגדול יתחילו עם הצגות " שיץ " ו"קידוש " , שלהן צוות 
קטן יחסית וניתן לארגון במהירות , ובמקביל ימשיכו את ההצגות שתוכננו לאולם 
החזרות . בתיאטרון חיפה ערכו הצגה חגיגית של " הלילה השנים עשר " של שקספיר , 
וראש העירייה , אריה גוראל , אמור היה התכבד בהסרה חגיגית של סרטי האיטום . 
אחריהם תוכננו מחולות עד אור הבוקר . בתשע בבוקר היום אמורים להציג את 
" הלילה השנים עשר " לתלמידים . האולם הגדול של תיאטרון חיפה יישאר ריק , 
בינתיים . במקור , לפני המלחמה , תוכננו באולם זה השכרות או אירוח הצגות 
" הבימה " . לפי תכנון שעדיין אינו סופי , ייפתח האולם הגדול של תיאטרון 
חיפה רק בשבוע הבא , כנראה עם הצגת " המתלבט " שהיא קו - פרודוקציה עם 
הקאמרי , ואחרי כמה הצגות הוא ייסגר שוב כדי שאפשר יהיה לערוך בו חזרות 
אחרונות ל"וינה על הים " שהצגתו הראשונה מיועדת ל12 במארס . לא כל כך סביר 
שהצגות " מראה מעל הגשר " של תיאטרון הבימה יתארחו בחיפה בשבוע הקרוב , 
כי גם להבימה יש בעיה למלא את האולם הגדול בימים הראשונים של אחרי המלחמה . 
ההצגות הראשונות של " מראה מעל הגשר " מוצעות לקהל במחיר 52 שקל , שהם 
מחצית ופחות מן המחיר הרגיל . כשיוצאים בהצגות " קופה פתוחה " מקווים 
לטוב , אבל אם גם מחיר הכרטיס יהיה גבוה הסיכויים קלושים . האולם הגדול 
של הבימה יהיה חשוך כמה ימים השבוע . כמה הצגות שהיו ברפרטואר זכו לפסק דין 
מוות מוקדם בשל המלחמה . הבימה לא תמשיך להציג את " עסק משפחתי " , שתכננה 
להוריד ממילא בפברואר . המחזמר ההונגרי " המגדל " , שהצגותיו הראשונות 
נערכו ממש לפני המלחמה , נמוג בעשן הקרב וכנראה לא יחודש . מתחילים חזרות 
על " הפיסיקאים " של דירנמט , שיביים היי קיילוס ( במקום " הבחורים 
הטובים " שהיה אמור לביים ) ו"ארסניק ותחרה " של גוזף קסרלינג שיביים 
רוני פינקוביץ . בתיאטרון באר - שבע תיעלם מהרפרטואר " רוב מהומה על לא 
דבר " של שקספיר . ההצגה הראשונה של " הנאהבים " של הילל מיטלפונקט , 
עם גילה אלמגור ואהרון אלמוג , שנועדה לראשית מארס נדחתה ל - 03 בו . 
" שלוש אחיות " היתה אמורה להתארח בתיאטרון ירושלים , אבל זה נדחה בינתיים , 
וזו ההצגה שתפתח את האולם הגדול ( 092 מקומות ) של תיאטרון באר שבע ביום 
שני , אחרי חזרות רענון הכרחיות . בתיאטרון החאן השלום לא עשה כל רושם . 
התיאטרון כבר מציג בערבים זה זמן מה , והוא כמעט לא הפסיק להציג בעת המלחמה . 
העובדים הודיעו להנהלה כי יתרמו שעות נוספות וימי חופש כדי לסייע לתיאטרון 
לצאת מן המצוקה התקציבית שבה הוא ( כמו שאר התיאטרונים ) נתון . הבכורות 
הראשונות לביקורת יהיו ברמת - גן השבוע : מחר בתיאטרון הספריה , " הבחורים 
בדלת ממול " , בבימויו של גדי ענבר , וביום חמישי קו - פרודוקציה של תיאטרון 
הספריה ותיאטרון באר שבע " הלוויה חורפית " מאת חנוך לוין , בבימויו 
של אורי פסטר . הצגה זו הועלתה כהצגת תלמידים ב"בית צבי " , וכיוונשחלק 
ניכר מן התלמידים שהשתתפו בה חתומים בתיאטרון באר - שבע מתאפשר שיתוף הפעולה . 
נותרה רק בעיה קטנה של כסף . פעולה נמרצת של מנהל התרבות אצל משרד האוצר 
הביאה להחלטה להזרים למערכת מוסדות התרבות שלושה מיליון שקל , כדי לאפשר 
לשלם את משכורות פברואר ; בנוסף להקצבה המוגדלת שקיבלו בחודש שעבר לאותה 
מטרה . בתיאטרונים עוד לא התקבל הכסף . הודות להשתדלות של ראש מנהל התרבות 
אבנר שלו , נכונות שר החינוך והבנה ממשרד האוצר , צפוי סכום נוסף בסך עשרה 
מיליון שקל לכיסוי גירעונות העבר של התיאטרונים . גירעונו המצטבר של הבימה 
הוא עשרה מיליון , תיאטרון חיפה חמישה מיליון , גירעונו של תיאטרון הקאמרי 
נאמד בסכום כלשהו ביניהם . עכשיו השאלה היא איך יחלקו את השלל : אם בעל 
הגירעון הגדול יקבל את הסכום הגדול , זה יוכיח למי ששמר על גירעון קטן כי 
טעה . אם להיפך , בעל הגרעון הגדול ימשיך לשלם ריבית ולהגדיל את הגירעון . 
למערכת התרבות אין מספיק כסף , ואין לה גם כל עקרונות ברורים על חלוקתם . 
