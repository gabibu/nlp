ילי הסקאד הפתיעו את כולנו בעוצמתם , במצב הרוח שיצרו ובהווי המתהווה סביבם : 
בדיחות שחורות , צירופי הברות הנשמעים כמו מלשון של מדע בדיוני ( " מיני - 
ממ"ט - פסיווי " ) ועוד דברים שלא חלמנו עליהם . ידידה שלי , בעלת רגישות 
יתרה להתפתחויות בתחום הלשון , הביעה באוזני בימים אלה את התפעלותה משפע 
המושגים החדשים החודרים במהירות ללשון היום - יום , ומגמישותה של הלשון 
ויכולתה להתגבר על מצבים חדשים ולהביעם בדייקנות . למשל , אמרה , מאין 
צץ לנו ה"דיר " ? עד לתקופה האחרונה ידענו על דירי צאן או דיר חזירים , 
וכדומה . והנה , בן - לילה " דירים " למטוסים . מתברר כי זוהי מלה המצויה 
זה כבר בשימושו של חיל האוויר , ועתה יצאה אל השימוש הכללי . ויחד עמה 
חדרו , לא עלינו , גם מונחים אחרים שעד כה היו בעיקר בשימושו של צה"ל 
אב"ך , חל"ך , מל"ח , פס"ח ( מה זה ? ) טק"ק , ממ"ט , זע"ט ( " זיהוי 
עמית - טורף " ) , ועוד . מה נאמר ומה נדבר , חבל שהגענו לכך , ונקווה 
שבמהרה נשכח את המלים הללו . מבחינה לשונית , " התנהגותן " של המלים החדשות 
צפויה ונטולת הפתעות , כמעט . ראשי - תיבות כמו ממ"ט או טק"ק נוהגים כפי 
שהצפוי שינהגו בריבוי הטעמתם מלעיל . הדובר חש באופן טבעי , בשל חוקי 
הלשון המופנמים בו , לאיזו חבורה שייכות המלים הללו . וכבר נכתב על כך , 
וגם בטור זה נסקר מחקר ראשי - תיבות שפורסם לפני שנה בערך ב"לשוננו לעם " . 
מסקנת החוקר היתה שראשי - התיבות ההגויים מתנהגים בדרך כלל כמלים זרות . 
כלומר , כמו שנהגה מלים כמו סקאד סקאדים ( מלעיל ) , בנק בנקים ( 
מלעיל ) וכו , כך נטעים במלעיל צורות ריבוי של ראשי תיבות : ממ"ט ממ"טים , 
וכן הלאה . זוהי המציאות הלשונית הכללית . חריגות מזה אפשר למצוא רק אצל 
דוברים לא - ילידים , או בחבורות סגורות שבהן הוחלט באופן שרירותי לשנות 
מן המקובל ( קול ישראל ) . אך עם כל החוקיות המסתמנת , תמיד יש הפתעות , 
וזה המעניין שבדבר . למשל , פעם היה מקובל להסביר כי העברית הישראלית 
מבחינה בין שם פרטי למלה כללית באמצעות ההטעמה : " שמחה " ( מלעיל ) 
הוא שם פרטי של גבר או אשה ; " שמחה " ( מלרע ) היא המלה שפירושה גיל , 
ששון . הוא הדין במלים - שמות כמו " גילה " , " שירה " , " יפה " , 
" אילן " ועוד הרבה . והנה , בשנים האחרונות הופר הכלל הזה . נכנסה אופנת 
המלרע הטעמת שמות פרטיים כמו " עדו " , " יואב " , " אירית " , בהברתן 
האחרונה . וכבר נמצא חוקר שראה בתופעה זו סימן להצלחתה של העברית ה"נכונה " . 
לעניות דעתי , ספק אם פעלה פה שאיפה כלשהי לשיפור הלשון . נראה שהתנודות 
בתחום הזה אינם אלא אופנה חברתית , מרידה בדור הקודם , שאיפה לצליל חדש , 
רענן , שאין בו מן הטעם המיושן , וכיוצא בזה . פרשה זו נוגעת גם לשמות 
יישובים בארץ אך לזה ראוי לייחד רשימה נפרדת . ונחזור לעניין הטילים מהבחינה 
הלשונית , כמובן . המלה טיל מצויה בשימוש זמן ניכר , וכמוה ככל מלה עברית 
בה הברה אחת פיל , גיל , שיר , וכדומה . צורת הריבוי טילים היתה הגויה 
בפינו בהטעמת ההברה האחרונה , מלרע , ככל מלה עברית הדומה לה : טילים , 
פילים , שירים וכדומה . הדבר הזה ברור ואינו צריך ראיה . ולמה הזכרנו 
זאת ? כי הנה , בתקופה האחרונה , הולך ונפוץ יותר ויותר השימוש ב"טילים " 
במלעיל , משל היתה זו מלה לועזית . בראיונות ברדיו , בשיחות פה ושם , 
אתה שומע את ה"טילים " המלעיליים הללו . ונשאלת השאלה מה פשר הדבר ? 
לאיזו קטגוריה לשונית משייך הדובר את המלה " טיל " בשעה שהוא מטעים אותה 
ברבים בהברתה הראשונה ? קשה להשיב על שאלה זו . קל לומר אנשים פשוט אינם 
יודעים . זוהי גישה שלפיה המציאות הלשונית היא דבר פרוע נטול כללים , דבר 
הזקוק לא להבנה , אלא להכוונה . מי שאינו מקבל השקפה זו , נשאר עם תהייתו 
מול ההפתעות שצופן לנו השימוש החי בלשון . מה פשר ה"טילים " המלעיליים 
הללו ? היש כאן איזו תחושה של שם פרטי , הרגשה שהטילים הללו שבהם מדובר 
כיום יש בהם איזה ייחוד , ואינם סתם טילים ? אולי . ואולי יש פה איזו 
התלוצצות סמויה , מין שם חיבה כביכול ? מי יודע . ידיד , שאמר לי בימים 
אלה כי " כולם אומרים טילים " ( במלעיל ) , אמר לי גם ש"כולם אומרים 
תל - אביב " בהטעמת ההברה הראשונה " תל " . דומה שהגזים במקצת , אך גם 
אני שמעתי " תל - אביב " בהטעמה החדשה מפי אחדים , לא רבים . התופעה 
ללא ספק קיימת , ומציינת שינוי ממה שהיה מקובל עד כה . האם זו " הונגריזציה " 
של העברית ? לאו דווקא . מלים בנות שלוש הברות המוטעמות בהברה הראשונה 
מצויות בעברית החדשה ( " מישהו " , " משהו " ) , למרות התיאורים המקובלים 
בספרי הדקדוק , המתעלמים מזה . העברת ההטעמה בשם " תל - אביב " להבהרה 
הראשונה גם היא מחידותיה של הלשון , שלא נתיימר לדעת את פתרונה . הערנו 
לעיל על שתי תופעות בעברית החדשה , שהצד השווה שבהן תזוזת ההטעמה . כן 
דומות שתי התופעות בכך ששתיהן אומרות לנו כי " לא הכל כה פשוט " . זרמים 
מזרמים שונים פועלים בלשון החיה , כוחות גלויים וסמויים , ולא תמיד אפשר 
לעמוד על מקורה וסיבתה של תופעה , שעצם מציאותה אינו מוטל בספק . 
