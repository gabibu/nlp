ידידי , המתגוררים בשכונת וילות בגוש דן , הם בין " הנפגעים קל " במלחמה 
הזאת . במרחק של כ051 מטר מביתם , באחת מהתקפות הטילים ההרסניות בערב שבת 
לפני שלושה שבועות וחצי , נהרסו בתים , איש נהרג ועשרות אנשים נפצעו . 
הנזק בבית ידידי היה מועט יחסית : שמשות , תריסים ומשקופים נעקרו ממקומם , 
קירות נסדקו . איש לא נפגע , אף כי כל דיירי הבית היו אותה שעה בחדר האטום . 
בשבוע שעבר , כשלושה שבועות אחרי שהנזק נגרם , הבית חזר סוף - סוף לתפקוד 
נורמלי . החלונות והתריסים תוקנו ; הסדקים בקירות עדיין לא . עד כה עלו 
השיפוצים לבעלי הבית ( ללא תיקון קירות , כאמור ) 005 , 5 שקל . שמאי 
מס רכוש העריך את כל הנזק ב006 , 4 ש"ח . גם סכום זה עדיין לא הוחזר להם . 
את מחיר השיפוצים הם שילמו מכיסם במלואו , " על חשבון משיכת - יתר בבנק " , 
כעדות בעלת הבית . עם זאת , ידידי מרגישים מאושרים לא רק לעומת מי שנפגעו 
בפגיעה הישירה מאותו טיל , אלא גם לעומת שכניהם הקרובים . כעשרים מטר מהם 
עומד בית שנפגע באופן חמור הרבה יותר . הערכת הנזק של השמאי היתה 02 אלף 
שקל . הערכת הקבלן הזול ביותר שהצליחו בעלי הבית להשיג העפילה ל73 אלף 
ש"ח . כאן היה ההפרש גדול מכדי שהנפגע אפילו נפגע מרוצה , שנותר בחיים 
יהיה מוכן לקבל . בעלי הבית הגישו ערר על הערכת השמאי . שלחו אליהם 
שמאי שני , ולאחריו שלישי . כל שמאי הוסיף במקצת להערכת קודמו , אך עדיין 
הפער בין ההערכה הרשמית לבין העלות הנדרשת גבוה מדי וההתדיינות נמשכת . 
בינתיים , כמעט ארבעה שבועות מאז פגיעת הטיל , עבודות השיפוץ כלל לא התחילו , 
הבית עומד פרוץ לכל רוח והמשפחה מתגוררת בחדר שלם שנותר לפליטה . בשני 
המקרים ( ואפשר להכפיל אותם באלף , לפחות ) אין מדובר בכיסוי הנזק לתכולה , 
על בעיותיו המוכרות הגבלת גובה ההחזר והמחירון המצחיק אלא בפגיעה בבתים . 
כלומר , בנזק - מלחמה שעליו המדינה אמורה לפצות את הנפגע במלואו , ולאו 
דווקא בשל נדיבותה כלפי אזרחיה , אלא כחלק מהפיצוי שלו זכאי האזרח המשלם 
מסים במשך שנים . מדינת ישראל ערוכה לעלות של מיליארדים בגין לוחמה , אם 
זו תידרש ממנה . אנחנו מוכנים ובצדק לשלם להולנדים חצי מיליון דולר על 
כל טיל " פטריוט " שישוגר מהסוללה שקיבלנו מהולנד . אילו רק התאפשר לנו , 
היינו שולחים מאות מטוסים למערב עיראק , בלא להתחשב במחירה של כל גיחה , 
ובנזק של הפלת המטוסים . אנחנו מוכנים , אם יהיה צורך , לגייס מילואים 
ולשלוח מגויסים לקרב . רק לסוג אחד של מלחמה , זו המתנהלת עכשיו , איננו 
ערוכים . לא רק מבחינת הבלבול המביש בהכנת מיגון העורף להתקפת טילים וחמש 
השנים המבוזבזות שבהן לא הוכשרו המקלטים המתאימים למלחמת טילים . איננו 
ערוכים גם לעלתה , למרות תקציב ענק לצורכי ביטחון . הפגיעה בעורף היא עלותה 
הישירה של המלחמה הנוכחית , וזו עלות נמוכה מאוד בהשוואה לעלות יום קרבות 
אחד במלחמה ממש . לא אנחנו משלמים את המחיר הגבוה של מלחמת המפרץ , אלא 
האמריקאים . אך אנחנו מצפים שהם יכסו גם את העלות שלנו , בצורה זו או אחרת . 
את העלות הישירה של פגיעות הטילים יש להעמיד כנגד כלל הוצאות מערכת הביטחון . 
וכמו שאר הוצאות הביטחון בזמן מלחמה , יש לשחרר אותה מכבלים ביורוקרטיים . 
אם אין ברירה אחרת , יש להעביר כסף מתקציב הביטחון לתשלום פיצויים לנפגעים . 
מובן שיש למנוע השתוללות מחירים . אך בין השתוללות לבין המצב כיום המרחק 
רב . כל שמאי שבא להעריך את הנזק בביתם של נפגעי טילים מודה כי אינו מסוגל 
להערכה ריאלית , בגלל הגבלת המחירים המחייבת אותו במחירון שבידיו . הוא 
גם יסכים , כי המחירונים האלה לא עודכנו כראוי . אגב , המסים ששילם האזרח - 
הנפגע עודכנו עד לשקל האחרון . מדינת ישראל יודעת להיות נדיבה כלפי פגועי 
המלחמות שלה . עד עתה היו אלה נפגעים בחזית . זו המלחמה הראשונה שהנפגעים 
הם אנשי העורף . בדרך נס היו מעט מאוד פגיעות בגוף ופגיעות רבות , יחסית , 
ברכוש . אין כל סיבה שהמדינה לא תנהג בנדיבות גם כלפי נפגעי הרכוש , 
בפרט שקל יותר להיות נדיב בסוג פגיעות זה . 
