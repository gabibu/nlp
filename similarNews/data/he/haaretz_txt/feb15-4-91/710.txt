ביירות ( ע"ם ) . אבו רשדי , מפקד בארגונו של נאיף חוואתמה , החזית 
לשחרור פלשתין המפקדה הכללית הביע אתמול התנגדות לירי קטיושות לעבר ישראל . 
אבו רשדי , המפקד על אזור ביירות מטעם ארגונו , אמר ליומון " אל - דיאר " 
כי כל עוד פלשתין תישאר כבושה , הרובה הפלשתיני ישאב את הלגיטימיות שלו 
מזכות העם לשחרר את אדמתו . " הנשק הפלשתיני הנו נשק קדוש , המיועד למערכה 
לשחרור פלשתין וכל האדמות הערביות הכבושות . לכן , אסור להשתמש בו למטרה 
אחרת ומשום כך פקפקנו בירי טילי הקטיושה על - ידי קבוצת ערפאת " , הוסיף 
אבו רשדי . לדעתו , " המאבק באויב הציוני לא יתבצע בעזרת ירי טילים בלבד , 
אלא גם עם ההתמודדות בשטח . ההפצצה , למרות הנזקים שהיא גורמת לאויב , 
אינה משרתת את מטרת השחרור ועובדה זו אינה סותרת את מגמותיו של השלטון החוקי 
הלבנוני , שהניף את דגל שחרור דרום לבנון ולא ביטל את תפקיד ההתנגדות " . 
אבו רשדי אמר , כי " לשלטון ישנה הזכות לפרוס את צבא לבנון בכל האזורים 
הכפופים למרותו , והתפרסות הצבא באזור א - תופאח נחוצה כדי להפסיק את הלחימה 
בין כוחות אמל לחיזבאללה . 
