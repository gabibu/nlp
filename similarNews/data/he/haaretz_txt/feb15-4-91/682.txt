בודפשט ( מיוחד ל"הארץ " ) . אלבניה נקלעה בסוף השבוע אל סף מהפכה ואולי 
מלחמת אזרחים . הנשיא , רמיז אליה , הכריז ביום ו על משטר נשיאותי , 
מינה מקרב תומכיו מועצת - נשיאות וממשלה חדשה , והשאיר בתפקידיהם ארבעה 
שרים בלבד מחברי הממשלה הקודמת , אולם צעדים אלה לא הספיקו להרגעת הרוחות . 
אף על פי שהממשלה הציבה ליד בנייני הציבור המרכזיים משמרות צבא וטנקים , 
נמשכו במרכז טיראנה , וכן בערים אלבניות אחרות , ההפגנות למען שינויים 
בשלטון והנהגת משטר דמוקרטי . ההתנגשויות החלו ביום ששי לקראת ערב , בעת 
שמאות מפגינים צעדו לעבר בית הספר הצבאי במטרה להפיל פסל של אנוור הודגה , 
מייסד אלבניה הקומוניסטית . בחילופי יריות בין המפגינים והמשטרה נהרגו 
ארבעה אנשים , ביניהם שוטר . בסוף השבוע החליטה הממשלה להיענות לתביעות 
הסטודנטים בטיראנה , שדרשו כי האוניברסיטה שלהם לא תישא עוד את שמו של אנוור 
הודגה , וכעת ניסו המפגינים להרוס את פסל הודגה גם בבית הספר הצבאי . עיתונאי 
אלבני הודיע בשיחה טלפונית לבלגראד , כי אתמול לפני הצהרים נשמעו בטיראנה 
יריות לסירוגין , אך לא ידוע מי פתח באש . חילופי יריות נשמעו כל הלילה 
בטיראנה ונמשכו בבוקר יום אתמול סביב בית הספר הצבאי של הבירה , הנמצא פחות 
מקילומטר ממרכז העיר . לפי אותו מקור , כמה אנשים ביניהם גם ילדים נהרגו 
מן היריות . " המצב אינו ברור כלל וכלל . צלפים לא מזוהים תפסו עמדות בבתים 
שמול בית הספר הצבאי ומחליפים יריות עם הצבא והמשטרה " , מסר עיתונאי מקומי . 
על פי ידיעות אחרות , היו התנגשויות גם בתוך בית הספר . " האוכלוסיה בטיראנה 
מפוחדת וחוששת מהטלת עוצר והכרזת מצב חירום " , מסרו מקורות אלבניים . ראשי 
השלטון איימו להכריז על מצב חירום , אם ההפגנות תימשכנה . " המדינה עומדת 
מול איום ללא תקדים , מבחוץ ומבפנים כאחד " , מסרה המועצה הנשיאותית . 
קפידבינאותה שעה פרסמה קבוצה של קצינים בכירים קריאה לצעדים תקיפים נגד המפגינים 
ולהחזרת הסדר על כנו . הקצינים הגדירו את הריסת פסלו של שליטה רב - השנים 
של המדינה , אנוור הודגה , כ"מעשה ברבארי " . גם המפלגה הקומוניסטית גינתה 
את " המעשים הפראיים " של המפגינים וקראה לכל הכוחות הפוליטיים לשתף פעולה 
למען מניעת הפרות הסדר . המפלגה הדמוקרטית האופוזיציונית הפועלת בתנאים 
חצי - לגאליים קראה להנהגת משטר דמוקרטי , אך פנתה גם למפגינים בתביעה , 
שיגלו ריסון עצמי ויימנעו מפרובוקציות , כדי לא לספק עילה לדחייתן או ביטולן 
של הבחירות הרב - מפלגתיות הראשונות , האמורות להתקיים ב13 במארס . מפלגת 
אופוזיציה אחרת , המפלגה הרפובליקאית גינתה " כוחות קיצוניים " בלתי 
מוגדרים , אשר " מסכנים במעשי הפרובוקציה שלהם את הדמוקרטיה המתהווה " . 
קפידבינבמועצה ובממשלה החדשה , בהנהגתו של פאטוס נאנו , כלכלן כבן 04 , 
אין מכהנים אנשים הנחשבים כליברלים דבר המחזק את ההשערה כי מדובר בניסיון 
לחזרה למשטר הישן , מסרו מומחים בטיראנה . אחד משמונה החברים במועצה הנשיאותית , 
האגי לשי , בן 87 , כיהן בתפקיד בכיר במשך 53 שנים בתקופתו של אנוור הודגה . 
חבר נוסף במועצה , הסופר קיקו בלושי , היה בין המבקרים החריפים ביותר 
של האלבנים שמצאו מקלט בשגרירויות זרות ביולי האחרון וכינה אותם " בוגדים " . 
