משלחת רשמית ראשונה מטעם הפדרציה של הקהילות היהודיות בספרד הגיעה לביקור 
בארץ , כדי להביע סולידריות עם ישראל ולהשתתף באירועי הנהלת הקונגרס היהודי 
העולמי , ובטקס הענקת תואר עמית - כבוד למזכ"ל הפדרציה , סם טולדנו . המשלחת , 
המייצגת את הקהילה היהודית הספרדית המונה כ11 אלף נפש , התארחה אתמול אצל 
אנשי קרן היסוד , וביקרה באולפן העולים במפעל " פיקנטי " בראשון - לציון . 
חבר ועד הקהילה של האי מאיורקה בספרד , דוד סיברוק , הביע את הערכתו לעמידתו 
של הציבור בישראל תחת התקפות הטילים . " הישראלים כיום , בדומה לבריטים 
בימי הבליץ במלחמת העולם השנייה , מגלים אומץ לב וחוש הומור . התקפות אלה 
לא יכניעו אותם , גם אם יארכו זמן רב " . עוד אמר סיברוק , כי " המאיורקי 
הממוצע יתקשה לתמוך בהתקפה על כוויית , אולם בספרד יש כיום אהדה לישראל 
בשל מדיניות האיפוק שהיא נוקטת . בספרד יודעים שלישראלים יש יכולת תגובה , 
אולם הממשלה נוקטת בצעד מחושב שקשה לעמוד בו בשל ההיסטוריה של העם " . 
