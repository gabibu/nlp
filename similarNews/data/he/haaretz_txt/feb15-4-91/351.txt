תוכניתו של בן מאיר לחקלאות בשנים הבאות מתבססת על ההנחה , שמצוקת המים 
לא תוקל בעתיד , אלא תחריף . המדובר בגידול ירקות בחממות , שבהן מצע גידול 
מיוחד , תוך כדי חיסכון בקרקע ובמים . במקום כמה עשרות עצי אפרסקים לדונם 
בשדה הפתוח הוא מציע לטעת אפרסקים ננסיים בחממה ששטחה זהה . האיכות טובה 
בהרבה וצריכת המים קטנה , אין בזבוז על התאדות המים וספיגה בקרקע . התוכנית 
מצביעה על אפשרויות לגידול זרעים ויצוא שלהם לשווקים באירופה , בארה"ב ובמזרח 
הרחוק . המדובר בזרעי ירקות שפותחו במיוחד בארץ והם עמידים בפני מחלות . 
