משלחת של ארבעה נציגים של האופוזיציה העיראקית בדמשק , המייצגת 71 מפלגות 
ותנועות הפועלות בגלות , באה לריאד בהזמנת השלטונות והתקבלה על - ידי אחד 
מבניו של המלך פהד ופקיד בכיר במשטר הסעודי . האירוע משמעותי , שכן במשלחת 
חברים פאחרי קארים , חבר הלשכה הפוליטית של המפלגה הקומוניסטית העיראקית ; 
גלאל טלאבאני , העומד בראש " האיחוד הפטריוטי של כורדיסטן " , אחת התנועות 
הרדיקליות ביותר של הפאש מארגה העיראקיים ; באיין גאבר מהמועצה העליונה 
האיסלמית , הכוללת את כל ארגוני האופוזיציה האיסלמיים המתנגדים למשטרו של 
חוסיין , החל מ"חזב אלדאווה " וכלה בזרם הפרו - איראני ; ומאנדי עלאווי , 
נציג פלג בבעת העיראקי המתנגד למשטרו של סדאם חוסיין . את הפגישה , שהתקיימה 
בשעה שבבירות רבות בעולם החלו להישמע יותר ויותר הערכות על " התקופה שלאחר 
סדאם " , יזמו שליטי סוריה , והיא איפשרה לסעודים לשמוע ממקור ראשון מהם 
היעדים והמצע של האופוזיציה העיראקית , שהכריזה זה לא כבר על רצונה לעלות 
לשלטון לאחר נפילתו של סדאם חוסיין . בעיקר רצו הסעודים לעמוד על כוונות 
המפלגה הקומוניסטית העיראקית , הכורדים וקבוצות פרו - איראניות , וכן קבוצות 
אחרות שמעולם לא היו לרוחה של ריאד , בלשון המעטה . קפמאבינלדברי פאחרי 
קארים וגלאל טלאבאני , שעמם נפגשנו בדמשק לאחר שובם מסעודיה , היו השיחות 
" ידידותיות מאוד ופוריות " , ואיפשרו לשליטי סעודיה להכיר טוב יותר את 
האופוזיציה בעיראק . " ביקשנו מהם להכיר בנו רשמית ולא לעשות דבר שיקשה 
עלינו . הזהרנו אותם מפני אותם אנשי צבא ופוליטיקאים עיראקים שסר חינם , 
המסתופפים בריאד ומציעים את שירותיהם , בעוד שלמעשה אינם מייצגים איש ומטרתם 
היחידה היא להשיג תרומות כספיות " . השניים אמרו כי התגובה בריאד היתה מעודדת , 
אך הסעודים ביקשו פסק זמן כדי לשקול את בקשות המשלחת בטרם יחליטו האם להיענות 
להן . הסכמה לא הושגה אפוא , ואף - על - פי שראשי האופוזיציה אינם מודים 
בכך בגלוי , הם מודאגים מן המידע שהגיע אליהם ממקורות שונים , לפיו האמריקאים , 
הסעודים והמצרים שוקלים להקים ממשלה גולה שתכלול תכריתים לשעבר , את בני 
משפחתו של סדאם חוסיין שסר חינם וקציני צבא גולים . כשנשאל על כך , הדגיש 
פאחרי קארים ש"פתרון כזה אינו יכול אלא להנציח את תופעת סדאם חוסיין בעיראק " . 
הוא וטלאבאני מאמינים כי האופוזיציה הנוכחית היא החלופה הדמוקרטית היחידה 
למשטר הנוכחי , שכן היא כוללת את כל אותם כוחות באומה העיראקית ששמם לא 
הוכתם מעולם עקב שיתוף פעולה עם הדיקטטורה ( אין זה מדויק שכל מרכיבי האופוזיציה 
התנגדו תמיד נחרצות למשטר . ז"ג ) . " התעלמות ממציאות זו " , אומר קארים , 
" תיצור בעיראק שלאחר סדאם חוסיין אווירה נוחה למלחמת אזרחים ולשרשרת רצופה 
של הפיכות צבאיות . התוצאה תהיה , ללא ספק , תוהו ובוהו ושלטון אימים , 
בעידודן של המדינות הרוצות לפרק את עיראק " . האם אתה מתכוון לטורקיה ? 
" כן , טורקיה וגם מדינות אחרות " , הוא משיב . איראן ? בן שיחנו שותק 
שתיקה רבת משמעות ואז מוסיף : " היכן היו עד עכשיו אלו המציגים עצמם כמגיני 
העם העיראקי ? איש אינו מכיר אותם , וכל הזהב שבעולם לא יוכל לספק להם 
את האמינות החסרה להם . העיראקים לא היו מוכנים להקריב קורבנות כה רבים 
אילו ידעו שלבסוף יחזרו ויהיו תחת עול התכריתים , גם אם יעטו הללו עור כבש " . 
קפמאבינהיחסים בין האופוזיציה בעיראק לבין סעודיה , אומר קארים , לא היו 
טובים מעולם . " מעולם לא שכחנו שריאד והבירות האחרות במפרץ תמכו בסדאם 
חוסיין וסיפקו לו כל סיוע אפשרי במלחמתו נגד העם העיראקי . אבל כיום נראה 
כי סעודיה ובעלות - בריתה שקלו מחדש את עמדתן , ואנו רק יכולים לקוות שהן 
כנות כאשר הן טוענות כי ברצונן למנוע עריצות בעתיד " . טלאבאני , המציג 
עצמו כפטריוט כורדי , מניע ראשו בהסכמה . לפני שנתיים התעלמו השניים זה 
מזה , כיום הם אומרים שהפכו לחברים אמיתיים למאבק . האופוזיציה כולה , 
הם אומרים , החליטה להקפיא את חילוקי הדעות בתוכה כדי לנסות להציל את עיראק 
מתוהו ובוהו . חמתם עולה למשמע ההאשמה שהם תלויים בדמשק ומשרתים את האינטרסים 
של השלטון בסוריה . " איננו תלויים באיש . ההוכחה היא שנדרשו לנו קרוב 
לשלוש שנים כדי לגשר על חילוקי הדעות בינינו , כמו על חילוקי הדעות בינינו 
לבין האיסלמים , הלאומנים הערבים ואנשי הבעת . " עם זאת , אין פירוש הדבר 
שאיננו ידידים נאמנים של סוריה , שעזרה לנו רבות . אנחנו מוכנים להיות 
ידידיו של כל מי שיעזור לנו " . אפילו ארצות - הברית ? " כן , אפילו ארצות - 
הברית . גם כל יתר המדינות בעולם , למעט ישראל " . 
