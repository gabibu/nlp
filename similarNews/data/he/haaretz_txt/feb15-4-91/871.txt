תחילת המערכה היבשתית נגד עיראק כמעט שהסיחה את הדעת מתהליך , אשר במבט 
היסטורי כולל , קרוב לוודאי שחשיבותו עולה על המלחמה במפרץ : פירוק האימפריה 
הסובייטית . בפגישת שרי החוץ וההגנה של שש חברות ברית וארשה שהתקיימה ביום 
שני , 52 בפברואר , בבודפשט , נחתם הסכם שלפיו תפורק רשמית , ב13 במארס , 
ברית וארשה , מכשיר השליטה הסובייטית הצבאית במזרח - אירופה . בימי 
העבר , הזכורים לטוב במוסקווה , השתתפו במפגשים אלה המזכירים הכלליים של 
המפלגות הקומוניסטיות השליטות . מאז השינויים במזרח - אירופה , השתנה ההרכב . 
משום כך הציע גורבצוב שעל חיסול הארגון הצבאי של הברית יוחלט בדרג של שרי 
ההגנה ושרי החוץ של החברות . הנימוק הרשמי היה עומס העבודה המוטל על הנשיא 
הסובייטי , אך הכול הבינו כי הסיבה האמיתית היא שגורבצוב מבקש לעמעם את 
האורות . טקס הקבורה לא נועד להיות זוהר יתר על המידה . היתה זו התכנסות 
חפוזה ואפורה מאוד , שעם סיומה נראו כל משתתפיה מאושרים , אם כי היה גלוי 
לעין שהנציגים הסובייטיים השתתפו בה כמי שכפאם שד . מצד שני , היה זה גורבצוב 
שהציע להקדים את פירוק הארגון הצבאי ל1 באפריל , בעוד שגם האופטימיסטים 
הגדולים ביותר בארצות מזרח - אירופה נקבו רק בתאריך ה03 ביוני , כמועד האפשרי 
הראשון . כמה סיבות יכלו להניע את גורבצוב " לעקוף " את שותפיו מבית הרוטנים 
ולהקדים את מועד הפירוק : ראשית כל , גסיסתו של הארגון הצבאי של הברית 
היתה ממילא עובדה קיימת ( הוא " קיים אך אינו מתפקד " , התבטא דובר משרד 
החוץ ההונגרי כבר לפני חודשים מספר ) , ואם כן , הארכת קיומו הפורמלי 
בשלושה חודשים הוא חסר משמעות ומוטב להצטייר כיוזם ולא כנגרר ; שנית , 
גורבצוב , שחוגים שמרניים בצבא מפעילים עליו לחץ כבד , ביקש כנראה להוכיח 
להם כי הוא עדיין " בעל הבית " ויכול לכפות עליהם צעד שבוודאי אינו פופולרי 
בעיניהם . מבחינה זו חשוב ( לגורבצוב ) , כי על החלטת הפירוק מתנוססת 
דווקא חתימתו של שר ההגנה , המרשל דמיטרי יאזוב . הנימוק השלישי הוא אולי 
החשוב ביותר . לפי כל הסימנים , מנוי וגמור עם גורבצוב למנוע את פירוקה 
של בריה"ם עצמה ולשמור על שלמותה . כדי להקל על משימה זו , הוא מוכן לוותר 
על " המעגל החיצוני " של האימפריה , כלומר על ארצות מזרח - אירופה . 
המחווה בעניין פירוק הארגון הצבאי של ברית וארשה עשויה להפיג את החששות של 
ארצות מזרח - אירופה שברגע האחרון תשנה בריה"ם את עמדתה ותפסיק את פינוי 
כוחותיה מהונגריה ומצכוסלובקיה , האמור להסתיים בסוף יוני , ואילו באווירה 
הטובה שייצור הצעד הסובייטי עשוי המערב לגלות יותר נכונות להעניק לגורבצוב 
יד חופשית באזור הבאלטי . ראוי לציון כי בשיחות בודפשט איש לא דרש להחיש 
את פירוקו של הארגון הפוליטי של ברית וארשה . הדעה הכללית היא , שקשרי 
התלות הכלכליים והגיאו - פוליטיים ( למשל , החימוש של כל הצבאות המזרח - 
אירופיים מבוסס על תוצרת סובייטית , ועוד זמן רב יהיו זקוקים להספקת חלפים 
מבריה"ם ) , מחייבים את קיומה של מסגרת כלשהי לתיאום ולהתייעצויות . מאחר 
שעם פירוק הארגון הצבאי של ברית וארשה הוסר האיום הצבאי ( ככל שניתן להסירו 
באמצעים דיפלומטיים ) , הרי המשך קיומו של הארגון הפוליטי של הברית , 
כמסגרת מתאמת ומייעצת , יימשך לפי שעה , אם כי מדינות מזרח - אירופה חותרות 
לפירוקו בעתיד הקרוב . על אף העבר המר , היה מעניין להיווכח בתמימות הדעות , 
שעד שארצות מזרח - אירופה יצליחו להשתלב במערכת הכלכלית הכל - אירופית , 
יהיה צורך במוסד כלשהו לתיאום ביניהן , אף שהוא יהיה , כמובן , הרבה 
יותר רופף והרבה פחות ממושטר מהקומקו"ן , הזרוע הכלכלית של ברית וארשה . 
קפמאפרק " הפורום האזרחי " קם בפראג בימי מהפכת נובמבר 9891 כמייצגם של 
הכוחות הדמוקרטיים האנטי - טוטליטריים . בשורותיו היו ותיקי הפעילים של 
אביב פראג בשנת 8691 , סטודנטים , אנשי רוח , אנשי דת ופעילי התנועות 
למען זכויות האדם . עוד לפני תום אותה שנה , נבחר נציגו המרכזי של הפורום , 
וצלאב האוול , לנשיא הרפובליקה . בבחירות שנערכו ביוני 0991 נחל הפורום 
ניצחון גדול ועם התנועה - האחות הסלובקית , " הציבור נגד אלימות " , היה 
לכוח הפוליטי הראשי בצכוסלובקיה . נשיא המדינה , יו"ר האסיפה הלאומית , 
ראש הממשלה הפדרלית , ראשי ממשלות צכיה וסלובקיה , שר ההגנה , שר החוץ , 
שר האוצר כולם נמנים עם הפורום ועם מקבילו הסלובקי . גם בבחירות המקומיות 
בנובמבר 09 נחל הפורום ניצחון , אולם ימי המהפכה חלפו ובפורום החל שידוד 
מערכות . שר האוצר הכריזמטי , וצלאב קלאוס , התייצב בראש החסידים של רפורמה 
כלכלית רדיקלית ודרש הטלת משמעת על נציגי הפורום בכל המוסדות , כדי להבטיח 
תמיכה מלאה בתוכניותיו . מבחינה כלכלית , קלאוס דוגל בעיקר בתורת מילטון 
פרידמן . מבחינה פוליטית , הוא מגדיר את עצמו " ימין דמוקרטי " . ברור 
שנמצאו חולקים על השקפות אלה אנשים ששמו את הדגש על יצירת רשת סוציאלית , 
שתרכך את המכות שכלכלת השוק מנחיתה על החלשים . מתנגדיהם התריעו כי אלה 
ביסודם רעיונות סוציאליסטיים וביקשו לקבוע כי הפורום דוחה את הסוציאליזם 
לצורותיו . המרחיקים לכת בקרב תומכי קלאוס ביקשו להרחיק מן הפורום את כל 
מי שהיה אי - פעם חבר המפלגה הקומוניסטית . המחלוקת החריפה ובקרב הפורום 
נוסד " מועדון הימין הדמוקרטי " , וכמשקל נגדי " המועדון הליברלי " 
וגם " האלטרנטיווה השמאלית " . כאשר התברר שהפילוג בלתי נמנע התכנסו נציגי 
כל הפלגים , ביוזמת הנשיא האוול , והחליטו : א . שני הפלגים הראשיים 
יקימו מסגרות נפרדות ; ב . אף אחד מהם לא יגזול לעצמו את השם הפורום האזרחי ; 
ג . עד הבחירות הבאות ( כנראה ב4991 ) יימשך שיתוף הפעולה ההדוק בין 
שני הפלגים בממשלה הפדרלית ובכל שאר מוסדות השלטון , וממשלת הקואליציה תוסיף 
לפעול בהרכבה הנוכחי ; ד . הפורום האזרחי יהיה מעתה מעין תנועה רוחנית - 
ערכית , שתשמש גם מסגרת לבירורים ולתיאום . האוול הכריז שאם יפנו אליו , 
יהיה מוכן להמשיך לשמש יו"ר הפורום האזרחי המתחדש , ומכל מקום , בתפקיד 
המארח של כינוסיו . 
