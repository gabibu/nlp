לפני כשנה וחצי , בכנס מוזיאונים , התבררה העובדה שמרבית הפעילות האמנותית 
בארץ מתרחשת דווקא במוזיאונים האזוריים הקטנים , בעוד שמרבית התקציבים מוזרמים 
כמובן מאליו לשלושת הגדולים . יואב דגון , מנהל מוזיאון הרצליה , יזם 
התארגנות של מנהלי המוזיאונים האזוריים לכדי גוף - על לתמיכה הדדית ולסיוע 
ארגוני וביצועי . בהגדרת היסוד , היתה הכוונה רק למוזיאונים לאמנות העוסקים 
בתערוכות ובעלי אוסף . עם הזמן הורחבה ההגדרה . היום משתייכים לגוף 81 
מוזיאונים מכל קצוות הארץ , ביניהם רחובות , אשדוד ( מוזיאון חדש שנפתח 
לא מכבר ) , פתח - תקוה , הזורע , ברעם , אשדות יעקב , עין חרוד , 
באר שבע , ערד , הגלריה האוניברסיטאית בחיפה , כפר סבא . מוזיאון הרצליה , 
שהיה היוזם , יכול גם לכוון את הפעילות המוזיאלית . תמיכת העירייה בו 
גדלה בשיעור מרשים בשלוש השנים האחרונות , מ05 אלף ש"ח ל005 אלף ש"ח . ההתארגנות 
התחילה בעריכת תערוכות משותפות והוצאת קטלוגים משותפת . תערוכת גורג רוס , 
הצלם הצרפתי המעולה , היתה שיתוף פעולה בין ערד , עין חרוד ומוזיאון הרצליה , 
שוויתר על ההצגה לטובת מוזיאון תל - אביב . תערוכה זו תעבור לשני מקומות 
נוספים בארץ . תערוכת ציורי אברהם אופק , המוצגת במוזיאון בברעם בצפון 
הרחוק , היא שיתוף פעולה של חמישה מוזיאונים , בתמיכת משרד החינוך . מנהלי 
המוזיאונים המאוגדים בגוף החדש , נפגשים מדי ששה שבועות לדיונים ולבדיקת 
אפשרויות - פעילות נוספות במישור הארגוני . הם החלו לשתף פעולה בהעברת מידע 
וכרטסות אוספים , ובודקים אפשרויות לביטוח משותף , התחייבויות משותפות , 
השאלה והעברה של מידע . התקיים גם יום עיון על הדרכה . זו פעילות הקיימת 
בכל המוזיאונים , אך לא בהכרח ברמות שוות . המוזיאונים ה"חלשים " יותר 
יכולים להיעזר ב"חזקים " ובעלי הניסיון . מדובר בכחמש תערוכות משותפות 
לשנה ולכל מוזיאון גם מחויבויות ייחודיות לו . השאלה היא אם זה גם לטובת 
האמנים המציגים . האם הם זוכים , הודות לכך , לחשיפה ביותר ממקום אחד , 
או האם שיתוף הפעולה בא על חשבון מספר האמנים הנחשפים בכל המקומות . האם 
כל אחד מהמוזיאונים יכול לתרום תרומה שווה , אם מדובר למשל במוזיאון ייחודי 
כמו בית ראובן בת"א , המתמחה בתערוכות מסוימות מאוד , או מוזיאון ינקו - 
דאדא בעין הוד , המתמרן בין תערוכות עכשוויות לתערוכות שהן קלסיות בהגדרתן . 
זו ללא ספק ההתארגנות החשובה ביותר באמנות בארץ בשנים האחרונות . בארץ קיימים 
כ041 מוסדות המוגדרים מוזיאונים . לכל אחד הבעיות הספציפיות שלו . אצל 
81 המוזיאונים שהתארגנו יחד קטנו הצרות , כי הן מתחלקות בין כולם . 
