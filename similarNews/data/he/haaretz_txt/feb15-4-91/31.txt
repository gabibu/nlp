" ההחלטה הסופית בעניין הגמול נתונה כמובן בידכם , אך צריך להביא בחשבון 
את התוצאות השליליות של פעולה שלכם " , אמר מזכיר המדינה של ארצות הברית 
לשר הביטחון שלנו כאשר זה ביקר בוואשינגטון ( " הארץ " , 2 . 41 ) . 
ההנהגה האמריקאית מצפה מישראל שתוסיף לנהוג באיפוק לנוכח התקפות הטילים עליה , 
ולנו קשה לעכל את הבשורה הזאת . מי שמתגרה בנו , יבוא על עונשו תחת סיסמה 
זאת התעמתו סטודנטים ציוניים עם סטודנטים אנטישמיים בדו - קרב שחרבות סיף 
שימשו בהם ככלי נשק . העיקרון שצמח באוניברסיטאות של גרמניה ואוסטריה בסוף 
המאה הקודמת הדריך את ראשוני המתיישבים היהודים בארץ - ישראל ; ארגון " השומר " 
נהג על פיו , וארגון ההגנה המשיך במסורת . צה"ל חייב להקפיד על שמירת כושר 
ההרתעה שלו מול פני ארגוני מחבלים וצבאות ערב ; צה"ל לא נוצר לשם " הבלגה " . 
מדוע אפוא נוהגת ממשלת ישראל " איפוק " ומוותרת , לעת עתה מכל מקום , 
על הפעלת כוח צבאי כדי לשים קץ לסיוט הטילים של סדאם חוסיין ? ראש הממשלה 
טוען , כי אין לישראל מדיניות של הבלגה ; עצם המונח פסול בעיניו , על 
רקע הוויכוח הקשה אשר פילג את היישוב בימי " המאורעות " של שנות 63919391 . 
דוד בן - גוריון הכריח את ארגון ההגנה שלא לבצע פעולות גמול נגד האוכלוסייה 
הערבית ; האצ"ל נולד מתוך אי - הסכמה לקו זה . צמרת ארגון ההגנה קיבלה 
ברצון מידי ממשלת המנדט את הרשות לארגן את " משטרת היישובים העבריים " , 
וחיל הנוטרים הזה היה לאחד השורשים אשר העץ ששמו צה"ל נבט מהם . ובכל זאת , 
הייתכן כי ישראל תימנע מללמד את העיראקים לקח ? הממשלה אומרת כי השעה לסגירת 
החשבון בוא תבוא , אבל היא מתחשבת בתוצאות השליליות שגיימס בייקר הזהיר 
את משה ארנס מהן . ככל שהופכים בעניין טוב שהיא נוהגת כך . הימנעות ישראל 
משימוש בכוחה הצבאי מסייעת לאמריקאים להחזיק את סעודיה , את מצרים ואת סוריה 
כשותפות לקואליציה האנטי - עיראקית , ואת איראן בעמדה של נייטרליות . שומה 
עלינו שלא להפריע לארצות הברית , אשר נלחמת בכל כוחה נגד האויב המסוכן ביותר 
שלנו . כלום נוכל להתמיד בקו זה , אם העיראקים יגרמו לנו לשיעור כזה של 
אבדות בנפש ונזק ברכוש אשר בשום אופן לא נוכל להשלים עמו , ואו יפעילו נגדנו 
נשק כימי , ביולוגי או גרעיני ? ישראל שומרת לעצמה את זכות התגובה במקרים 
כאלה , ואינה מבטיחה לאמריקאים שלא תפעל על דעת עצמה לנוכח שימוש עיראקי 
בנשק בלתי - קונוונציונלי . אבל גם על מקרים מסוג זה מבקשים האמריקאים מאתנו 
שלא נגיב באופן " אוטומטי " . ישראל עלולה להימצא בדילמה קשה ביותר , אך 
גם לקראת מקרה זה אנו חייבים לשקול מה היינו יכולים להשיג , פרט למתן פורקן 
לרגשות ( מוצדקים ) של זעם ויצר נקם . השטח שמשגרי הטילים פזורים לאורכו 
ולרוחבו אינו דומה לשדה - התעופה של אנטבה ; הניסיון לכובשו עלול לסבך אותנו 
במלחמה עם סוריה . גנראל נורמן שוורצקופף היה יכול להקצות מהחיל העצום שלו 
את הכוח שיספיק להשתלט על " ארץ הסקאדים " ; אבל זה אומר פלישה לתוך עיראק , 
ועדיין לא ברור לחלוטין אם בכלל ירשה לחרוג מהכוונה לגרש את הצבא העיראקי 
משטח כוויית . לסילוק מוחלט של הטילים ממערב עיראק אין לצפות אלא כתוצאה 
מניצחון הקואליציה על הצבא העיראקי . התרומה שצה"ל מסוגל להרים לניצחון 
זה תהיה , בכל הנסיבות , שולית בלבד . תרומה מכרעת תיתכן רק אם נפעיל 
נשק הולם . המסקנה היא , כי תקופת המתח תימשך עד שהמלחמה נגד סדאם חוסיין 
תסתיים בהשגת מטרותיה " בגדול " . שר האוצר , יצחק מודעי , אמר לסופר " הארץ " 
עקיבא אלדר , שעיניו אינן נשואות לגמול או לנקם . הוא מתפאר בקיצוניותו . 
" אני מדבר על היקף כזה שיהיה לנו חלק בהכרעת סדאם חוסיין , לא רק בהגנה 
על עצמנו , וזהו הבדל עצום . מה מגיע לך בשביל זה שהגנת על עצמך ? זה 
אחרת אם אתה מגן על עצמך , וגם תורם לעניין הכללי להדביר את סדאם חוסיין " 
( " הארץ " , 2 . 21 ) . שר המדע והאנרגיה , יובל נאמן , תקע באותו 
שופר . " מי שלחם עם ארצות הברית , יוכל לתבוע חלק בהישגים ובשלל " ( 
" הארץ " , 2 . 21 ) . נאמן שם את המונח " שלל " במרכאות כפולות ; 
אבל הסייג הזה אינו אומר מאומה . הוא ומודעי סבורים , כי למען עתידה של 
ישראל במזרח התיכון נחוץ שישראל תוכל להסתמך על חלקה בהבסת הרודן העיראקי . 
אבל על איזה " שלל " יש כלל מקום לדבר ? טורגוט אוזאל , נשיא טורקיה , 
יכול לדמיין לעצמו , כי השתתפות כוחות טורקיים במלחמה תזכה את מדינתו אחרי 
הניצחון במחוז מוסול על בארות הנפט שבו ; אם כי מנהיגי ארצות הברית ובריטניה 
הבהירו , כי אינם חותרים לשינוי כלשהו בגבולותיה של עיראק . הכורדים יכולים 
לקוות , כי מיגורו של סדאם חוסיין יביא להם בתוך גבולות עיראק מין אוטונומיה 
בשטחים בעלי אוכלוסייה כורדית צפופה . אבל היכן השלל שמדינת ישראל יכולה 
לחתור לקבלו ? שני השרים יענו אולי , כי אין לייחס למושג " שלל " משמעות 
של התפשטות טריטוריאלית דווקא . הם שואפים לכך שקולה של ישראל יישמע כאשר 
כל מרכיבי הקואליציה האנטי - סדאמית ייגשו להנהיג " סדר חדש " במזרח התיכון . 
הם מקווים אולי , כי ישראל תזכה במסגרת זו בריבונות על הגדה המערבית ורצועת 
עזה . על ישראל לנצל את המלחמה במפרץ כדי להשיג גושפנקה בין - לאומית לכיבושים 
של שנת 7691 ; לצורך זה נחוץ שישראל תחדל להופיע כגורם סביל , ועליה לחפש 
תפקיד פעיל במלחמה . על הממשלה להיזהר מלהיגרר אחרי הזיות אלה . הנצחת שליטתנו 
על מיליון וחצי פלשתינאים אינה מטרה כשלעצמה , ודאי שאין לסכן למענה את 
חייהם של טייסינו וחיילינו במלחמה אשר בה " מלאכת יעקב נעשית בידי עשיו " . 
בל יהלכו עלינו אימים בטענה , כי בלי השתתפות צה"ל במלחמה ישראל עלולה 
להיראות כ"מדינת חסות " של ארצות הברית . גרמניה המערבית היתה כזאת ארבעים 
וחמש שנים , ולא ניזוקה מזה . כוחנו עמנו , כל הגורמים האזוריים והבין - 
לאומיים מודעים לכך היטב , ועלינו לשמר את צה"ל במלוא עוצמתו . הוא נוצר 
להגנתנו , ולא ככלי משחק להרפתקאות פוליטיות . 
