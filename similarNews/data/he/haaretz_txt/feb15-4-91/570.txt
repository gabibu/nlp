ניו - יורק ( ע"ר וע"ץ ) . קווינסי גונס , המלחין , המפיק והאמרגן , 
הפך ביום רביעי לזוכה הגדול של כל הזמנים , בפרס המוסיקה הלא - קלאסית , 
" גראמי " , בתחרות השנתית ה33 , כאשר זכה בשבעה תארים . בין היתר זכה 
גונס בפרס גראמי על אלבום השנה ובתואר המפיק הטוב ביותר על " בק און דה 
בלוק " ( חזרה לשכונה ) . " אינני מאמין . אני כה גאה " , אמר גונס 
לקהל ב"רדיו מיוזיק הול " בניו - יורק . הוא הקדיש את הפרס לזמרת המנוחה , 
שרה ווגאן , שהוקלטה בפעם האחרונה באלבום הזוכה " בק און דה בלוק " . 
גונס מחזיק עתה ב62 פרסי מוסיקה וניצב במקום השני , אחרי המנצח סיר גורג 
סולטי , שזכה ב82 פרסי גראמי . פרס גראמי ליצירות מוסיקאליות בודדות הוענק 
לפיל קולינס על " יום נוסף בגן עדן " . פרס השיר הטוב ביותר הוענק לגולי 
גולד , על " ממרחק , בלאדה שנכתבה לפני שנים אחדות והפכה להמנון אנטי - 
מלחמתי . שיר זה פתח את הטקס , וגולד נשאלה על - ידי הכתבים אם היא חושבת 
שהאקדמיה לאמנויות מוקלטות ומדעים מבקשת להעביר מסר לוואשינגטון . " יש 
בו אמירה . אני גאה שבחרו בשיר " , השיבה . " אני מאמינה בכנות שמלחמה 
היא מצב בלתי טבעי , ושבני אדם אינם רוצים להילחם אחד בשני " . הפרס על הביצוע 
הקולי הגברי הטוב ביותר הוענק לרוי אורביסון המנוח על ( הו , אשה יפה ) 
. ב5691 , כאשר אורביסון היה כוכב עולה , הוא היה מועמד לפרס על שיר 
זה . הפרס על הביצוע הקולי הנשי הוענק לאם . סי . האמר , ששירה " יו 
קאנט טאץ דיס " ( אל תיגע בזה ) זכה בתואר ביצוע הראף הטוב ביותר , והקצב 
והבלוז הטוב ביותר . טקס חלוקת הפרסים נערך תחת אמצעי ביטחון קפדניים , 
מחשש לפיגועים הקשורים למלחמת המפרץ . הטקס השנה היה שנוי במחלוקת , כיוון 
שהוחרם על ידי אחת המועמדות , הזמרת האירית שינייד אוקונור וכן להקת הראף 
" פאבליק אנמי " ( אויב הציבור ) . אוקונור טענה כי הפרס מוענק למי 
שזכו בהצלחה מסחרית ולא בשל האיכות האמנותית . " אויב הציבור " זעמו על 
כך שרק חלק מהתוכנית שודרה בטלוויזיה . אלבומו של גונס , " באק און דה 
בלוק " , זכה בביצוע הראף הטוב ביותר בידי שניים או להקה , ובתואר ההקלטה 
הטובה ביותר . השיר " בירדלנד " מתוך אותו אלבום זכה בפרס על הניהול המוסיקלי 
הטוב ביותר וביצוע הגאז הטוב ביותר . השיר " המקומות בהם אתה מוצא אהבה " 
זכה בניהול המוסיקלי הטוב ביותר של ליווי קולי . זמר הבלוז , בי . בי . 
קינג זכה בהקלטת הבלוז המסורתי הטובה ביותר על שירו " לייב את דאן קוונטין " . 
אלאנה מיילס זכתה בפרס הביצוע הקולי הטוב ביותר של רוק על " קטיפה שחורה . 
גיטאריסט הרוק - בלוז , סטיבי ריי ווגאן , זכה בשני פרסי גראמי , על אלבומו 
" פאמלי סטייל " ( סגנון משפחתי ) , שהוקלט עם אחיו גימי ווגאן . 
