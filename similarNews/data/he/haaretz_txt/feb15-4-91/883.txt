פאריס ( מיוחד ל"הארץ " ) . שמונה בני אדם נהרגו בלילה האחרון בשריפה שפרצה 
כתוצאה ממהומות באי ראוניון באוקינוס ההודי , הנמצא בשליטת צרפת . אירועי 
הלילה האחרון היו שיא במהומות הפוקדות את האי המונה כחצי מיליון נפש , מאז 
יום שבת . המהומות מתמקדות בעיר סאן דני בצפון האי . במהומות נוטלים חלק 
אלפי צעירים המציתים כלי רכב , בוזזים חנויות , משמידים רכוש ציבור . ממשלת 
צרפת החליטה לשלוח תגבור של כ004 שוטרים המתמחים בפיזור הפגנות . השר לענייני 
המושבות הצרפתיות לואי לה פנסק הודיע כי הוא יוצא מיד לאי כדי לעקוב אחרי 
המתרחש בו מקרוב וכדי לנסות ולהרגיע את המפגינים . המהומות באי החלו בשבת , 
כאשר השלטונות החליטו לסגור תחנת שידור מקומית אשר פעלה ללא היתר ממשלתי . 
תחנת רדיו זו הפועלת משנת 6891 הינה מהפופולריות ביותר באי . מושל האי 
לא העריך כראוי את עוצמתה של תחנת השידור והתמיכה לה היא זוכה בעיקר בקרב 
הצעירים . מנהל התחנה קמיל סודר קרא לתושבי האי לצאת לרחובות כדי ללחום 
למען חירותם והם נענו . מאות צעירים יצאו לרחובות , החלו להשתולל והשליכו 
אבנים לעבר כוחות הביטחון . כוחות המשטרה ניסו לפזרם בעזרת רימוני גאז מדמיע 
ואולם ללא הצלחה . בימים שלאחר מכן הלכו המהומות והחריפו . הצעירים החלו 
לפרוץ לבתי מסחר ולבזוז את תוכנם . קפידבינכל ניסיונות המשטרה והשלטונות 
המקומיים לעצור את המהומות , נכשלו . שמונת בני האדם מצאו את מותם שלשום , 
כאשר בית המסחר לרהיטים בו שהו , הועלה באש . משקיפים בפאריס אומרים , 
כי הרקע למהומות הוא המצב הכלכלי הקשה השורר באי , והוא נובע במידה רבה 
מהזנחה של השלטונות הצרפתיים . באי יש אבטלה של יותר מ%03 של האוכלוסייה , 
והשכר נמוך מזה המקובל בצרפת . על - פי הערכות בפאריס , המהומות הללו 
משקפות במידה לא מבוטלת , תחושה של אכזבה מהשלטון הצרפתי ורצון ההולך וגובר 
בקרב חוגים באוכלוסייה המקומית , להגיע לעצמאות של האי . 
