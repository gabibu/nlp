הצוות הכולל את שמשון ברוקמן , איתן פרידלנדר , גיא ברוקמן ויהודה מעין 
ייצג את ישראל בתחרות גביע האומות בסירות מפרש מדגם " גיי 42 " ( יאכטות ) 
שתהיה באפריל באיטליה . לצורך קביעת הצוות הייצוגי נערכו בחוף הים של תל 
אביב תחרויות מיבחן בשיטת ליגה , בהשתתפות 71 צוותים . בסיומן עלו לחצי 
הגמר ארבעה צוותים בראשות רוזה תורגמן , נחום בן גל , שמשון ברוקמן ויואל 
סלע . אלו התחרו בשבת ואתמול על הבכורה . התחרות בשבת היתה בשיטת הדו - 
קרב ובסיומה עלו לגמר הצוות של ברוקמן והצוות שכלל את סלע , אלדד אמיר , 
הלל עמית ואיתן אמיר . תחרות הגמר , בשיטת דו - קרב , נערכה אתמול בתנאי 
ים שקט ורוח שנשבה במהירות שמונה קשרים . במאבק בן שבעה הסיבובים היתה לצוות 
ברוקמן - פרידלנדר עדיפות טאקטית . הם ניצחו בארבעה השיוטים הראשונים והבטיחו 
את זכייתם . הצוות המנצח יתחרה , בין היתר , בבית האירופי בגביע האומות 
עם צרפת , גרמניה , הולנד ובריה"ם . המיפגש הראשון של התחרות יהיה בעיר 
לה - גרדה , באיטליה . שני הצוותים המנצחים מבית זה יעלו לבית הגמר שייערך 
בברצלונה בספטמבר . 
