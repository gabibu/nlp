החברה להגנת הטבע היא עמותה ( קרי : גוף ציבורי ) , שרשמה לזכותה במשך 
קרוב לארבעים שנות פעילותה הישגים בהגנה , בשימור ובטיפוח של הנוף והטבע 
בישראל . מעבר לפעילותה הישירה טיפחה החברה מערכת חינוכית ייחודית לקירובם 
של ילדים ובני נוער לטבע . מערכת זו משולבת במערכת החינוך הפורמלי ופעילותה 
מקיפה מדי שנה מאות אלפי בני נוער , המטיילים ולומדים באמצעות בתי ספר שדה 
ומרכזי ההדרכה של החברה . המדינה מממנת בהיקף נרחב את פעילויות החברה . 
מאז פרוץ המלחמה במפרץ , ולמעשה עוד תקופת - מה לפניה , נקלעה החברה לקשיים 
כספיים הולכים ומחמירים . אובדן ההכנסות החודשי בשל העדר מודרכים עולה על 
מיליון שקל בחודש . כמעט כל מערכת ההדרכה שותקה הן למערכת החינוך והן למשפחות 
וליחידים . רק פליטי טילי הסקאד הביאו לתפוסה באכסניות בחלק מבתי ספר שדה , 
בדרום ובצפון . נראה כי בימים האחרונים מסתמנת התחלת התאוששות במערך המודרכים . 
כדי להתמודד עם המשבר הכלכלי החדש שניחת על החברה , שהיתה נתונה עוד קודם 
לכן בקשיים כספיים ניכרים ובגירעון מצטבר , נקטו ראשיה כמה צעדים : הקפאת 
חלק ממשכורות העובדים , צמצום רשימת המועסקים וצמצום הוצאות שוטפות אחרות . 
אלה צעדים בעתם , עד לסיום המלחמה . עם זאת , פתרון משבר המפרץ לא יביא 
עמו פתרון למשבר המבני והתפקודי העמוק יותר , שעמו מנסה החברה להתמודד בשנים 
האחרונות . החברה להגנת הטבע מעסיקה כיום יותר מאלף עובדים , כ006 מהם במשרה 
מלאה . במשך השנים התרחבה פעילות החברה בלא שינוי הולם בדרכי הניהול והארגון 
שלה . בחלק מהתחומים לא השכילה לשלב לתוכה כראוי נושאים של איכות הסביבה ; 
ההישגים הציבוריים שזקפו לזכותם סניפי ירושלים וחיפה שלה מעידים על כר פעולה 
נרחב להשתלבות החברה בתחומים אלה . החברה להגנת הטבע זקוקה לבדק - בית 
רחב כדי לשפר את תפקודה . ספק אם בלא ניתוח ועירוי דם ברמות הניהול הבכירות , 
ובלא שילוב כוחות מבחוץ , יושג היעד הזה . 
