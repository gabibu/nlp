לאחר עיכובים ארוכים שנמשכו יותר מעשר שנים , סוכם בפגישה שהתקיימה בלשכת 
ראש עיריית חדרה , נחמיה להב , להתחיל בקרוב בהקמתו של שלב א של הפארק 
על גדות נחל חדרה . בפגישה שיזם סגן השר לאיכות הסביבה , יגאל ביבי , 
השתתפו מנכ"ל חברת חשמל , משה כץ , מנכ"ל הקק"ל , אורי אור , יו"ר ומנכ"ל 
רשות הגנים הלאומיים , יוסי ריעני ומרדכי בן פורת , ומנכ"ל המשרד לאיכות 
הסביבה , הד"ר אורי מרינוב . על - פי הסיכום שהושג אתמול , יהיה התקציב 
של שלב א חמישה וחצי מיליון דולר , מהם חמישה מיליון דולר תממן חברת החשמל , 
ואת היתר תממן קק"ל . בשלב זה יוקם חלק הפארק המשתרע על שטח של כ081 דונם , 
בקטע שבין הכביש המהיר לשפכו של הנחל לים . תוך חודש אמור להיחתם ההסכם 
בין כל השותפים להקמת הפארק . הפארק יהיה באחריות רשות הגנים הלאומיים , 
ותוך חודשיים תונח אבן הפינה שלו . לדברי ביבי , השלב הראשוני של הפארק 
יקיף שטח הגדול פי ארבעה מגן השלושה , שבו מבקרים כל שנה כ004 אלף איש . 
פארק נחל חדרה ממוקם קרוב יותר למרכזי אוכלוסייה , ולדבריו , הוא יהיה 
בבחינת אטרקציה מיוחדת , שכן בערוץ הנחל שיטוהר ויורחב ל04 מטר , יזרמו 
מים חמים במשך כל שנה . המים יוזרמו למעלה הערוץ מתחנת הכוח , לאחר שישמשו 
לקירור דודי התחנה . 
