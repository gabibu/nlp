בודפשט ( מיוחד ל"הארץ " ) . המנצחת הישראלית דליה אטלס הופיעה בליל שבת 
בהצלחה רבה בקונצרט של תזמורת הרכבת ההונגרית בבודפשט . במסגרת הקונצרט 
נוגנה בהונגריה בפעם הראשונה היצירה " תפילה " מאת המלחין הישראלי צבי 
אבני . המבקרים ההונגרים העלו על נס את " החלטתה הנועזת " של אטלס לנצח 
על יצירה של בלה בארטוק בארץ מולדתו , וציינו את עמידתה היוצאת מן הכלל 
במשימה . אטלס רואיינה בטלוויזיה וברדיו ההונגרי . היא הביעה את התפעלותה 
מרמת התזמורת שעליה ניצחה . זו היתה הופעתה היחידה בהונגריה בדרכה לסדרת 
קונצרטים בפולין ובצרפת . 
