ול , גיבור הרומאן " אלמוות " שהוא מושא הסאטירה החריפה ביותר של קונדרה 
בספר זה . האיש שהחליט להיות בכל מחיר " מודרני לחלוטין " לפי מצוות המשורר 
רם , בלי להבין ולאהוב את שירתו באמת , מופיע באחד מדפי הסיום של הרומאן , 
מודיע שהוא אינו קורא רומאנים , אלא " נהנה הרבה יותר ולומד הרבה יותר 
מזיכרונות או מביוגרפיות " ומסיים את הנאום שלו בהגנה על דרכו זו להימנע 
מקריאת רומאנים לטובת ביוגרפיות על כותביהם : " מזמן הגיעה השעה לומר בקול 
שלקרוא על המינגווי מהנה ומעניין אלף מונים מלקרוא את המינגווי . היה רצוי 
להוכיח שיצירת המינגווי אינה אלא חיי המינגווי בהסוואה ושהחיים האלה היו 
עלובים וחסרי חשיבות כמו כחיי כולנו . חיוני לגזור את סימפוניית מאהלר לגזרים 
ולהשתמש בהם כרקע מוסיקלי לפרסומת לנייר בית שימוש . הגיע הזמן לשים קץ 
לטרור בני האלמוות . להפיל את השלטון המתנשא של כל הסימפוניות התשיעיות 
ושל כל הפאוסטים ! " ( עם 113 ) . כאן כמו במקומות אחרים בספר , מייצג 
פול את הפיליסטר השנון , אותו פסוודו - אינטלקטואל המיטיב לנסח את קלישאות 
הדור ואף אינו מתבייש לנסחן , ולעתים הן אמנם מעוררות כשלעצמן אהדה גמורה . 
הוא מדבר , למשל , נגד הערצת הטרגדיה והמוות האופיניים לתרבות המערב : 
" אני מעדיף למות לצלילי פטפוטי ילדים מאשר לצלילי מארש האבל של שופן . 
ואני אומר לך , דווקא במארש האבל הזה , שהוא הדרת המוות , שורש כל רע . 
אילו היו לנו פחות מארשי אבל , אולי היו לנו גם פחות מתים " ( עם 511 ) 
. דברים אלה אינם חסרים היגיון ועומק , כאמור : יש בהם משום ביקורת האידאולוגיות 
העריצות והאידיאלים המצמיתים , שהביאו לאסונות ( טרגדיות ) רבים ואיומים 
כל כך במאה שלנו . אפשר אפילו לומר שכיום זו כבר תפיסה מקובלת עד כדי קלישאה 
כמעט . הלא זה מה שצפון במושג " קץ ההיסטוריה " שנתפסו לו כה רבים בעקבות 
האמריקאי - היפאני פרנסיס פוקויאמה , שהיום היה פול של קונדרה מצטט אותו 
בלי ספק , כמו שבשעתו ציטט את רמבו וכו . אכן , במקום מסוים ב"אלמוות " 
מדבר פול על סיום ההיסטוריה ( במלים של פול : " האידיאולוגיות היו שייכות 
להיסטוריה . שלטון האימאזולוגיה , לעומת זאת , מתחיל במקום שמסתיימת 
ההיסטוריה " , עם 111 ) . וכיוון שהרומן נחתם כשנה לפני פירסום מאמרו של 
פוקויאמה אפשר לומר שקונדרה , בדברו מגרונו של פול , הקדים את האמריקאי - 
היפאני האופנתי לשעבר . אולי לא הישג גדול לקונדרה אך בהחלט עדות ליכולתו 
לנסח את האופנות והמגמות השליטות של התקופה . אבל רגע , הלא קרה כאן דבר 
מוזר : כבר איננו יודעים אם אנו משבחים את קונדרה , על הישגיו בתחום איתור 
האופנות , או שאנו מלעיגים על גיבורו הנלעג פול שקונדרה בז לו לאורך הרומאן 
כולו על סגידתו לאופנות ועל שנאתו והתנכרותו לאמנות - אמת . הגיבור הנלעג 
נעשה לדוברו של הסופר ! והנה , אנו נזכרים שקונדרה אמר בראיונות וכתב בספרים 
הרבה מן הדברים שאמר פול . גם בדברים המצוטטים לעיל אנו מזהים ביטויים מן 
המלון המוכר של קונדרה : " עידן קלילות הדעת " , אווירה נעדרת - כובד שבה 
נעלמות האידיאולוגיות הקיצוניות כל אלה נושאים שקונדרה עסק בהם לרוב . 
למשל , הוא פירסם לפני שנים אחדות מסה של ביקורת שוללנית מאוד על יצירת 
דוסטויבסקי , מגנה ( באורח דמגוגי למדי , כפי שהיטיב להוכיח יוסיף ברודסקי 
במסה שבה התפלמס עם קונדרה ) את הסופר הרוסי על אווירת הכובד וחוסר - הקלילות 
השלטת ברומאנים שלו , רואה את יצירתו כמצבור הקיצוניות הרות - האסון המאפיינות 
את הספרות הרוסית , ואת התרבות הרוסית בכלל . כנגד המופת של דוסטויבסקי 
העמיד קונדרה את הסופרים האהובים עליו , הבהירים , הקלילים , השנונים , 
דוגמת לורנס סטרן ודני דידר שאת שבחיהם מלא ספרו הצרפתי - במקורו " אמנות 
הרומאן " . בקיצור : הוא ביטא בעבר דיעות הדומות מאוד לדיעותיו של פול הנלעג . 
הייתכן שדמות זו היא דיוקן עצמי סמוי , אולי אפילו לא - מודע ? אם אנו 
עומדים על הבוז שרוחש קונדרה לפול , קשה לקבל זאת , שהרי זו כמעט התאבדות 
רומנסקית של הסופר , אם תרצו . שהרי הבוז הזה לפול הוא מוצדק , אנו אומרים 
תוך השוואת פול לדמויות אנאלוגיות המוכרות לנו , האיש המבריק והשטחי ראוי 
לבוז . אנחנו שמחים כשמנהל תחנת הרדיו שבאוזניו נושא פול את המשא שלו נגד 
הטרגדיה ונגד האמנות הגדולה נותן לו מנה אחת אפיים בסיום המשא הנ"ל ואף מפטר 
אותו ( על פי החלטה שנקט כבר לפני כן , אמנם ) מעבודתו כבעל פינה ברדיו . 
כדאי להביא את דברי המנהל הזה , התשובה הרצינית והראויה לדברים כמו אלו 
של פול : " אם יבוא קץ התרבות הגדולה , יהיה זה גם הסוף שלך ושל מחשבותיך 
הפאראדוקסליות . מפני שגם הפאראדוקס שייך לתרבות הגדולה ולא לפטפוטי ילדים . 
אתה מזכיר לי אותם צעירים של ימים עברו שהצטרפו אל הנאצים ואל הקומוניסטים 
לא מתוך פחדנות או שאפנות , אלא מעודף אינטליגנציה . הרי מאומה לא דורש 
מאמץ שכלי גדול יותר מאשר להמציא נימוקים להצדקת שלטון אי - החשיבה . לי 
היתה אחרי המלחמה עוד הזדמנות לראות את האינטלקטואלים והאמנים מצטרפים כמו 
כבשים למפלגה הקומוניסטית שכעבור זמן חיסלה את כולם בהנאה רבה . אתה עושה 
אותו הדבר . אתה שותף שנון לקברניך " ( עם 611 ) . דברים כדרבונות , 
אנו אומרים ברווחה , ונהנים מכך שפול האומללל פוטר מעבודתו ודווקא משום 
שאנשי התדמית של התחנה ( " אימאזולוגים " בחידושו הלא - מאוד - מבריק 
של קונדרה ) הגיעו למסקנה ששוב אין הוא אופנתי דיו . אבל אם פול מבטא דברים 
רבים שבעבר ( אך גם בהווה של הרומאן שלפנינו ) ביטא אותם קונדרה , ודיוקנו 
הוא דיוקן עצמי שטני כמעט , אוטו - פארודיה גרוטסקית ממש של הסופר הצכי 
עצמו , והוא מגנה אותם , מפיו של מנהל התחנה , אין זה מונע ממנו להמשיך 
ולחטוא בהם , בעבר ובהווה ! הוא יוצא במסותיו נגד העולם הטראגי ( הכבד , 
הקיטשי ) נוסח דוסטויבסקי בשמה של הקלילות הדידרואית . ובספר הזה עצמו , 
ב"אלמוות " , הוא נזקק לאותו זאנר שעל תועבתו אין הוא חדל לרמוז : הביוגרפיה 
הספרותית , האנקדוטה מחיי האמן שפול טוען , כאותו פיליסטר טיפוסי , כי 
היא " מעניינת יותר מן היצירה עצמה " . הוא משחזר את הפלירט של בטינה פון 
ארנים עם גיתה , הוא נזקק אפילו להמינגווי , ועוד לעשרות אנקדוטות מחייהם 
של סופרים ואמנים ( הידעתם שרוברט מוסיל מת בשעת הרמת משקולות ? ) כל 
זה במסווה של לעג לאלה המעוניינים יותר ברכילות מאשר ביצירת - האמנות עצמה . 
הרי לכם פתרון שנון של כותב בעל טעם טוב ביסודו של רבי - מכר שנונים . הוא 
יכתוב רומאן שבו ילעג לאהבת - הרכילות תוך כדי סיפוק הצורך ברכילות ! הוא 
יספק את ה"פולים " הרבים שלו , תוך כדי הלעגה על פול " המודרני לחלוטין " . 
אך כלום לא יהיה זה נכון להפנות נגד קונדרה את דבריו של מנהל התחנה באוזני 
פול , כלום גם הוא עצמו איננו נעשה ל"שותף שנון של קברנים " , קברניה של 
התרבות הגדולה , האותנטית , העמוקה , שבעצם זוכה ב"אלמוות " אך ורק ללעג 
מתמשך הלעג לגיתה המארגן בקפידה מרתיעה את תהילת - הנצח שלו , הלעג להמינגווי 
המתחתן - מתגרש - מתאבד כדי לזכות בכותרות עיתונים ? האם כל החידושים לכאורה 
שספרו זה של קונדרה מלא בהם עירוב הסוגים , קיטוע העלילה , ריבוי הציטטות 
והרמזים האינטר - טקסטואליים , פיזור האשליה הריאליסטית , שזירת המסאת 
לתוך הרומאן , וכיו"ב אינם בבחינת חנופה לקורא ה"פוסט - מודרניסטי " , 
אינם באים להטעים את הקורא הזה , גם הוא מודרני לחלוטין , את טעמו של הפוסט - 
מודרניסטי לחלוטין ולהמשיך לקבל את מנת הרכילות , את השנינות העיתונאית 
הזולה כאשר אהב . קצת פילוסופיה , קצת רכילות , הכל בניסוחים מבריקים . 
הלא הקורא ימצא כאן את מה שהוא מחפש בעמוד המכתמים של העיתון היומי . אכן , 
משהו קרה לספריו של קונדרה , הסופר הצכי המעניין , בעל ה"בדיחה " , ספר 
הביכורים שהוא אל - נכון עד היום ספרו הטוב ביותר , ובעל הרומאן המצויין 
האחר " החיים הם במקום אחר " , הזוכה להתייחסויות אחדות ב"אלמוות " ( 
כמצוות הפוסט - מודרניזם ) . ממתי זה קרה ? אולי מאז שיש להם לספרים הללו 
כותרות כל כך מבריקות : " ספר הצחוק והשיכחה " ועוד יותר מזה " קלות 
הקיום שאין לשאתה " ( השנינה של השם הושחתה קצת בתרגומו העברי " הקלות 
הבלתי - נסבלת של הקיום " , שבו עומעם הניגוד בין ה"קלות " ובין ה"משא " ) 
, אותן הכותרות שכבר זיכו את מחברן באלמוות הפתגמים הנישאים על כל פה , 
וכן גם כל ההברקות מן הסוג הזה שהספרים הללו מלאים בה , העיונים ב"קיטש " 
ובאספקטים אחרים של תרבות המערב . הכל בקלילות , בבהירות המובנת לכל נפש , 
בברק המפתה קטינים אינטלקטואליים . האם קשורה הקלילות היתרה הזאת , הברק 
המבריק מדי הזה , בהצלחתו העצומה של קונדרה במערב , להיותו נער השעשועים 
הצכי של העולם המערבי , בעשותו לכוכב - התקשורת הצרפתית שעדיין זוכרת , 
בעזרתו המלאה , שהוא קורבן הטוטליטריות הקומוניסטית ? אכן , ייתכן שיש 
קשר להבדלים הניכרים בין הרומאנים המוקדמים ה"צכיים " של קונדרה ובין אלה 
המאוחרים , המערביים לעילא ועילא . קונדרה אומר כביכול : כאן , במערב 
שממילא אין בו כל הערכה לאמנות ולספרות רצינית , למה להתאמץ לספק לכם ספרות 
רצינית , למה להתאמץ בכלל ? " אלמוות " הוא תחנה נוספת , מרוחקת מאוד , 
בדרך הזאת של זלזול בקהל המאוהב במי שמזלזל בו . ספר עב - כרס זה , החסר 
רעיון מקורי - באמת או חדש באמת ולו אחד , ולעומת זאת מלא חוכמות ותפלויות , 
מלא שנינויות בפרוטה וגם " תיאורים " ( " הוא הכניס לתוכה יד והניע 
בחוזקה את אצבעותיו מלמטה למעלה . פרץ גייזר " ) , שהרי לפוסט מודרניסט 
מותר להיות גם פורנוגרף במסווה של פילוסוף - אהבה . . . נקרא בלהיטות 
רבה , כטור רכילות עצום בעיתון יומרני , ומשאיר את הקורא בדיוק במקום שמשאירה 
אותו קריאתו של טור כזה בלי טיפה של אמפאתיה עם הגיבורים , בלי אמון כלשהו 
בקיומם האמיתי או המטאפורי . הפיהוק האדיר שממנו נובע הספר הזה מה בעצם 
מטריד את קונדרה ? האם התהייה על התדמית שלו היא נקודת - המוצא ? סופו 
שהוא עובר אל הקורא , לפחות זה החתום למעלה , המתגעגע לקונדרה של פעם וחושב 
פתאום שהחיים הם בהחלט במקום אחר . 
