ועדת הליגה והגביע החליטה אתמול לדחות את שני משחקי הליגה הקרובים של הפועל 
ובית"ר ירושלים , מאחר ששחקנים שלהם יצאו עם נבחרת הנוער לאוסטרליה . לבית"ר 
חסרים שלושה שחקנים שמואל לוי , עופר מזרחי ואיתן מזרחי , ולהפועל ירושלים 
השוער יצחק קורנפיין וארצי ששון . התקנון מאפשר לקבוצות שמשורותיהן נעדרים 
שלושה שחקני - שדה או שחקן ושוער , לדחות את משחקיהן , בתנאי שהשתתפו לפחות 
בחמישה משחקי ליגה או גביע . בקשת מכבי חיפה לדחות את משחקו , מפני ששלושה 
משחקניו נסעו עם הנוער , נדחתה מפני שאחד מהשלושה , הבלם שגיא גונן , 
הופיע העונה בשני משחקים בלבד . לפיכך , תאלץ חיפה להופיע בשבת למשחק בבאר 
שבע . הנהלת חיפה החליטה אתמול , כי לאחר שתקבל בכתב את נוסח ההחלטה של 
ועדת הליגה והגביע , תגיש עירעור . המשחק הבא שלה , שאמור היה להתקיים 
בסוף השבוע הבא , יידחה בכל זאת , שכן ליריב הצפוי , בית"ר ירושלים , 
אושר כאמור לדחות את משחקיו . 
