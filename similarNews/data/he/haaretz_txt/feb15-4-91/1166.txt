כמה משפחות יהודיות ותלמידי ישיבה נכנסו ביום חמישי בלילה לשני בתים ריקים 
ברובע המוסלמי שבעיר העתיקה בירושלים . הבתים , הנמצאים באזור רחוב הגיא 
שבו נרצח 42 שעות קודם לכן אלחנן אתאלי , נקנו תמורת סכום גבוה מבעליהם 
הערבים על - ידי עמותת " עטרת כהנים " . המבנים אליהם נכנסו המשפחות כוללים 
כמה חדרים , סמוך לבית דנון . אחד הבניינים שוכן מעל מקום הרצח , והוא 
נקרא " בית אלחנן " . תלמידי ישיבה שנכנסו למקום ניקו מאשפה את החדר הקטן , 
לתוכו הושלכה גופתו של אתאלי לאחר שנרצח , ובמקום הוקם גלעד ותלמידי הישיבה 
הציבו שמירה במקום . הבניין השני מרוחק כ002 מטרים משם , בדרך ממנהרת הכותל 
לכיוון המחכמה , והוא זכה לכינוי " בית צה"ל " . הליך הרכישה של הבניינים 
החל לפני 01 שנים , והיו מעורבים בו גם משרדי הביטחון והמשפטים . ב2891 
נכנסו לראשונה משפחות יהודיות לבתים אלה , אולם בלחץ של ראש העירייה טדי 
קולק ועל - פי החלטת ראש הממשלה דאז , מנחם בגין , פינו המשפחות את הבתים . 
בשנים האחרונות הושלם הליך הרכישה , וכניסת המשפחות ביום חמישי קיבלה את 
אישור משרדי הביטחון והמשפטים והיתה ידועה למשטרה . בשנים האחרונות פועלות 
שתי עמותות יהודיות עטרת כהנים ועטרה ליושנה באזור הרובע המוסלמי ועוסקות 
ברכישת מבנים וב"גאולת נכסים " שהיו בעבר בידי יהודים . שתיהן זוכות לסיוע 
ממשרדי השיכון , הפנים , הדתות והביטחון , אך פעולתן מנוגדת לדעתו של 
ראש עיריית ירושלים . קולק מתנגד למגורי יהודים ברובע המוסלמי מחשש כי הדבר 
יחזק את הפוטנציאל של חיכוך בין יהודים לערבים באזור זה . את ההחלטה על 
הכניסה לבתים קיבלו ביום חמישי ראשי ישיבת " עטרת כהנים " , עקב רצח אלחנן 
אתאלי . הבתים ממוקמים על ציר ההליכה הראשי לכותל המערבי רחוב הגיא שבו 
נרצח אתאלי , ולדברי אנשי " עטרת כהנים " מהווים מגורי יהודים באזור 
תשובה ניצחת לטרור ערבי . בסוף השבוע ביקרו במקום הרצח ובבתים שאוכלסו חברי 
הכנסת חנן פורת ומיכאל איתן וחברים ממועצת עיריית ירושלים . 
