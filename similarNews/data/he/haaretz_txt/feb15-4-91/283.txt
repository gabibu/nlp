העובדים הסביבתיים של משרד הבריאות הועברו החל מאתמול לעבוד במשרד לאיכות 
הסביבה . מעבר העובדים הסביבתיים , המתבצע שנה לאחר החלטת הממשלה בנושא 
ושנתיים לאחר הקמת המשרד לאיכות הסביבה , התאפשר לאחר מו"ם מייגע עם ועד 
עובדי משרד הבריאות , שדרש מתן הטבות הן לעובדים שעוברים והן לעובדים הנשארים 
בלשכות הבריאות המחוזיות . גם אלה וגם אלה זכו לעלייה ניכרת בשכרם . מעבר 
קבוצת עובדים גדולה זו יחד עם תקציבי העסקתם , משלים את שלב ההקמה של המשרד 
לאיכות הסביבה , המונה עתה כ071 עובדים . 06 העובדים האמורים יאיישו בעיקרם 
את חמשת המחוזות שעליהם אמורה להישען הפעילות הארצית של המשרד לאיכות הסביבה . 
בכך יתאפשר למשרד להתחיל להפעיל את חוק רישוי עסקים , שלא הופעל בחלקים 
הסביבתיים שלו בחודשים האחרונים בהעדר כוח - אדם לביצועו . בשבוע שעבר הכריע 
שר הבריאות אהוד אולמרט בדבר העברתם של כספי אגרות הפיקוח על חומרים רדיו - 
אקטיביים ממשרדו למשרד לאיכות הסביבה . בעקבות זאת חידש אתמול המשרד לאיכות 
הסביבה את הפיקוח על חומרים אלה . על אף שסמכויות הפיקוח על חומרים רעילים 
הועברו כבר לפני שנה למשרד לאיכות הסביבה , עיכבו אנשי משרד הבריאות את 
העברת כספי האגרות , בסכום של 081 אלף שקל , עד עתה . הממשלה עומדת להחליט 
על העברת סמכויות לשר לאיכות הסביבה על - פי פקודת הרוקחים , מה שיאפשר 
למשרדו להתחיל ולפקח על חומרים מסוכנים , אחסונם ומכירתם . כמו כן תועבר 
למשרד האחריות לטיפול במניעת יתושים , לרבות יתושי מאלאריה . כל הסמכויות 
הללו מועברות ממשרד הבריאות . 
