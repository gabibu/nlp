חמישה בדואים בני שבט אל היב , מכפר פרוש רומאנה , נעצרו אמש על ידי משטרת 
מרחב העמקים בקשר לרצח המזעזע של בת השבט אניסה שדאפנה ( 53 ) ושלושת ילדיה 
( בני שש , ארבע ושנתיים ) . גופות הבדואית ושלושת ילדיה נמצאו ללא רוח 
ועליהם סימני חריכה בתוך מדורת שדלקה בתוך אוהל בדואי בשטח הכפר הערבי הנטוש , 
סירין , בקרבת המושבה מנחמיה . " הילדים שכבו מחובקים כשהם מפויחים . 
אמם שכבה לידם על גחלים וגופה עדיין בער . זה היה מחזה מחריד . שנים רבות 
אני עובד במגן דוד אדום , אבל זוועה כזו לא ראיתי מעולם " , סיפר אחד מאנשי 
מד"א בטבריה שהגיעו למקום . מפקד משטרת מרחב העמקים , נצ"ם יעקוב בורובסקי 
וחוקרי המשטרה שהגיעו למקום , פתחו בחקירה בשני כיוונים רצח או התאבדות . 
מאוחר יותר בוטלה ההנחה כי האשה שרפה את בניה והתאבדה והחוקרים הגיעו למסקנה 
כי האשה וילדיה נרצחו , כנראה על ידי אנשים המוכרים להם . חמישה גברים 
מבני המשפחה עוכבו כדי לבדוק חשדות נגדם . 
