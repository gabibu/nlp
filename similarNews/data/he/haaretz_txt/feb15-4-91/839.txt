חברת טאואר - אייר תחזור לפעול פעמיים בשבוע בקו מארה"ב לישראל מתחילת חודש 
מארס , בעקבות הסדרת פרמיות הביטוח . טאואר - אייר היתה היחידה מבין חברות 
התעופה הזרות , שהמשיכה בפעילותה מישראל לארה"ב , למרות המלחמה במפרץ . 
החברה נהגה להטיס חיילים מארה"ב לסעודיה ומשם חזר מטוסה ואסף נוסעים בקו 
ישראל - ארה"ב . בשבוע שעבר החלה החברה בקיום טיסת נוסעים נוספת בשבוע בקו 
מארה"ב לישראל . מהשבוע הבא תפעל החברה במתכונת מלאה ותקיים שתי טיסות שבועיות 
סדירות בכל כיוון . להסדר שהושג עם חברת הביטוח לוידס אין , לטענת החברה , 
קשר עם התוכנית המשותפת למשרדי האוצר והתחבורה לגבי ביטוח נוסעים בקו התעופה 
מישראל לארה"ב . התוכנית הוצעה לחברות התעופה הזרות שהפסיקו את טיסותיהן 
ארצה , כדי לעודדן לחדש את הפעילות . לדברי מנהל החברה בארץ , לא קיבלה 
החברה כל פנייה ממשרד התחבורה לסייע לה בתשלומי הביטוח , כאות הוקרה על 
שהיתה היחידה שהמשיכה לפעול . שר התחבורה , משה קצב , אמר כי ימצא דרך 
להודות לחברה . 
