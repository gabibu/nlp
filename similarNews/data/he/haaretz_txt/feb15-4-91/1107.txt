ניירות הערך של חברת נכסים ובניין מישור החוף , הידועה בשם מר - לז , מרכזים 
בעיקר פעילות ספקולטיווית . התחום שבו עוסקת החברה משמש כר נרחב לשמועות 
וסיפורים בורסאיים המופצים עליה בתדירות גבוהה . בתקופה האחרונה דווקא לא 
היתה פעילות מעניינת בניירות הערך של החברה , והדבר מפתיע למדי , שכן בדרך - 
כלל בתקופות של גאות , הניירות האלה מתחממים . אבל בימים האחרונים שוב 
מספרים לנו מקורבי השוק כי יש מי שמתכנן " סיבוב " חדש במניות החברה . 
נכון ליום רביעי , נסחרו מניותיה בשער של 169 נקודות . אחד המקורבים אמר 
לנו השבוע כי על - פי המידע הנמצא בידיו , יש כבר מי שידאג שהמניה תגיע 
לשער של 000 , 2 נקודות . את ניצני ההתחממות בניירות הערך של החברה אפשר 
היה כבר לראות בשבועיים האחרונים . בפברואר עלתה מניית מר - לז ב%92 . 
האופציה עלתה ב%52 , והאג"ח ב%7 . מנתחים בבורסה ממליצים למשקיע שאינו מכיר 
את החברה , ואת אופי הפעילות בניירות הערך שלה , שלא להיכנס להרפתקאות 
על סמך שמועות וסיפורים שונים . 
