נרו ( ע"ץ ) . מבול ירד אמש במשך שעות מספר על ריו דה זנרו וגרם לתוהו 
ובוהו בעיר ובפרבריה . רחובות הוצפו , נהרות עלו על גדותיהם ובשכונת העוני 
רוצינייה ( בדרום ריו ) היתה מפולת קרקע , שקברה מתחתיה בני אדם . שלושה 
פצועים הוחשו לבית חולים ורביעי עדיין קבור מתחת למפולת מסרו הכבאים . שני 
נמלי התעופה של ריו נסגרו במהלך גשמי העוז . גם הרכבות , הרכבות התחתיות 
ואוטובוסים רבים לא יכלו להמשיך ולנסוע בגלל המבול . בשעה 00 : 22 לפי שעון 
מקומי היו עדיין אלפי תושבי פרברים תקועים בתחנת הרכבת במרכז העיר , בהמתינם 
לחידוש התחבורה . בצפון ריו נפסק זרם החשמל למשך כל הלילה בעשר שכונות ובהן 
מאות אלפי תושבים , ואילו בדרום , האזור העשיר ביותר בעיר , נהפכו כמה 
רחובות לברכות , והנהגים נאלצו לנטוש את מכוניותיהם ולהמשיך ברגל , כשהמים 
מגיעים עד למותנים . ביום ששי בבוקר הודיעו שירותי הניקיון העירוניים כי 
תוך שלוש שעות סילקו 27 טונות של בוץ ופסולת שנערמו עקב הגשמים . היתה זו 
הפעם השלישית בתוך עשרה ימים שגשמי עוז ירדו בעוצמה כזו על אזור ריו . 
