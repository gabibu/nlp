דירקטוריון חברת הנפט הלאומית דחה בישיבתו אתמול את הצעת משרד האנרגיה למינוי 
מועמד מטעמו לתפקיד ממלא - מקום יושב ראש דירקטוריון החברה . משרד האנרגיה 
הציע למנות לתפקיד את נעמי חסון , המשמשת במשרד בתפקיד סגנית הכלכלן הראשי . 
דירקטוריון החברה דחה את ההצעה והציע למנות לתפקיד את יצחק אדלסברג . אדלסברג 
הוא איש עסקים פרטי המשמש דירקטור בחברה . דחיית ההצעה של משרד האנרגיה 
עלולה להתפרש כסטירת לחי להנהלת המשרד , שכן אי הצבעת הדירקטוריון היא כמו 
התמרדות . ההצעה למנות ממלא מקום באה עקב פרישתו של ד"ר אלפרדו רוזנצוויג 
מהתפקיד . האחרון שימש במשך שנים אחדות יו"ר הדירקטוריון ורבים קיבלו את 
פרישתו בצער רב . שר האנרגיה מבקש למנות באופן קבוע לתפקיד היו"ר את פרוף 
משה אייל , המשמש ראש המחלקה לגיאולוגיה באוניברסיטת באר שבע . כדי שייבחר 
לתפקיד היו"ר הוא צריך להתמנות תחילה לדירקטור , אך חילוקי דעות בין שר 
האנרגיה לשר האוצר מנעו עד כה את מינויו לתפקיד . 
