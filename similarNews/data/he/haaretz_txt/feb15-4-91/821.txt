לפני כשלושים שנה רעשה כל הארץ סביב פרשת יוסלה שומכר . ילד ממשפחת עולי 
רוסיה , שהיה בפיקוחו של הסב החרדי , נחטף והוסתר על ידי חרדים . כדי 
לא להחזירו להוריו החילוניים ול"תרבות רעה " , הועבר מיישוב חרדי אחת למשנהו , 
הוברח לחו"ל לחצרות החרדים בברוקלין , שם התגלה והוחזר להוריו על ידי " המוסד " , 
על - פי הוראתו האישית של בן - גוריון . בימים אלה , בצל המלחמה המשתוללת 
במפרץ והטילים הנשלחים לעבר ישראל , מתרחשת בארץ פרשה דומה במקצת ל"פרשת 
יוסלה " . חסר בה אמנם האלמנט המרתק של הסתרה והברחת ילד , אך יש בה אותה 
מגמה להציל את נפשו מהוריו החילוניים , נגד כל חוקי הארצות , אך ברוח " החוק 
האלוהי " , כפי שהוא מתפרש על ידי הרבי והציבור החרדי מסוג מסוים . גרוע 
מזה : את " פרשת יוסלה " של ימינו יש להכפיל פי עשרים וארבעה 42 ילדי 
צרנוביל בכפר חב"ד . שלא כחטיפה לפני שלושים שנה , פרשת ילדי צרנוביל אינה 
בעיה ישראלית פנימית דווקא . הקונסול הסובייטי בתל אביב מאיים בתקרית דיפלומטית . 
שלטונות מוסקווה מעבירים למשרד החוץ רמזים נרגזים . אך החסידים מכפר חב"ד 
עומדים בפרץ בגבורה ומסרבים להחזיר את הילדים להוריהם , כאשר נימוק משכנע 
בפיהם : אם יוחזרו הילדים להורים ולבריה"ם , הם יהיו אבודים " בשביל 
היהדות " . וכפי שאני מכיר את החבורה הזאת , מודרך סירובם בהוראה ישירה 
של רבם מברוקלין , המכונה הרבי מלובאביץ , למרות הספק האם ביקר אי פעם 
בעיירה האוקראינית הזאת , כפי שגם לא ביקר בכפר חב"ד הישראלי . לפני כחצי 
שנה , כאשר התחילה פרשת ילדי צרנוביל בכפר חב"ד , נראה הדבר אמנם כגימיק 
פרסומי של חסידי הרבי מלובאביץ , אך בעל מטרות חיוביות בהחלט . באוגוסט 
שנה שעברה הובאו ארצה כ002 ילדים בגיל מ641 ( עוד כ07 נוספו אליהם מאוחר 
יותר ) מנפגעי אסון הכור הגרעיני בצרנוביל . הכוונה המוצהרת היתה לספק 
להם טיפול רפואי נגד מחלות הקרינה שספגו . הילדים לפחות רובם זכו לטיפול 
ממומחים במרכז הרפואי הדסה בירושלים , ואילו חסידי הרבי מלובאביץ זכו בכיסוי 
תקשורתי נאה . אך לא אנשי חב"ד יסתפקו בכך . בהדסה ירושלים טיפלו בגופם 
הפגום . בכפר חב"ד טיפלו במרץ בנפשם . לילדים שהם חסרי כל רקע דתי סופקה 
בכמויות עצומות אינדוקטרינציה דתית - חרדית בנוסח חב"ד . נוסף לשיעורי דת 
מזורזים סופקו לבנות " בגדים צנועים " במקום חולצות ללא שרוולים ומכנסיים 
קצרים , ולבנים כיפות . חלק ניכר של הבנים נימול במבצע בזק לא תמיד בהסכמתם 
המפורשת של הוריהם . בראייה לאחור ברור מדוע היו אנשי חב"ד מעוניינים בכל 
זה , ממש במסורת המיסיונרית של חסידי הרבי . לא כל כך ברור , מדוע מוסדות 
המדינה איפשרו להם את הפסטיוול הזה . אם מדינת ישראל היתה מעוניינת במחווה 
ההומניטרי לגבי ילדים שנפגעו מפיצוץ הכור בצרנוביל , יש לה מספיק מוסדות 
ומספיק אמצעים בלי חב"ד למשל דרך הסוכנות , המארגנת מבצעים למיניהם עבור 
הנוער היהודי מחו"ל . בעיקר שהחב"דניקים פנו מיד למוסדות המדינה בדרישה 
להחזיר להם את עלות החזקתם של ילדים אלה . ואם דובר בעוד ערוץ עלייה מבריה"ם , 
היה זה פשוט מגוחך להזדקק לשירותיהם של חב"ד , בתקופה בה הגיעו ארצה כאלפיים 
עולים ביום . אך , בסופו של דבר , קשה היה לבוא בטענות לחב"ד . ההורים 
בבריה"ם לא היו אמנם מעוניינים בהחזרה בתשובה של ילדיהם , אך היו צריכים % 
לדעת לידי איזה גוף הם מוסרים אותם . ייתכן שחלק מהם היו מוכנים לשלם מחיר 
זה תמורת הבטחת טיפול רפואי נאות לבניהם . הסיפור קיבל תפנית , עם פרוץ 
המלחמה ושיגור הטילים לעבר ישראל . ההורים היהודים של ילדי צרנוביל דרשו 
את בניהם בחזרה . חלק מהם שתיכננו עליית ארצ2ה בעקבות הילדים , דחו את 
מועד עלייתם , ואולי אף את רעיון העלייה בכלל . השלטונות הסובייטים פעלו 
דווקא כפי שצריך : ב92 בינואר הם אף שלחו מטוס מיוחד של אירופלוט כדי להחזיר 
את הילדים הביתה . אך המטוס חזר ריק . אנשי חב"ד פתחו במסע 4לחצים על ההורים , 
בטלפונים ודרך שליחיהם בבריה"ם . חלק מההורים נסוגו מתביעתם . 42 מתוכם 
עומדים איתן על דרישתם להחזיר את ילדיהם מיד . ח"ך שולמית אלוני פנתה בתביעה 
למשרד החוץ ולמשרד המשפטים , לגרום מיד להחזרת ילדי צרנוביל הנד5רשים על 
ידי הוריהם . לדעתה עברו אנשי חב"ד בכל הפרשה הזאת על חוק נגד המיסיון , 
בכך שניצלו למטרות דתיות את מצוקתם של הילדים והוריהם . היא מוכנה להביא 
לידיעת המשרדים עוד כמה סעיפים של החוק הפלילי כולל ביצוע טיפול כירורגי 
ללא רש8ות . לא ברור כלל מדוע היה צורך בפנייתה של ח"ך אלוני לשני המשרדים 
האלה . מדוע פנייתו של הקונסול הסובייטי בעניין זה לא הספיקה . ואם היא 
לא הספיקה עד עתה , אולי היא תספיק עכשיו . 
