בעקבות התנגדותו של משרד המשפטים לא יפרסם משרד העבודה והרווחה לפי שעה תקנות 
לשעת חירום , שיחייבו מובטלים המקבלים דמי אבטלה לצאת לשמירה בבתי - הספר 
ובמוסדות חינוך . משרד העבודה ביקש לחייב מובטלים המקבלים דמי אבטלה , לבצע 
עבודות ציבוריות , כשמירה בבתי - ספר ועבודות קהילתיות . משרד האוצר הודיע 
על תמיכתו בהצעה , מאחר שתמנע מהורים להיעדר מעבודתם , בעת שיישמרו במוסדות 
החינוך של ילדיהם . בהתאם לתכנון המקורי , אמור היה שר העבודה והרווחה , 
בתיאום עם שירות התעסוקה , לפרסם את הצווים הללו . ( עש"ת ) . חופשת 
חג הפורים במערכת החינוך לא תקוצר , מסר אתמול דובר משרד החינוך והתרבות . 
החופשה , בת שלושה ימים , תתקיים כמתוכנן בימים רביעי , חמישי וששי השבוע , 
על אף שהמשא ומתן בין משרד החינוך לארגוני המורים על השלמת ימי הלימוד האבודים , 
טרם הסתיים . מספר הימים שיהיה על מערכת החינוך להשלים שנוי עדיין במחלוקת . 
כרגע מתמקדים הדיונים בין הצדדים בעיקר בהשלמת ימי הלימודים על חשבון חופשת 
הפסח והחופש הגדול . בעקבות פניות רבות של תלמידים , מורים , הורים , 
מוסדות וארגונים , המבקשים לקיים את מסיבות חג הפורים השבוע , הוחלט להודיע 
בשלב זה כי חופשת הפורים תתקיים כמתוכנן . 
