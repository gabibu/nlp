ב"מצב הרוח " מספר עמוס עוז , אשף של מלים , שהוא אינו מסוגל לכתוב כיום , 
מפני שכדי לכתוב על הסופר לדעת שזה אכן הדבר החשוב ביותר בחייו , וזה אינו 
המצב . אבל הוא ממליץ דווקא לקרוא , משום שספרים זו דרך קרובה ואינטימית 
של אדם לדבר עם עצמו , ולהתקרב אל עצמו . אבל מי רוצה להיות עם עצמו בחדר 
אטום או במקלט . הוא עצמו מחפש את המלה הפוליטית הישירה , ומאמין שיש מקום 
לחשבון נפש אישי ולאומי במעגל המכושף של אלימות ושנאה נוראה שאנו נמצאים 
בו . והפתרון בוודאי אינו כוחני . כרמית גיא מסיטה אותו להרהורים פשטניים 
משלה , על דמות המנהיג . גיא משתוקקת לאבא גדול , שנוכל להסתכל עליו מלמטה 
למעלה , ונצפה למוצא פיו . לעומתה מזהיר עוז מפני הסטריאוטיף של מנהיג 
כאבא גדול ; כזה הוא סדאם וכזה היה סטלין בזמנו . ואכן , מוטב להיות יתומים 
ללא אבא גדול וללא הערצת גיבורים . את השבלונות מוטב לשמור להזדמנות אחרת . 
