נבחרת הנוער של ישראל המריאה אמש בדרכה הארוכה לאוסטרליה , שם תתמודד במיפגש 
כפול עם הנבחרת המקומית על זכות ההופעה בטורניר הגמר העולמי ביוני בפורטוגל . 
הנבחרת תגיע לסידני רק ביום חמישי בבוקר , לאחר שהיה קצרה בלוס אנגלס . 
אתמול הספיקו השחקנים לערוך אימון בן שעה ומחצה , שכלל משחק פנימי . לצורך 
המשחק הצטרפו ארבעה שחקנים מנוער ב כדי להשלים את ה - 22 . שיפור ניכר חל 
במצב רגלו של המגן פליכס חלפון , שנפגע ביום שישי במהלך משחק קבוצתו , 
הפועל תל אביב , והוא יצא כמתוכנן עם הנבחרת . לא יצא המנהל ישראל שצוצינסקי , 
מטעמים אישיים . במקומו טס מנהל הנבחרת האולימפית , אברהם בנדורי . 
