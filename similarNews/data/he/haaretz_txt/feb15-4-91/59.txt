עיריית חיפה נסוגה מיוזמתה לנסות ולהרחיב את תחום השיפוט של העיר על כ005 , 
1 דונם מפארק הכרמל , שאותם ביקשה ממשרד הפנים לספח אליה . פניית העירייה 
למשרד הפנים עוררה לא מכבר תגובות ציבוריות נזעמות ביותר . מועצת הגנים הלאומיים 
ושמורות הטבע , שהתכנסה בעקבות כך בראשות סגן השר לאיכות הסביבה יגאל ביבי , 
קיבלה החלטה המביעה פליאה על הצעת העירייה ; והחליטה לפנות הן אל העירייה 
כדי שתסיר מיד את בקשתה והן אל שר הפנים כדי שזה ידחה אותה לאלתר . במקביל 
הטעימה מועצת הגנים כי היא דוחה על הסף כל תוכנית , שמשמעותה פגיעה בגן 
לאומי ובשמורת טבע בכלל , ובכרמל בפרט , וכי היא דורשת להרחיב את שטחי 
השמורות והגנים הלאומיים " מאחר שהאוכלוסייה בארץ והעולים יזדקקו לשטחים 
ירוקים שיספקו אוויר לנשימה ויהוו שטחי נופש בחיק הטבע " . החלטות מועצת הגנים 
הלאומיים ושמורות הטבע הועברו בראשית ינואר אל ראש עיריית חיפה , אריה גוראל , 
בתזכיר ששיגר אליו יו"ר המועצה , פרוף יורם אבנימלך . העירייה נקראה להוריד 
את הנושא מעל סדר היום בשל המשמעות החמורה לגבי מעמד הפארק כתוצאה מן השינוי 
המוצע . במכתב קצר ששיגר גוראל לפרוף אבנימלך בראשית השבוע נכתב , כי במענה 
לפנייתו מודיעה העירייה כי הורידה את הנושא מעל סדר היום סמוך להעלאתו . 
