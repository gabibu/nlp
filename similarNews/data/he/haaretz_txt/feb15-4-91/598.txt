שלושה שבועות לאחר שמבקר משרד המשטרה , אברהם אדן , הגיש לשר המשטרה , 
רוני מילוא , ולנציב שב"ס , לוי שאול , את הדו"ח החמור שלו על הנעשה 
בבתי הסוהר הביטחוניים , נשמרים הדו"ח , מסקנותיו והמלצותיו בסוד מפני 
צמרת שב"ס . עד אתמול לא הועבר הדו"ח אפילו לעיון ראשוני אצל בכירי נציבות 
שב"ס , או אצל מפקדי הגושים ומפקדי בתי הכלא הביטחוניים , שהדו"ח נוגע 
ישירות לעבודתם ולתפקודם , ועוסק בתחומים שהם מופקדים עליהם . ממצאי הדו"ח 
והמלצותיו הוסתרו למעשה מבכירי שב"ס , אף שהם אמורים לעיין בו , לצורך 
דיון שאמור להתקיים בקרוב במשרד המשטרה , בכל הנוגע למדיניות שב"ס על הטיפול 
באסירים הביטחוניים . גורמים בשב"ס ובמשרד המשטרה הביעו אתמול תמיהה על הסתרת 
הדו"ח במשך כמה שבועות מידיעתם של הקצינים הבכירים בשב"ס . בכירי שב"ס למדו 
על אחדים מהממצאים בדו"ח רק מפרסומים בכלי התקשורת . קפידבינכפי שפורסם ב"הארץ " 
לפני כשבוע וחצי , מפרט מבקר משרד המשטרה בדו"ח שלו ליקויים וחריגות בבתי 
הסוהר הביטחוניים ומתאר מדיניות ותרנית שהונהגה בהם כלפי האסירים , בידיעת 
נציב שירות בתי הסוהר . מהדו"ח עולה , בין השאר , כי רבות מהנהלות בתי 
הסוהר הביטחוניים מקיימות דיונים עם מנהיגי האסירים ודובריהם על ניהול בתי 
הסוהר , גם במקרים שאינם מצדיקים את שיתוף האסירים בהחלטות . לדברי קצינים 
בשב"ס , העובדה שהדו"ח החמור נשמר בסוד ומוסתר גם מידיעת קצינים בכירים 
ביותר בשב"ס היא חסרת תקדים ומעוררת סימני שאלה ביחס לרצינות הטיפול של נציב 
שב"ס ושר המשטרה בממצאי הדו"ח . לדבריהם , התמיהות גוברות בשל העובדה ששר 
המשטרה הבטיח השבוע בדיון שהיה בנושא בתי הסוהר הביטחוניים בוועדה לביקורת 
המדינה של הכנסת כי הדו"ח של אדן " נלמד עתה במשרד המשטרה יחד עם נציבות 
שב"ס " , וכי בתוך כשבועיים יוכל השר לדווח לוועדה על מסקנותיו בעניין הזה . 
הקצינים בשב"ס טענו אתמול , כי לא ייתכן דיון ממצה בדו"ח בלי שיועבר לעיון 
אצל בכירי שב"ס . מבדיקה שערך " הארץ " עולה , כי דו"ח המבקר נשמר בשלושת 
השבועות האחרונים באופן אישי אצל נציב שב"ס . עד כה עיינו בו רק הנציב , 
שר המשטרה ועוד גורם בכיר אחד או שניים , במשרד המשטרה ובוועדה לביקורת 
המדינה של הכנסת . אחת הסיבות שבגללה חששו נציב שב"ס ושר המשטרה להפיץ את 
הדו"ח בין קציני שב"ס הבכירים , היה החשש שהממצאים החמורים שבדו"ח יודלפו 
לכלי התקשורת . לא זכור בעבר מקרה שבו דו"ח של מבקר משרד המשטרה לא הועבר 
לעיונם ולקבלת חוות דעתם של הקצינים הבכירים בגופים האלה . הדו"ח האחרון 
נוגע לבתי סוהר רבים ולמאות קצינים , והוא עוסק במדיניות הכוללת של שב"ס 
בבתי הסוהר הביטחוניים . קצינים בשב"ס טוענים כי לא ייתכן שדו"ח המבקר יישמר 
בסוד ברשותו של נציב שב"ס , והדיונים על הדו"ח והשלכותיו יצטמצמו רק למסגרת 
של דיונים בין שר המשטרה לבין נציב שב"ס . קציני שטח רבים בשב"ס רואים בנציב 
את האחראי לליקויים ולחריגות שנחשפו בדו"ח . בתגובה , אמרה דוברת שב"ס , 
סגן גונדר שולי מאירי : " דו"ח המבקר יופץ לעיון הפורום שיקבע שר המשטרה 
לקראת דיון שיתקיים במשרדו " . דובר משרד המשטרה , רפי לוי , אמר בתגובה : 
" שר המשטרה מתכוון לקיים דיון בדו"ח מבקר המשרד בעניין בתי הסוהר הביטחוניים . 
בתום הדיון , הדו"ח יועבר לעיונם של אנשים נוספים , בנוסף לאלה שכבר קיבלו 
אותו . המטרה היתה למנוע הדלפות מיותרות בטרם הדיון " . 
