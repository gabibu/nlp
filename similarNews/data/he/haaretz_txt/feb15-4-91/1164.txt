" הממשלה היא שאחראית להתכוננות למלחמה , ודומה שממשלת ישראל לא הבחינה 
עד כמה קרובה הסכנה העיראקית לאחר שהסתיימה מלחמתה עם איראן " , אמר אתמול 
יו"ר ועדת החוץ והביטחון של הכנסת , ד"ר אליהו בן אלישר ( ליכוד ) . 
לביקורתו הצטרפו גם חבר ועדת חו"ב ח"ך בנימין בן אליעזר ( עבודה ) והאלוף 
במיל משה בר כוכבא , שדיברו בתוכנית הראיונות " מוספשבת " , המשותפת לעיתון 
" הארץ " ולתיאטרון הבימה . השלושה הגנו על חיל המודיעין וטענו שאין 
לבוא אליו בטענות . ח"ך בן - אליעזר האשים את הממשלה בכישלון להעריך את הסכנה 
הנשקפת לישראל מטילי הסקאד . " המודיעין נתן לנו את כל אשר היה לו , וזה 
הרבה יותר ממה שידעו האמריקאים . . . הבעיה היתה לגבי כוונותיו של שליט 
עיראק " . האלוף במיל בר כוכבא , בעבר אחראי על מערכת הפקת הלקחים בצה"ל , 
אמר : " המודיעין נתן לנו נתונים טובים מאוד . במישור ההערכות והמסקנות 
האחראים הם הרמטכ"ל והממשלה . היה צריך להתכונן למכה כימית לקראת המתקפה 
היבשתית ולא מהיום הראשון של המלחמה . . . היה צוות עורף בראשותו של 
אלוף ורדי , של פעל כמתוכנן ייתכן שהיה מגיש כבר את מסקנותיו והיינו מוכנים 
יותר להתקפות הטילים " . בתשובותיהם לשאלות העיתונאי דן מרגלית , התייחסו 
השלושה גם לכושר ההרתעה של צה"ל . ח"ך בן אליעזר אמר כי " אפשר לבחון 
את כושר ההרתעה של ישראל רק בקונטקסט של הסכסוך הערבי - ישראלי . העובדה 
שסדאם חוסיין פנה לכוויית . . . מעידה על שיקול שלא להתעסק עם ישראל 
בשלב זה " . אלוף במיל בר כוכבא : " יש בידינו הרתעה כמעט ודאית נגד מדינה 
ערבית אחת , אולם יש סימן שאלה גדול אם יש לנו הרתעה במקרה של קואליציה 
ערבית " . שגריר ישראל בארה"ב לשעבר , משה ארד , התייחס לארה"ב שלאחר המלחמה . 
לדבריו , נכונות ארה"ב להשתמש בכוחה הצבאי להשגת מטרות מדיניות היא השינוי 
המשמעותי ביותר שהביאה המלחמה , ולכך יש השלכות לגבי נכונותן של מדינות 
ערב להתחשב בעמדותיה . המלחמה לא שינתה , לדעתו , את תפיסותיה של ארה"ב , 
על - פיהן לא ניתן לפתור את הסכסוך הערבי - ישראלי מבלי להתייחס לבעיית 
השטחים , כולל רמת הגולן . " יש לנו הזדמנות נדירה לנצל את העובדה שלאמריקאים 
אין תוכנית מגובשת עדיין " , אמר ארד . " בייקר יבוא כדי לשמוע רעיונות , 
אם כי לא מנותקים ממה שהשמיע לפני המלחמה . האמריקאים יחזרו לתוכניתה של 
ממשלת האחדות הלאומית ממאי 9891 . השחקן שמואל וילוזני , חבר מועצת העיר 
של תל - אביב , מתח ביקורת על ראש עיריית ת"א , שלמה להט , שעסק ביחסי 
ציבור " במקום לכנס את מועצת העיר ולשתף אותה בבעיות שצצו בעת המלחמה " . 
השחקן מתי סרי שהתחפש לסדאם חוסיין בייים ראיון עם דן מרגלית . שחקן הבימה 
שמואל סגל סיפר על הופעותיו בבתי"ח בימי המלחמה . הזמר אלברט עמר הופיע בשירים 
מתוכניתו " שקוף " . 
