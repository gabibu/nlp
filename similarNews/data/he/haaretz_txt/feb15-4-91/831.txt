דיון על עסקת - חבילה במשק , בהשתתפות שר האוצר , מזכ"ל ההסתדרות ונשיא 
לשכת התיאום של הארגונים הכלכליים . המזכ"ל קיסר נועד אתמול ביוזמתו עם 
השר מודעי להכין הסכמות בנושא הסדרי השכר במשק , אולם השניים לא הגיעו לסיכום , 
ולפיכך לא רואה קיסר טעם בפגישה המשולשת . אמש הטעים קיסר שיש להגיע להסכמה 
מוקדמת על תשלום שכר לעשרות אלפי עובדים במגזר הפרטי , וכן להסדיר גם זאת 
לפני זימון הפגישה המשולשת את מקורות המימון לתשלום שכרם של עובדי הציבור 
שנעדרו מעבודה הן בינואר והן בפברואר . דב לאוטמן , נשיא לשכת התיאום של 
הארגונים הכלכליים , גורס שיש להמשיך לדון בפורום המשולש בכל הנושאים , 
לרבות נושאי שכר , שכן זהו הפורום הכלכלי העליון , ואין היגיון לבטל את 
כינוסו בשל חילוקי - דעות , שהרי הוא הוקם כדי לגשר על חילוקי - דעות ולהגיע 
להסכמות . דן פרופר , יו"ר ועדת העבודה בלשכת התיאום של הארגונים הכלכליים , 
הגיב על ביטול הפגישה באמרו שאין טעם לנהל שיחות בין שר האוצר לבין המעסיקים 
בנפרד , שכן דרושה הסכמת שלושת הגורמים המרכזיים במשק על מדיניות ארוכת - 
טווח . שכרם של כלל העובדים בינואר הובטח אמנם , וכן התחייבה הממשלה לשלם 
לכ005 אלף עובדי ציבור את שכר פברואר , אך טרם הושג בין ההסתדרות לבין האוצר 
והמעסיקים הפרטיים הסכם מפורט על חלוקת הנטל הכספי הכרוך בכך . קפידבינלדברי 
קיסר , במגזר העסקי ייתכן הסדר שונה מענף לענף ביחס להיקף הכיסוי ומקורותיו 
לצורך תשלום משכורות , כאשר אחת ההצעות הנבחנות היא לראות בעובדים שנעדרו 
כאילו היו מפוטרים בתקופת ההיעדרות , ומכאן גם זכאים לדמי - אבטלה . מנכ"ל 
המוסד לביטוח לאומי מרדכי ציפורי מתנגד לממן את ימי ההיעדרות בגין המלחמה 
מכספי המוסד , בטענה שפירוש הדבר נגיסה בהון היסוד של הביטוח הלאומי , 
אלא אם כן הממשלה תזרים מתקציבה כסף למטרה זו . ייתכן שהשבוע תיערך פגישה 
נוספת בין ראשי ההסתדרות לבין שר האוצר , כשעל הפרק עומדת גם תביעת ההסתדרות 
להעביר לקופת - חולים הכללית 052 אלף שקל על חשבון התחייבויות מהעבר , וכן 
לכיסוי ההוצאות הנוספות הנגרמות לקופה בשל היערכותה למלחמה . מהסתדרות עובדי 
המדינה נמסר אתמול על החלטה לפנות לנציבות שירות המדינה בדרישה לקיים משא - 
ומתן להסדרים שיבטיחו כיסוי לימי ההיעדרות של עובדי המדינה במלחמה . קפידבינפגישתם 
של מודעי וקיסר התקיימה בכנסת , ונידונו בה גם בעיות שוטפות אחרות של המשק 
עקב מצב החירום , ובין היתר הם שוחחו על העסקת עובדים חדשים במערכת החינוך . 
אשר לעסקת החבילה , שר האוצר הביע באחרונה נכונות להקפיא מחירים הנמצאים 
בשליטת הממשלה , כמו אגרות ממשלתיות , בתנאי שההסתדרות תסכים לעיקור תוספת 
היוקר או לדחיית תשלומה . בין נימוקיו של קיסר אתמול לדחיית הפגישה המשולשת : 
ההסתדרות עדיין לא גיבשה הצעה קונקרטית בנוגע לעסקת - חבילה . נשיא לשכת 
התיאום של הארגונים הכלכליים קיים אתמול שיחות טלפוניות עם מזכ"ל ההסתדרות 
ושר האוצר בניסיון לגשר על הפערים בעמדותיהם ולהביא לקיום הפגישה המתוכננת . 
לאוטמן אמר כי יש לנצל את ההזדמנות שנוצרה ולהמשיך לקיים את ההידברות בין 
הצדדים בניסיון להגיע להסכמה בנושאים השונים העומדים על הפרק . 
