צלם אי - בי - סי ניוז , צבי ווסקוביץ , בן 55 , נהרג בתאונת מעלית בבית 
מגוריו ברמת אביב ג . ווסקוביץ ניסה להיחלץ ממעלית שנתקעה בין שתי קומות , 
אך החליק ומעד אל תוך הפיר , שהיה בעומק מטרים אחדים . רופא מד"א שהוזעק 
למקום קבע את מותו . סמוך לשעה 21 בצהריים חזר ווסקוביץ מטיול עם כלבו . 
הוא נכנס עם הכלב למעלית ביתו , ברחוב בן יוסף 72 . אדם נוסף שהיה במעלית 
עצר אותה בקומה הראשונה ויצא . הכלב , שראה את הדלת נפתחת , יצא גם הוא 
החוצה , אך דלת המעלית נסגרה וזו המשיכה לעלות כשווסקוביץ עדיין אוחז ברצועת 
הכלב . הוא שחרר את הרצועה מתוך המעלית ככל שניתן ולא יכול היה לנתקה מן 
הכלב , שנותר בקומה א . ככל שעלתה המעלית התהדקה הרצועה סביב צווארו של 
הכלב והחלה למשוך אותו מעלה מעברה החיצוני של הדלת . הכלב התרומם עד שגופו 
הגיע לתקרה ואז נתקעה המעלית . שוער הבניין , פנסיונר בן 66 , שחרר את 
הכלב מן הרצועה ואחר - כך ניסה לסייע לווסקוביץ להיחלץ מן המעלית התקועה . 
הוא פתח את דלת המעלית באמצעות מפתח שהיה ברשותו . ווסקוביץ ניסה להשתחל 
על בטנו מבעד לפתח של כ53 ס"ם . היה עליו לקפוץ כ06 . 1 ם למטה , אל רצפת 
הקומה , אך נפל אל תוך הפיר ומת מיד . כוחות משטרה , שהוזעקו למקום , 
פתחו בחקירה . 
