לנהל בארץ דיון לגופו של עניין . אני אומר זאת מתוך ניסיון ממושך ומתסכל . 
תיכף ומיד מייחסים לחוות - הדעת שלך מניעים אישיים . זה מה שקרה גם הפעם , 
כשהתפתח הדיון החיוני על קהילת המודיעין הישראלי בזמן משבר המפרץ . הגדיל 
להאשים נשיא המדינה בשיחת החודש שלו בקול - ישראל : " אנו עדים " , אמר , 
" להתקפות מרושעות על חיל המודיעין שלנו , שהוא מן הטובים בעולם . זוהי 
דוגמה לציד - מכשפות שאינו משולל מניעים זרים " . גם " התקפות מרושעות " 
וגם " ציד - מכשפות " וגם " מניעים זרים ביטויים בוטים וחריפים מאין 
כמותם . אני מפציר בנשיאנו המכובד שיגלה הבנה וסלחנות למניעי , כשם שגילה 
למניעיהם של הרוצחים מארגון הטרור היהודי . מעולם הוא לא השתלח בהם כפי 
שהשתלח בכל מי שבסך - הכל ביקש לברר שאלה עובדתית פשוטה : מה ידעה ומה לא 
ידעה קהילת המודיעין שלנו בשנים האחרונות על המתרחש בתוככי עיראק . זה הכל . 
אני חושב ששאלה רצינית זאת ראויה לבירור ענייני ואחראי . אין כוונה להקים 
ועדת - חקירה , ואין כוונה לצוד אשמים ולערוף את ראשם , אבל יש בהחלט כוונה 
לבדוק מה היה פגום כדי שיתוקן להבא . מה עניין " ציד - מכשפות " לכאן ? 
בעבר כתבתי כמה פעמים על " חוק ההפתעה הגמורה " , שאפשר לנסחו באופן הבא : 
אם יש צרה , היא תופיע במוקדם או במאוחר ( במוקדם , על - פי רוב ) , 
תתפוס אותנו מופתעים , במכנסיים משולשלים , ותהפוך מצרה לצרה צרורה . 
הסייסמוגרפים של קהילת המודיעין הישראלית היו תמיד מקולקלים דווקא כאשר 
היה בהם צורך חיוני ודחוף . פה ושם היו הצלחות מרשימות במישור הטקטי : 
אבל במישור האסטרטגי צעדה קהילת המודיעין מכישלון לכישלון , עד שאפשר לומר 
ככלל : הקהילה לעולם טועה אלא אם התברר אחרת . ב7691 לא היה לקהילת המודיעין 
מושג קלוש שעבד אל - נאצר עומד לסגור את המצרים . ב3791 המיט המודיעין על 
ראשינו את הכבדה , הגורלית והטרגית בשגיאותיו מלחמת יום הכיפורים . ב7791 
לא הבינה קהילת המודיעין את אנואר סאדאת יותר משהבינה את עבד אל - נאצר עשר 
שנים קודם . ב0891 הסבירו לנו שהמלחמה בין איראן לעיראק תהיה קצרה מאוד 
שבועות ספורים לכל היותר כיוון שעיראק חזקה פי כמה מאויבתה שהותשה במהפכה 
החומיינית . ב2891 במלחמת לבנון האכילו את מקבלי ההחלטות בקש של מידע 
ובגבבה של הערכה . ב7891 עוד הפתעה מרעישה פתאום קמו הפלשתינאים בבוקר 
והרגישו שהם עם וחוללו את האינתיפאדה . הקייס העיראקי עכשיו , בראשית 1991 , 
הוא שונה בתכלית , והוא איננו עוד חוליה בשרשרת של הפתעות קולוסליות חוזרות 
ונשנות . אם בכל המקרים הקודמים היה ליקוי בהערכת המידע , הפעם היה ליקוי 
באיסופו . דווקא ההערכה היתה במקרה הזה סבירה . ממעט מאוד חומר עשה המודיעין 
די הרבה לבנים , ובנה הערכת מצב מוצקה שעמדה במבחן . אבל , מנקודת המצפה 
המודיעינית משתרעים שטחים מתים מאופק עד אופק . נכון , אמצעי הלחימה העיקריים 
של עיראק ידועים : יותר מ000 , 6 טנקים , כ000 , 4 קני - ארטילריה , כ008 
מטוסים , ואף ההרכב הפנימי של הטנקים והמטוסים לסוגיהם ידוע . אין בכך 
רבותא . הנתונים האלה הם ברובם גלויים , וכל מי שיפתח את הדו"חות השנתיים 
של המכונים ללימודים אסטרטגיים בארץ ובעולם , ימצא אותם שם . גם עצם קיומם 
של אמצעי - הלחימה הבלתי קונוונציונליים הוא סוד גלוי . עיראק הפעילה נשק 
כימי במלחמתה נגד איראן ונגד אזרחיה הכורדים . היא לא הסתירה את מאמציה 
בתחום הביולוגי והגרעיני . אבל האיומים המיידיים והישירים נגד ישראל במלחמה 
הזאת הם בגדר תעלומה . אינני יכול בשלב הזה לפרט את כל מה שלא ידענו על 
עיראק . אתן רק דוגמה אחת , שמרבים לדבר עליה בריש - גלי דוגמת טילי - 
הסקאד ששוגרו אלינו . עד עכשיו איננו יודעים לתת תשובה אמינה לשאלות הבאות : 
כמה משגרים לטילי סקאד יש לעיראקים ? כמה מהמשגרים הם ניידים וכמה מהם 
נייחים ? האם יש בכלל משגרים נייחים במערב - עיראק או שכולם משגרי דמי ? 
אם יש משגרים נייחים , מדוע הם לא ירו עד כה ולו טיל אחד ? האם יש לעיראק 
כושר ייצור עצמי של משגרים ? האם ייצור המשגרים הוא עניין פשוט באופן יחסי ? 
אם כן , איזו משמעות יש בעצם למספרי המשגרים שעליהם דווח בשעתו ? מהי 
תורת ההפעלה המדויקת של טילי הסקאד ( יותר נכון תורת ההסתרה ) , שאיפשרה 
להם לשרוד , פחות או יותר , על אף שמתחמי השיגור מוכרים , וחרף כל המהלומות 
האוויריות הבלתי - פוסקות ? האם יש לעיראק משגרים מיוחדים לראש כימי , 
שכלל לא הופעלו עד לרגע זה , ועל - כן גם לא נפגעו ככל הנראה ? האם יש 
לעיראק כושר מבצעי לשגר טיל בעל ראש כימי ? האם פתרה עיראק את הבעיות האווירודינמיות 
ואת בעיות הפיצוץ והפיזור שכרוכות בשיגור ראש כימי ? האם יש לעיראק ראש 
ביולוגי וכושר לשגר אותו ? האם לבד מטילי אל - חוסיין יש לעיראק כושר מבצעי 
לשגר לישראל גם את טילי אל - עבאס ? ועוד כהנה וכהנה . יכול מישהו לטעון 
שאיום הטילים לא היה ואיננו איום קיומי על ישראל , ועל - כן לא היה כדאי 
להשקיע משאבים כדי לדעת יותר . זאת טענה שראויה להישמע , אך גם היא מחייבת 
בחינה מחודשת לשם הפקת הלקחים לעתיד . עכשיו צריך נשיא המדינה להסביר לנו 
מה פה " מרושע " כל - כך , ומדוע , לפי דעתו , אנחנו חייבים להמשיך 
וללכת בחושך כדי לראות אור גדול בצורת סקאד שנופל לנו על הראש באמצע הלילה . 
