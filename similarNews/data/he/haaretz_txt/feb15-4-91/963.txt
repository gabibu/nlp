" גרמניה של אבותינו ביקשה להשמיד את יהודי אירופה בגז . קצו של רצח - 
עם זה לא הופסק על ידינו , הגרמנים , אלא אך ורק הודות למוכנות למלחמה 
של אמריקאים , אנגלים , רוסים ועמים אחרים . מאז אושוויץ שומה על כל איש 
לדעת כי יש דבר גרוע מן המלחמה " . זהו הלז שבהצהרה מטעם 431 חשובי ההיסטוריונים 
הגרמנים העוסקים בחקר הנאציזם , השואה ותולדות זמננו מיום 19 . 2 . 4 . 
הלקח המקובל אפוא על ההיסטוריונים הגרמנים הללו הוא כי אילו היה פציפיזם 
חסר דעת מדריך את מדיניות בעלות הברית במלחמת העולם השנייה לא היה רצח היהודים 
נפסק במקום שנפסק . זו הדוגמה ההיסטורית המתנוססת כדגל שחור למידת הקטלנית 
העשויה להיות טמונה בפציפיזם בתנאים של מאבק מול דיקטטורה . אין זו אפוא 
גחמה של היסטוריון ישראלי נסער , כפי שכותב יורגן ניראד ( " הארץ " , 
2 . 41 ) , אלא מסקנה מקובלת על נציגי מקצוע ההיסטוריה . מרוב התלהבות 
להגנת הפציפיזם הגרמני המאורגן שאליו הוא שייך חרג הלה מכללי ההגינות בציטוט 
מתוך מאמרי " פציפיזם קטלני " . לא זו בלבד שהפסוק " הפציפיזם הוא קטלני " 
הופרד מהתנאי האומר כי אם הפציפיזם המערבי מסייע למוראל העיראקי ומאריך כך 
את המלחמה הוא קטלני , אלא שהתגובה גם מתעלמת מן המסקנה המרכזית : " אין 
ספק שהפציפיזם הוא רעיון צודק , אך משרתיו צריכים לשקול את משקל הדם של 
טקטיקה פציפיסטית מוטעית " . איש לא ירחיק לכת עד כדי תליית חטא המלחמה , 
זו או אחרת , בראש ובראשונה בפציפיזם . אולם הגורמים העיקריים למלחמה 
תאוות הכוח , האימפריאליזם , הדיקטטורה , תאוות העושר והנוחות משתמשים 
ומסתייעים דווקא בגורם שנועד מראש למנוע אותה . סיוע כזה אפשר למנוע אם 
לומדים את לקחי העבר . שלא במתכוון מגן ניראד על הפציפיסטים שהובילו את יריבי 
הרייך השלישי אל התהום . במתכוון הוא מגן על הפציפיסטים הגרמנים שלחמו בעשור 
האחרון נגד הצבת הטילים האמריקאיים על אדמת גרמניה המערבית , תוך הסכמה 
מודעת לכך שמוטב לוותר על החירות ולהיכנע לדיקטטורה המזרח אירופית . במשתמע 
הוא מגן על אותו פציפיזם שהיה נותן בידי עיראק לא רק את כוויית , אלא גם 
את הבסיס לחסל את ישראל , במיוחד נוכח העובדה שהתעשיינים השונים שסיפקו 
לעיראק את הנשק הקטלני לא עשו ולא יעשו דבר לנטרולו , והפציפיסטים לא עשו 
ולא יוכלו לעשות דבר כדי להחזיר את המצב לקדמותו . גם כאן אין זו הערה של 
היסטוריון ישראלי בודד , אלא מסקנתם של אותם 431 היסטוריונים גרמנים נכבדים : 
" גם מרוויחנים גרמנים של ימינו סייעו לדיקטטור העיראקי ביודעין או שלא 
ביודעין להמשיך את רצח העם היהודי . הממשלה הגרמנית לא השכילה למנוע זאת " . 
המרוויחנים של היום לא היו מרשים לעצמם לעשות עסקים עם דיקטטורים אם הפציפיזם 
העממי או הממשלתי היה לוחם נגדם . הפציפיסטים הרי יודעים היטב כיצד לעורר 
מהומה ; אתרי הטילים האמריקאיים בגרמניה שימשו ומשמשים להם אתרי מצור המוני 
ואלים . לא כן המפעלים המייצרים הרג , אפילו בימים אלה . מי שעקב בשתיקה 
אחרי הטענת הפצצה , גילה בורות או צביעות בבקשו מן הדיקטטור שלא לשגרה , 
או מן הצד שכנגד שלא להגיב . זה המישור הראשון של הביקורת נגד הפציפיזם 
הקטלני . עליו נוסף המישור האחר : אם הפציפיסט נלחם במלחמה באשר היא , 
מלחמה מתוך נייטרליות מוחלטת לשאר הערכים , מערער בכך על הבסיס הערכי שעליו 
עומדת עצם הדרישה לשלום , במיוחד כאשר התוצאה היא כניעה לערכים המחויבים 
לבוז לחיי אדם . הפציפיסטים של שנות השמונים סבורים לא רק שצדקו , אלא גם 
שהצליחו . בוודאי צודק כל מי שמבקש למנוע את המלחמה . אלא שהטקטיקה של 
הפציפיסטים המערבים היתה מעוותת מעצם העדר משקל שכנגד במזרח . מה שגרם להסרת 
איום המלחמה במרכז אירופה לא היה תנועות השלום המערביות , אלא חוסר יכולתה 
הכלכלית של ברית המועצות להתמודד עם תוכנית " מלחמת הכוכבים " של אמריקה , 
שהגיונה היחיד היה כיפוף זרועה הכלכלית של בריה"ם . תרומתו האחת של הפציפיזם 
המערבי היתה , שבמזרח האמינו כי הוויתור על הפעלת כוח מצדם לא יפתח פתח 
למעשה תוקפנות צבאית מן המערב . אין זו תרומה מבוטלת , אך בוודאי לא תרומה 
עיקרית לפתרון הסכסוך הגדול של היובל האחרון בדרכי שלום . אין זה סוף הפרשה . 
פציפיסט מפוכח צריך להשיב לשאלות העולות עתה מן המזרח החדש . האם התקפה 
צבאית של בריה"ם על ארצות הבאלטיות , שאת אותותיה ראינו לא מכבר , תזכה 
בצד המחנה הפציפיסטי לתגובה דומה לזו שזכתה לה התקפת עיראק על כוויית , 
או לזו של התקפת בעלות הברית על עיראק ? האם יסכימו הפציפיסטים בשתיקה למעשה 
כזה של מלחמה כל עוד זה אינו נוגע לעורם או שימחו ? יש מקום לחשש שהפציפיזם 
הצבוע או האוויל , בראש וראשונה זה הגרמני , יעדיף את החלופה הראשונה , 
שאם לא כן עשויים הגרמנים למצוא עצמם בקו הראשון של פרעון השטרות : ליטא 
אינה רחוקה מגרמניה כמרחק עיראק או ישראל . המחיש את ההעדפה הזו עורכו המכובד 
של העיתון הגרמני " שפיגל " , שטען בלהט נגד כל מעורבות של גרמניה במלחמה 
הנוכחית , אפילו לצד טורקיה בעלת בריתה בנאט"ו , מן הסיבה הפשוטה שאין 
לעורר את חמתם של 05 מיליוני מוסלמים בבריה"ם על - ידי צעד גרמני שיפורש 
כעמידה מול האיסלם . עבור פציפיסט זו משוואה מבזה , אין בינה לערכים ולא 
כלום , זהו פציפיזם שכל כולו פחדנות והפקרת ערכים . אנו עוסקים אפוא בפציפיזם 
צבוע . ואין זה הגרוע ביותר : הוא יכול להיות גם מרושע . לשם כך יש כמובן 
להסתייע לכאורה באותם ערכים שעליהם מוותר הפציפיזם הפחדן : עובדי בתי חולים 
בגרמניה מתנגדים לטפל בפצועי המלחמה מן המפרץ בטענה שבכך הם מסייעים לתיקון 
מכונת המלחמה . עבור הפציפיסטים האלה האדם אינו אדם , אלא רק בורג במכונה . 
ולא זו בלבד , אחת הטענות נגד הטיפול בפצועי המלחמה שיבואו היא כי זה יבוא 
על חשבון חייהם של החולים הגרמנים . הדרך העקלקלה של הערכים הפציפיסטיים 
כאן מובילה למסקנה , כי עדיף ש"שלום הנצח " יהיה מנת חלקם של אחרים , 
לא של " עניי עירך " . פציפיזם זה קרוב מאוד לאהבת השלום האפיפיורית , 
שליוותה את יהודי אירופה ועמי אירופה אל בתי הקברות בחסות אמרי שפר על " שלום 
הנצח " . כידוע לא למד האפיפיור את הלקח גם היום , ומפגיני שלום איטלקים 
העבירו את המסר ללא כחל וסרק : " בעד השלום הנכון : כשישראל תחת האדמה " . 
קפמאליד4בחסות הרטוריקה הפציפיסטית של הכנסייה , של תנועות השלום ושל ממשלות 
נמצא גם את המניע האחר : מאבק במלחמה רק כשהיא נוגעת לעורך . לפני יותר 
מעשר שנים יצאו הבישופים הגרמנים בהצהרת בחירות פוליטית שבה הופיע המשפט : 
" הסכסוכים המלחמתיים באסיה מסכנים את השלום " . רק משהצבתי את השאלה לאחד 
הבישופים : " איך סכסוך מלחמתי מסכן את השלום , בשעה שמשמעותו היא שאין 
שלום " , הבין הלה שהוא מפריד בין שלום לו ( ולאירופה ) לבין מלחמה לאסיאתים . 
כאן טמונה גם ההסכמה בשתיקה של הפציפיסטים לפעילות תעשיית הנשק כל זמן שהיא 
עשויה לערב רק עמים רחוקים במלחמה ( וכל עוד המרוויחים ממנה אינם האמריקאים 
או הישראלים ) . המסקנה היא : מי שהשלום בכל העולם קרוב ללבו הוא פציפיסט 
כן . כזה הוא גם מי ששוקל את מחיר הדם של כל מדיניות , כולל מדיניות 
פציפיסטית . לא על הפציפיזם הכן יוצא הקצף , אלא על זה המיתמם , הצבוע , 
האוויל , המרושע . בסוף מלחמת העולם השנייה ידענו עד כמה קרוב היה סילוקו 
של היטלר לולא המדיניות הפייסנית של יריבי גרמניה . לאחר המלחמה הנוכחית 
נוכל כנראה לבדוק אם אכן ועד כמה עיכבה אמונתו של סדאם בפציפיזם המערבי את 
השלום , ובכמה נפשות זה עלה . 
