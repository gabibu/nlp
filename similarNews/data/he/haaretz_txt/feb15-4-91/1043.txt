" כוויית משוחררת , צבא עיראק מובס , המטרות המדיניות שלנו הושגו . כוויית 
שבה לידי הכווייתים , והם עתה אדונים לגורלם . אנו שותפים לשמחתם , שמחה 
המתמזגת ברחמים שלנו לייסורים שהם סבלו . הלילה דגל כוויית שוב מתנופף מעל 
לבירת מדינה ריבונית ובת - חורין , ודגל ארה"ב מתנופף מעל השגרירות שלנו . 
" לפני שבעה חודשים , אמריקה והעולם כולו העבירו קו בחול . הצהרנו שהתוקפנות 
נגד כוויית לא תצלח . הלילה אמריקה והעולם עמדו בדיבורם . " אין זה הזמן 
לגבהות רוח , בוודאי לא הזמן לשמחה לאיד . אך זו עת לגאווה , גאווה בגייסות 
שלנו , גאווה בידידינו שעמדו לצדנו בזמן המשבר , גאווה באומה שלנו ובעם 
שכוחו ונחישות דעתו הניבו ניצחון מהיר , החלטי וצודק . בקרוב נפרוס את 
זרועותינו , ונברך את הכוחות הלוחמים הנהדרים שלנו בשובם לאמריקה . " אין 
מדינה אחת יכולה לזקוף את הניצחון הזה לזכותה בלבד . לא היה זה רק ניצחון 
של כוויית , אלא של כל השותפים בקואליציה . זה ניצחון של האו"ם , של כל 
האנושות , של שלטון החוק ושל הצדק . " אחרי התייעצות עם מזכיר ההגנה 
צייני , עם הרמטכ"ל הגנראל פאואל ועם שותפינו בקואליציה , אני שמח להכריז 
שהיום בחצות , לפי שעון החוף המזרחי ( של ארה"ב ) , מאה שעות בדיוק אחרי 
שהחלו פעולות היבשה וששה שבועות מאז שהחל מבצע סופת המדבר , כל כוחות ארה"ב 
וכוחות הקואליציה יפסיקו את פעולות המתקפה שלהם . עיראק היא שתקבע אם ההשעיה 
הזו מטעם הקואליציה תהפוך להפסקת אש קבועה . " התנאים המדיניים והפוליטיים 
של הקואליציה להפסקת אש רשמית כוללים את הדרישות כדלקמן : עיראק חייבת לשחרר 
מיד את כל שבויי המלחמה של הקואליציה , את בני הלאומים הזרים ( שבידיה ) 
ואת גוויותיהם של כל הנופלים . עיראק חייבת לשחרר את כל העצירים הכווייתים . 
עיראק חייבת גם להודיע לשלטונות כוויית על מיקומם ואופיים של כל מוקשי היבשה 
והים . עיראק חייבת לציית במלואן לכל החלטות מועצת הביטחון של האו"ם . 
הדבר כולל ביטול של החלטת עיראק מחודש אוגוסט ( אשתקד ) לספח את כוויית , 
וכן הסכמה עקרונית של אחריות עיראק לשלם פיצויים על אבדות נזק ופציעה , 
שהתוקפנות שלה גרמה . " הקואליציה קוראת לממשלת עיראק להסמיך מפקדים 
צבאיים להיפגש בתוך 84 שעות עם עמיתיהם ממדינות הקואליציה במקום כלשהו בזירת 
הקרבות , כדי להסדיר ביניהם את ההיבטים הצבאיים של הפסקת האש . כמו כן , 
ביקשתי ממזכיר המדינה בייקר לבקש שמועצת הביטחון תתכנס לגיבוש ההסדרים ההכרחיים 
לסיום המלחמה הזו . " ההשעיה הזו של פעולות הלחימה בעלות האופי ההתקפי 
תלויה בכך שעיראק לא תפתח באש על כוחות של הקואליציה ולא תשגר טילי סקאד 
נגד מדינה אחרת כלשהי . אם עיראק תפר את התנאים האלה , כוחות הקואליציה 
יהיו חופשיים לחדש את הפעילות הצבאית . קפידבין " בכל הזדמנות אמרתי לבני 
העם העיראקי שהמחלוקת שלנו אינה עמם , אלא עם ההנהגה שלהם , ומעל לכל עם 
סדאם חוסיין . זה עדיין המצב . אתם , בני העם של עיראק , אינכם האויב 
שלנו . איננו מבקשים להרוס אתכם . התייחסנו לשבויי המלחמה שלכם באדיבות . 
כוחות הקואליציה נלחמו את המלחמה הזו רק כברירה אחרונה , וציפו ליום שבו 
עיראק תזכה להנהגה המוכנה לחיות בשלום עם שכניה . " עלינו להתחיל לשאת 
את מבטינו אל מעבר לניצחון ולמלחמה . עלינו לעמוד בפני אתגר השמירה על השלום . 
בעתיד , כמו בעבר , נתייעץ עם שותפינו לקואליציה . התחלנו כבר לחשוב 
ולתכנן לתקופה שאחרי המלחמה , והמזכיר בייקר החל להתייעץ עם שותפינו בקואליציה 
לגבי האתגרים של האזור . " לא יכול להיות וגם לא יהיה מענה אמריקאי בלעדי 
לכל האתגרים הללו , אך אנו מסוגלים לתמוך ולסייע למדינות האזור להיות גורמים 
שיזרזו את בוא השלום . ברוח זו ייצא המזכיר בייקר לאזור בשבוע הבא , כדי 
לפתוח בסיבוב חדש של התייעצויות . " המלחמה הזו נמצאת עתה מאחורינו . 
לפנינו עומדת עוד המשימה הקשה של הבטחת שלום , שגלום בו ערך היסטורי . 
" אולם הלילה הבה נהיה גאים במה שהשגנו , נכיר תודה לאלה אשר סיכנו את 
חייהם , ולא נשכח לעולם את אלה אשר הקריבו את חייהם . יברך האל את כוחות 
הצבא האמיצים שלנו ואת משפחותיהם . הבה נזכור אותם כולנו בתפילותינו . 
לילה טוב . יברך - נא האל את ארצות הברית של אמריקה " . 
