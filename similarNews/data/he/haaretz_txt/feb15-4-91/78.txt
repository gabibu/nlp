( ע ) . " בעייתו של עורך - דין רם כספי היתה שהוא רצה להגן בכל מחיר 
על לקוחו , הח"ך לשעבר שלמה עמר , ובכך הוא חרג מעבר לשליחותו כעו"ד . 
הוא ראה רק את האינטרס של עמר להוריד את אלברט אזולאי מגרסת השוחד שלו , 
ומסיבה זו המשיך בפגישה הלילית , כשהוא מתעלם מביצוע עבירה פלילית של הטרדת 
עד " . כך טענה אתמול בבית המשפט העליון התובעת , סגנית בכירה לפרקליט מחוז 
ת"א , עו"ד מרים רוזנטל , בהמשך טיעוניה לדחיית ערעורי הנאשמים בפרשת " הפגישה 
הלילית " , שהורשעו בהטרדת עד . הדיון בערעורים , המתקיים בפני נשיא ביהמ"ש 
העליון מאיר שמגר , המשנה לנשיא מנחם אלון ושושנה נתניהו , היה לעתים רווי 
מתח עקב התפרצויות והערות מצד חלק מהסניגורים והמערערים כלפי התובעת . בשלב 
מסוים לא התאפק עו"ד כספי , שקם מהספסל האחורי והאשים את התובעת ביצירת 
רושם מוטעה , כאילו ביקר עם עזר וייצמן ושלמה עמר בקריית - שמונה , במסגרת 
תעמולת בחירות של סיעת " ביחד " . כשהתייחסה התובעת לחלקו של המערער השני , 
עו"ד יגאל ארנון , ב"פגישה הלילית " , התפרץ גם הלה וביקש לומר את דברו 
לשופטים . הנשיא שמגר דחה מיד בקשה יוצאת דופן זו . במהלך הדיון ניסתה התביעה 
להוכיח את חלקו של כל אחד ממשתתפי הפגישה בהטרדת אזולאי . לגבי כספי , 
שהורשע ונדון לשמונה חודשי מאסר על - תנאי ולקנס בסך 76 אלף שקל , נטען 
כי הוא זימן את הישיבה וניהל אותה , אף שידע שאזולאי נחקר במצ"ח על גרסתו 
בדבר השוחד שניתן לו מידי עמר . " איך אפשר לתת תעודת כשרות לחקירה פרטית 
שניהלו המערערים במסתור ובחשכה , כנגד עד שנחקר במשטרה על עניין פלילי , 
ושעמו אסור היה להם לדבר על גרסתו ? " , הקשתה הפרקליטה והטיחה בנאשמים : 
" אתם לא הזרוע הארוכה של המשטרה " . אשר לעו"ד ארנון , שהורשע ונדון לקנס 
בסך 53 אלף שקל , ביקשה הפרקליטה מהשופטים לא להאמין לטענתו שהוא " לא 
זכר כמעט כלום " מהפגישה . קפידבין " קשה להאמין שפרקליט כה מנוסה ישכח 
ישיבה כה דרמטית , כשאזולאי מאשים ח"ך לשעבר בשוחד , ומגלה לפתע לנוכחים 
שהיה בחקירת מצ"ח . איך ייתכן שלא זכר דבר , כשהוא עצמו אירח את הפגישה 
במשרדו ורשם את הפרוטוקול ? " , שאלה . התובעת הטעימה כי עמר , שנדון לארבעה 
חודשי מאסר בפועל ול03 אלף שקל קנס , רצה לבנות לעצמו גרסה לקראת החקירה 
המשטרתית נגדו . " לכן שלח חוקרים לאזולאי , והם שהביאוהו לפגישה הלילית " . 
התובעת ביקשה לאמץ את פסק הדין המרשיע נגד הפרקליט השלישי בפרשה , עו"ד 
שרגא בלזר , שנקנס ב03 אלף שקל והוגדר בביהמ"ש המחוזי כ"עורך - דין קש " , 
שהגן כביכול על אזולאי בפגישה . היא טענה כי בלזר השפיל את אזולאי בפני 
המשתתפים האחרים . אשר לשני החוקרים הפרטיים , אביטל למברסקי ואהרון יקים , 
שהורשעו ונדונו לחודש מאסר בפועל ולקנסות גבוהים , אמרה נציגת הפרקליטות 
כי הם רצו להוציא מאזולאי גרסה אחרת , כדי לסגור את תיק השוחד נגד האיש 
שהעסיק אותם עמר . בכך סיימה באת כוח המדינה את טיעוניה לדחיית הערעורים 
של ששת נאשמי " הפגישה הלילית " על הרשעתם בדין . ביום א יסיימו סניגורי 
המערערים את תגובתם . 
