ברגע שהסתיים שידור תוכנית הטלוויזיה " הזמנה ל . . . " שאירחה בתוכנית 
מיוחדת את הפילהרמונית הישראלית בניצוחו של זובין מהטה , צילצל המנהל המוסיקלי 
של תזמורת ראשון - לציון , נועם שריף , לבמאי יוסי צמח וחלק לו שבחים . 
זה היה המשך הרומן לקראת הקלטת תוכנית טלוויזיה עם תזמורת ראשון - לציון , 
שצמח שמע אותה מנגנת סיבליוס והתלהב . קונצרט של התזמורת הסימפונית ראשון - 
לציון צולם באולפני הרצליה בימים ג וד , והוא מיועד לשידור במוצאי שבת , 
2 במארס , אם לא יחולו שינויים של הרגע האחרון . כך התהפכו היוצרות : 
נועם שריף ניצב על דוכן המנצחים באולפני הרצליה כשמאחוריו רואים , על המסך , 
שרשרת דלילה של נורות האמורה לפצות את הצופים על העדר קהל באולפן . על אותו 
דוכן ניצב אך לפני שלושה שבועות זובין מהטה . לעומת זאת , מהטה והפילהרמונית 
מנגנים באותו שבוע באולם " נגה " , שם מנגנת תזמורת ראשון - לציון בדרך - 
כלל , כשהיא מתפקדת כתזמורת האופרה הישראלית החדשה . בהפסקה קצרה בהקלטה , 
אחרי הקלטת שני חלקים מ"שחרזדה " של רימסקי - קורסקוב , מדבר שריף על 
הפילהרמונית באולם " נגה " : " עכשיו הם יגלו איך זה לנגן באולם בעל אקוסטיקה 
יבשה , לא כמו היכל התרבות . זה אולם שבו כל צליל נשמע היטב , וזה הרבה 
יותר קשה מהאקוסטיקה של היכל התרבות . הם יגלו את זה עכשיו " . הוא גם נשמע 
מאופק יותר כשהוא מדבר על תוכנית הטלוויזיה של הפילהרמונית : " הם ניגנו 
יפה , כמובן , ומהטה ניצח יפה כמו שהוא יודע ברפרטואר הזה , אבל אני חושב 
שההקלטה היתה יכולה להיות טובה יותר מבחינת איכות הצליל . חוץ מזה , התוכנית 
היתה משעממת למדי , כתוכנית טלוויזיה . או שאתה מצלם קונצרט שלם , או 
שאתה מכין תוכנית שתהיה מיועדת לטלוויזיה " . שריף הלך בדרך השנייה , אם 
כי הקלטות התוכנית הן גם הכנה לקונצרט שייערך מחר באולם " נגה " . זוהי 
מחווה מוסיקלית לכוחות בעלות הברית במלחמת המפרץ . בקונצרט מחר יהיו באולם 
שגרירי המדינות המעורבות בלחימה . הם יאזינו ל"שרוולים ירוקים " של ווהן 
ויליאמס , כדי לכבד את האנגלים , ול"רפסודיה בכחול " של גרשווין כמחווה 
לאמריקאים . " לא ננגן מוסיקה גרמנית , כי לא מגיע להם " , אומר שריף ומבהיר 
כי " הסימפוניה האיטלקית של מנדלסון מנוגנת כמחווה לאיטלקים , וליהודים " . 
סוויטה של ביזה מתוך " כרמן " היא מחווה לכוחות הספרדיים . בתוכנית הטלוויזיה 
לא תבוצע מוסיקה ישראלית , כדי להדגיש יותר את המחווה לכוחות הלוחמים , 
והרי ישראל איננה לוחמת , ובעלות הברית משתדלות מאוד לשמר את המצב . בקונצרט 
תנגן תזמורת ראשון גם את " תרועה לישראל " של בן - חיים , עם תזמורת חיל 
החינוך . פסנתרן צעיר המשרת בחיל החינוך , אבירם רייכרט , יהיה הסולן 
ביצירה של גרשווין . זה משאיר את חידת " שחרזדה " של רימסקי - קורסקוב . 
שריף אומר כי יצירה זאת נכללת בתוכנית כדי לכבד את כוחות מדינות ערב המשתתפות 
בקואליציה . מנכ"ל התזמורת , מנחם שי , אומר כי הוא מתכוון להציב על בימת 
אולם " נגה " ביום ששי גם את הדגל הסעודי . הכללת יצירה רוסית יכולה , 
כמובן , להתפרש כמחווה לברית - המועצות , אם מוכרחים . הבוקר הראשון של 
ההקלטה עובר בנינוחות יחסית , אחרי שהתזמורת מתרגלת לכך שכשמצלמים לטלוויזיה 
באים בשעה תשע ומבלים המון זמן בארגון שלא תמיד נראה לעין . צמח אומר כי 
זאת הדרך לעבוד : להכין את ההקלטה כמו שצריך , עם שוטים מתוכננים לחמש 
מצלמות על - פי הפרטיטורה . ניכר בו שהוא נהנה לקום על רגליו בחדר הבקרה 
בעת הקלטת " שחרזדה " ולנצח בידיו על נתב התמונה , כשהוא מעביר את התמונה 
ממצלמה למצלמה : " שלוש , חמש , ארבע , ואחד , ועוד פעם שלוש , חמש , 
ארבע ואחד , אחרת , לא חשוב , אני אכסה את זה בעריכה " . זוהי הפקה של 
מנהלים : המנהל המוסיקלי של התזמורת , נועם שריף , מנצח עליה , מנהל 
התוכניות בטלוויזיה מביים , ומנהל תוכניות הבידור , חנוך חסון , נמצא 
בחדר בקרת הצליל ושומר על ההקלטה המוסיקלית . בוקר שלם עובר בהקלטת שני 
קטעי " שחרזדה " , כי פעם זה נגן החצוצרה שיוצא לו קיקס , ופעם נגן הקרן . 
בחדר הבקרה מתערבת המוסיקה של התזמורת בקול הוראות הבמאי לצלמים באולפן : 
" יופי איך שלקחת את הבסון , תלטף אותו מלמטה , זה כלי מקופח שתמיד מצלמים 
רק את האינפוזיה שבפה של הנגן " . הרבה תשומת לב מיוחדת לכך שהחלילנית הגינגית 
תצולם בזווית הנכונה , שבה תיראה המוסיקה הכי יפה . בהפסקה מגיע לאולפן 
מנכ"ל האופרה הישראלית החדשה , אורי עופר , לדון עם שריף על שינויי תוכניות 
שמחייבים גם שינויים בתוכנית התזמורת . זאת הפעם האחת שהרוחות מתלהטות , 
כשמצד אחד קיימת נטייה לשמור על הריכוז של שריף המנצח , שצפויים לו יומיים 
מפרכים על הרגליים , ומצד שני הצורך להמשיך לנהל . שריף נשאר קר רוח : 
" אני למדתי דבר אחד בניהול , למרות שאני לא רוצה לנהל : אני צריך לדאוג 
לכך שהנגנים יהיו רגועים " . הוא משוכנע שבעוד שנה - שנתיים התזמורת שלו 
תהיה " דה בסט " . חבל שהטלוויזיה הישראלית מקליטה את התזמורות הפועלות בארץ 
רק בימי חירום : לבד מהשתיים שכבר זכו , קיימות גם הקאמרית הישראלית , 
הסינפונייטה , התזמורת הסימפונית חיפה . אפילו לרשות השידור יש תזמורת 
סימפונית . כל אחת מהן מסוגלת להפיק תוכנית טלוויזיה שתפרנס את אוהבי המוסיקה 
בביתם . משאבים אינם חסרים לרשות השידור . 
