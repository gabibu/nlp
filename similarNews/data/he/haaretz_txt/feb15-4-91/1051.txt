גורמים בכירים בליכוד טענו אמש כי יש לכנס בדחיפות את מרכז המפלגה , כדי 
לאשר מחדש את עמדותיה לקראת המגעים הצפויים עם האמריקאים על קידום תהליך 
השלום במזרח התיכון . לטענתם , יש למנוע משר החוץ , דוד לוי , להוביל 
את מדינת ישראל לפשרות המנוגדות לעמדות אלה . מקורבי ראש הממשלה הבהירו אתמול 
כי גם אם יש לשר החוץ תוכניות מדיניות חדשות הנוגדות או תואמות את עמדות 
הליכוד או הממשלה , עליו להביאם לאישור הממשלה , ורק החלטתה של זו היא 
המחייבת . הם הוסיפו כי ראש הממשלה רואה את יוזמת השלום ממאי 98 כבסיס לתוכנית 
שלום באזור , שלה אפשר להוסיף עוד כמה רעיונות של הממשלה , של האמריקאים 
ושל מדינות ערב . גורמים בליכוד אמרו אתמול כי עדיף לישראל להתחיל ביוזמות 
שלום עם מדינות ערב שהיו קשורות לקואליציה נגד עיראק , כמו סעודיה וסוריה , 
לפני חידוש הניסיונות להגיע לפשרה עם הפלשתינאים בשטחים . קפידבינלשכת מפלגת 
העבודה תתכנס ביום ראשון בערב כדי לדון במדיניות שעל ישראל לנקוט בעקבות 
סיום המלחמה במפרץ . בצמרת המפלגה יש חילוקי דעות בנושא זה , וגוברת שוב 
המתיחות בין שמעון פרס ליצחק רבין . פרס מנסה בימים האחרונים לגבש הסכמה 
מפלגתית רחבה לתוכנית מדינית של מפלגת העבודה שתחיה את האופציה הירדנית . 
רבין אינו מגלה התלהבות לתוכניתו זו , ובסוף השבוע הבא הוא עומד לכנס את 
כל חברי הכנסת שתמכו בבחירתו למנהיג המפלגה לפני כחצי שנה . מקורביו אומרים 
כי בכוונתו להעלות בפגישה את תוכנית השלום של הממשלה ממאי 98 , שבה הוא 
מצדד . היונים במפלגת העבודה עומדים להתכנס גם בשבוע הבא , וככל הנראה יקבלו 
החלטה הקוראת להגדרה עצמית של העם הפלשתיני . מועצת תנועת שינוי תתכנס מחר 
לדיון מדיני . בהודעה שפרסמה התנועה אמש נאמר כי היא קוראת לממשלה לנהל 
משא ומתן גמיש כדי להגיע להסדר שלום עם מדינות ערב השכנות , ולא להתבצר 
בעמדות סרבניות שיביאו לבידודה של ישראל בעולם . הנהלת תנועת רץ קראה אמש 
להתארגנותו המידית של מחנה שלום כדי לפתוח במאבק על ייצובו של האזור . 
לדברי התנועה , המשך המדיניות הסרבנית ימיט על ישראל אסון מדיני וביטחוני 
כבד . 
