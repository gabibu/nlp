( ע ) . אישים פלשתינאים בשטחים קידמו בסוף השבוע בברכה את ההצעה העיראקית 
לנסיגה מכוויית , כפי שפורסמה בשם מועצת ההפיכה העיראקית . לדעתם מגלה 
עיראק באמצעותה עמדה אחראית וחיובית , שיכולה להניח יסודות לסיכוי השלום 
והפסקת המלחמה באזור . ראש המכון ללימודים ערביים במזרח ירושלים , פייסל 
אל - חוסייני , פרסם בתגובה את ההודעה הבאה : " עיראק מדגישה פעם נוספת 
את נכונותה לציית להחלטות מועצת הביטחון ולחוק הבין - לאומי , זאת במסגרת 
עמדה ברורה וצודקת , לפיה צריכים החלטות מועצת האו"ם והחוק הבין - לאומי 
להיות מיושמים ומכובדים גם באזורים אחרים של המזרח התיכון . " בהודעתה הדגישה 
עיראק את סירובה למדיניות המוסר הכפול , שהביאה להתמוטטות הסדר הישן ואשר 
מאיימת היום על הסדר הבין - לאומי החדש " , אמר אל - חוסייני . בשיחה עם 
כתבים זרים אמר אל - חוסייני כי חשיבות היוזמה העיראקית היא בעצם הצעתה בשלב 
זה של המלחמה . לדבריו , מוטלת עתה החובה על ראש הממשלה יצחק שמיר , להציל 
את האזור משואה על - ידי כך שיצהיר כעת כי ישראל מוכנה לכבד את החוק הבין - 
לאומי ואת החלטות האו"ם , ובכך להצעיד את האזור לשלום אמיתי . ראש עיריית 
בית לחם , אליאס פרייג , אמר כי הוא מקבל בברכה את הודעתה של עיראק , 
הוא הביע תקווה כי המלחמה תסתיים ותיערך ועידה בין - לאומית , שתפתור את 
כל הבעיות במזרח התיכון . 
