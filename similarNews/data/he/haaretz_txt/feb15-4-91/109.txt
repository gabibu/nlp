" אני מאמין שעד סוף חודש מארס יחזרו כל המפונים לבתיהם , פרט לאלו שצריכים 
לבנות את בתיהם מחדש " , כך אמר אתמול שר האוצר יצחק מודעי , בסיור באתרי 
פגיעת הטילים באזור המרכז . מודעי , שנפגש עם מפונים במלון פלורידה בתל 
אביב , הבטיח שכל מי שימצא לעצמו דירה חלופית ויעזוב את המלונות , יקבל 
מהאוצר כסף לשכר דירה . גם מי שיעזוב את המלון ויעבור לגור עם קרובים או 
חברים , יקבל תמורה מלאה . " למנוע טילים איננו יכולים , אך בכוונתנו 
להחזיר אתכם הביתה " , אמר מודעי לקבוצה של מפונים . במלון מתגוררות 12 משפחות , 
מהן שש של עולים חדשים . אחת המפונות , גאולה , התלוננה בפניו על סחבת 
בכל הקשור לתיקונים בביתה . " בגלל תיקונים מאוד קטנים , אני צריכה לשהות 
כבר חודש עם ארבעה ילדים בחדר אחד במלון , " אנחנו חיים פה בסיר לחץ " , 
אמרה . מפונה אחר , קשיש , התלונן שרצו לתת לו בית חלופי בן שני חדרים , 
ביפו , בעוד בביתו שנהרס היו ארבעה חדרים . " הבית שרצו לתת לי נמצא 
בקומה העליונה וקשה לי לעלות במדרגות " . " אני לא רוצה בית במקום אחר " , 
אמרה אשה מבוגרת שישבה בקבוצה . " רוצים את הבית על האדמה שלנו " . עולה 
חדשה בשם וולדימה , שגם ביתה נהרס , התלוננה כי היא ועולים חדשים אחרים , 
לא קיבלו כסף שמגיע להם במסגרת סל הקליטה . " תני לי את כל השמות ומספרי 
תעודת זהות שלהם , ואני אודיע לך תוך כמה ימים איפה זה עומד " , הבטיח מודעי . 
לאחר המפגש עם המפונים , סיירו שר האוצר ופמלייתו בשכונות שנפגעו באזור 
תל אביב . התלוו אליו מנכ"ל המשרד החדש , שלום זינגר , ונציב מס הכנסה , 
משה גביש . ראש עיריית תל אביב , שלמה להט , שהדריכו בסיור , הבהיר 
למודעי כמה דירות נפגעו בסך הכל , והיכן הן ממוקמות . השר מודעי מסר לו 
שהקים צוות מיוחד בלשכתו לטיפול בכל בעיות המפונים . קפידבינבעניין הסחבת 
אמר להט לשר האוצר , כי בעיות ארגון ב"חלמיש " , החברה שקיבלה על עצמה לשפץ 
את אחת השכונות שנפגעו , מעכבות את השיפוץ . בעבודה נכונה אפשר היה , 
לדעת להט , להחזיר כבר כמאה משפחות לביתן . הוא הבהיר , כי אם תוך שלושה 
ימים לא יראו המשפצים התקדמות , הוא יעביר את עבודות השיפוץ לגורמים אחרים . 
בשכונה שכנה , שם מטפלת בשיפוץ חברת " עזרה וביצרון " בצורה יעילה יותר , 
שבו חלק מהמפונים לביתם . נציג חלמיש אמר כי החברה לא עומדת בלוח הזמנים 
בגלל מחסור בפועלי בניין . מודעי בישר לתושבים וכן לראש העירייה כי משרדו 
אישר תקציבי ביניים , שיועברו לרשויות המעסיקות קבלני שיפוצים בשכונות שנפגעו . 
הוא ציין גם כי אתמול הושג הסכם עם ראשי הרשויות המקומיות לגבי כיסוי הוצאות 
הקשורות להתקפות הטילים . באחד האתרים , הציע מודעי לנקוט צעדים נגד כל 
קבלן שאינו עומד בלוח הזמנים שהוצב , זאת לאחר שנודע לו על מקרה של קבלן 
ששלח פועל שלו פעם בשבוע לשקם מבנה מסוים . מודעי אמר שהתרשם שהבעיה המרכזית 
היום היא העיכוב המתמשך בביצוע התיקונים . " רוב הבעיות שהועלו פה הן באמת 
שוליות . אני מקווה שכבר יש מספיק גורמים שיטפלו בהן " , אמר השר . שר האוצר 
נפגש בנקודת מידע מקומית עם נציגי רשות מקומית באזור אחר שנפגע באחרונה , 
כדי לקבל מהם סקירה על התקדמות עבודות השיפוץ . אחר כך ביקר בבית שנפגע 
בסוף השבוע , והתרשם מהיקף הנזק ומהעובדה שאף אחד לא נפגע קשה באירוע . 
בתשובה לשאלה על שיעור גובה הנזק שנגרם לרכוש מפגיעת הטילים , השיב השר 
כי הוא מגיע לשלושה מיליארד דולר . ישראל , אמר , לא הגישה בקשת עזרה 
לארה"ב , אלא הציגה בפניה את סדר גודל הנזק . 
