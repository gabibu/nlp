גם המיסיונרים ושליחי האינקוויזיציה , ששקדו על חיזוק האמונה באב , בבן , 
ברוח הקדושה ובמיופה - הכוח שלהם ברומא . היתה זו אחת הפעולות החשובות 
של הקולוניאליזם הספרדי הפצת הדת הקתולית בעולם . היבשת הנאמנה ביותר 
לכס הקדוש היא , כמובן , אמריקה הלטינית בזכותם של השליחים מחצי - האי 
האיברי . לספרד היתה רק מושבה אחת באסיה , ומושבה זו הפיליפינים היא 
כיום המדינה היחידה ביבשת שמרבית תושביה קתולים . קולה של הכנסייה בפיליפינים 
היה אחד מ"קולות המצפון " החשובים בתקופת פרדיננד מרקוס . הדמות הבולטת 
בהקשר זה היה הקרדינל סין ממנילה . יריביו , אגב , נהגו לומר כי " סין " 
( חטא באנגלית ) הוא לא בדיוק השם המתאים לקרדינל . ראשי העדה מסיימים 
היום כינוס שנמשך חודש , שגיבש קווים לדרכה בעתיד של הכנסייה במדינה היחידה 
באסיה הדרוכה למוצא פיו של יוחנן פאולוס השני . פתיחת מושב הסובייט העליון 
של בריה"ם מחר תהיה הזדמנות נאותה לעמוד על הלכי הרוח החדשים בצמרת הסובייטית 
ועל השקפותיו של הריאקציונר החדש מיכאיל גורבצוב . רק לפני כמה חודשים הוענק 
לגורבצוב פרס נובל לשלום . כיום , כך נראה , לא היה עולה בדעתו של איש 
מחברי הוועדה באוסלו להעניק את הפרס לאדם המצעיד את מדינתו בקצב מהיר בחזרה 
לדיקטטורה . כזכור , גורבצוב לא בא לאוסלו לקבל את הפרס בעצמו משום שחשש 
מביקורת נוקבת על תאוות הנסיעות שלו , בעוד בני עמו נאלצים להשתרך בתורים 
ללחם ולחלב . אולם לא אדם כגורבצוב יוותר על הכבוד שבמעמד , ולכן הציע 
לוועדה כי יבוא לנורווגיה בחודש מאי , כדי לשאת את הנאום המסורתי של זוכי 
פרס נובל לשלום . מחר תתכנס הוועדה לדון בדבר . לנוכח ההתרחשויות העגומות 
בבריה"ם , נותני הפרס היו מעדיפים לוותר על הענקתו באופן אישי לנשיא הסובייטי . 
אילו היתה בידם האפשרות לשנות את בחירתם , היו בוודאי מעדיפים לכבד בפרס 
את וצלאב האוול או נלסון מאנדלה , שהיו בין המועמדים לקבלתו אשתקד . הדברים 
הגיעו כדי כך שילנה בונר , רעייתו של אנדריי סחרוב , עומדת להחזיר לוועדה 
את הפרס שקיבל בעלה במחאה על כך ששמו של לוחם זכויות האדם יופיע ברשימה אחת 
עם האדם האחראי לטבח ברפובליקות הבלטיות . הסיפור התקשורתי החם ביותר של 
אולימפיאדת סיאול היה פרשת בן גונסון וסמי - המרץ . מגונסון נלקחו המדליות 
והוא חזר לארצו קנדה שם לא ידעו להיכן להוליך את הבושה . מאז הצהיר גונסון 
כי לא שלח ידו לסמים כלשהם , אולם כעת הוא עומד במרכזה של פרשייה חדשה . 
מחר יתכנס בטורונטו טריבונל משפטי לדיון באישום של תקיפה שהוגש נגד האתלט 
השחור . גונסון מואשם בכך כי תקף חברה לשעבר בנבחרת שריל טיד . ב8491 
כמעט שנוספה לגוש המזרחי מדינה נוספת יוון . מלחמת האזרחים היתה בשיאה , 
אולם בריה"ם לא התגייסה לעזרת הקומוניסטים היוונים . כעבור שנים נודע כי 
על פי ההבנה שהושגה בין סטלין למעצמות המערב , הוסכם כי יוון תהיה באזור 
ההשפעה הבריטי . מאז עברו על המפלגה הקומוניסטית היוונית זמנים קשים , 
ושנים ארוכות היתה מחוץ לחוק . לאחר סילוקה של כת הקולונלים חזרה המפלגה 
לפעילות סדירה ואף זכתה לתמיכה בלתי מבוטלת . כיום זו המפלגה השלישית בגודלה 
במדינה , אולם התמורות בעולם הקומוניסטי לא פסחו גם עליה . לאחר שהמפלגה 
הקומוניסטית האיטלקית , הגדולה במערב , החליטה לשנות את שמה ולהיות לסוציאל - 
דמוקרטית , נשמעים גם במפלגה היוונית קולות בעד שידוד מערכות . מחרתיים 
ייפתח באתונה הקונגרס ה31 של המפלגה . אחת ההחלטות הידועות מראש של הקונגרס 
היא קריאה להפסקת המלחמה במפרץ וליציאת יוון מנאט"ו . בשבוע שעבר חתמו שלוש 
הסיעות היריבות בליבריה על הסכם ליישום הפסקת האש שאותה הן מקיימות זה שבועות 
מספר . על ההסכם מתנוססות חתימותיהם של צארלס טיילור , מנהיג החזית הלאומית 
הפטריוטית ; פרינס יורמי גונסון , מנהיג החזית הפטריוטית העצמאית ; והגנרל 
חיזקיה בואן , מפקד שרידי הכוחות המזוינים הלאומיים ( צבאו של סמואל דו ) 
. ביום ד הקרוב אמורה סוף סוף להיפתח במונרוביה ועידת השלום הליברית המיוחלת . 
בעת מאבקם של המורדים בנשיא דו , ובחודשים הארוכים של המאבק בין קבוצות 
המורדים לבין עצמם , שטפו את ליבריה נהרות דם . הלוחמים לא חסו על נשים , 
ילדים או זקנים . קשה להניח כי ועידת השלום תשים קץ ליריבות הבין - שבטית , 
אולם הסכסוך הבליט את משקלו האזורי של הארגון לשיתוף פעולה של מדינות מערב - 
אפריקה ( ) . בזכות הפעילות האזורית נחתם הסכם למה , והאשראי כולו שמור 
לגמביה , לגאנה , למאלי , לטוגו ובמיוחד לניגריה . תנועת סולידריות בפולין 
עמדה מתחילת היווסדה בצלו של חשמלאי מגדאנסק , שבתוך עשר שנים עשה את דרכו 
לארמון הנשיאות בוורשה ובדרך עוד הספיק לזכות בפרס נובל לשלום . בתקופות 
מסוימות נוצרה חפיפה מלאה בין סולידריות התנועה לוואלנסה האיש . אולם ואלנסה 
כבר נפגש עם האפיפיור הפעם בתור נשיא והתנועה זקוקה ליו"ר חדש . בשבת יתכנס 
קונגרס המפלגה במעוז הכוח שלה גדאנסק כדי לבחור במחליף לוואלנסה . תנועה 
זו , שבתחילת דרכה היתה איגוד מקצועי של פועלי מספנה , נהפכה לתנועה הפוליטית 
המרכזית בפולין , ויריביה אף מאשימים כי עסקניה נוקטים אותן שיטות של המפלגה 
הקומוניסטית שעברה מן העולם . הפתק מעסקן המפלגה פותח את כל הדלתות לתעסוקה , 
לדיור ולהטבות שונות . מובן מאליו כי היו"ר החדש של סולידריות לא יוכל 
להיכנס לנעליו הענקיות של ואלנסה . לראשי התנועה אין גם כל כוונה כזאת . 
ואלנסה כבר הראה כי אינו מהסס לקצור את השיבולים הגבוהות סביבו , גם כאשר 
מדובר בחברים מתקופת המחתרת . 
