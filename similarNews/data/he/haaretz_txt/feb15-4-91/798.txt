כמו מטוטלת נע המשק בין סקאד לסקאד , בין איום לאיום , ובתווך , על פי 
הערכות זהירות , בין 06 ל001 אלף שכירים מובטלים שלא ניתן להם עדיין , 
ביומה ה04 של המלחמה , מעמד משפטי של מובטלים , המזכה אותם בביטוח אבטלה . 
הקרב המתנהל במסדרונות הכנסת בין ההסתדרות לבין האוצר , ובין האוצר לבין 
המוסד לביטוח לאומי , נסוב על השאלה , מאיזו הוצאה תקציבית יפוצו השכירים 
ומעסיקיהם , והאם תכיר המדינה בהפסדים התופחים כנזקי מלחמה . סגן שר העבודה 
והרווחה , הרב מנחם פרוש , הצליח במקום שבו נכשלו קיסר , מודעי , לאוטמן 
וראשי בנק ישראל . פרוש הצליח להעביר במהירות החלטה בממשלה המסמיכה אותו 
לחתום על תקנה האוסרת לפטר עובד בשל הקשיים הנגרמים כתוצאה מהמלחמה . פתח 
מילוט זה , שעמד לכאורה לרשות רבבות מעסיקים קטנים בינוניים וגדולים , 
נאטם לאלתר , אם כי בד בבד נמנעה , באותו הקשר , גם משכירים לתבוע פיצויי 
פיטורים ולפנות לשירות התעסוקה לצורך תשלום דמי אבטלה . קפמאבינבפועל , 
על פי בדיקות באמצעות ההסתדרות , מועצות פועלים , ועדים ארציים ועדת העבודה 
והרווחה של הכנסת , כמעט שאין תופעה של פיטורי עובדים , על אף שבימים הראשונים 
לפרוץ המלחמה התעורר חשש כבד מגל פיטורים שיציף בעיקר מפעלים קטנים , ענפי 
שירותים ותיירות . ח"ך אורה נמיר , יו"ר ועדת העבודה והרווחה של הכנסת , 
מעריכה את השיתוק שאחז במשק ובציבור העובדים , כבעיה ראשונה במעלה שיש 
לפתור ללא דיחוי , ולא לסמוך על מה שמכונה כוחות השוק . קולה מצטרף לקולות 
אחרים בחוגי המעסיקים וההסתדרות כאחד , המטילים ספק בכוחו של השוק , בשל 
אופיה המיוחד של מלחמה זו , שאינה בשליטת ישראל , לווסת את עצמו ולהתאזן . 
אי - הוודאות , הם מדגישים , גוברת דווקא ככל שמתגברת כתישת הצבא העיראקי , 
בשל האיום הפוטנציאלי של שיגור טילים מצוידים בראשי חץ כימיים לעבר שטח 
ישראל . להמתנה מסוג זה אין לוח זמנים שניתן לנווט על פיו את המשק , כפי 
שהוכח בשבועות האחרונים . בסוף השבוע שעבר נרשמה התאוששות זהירה של המסחר 
והשירותים בגוש דן ובאזור הצפון , שני האזורים שהוגדרו כבעלי הסיכון הגבוה 
ביותר , אך אין בכך , להערכת האיגוד המקצועי , כדי להצביע על שינוי במגמה . 
עדיין ענפים שלמים משותקים בשלמות או ברובם : תיירות , תעשיות המייצרות 
מוצרי צריכה מקומיים , כמו מפעלי מתכת , טקסטיל , עץ , הלבשה , הנעלה , 
מסעדות , בתי - קולנוע וענף הבידור ברובו הגדול . על פי דיווחי התאחדות 
הקבלנים , ענף הבנייה הגיע רק לכדי % 03%04 מהיקף פעילותו , שכן % 44 מהעובדים 
בענף הם תושבי השטחים שאך באחרונה החלו לשוב באורח מצומצם ביותר לעבודה . 
בחודשים יולי - ספטמבר 09 , היו כ11 אלף התחלות בנייה וכחמשת אלפי יחידות 
בשלבי גמר . המלחמה עצרה לא רק את הענף בשל היעדרות עובדי השטחים , היא 
גם האטה את קצב הגעת העולים מברית - המועצות . עתה מתעוררות שתי שאלות : 
מתי ואם יתחדש זרם העולים מברית - המועצות , ובאיזו מידה תמשיך לקיים 
ברית - המועצות את מדיניות השערים הפתוחים שנקטה בחודשים שלפני המלחמה . 
אחד החששות הוא שייעשה ניסיון של מוסקווה לעצור את הזרם המאסיווי של העלייה 
כחלק מהמאמץ הצפוי מצדה ליטול חלק בעיצוב הסדר החדש במזרח - התיכון , ובכך 
לקצור פירות פוליטיים בקרב ארצות ערב , דבר שנמנע ממנה בניסיון הנפל שלה 
לתווך בין עיראק לקואליציה הבין - לאומית ערב פתיחת קרב היבשה . קפמאבינאם 
אמנם תיעצר העלייה ויהודי ברית - המועצות יורשו להגר לארצות - הברית במקום 
לעלות לישראל , כפי שהחלו להגיע דיווחים ראשונים , עלול ענף הבנייה לספוג 
מהלומה כבדה שתחזיר אותו לרמת הביקושים של לפני הגל הגדול , ויחד אתו צפויה 
סכנת האטה לשורה ארוכה של תעשיות נוספות המייצרות בעיקר לצריכה מקומית . 
יש לזכור כי המשק לא יצא עדיין מהמיתון שבו היה שרוי ערב פרוץ המלחמה , 
והתחזיות להתאוששותו התבססו בעיקר על עלייה גוברת . ענף התיירות הגיע בחודשים 
אוקטובר - דצמבר 09 לשפל שכמותו לא נודע מאז 3791 . מספר התיירים הממוצע 
עמד על 5 . 14 אלף , ואילו בינואר - פברואר המספרים הסתכמו באלפים בודדים , 
וגם זאת בעיקר הודות לישראלים בעלי אזרחות כפולה וליהודים שהגיעו להיות 
עם משפחותיהם או שבאו במשלחות סולידריות . מדיווחי המעסיקים עולה כי ענפים 
המייצרים ליצוא נפגעו לפי שעה יחסית פחות , אולם עתה הולך וגובר החשש מפני 
ירידה בכוח הקנייה של האירופים והאמריקאים כאחד . לא ברור אם צפוי מיתון 
בארצות - הברית בעקבות הוצאות העתק על המלחמה במפרץ , ומכאן גם ירידה בביקושים 
וביכולתה של ארצות - הברית להושיט לישראל סיוע בשל נזקי המלחמה . כוח הקנייה 
של האירופים והאמריקאים יקבעו במידה מכרעת לא רק את סיכויי היצוא , כי אם 
גם את סיכויי ענף התיירות להתאושש כדי להגיע בקיץ לפחות לרמת פעילות שתבטיח 
תעסוקה לגרעין הקשה של העובדים הקבועים . כלכלני ההסתדרות מסרו לפרסום נתונים , 
שלפיהם נגרם הפסד של 7 . 527 מיליוני שקלים בתוצר העסקי בימים הראשונים 
של המלחמה , בתקופה שבין ה61 ל12 בינואר , המהווים % 8 . 0 מהתוצר . האומדן 
מבוסס על ההנחה של אחוזי היעדרות דיפרנציאליים בימים הראשונים של המלחמה , 
כאשר הסיבה להיעדרות נובעת מהשבתת מערכת החינוך ומסגירת גני הילדים והמעונות , 
המשפיעות על יכולת ההורים להגיע לעבודה . בכל יום שהמשק עובד במתכונת של 
ה12 בינואר , דהיינו בכמחצית תפוקתו , מצטבר הפסד נוסף של 021 מיליון שקל . 
בענף הבנייה לבד , ההפסד היומי מגיע ל51 מיליון שקל , ובסקטור העסקי , 
נאמד ההפסד היומי ב6 . 33 מיליוני שקל . בחקלאות , ובעיקר בקטיף , הסתמנה 
תופעת חמדנות מדאיגה בימים הראשונים של המלחמה נשמעו קריאות עזרה מצד החקלאים , 
שנענו על ידי ההסתדרות בגיוס עולים ובני נוער לעבודה עונתית . גל המתנדבים 
הראשון היה מצומצם למדי בהיקפו , ובעקבותיו נעשה ניסיון להעביר עובדים ממפעלים 
מושבתים לפרדס . אולם כאן התברר שהחקלאים מעדיפים להשאיר את הפרי על העצים 
מאשר לשלם על פי התעריף המינימלי . הם חזרו ותבעו , לדברי עליזה תמיר , 
יו"ר ועדת התעסוקה של ההסתדרות , לשלוח מתנדבים , והמתינו לבואם של ערביי 
השטחים . כאן נכונה להם אכזבה נוספת : שלטונות הביטחון , בתיאום עם שירות 
התעסוקה , התירו יציאת תושבי שטחים לעבודה רק לאחר שניתן להם אישור מטעם 
שירות התעסוקה שיועסקו באופן מאורגן . פירוש הדבר תוספת של % 03 לערך לשכרם 
שמלפני המלחמה , כך שפער העלויות בינם לבין הישראלים נמחק ברובו . תופעה 
דומה הסתמנה בענף הבנייה . בהסתדרות טוענים , כי קבלנים רבים העדיפו שלא 
להחזיר את ערביי השטחים המאורגנים לעבודה , ובחרו להעסיק במקומם עובדים 
זרים השוהים עדיין בישראל באופן בלתי חוקי . ככל הנראה , נשארו בארץ כ61 
אלף זרים , מהם רק 000 , 6 מאורגנים . עתה נוצר מצב חדש : העובדים הזרים 
הבלתי מאורגנים זולים יותר מעובדי השטחים , וכך הולכים ונוצרים שוקי עבודה 
משניים אפורים ושחורים על אף שהקבלנים וההסתדרות הגיעו להסדר עם שירות 
התעסוקה על תוכנית הסבה מקצועית לישראלים ששכרם יושלם ל007 , 1 שקל מכספי 
המדינה . על רקע השינוי ברמת ההשתכרות של ערביי השטחים , צריך להבין גם 
את נדיבותו של ראש הליכוד בהסתדרות , יעקב שמאי , התומך בהתרת העוצר ממרבית 
ערביי השטחים כדי שיוכלו להגיע לעבודה בישראל . בהנחה ששלטונות הביטחון 
ינווטו מעתה את מדיניות ההיתרים בתיאום עם שירות התעסוקה , קרי מתן רשיונות 
לעבודה מאורגנת , ערביי השטחים ברובם הגדול , למעט מסתננים שוליים שיגיעו 
כמעט במחתרת בתיאום עם מעסיקים ישראליים , לא יהיו עוד כוח עבודה זול וזמין , 
וממילא כוחות השוק והמצב הביטחוני והפוליטי יקבעו במידה מכרעת את סיכוייהם 
לתעסוקה . ייתכן שהפיתוח הטכנולוגי בחקלאות ובבנייה שנעצר במידה רבה בשנים 
האחרונות , לדעת מומחים , בשל זמינותה של העבודה הערבית הזולה , יקבל 
עתה תאוצה לכשיחול שינוי בתחשיבי עלויות לטווח ארוך . קפמאבינהשאלה המיידית 
העומדת על הפרק , מבחינתם של הממשלה , המעסיקים וההסתדרות , היא כיצד 
לפצות עשרות אלפי שכירים שנבצר מהם לעבוד מאז מחצית ינואר . ההסתדרות והמעסיקים 
הקימו בנק חופשות שבאמצעותו ימומן חלק מהשכר האבוד , וכל שכיר יידרש לתרום 
יום חופשה . מנגד תובעים המעסיקים וההסתדרות מהממשלה להשלים את חלקה באמצעות 
הביטוח הלאומי . ההסדר המוצע לטווח ארוך יותר , מדבר על כך שהעובדים שהוצאו 
לחופשה ללא תשלום , יקבלו באמצעות המוסד לביטוח לאומי דמי אבטלה , כפי 
שנעשה בעבר ביחס לעובדי " סולתם " , למשל . כאן מתעוררת בעיית המימון . 
המוסד לביטוח לאומי נמצא בגירעון של 042 מיליון שקל בענף ביטוח האבטלה , 
משתי סיבות : ראשית , בשל האילוץ לשלם דמי אבטלה ל35 אלף זכאים שהוכרו 
עוד לפני המלחמה ; שנית , משום שהממשלה הקטינה את הפרשות המעסיקים כדי 
להביא להוזלת עלות העבודה , ובמקביל התחייבה להעביר מהתקציב השוטף שני מיליארד 
שקל למוסד לביטוח לאומי . מנכ"ל המוסד לביטוח לאומי , מרדכי ציפורי , 
מתנגד בתוקף לשלם למובטלי המלחמה מכספי המוסד . התנגדותו מנומקת בכך שמובטלים 
אלה אינם מוכרים בעיני החוק , וזה יהיה יצירת תקדים שעלול להיות מסוכן לעתיד 
לבוא , וגם בחשש שתשלום של כמיליארד שקל יפגע בהון היסוד של המוסד . השנה , 
גם ללא נזקי המלחמה , צפויה , לדבריו , הוצאה של 008 מיליון שקל למובטלים . 
ציפורי מזהיר כי אם ייאלץ הביטוח הלאומי לשלם מעין דמי אבטלה לעובדים שהוצאו 
לחופשה ללא תשלום , עלול מצבו של המוסד להגיע למצבה של קרן הפנסיה לפועלי 
בניין , שהיתה על סף קריסה מוחלטת . הוא מוסיף ואומר , שאם בכל זאת הממשלה 
תעדיף לשלם למובטלי המלחמה מכספי הביטוח הלאומי , עליה להחליט גם על העלאת 
אחוזי ההפרשות , או להעביר כספים מתקציב המדינה . כדי לממן משכורות לכ001 
אלף מובטלי המלחמה , יש צורך , על פי הערכות זהירות , במיליארד שקל נוספים . 
ח"ך אורה נמיר אומרת שעל הממשלה להכיר בהוצאה זו כבנזקי מלחמה לכל דבר , 
מה גם שיחסית למלחמות אחרות , לא היו למערכת הביטחון עד כה הוצאות ישירות 
דרמטיות המקשות על הממשלה להפנות משאבים כדי לתמוך בשכירים שהם נפגעיה העיקריים 
של המלחמה הנוכחית . עליזה תמיר , יו"ר ועדת התעסוקה בהסתדרות , מצביעה 
על כך ששירות התעסוקה הוציא כבר חוזר המפרט את הדרכים כיצד לפצות את השכירים 
באמצעות ביטוח אבטלה על אובדן ימי עבודה , אך לטענתה , המוסד לביטוח לאומי 
נרתע ברגע האחרון מלבצע את ההסדר לאחר שהמעסיקים וועדת העבודה והרווחה של 
הכנסת נכנסו לתמונה . ח"ך נמיר מכחישה זאת בתוקף , וטוענת כי אלמלא עבודתה 
של הוועדה בראשותה , היה הנושא כולו רדום עד לסוף החודש ממש , כאשר השכירים 
היו מגלים בתלוש המשכורת שלהם לחודש פברואר אפס שקלים לתשלום . תמיר סבורה 
שמצבו של המוסד לביטוח הלאומי טוב בהרבה מכפי שמנסים להציגו : נכון למארס 
19 , צבורים אצלו 1 . 4 מיליארד שקל , אם כי גם היא מודעת לכך שחל גירעון 
בגבייה השוטפת . הדיונים בצמרת הכלכלית אמורים להביא אפוא קודם כל לסיכום 
בנושא תשלום השכר למובטלי המלחמה . שר האוצר אמור להציג השבוע את הצעתו 
המפורטת , וייתכן שיעשה ניסיון להקטין את ההוצאה הממשלתית הישירה על ידי 
מתן מימון ביניים לסקטור העסקי . בסופו של דבר , יותר משיוכלו מודעי , 
קיסר ולאוטמן , לקבוע בטווח הקצר לאן פניו של המשק , הדברים יוכרעו על 
ידי הגנרל שוורצקופף . חג הפסח כבר בפתח , ובכלכלה יש לפסיכולוגיה משקל 
יחסי לא פחות חשוב מאשר למהלכים מתוכננים . הישראלים פיתחו במרוצת המלחמות 
הרבות כושר הסתגלות מהיר יחסית למצבים משתנים , והוכיחו כי ציפיותיהם , 
לא אחת , מגשימות את עצמן . אולי גם בתחום זה יחלץ נס קטן את המשק מקיפאונו 
מהר יותר מכפי שמנבאי השחורות סבורים . 
