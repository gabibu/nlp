במערכת הבריאות החלו אתמול בהכנות לחזרה לשגרה . הרשות העליונה לאשפוז ולבריאות 
בשעת חירום , בראשות מנכ"ל משרד הבריאות , ד"ר משה משיח , ביטלה אתמול 
את כוננות החירום שהונהגה במערכת הבריאות במהלך ששת השבועות האחרונים והקיפה 
בתי החולים , מרפאות ושירותים רפואיים אחרים . במסגרת החלטה זו בוטלה גם 
הכוננות המיוחדת של בתי החולים " שיבא " בתל השומר , " איכילוב " בתל - 
אביב , " סורוקה " בבאר - שבע ו"רמב"ם " בחיפה . אנשי המילואים ששהו 
בבתי החולים לצורך סיוע בקליטת נפגעי חל"ך ישוחררו על - פי הנחיות צה"ל . 
בוטלה גם הכוננות המוגברת של צוותי ההצלה של מגן - דוד - אדום . על - פי 
הנחיות הרשות יחזרו בתי החולים בימים הקרובים לתפוסה רגילה . מקצת מהציוד 
שהושאל על - ידי משרד הבריאות יארז ויאוחסן במחסני החירום בבתי החולים . 
היתרה תוחזר למחסני החירום של משרד הבריאות . חלק מהציוד , בעיקר בתרופות 
וציוד רפואי , יושאר בבתי - חולים ממשלתיים לצרכי הפעילות השוטפת שלהם , 
כדי לעזור להם להתגבר על מחסור שהיה עוד לפני תקופת החירום . בימים הקרובים 
ייעשו הסידורים המתאימים בכל בתי החולים הכלליים בארץ לחזרה לשגרת ניתוחים 
וטיפולים אחרים . באשר לכוננות למקרי פיגוע המוני עקב פעילות חבלנית , ציין 
ד"ר משיח , כי בתי החולים ערוכים כל השנה למקרים של פיגוע המוני או תאונות 
דרכים , והם עוברים תרגולים בנושא . בשעות היום נמצאים הצוותים הרפואיים 
בבתי החולים , ובשעות הערב ניתן , במידת הצורך , לגייס על - ידי מערך 
קשר את כל הכוחות הדרושים . קפידבינמנכ"ל משרד הבריאות ציין עוד כי מתנהלים 
דיונים אינטנסיוויים עם משרד האוצר על תשלום פיצויים לבתי החולים שנאלצו 
עקב תקופת החירום לצמצם את התפוסה ולהקטין את הפעילות האלקטיווית שלהם . 
יצוין כי הוצאות ההיערכות לשעת חירום בקופת חולים הכללית לבדה הגיעו לכ06 
מיליון שקל . מדובר בקיום היערכות בבתי החולים שלה ובמרפאות מיוחדות שהקימה 
על - פי דרישת שלטונות הביטחון . ההערכה היא כי יידרשו למעלה מ051 מיליון 
שקל כדי לפצות מתקנים שונים במערכת על קיום כוננות החירום . עם זאת , אין 
עדיין הערכה כמה כסף יידרש כדי לפצות את עובדי המערכת על עבודה נוספת שביצעו 
בתקופה זו . הסקטורים השונים של העובדים דורשים פיצוי על בסיס הסכמי העבודה 
שלהם , דרישה שכבר היום ידוע כי המערכת לא תוכל לעמוד בה . 
