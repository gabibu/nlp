ואשינגטון ( מיוחד ל"הארץ " ) . התקדמות מרשימה הושגה בהפצצות מטוסי הכוח 
הרב - לאומי נגד כוחות הקרקע של עיראק בכוויית . כשליש מהטנקים , הנגמ"שים 
וקני הארטילריה של צבא עיראק בכוויית הושמדו עד כה . כלי - רכב משוריינים 
רבים אחרים נפגעו , ולפי ההערכה , רבים מהם אינם כשירים לפעולה . דובר 
בשם הפנטגון , הגנראל תומס קלי , הגדיר אתמול את מצב צבא עיראק כ"רופף 
מאוד " . קלי הכחיש , עם זאת , את הידיעות שלפיהן נקבע מועד לפתיחת קרב 
היבשה . לפי הנתונים , שמסר דובר הצבא האמריקאי בסעודיה , הגנראל ריצרד 
ניל , הושמדו עד כה בכוויית יותר מ003 , 1 טנקים ( מתוך 082 , 4 , שהיו 
לעיראק שם מאז תחילת המלחמה ) , למעלה מ008 נגמ"שים ( מתוך 077 , 2 ) 
ויותר מ001 , 1 קני ארטילריה ( מתוך 011 , 3 ) . הגנראל קלי אמר אתמול 
כי יש להוסיף למספר כלי הנשק שהושמדו את הנזק , שנגרם לטנקים העיראקיים , 
" שישבו בתוך חורים באדמה במשך זמן רב " . לדבריו , ייתכן שבנוסף ל%03 
מכלי הנשק שהושמדו יש עוד לפחות כ%01 , שיצאו מכלל שימוש בהיעדר תחזוקה 
נאותה . לפי דיווחים אחדים , מטרתם של כוחות הברית היא להשמיד לפחות % 05 
מכוחות השריון והארטילריה של עיראק , בטרם יתחיל שלב קרבות הקרקע . פרשנים 
בוואשינגטון מעריכים כי אם יגברו מאוד בימים הקרובים ההפגנות וביטויי המחאה 
בעולם הערבי עקב הרג האזרחים במקלט בבגדאד , יבקש הדרג המדיני האמריקאי 
ממפקדי הצבא במפרץ להאיץ את קצב ההפצצות מהאוויר , כדי לפתוח בקרוב בשלב 
מלחמת הקרקע , ולשים קץ למלחמה בהקדם האפשרי . נשיא עיראק , סדאם חוסיין , 
אמר אתמול כי ארצו מסוגלת להחזיק מעמד במלחמה , ואפילו זו תימשך שש שנים . 
ראש אש"ף , יאסר ערפאת , תיאר את שיחתו עם השליט העיראקי : " הערכתי 
באזניו כי המלחמה תימשך שלוש שנים . הוא צחק ואמר לי כי עיראק יכולה לעמוד 
בה במשך שש שנים " . העיתון " ואשינגטון פוסט " ציטט פקידי ממשל , שאמרו 
כי המידע המודיעיני שהיה בידי ארה"ב הצביע על כך שהמקלט , שנהרס בבגדאד , 
שימש כמקום מחסה לפקידים בכירים מאוד בממשל העיראקי , וכי ייתכן שהכוונה 
היתה לחסל אישי ממשל ומפקדי צבא בכירים , ולא רק לפגוע במתקני תקשורת אלקטרוניים . 
דובר הבית הלבן , מרלין פיצווטר , כלל אתמול בתדרוכו לעיתונאים רשימה ארוכה 
של מה שהגדיר כפשעי מלחמה של מפקדי הצבא העיראקי נגד אזרחים בכוויית ונגד 
חיילים עיראקים , שנחשדו בעריקה . " שמענו , למשל , שכוחות עיראק רצחו 
21 או 31 נשים צעירות במרוצת שלושת הימים האחרונים . שמענו גם על ששה גברים 
כווייתים לפחות , שנורו וגופותיהם הושחתו . בין 7 בפברואר ל01 בו נרצחו 
46 נשים וגברים כווייתים צעירים " . אלה ההתפתחויות האחרות בלחימה , שעליהן 
נמסר אתמול : אתמול בוצעו 008 , 2 גיחות אוויריות , ובסך - הכל עד כה 07 
אלף . 008 מהגיחות אתמול הוקצו לתקיפת הכוחות העיראקיים בשטח כוויית . מטוס 
אמריקאי מסוג אי - אפ111 , המשמש ללוחמה אלקטרונית ולשיבוש פעילות מכ"ם , 
נפל אתמול מעל שטח סעודיה , כנראה בשל תקלה טכנית . שני הטייסים נהרגו . 
הצבא האמריקאי החליט להגדיר את התקרית כ"אבדן מטוס בעת קרב " . 
