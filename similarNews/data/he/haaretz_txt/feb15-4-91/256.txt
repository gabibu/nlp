הליגה הלאומית מחדשת היום אחר הצהריים את פעילותה בסימן שיגרת - החירום , 
בהרכבים חסרים ויציעים דלילים במקרה הטוב , מחצית התכולה . הכמיהה הגדולה 
של ראשי איגוד הכדורסול להחזיר את הקבוצות למישחקים , על אף סכנת הטילים , 
אינה מיטיבה עם איש לא השחקנים , לא המאמנים , לא הנהלות הקבוצות ולבטח 
לא האוהדים . יו"ר האיגוד יורם אוברקוביץ טוען , שרוב הקבוצות רוצות לחזור 
לפעילות . זו עובדה , אך די שחלקן יינזק בצורה דראסטית כדי להבין , שתמיד 
תהיה מפסידה ומרוויחה מהמצב החדש . אכן , זו לא תהיה הליגה שהיתה . משהו 
אחר ייפתח היום מחדש בארבעה מוקדים שונים . ליגה מוזרה , שתחל ללא רוב 
השחקנים הזרים ( 8 ם - 22 נמצאים , נכון לעכשיו , בישראל ) וחלק מהמתאזרחים 
שעזבו . המשחקים יהיו בשעות אחר הצהריים , סביר להניח ללא קהל רב . אשר 
ליחסי הכוחות , גם הם השתנו מאוד . שתי קבוצות שהיו על סף שילוב בפיינל - 
פור , מכבי ראשון לציון והפועל תל אביב , יתקשו לשמור על מיקומן הרם ללא 
השחקנים הזרים . הפועל עדיין חסר גם את המתאזרחים טרי ובנט . בלעדיהם , 
יתקשה הפועל לנצח . למכבי תל אביב , מנגד , יהיה הרכב מלא . היחלשותם 
של יריביו תבטיח לו חיים קיים בדרך לתואר ה - 22 ברציפות . הפועל ירושלים , 
על אף הבעיות הכספיות , הצליח לשמור על סגל סביר ועם שני השחקנים הזרים 
שברשותו יישאר בצמרת , כמו אשתקד . מי שעשוי ליהנות מהמצב החדש הוא הפועל 
חולון , בגלל היחלשותם של מכבי ראשל"ץ ( אם לא ישובו הזרים שלו ) והפועל 
תל אביב . הרכב סביר מבחינתו ( ללא פייגינס , אבל עם ויליאמס ודומאס ) 
, עשוי לחולל מהפך ולהשתלב בין 4 הגדולות . גם הפועל גליל עליון שהתנסה 
במשחקי חוץ בגביע אירופה , אמנם ללא וויין קמבל המורחק אבל עם טרי מרטין 
ודייזי בורמור , עשוי לעלות על " רכבת המנצחות " יעד שנראה רחוק מהגליל 
לפני מלחמת המפרץ . מכבי חיפה , שכבר ניצח בהרכב כחול - לבן גם לפני הפגרה , 
יוסיף לעשות מאמץ רציני אבל לא יותר מכך . אל התחתית הרותחת ייקלע מכבי 
רמת גן , ללא שני הזרים פירסון והולקומב ושני המתאזרחים , קרטר וסמית . 
הנהנה מכך עשוי להיות הפועל גבת , בינתיים עם הזר רוברטס , על חשבון בית"ר 
תל אביב שישחק גם הוא ללא שני הזרים , האקט ( סגן מלך הסלים בליגה ) ודאוסן . 
הצהרת כוונות יהיו כבר היום . מכבי ראשון לציון , עם המאזן הטוב ביותר 
העונה אחרי מכבי תל אביב , יתארח אצל מכבי חיפה . נכון לאמש , מאבק ישראלי 
טהור בין שתי קבוצות בעלות כשרונות : ותיקי ראשל"ץ מול צעירי חיפה . משחק 
מעניין יהיה ברמת השרון , שתארח את הפועל חולון . ניצחון חוץ חולוני יעלה 
אותו זמנית לצמרת הגבוהה וישקיע את רמת השרון בתחתית . גליל עליון לבטח 
ישאף לגמול לחברים מגבת על ההפסד הצורב בסיבוב הקודם . קרב תחתית יהיה בכפר 
המכביה , כשמכבי רמת גן יארח את בית"ר תל אביב . מי שמתעתד לבוא למשחקים , 
בל ישכח את ערכת המגן ; בלעדיה לא יורשה להיכנס . 
