איתן סולמי , מנכ"ל חברת עמידר , מודה שתאריך ההדפסה והמשלוח של החוזר 
אינו מוצלח , אבל כך זה בחיים , לפעמים . כאשר עסקנו בבעיות העלייה והעולים , 
לא חשבנו על תקיפות טילים . וכאשר הטילים החלו לנחות , נראו לפתע ענייני 
השיכון של עולים לא דחופים בכלל . עובדה היא , שהחוזר נושא תאריך ביש , 
19 . 1 . 61 , ודיירי עמידר , שקיבלו אותו ימים אחדים לאחר מכן , בין 
טיל לטיל , חשבו בוודאי לעצמם : בדיוק על זה יש להם עכשיו זמן לחשוב ? 
בחוזר פונה עמידר אל כ000 , 7 מתוך 08 אלף דייריה , שלפי ההגדרות המקובלות 
בחברה , מחזיקים " דירה ציבורית שגודלה חורג משטח הדיור המאושר לזכאים 
בשיכון הציבורי " . בחוזר נאמר שלנוכח מצוקת המגורים וצורכי הדיור הדוחקים , 
הטילה הממשלה על חברת עמידר " לווסת את אמצעי המגורים של דייריה " . בתוקף 
החלטת הממשלה ( ליתר דיוק , קבינט הקליטה ) מוצעות ל000 , 7 הדיירים ארבע 
אפשרויות : לעבור לדירה קטנה יותר , בהתאם לזכויות הדייר ; להישאר בדירה , 
אך להשכיר חלק ממנה לזכאים אחרים ; לרכוש את הדירה ; לבסוף , בנוסח בוטה 
מעבר לנחוץ : " אם לא נקבל את תשובתך החיובית לאחת מההצעות הנ"ל בתוך 12 
יום מתאריך מכתבנו זה , או אם לא תממש את הסכמתך בתוך 03 יום מיום התייחסות 
עמידר לתשובתך מודיעה בזאת עמידר כבר עתה על ביטול חוזה השכירות ודרישתה 
לפינוי הדירה ואו תשלום שכר דירה מלא לפי המקובל בשוק " . קפתמונה1 , 71פ9להסרת 
ספקות , פועלת עמידר בעניין זה בתחום סמכויותיה הפורמליות על - פי חוזי 
השכירות , אך לא רק הצד הפורמלי קובע . החוזר עורר תגובות כעס בקרב דיירי 
עמידר , עובדי רווחה ופוליטיקאים . ואמנם , כאשר מסתכלים על העניין מהזווית 
של הנוגעים בדבר , המהלומה כואבת . מדובר על - פי רוב בדיירים שהיו בעלי 
" זכאות " מלאה לדירותיהם לפני שנים רבות . מאז נפטרו בני זוג , ילדים 
גדלו ועזבו את הבית . בדירות רבות נותרו זוגות קשישים או יחידים , מהם 
המתקיימים על קצבות זעומות וזכאים בגין מצבם הסוציאלי להנחות משכר דירה הנמוך 
בלאו הכי כמה עשרות שקלים בחודש . רשמית , הדירות הן בנות שלושה וארבעה 
חדרים , לעתים דירות כפולות , אך על - פי רוב שטחן קטן ומצבן של רבות מהן 
רעוע . קל לתאר את תסכולו של קשיש או זוג קשישים המקבלים חוזר כאמור . הם 
גרים בדירה עשרות שנים ורגילים לשכנים ולסביבה . הניתוק מהדירה ומהסביבה 
ומעבר למקום חדש ולדירה אחרת הם מפחידים ; להכניס דיירים זרים לדירה הקטנה 
הם לא רוצים ; וכסף לקניית הדירה או לתשלום שכר דירה המקובל בשוק אינו תמיד 
בנמצא . מה יעשו ? איתן סולמי אומר שהוא מודע למשמעות החלופות שמוצעות לדיירים , 
ומוסיף הבהרות אחדות שאולי יקלו לבלוע את הגלולה המרה . בניגוד למה שנקבע 
בנושא זה בחוזה היסודי , שכר הדירה מהשכרת משנה יישאר בידי הדייר . בהתחשב 
בשכר הדירה הנמוך מאוד שהדייר משלם לעמידר , תישאר בידו הכנסה נאה . נקודה 
חשובה : החברה אינה מתכוונת לתבוע את סילוקו של דייר המצהיר על נכונותו 
לקבל דיור חלופי מתאים לזכאותו , אלא אחרי שהחברה תוכל להציע לו דיור כזה , 
בסביבת מקום מגוריו הנוכחי , בתנאי שכירות מסובסדים לפי זכאותו ( החברה 
סבורה שיעמדו לרשותה בעתיד דירות רבות מאלה שהממשלה תרכוש מחברות בנייה במסגרת 
התחייבויות הרכישה ) . אשר לאפשרות של קניית הדירה , סולמי טוען כי דיירים 
הרוכשים את דירותיהם זכאים להנחות , העשויות במקרים מסוימים להגיע עד % 05 
ממחיר השמאי . מבחינה ציבורית , יש הצדקה למדיניות הבאה לידי ביטוי בחוזר . 
אם תימשך העלייה , כתקוות כולנו , עלול להיווצר בארץ משבר דיור שלא היה 
כמותו לחומרה . המדינה זכאית ואף חייבת לעשות ברכושה כל מה שניתן כדי למונעו . 
מבחינה עניינית , ההצעות של עמידר , בתוספת ההבהרות של סולמי , הן הוגנות . 
חרף אי - הנוחות או הצער העלולים להיגרם לנוגעים בדבר , מובטח שאף אחד 
לא יופקר או יושלך לרחוב . מה נשאר ? אופן הביצוע . גם ההסדר ההוגן ביותר 
עלול לפגוע , אם יבוצע בקשיחות . לא נותר לנו אלא לסמוך על פקידי עמידר , 
שלא ינהגו בדייריהם הפגיעים ביד רמה כבעל - בית קשוח - לב . קפמאפרקבשבוע 
שעבר מילאתי את הטופס לביטוח רשות של חפצי הבית נגד נזקי מלחמה . כאשר גילו 
השלטונות לציבור בראשונה את הסוד , שהיה כמוס באותה תקנה מ3791 , המאפשרת 
לבטח את חפציהם אצל נציב מס ההכנסה , הופיע משה גביש בראיון בטלוויזיה והסביר 
כמה קל למלא את הטופס : הוף חמש דקות לקריאת ההוראות , זבנג 51 דקות 
למילוי , טררח גמרנו . לי זה לקח יותר זמן , ומפאת כבודי לא אציין כמה . 
איך הצליח גביש למלא את הטופס ב02 דקות ברוטו ? לזה יש שני הסברים אפשריים . 
הסבר אחד : מן המפורסמות , שכדי להיות נציב מס הכנסה דרוש לא רק ידע רחב 
בחוק ובחשבונאות , אלא גם אינטליגנציה גבוהה ( יש פסקאות בחוק , בתקנות 
ובצווי מס הכנסה , שכדי להבינן , שלא לומר לכתוב אותן , דרוש איי קיו 
071 מינימום ) . זה יכול להסביר איך נדרשו לגביש 02 דקות בלבד כדי להתגבר 
על הטופס . הסבר אפשרי אחר : ייתכן שגביש גר בדירת שני חדרים בשיכון , 
ולא הספיק עדיין לצבור חפצים בכמויות ומסוגים החורגים בהרבה מרשימת החפצים 
המבוטחים אוטומטית . אם כך , אל לו להתייאש . הוא עדיין צעיר , ואחרי 
שיגמור את תפקידו הנוכחי ויתחיל לעשות לביתו במשרד פרטי של רואה - חשבון , 
ירכוש את תכולת הבית של משפחה ישראלית ממוצעת , לפחות , ואז יידרשו לו 
יותר מ02 דקות למילוי טופס הביטוח . על המוזרויות של רשימת החפצים המבוטחים 
אוטומטית , מה שיש בה ומה שאין , כבר נכתב הרבה . אני מקווה מאוד שהצלחתי 
בטופס שלי לתאר כל פריט ופריט ולתת בהם סימנים , ושביום שבו אגיש חס וחלילה 
תביעה , לא יסביר לי הפקיד למה הסעיף הזה לא בסדר , וגם זה , וגם ההוא . 
בעת ההגשה של הטפסים לפקיד כעת , הוא איננו בודק כלום . העיקר לשלם את 
הפרמיה . אך למרות התלונות והיבבות הרבות שנשמעו בעניין , בעיקר על הצד 
המינהלי - ביורוקרטי , נראה לי שההסדר בעיקרו הוגן וסביר . אילו הסכימו 
חברות הביטוח לבטח נגד נזקי מלחמה , הביורוקרטיה לא היתה פחותה . גם המחיר 
נראה לי סביר , אם כי לא הכל מסכימים לדעתי . לדוגמה , טילפן לי יהודי 
יקר , שטען כי לדעתו סכנת הטילים תחלוף בתוך חודשיים - שלושה , והוא לא 
מבין , בשום אופן לא מבין , מדוע מכריחים אותו לבטח את חפציו ולשלם שלושה 
פרומילים בעד שנה שלמה . חשבתי שיש צדק בטענתו ואפשר לשפר את השיטה : להחיל 
את הביטוח רק על הזמן שבין אות אזעקה לאות ארגעה . זה יוזיל את הביטוח מאוד . 
