% 57 מנפגעיה הם מקרב האוכלוסייה הבדווית , החזירה לכותרות את חומרת המצב 
התברואתי של הציבור הבדווי באזור זה . החצבת היא מחלה נגיפית מדבקת , שלמרות 
החיסון לא הודברה עדיין לחלוטין . ניסיון העבר מלמד כי המחלה מתפרצת בדרום 
הארץ במחזוריות , מדי ארבע שנים . ההתפרצות האחרונה היתה בסתיו 5868 . 
עוד בחודש מאי 0991 נצפתה התפרצות חוזרת של המחלה בחודשי הסתיו והחורף , 
ומשום כך שונתה מדיניות החיסון . אילו היה משרד הבריאות מיטיב להיערך לביצוע 
מדיניות החיסון החדשה בדרום הארץ לפני תחילת 1991 , סבל רב היה נמנע מהאוכלוסיות 
באזור והיו נחסכים משאבים רבים . השינוי במדיניות החיסון התבסס על מחקר שפורסם 
אשתקד בארצות - הברית , שלפיו יש צורך להוסיף מנת חיסון בגיל הילדות . 
בארה"ב הצליחו להגיע לחיסון של % 07 מהילדים , ובכך למנוע מגיפות חוזרות 
של המחלה אצל ילדים עד גיל 01 . על בסיס תוצאות המחקר האמריקאי והציפייה 
להתפרצות חוזרת של המחלה קבעו חברי הוועדה המייעצת למחלות זיהומיות ולחיסונים , 
במשותף עם חברי הוועדה המייעצת לרפואת ילדים שליד משרד הבריאות , כי אין 
צורך לחסן את כל האוכלוסייה . הם המליצו על הגברת החיסון בקרב ילדים ואוכלוסיות 
הנמצאות בסיכון גבוה , כולל אוכלוסיות המיעוטים . בין 6891 ל8891 חלה ירידה 
בתחלואה בחצבת בכל אזורי הארץ , מ64 חולים לכל 001 אלף תושבים ל22 חולים 
לכל 001 אלף תושבים . באזור הדרום חלה ירידה מ455 חולים לכל 001 אלף תושבים 
ב5891 , ל411 חולים לכל 001 אלף תושבים ב7891 וב0991 . עד כה נהוג היה לחסן 
נגד המחלה בגיל 51 חודש בלבד . בתוכנית החיסונים החדשה נקבע כי החיסון נגד 
חצבת יינתן בפעם השנייה בכיתה א , וכי יאותרו בכל אזורי הארץ " כיסים " 
שלא חוסנו הוראה שחלה , כמובן , גם על אוכלוסיית הבדווים . לקראת סוף 
שנת הלימודים תש"ן ( ביוני 0991 ) , חוסנו כל תלמידי כיתות א במדינה בחיסון 
חוזר . תוכנית זאת הוכיחה את עצמה בכל אזורי הארץ , פרט לדרום . שם אותרו 
002 חולים בחודש ינואר 1991 , מתוכם כ051 בדווים , מה שמוכיח שאוכלוסיית 
הסיכון בדרום לא אותרה במועד . בימים אלה מגבירים שם את החיסון בקרב תינוקות 
בגיל 621 חודש ומחסנים את תלמידי בתי - הספר , עד י"ב . הווירולוג ד"ר צבי 
בן - ישי , סגן מנהל בית - החולים רמב"ם , מסביר כי רק זן אחד של הנגיף 
מוכר , וכי הדבקה אחת בו מקנה חסינות לכל החיים . יחד עם זאת , על החסינות 
בפני חצבת משפיעה גם מערכת החיסון התאית , ואם זאת פגומה , גם מי שחוסן 
ויש לו נוגדנים נגד מחולל המחלה עלול לשוב ולחלות . גיל החולים ושכיחות המחלה 
תלויים בצפיפות האוכלוסייה ובגורמים כלכליים וסביבתיים . " כדי שהנגיף 
ישמור על תחלואה סטטית " , מסביר ד"ר בן - ישי , " דרושה אספקה מתמדת של 
אזרחים חשופים , שלא חלו ולא חוסנו . באוכלוסייה קטנה הנגיף נעלם , והוא 
חוזר כאשר מצטברים די אנשים בלתי מחוסנים . לכן אנו עדים להתפרצויות מדי 
כמה שנים . עוצמת ההתפרצות תלויה במספר הבלתי מחוסנים . אם יחדור הנגיף 
לאוכלוסייה מבודדת , תתפרץ המגיפה בממדים עצומים , כמעט % 001 , ותקיף 
את כל קבוצות הגיל . " בארצות מפותחות גורמת החצבת מוות לעתים רחוקות מאוד . 
לעומת זאת , בילדים שתזונתם לקויה , בארצות מתפתחות , החצבת גורמת תמותה 
של תינוקות . בארצות מתועשות החצבת מופיעה בילדים בגיל 501 , בעוד שבארצות 
מתפתחות התחלואה ניכרת בקרב ילדים מתחת לגיל חמש . " יילודים מקבלים מהאם 
את כל מלאי הנוגדנים שבדמה . נוגדנים אלה נועדו להגן ביעילות על התינוקות 
בחודשים הראשונים לחייהם , לפני שהם מסוגלים לפתח באופן יעיל נוגדנים נגד 
מחולל מחלה . בגיל 69 חודשים הם מתפרקים ונעלמים מגוף התינוק . סבורים , 
שמצב תזונתי של התינוק משפיע על אורך החיים של הנוגדנים , ולכן בילדים 
המשתייכים לאוכלוסיות בעלות רמה סוציו - אקונומית נמוכה יש סיכוי שהנוגדנים 
ייעלמו בתוך 36 חודשים " . תינוקות בריאים מקבלים את החיסון בהיותם בני 51 
חודש , מחשש שאם יחוסנו כשנוגדני האם עדיין בגופם , החיסון עלול להיות 
בלתי יעיל . בקרב אוכלוסיות נחשלות , לעומת זאת , צריך לחסן חיסון ראשוני 
בגיל ששה חודשים וחיסון חוזר בגיל 51 חודש . החצבת היא מחלה המועברת דרך 
דרכי הנשימה . המחלה נמשכת 0121 ימים ומלווה בחום גבוה , בשיעול , בנזלת , 
בהפרשה מהעיניים ובפריחה על עור הפנים והקרקפת . החשש העיקרי הוא מסיבוכי 
המחלה , שעלולים להיות קטלניים , בין השאר זיהום , דלקת אוזניים , דלקת 
ריאות , או דלקת קרום המוח . חולים שרמת התנגודת בגופם נמוכה מועדים לסיבוכים . 
000 , 08 בדווים מתגוררים בנגב ; כ54 אחוז מהם חיים ביישובי קבע שבהם שירותי 
בריאות ממוסדים . היתר מתגוררים עדיין במאהלים , ללא מערכות מים וביוב . 
תנאי המגורים מקשים לשמור על תנאי היגיינה ובריאות נאותים . הסחבת בביצוע 
מדיניות העברתם של הבדווים בנגב ליישובי קבע אינה פוטרת את משרד הבריאות 
מאחריות ישירה לפיקוח רפואי ולחיסון האוכלוסייה . צוותים של משרד הבריאות 
וקופת חולים אמנם פועלים בשטח כדי להביא לשינוי הרגלי החיים של הבדווים , 
אך רק כ06 אחוז מהם מחוסנים נגד מחלות מדבקות . ד"ר יונס אבו - רביע , 
מנהל קופת - חולים הכללית ברהט , ציין לפני חודשים אחדים , כי למרות השקעה 
גדולה של מאמצים ומשאבים , עדיין סובלים הבדווים בנגב משיעור גבוה של תחלואה 
במחלות זיהומיות כמו צהבת , שלשולים והקאות עד כדי התייבשות . בשנים האחרונות 
שופרו מאוד הרגלי האכילה שלהם , אך בלא הגברת הרמה החיסונית , בין השאר 
בגלל ריבוי הלידות . כ%05 מהתינוקות שנולדים בדרום הם בדווים . מחקר שנעשה 
בבית - חולים " סורוקה " בבאר - שבע , שתוצאותיו פורסמו לפני שנה , מלמד 
כי למרות החשיפה הגדולה לאור השמש , הנשים הבדוויות סובלות מחוסר ויטמין 
די , וכך נפגעת רמת החיסון שלהן ושל היילודים . החוקרים משערים כי החוסר 
בוויטמין די נובע מלידות מרובות ותכופות ומתפריט לא מאוזן . רישום הלידות 
אמור להבטיח מעקב אחר תינוקות וילדים מאוכלוסייה הנמצאת בסיכון גבוה של מחלות 
זיהומיות , אלא שבמשרד הבריאות אין די כוח אדם וציוד לבצע מעקב . גם במבצע 
החיסון בדרום נאלץ המשרד להיעזר בסטודנטים לרפואה , במתנדבים מקיבוצים ומצפון 
הארץ ובכלי רכב עם הנעה קדמית שברשות כוחות הביטחון . מנהלת שירותי בריאות 
במשרד הבריאות , ד"ר ורה אדלר , תולה את הירידה ברמת החיסון של אוכלוסיית 
הבדווים בחוסר מודעות לחשיבותה של תוכנית החיסון לבריאות הילד . תושבי המאהלים 
אינם מקפידים להביא את התינוקות לתחנות טיפת חלב שביישובי הקבע , והצוותים 
הרפואיים מתקשים להגיע לכל המאהלים ולחסנם . בנוסף , מסבירה אדלר , יש 
בדווים הנשואים לנשים מן השטחים , שאינן נושאות תעודות זיהוי ישראליות . 
נשים אלה מנצלות את תעודות הזיהוי של הבדוויות הישראליות כדי לקבל שירות 
במתקנים הרפואיים , ולכן נוצרת כפילות ברישום המקשה על המעקב . מעריכים 
כי 02 אחוז מהילדים אינם מופיעים ברישומים . לאחר התפרצות המחלה התחילו הבדווים 
מתייצבים במרפאות בבאר - שבע ובכפרים כדי לקבל את החיסון . " הפעם אנחנו 
הולכים ומתגברים על ההתפרצות בעזרת מתנדבים וסטודנטים לרפואה שבאו לסייע " , 
אומר ד"ר אבו רביע , " אבל , עם כל הכבוד לנכונות ולמאמצים שמשקיע משרד 
הבריאות , מבצעי חיסון פרטיזני בכל פעם שיש התפרצות של מחלה זו או אחרת 
אינם פתרון . ניידת אחת לא מספיקה לחיסון אוכלוסייה הפזורה על שטחים נרחבים . 
בשל המורכבות של החינוך לנושא התברואה בקרב האוכלוסייה הבדווית , דרושה 
פעולה משולבת של כל הגורמים משרד הבריאות , בית - ספר לרפואה וקופות החולים " . 
הבדווים בנגב אינם האוכלוסייה היחידה בארץ הנתונה בסיכון של התפרצות מחלות 
מידבקות . גל העלייה הגדול מביא לישראל עולים חדשים ממדינות שבהן אין הטיפול 
המונע באמצעות חיסונים מפותח . הדבר עלול לפגוע ברמת החיסון הכוללת של האוכלוסייה 
בישראל . ועדת נתניהו המליצה להעביר את כל נושא הטיפול המונע לאחריות קופות 
החולים , אלא שבינתיים הקופות מתנגדות . הטיפול המיידי באוכלוסיות בסיכון 
גבוה דורש אמנם ממשרד הבריאות תוספת משאבים ותגבור כוח אדם , אלא שבחשבון 
הכולל , השקעה זאת תהיה זולה יותר . 
