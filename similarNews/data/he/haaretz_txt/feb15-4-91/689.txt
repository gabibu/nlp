העובדה ש"מועצת הפיקוד המהפכנית " של עיראק הכריזה ב61 בחודש על נכונות 
לסגת מכוויית בכפוף למספר רב של תנאים הוכיחה , כי סדאם חוסיין חוזה את 
תבוסת צבאו , אם צבאות הקואליציה יעברו משלב הלחימה האווירית להתמודדות 
בין כוחות הקרקע . תח3השליט העיראקי מעוניין , על כן , להציל את המכונה 
המלחמתית שלו מחורבן ; ומאחר שנשיא ארה"ב דחה את הצעת הנסיגה המותנית , 
חיפש לו עזרה במוסקווה . ההנהגה הסובייטית מיהרה להגיש לו עוגן הצלה . 
תח3ראשי הקרמלין הציעו תחילה , כי נסיגת הכוחות העיראקיים מכוויית תתחיל 
יומיים לאחר סיום מעשי האיבה ותבוצע " לפי לוח זמנים קבוע " . מאחר שבוואשינגטון 
פסלו את הנוסחה הזאת מכל וכל , תיקנו הסובייטים את הצעתם ואמרו , שהנסיגה 
חייבת להסתיים כעבור עשרים ואחד יום . משמע , כי מפקדי הצבא העיראקי יהיו 
יכולים להוציא מכוויית את כל הטנקים ואת כל התותחים שלהם . הנשיא בוש הבחין 
בכוונה הזאת וקבע , כי הנסיגה חייבת להסתיים בתוך שבוע ימים . תח3גם צמצום 
זה של משך הזמן יכול לאפשר לעיראקים להעביר חלק כלשהו , ולא חלק מבוטל 
דווקא מהנשק הכבד , לחוף מבטחים . אבל סדאם חוסיין עומד בשעה ששורות אלה 
נכתבות על כך שלא יסיג את צבאו מכוויית , אלא על פי ההצעה האחרונה של הקרמלין . 
תח3דובר הבית הלבן העיר למיכאיל גורבצוב , כי ברית המועצות איננה חלק מהקואליציה 
הלוחמת , ואם סדאם חוסיין לא יסכים ברגע האחרון ממש לתנאים של ואשינגטון 
יפקע האולטימטום , וכוחות הקואליציה צפויים לפתוח במתקפה יבשתית . תח3במלחמות 
קורים דברים בלתי צפויים ; אבל עד כמה שניתן להעריך את סיכויי ההתמודדות 
העומדת להיפתח , על סמך כל הנתונים הידועים על מאזן הכוחות , יש יסוד להאמין 
כי סופו של הצבא העיראקי מפלה . תח3היה לסדאם חוסיין פסק זמן של כמעט שבעה 
חודשים כדי להסיר את האיום המרחף עליו כעת . אבל מי שנותן לחבר יועציו להציג 
את הפלישה לכוויית כ"התקוממות לאומית , פטריוטית ואיסלמית " נגד " ברית 
אמפריאליסטית ציונית - נאט"ואית " אל יתפלא שמועצת הביטחון של האו"ם הסמיכה 
את ארה"ב להפעיל את כל האמצעים הדרושים כדי לכפות על עיראק ציות להחלטות , 
שגינו את הפלישה לכוויית , והכריזה על הסיפוח כעל הפרת המשפט הבין - לאומי . 
תח3השלב החדש של המלחמה עלול להעמיד את ישראל במבחן עצבים עוד יותר חמור 
מזה שהתנסתה בו עד עתה . הניסיון שצברנו בשבועות האחרונים יעזור לנו לעמוד 
במבחן הזה מתוך תקווה , כי עדיפות של צבאות הקואליציה תנחיל להם את הניצחון 
בתוך זמן לא ארוך . תח3קשה לסבול פגיעות מידי אויב אכזרי ולא להשיב לו כגמולו ; 
אבל בנסיבות המיוחדות במינן של מלחמת המפרץ אנו מצווים להשאיר את הענשת 
התוקף בידי ארצות הברית ולסמוך עליה כי תעשה לפי מיטב יכולתה כדי להקל גם 
עלינו . תח3שר הביטחון ציין , בצדק , כי הימנעותנו מתגובה עצמאית על התקפות 
הטילים לא גרעה מכושר ההרתעה של צה"ל . אל לה לממשלה לשעות לטרוניות הטוענות 
את ההיפך . כבודנו לא נפגע מכך שנעננו לפניותיה החוזרות ונשנות של ארה"ב , 
וצה"ל לא נתבע לגאול אותו באמצעות מבצעים הרפתקניים . 
