על אף כל התחזיות האפוקליפטיות שבעקבותיהן נעשו פיטורים וקיצוצים בכמה ממשרדי 
הפרסום , מתעקשים הפרסומאים מגליקמן - נטלר - מייזלר שאצלם הכל בסדר , 
עולם כמנהגו נוהג אין פיטורים , אין קיצוצים במשכורות העובדים . גליקמן : 
" אצלנו המצב טוב יחסית ואנחנו מאמינים שעם הזמן המצב רק ישתפר ותהיה לנו 
שנה טובה ופורייה . לא מצאנו שום סיבה לקצץ במספר העובדים או בשכרם , ואנו 
ממשיכים לשמור על מורל גבוה ומאחלים הצלחה לכל הענף " . אנחנו לא בדיוק יודעים 
על מה הם מתבססים שם בגליקמן - נטלר - מייזלר . משרד זה קיבל אמנם באחרונה 
חלק מתקציב הפרסום של חברת ויוצא בקרוב לעיתונים עם קאמפיין לתנורים וכיריים , 
אבל מכאן ועד לאופטימיות שכזו המרחק רב . מי יודע , אולי הם נדבקו מהקאמפיין 
האופטימי שיצרו לחברת אביק , היוצא בימים אלה . 
