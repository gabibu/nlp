הנהלת כור ובני משפחת זבלדוביץ הגיעו שלשום להסדר על חלוקת הבעלות ביניהם 
בחברת סולתם . לפי ההסכם ויתרו בני משפחת זבלדוביץ על מניותיהם בחברת סולתם 
ואילו כור ויתרה על חלקה בחברת השווק של סולתם , סלגד . בעקבות ההסדר יסירו 
כור ומשפחת זבלדוביץ את התביעות ההדדיות שהגישו בעבר . חברת סלגד תמשיך 
לפעול בשיווק מוצרי סולתם , אך בד בבד תימשך הפעילות של זרוע השיווק של 
סולתם שהוקמה כדי לעקוף את פעילותה של חברת סלגד שבה שלט שלמה זבלדוביץ . 
עקרונות ההסדר סוכמו השבוע בלונדון . בפגישה השתתפו מנכ"ל כור בני גאון , 
יצחק זמיר מנכ"ל קבוצת הפלדה של כור , שלמה זבלדוביץ ובנו . 
