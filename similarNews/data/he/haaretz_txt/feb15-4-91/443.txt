מוסקווה ( ע"ר וע"ץ ) . נשיא הפדראציה הרוסית , בוריס ילצין , קרא אתמול 
להתפטרות מיידית של נשיא בריה"ם , מיכאיל גורבצוב , ולהעברת סמכויות הנשיאות 
לידי " מועצת הפדראציה " , המורכבת מראשי הרפובליקות של בריה"ם . " אני 
מסתייג ממדיניותו של גורבצוב וקורא להתפטרותו המיידית ולהעברת סמכויות השלטון 
לידי הגוף הקולקטיווי מועצת הברית " , אמר ילצין בתוכנית טלוויזיה , שהועברה 
בשידור חי לכל רחבי בריה"ם . " קיבלתי את החלטתי , וכל איש חייב לקבל את 
החלטתו . לא אסטה מן הדרך הזאת " , אמר ילצין . " אני מאמין בתמיכתם של 
בני העם הרוסי " . בהמשך דבריו הדגיש ילצין כי גורבצוב הונה את העם בשש שנות 
שלטונו , וריכז בידו כוח שלטון רודני , במסווה של נשיאות אקסקוטיווית . 
בחלק אחר בנאומו מתח ילצין ביקורת על חבילת רפורמות של מחירים , שפורסמה 
על - ידי הממשלה הסובייטית המרכזית שלשום . " הממשלה החדשה מטפלת ברפורמות 
בדרך הישנה . דעתי היא שהדבר יוליך למבוי סתום " , אמר . קפידבינשלטונות 
גרוזיה עצרו אתמול את גאבה יוסליאני , מנהיג קבוצה צבאית - למחצה , פחות 
מ42 שעות לאחר שהוקיע מנהיג לאומני גרוזיני והכריז כי בדעתו להקים מפלגה 
פוליטית יריבה . עיתונאי מקומי מסר כי מנהיג המיליציה הבלתי - רשמית " מחדריוני " 
( הפרשים ) , נעצר בידי חיילי משרד הפנים של גרוזיה . אין ספק כי מעצר 
זה ילבה במידה נוספת את המתיחויות ברפובליקה הדרומית . עיתונאים אחרים מסרו 
כי מנהיגים נוספים של " הפרשים " נעצרו בעיר הבירה טביליסי ובארבע ערים 
אחרות . אחד מהם אמר , כי מספר העצורים מגיע ל04 . 
