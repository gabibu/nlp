כמו כל מלחמה , גם מלחמת המפרץ שופכת אור חדש על אירועים ועל התרחשויות 
קודמים , ומאפשרת להבין אותם אחרת משהובנו בעת התרחשותם . פרשה מעין זו 
היא רצף - האירועים האומלל הקרוי " פרשת איראן - גייט " או " פרשת איראן - 
קונטראס " , שכמעט מוטטה את ממשלו של רונלד רייגן . נזכיר נשכחות : מדובר 
בשרשרת של אירועים , שלא כולם הובהרו לחלוטין עד היום , ובה היו מעורבים 
שניים מיועצי הנשיא לביטחון לאומי ( רוברט מקפרליין והאדמירל גון פוינדקסטר ) 
, עוזר בכיר של הנשיא לענייני ביטחון לאומי ( קולונל אוליבר נורת ) , 
כמה סוחרי - נשק , ודמויות אחרות משולי עולם המדיניות , השירותים החשאיים 
והספסרות הבין - לאומית , וכן כמה נושאי תפקידים ישראלים ( מנכ"ל משרד 
החוץ , יועץ ראש - הממשלה לענייני טרור , נספח צה"ל באיראן שהפך בינתיים 
לאיש - עסקים בין - לאומי , ועוד ) . עיקרה של הפרשה היה שרשרת של עסקאות 
שבמסגרתה סיפקו ארצות הברית וישראל בדרכי עקלתון שורה של כלי נשק , ובעיקר 
טילים , לאיראן תוך כדי מלחמתה נגד עיראק , בניגוד למדיניותה המוצהרת של 
ארצות הברית . ספיחי הפרשה הובילו לשאלה : האומנם השתמשו בכספים ששילמה 
איראן כדי לממן את מורדי הקונטראס בניקרגואה כדי לעקוף את חקיקת הקונגרס 
שאסר על הממשל לספק סיוע צבאי למורדים האנטי - סאנדיניסטיים . על כל העסקה 
גם ריחף צלה של השאלה , האם היה באספקה זו לאיראן גם ניסיון להבטיח את שחרורם 
של בני ערובה מערביים שנחטפו בלבנון בידי בעלי - בריתם השיעים של האיראנים , 
גם זאת בניגוד למדיניותו של רייגן שלא לנהל משא ומתן על חטופים . במשך למעלה 
משנתיים העסיקה הפרשה את דעת הקהל האמריקאית , הישראלית והבין - לאומית . 
מה לא היה בה : נשיא אמריקאי פופולרי אך נעדר הבנה ביחסים בין - לאומיים , 
שגמגומיו הפומביים העידו שהוא מגשש כסומא בארובת המערכת הבין - לאומית , 
ונדמה כי הוא מלך שולל על - ידי יועצים ממולחים ולא - ישרים ; קבוצה של 
קצינים בכירים ויועצים צבאיים במועצה לביטחון לאומי שנדמה כי עשו דין לעצמם 
והחליטו לנהל מדיניות חוץ וביטחון עצמאית בניגוד לחוק ולעמדותיו המפורשות 
של הנשיא ; סוחרי - נשק וסוכנים ישראלים מסתוריים במחסנים אפלים בערי נמל 
גרמניות ; נסיעות מסתוריות של פקידים אמריקאיים בכירים לאיראן , מחופשים 
ולבושי קפלטים , כאשר באמתחתם מתנות לראשי המשטר החומייניסטי מספרי קוראן 
ועד עוגות מתקתקות , מלאכת מחשבת של אופים מתל - אביב ; ועדות קפמאליד4חקירה 
של הקונגרס האמריקאי , שבראשן סנאטורים וחברי בית - הנבחרים , שכל אחד 
רואה עצמו כיורשו של קיקרו במשפט הרומי נגד קאטילינה , ובטוח כי הוא מביא 
גאולה לעולם ; קולונל - נחתים כריזמטי , עטור אותות הצטיינות מווייטנאם , 
המעיד בביטחון עצמי תוקפני כיצד ניסה , בודד וללא גיבוי , להציל את האומה 
האמריקאית , את החירות ואת כל העולם המערבי מפני השתלטותם של הסאנדיניסטים , 
שלוחי הקומוניזם הבין - לאומי בניקרגואה ; העברות כספים מפוקפקות ומסובכות 
דרך בנקים שווייצריים לחשבונות מסתוריים ; מומחי ביטחון אמריקאיים , קצינים 
בדימוס שהפכו סוחרי נשק ולוחמים אנטי - קומוניסטיים ; ובשוליים פוליטיקאים 
ישראלים , שהיו מעורבים בפרשה בצורה זו או אחרת , המנסים ללא הבדל מפלגה 
והשקפת עולם לברוח מכל אחריות . קיצורו של דבר , דרמה פוליטית טלוויזיונית , 
שאילו המציאו אותה בהוליווד איש לא היה מתייחס ברצינות לאמינותה . מה שהלך 
לאיבוד בכל הכיסוי הסנסציוני והפוטוגני הזה של הפרשה , הוא שכל העניין התפתח 
על רקע מחלוקת עמוקה בממשל האמריקאי בשאלת היחס למלחמת איראן - עיראק . 
הצד שהפסיד באותה תקופה במחלוקת הביורוקרטית הזאת בוואשינגטון ניסה , בחוסר 
מיומנות , בצורה שלומיאלית ובאמצעים שהיו ללא ספק פסולים , להקטין במידה 
כלשהי את הנזק שנגרם מהחלטה שראה כשגויה . העובדה המונחת ביסוד הפרשה היא 
שבעקבות המהפכה החומייניסטית באיראן ותפישת בני - הערובה בשגרירות האמריקאית 
בטהרן ראתה ארצות הברית באיראן המהפכנית המוסלמית את האויב המסוכן ביותר 
למעמדה במזרח התיכון . כאשר תפס רייגן את מקומו של גימי קארטר בבית הלבן 
ב1891 לא השתנתה מדיניות זו , וכשעיראק תקפה את איראן ציפה הממשל להתמוטטות 
מהירה של ממשל חומייני השנוא . העובדה שהיתה זו עיראק שתקפה את איראן הועלמה 
והושכחה בכוונה תחילה על - ידי המערב , שהיה שטוף באיבתו האנטי - מוסלמית 
והאנטי - איראנית . על השנאה הזאת לאיראן בנה סדאם את מתקפתו הדיפלומטית . 
כפי שמוכיחה גם מלחמת המפרץ , טועה מי שמזלזל ביכולתו של נשיא עיראק לשלב 
תוקפנות , דיפלומטיה , ברוטליות והסברה . על בסיס השנאה לטהרן השכיל סדאם 
לרתום את התעשייה המערבית , תמורת פטרו - דולרים טבין ותקילין , לבניית 
מכונת המלחמה העיראקית . חברות וממשלות מערביות , מגורות על - ידי סכומי - 
עתק שמקורם בהכנסות - נפט , החלו לייצא נשק וחומרי לוחמה כימיים וביולוגיים 
לעיראק . הנימוק הפוליטי שהושמע במערב הליברלי , הדמוקרטי והקפיטליסטי 
היה כפול : ראשית , זיקה מחודשת זו של עיראק למערב מרופפת את קשריה עם 
ברית המועצות , פטרוניתה המסורתית ; שנית , רק עיראק הבעתיסטית , הלאומית - 
ערבית , ה"חילונית " היא מחסום יעיל בפני הפונדמנטליזם המוסלמי המאיים , 
ולכן יש לעודדה . על רקע זה חודשו בתחילת שנות ה08 היחסים הדיפלומטיים בין 
בגדד לוואשינגטון , שנקטעו במלחמת ששת הימים , והועלמה העין מפעילות הטרור 
הפלשתינית שמקורה בעיראק . ממשלת עיראק שלחה לבירת ארצות הברית את אחד הדיפלומטים 
המוכשרים והמתוחכמים ביותר שלה ניזאר חמדון , המכהן כיום כסגן שר - החוץ . 
כל מי שהיה בוואשינגטון יודע עד כמה השכיל שגריר זה להתברג למארג החברתי - 
מדיני של הבירה האמריקאית . בעזרת יחצ"נים נפתחו בפניו שערי החברה הוואשינגטונית . 
בטונים מדודים ושקולים , ובאנגלית אוקספורדית רהוטה , הפציר בבני שיחו 
להבין כי ארצו היא מדינה מתונה , המבקשת להסתפח לקהילת העמים בני - התרבות ; 
כל רצונה הוא לחפש דרכים אל המערב , שכן איום משותף איסלם פונדמנטליסטי 
מאיים על ארצות הברית , על עיראק ועל כל המערב . פה ושם פיזר גם רמזים 
לבני שיחו , שהיו להוטים לשמוע דברים אלו , כי הסכסוך הישראלי - ערבי מתגמד 
לנוכח האיום המוסלמי - איראני , ובמעט רצון טוב משני הצדדים אפשר לפתרו 
על - ידי פשרה פה ופשרה שם . בהיסטריה האנטי - איראנית שאפפה אז את ואשינגטון , 
ולא מעט מיהודיה בעלי - ההשפעה , ניתן היה להבחין אפילו במלומד ישראלי 
או שניים , שנחשבו מומחים לעיראק , שחברו יחד למתקפת ההסברה העיראקית וביקשו 
למצוא מסילות ל"אופציה העיראקית " גם בצמרת השלטון בישראל . מי שניסה להציג 
אז בוואשינגטון סימני שאלה לנוכח התפעמות זו מסדאם חוסיין נתפש כיפה - נפש 
נאיווי , אם לא תועמלן זול של ישראל . האם לא איימו חומייני ומקורביו כי 
הדרך לירושלים מובילה דרך בגדד ? האם לא העניק חומייני לאש"ף את בניין הנציגות 
הישראלית לשעבר בטהרן ? האם לא עודדה איראן את הטרור השיעי של החיזבאללה 
בלבנון ? האם אין אסד בעל בריתה של איראן ? לשיא של אטימות פוליטית ומוסרית 
הגיעו הדברים בעת שהעיראקים השתמשו בנשק כימי כלפי האיראנים , ואחר כך כלפי 
האוכלוסייה הכורדית בעיראק עצמה . היה זה השימוש המאסיווי הראשון בגז מאז 
מלחמת העולם הראשונה עניין שבגינו נחתמו אמנות בין - לאומיות והיו לו קונוטציות 
אמוציונליות חזקות בכל העולם המערבי . והנה זה פלא : עיראק השתמשה באותה 
תקופה בגז כמה וכמה פעמים , האו"ם דן בנושא פחות משיידון לאחר מכן באינתיפאדה , 
ועדות בין - לאומיות קבעו כי עיראק אכן השתמשה בגז , תמונות זוועה של נשים 
וילדים כורדים מתים שרועים ברחובות חלבגה התפרסמו בטלוויזיה ובעיתונים אך 
ירח הדבש בין ארצות הברית , והמערב בכלל , לבין עיראק נמשך ללא הפרעה . 
פה ושם הפטירו דוברים אמריקאים רשמיים כמה דברי כיבושין מתונים אך העסקים 
נמשכו כרגיל . השוחט מבגדד שחט ועסקיהן של החברות המערביות המשיכו ופרחו . 
קשה להניח כי מדינה אחרת היתה יוצאת בשלום משימוש בנשק הרעלה המוני כמו 
שעלה בידיה של עיראק . היו כמה אנשים בוואשינגטון שנחרדו עקב מהלכים אלה , 
והבינו כי תחת מעטה האנטי - מוסלמיות בונה עיראק מכונת מלחמה בעלת עוצמה 
שלא היתה כמותה בעולם הערבי , והיא מהווה סכנה לשכנותיה ( כולל לסעודיה 
ולכוויית , שהיו אז חלק ממכונת התעמולה והתמיכה הכספית בעיראק ) . היו 
גם כמה אנשים בישראל שלא זזו מעמדתם כי למרות הכל בשל זיקתה הערבית , 
האידיאולוגיה הבעתיסטית התוקפנית הפאן - ערבית , קרבתה הגיאוגרפית , ההיסטוריה 
האנטי - ישראלית הקיצונית של המשטרים העיראקיים בעבר , והעובדות הגאו - 
פוליטיות במשוואה בין איראן לעיראק מהווה האחרונה את האיום החמור יותר על 
ישראל . חוגים אלה בישראל טענו כי במציאות המזרח - תיכונית היו , ויהיו 
תמיד , אינטרסים משותפים למדינות הלא - ערביות באזור טורקיה , איראן , 
אתיופיה וישראל מעל ומעבר לעמדותיהם המשתנות של המשטרים הקיימים באותן 
ארצות . אפילו משטר מרקסיסטי באתיופיה , כך נטען , יחוש עצמו בסופו של 
דבר מאוים על - ידי שכניו הערבים - מוסלמיים , ואפילו משטר חומייניסטי יחוש 
באיבתם של אויביה ההיסטורים הערבים של האומה הפרסית . גרסה מעודכנת זו של 
" ברית הפריפריה " מיסודו של דוד בן - גוריון ניצבה כנר לרגליהם של בעלי 
תפישה זו . הם מצאו לעצמם בעלי ברית בארצות הברית , שטענו כי מתוך שיקולים 
גאו - פוליטיים אל לה לארצות הברית לשרוף את גשריה עם איראן , אפילו לא 
בתקופה החומייניסטית . לא תמיד השכילו בעלי עמדה זו להציג את עמדתם בצורה 
סבירה בציבור האמריקאי : דיבורים עילגים על " איאטולות פרגמטיים " נשמעו 
לעתים כמהתלה זולה . מעבר להצגה הלא - מוצלחת של עמדתם ניסו חוגים אלה למנוע 
את הסחף הפרו - עיראקי בוואשינגטון אך הם היו במיעוט , ועמדתם לא התקבלה . 
האופוריה הפרו - עיראקית היתה בעיצומה , כאשר ה"ערביסטים " במחלקת המדינה 
מנצחים עליה . גם שר החוץ האמריקאי דאז , גורג שולץ , מדינאי מפוכח ונבון 
בדרך כלל , נגרר עמה , ושר ההגנה באותן שנים , קספר ויינברגר , שאהדתו 
הפרו - ערבית היתה לשם דבר , היה מראשי המדברים בכיוון זה . מתוך מצוקה 
זו של גורמים ישראליים ואמריקאיים , שמצאו את עצמם במיעוט , נוצרה הברית 
הלא - קדושה שהביאה לעולם את שערוריית איראן - גייט . לתפישות גאו - פוליטיות 
בעלות משקל חברו גורמים מפוקפקים בסחר הנשק הבין - לאומי והרצון לפתור את 
בעיית המזומנים למימון הקונטראס בניקרגואה . כפי שקורה לעתים בסוגיות בין - 
לאומיות , הסתבכו שיקולים נכונים בתאוות - בצע ובמדיניות - עוועים . התוצאה , 
כזכור , היתה קטסטרופלית . אין אפשרות וצורך להצדיק היום בדיעבד את מעשיהם 
של נורת ופוינדקסטר , כשם שלא כל ההצדקות של כמה מן הישראלים המעורבים בדבר 
שכל מעייניהם בעת שהתפוצצה הפרשה היו בהצלת עורם הפוליטי ראויות עתה להכשר 
רטרואקטיווי . אך כיום , יותר מאשר בעת שהתרחשה הפרשה , אפשר להבין מה 
היה באמת ביסודה . היו בה , כמובן , הרבה אמביציה וחוסר - אחריות , שוויץ 
ישראלי ויהירות אמריקאית , תאוות - בצע וחוסר ריסון , מלל אנטי - קומוניסטי 
ותת - רמה בביצוע , שגבלו במגוחך ולא רק בפלילי . הדרך היתה מוטעית ושגויה , 
אך מעל ומעבר לכך היו האנשים בוואשינגטון ובתל - אביב שהיו קשורים לנושא , 
אלה אשר הבינו כי הסכנה האסטרטגית האמיתית למערב , למדינות - ערב השכנות 
ולישראל אינה טמונה באיראן , ככל שמדיניותה והאידיאולוגיה שלה בתקופת חומייני 
ראויים היו לכל גינוי . הסיכון האסטרטגי , למערב ולישראל , לא נבע מהמון 
מתלהם הכובש את שגרירות ארצות הברית בטהרן או חוטף בני - ערובה מערביים , 
או אפילו קשור בפיצוץ המוני של מוצבי הנחתים בביירות . הסיכון האסטרטגי 
הוא בממשל מרוכז ומגובש , המשכיל להקים לעצמו בתוך שנים אחדות צבא בן מיליון 
איש , לחמש אותם באלפי טנקים וכלי ארטילריה ובמאות מטוסי קרב והפצצה חדישים 
ומשוכללים , לרכוש במערב ובמזרח ידע טכנולוגי מעולה , להקים כורים גרעיניים 
ומפעלי - ענק לנשק כימי וביולוגי . כל מה שמאיים עתה על המערב ועל ישראל 
הוא מה שניסו אותם אנשים למנוע , בדרך מוטעית ופלילית , באמצעות אותם 
מהלכים שהביאו לתוצאות האומללות של פרשת איראן - גייט . אטימותה של ואשינגטון 
הרשמית היא שהובילה למלחמה הנוכחית . גם הטילים המשוגרים אלינו כעת נופלים , 
בין השאר , בגלל עיוורון אמריקאי ועקב טעות מדינית חמורה ומרחיקת - לכת 
שעשתה ואשינגטון בהערכת האויב האמיתי . בבוא עת חשבון נצטרך להתחשבן עם 
ואשינגטון גם בשאלה זו . 
