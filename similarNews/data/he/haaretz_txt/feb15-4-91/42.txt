בשבוע שבו לימדה עורכת הדין היהודייה מניו יורק , ריטה האוזר , סניגוריה 
על התנהגות אש"ף במשבר המפרץ במאמר נחרץ ב"ניו יורק טיימס " , היה מעניין 
להאזין לאינטלקטואל פלשתינאי נחרץ פחות ומהורהר יותר , שהשמיע בוואשינגטון 
כמה דברים נוקבים של ביקורת עצמית . זיאד אבו - עמר , פרופסור למדע המדינה 
באוניברסיטת ביר זית , דיבר באוזני ועידה אקדמית בחסות מרכז מחקר פרו - 
פלשתיני , שהיושב ראש שלו הוא פרוף הישאם שרעבי . פרוף אבו - עמר מאמין , 
כי הדרך היחידה שבאמצעותה יוכל אש"ף לחזור ולזכות באמונם של בני עמו , 
של הערבים ושל המערכת הבין - לאומית , היא שינוי מנהיגותו ומבנהו . " התנועה 
הפלשתינית שרויה בתוהו ובוהו מוחלט , היא אינה יכולה לעמוד באתגרי ההווה 
והעתיד " , אמר . " אסור לה לחזור על שגיאות העבר , כאשר נמנעה להסיק 
מסקנות מכישלונות " . באשר למבנה , הוא מאמין כי באש"ף יש יותר מדי סיעות 
ופלגים , והוא יתפורר וילך , אלא אם כן תהיה קונסולידציה . " יספיקו 
שלוש או ארבע סיעות המייצגות את הזרמים העיקריים " . באשר להנהגה : " אני 
יודע שזה נושא עדין " , אמר אבו עמר , " אבל יהיה קשה להמשיך עם הנהגה 
באמצעות שליח " . הוא רוצה לשים קץ לדומיננטיות של המנהיגות הגולה בתנועה 
הלאומית הפלשתינית , ולהעביר את המוקד אל הגדה המערבית ואל עזה . הוא יודע , 
שישראל תקשה על התהוותה של מנהיגות כזאת , אבל הוא התקרב אולי יותר מכל 
דובר פלשתינאי אחר אל רעיון " המנהיגות המקומית " , שישראלים גילגלו באופנים 
שונים מאז אמצע שנות ה07 . בתור שכזאת , קריאתו של אבו - עמר לא תיפול על 
אוזניים קשובות בתוניס ובהרבה מקומות אחרים . משקיף פלשתינאי ותיק בוואשינגטון 
אמר לי : " זו בעצם נוסחה להוצאה הדרגתית של אש"ף מכלל פעולה . הוא מוציא 
את הערמונים מן האש בשביל ישראל " . המשקיף הזה אומר , כי ביקורת עצמית 
ברוח אבו - עמר נשמעת בימים האלה לעתים מזומנות ב"פגישות של פלשתינאים , 
בארוחות בוקר פרטיות " , אבל הוא מאשר כי ביקורת פומבית היא עניין נדיר . 
הוועידה שבה דיבר אבו - עמר גם שמעה מפי אינטלקטואל פלשתינאי אחר , בישארה 
באחבאח , נתונים דרמטיים על היקף הפגיעה הכלכלית של משבר המפרץ בפלשתינאים , 
הן בפזורה הערבית והן בשטחים הכבושים . הוא מעריך את ההפסדים של פלשתינאים 
בכוויית לבדה ב01 עד 21 מיליארד דולר , סכום שאחרים סבורים כי הוא מופרז . 
בחשבונו כולל באחבאח לא רק את הפסדי השכר הניכרים , אלא גם הפקעות רכוש 
וירידת ערכם של חסכונות בעקבות הפיחות המאסיווי שביצעה עיראק בדינר הכווייתי . 
בבנקים בלבד הפסידו הפלשתינאים הכווייתים ארבעה עד חמישה מיליארדי דולר . 
כאשר מצרף באחבאח את הנזקים האלה אל הירידה בערך מקרקעין ומניות שהיו בבעלות 
פלשתינאים בכוויית , הוא מגיע ל01 עד 21 מיליארד דולר . הוא מניח כי בהתחשב 
ב"גישה הכווייתית לפלשתינאים " מאז פרץ המשבר , אפשר שהאנשים האלה לא יפוצו 
אפילו חלקית . באחבאח טוען , כי בשנה שעברה הפסיד אש"ף הכנסות של שלושה 
מיליארד דולר עקב משבר המפרץ , הערכה שפלשתינאים אחרים בוואשינגטון מתייחסים 
אליה בספקנות . באשר לשטחים הכבושים , זאת רשימת האסונות הכלכליים לפי באחבאח : 
משבר המפרץ גרם ירידה של חמישית בערכו של הדינר הירדני , וצימצם אפוא במידה 
ניכרת את כוח הקנייה של פלשתינאים רבים . ב9891 קיבלו תושבי הגדה מקרוביהם 
בכוויית סיוע של 021 מיליון דולר . מקור ההכנסה הזה הסתתם לחלוטין . 000 , 
04 פלשתינאים שיש להם היתר מגורים בשטחים חזרו מכוויית בעקבות הפלישה העיראקית , 
והצטרפו אל מעגל מחוסרי העבודה . לפי דבריו , % 52 מכוח העבודה הפלשתיני 
בשטחים מובטלים , והשבים מכוויית ידלדלו עוד יותר את תקציבי הסעד . ישראל 
שמה למעשה קץ ליצוא מן הגדה לירדן , בטענה שהוא יגיע לעיראק . ב7891 עמד 
היצוא הזה על 94 מיליון דולר . נפסק כל הסיוע של ממשלת כוויית למוסדות פלשתיניים 
בשטחים . העזרה הכוללת היתה קודם לכן 07 מיליון דולר בשנה . הסיוע מארצות 
אחרות במפרץ הפרסי יפחת מ07 מיליון ל05 מיליון דולר . על זה מוסיף באחבאח 
את התמוטטות התיירות ואת נזקי העוצר הישראלי ( " חמישה מיליוני דולר ביום " ) 
. הנתונים האלה מדברים בעד עצמם , גם אם יש ויכוח על מידת הדיוק שלהם . 
מצטיירת מהם תמונה של תבוסה פלשתינית כללית בחודשים האחרונים . הפלשתינאים 
לא הפסידו רק אהדה ותמיכה פוליטית . הם נעשו גורם עוד יותר עוין לסטטוס 
קוו ממה שהיו לפני אוגוסט 0991 . כל יום שעובר מחזק את התחושה , שלפלשתינאים 
יש פחות ופחות מה להרוויח מסדר עולמי חדש , או אפילו מסדר אזורי חדש . 
