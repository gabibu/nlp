דובריה הרשמיים של מוסקווה הרבו אתמול להצדיק את התערבותם להצלתו של סדאם 
חוסיין בדאגה לחיי אזרחים תמימים בעיראק אך בו בזמן המשיכו להכשיר את הקרקע 
לעימות המכריע עם הרפובליקות הסוררות , העלול להסתיים בשפיכות דמים קשה 
יותר מאשר בסיבובים הקודמים . הסובייט העליון במוסקווה החליט לכפות את ההשתתפות 
במשאל העם של ה71 במארס על שבע רפובליקות שלוש הבאלטיות , שלוש הקווקזיות 
ומולדאוויה . כמו ההתערבות הצבאית בווילנה שעלתה בחייהם של 41 ליטאים בלתי - 
חמושים , כונה ההחלטה הזאת לרגע מכריע במשבר המפרץ שאכן הסב ממנה את תשומת 
הלב העולמית . " כרגיל , המאורעות בתוך בריה"ם קשורים קשר הדוק עם הנעשה 
בעולם " אומר אנדריוס קוביליס , המזכיר הכללי של התנועה הלאומית הליטאית 
" סאידיס " . " חשנו זאת על בשרנו ב31 בינואר , שאז היה ברור הקשר הדוק 
במיוחד בין הטבח בווילנה לבין המועד הקרב לתחילת המלחמה במפרץ . בדאגה רבה 
חיכינו לאולטימטום האמריקאי ב32 בפברואר , אך למזלנו הוא עבר פחות או יותר 
בשקט . כמובן שגם ב71 במארס עלול להתרחש ארוע במפרץ , אבל הדברים באזור 
זה מתפתחים במהירות מסחררת וקשה לחזות מה יקרה שם בעוד שבועיים " . הודעתם 
המשותפת של השרים בסמרטניך ובייקר בוואשינגטון בתחילת המלחמה הבהירה את הקשר 
בין שתי הזירות , ובסמרטניך התחייב אז להוציא מן הרפובליקות הבאלטיות את 
הכוחות הנוספים שהועברו לשם מתחילת השנה . " לא . לפי הנתונים שבידנו , 
התנאי הזה אינו מתקיים בשום פנים ואופן . הכוחות האלה רק מתחלפים . למעשה , 
אין לנו תנאים לפקח על תנועות הצבא ועל מצבת הכוחות שלו בליטא . ואולם , 
תצפיות שלנו העידו מיד לאחר הודעת בייקר - בסמרטניך כי חלק מהכוחות אמנם 
יצאו מווילנה , אך נראו לאחרונה בתנועה במרחק של כ001 ק"ם מבירת ליטא . 
אחר כך נעלמו עקבותיהם . על כל פנים , גם הוצאתם של אי - אלו כוחות צבאיים 
מווילנה לא שינתה במאומה את המצב בעיר כל הבניינים שתפס הצבא עדיין נתונים 
בידיו . כך שאיננו יכולים לדבר על תוצאה חיובית מן ההודעה המשותפת " . קוביליס 
מציין כי מנהיגי ליטא ניסו להתריע על כך באזני המערב בין היתר בפגישה של 
סגן נשיא ליטא קוזמינסקיס עם בייקר עצמו אך בלא תוצאה הנראית לעין . כעת 
עבר העימות לפסים חוקתיים סביב משאל העם . גם ביתר חלקי בריה"ם הפך המשאל 
לנושא לוהט בתור מבחן כוח מכריע בין מיכאיל גורבצוב לבין נשיא הפדראציה הרוסית 
בוריס ילצין . ילצין קורא לדחות את הצעת גורבצוב לחוזה ברית חדש . בבאלטיות 
ההתנגדות היתה חזקה במיוחד מאחר שממשלותיהן הנוכחיות , שנבחרו בבחירות רב - 
מפלגתיות , אינן מכירות בסיפוח לבריה"ם ב0491 . " עמדתנו היא חד - משמעית . 
איננו רואים עצמנו רפובליקה של בריה"ם מאז הכרזנו עצמאות לפני שנה , ומשאל 
העם הזה אינו נוגע לנו . אם תיפנה ממשלת בריה"ם אל הנהגת ליטא בבקשה שנעניק 
הזדמנות לתושבים החושבים עצמם אזרחי בריה"ם להביע את דעתם במשאל הרי ההזדמנות 
הזאת תנתן להם , אך אנו עצמנו לא נשתתף , ואת דעתנו על מעמדה של המדינה 
הליטאית כבר ביטאנו בצורה ברורה ונחרצת ב9 בפברואר " כוונתו של קוביליס 
למשאל עם נפרד שקיימה ליטא באותו יום והכריע כמעט פה אחד לטובת העצמאות . 
אסטוניה ולטווייה עומדות לקיים משאלים דומים בשבת הקרובה . מוסקווה פסלה 
את כולם כבלתי חוקיים . " אינני יודע כיצד מתכוונת ההנהגה שלנו לתת את 
זכות ההצבעה לתושבים הרוסיים , וצריך לציין שחלק ניכר מהם השתתפו במשאל 
שלנו והצביעו בעד העצמאות ולכן ברור שלא כולם רוצים להצביע ב71 במארס . 
אך כאמור אם תבקש זאת ממשלת בריה"ם , ממשלתנו תארגן את הדבר , אלא שעד 
כה לא שמעתי על בקשה כזאת " . " זה ידוע לנו , ובאזור וילנה כבר נעשות 
אי אלו הכנות לכך . איני חושב שנתנגד גם לכך , אף כי אנו מבינים שתוצאות 
המשאל לא יהיו תלויות כלל במספר המשתתפים ובשיעור מתוכם שיצביעו בעד בריה"ם 
המחודשת . אני מעריך שהקרמלין יסיק מליטא אותם התוצאות שהוא מתכוון מראש 
לקבל בלי כל קשר לאופן שבו יאורגן המשאל אצלנו " . " זה אפשרי בהחלט " . 
