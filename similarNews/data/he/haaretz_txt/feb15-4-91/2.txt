צינה נושבת בימים אלה מירושלים לפאריס ולהיפך . שני הצדדים שוב אינם מסתירים 
מה שביקשו לטשטש זמן רב . גם טילי הסקאד הנופלים על ישראל אינם מרגשים עוד 
את ממשלת צרפת . אם בהתקפות הטילים הראשונות שנפלו על ישראל נראה היה כי 
משהו זיעזע את השלטון הצרפתי , המקפיד לשמור על קו פרו - ערבי , הרי ככל 
שחולפים הימים , טיל הנופל על תל אביב אינו מהווה עוד סיבה להודעת גינוי 
מחודשת מצד הממשל . בימים שלפני המלחמה הקפידו דיפלומטים בירושלים ובפאריס 
להדגיש , כי למרות חילוקי הדעות הפוליטיים שיתוף הפעולה בין שתי המדינות 
בתחומים הכלכליים הוא רב , ומבטא את הידידות העמוקה בין שתי המדינות . 
הוויכוח ביניהן התמקד בתביעתה העקשנית הפומבית של צרפת לכינונה של ועידה 
בין - לאומית למזרח התיכון , שבה היא כמובן מבקשת ליטול חלק חשוב . את 
ממשלת ישראל הרגיזה החשיבות שהעניקה צרפת לאש"ף , ותביעתה להקמתה של מדינה 
פלשתינית או בית לאומי לפלשתינאים . צרפת היא מהמדינות שעמלו ליצור את הלינקג 
המפורסם בין הבעיה הפלשתינית לבין משבר כוויית , בראש וראשונה בניסיון לשפר 
עמדות בעולם הערבי , כיוון שכיום היא נתפסת בארצות המאגרב כמשתפת פעולה 
עם ארצות הברית . לכן היתה פאריס הבירה המערבית היחידה שבה היה יאסר ערפאת 
רצוי לאחר הפלישה לכוויית ועד פרוץ המלחמה . גם שגרירות ישראל בפאריס ניסתה 
ליצור את הרושם כאילו היחסים בין שתי המדינות תקינים , אך מעטים קנו את 
הסחורה . שר החוץ , דוד לוי , שביקר בפאריס בשבועות שלפני פרוץ המלחמה , 
נסחף בכיוון זה . נראה היה כי הכל מבקשים ליצור אשליה במגמה שלא להחריף 
את היחסים . קפמאפרקאולם בימים האחרונים שלפני פרוץ המלחמה החלו להישמע מכיוון 
ירושלים קולות אחרים . בעקבות יוזמותיו של נשיא צרפת , פרנסואה מיטראן , 
למצוא הסדר בדרכי שלום למשבר במפרץ זמן קצר לפני פקיעת האולטימטום , החלו 
יותר ויותר אישים פוליטיים בישראל למתוח ביקורת גלויה על מדיניותה של צרפת . 
לביקורת זו הצטרפה גם העיתונות . על פי דיווחיה של שגרירות צרפת בתל אביב 
הבינה פאריס כי הבעיה אינה רק עצם הביקורת של ממשלת ישראל ושל מפלגות הימין , 
אלא שבדעת הקהל הישראלית נוצרה לצרפת תדמית שלילית שלא תימחה במהרה . גם 
עמדתם של חברים במפלגת העבודה כלפי המדיניות שמכתיב הנשיא הסוציאליסטי יצרה 
חוסר נוחות בארמון האליזה . נפילת הטילים הראשונים על ישראל הגבירה את תחושות 
אי - הנוחות בממשל הצרפתי , עד שנדמה היה כי מסתמן מפנה מסוים במדיניותה . 
לראשונה זה תקופה ארוכה אפשר היה לשמוע מלה טובה ביחס לישראל . גם מיטראן 
וגם שרי החוץ וההגנה שלו גינו את ההתקפות , דיברו על זכותה של ישראל להתגונן , 
אבל יעצו לה שלא תעשה כן . אולם עד מהרה התברר כי פאריס מסתפקת בביטויי 
סימפטיה בלבד . לצרפת יש מערכת גדולה של סיוע הומניטארי בשעת חירום למדינות 
אשר נזקקות לכך , בין אם מדובר באסונות טבע ובין אם בפיגועים המוניים . 
לנשיא יש גם יועץ מיוחד , ברנאר קושנר , האחראי על סיוע שכזה . וכעת , 
בעוד מדינות אירופה שלהן מסורת פחות מפותחת של עזרה בשעת חירום מתגייסות 
לסייע לישראל , הסתפקה צרפת בחיוכים זמניים . גל הביקורת הישראלי הנמשך 
כלפי צרפת הביא את הנשיא לשלוח את תת שר החוץ שלו , טיירי דה בוסה , לסיור 
בישראל . מיטראן גם ניצל ביקור מתוכנן מראש של מזכ"ל המפלגה הסוציאליסטית , 
פייר מורואה , כדי למסור את רגשות האהדה הצרפתיים לישראל . כשזה הגיע 
לישראל נתן סוכריה לישראלים : הצהרה ביקורתית בקשר למעמדו של אש"ף לאחר 
הסכסוך עד כדי פסילתו מלשמש בן - שיח בשיחות שלום . ולאחר כל אלו באה הופעתו 
של יו"ר ועדת החוץ והביטחון של הכנסת , ח"ך אליהו בן - אלישר , בשידור 
ישיר ברשת הטלוויזיה הראשונה . הוא רגז על דבריו של שר ההגנה לשעבר , זאן 
פייר שוונמאן , כי אחרי המלחמה יהיה צורך לדון בבעיות שונות , וביניהן 
בעיית ישראל . בן - אלישר לא נשאר חייב , ואמר כי לא ידע שקיימת בעיית 
ישראל . הוא גם ביטא ספק בקשר לתפקידה של צרפת ליד שולחן הדיונים , במיוחד 
בהתחשב בכך שסיפקה נשק קונוונציונלי ולא קונוונציונלי לעיראק . דבריו של 
בן - אלישר עוררו הדים רבים באמצעי התקשורת כאן . מיטראן שקל לקרוא לשגרירו 
בתל אביב לשוב הביתה , אך חזר בו . הנציגים הדיפלומטיים הישראלים בפאריס 
קיבלו מחאות על התבטאויותיהם של אישים ישראלים אחרים , ובהם מיכאל בר - 
זוהר ויובל נאמן , אשר לא חסכו שבטם של מצרפת . אשר לבן - אלישר , מיטראן 
נדרש לדבריו , בלי לנקוב בשמו , ובמסיבת עיתונאים אמר כי אינו מבין את 
טענתם של ישראלים רמי - דרג מסוימים אשר מאשימים את צרפת באספקת טילי הסקאד 
לעיראק , שהרי ידוע לכל בר - בי - רב כי לא צרפת ייצרה אותם . מיטראן לא 
דייק בהאשמותיו , שכן בן - אלישר לא אמר מעולם כי צרפת סיפקה את טילי הסקאד . 
באמצעי התקשורת הצרפתיים לא הזכירו למיטראן את טעותו . ואולם בראיון שנתן 
לאחר מכן לעיתון " פיגארו " הוסיף בן - אלישר שצרפת סייעה לעיראק לשפר 
את הטילים הבליסטיים שלה , והסערה נמשכה . שירותי הביטחון הצרפתיים פתחו 
בחקירה לברר את הטענות הללו , וועדות ביטחוניות חקרו בנושא . על פי העיתון 
" ליברסיון " יצאו אנשי שירותי הביטחון הצרפתי לתל אביב כדי להיפגש עם 
אנשי המוסד . אלא שהראשונים לא קיבלו את הטענות שהעלו אנשי המוסד . בכל 
מקרה , הממצאים כפי שהתפרסמו באמצעי התקשורת הצרפתיים היו שצרפת לא סיפקה 
באופן ישיר או באמצעות גורם שלישי ציוד אשר שיפר את הסקאד , אולם יתכן כי 
הציוד מתוצרת חברת " סאגם " הועבר באמצעות גורם שלישי , כגון ארגנטינה 
וברזיל , והביא לשיפור בטילים העיראקיים . כן אפשר שהדרכה צרפתית בדרום 
אמריקה בתחומי " החלל " הביאה גם היא לשיפור הידע העיראקי בכל הקשור לטילים 
בליסטיים . השבועון הסאטירי " לה קנאר אנשנה " אף מסר , כי חברה - בת 
איטלקית של חברה צרפתית הנושאת את השם " טכניף " סיפקה לעיראק מפעל לסבון , 
שבסופו של דבר שימש , בסיוע גרמני - ספרדי , לייצור גזים לשימוש בעת מלחמה , 
והוא הופצץ בימים הראשונים של המלחמה על - ידי האמריקאים . קפמאפרקכך או 
אחרת , בן - אלישר הצליח להחזיר לתשומת הלב הציבורית הצרפתית את מה שניסו 
כאן לשכוח : את העובדה שצרפת היתה ספקית נשק חשובה ביותר של עיראק , ושלדעת 
מומחים כלי הנשק שסיפקה הם מהמתוחכמים ביותר שברשותה של בגדד . על פי הדו"ח 
האחרון של המכון לחקר השלום בשטוקהולם ( ס - י - ף - ר - י ) , בשנים 
08919891 היתה צרפת ספקית הנשק השנייה בחשיבותה של עיראק . בשבועות הראשונים 
לאחר פרוץ המשבר במפרץ עסקו אמצעי התקשורת במכירות הנשק שלה למדינה זו . 
ואולם במשך הזמן ירד הנושא מעל סדר היום , ובזיכרונם של צרפתים רבים נותר 
נתון מרכזי אחד : העובדה שעיראק לא שילמה חוב של כ03 מיליארד פרנקים בעבור 
כלי הנשק הללו , מה שאומר שהאזרח הצרפתי מממן כיום את מלחמתה של עיראק נגד 
בעלות הברית שצרפת נמנית עמן . בפגישות עם אנשי שגרירות ישראל ביקשו אנשי 
משרד החוץ הצרפתי לפעול כדי למנוע את המשך ההתבטאויות נגד צרפת , כאילו 
היתה ישראל עוד אחת מהמדינות הפרנקופוניות , שם היו מצדיעים לכל מלה שאומר 
פקיד צרפתי . למרות טענותיהם של אנשי שגרירות ישראל בפאריס כי בן - אלישר 
הוא אישיות פוליטית והוא זכאי לומר מה שהוא חושב , לא התקבלה הטענה בהבנה 
יתרה על - ידי הצרפתים . נראה כי קברניטי מדיניות החוץ הצרפתית החליטו להשיב 
מלחמה שערה לעבר ישראל . כאמור , בימים האחרונים חזרה צרפת לבטא יחס מסויג 
כלפי ישראל . כאמור , יש לכך סיבות נוספות , שרובן ככולן נעוצות ביחסיה 
עם העולם הערבי . עם זאת משקיפים בפאריס אומרים , כי העובדה שצרפת לא הצליחה 
להרגיע את הביקורת נגדה בישראל היא שהביאה אותה לנקוט בימים אלה טקטיקה חריפה 
יותר נגד ישראל . וכך נעלמו מאמצעי התקשורת תגובות הביקורת של ממשלת צרפת 
על שיגור הטילים לשטחה של ישראל , כאילו המדובר בדבר של מה בכך , ובמקביל 
התגייסה צרפת לעזרת הפלשתינאים בגדה , ושלחה להם 000 , 5 ערכות אב"ך . 
למרות ההצהרות על הצורך לסייע להם הסתפקה ממשלת צרפת , כמה מוזר , בכמות 
זעומה זו . בהמשך לכך , כאשר דנו בשבוע שעבר בקהילה האירופית בסיוע לישראל 
עקב התקפות הטילים היה זה שר החוץ הצרפתי , רולאן דומא , שתבע לשמור על 
עקרון ההדדיות בסיוע לישראל ולפלשתינאים . כאשר מדינות ערב קיבלו סיוע כזה 
בעבר , לא היתה המלה " הדדיות " שגורה בזרגון של דומא . באותה רוח החליטה 
צרפת לקחת את המתנה הקטנה שנתן לישראל המזכ"ל הסוציאליסטי מורואה . משרד 
החוץ הצרפתי הבהיר חד - משמעית כי אין כל שינוי בעמדתה של צרפת כלפי אש"ף . 
לאמור : אש"ף הוא בר - שיח בכל הסדר שיהיה באזור . צרפת , וגם זה אינו 
מפתיע , נמנעת מלמתוח ביקורת על עמדתו של אש"ף במשבר המפרץ . עתה , כמנהג 
הפוליטי הצרפתי , היה צורך להמתין ולשמוע מה יפסוק ארמון האליזה בוויכוח 
בין מורואה לבין דומא . ואכן , בגיליון האחרון של השבועון " לה פואן " 
נמסר בשם ארמון הנשיאות , כי הדברים שאמר מורואה אינם מייצגים אלא את דעתו 
בלבד . בדף מרכזי בשבועון זה צוין גם כי הנשיא סבור שהביקורת בעניין מכירות 
הנשק אינה מוצדקת . לדעתו , היא נמתחת עליו עקב תמיכתו ברעיון הוועידה 
הבין - לאומית , שישראל מתנגדת לו . אבל הוא , אמר , אינו מתכוון להרפות 
בעניין זה . 
