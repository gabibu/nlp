בודפשט ( מיוחד ל"הארץ " ) " פידאס " , איגוד הדמוקרטים הצעירים , הוא 
הילד הסורר של הפוליטיקה ההונגרית : צעירים , משכילים , בעלי חוש הומור , 
חסרי תסביכים מן העבר . ציר מטעם " פידאס " , טאמאש ואכסלר , עומד להגיש 
בישיבה הקרובה של הפרלמנט , הצעת חוק פרטית בשם " הממשלה תמיד צודקת " . 
בהצעה ההפגנתית נאמר כלהלן : 1 . בשאלות הפוליטיות הממשלה תמיד צודקת . 
הממשלה לעולם אינה טועה ואינה שוגה ; 2 . כל ההכרזות של הממשלה , יש 
לראותן כעובדות מוכחות . אסור להטיל ספק בדברי הממשלה וחבריה . איסור זה 
חל במיוחד על העיתונות ועל צירי הפרלמנט . 3 . חוק זה יוחל רטרו - אקטיווית , 
מיום הקמתה של הממשלה . ההצעה הוגשה לדיון דחוף . לשם הענקת דחיפות להצעה 
דרושות חתימותיהם של 05 צירים לפחות . החתימות נאספו תוך שעה , אבל רק 
צירים ממפלגות האופוזיציה חתמו עליה . צירי מפלגות הקואליציה לא נסחפו ככל 
הנראה , לחוש הומור . ואכסלר אמר שהוא ישמח מאד , אם הידיעה על הצעת החוק 
שלו תפורסם גם בישראל . אמנם , אין הוא קורא עברית , אבל דודתו , המתגוררת 
בישראל , לימדה אותו בקיץ שעבר לכתוב את שמו בעברית . 
