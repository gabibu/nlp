מחלקת הדיוקנאות שייכת בעצם לערוץ השני . שונה באופיו הוא דיוקנה של הסופרת 
הצרפתייה ואשת הקולנוע מרגריט דיראס , סופרת שאני אוהבת ומעריכה , וקשה 
לי להישאר שוות - נפש לגביה . מי שקרא את ספריה , ובמיוחד את " המאהב " , 
מכיר חלקים מן הביוגרפיה יוצאת הדופן שלה . אבל כוחה של דיראס , שחייה 
לא היו קלים ופשוטים , בסגנון החדש והמקורי שפיתחה בספרים ובסרטים שלה , 
במסוגננת עד כדי מלאכותיות המחושבת של כתיבתה ודרך ראייתה , ובתפיסתה את 
אמנות הכתיבה והקולנוע . הנושאים הרודפים את דיראס הם המוות , האהבה , 
הזיכרון והזמן , והפער בין מוסכמות חברתיות לבין היחידים המתמרדים נגדן , 
על פי הרוב נשים . דיראס עצמה , אשה קטנה שיופיה ניכר בעיניה החכמות , 
מדברת על הפער שבין ההשתקפות במראות לבין הנופים החיצוניים המלווים כל סופר . 
ההפתעה הגדולה עבורי היא קטעים מסרטה " שירת הודו " עם דלפין סריג . 
סרט מסוגנן , חדשני , שכלתני ויפהפה שראיתי אותו רק פעם אחת , ומאז אני 
משתוקקת לצפות בו שוב . לתשומת לבם של האחראים בערוץ השני . 
