ישראל תבקש את המארחים הצרפתים להסכים להקדים את משחקם עם ישראל בגביע דייויס 
ב - 92 במארס בעיר ראן לשעה 11 בבוקר אמר אתמול דוד הרניק , יו"ר איגוד 
הטניס , במסיבת עיתונאים בתל אביב . הקדמת מועד תחילתו של המפגש נועדה 
לאפשר לשחקני ואנשי המשלחת הישראלית להסב במועד לשולחן ליל הסדר החל באותו 
ערב . היו"ר הרניק , ועימו קפטן הנבחרת שלמה גליקשטיין , הביעו שביעות 
רצונם מכך שהמשחק בין טניסאי צרפת וישראל הועתק מהעיר מארסיי לעיר ראן . 
" ביקשנו את ההעברה מטעמים של ביטחון לשחקנים , לחץ פסיכולוגי ואלמנטים 
בלתי רצויים אחרים " , אמר הרניק . הרניק , שלא הסתיר גאוותו על כך שנבחרת 
הטניס הישראלית משתייכת זו השנה החמישית ברציפות למועדון 61 הראשונות בדירוג 
העולמי , סיפר כי השנה נעשה בגביע דייויס שינוי תקנוני שתכליתו להגביר את 
המתח במשחקים עד לסיומם . על פי אותו שינוי , ביום הראשון למשחקים יתמודדו 
בהצלבה מספר 1 של מדינה אחת מול מספר 2 של המדינה השניה . כך יגיע המאבק 
לשיאו ביום השלישי להתמודדות במפגש בין שני מספרי 1 , וקיים סיכוי גבוה 
יותר שהמאבק לא יוכרע כבר ביומיים הראשונים להתמודדות . קפטן גליקשטיין אמר , 
כי שחקני הצוות הישראלי עמוס מנסדורף , גלעד בלום , שחר פרקיס , רביב 
ויידנפלד היו אמורים להיות היום בשיאם , אבל שלושה שבועות לפני מועד המשחק 
פרצה המלחמה והדבר השפיע מאוד על השחקנים . עמוד וגלעד מופיעים בתחרויות 
בחו"ל כשכל מחשבותיהם וראשם כאן והדבר משפיע קשה . הם הפסידו בתחרויות בחו"ל , 
הם חייבים להמשיך לשחק בחו"ל , וההפסדים עלולים לפגוע בבטחונם העצמי ולהשפיע 
על תיפקודם . גליקשטיין אמר עוד , כי בגלל הבעיות המיוחדות הנובעות מן המצב 
יסע עם הנבחרת הפסיכולוג שרגא שדה , והוסיף , כי " החשיבות שלו בתחרות 
בצרפת תהיה גדולה מכרגיל " . עם זאת אמר גליקשטיין , כי לצרפתים יתרון מסויים 
הנובע מאיכותם ומביתיותם . אבל , ציין הקפטן הישראלי , הנבחרת שלנו טובה . 
עמוס הוכיח את עצמו וגלעד השתפר מאוד בשנה האחרונה . שניהם , בתוספת שחר 
ורביב בכושר טוב , יכולים לתת פייט טוב לכל יריב . הנבחרת הישראלית תצא 
ב - 12 במארס למחנה אימונים בן חמישה ימים בגרמניה , ותתאמן במיתקן האימונים 
שבו נוהגים להתאמן שחקני הנבחרת הגרמנית . ב - 62 למארס ייצאו הישראלים 
לצרפת שם ישלימו את הכנותיהם למשחק עם הצרפתים שיחל ב - 92 במארס ויסתיים 
ב - 13 בו . נבחרת הדייויס הישראלית אומצה בידי בנק הפועלים שיעניק לאיגוד 
הטניס סכום של ך - 001 אלף שקל . יו"ר האיגוד הרניק אמר , כי השחקנים יתגמלו 
על ידי האיגוד . 
