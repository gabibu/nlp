בחנויות המזון ובמרכולים בסקנדינוויה הולך וגדל חלקם של מוצרי המזון ה"אקולוגיים " , 
הנקיים מתוספות מלאכותיות . מה שהיה בעבר בבחינת גחמה של מיעוט הפך להרגל 
של צרכנים המעדיפים בבירור מוצרים אלה , המכונים גם מוצרי " הגל הירוק " . 
בדנמרק שוחטים מדי שנה 51 מיליון חזירים , מרביתם ליצוא . לפני שנים אחדות 
קיבלו על עצמם מגדלי החזיר מגבלות כמו אי - חיסון ואי - שימוש בהורמונים 
לגידול , ובכל מקרה של מחלה מידבקת מחייב אותם החוק להמית את כל החזירים 
בדיר הנגוע . שמירה על מגבלות אלה פתחה בפני בשר החזיר מתוצרת דנמרק שווקים , 
שהגדול בהם הוא השוק היפאני . הלהיט האחרון בשוק הדני הוא בשר " חזיר מרופש " 
חזיר שאינו כלוא בדיר , אלא חופשי לשוטט להנאתו בשדות ולהתפלש ברפש . 
עוד מוצר מבוקש הוא " ביצה מנוקרת " , כלומר , ביצה שהטילה תרנגולת שאינה 
כלואה בכלוב צר . " ביצה מנוקרת " יקרה ב%04 מביצה שמקורה במדגרה . למעשה , 
במרבית מוצרי המזון קיים כיום היצע של מזון אקולוגי . גם ישראל נהנית מן 
הביקוש ליצוא ירקות אקולוגיים . . חברת " אגרסקו " מגדילה מדי שנה את 
מכירת המוצרים האקולוגיים לשוק הסקנדינווי . הרפש הוא לעתים קרובות סימן 
היכר למוצר חקלאי אקולוגי . גזר אקולוגי נמכר בחנויות מבלי שנשטף מעפר . 
עוף שהיה בחייו תרנגולת " מנקרת " לא נעטף באריזה הרמטית . הצרכן מוכן 
לשלם % 04%05 נוספים תמורת תוצרת הנושאת את סימן ההיכר " הגל הירוק " . כדי 
למנוע הונאות מפקחת אגודת הצרכנים הדנית על איכרים שהתחייבו לייצר מזון ללא 
שימוש בדשנים כימיים או בכימיקלים להדברת מזיקים . 
