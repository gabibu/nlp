מטעמי צנזורה לא יכולה העיתונות הישראלית לספר על מערכות הנשק מתוצרת מקומית , 
המופעלות בידי צבא ארצות הברית בקרבות במפרץ . הדיווח האחרון בנושא זה , 
שהכין הכתב הצבאי של הטלוויזיה בערבית , , נפסל בימים האחרונים . אחת 
הסיבות : שלא יפרש מישהו בעולם הערבי , כאילו ישראל משתתפת במלחמה . המידע 
מגיע לכאן , כמו במקרים דומים , בדרך עקיפה : באמצעות התקשורת הזרה . 
שתי כתבות , אחת בסי - אן - אן ואחת במגזין התעופה " אוויאיישן ויק " , 
תיארו את מערכות המטוס הזעיר ללא טייס של התעשייה האווירית , הנמצאות בשימוש 
הצי האמריקאי והמארינס . מערכות אלה מופעלות מאז תחילת המלחמה במשימות סיור 
ומודיעין בשמי המפרץ . קולונל מהנחתים סיפר ל"אוויאיישן ויק " ( 2 . 4 ) 
כי שלוש יחידות של הנחתים במבצע " סופת המדבר " צוידו במערכות מזל"טים 
" פיוניר " , המיוצרות בתעשייה האווירית . מערכת מזל"ט אופיינית , סיפר 
קולונל ברייאן , כוללת חמישה כלי טיס בלתי מאוישים , היכולים לפעול בשטח 
במשך חמש שעות רצופות ובטווח של 056 ק"ם . המזל"טים משמשים את מוצב הפיקוד 
האחורי במפרץ . הם מעבירים אינפורמציה מצולמת לצורך ביצוע משימות של הכוחות 
בשטח . כאשר המזל"ט מזהה נקודת ירי , המפקדים מאחור יכולים לראות אותה 
בשידור ישיר ולכוון את הארטילריה שלהם . אחר כך יכולים המזל"טים גם לעשות 
הערכת נזק ולהציג עד כמה היו ההפצצות אפקטיוויות , אם בכלל . הכתבה ששודרה 
בסי - אן - אן הראתה את המזל"טים הישראליים מוצבים על אוניות המלחמה " ויסקונסין " 
ו"מיסורי " . תפקידם לסייע לתותחים שעל האוניות לכוון במדויק אל המטרות . 
בסך הכל יש בידי הצבא האמריקאי תשע מערכות ישראליות של מטוס זעיר ללא טייס , 
בסכום של 051 מיליון דולר , והצי האמריקאי מתכוון לרכוש מערכות נוספות 
לאור ההצלחה שלהם במלחמה . לעומת השתתפות המזל"טים במלחמת המפרץ וגם שילובה 
של המערכת לזיהוי מוקשים " מגוב " , שנמצאת בשימוש השריון האמריקאי , נחשף 
יותר מתמיד תסכולה של התעשייה האווירית בכל הנוגע ל"לביא " המקורקע . מאז 
הוחלט על ביטול הפרויקט התעשייה האווירית מנסה לקדם את שיווק מערכות האלקטרוניקה 
של המטוס בקרב לקוחותיה בעולם . בתחילת ינואר , לפני פקיעת מועד האולטימטום , 
הוזמנו שני אורחים לארץ : הטייס הבריטי ועורך " אוויאיישן ויק " , להזכיר 
להם על קיומו של מטוס הקרב הישראלי . פארלי הוזמן כדי ללמוד את מערכות המטוס , 
לטוס בו ואחר כך לכתוב דו"ח טיסה למגזין התעופה הבריטי " פלייט " . " תא 
הטייס המוטס והמתקדם ביותר נמצא במטוס שלעולם לא יצא למלחמה " , כתב פארלי 
בכתבת שער , שהתפרסמה ב92 בינואר השנה . " לעג הגורל הוא , שההזדמנות 
להטיס מטוס קרב ולהיווכח שהוא נוח יותר לשימוש מאשר כל מטוס קרב אמריקאי 
אירופי או סובייטי באה כאשר אותם מטוסים בדיוק נאספים עכשיו במפרץ למלחמה , 
אך הלביא הישראלי לא יילחם בה " . לא זכור שהלביא קיבל טיפול כה יפה בעיתונות 
המקומית כפי שקיבל בעיתונות הזרה . נורת הצטרף לטייס הניסוי של התעשייה האווירית , 
, וכתב בדו"ח שלו : " אני ישבתי במושב הקדמי , שמול במושב האחורי . 
רדפנו אחרי פנטום . נעלתי עליו והפעלתי נגדו טילי אוויר אוויר . המטוס 
מגיב במהירות רבה , וחבל מאוד שהוא לא מטוס קרב מבצעי . הוא היה יכול להיות 
מטוס תקיפה מעולה " . בסוף השבוע שעבר הוזכרו שוב המשקעים מתקופת הוויכוח 
על הלביא . העיתוי היה בעקבות דבריו של מפקד חיל האוויר , , אשר חשפו 
ששני טילי הסקאד האחרונים ששוגרו אל ישראל יורטו בהצלחה על ידי הפטריוט . 
בן נון לא אמר את מה שאמר סתם . עד לדבריו הוטלה צנזורה על ידי שר הביטחון , 
, בכל הנוגע לשיגור טילי הפטריוט . , דובר צה"ל , מסרב בכל הודעותיו 
האחרונות לפרט אם שוגרו טילים כאלה ואם הם הצליחו במשימת היירוט . אחד ההסברים 
לצנזורה הזאת : התנגדותו של ארנס לטילי הפטריוט וספקנותו באשר ליכולתם , 
אשר הובעה בעקיפין ובגלוי . דבריו של ארנס בשבוע שעבר , על חשבון הנפש 
שהמודיעין עוד יצטרך לעשות , הצליחו להרגיז את הצבא , והתשובה של בן נון , 
יש סבורים , היא רק הראשונה ברצף תשובות שעוד יגיעו בעתיד . היריבות ביניהם 
התחילה עוד בתקופת הוויכוח על הלביא . ארנס נאלץ להתפטר מהממשלה בעקבות 
ההחלטה לבטל את הפרויקט . בן נון , שהיה אז ראש אגף תכנון במטכ"ל , נלחם 
מלחמת חורמה בפיתוח המטוס הישראלי . ארנס לא שכח . 
