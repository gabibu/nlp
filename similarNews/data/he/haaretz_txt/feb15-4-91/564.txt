" מלחמת המפרץ היא מלחמה לתיקון שגיאות מערביות , לא פחות מאשר עוולות 
מזרח תיכוניות " . כך טוען ד"ר אילן פפה מאוניברסיטת חיפה , שחוקר את נושא 
העימות היהודי - ערבי והפלשתינים . ד"ר פפה אמר כי בקרב מדינות ערב הנמנות 
עם הקואליציה אין קבוצות חברתיות המזדהות עם המאבק האמריקאי במפרץ . לטענתו 
המשטרים במדינות אלה עשו יד אחת עם ארצות הברית אך לא העמים . ד"ר פפה עומד 
לפרסם בקרוב שני ספרים המסכמים את מחקריו בנושא אירועי שנת 8491 ומלחמת העצמאות , 
בהם הוא חושף , לטענתו , את עוצמת הטראומה של המלחמה בקרב הפלשתינאים , 
ביניהם אלה שבישראל . חוסר ההתחשבות באירוע של 8491 מרחיק מפתרון הבעיה 
הפלשתינית , לטענת החוקר . " לא מדובר בהכרח להחזרת שטחים , אלא בהכרה 
במה שקרה " , הוא מוסיף . לדעת ד"ר פפה , הציבור בארץ רואה עצמו מנותק מן 
האזור הגאוגראפי בו הוא חי , וישראל נתפשת כבסיס קדמי של אירופה . " עדיף 
שנהיה חוליה מקשרת בין מערב למזרח , ולא בסיס במלחמת המערב במזרח " , הוא 
קובע . בתקופת פריחת היחסים עם מדינות אפריקה , כשישראל הגישה להן סיוע 
כלכלי ומדעי , היה ניסיון לשמש גשר אך הניסיון נמשך זמן קצר בלבד . החוקר 
טוען כי הדיון באישיותו של סדאם חוסיין אינו חשוב . השאלה המהותית לדעתו 
היא : מדוע אדם עם אופי כשלו מסוגל להגיע לעמדת כוח שכזו . " תשובתי , 
בניגוד למזרחנים הקלאסיים , היא שהאחריות מוטלת במידה שווה על המאפיינים 
המסורתיים של האזור ועל האינטרסים הצרים של המערב " . לדברי ד"ר פפה , יש 
קבוצות דומינאנטיות בארה"ב ובאירופה שהתקשו לצבור רווחים גדולים ללא אנשים 
כסדאם חוסיין . בתוך המערכת הפוליטית בארצות אלה יש קבוצות חזקות מאוד המעמידות 
אמצעים לאליטות , כזו של סדאם חוסיין , כדי לשלוט ללא עוררין בחברה שלהם . 
לכן מלחמה זו , לדברי החוקר , אינה מלחמת " הטוב המערבי נגד הרע של המזרח 
התיכון " . 
