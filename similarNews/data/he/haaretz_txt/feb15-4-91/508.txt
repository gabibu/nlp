בשעה שיתפרסמו שורות אלה ייתכן שהקרב היבשתי כבר יהיה בעיצומו , ואלפי טנקים 
יעלו ענני אבק בדרכם למימוש השלב האחרון של מלחמת המפרץ . רק הודעת כניעה 
חד - משמעית של סדאם חוסיין תוכל למנוע את מתן הפקודה לנוע צפונה , בדרך 
לשחרור כוויית מהכיבוש העיראקי . קשה לחזות כיצד תתנהל המערכה היבשתית , 
אך ניתן לקבוע כי התוכניות המבצעיות שהוכנו על ידי הפיקוד הצבאי האמריקאי 
במפרץ נועדו למנוע את שחיקת הכוחות , שעליה בנה שליט עיראק את תפיסת הלחימה 
שלו . כ%06 מכוחות צבא היבשה העיראקי , ובהם כ000 , 4 טנקים ויותר מחצי 
מיליון חיילים , מרוכזים באזור קטן יחסית , בכוויית ובדרום מזרח עיראק . 
מפקדיו של הצבא העיראקי ערכו את כוחותיהם על בסיס ההנחה שהמאבק יתנהל בעיקרו 
על אדמת כוויית , בהתאם ליעדים הפוליטיים שהובילו לריכוזם של כוחות הקואליציה 
באזור . זו , כך נראה , תתברר כטעות החמורה ביותר של הפיקוד העיראקי במישור 
הצבאי . על פי מידע מקוטע , הזורם בימים האחרונים מהחזית ומהמתרחש בצמרת 
העיראקית בבגדד , עולה כי מפקדיו של צבא עיראק הבינו כי טעו . הם חוששים 
שריכוז חלק כה ניכר מן הכוחות בגזרה כה מצומצמת , עלול להתגלות כמלכודת 
שהם עצמם כרו . לפתע הבינו בבגדד כי ההנחה שארה"ב תפעל על פי כללי משחק מערביים 
הוגנים , ותמקד את המערכה הצבאית אך ורק בכוויית , אינה נכונה עוד . דומה 
כי בשבוע האחרון הבינו סדאם חוסיין ומקורביו כי יעדיה הצבאיים של ארה"ב השתנו . 
הנשיא בוש אינו מסתפק עוד בשחרורה של כוויית , והוא קורא בפומבי לצבא ולעם 
בעיראק להפיל את משטרו של סדאם . כאשר נשיא ארה"ב מצהיר כי זה עתה יעדה של 
המלחמה , הרי שאין לצפות כי יורה לצבאו להימנע מלחימה גם על אדמת עיראק . 
ומרגע שהכירו בבגדד ובמפקדות שבחזית , כי שדה המערכה עלול להתרחב הרבה 
מעבר לגבולותיה של כוויית , הבינו גם כי צבא עיראק נקלע לנחיתות שמחירה 
עלול להיות נורא . הכוח הצבאי שריכזה עיראק חשוף לתנועות איגוף של כוחות 
הקואליציה , שיכולים להתפרס בתוך שטח עיראק , במרחב הגדול שממערב לגבול 
כוויית - עיראק . כל ניסיון עיראקי למנוע את תנועות האיגוף האלה ולחסום 
את דרכן , יחשוף את היחידות שינסו זאת לשחיקה מן האוויר . יציאתם של כלי 
השריון העיראקיים מן המחפורות תאפשר לכוח האווירי של צבא היבשה האמריקאי 
לעשות שימוש במאות מסוקי הקרב שברשותו , דבר שנמנעו מלעשותו עד עתה בקנה 
מידה רחב . היעד המיידי של התוכניות המבצעיות של כוחות הקואליציה צריך להוביל 
לפירוק מערך ההגנה המסיווי שבנה הצבא העיראקי בקו החזית בכוויית , ולנטישתן 
של המחפורות שבהן מצויים כלי השריון והארטילריה העיראקיים בשבועות האחרונים . 
מערך הגנה זה נועד לבלום מתקפה שתגיע מדרום , ולגבות מחיר דמים יקר מהכוח 
שינסה להבקיע את שלושת קווי ההגנה שבחזית . העברת מרכז הכובד של הלחימה 
מערבה וצפונה תפורר את המערך ההגנתי הזה , ותכריח את הפיקוד העיראקי לפזר 
את המאמצים למספר כיוונים , לנטוש את הכלים והמחפורות ולהתחיל לנוע אל עבר 
הכוחות התוקפים אותם . קפמאביננראה כי בנוסף לביצוע מהלכי איגוף רחבי היקף 
ממערב , שיובילו את כוחות הקואליציה לכיוון הגבול הצפוני של כוויית , יבצעו 
האמריקאים גם פעולות הנחתת כוחות מארינס מן הים , לאורך החוף הכווייתי , 
הנחתת כוחות קרקע ממוכנים באמצעות מסוקים והצנחת כוחות נוספים בעורף הכוחות 
העיראקיים הפרוסים בתוך כוויית עצמה . במקביל למהלכים אלה ייעשה שימוש נרחב 
בכוח האש העצום שרוכז באזור . אחד הנעלמים הגדולים , שיתבררו רק לאחר שתחל 
הלחימה הקרקעית , הוא כושר הלחימה של יחידות הצבא העיראקי . קשה להעריך 
מה מתרחש בשבועיים האחרונים בקרב היחידות הלוחמות , הנתונות להפצצות מסיוויות 
זמן כה ממושך , אך ניתן לשער כי המוראל בקרב הלוחמים ירוד למדי . אם ניתן 
להסיק ממספרם וממצבם של העריקים , הרי שרוח הלחימה אינה גבוהה , לפחות 
בחלק משורות הצבא העיראקי הפרוס בכוויית . מספרם הנמוך יחסית של העריקים 
( מעט יותר מאלף ) אינו צריך להטעות . מלאכת העריקה בחזית הכווייתית היא 
מבצע מסוכן למדי , ואלפים רבים נוטשים את יחידותיהם ועושים דרכם צפונה לעבר 
השטח העיראקי . אם ניתן להקיש מגלי השמחה שהציפו את רחובות בגדד עם היוודע 
הודעת מועצת ההפיכה על הנכונות לסגת מכוויית , גם על המתרחש בשורות הצבא , 
הרי שהחיילים בחזית מייחלים אף הם לצעד פוליטי שימנע את המהלך הקרקעי . 
קשה להאמין שהמוטיווציה של החיילים הסופגים הפצצות כה מסיוויות נותרה גבוהה 
כשהיתה לפני חודש . על פי המידע ששוחרר על ידי הפיקוד האמריקאי במפרץ הושמדו 
כ004 , 1 טנקים , שהם כשליש מכמות הטנקים של הצבא העיראקי בכוויית ובדרום 
עיראק . כמו כן הושמדו כאלף קני ארטילריה וכאלף נושאי גייסות משוריינים . 
נראה כי לא פחות מ000 , 02 חיילים מצאו כבר את מותם כתוצאה מההפצצות האוויריות . 
ניתן רק להעריך את השפעתן הקשה של הפגיעות הקשות האלה על כושר לחימתם של 
הלוחמים באותן יחידות . לעומת זאת , כוחות היבשה של ארה"ב ובנות בריתה ייכנסו 
ללחימה לאחר תקופת הכנה ארוכה מאוד , במהלכה תורגלו שוב ושוב מתארי לחימה 
אפשריים , וכשהם נהנים ממוראל גבוה לאחר שלא היו נתונים כלל להתקפות עיראקיות 
מן האוויר . המפתח לניצחון המוחץ בקרב היבשה יהיה העליונות האווירית המוחלטת 
של כוחות הקואליציה . עליונות זאת תאפשר למפקדי היבשה ליישם בצורה הטובה 
ביותר את עקרונות הקרב המשולב , ולהסתייע בכוח האווירי בכל שלב של הקרב . 
נראה כי במהלך ימי הלחימה היבשתית יופעל בצורה אינטנסיווית צי מסוקי הקרב 
האמריקאי , הכולל כ003 מסוקים מדגמי קוברה ואפאצי . תהיה זו המלחמה הראשונה 
שבה ימומשו עקרונות הפעלתו של צי מסוקי קרב כה גדול , והשפעתו , כך נראה , 
תהיה גדולה מאוד . איש בעיראק , כולל סדאם חוסיין , אינו משלה עוד את 
עצמו באשר לתוצאות המערכה היבשתית . הניצחון המוחץ של כוחות הקואליציה אינו 
מוטל בספק . למפקדים נותר עתה רק לנהל את הקרבות בדרך שתצמצם ככל האפשר 
את מספר האבידות בקרב חייליהם . אם הדרך שבה נוהלה המערכה האווירית מרמזת 
על העשוי להתרחש , הרי שקיימים סיכויים טובים גם להשגת היעד הזה . 
