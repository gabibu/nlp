מה בדיוק חלף במוחו של שמעון פרס בהעירו לדן שילון ב"ערב חדש " , כי הממשלה 
נעלמה ואינה מתפקדת בימי חירום אלה ? ראש האופוזיציה נהנה להסביר שהמערך 
בסדר והמערכת המוניציפלית תקינה והעם על הגובה , " וזאת למרות הממשלה ולא 
בזכותה " . חסרה רק הערה אחת , שישמיע פרס בהזדמנות אחרת , סמוך לסיום 
המלחמה : צריך להקים ועדת חקירה משפטית . אולם בניגוד לביקורתו של ראש האופוזיציה 
הממשלה דווקא מתפקדת , ולעת עתה אין מקום לחקירה כזאת , שכן ההחלטה האסטרטגית 
לאמץ את מדיניות ההבלגה היא ההפתעה הגדולה והנבונה של המלחמה . סדאם חוסיין 
סמך על תגובה צבאית ישראלית והתאכזב . לאחרונה פורסם כי אריאל שרון והנצים 
קוראים לצאת לפעולה צבאית מיד . פעולה כזאת תפרק את הקואליציה הבין - לאומית ? 
מצוין . בעיניהם , אין טוב מזה . רק עזר וייצמן מבין מה הוא עושה בחברה 
אחת אתם . צריך הרבה שיקול דעת כדי לבלום התלהמות כזאת , ובל יתרץ פרס כי 
ממילא אין לממשלה ברירה . שכן יום אחד תגבר , חלילה , יד הנצים וצה"ל 
יופעל , וראש האופוזיציה יתבדה , וכל עם ישראל ישלם את מחיר מעורבות צה"ל 
במלחמת המפרץ . הממשלה שלטה רוב הזמן במצב . יצחק שמיר פיגר , אבל בסופו 
של דבר הכריע בשלושת - רבעי - לב ובחצי - קול , בעד החזרת החיים ב - תל - 
אביב למסלולם . משה ארנס החמיץ את ההזדמנות , ולא ניצל את העוצר בשטחים 
כדי להפריד בין יהודים לערבים משני צדי הקו הירוק . נאמן לשיטתו השוללת 
הינתקות כזאת החזיר את פועלי השטחים לעבודה בהדרגה סבירה , חרף לחצי המעסיקים 
והחקלאים הפרטיים להאיץ את הקצב . אכן , הממשלה ראויה לביקורת רבה . טרפוד 
פרפור השלום של דוד לוי גבל בשערורייה , הן בתוכן , הן בטכניקה . לחובתו 
של שמיר נרשמה גם התעלמותו מהצורך לעודד את האוכלוסייה הנפגעת אטימות הנובעת 
מליקויי תפקוד בתחום המחוות . בעניין אחד הצדק דווקא עם השר שרון ולא עם 
רוב עמיתיו : למרות מסקנתו השגויה של שרון שצריך פעולה צבאית עכשיו שמיר 
ויצחק רבין כבר התבטאו יותר מדי בעניין מסוכן זה . קפמאבינדברי הביקורת השגויים 
והקולעים של פרס ושרון עוסקים בשולי ההכרעות . לקראת המלחמה ובמהלכה נעשו 
משגים , שאחריה הם יהיו נושאים לביקורת פוליטית , למחלוקת של בחירות ולהצעות 
אי אמון בכנסת . אבל מי מאנשי שרון או ממקורבי פרס הבונים את עתידם על כינון 
ועדת חקירה ימצא כי עד כה לא נרשמו צעדים או מחדלים המצדיקים את הקמתה . 
הצרה היא שכל המערכת פועלת ברוח ההנחה כי ועדה כזאת אכן תקום . ההיסטוריון 
שיעיין בנאמר בימים אלה בהתכנסויות השרים ובוועדת החוץ והביטחון של הכנסת 
ובצה"ל ימצא שרבים מכינים לעצמם אליבי לקראת הוועדה . זו כמעט היסטריה , 
ועם כל הזהירות והיעילות והאחריות שהכניסה רוח - ועדות - החקירה לתפקודי 
זרועות הממשלה , צריך להיזהר גם מפני אווירת השיתוק שהיא נושאת בחובה . 
החלטות אינן חייבות להיות נכונות תמיד . על מקבליהן להוכיח כי התקבלו ברמה 
סבירה של שיקול דעת . אם תסתיים המלחמה בלי שיופעל נשק כימי נגד ישראל ( 
הלוואי ) אי אפשר יהיה לומר כי יוזמת דוד לוי לחלק מסיכות היתה שגויה למרות 
שבדיעבד לא היה צורך בהן . אבל גם אי אפשר לומר כי העובדה שישראל לא נכנסה 
לבולמוס של מקלוט מאוגוסט 0991 היתה משגה . היא היתה בבחינת סיכון מחושב 
שנטלה הממשלה על עצמה במה שעשוי להתגלות כפגיעה מסוימת בחיי אזרחיה . ייתכן 
שבהלת מיגון כזאת היתה משתקת את המשק כמה חודשים לפני פרוץ המלחמה , והיתה 
מרוקנת כליל את קופת האוצר , שממילא מתקשה להתמודד עם המצב המחמיר מאז פרוץ 
הקרבות ב51 בינואר . גם כדאי לזכור שכל מי שמזדעק עתה על המיגון המוזנח היה 
צווח אילו נדרש לוותר בקיץ שעבר על טיולו לחו"ל כדי לממן את דיפון קיר הבטון 
במקלטו . אפילו מהקרב בין החדר האטום לבין המקלט נודף ריח של המתנה לוועדת 
חקירה משפטית , וטרם הוכח מי צדק . מערכת הביטחון צריכה היתה להכריע ברמת 
הסתברות גבוהה הניתנת להנמקה והסבר . לא הטעות עומדת למבחן אלא סבירותו 
של שיקול הדעת . אך כל הפגמים האלה לא הפכו את הממשלה ל"נעלמת " , כלשונו 
של פרס , ולא למפקירת - אזרחיה , כפי שהובן בעת ביקורו של שרון באתר הטילים . 
אמנם יהיה עליהם להפיק לקחים , אבל שום אופוזיציה בתוך הליכוד ומחוץ לממשלה 
לא תוכל ( לפי ההתרחשויות עד כה ) לסמוך על כינון ועדת חקירה . הפעם 
זה לא יקרה , ואם כן , הרי בתחום יותר רחב . בהשיבו מטעם לשכת ראש הממשלה 
על הביקורת ציין יוסי אחימאיר , כי התוקפים את ההיערכות הביטחונית של ישראל 
לקראת המלחמה שוכחים מי היה שר הביטחון ומאיזו מפלגה זמן קצר לפני הקרבות . 
התבטאות זו נועדה להזהיר כי אם אכן יוצע להקים ועדת חקירה היא לא תתמקד בהכנה 
למלחמת המפרץ אלא במחדלי הביטחון בשש השנים הרזות ההן ; מחדלים שבהם יככב 
יצחק רבין בתפקיד הראשי , אבל לא ייגרע חלקם של שחקני - המשנה שביקשו לא 
לדעת מה קורה בכמה תחומים חיוניים של הביטחון הישראלי שמיר ( ארבע שנים ) 
ופרס ( שנתיים ) כראשי הממשלה . 
