ערב פרוץ המלחמה במפרץ תיכננו ראשי השלטון המקומי ביישובי הדרוזים להכריז 
על שביתה במסגרת מאבקם להגדיל את חלקם בעוגה הלאומית . לראשי הרשויות הדרוזיות 
טענה אחידה : " מבחינת החובות נוהגים בנו כיהודים ומטילים עלינו את מלוא 
העול . כאשר באים לחלק את הזכויות , נוהגים בנו כערבים ונוהגים בנו אפליה " . 
העובדות בשטח תומכות בטענות הדרוזים . דליית אל - כרמל , היישוב הדרוזי 
הגדול ביותר בתחומי המדינה , חסר עדיין רשת ביוב . גם עוספייה , הכפר 
הדרוזי השכן על הכרמל , סובל מבעיות של העדר ביוב , תוכניות מתאר ובנייה 
בלתי - חוקית . הפארק הלאומי של הכרמל מהווה מטרד לשני כפרים אלה , ממש 
כמו שמורת הטבע של הר מירון לכפר הדרוזי בית גאן . הדרוזים , בעלי הנטייה 
ההיסטורית להתיישב על פסגות ההרים מטעמי ביטחון , מחשש תוקפנותם של יריבים 
חזקים מוצאים עצמם מוקפים בשמורות טבע המפריעות להתפתחותם . 009 מתוך 001 , 
5 דונם שבתוכנית המתאר של עוספייה ובבעלות תושבי הכפר כלולים בשטח פארק הכרמל . 
קנג מנצור , ראש המועצה המקומית , אומר כי בשטח זה נמצאים מבנים שהוקמו 
לפני הקמת המדינה , ועתה קיים סכסוך בעניינם עם רשויות התכנון . מנצור , 
בנו של השייח נגיב מנצור המנוח , ראש המועצה המקומית לשעבר ומי שהיה תקופה 
ממושכת מזכיר מועצת הפועלים בעוספייה , מעלה את שאלת התעסוקה של הצעירים 
מבני הכפר החוזרים משירות צבאי . רבים מהם מובטלים . בשנים האחרונות היתה 
פנייה לפיתוח ענף התיירות והנופש בכפר זה ובדליית אל - כרמל השכנה . אבל 
מחלקת העבודות הציבוריות אינה נענית לדרישה להרחבת הכביש המחבר אותם לחיפה 
ולכביש יקנעם . תקציבים מצומצמים ורמת היענות נמוכה מצד הממסד מעודדים את 
רוח המרדנות . בחירתו של מועמד חד"ש , עורך - הדין יוסף קבלאן , ראש 
המועצה המקומית בית גאן , למזכיר ועד ראשי הרשויות הדרוזיות , היא אחד 
האותות להשמאלה הבולטת בחוגים נרחבים של הדרוזים . מזה שנה מנסים ראשי הרשויות 
המקומיות הדרוזים ללחוץ לשיפור מצבם . ממש ערב פרוץ המלחמה עמדו לקיים שביתה 
כללית ראשונה של העדה הדרוזית . אבל המתיחות הביטחונית שיכנעה אותם להעניק 
אורכה נוספת לראש הממשלה ולשריו לקיום הבטחותיהם להרחיב את בסיס התקציב 
של הרשויות המקומיות הדרוזיות לפיתוח התשתית החיונית . שר הפנים , אריה 
דרעי , הבטיח לראשי הרשויות להוסיף לתקציבם השנה תשעה מיליון שקלים , 
אך עד היום , לטענתם , מתעכב הכסף . פהמי חלבי , פעיל ותיק בשורות של"י - 
רץ , שנבחר לפני שנתיים לראש המועצה המקומית של דליית אל - כרמל , הגדול 
ביישובי הדרוזים בישראל , אומר : " בכל פגישה שערכנו עם שרי הממשלה חזרו 
ואמרו לנו עד כמה אנחנו צודקים , מגיע לכם , וכולם תומכים בברית הדמים 
בין הדרוזים לעם בישראל . אבל הכל נשכח מיד אחרי שיצאנו ממשרדיהם . עד 
היום לא קיבלנו פרוטה שחוקה אחת . ואין פלא " . באחרונה שוקלים ראשי הרשויות 
הדרוזים לחדש את המאבק נגד הממשלה , מתוך הנחה ששעת החירום אינה כה לוחצת 
כבתחילה והמשק הישראלי מתפנה לעסוק בבעיות השגרה שלו . אחד הדוחקים בכיוון 
זה הוא מנצור . הדבר הכרחי , הוא אומר , לא רק שלא זז דבר במשרדי הממשלה , 
אלא גם התושבים מתקשים בתשלום חובותיהם למועצה המקומית , והמועצה לא מצליחה 
לכבד את התחייבויותיה . נושא אחר הנמצא על סדר - היום הדרוזי והממקד את תהליכי 
המרי באוכלוסייה הדרוזית הוא הדחתו של רפיק חלבי , עורך " מבט " בטלוויזיה . 
יש בפרשה זו כדי להעיד על השינוי העובר על העדה , שבניה אוהבים להמשיל 
אותה לטס נחושת המשמיע צליל אחיד כאשר מכים בו בכל מקום . מוסר ההשכל : 
הדרוזים הם גוף מלוכד , והם חייבים לגלות , ומגלים , סולידריות . עתה 
מקבלת סולידריות זו גם נופך פוליטי חדש . קפמאבינלכנס הדרוזים להזדהות עם 
רפיק חלבי בכפר יסיף הגיע המון רב . חצי - תריסר נואמים התחרו ביניהם 
בהשמעת שבחו של חלבי וזכויותיו של בן העדה הדרוזית , " הקצין במילואים , 
העיתונאי המהימן והעורך המנוסה " . נערים הפיצו במקום גיליון מיוחד של ירחון 
דרוזי , " אל כלמה " , המופיע בדליית אל - כרמל , ועיקר תוכנו דברים שאמר 
רפיק חלבי ( המקווה לפרסם ספר בקרוב ) או שנאמרו לרגל הענקת התואר " איש 
העיתונות הראשון " מטעם הירחון . ביטויים כמו " בן העדה " ו"מקור גאוות 
העדה " שזורים בכל מקום . בשער הירחון צילום של חלבי בחברת השייח אמין 
טריף , מנהיג העדה הדרוזית . אגב , השייח אמין טריף , לפי נוסח ההזמנות 
לכנס המחאה , עמד מאחורי הכנס אך לא טרח להופיע אליו ולא שיגר נציג מטעמו . 
העדרו של השייח ושאר השייחים הבולטים מעיד על הקווים המפלגים בעצם את שורות 
העדה הדרוזית . הדוברים הדרוזים בכנס היו , רובם ככולם , עסקנים פוליטיים 
הנמנים על המרכז והשמאל , ממפלגת העבודה ועד שינוי , וכאלה הנוטים שמאלה 
יותר . אף כי מחנה יריביו של חלבי מגוון מאוד וכולל גם אנשי שמאל , רובו 
מזוהה עם עמדות של אנשי הימין והשמרנים . בניגוד למחנה ידידיו של חלבי , 
אין אלה אוהבים להזדהות בפומבי . אבל עמדתם נחרצת : על הדרוזים לשמור 
על יחסים טובים עם הממשלה . לדידם , תמצית הלקח מניסיונם ההיסטורי של הדרוזים 
קובע כי כדי לשרוד , עליהם לקיים יחסים טובים עם השלטון . חלבי , לדעתם , 
עבר על הכלל הזה . מדוע חוששים הדרוזים השמרנים להזדהות ? התופעה היא סימפטום 
נוסף של השחיקה הבולטת במעמדם ושל חוסר יכולתם לעמוד בסחף העמדות הביקורתיות 
בקרב עדתם נגד הממשלה ונגד מסורת שיתוף הפעולה האוטומטי , מתוך צייתנות 
קהילתית עיוורת , עם מדינת ישראל . פקיד ממשלה בכיר שסירב להזדהות בשמו 
הודה : " אנשי השמאל ונושאי המחאה נגד יחס הממשלה לדרוזים צודקים . לא 
אוכל להתנגד לחברים שלי , גם אם הם טועים בכך שהם מעוררים את זעם השלטון 
בביקורת פומבית " . איש זה ואחרים הפנו את תשומת לבי לדברים שפורסמו נגד 
חלבי ב"חדשות " מפי כמה קציני מילואים דרוזים : " טובת העדה הדרוזית 
מחייבת לשמור על צינורות של תקשורת עם השלטון המרכזי , ואסור לדרוזים אחראיים 
לנגח את אחיהם העושים זאת " . אל"ם ( במיל ) מזייד עבאס , איש מפלגת העבודה , 
יועץ לשעבר בלשכת ראש הממשלה שמעון פרס ומושל צבאי ברמאללה בין 1891 ל5891 , 
מציע רציונליזציה רווחת אחרת לעמדת הדרוזים , חסידי השמירה על יחסים טובים 
עם הממשלה הנוכחית . " בהיותי במשרד ראש הממשלה ב7891 , הצעתי לוועדת 
המנכ"לים רשימה של 02 קציני צבא דרוזים בכירים במילואים ( רבי - סרנים ומעלה ) 
, וביקשתי לקלוט אותם במשרדי הממשלה השונים . שרי הליכוד התלהבו וקלטו . 
שרי המערך התעלמו מההצעה " . קפמאבינעבאס מתמודד כיום על ראשות המועצה המקומית 
החדשה , גת - ינוח ( שנוצרה מפיצול ארבעת הכפרים של המועצה האזורית " מרכז 
הגליל " לשתי מועצות מקומיות ) . אבל גם הוא לא שוכח להעלות מס למחאה 
הדרוזית : " החייל הדרוזי מתקבל בכבוד כל זמן שהוא במדים , אבל ברגע שהוא 
לובש בגדים אזרחיים , הוא חוזר לסטטוס של חשוד . הוא שומר נאמן על הגבולות , 
אבל אינו מהימן לעבודה במפעלים תעשייתיים מסוימים . החייל הדרוזי העומד 
להשתחרר משירות צבאי יכול לקרוא בעיתון כי בנאות הכיכר דרושים מועמדים . 
הוא יודע מהניסיון כי אין מתכוונים אליו . מותר לו להימצא בנאות הכיכר 
רק במסגרת שירותו הצבאי . בשכנות לכפר גת קיים מצפה ריק ממתיישבים , ובכפר 
גת עשרות חיילים שאינם מצליחים לבנות לעצמם בתים . הלכתי לשמחה דיניץ , 
יו"ר הסוכנות היהודית , וביקשתי למסור אותם לדרוזים . התשובה היתה נחרצת : 
הסוכנות קיימת למען היהודים , לא למען הדרוזים " . עבאס דוחה את הדרישה 
המתפשטת בשנים האחרונות בחוגי הדרוזים לפעול לשחרורם משירות סדיר בצבא . 
אולם הוא מודע לכך שאי אפשר להתעלם מהגורמים הלוחצים נגד השירות הצבאי . 
לדעתו , עברו הדרוזים טלטלה בעניין זה מאז 2891 , כאשר חיילים דרוזים 
ראו כי הם עומדים נגד אחיהם בלבנון . גם מנהגי הדרוזים בלבנון , הנוהגים 
כחילוניים מודרניים בחיי היום - יום , וכדרוזים השומרים על ציוויי דתם בלכתם 
לחלוה ( אולם התפילה ) , עודדו דרוזים צעירים להצהיר על היותם דתיים ולהשתחרר 
משירות צבאי . תהליכי ההקצנה ימינה של החיים הפוליטיים בארץ אחראים אולי 
גם לדילול הח"כים הדרוזים במפלגות הציוניות . התוצאה היא כי חבר - הכנסת 
מוחמד נפאע , סופר מוכשר שהצליח לצייר צילומים אותנטיים מחיי הכפריים בגליל 
וחבר סיעת חד"ש , הוא הנציג היחידי של הדרוזים בכנסת ה21 . בבחירות האחרונות 
לכנסת זכה נפאע כמועמד רשימת חד"ש בפעם הראשונה בהיסטוריה של הכפרים הדרוזיים 
לרוב קולותיהם של המצביעים בכפר . מאז בחירתו לכנסת מרגיש נפעא , שהורגל 
בעבר להיות מנודה בקרב בני עדתו בשל עמדותיו השמאליות מדי לטעמם , כאילו 
הוזנק למרכז העניינים . הטלפון בביתו בבית גאן מצלצל ללא הרף . בני עדתו 
רואים בו " כותל דמעות " לבעיותיהם , וראשי השייחים מבקשים את קרבתו . 
" לצערי , מעמדי כחבר כנסת מוסיף לי הילה של כבוד . מושב בכנסת עושה 
רושם רב על רבים בעדה שלי " , נפעם נפאע מהשינוי במעמדו . " תאר לך שחברי 
הכנסת בחרו בי , ברוב של 76 קולות לחברות בוועדה למינוי הקאדים הדרוזים . 
אפילו חבר - הכנסת ורדיגר מאגודת ישראל הצביע בעדי " . כ"דרוזי - הקומוניסט 
הראשון בכנסת " , כלשונו , הוא מוצא עצמו בעיצומה של תופעת סרבני הגיוס 
בקרב הדרוזים , שבעבר היתה מצומצמת לחוגי השמאל בלבד . לדבריו , גם חבריו 
מ"וועדת המעקב הדרוזית " , שאינם קומוניסטים ברובם , מגלים יוזמה ומעורבות 
גוברות במאבק לביטול חובת השירות הצבאי ביחס לעדה הדרוזית . בין היתר נאספו 
עד כה 000 , 8 חתימות של חייבי גיוס במסגרת עצומה נגד הגיוס האמורה להקיף 
עשרת אלפים חותמים . בין סרבני הגיוס רבים הנאחזים עדיין בתירוץ הדתי , 
אבל יש גם המצהירים במפורש על טעמים לאומיים . עם אלה נמנים שני בניו 
של נפאע . הבכור נאסר למשך שנה וקיבל תעודת שחרור ; השני נאסר בינתיים 
לחודשיים , והוא עומד בפני משפט צבאי נוסף . המספר הרב ביותר של סרבני 
הגיוס מצליחים להשתחרר מחובתם בהצהרה כי הם דתיים . סלמאן פלאח , מנהל 
המחלקה לחינוך ותרבות לדרוזים מסכים כי קיימת נטייה גוברת בקרב הנוער הדרוזי 
לחזרה בתשובה . אבל אין הוא רואה קשר בין החזרה לדת לבין השירות הצבאי . 
הוא תומך בהמשך החלת השירות הצבאי על הדרוזים . " ההתעוררות נגד השירות 
הצבאי היא תוצאה רגשית על אי - שוויון הזכויות " , הוא אומר . על אף המאמצים , 
" אין הפער נסגר בין היהודים לדרוזים . להיפך , הוא מתרחב " . קפמאבינממשלת 
לוי אשכול החליטה ב8691 להעביר את הטיפול בדרוזים מהמחלקות הערביות במשרדי 
הממשלה אל משרדי הממשלה הרגילים , ומבחינה זו להשוותם עם היהודים . מאוחר 
יותר החליטה ממשלת הליכוד , ביוזמת השר משה ארנס , להשוות את יישובי הדרוזים 
עם עיירות הפיתוח השכנות . אבל השנים נקפו , והדרוזים ממשיכים לקבל שירותים 
נחותים בכל התחומים . המספר המועט יחסית של סטודנטים דרוזים במוסדות ההשכלה 
הגבוהה מעורר זעם רב בקרב פעילי העדה . רובם ככולם טוענים כי השירות הצבאי 
מפריע לקידום הדרוזים . חיילים רבים נישאים בתקופת שירותם הצבאי והחייל 
המשתחרר חייב בעול משפחה ואינו ממשיך בלימודיו . כמאל מנצור , איש " מרכז 
ההסברה " לשעבר , מעלה טענה מעניינת , במיוחד כאשר היא נשמעת מפיו : 
הבעיה העיקרית של הדרוזים היא שהם נוהגים בשרי הממשלה כמארחים , לא כאזרחים . 
כאשר מגיע שר לביקור , טורחים נכבדי הדרוזים להמטיר עליו מכל טוב , והוא 
מתרשם כי טוב לדרוזים והם מאושרים . השר מצטלם עם השייח אמין טריף ושלום 
על ישראל . הדרוזים טרם למדו לנהוג כאזרחים ולקיים ישיבת עבודה עם שר אורח " . 
לכמאל מנצור , כיום פנסיונר , ולבנו בכורו מסעדה יפה בכניסה לעוספייה . 
המסעדה המודרנית של המארח הדרוזי המנוסה יכולה לשמש סמל לשינוי העובר על 
העדה הדרוזית : מעדה שמרנית העומדת על משמר המסורת העתיקה היא הופכת בהדרגה 
לקהילה מודרנית , רציונלית , העסוקה בהבטחת עתידה הכלכלי , לפחות ברמה 
האישית , ואשר פחות ופחות מוכנה לבלוע את מחמאות הממסד היהודי ולהתעלם ממחסומי 
האפליה והגזענות של החברה היהודית כלפיה . 
