ראשי משרד הביטחון וצה"ל החליטו אתמול בבוקר , לאחר סיום הלחימה במפרץ הפרסי , 
להחזיר את החיים בישראל לשגרה ולבטל את מצב החירום . לפיכך , בוטלו כל 
הנחיות הג"א וכל הצווים לשעת חירום בנושא מפעלים חיוניים . צה"ל הנחה אתמול 
את האזרחים להסיר את אמצעי האיטום של החדרים והמקלטים בבתי מגורים , במקומות 
העבודה ובמבני ציבור . בשבוע הבא ייערך מבצע ארצי למחזור יריעות הניילון , 
ששימשו לאיטום . הציבור התבקש להסיר מעל היריעות את סרטי ההדבקה , לקפלן 
ולארזן בשקית ניילון . השקיות ירוכזו בבתי הספר ברחבי הארץ . ההכנסות ממבצע 
המחזור תועברנה לשיקום נפגעי התקפות הטילים . צה"ל הורה לתושבים לפרק את 
המסננים ממסכות הגז , לארוז כל פריט בערכות המגן בשקית ניילון נפרדת , 
ולאחסן את הפריטים השונים בקופסה המקורית . צה"ל הודיע כי אין לשטוף את 
המסננים , וכי יש לוודא כי המפוחים בברדסים האקטיוויים סגורים ואינם פועלים . 
ראש הג"א , תת - אלוף אורי מנוס , הבהיר כי 43 לשכות המידע של הג"א ממשיכות 
להשיב לשאלות הציבור , להחליף ערכות מגן ולחלק ממ"טים להורי יילודים . עקב 
ביטול מצב החירום הוסרו גם כל ההגבלות על כנסים ופעילויות בידור וספורט . 
גם תורנויות ההורים במוסדות החינוך בוטלו . דובר צה"ל הודיע כי הצבא ממשיך 
לעקוב אחר הנעשה במפרץ , וכי אם יחול שינוי במצב תפורסמנה הודעות לציבור 
בכלי התקשורת . צה"ל החל אתמול לשחרר חיילי מילואים , בעיקר בחיל האוויר 
ובמערך הג"א , שגויסו עקב המלחמה במפרץ . עוזר ראש אגף המבצעים , תת - 
אלוף זאב לבנה , אמר כי כבר אתמול שוחרר חלק גדול מכוחות המילואים ומצי 
הרכב שגויסו . לדבריו , יושארו כאמצעי זהירות כוחות מצומצמים של חיילים 
בשירות סדיר ובמילואים , ואם תיכנס הפסקת - אש רשמית לתוקף , ישוחררו אף 
הם מחרתיים . מערך הן . ם . של צה"ל , כולל סוללות ה"פטריוט " , נשאר 
בכוננות . 
