לדעתי זה קשור למהלכים שמתכנן הממשל לאחר שתיפסק האש במפרץ , במה שהם קוראים 
" הסדר החדש " באזור . ישראל נמצאת עכשיו בשיא הפופולריות שלה בדעת הקהל 
האמריקאית וגם בקרב הקונגרס והסנאט . הנשיא בוש יודע כי במציאות כזו יקשה 
עליו להעביר החלטות שיתפרשו כפגיעה בישראל , כמו ועידה בין - לאומית . 
בוש מאמין כי כרסום בפופולריות של ישראל בארה"ב יסייע לו לקדם מהלכים שהוא 
אולי כבר הבטיח למדינות הקואליציה ובראשן למצרים ולסוריה . אני לא מוצא הצדקה 
עניינית לתרעומת המוגזמת הזו . לא רק השגריר שובל , גם אנשי קונגרס וסנאט 
אינם מבינים מדוע הממשל מעכב את העברת הכסף לקליטת העלייה . לו זה היה תלוי 
רק בקונגרס ובסנאט היה הכסף כבר בישראל . אני ראיתי את המסמכים שמשרד החוץ 
הישראלי העביר לממשל , ועל פי התרשמותי כספי הסיוע אינם מיועדים לבנייה 
בשטחים . ולכן לא צריך להתפלא על אלה המתרעמים שכסף שהובטח אינו מגיע לתעודתו 
כפי שסוכם . הדברים מקוממים במיוחד כאשר אנחנו יודעים שהנשיא בוש הורה על 
העברת סיוע מיוחד במהלך המלחמה למדינות ערב השותפות בקואליציה כמו מצרים 
וסוריה וכן לטורקיה . וישראל , שהיא אולי היחידה שנפגעה פיזית וכלכלתה 
נהרסה עקב המלחמה , לא קיבלה עדיין כל סיוע מיוחד לכיסוי נזקים אלה . אני 
גם לא מקבל את האמירה שחיילים אמריקאים נלחמים את מלחמתה של ישראל . ארה"ב 
לא יצאה למלחמה במפרץ כדי לשרת אינטרסים ישראליים . אנחנו נותנים את הנתח 
שלנו . הבעיה של ישראל אינה מצטמצמת באותם 004 מיליון דולר מפורסמים . 
המגבית היהודית המאוחדת נטלה על עצמה לגייס בתוך שלוש שנים 007008 מיליון 
דולר למימון קליטת העלייה מבריה"ם , וכבר הגענו לתרומות של כ004 מיליון 
דולר . אבל גם אם נגביר את התרומות לא ניתן יהיה להימנע מהסיוע האמריקאי . 
סיוע זה לא ניתן כנדבות . ישראל זכאית לו בדין , שכן היא משרתת במידה 
רבה גם את האינטרסים האמריקאיים . מי מבין הציבור האמריקאי שלא היה משוכנע 
בחיוניותה של ישראל מההיבט האמריקאי השתכנע בכך עתה עקב המלחמה במפרץ . 
אחרי שתסתיים המלחמה יעזבו הכוחות האמריקאים את האזור . ישראל תישאר והאינטרס 
האמריקאי הוא שתישאר חזקה . עד כמה שזה אולי יישמע מוזר לחלק מהישראלים , 
הממשל האמריקאי העכשווי הוא אולי הקשה והבעייתי ביותר מבחינתה של ישראל 
שידענו עד היום . העובדה שהנשיא בוש וראש הממשלה שמיר לא דיברו ביניהם זמן 
רב היא רק סימפטום המעיד על כך . בתקופת הנשיא רייגן היחס היה טוב יותר 
מבחינת ישראל . לדעתי היחס של הממשל האמריקאי לישראל יתקשח עוד יותר בשל 
המחוייבות של הנשיא למדינות הערביות בקואליציה . אין ספק שעדיף כי ישראל 
תעלה יוזמת שלום ולא תמתין למישהו אחר . ממשלת ישראל צריכה לבוא לשולחן 
הדיונים מרצונה ולא להיות מובלת אליו בעל כורחה . עם הרבה עידוד . הביקור 
הזה נועד בראש ובראשונה לחזק אותי , זה היה בלתי נסבל לשבת בארה"ב ולראות 
את המראות של ההרס שגרמו הטילים בארץ . זה הוציא אותי מדעתי . אני חוזר 
לארה"ב עם מסכת גז , עם ממ"ט וצרור של צילומי הריסות . את אלה נציג בקונגרס , 
בסנאט ובכל מקום אפשרי . 
