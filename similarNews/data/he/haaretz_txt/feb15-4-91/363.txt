דיבוק הפחד מפני הנשירה אוחז כנראה בעסקני ישראל ולא מרפה . בשעה שחצי מיליון 
חיילים אמריקאים ניצבים מול סדאם חוסיין , סקאדים עיראקיים נופלים על אזור 
תל - אביב ובבירות המעצמות התחיל המאבק על פני המזרח - התיכון אחרי המלחמה , 
עוסקים בירושלים במערכה למנוע מ004 יהודים סובייטים לקבל אשרת שהייה באוסטריה . 
כרגיל , היעד המועדף להתקפות הוא היא"ס , הארגון היהודי הוותיק המסייע 
לפליטים יהודים . אין בכך כדי לומר שהארגונים היהודיים במערב חפים מכל אשמה , 
בעיקר בחודשיים האחרונים . עוד בטרם פג האולטימטום של האו"ם לסדאם , פסק 
זרם התיירים היהודים לארץ , ופג אומץ לבם של פעילים יהודים וציונים רבים 
שארגוניהם דחו סיורים , כינוסים וועידות שנועדו להיערך בישראל . רק מעטים , 
כמו אנשי " שראל " , אחדות מראשי הדסה ומנכ"ל אורט העולמי , באו לישראל 
כדי להזדהות עם ישראל ; בדיעבד הבליט הדבר את חולשת מרבית ראשי הארגונים 
והקהילות שהצטרפו אל החברים מן השורה ונשארו בבית . כאשר נפלו הטילים הראשונים 
החלו המוסדות והארגונים היהודיים , בתגובה אינסטינקטיווית , לארגן מגביות 
חירום למען ישראל . קשה להעריך עדיין את התוצאות ולעשות השוואות , האם 
הסקאדים של סדאם הניבו יותר תרומות מאשר חציית תעלת סואץ על ידי חיילי סדאת 
או חסימת מיצרי טירן על ידי כוחות נאצר . בשלב השלישי גברה הבושה ( והדאגה ) 
על הפחד , וכמה מנהיגים העזו , והצליחו , לשכנע את ארגוניהם לבוא ולקיים 
ישיבות בישראל . חברי חבר הנאמנים של הסוכנות היהודית זומנו לירושלים , 
הקונגרס היהודי ובני ברית הביאו קבוצת פעילים ואורט העולמי העביר את ישיבת 
ועד הפועל מחו"ל לישראל . אך עסקני המוסדות הישראלים לא הפגינו יותר תבונה 
וביטחון עצמי מעמיתיהם בתפוצות . תגובתם לצמצום העלייה היתה פנייה אל ממשלות 
גרמניה ואוסטריה שלא ינפיקו אשרות ליהודים הבורחים מברית - המועצות ופוחדים 
להמשיך בדרכם לישראל . שר הקליטה , שהצטיין לפני כן ביכולתו לקבוע מי יהיה 
העולה ה000 , 002 , בשביל מצלמות הטלוויזיה , אמר שעל ממשלת ישראל לבקש 
מארה"ב וממדינות אירופה שלא להקים מחנות מעבר ליהודים סובייטים . בסוף השבוע 
שעבר אף התבשרנו ( " הארץ " 19 . 2 . 41 ) , ש"גרמניה נענתה לבקשת ישראל 
ותגביל השתקעות יהודים מבריה"ם " . ממשלת גרמניה אכן אישרה תקנות חדשות שימנעו 
מיהודים היוצאים מבריה"ם להיקלט בגרמניה , אם כי בעקבות איחוד שתי הגרמניות 
נעשה בקיץ האחרון מאמץ רב להכשיל הטלת " נומרוס קלאוסוס " על מספר היהודים 
מבריה"ם שיורשו להיכנס לגרמניה . המוח מתקשה לקלוט : המדינה היהודית והתנועה 
הציונית מבקשות משלטונות גרמניים להכביד על יהודים הנסים מפחד מפני אנטישמיות 
בבריה"ם ! האבסורד שבפחדים מפני הנשירה הובלט בדברי יו"ר הנהלת הסוכנות , 
שמחה דיניץ , שגילה שב0991 לא נוצלה במלואה מכסת אשרות ההגירה שהקציבה 
ארה"ב ליהודי בריה"ם . רק 000 , 43 מתוך 000 , 04 האשרות האמריקאיות נוצלו , 
לעומת 000 , 002 היהודים שבאו לישראל . נראה כי אין גבול למספר הפעמים 
שצריך לשנן באוזני פוליטיקאים ישראלים ועסקנים יהודים את שלושת העקרונות 
הבאים : ראשית , לשום יהודי אין הזכות למנוע או לנסות למנוע מיהודי אחר 
לצאת במהירות האפשרית ממדינה שבה הוא חושש לחייו או לביטחונו . שנית , 
לכל יהודי , כמו לכל בן אדם אחר , הזכאות האנושית הבסיסית לבחור היכן הוא 
רוצה לחיות . ושלישית , על מחדלי קליטה בישראל אי - אפשר לענות על ידי 
חסימת דרכם של היהודים לארצות אחרות . יהודי בריה"ם נתונים בשבועות האחרונים 
בלחץ משולש . מלבד הדאגה מפני התופעות האנטישמיות היזומות בבריה"ם על ידי 
גורמים שמרניים ולאומניים , גובר באחרונה החשש לעתיד : בין בגלל התגברות 
האנדרלמוסיה המלווה את העמקת המחסור במצרכי יסוד ובין בגלל חזרת עידן המשטרה 
החשאית . בנוסף לכך חוזרים סימני התעמולה הישנה , שנועדה להפחיד את יהודי 
בריה"ם מפני עלייה לישראל , הפעם על ידי הדגשת סכנת המלחמה ( עולים חדשים 
מסרו , שקיבלו שיחות טלפון מקרובים מבוהלים שהפצירו בהם לחזור לבריה"ם . 
המטלפנים שאלו איך אפשר לחיות בת"א המופגזת בלי מים וחשמל , כפי שדווח 
בטלוויזיה , כשעל המרקע מוקרנות תמונות הרס שצולמו , כנראה , בבגדד ) 
. במערב אירופה ובארה"ב היו שידורי הטלוויזיה מישראל למכשיר החשוב בגיוס 
התמיכה היהודית בישראל . צילומי פגיעות הסקאדים המריצו הן את גיוס הכספים 
והן את התפנית הפרו - ישראלית בדעת הקהל הלא - יהודי . כאשר הטילים נפלו 
בת"א או בחיפה הפסיקו תחנות שידור בניו - יורק את תוכניותיהן והעבירו שידור 
ישיר מישראל . אירועים במרחק של אלפי קילומטרים הפכו בכך כמעט ל"סיפור מקומי " 
בניו - יורק ובלוס אנגלס . בשנים האחרונות היתה הטלוויזיה לגורם חשוב ביותר 
בהידרדרות תדמיתה של ישראל בדעת הקהל המערבית : תמונות מהאינתיפאדה ודיכויה 
כירסמו קשות באהדה כלפי ישראל בקרב הלא - יהודים וגרמו להתנכרות גוברת גם 
בחלקים ניכרים של הציבור היהודי . אותה טלוויזיה הביאה עתה לתהליך הפוך : 
השידורים הדרמטיים אוששו את תחושת ההזדהות עם ישראל והמחישו את הערכת ההתאפקות 
הישראלית , שאותה שיבחו המנהיגים האמריקאים מהנשיא בוש ועד לחבר הקונגרס 
המקומי . לפי סקרי דעת הקהל , עלתה האהדה לישראל בארה"ב בשבוע הראשון של 
ההפצצות מ%24 ל%46 , ובשבועיים הבאים של המלחמה אף גברה עוד יותר . 
