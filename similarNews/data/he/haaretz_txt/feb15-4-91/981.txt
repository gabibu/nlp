האב הוא המנהיג הנערץ של הימין הישראלי , שמו ידוע לכל והוא זוכה להערכה 
רבה בארץ ובעולם . הבן הוא חבר כנסת , מן המכרים והנערצים שבהם . כולם 
רואים בבן את מי שממשיך את דרכו של האב , ולמעשה מייצג אותו בזירה הפוליטית . 
אך הבן מסתייג . הוא מבקש להפגין שהוא איש של עקרונות בזכות עצמו . ובכל 
זאת , הצלחתו להשתלב ברשימת חרות לכנסת היתה בזכות האב , וגם התעוזה לפעול 
כרצונו בסיעה נובעת מאותה הסיבה שם המשפחה . במפלגה מתרגלים לחיות עם הדמות 
יוצאת הדופן , ובעצם רואים בה את המצפון התנועתי . כלומר , זהו היחיד 
שיכול להרשות לעצמו להעז ולומר את האמת בפני העם והמנהיגים וגם לנהוג על 
פיה בהצבעות במליאת הכנסת . בהתנהגותו הפרלמנטרית הוא מי שמוכיח את התנועה 
על שהיא סוטה מדרכה , והכל מבינים שהוא מוחה על שסטתה מן הדרך שאביו היתווה . 
כך למשל הוא יוצא נגד היחס לערבים , ומדבר על זכותם לשבת בכפריהם בארץ 
ישראל . עם זאת הוא מכר כבעל עמדות ניציות בסוגיית ארץ ישראל . יחסו לחרדים 
איננו סובלני , והוא חושד בסחטנותם . במיוחד הוא קובל על הפגמים בניהול 
התנועה . למרות שהתיאור מסגיר לכאורה מעין בן סורר , הכל מאוחדים בהערצה 
כלפיו , מוקסמים מהופעותיו ומשבחים את למדנותו , שהרי הוא גם בעל תואר 
אקדמי . מסתבר שחבר כנסת ששם משפחתו הוא בעצם מושג פוליטי , שם נרדף למנהיגות 
נערצת , איננו יכולקפמאליד4להיות ח"ך מן השורה . הוא הופך להיות מעין סיעה 
משל עצמו , נציגה של תנועה עממית ואיש של מצפון ציבורי . הוא בסך הכל מעיר 
הערה , משמיע האשמה כמו חברי כנסת אחרים , אך קולו נשמע יותר בבירור . 
הציבור עוקב אחריו , מלווה אותו ועושה אותו לדמות שונה . אומרים עליו 
שהוא היה מעז לנהוג בדרכו הייחודית גם אלמלא שמו , אבל מובן שהשם עוזר לו 
כדי שלא ייצא ניזוק מהתבטאויותיו . כזהו בנימין זאב בגין . רק באחרונה הציג 
עצמו כמי שאיננו פקיד בכנסת , שלא נולד בה , והבהיר כי אם דרכו סוטה לדעת 
מפלגתו וייאלץ לפרוש , לא יכאב על כך . אותם הדברים עצמם בניסוח שונה נשא 
חבר כנסת אחר , בנו של המנהיג הנערץ של הימין הישראלי ערי זבוטינסקי , 
בנו של זאב זבוטינסקי . את כל מה שעושה עתה בני בגין ליצחק שמיר ולתנועת 
הליכוד כבר עשה פעם זבוטינסקי הבן לבגין האב . מנחם בגין הוא יורשו של זבוטינסקי , 
ושמיר ממלא כמעט שמונה שנים את תפקידו של בגין . מנהיגותם של השניים נתונה 
בצלו של המנהיג הקודם . רבים לא ראו בבגין יורש לזבוטינסקי , והטילו ספק 
האם אמנם זבוטינסקי היה בוחר בו . בגין הוא האיש שמחק את המונח הפוליטי " רוויזיוניסטים " , 
שטבע זבוטינסקי , והקים במקומו את תנועת החרות . לרשימה זו השכיל לצרף 
את זבוטינסקי הבן , שאת חברותו ביקש לא במעט בזכות הייחוס המשפחתי . חרות 
היתה מפלגתם של יוצאי אצ"ל של אנשי המחתרת ולא של עסקני המפלגה וככזו יכלה 
לשמש במידת מה אכסניה גם לערי זבוטינסקי שנמנה עם מקורבי הארגון . הוא אף 
נכלא פעמיים על - ידי הבריטים . מלבד תפקידיו בבית"ר שימש גם שליח אצ"ל 
באירופה . זבוטינסקי לא הגדיר את עצמו חבר חרות , אלא הקפיד להמשיך לראות 
את עצמו כרוויזיוניסט עצמאי . כמי שפעל בשנות ה04 בארצות הברית במסגרת 
" הוועד לשחרור האומה " של הלל קוק ושמואל מרלין , ראה עצמו שותף כמותם 
בניהול המאבק הפוליטי של המלחמה בבריטים ; בבגין ובמחתרת ראה את אנשי הזרוע 
הצבאית . מעמדם של זבוטינסקי וקוק בתנועת החרות בכנסת הראשונה לעומת אנשי 
המשפחה הלוחמת של אצ"ל היה נחות - משהו . בתוך שנתיים וחצי של כהונה בכנסת , 
עד הבחירות בקיץ 1591 , התבלט זבוטינסקי במהרה בשורות המפלגה , לא במעט 
בזכות שמו . הוא ביטא עמדה שתוארה ככנענית . בערבים ראה ישראלים לכל דבר . 
הוא תבע שבכנסת ידברו רק שפה רשמית אחת , עברית ולא ערבית , ואת מחאתו 
ביטא בנאום בשפה זרה בפני המליאה , בצרפתית . בה בעת היה מן התומכים הנלהבים 
בשיבת עקורי בירעם לכפרם שעל גבול הלבנון . הוא תמך בחופש מדת , העלה הצעות 
לסדר בעניין הכפייה הדתית , וחולל סערה כאשר ביקש במזנון הכנסת מנה בשרית 
וקפה עם חלב . משסירבה המלצרית תבע בפני ועדת הכנסת למנוע " כפיית כשרות " 
ולהקים שני מזנונים . בראשית 1591 יצא יחד עם חבר הכנסת הלל קוק בהכרזה , 
כי מפלגת חרות ביזבזה במשך שתי שנות כהונה את כל הירושה שהנחילו לה התנועה 
הרוויזיוניסטית והארגון הצבאי הלאומי , ובשל כך פרשו השניים מן הסיעה . 
את עיקר ביקורתו כיוון הבן הסורר של התנועה כלפי היורש של אביו , מנחם בגין , 
וכלפי מקורביו . הוא טען כי כשל בניהול התנועה . בגין כבר ביקש לפרוש , 
אך קיבל את דין התנועה ורץ שוב בראש חרות לבחירות ב1591 . כאשר התברר כי 
התנועה נחלה תבוסה וצנחה מ41 מנדטים ל8 , הודיע בגין על פרישתו ולא התייצב 
לדיוני הכנסת השנייה . רק פרשת השילומים מגרמניה החזירה אותו בראשית 2591 
אל הפוליטיקה . קורבן העימות היה איפוא רק זבוטינסקי , שפרש מסיעת חרות 
בשלהי הכנסת הראשונה ; בתגובה על כך מיהר מרכז חרות לבטל את חברותו במפלגה . 
זבוטינסקי פרש מן הפוליטיקה , פנה אל האקדמיה , היה לפרופסור למתמטיקה 
בטכניון , ובין השאר שימש יו"ר ארגון האקדמאים . הוא נפטר ב9691 . בני 
בגין צנח לפתע לפני כשלוש שנים אל הפוליטיקה , ובלא קושי נבחר למקום בצמרת 
תנועת חרות . קודם לכן התבלט בכינוסי הליכוד בעיקר בהתייצבותו מול אריאל 
שרון . מאז הוא מקפיד לבטא כלפיו יחס של טינה . יהיה זה למשל מינויו של 
שרון לשר ביטחון שישמש מעין " קו אדום " עבור בגין , שבעקבותיו יעורר 
מהפכה בתנועה , יפרוש ממנה או אולי יטוש את הפוליטיקה . כעסו על שרון נובע 
בין השאר משום שגרר את אביו למהלכים הרפתקניים במלחמת שלום הגליל , שהם 
כתם על מנהיגותו של האב , והאיצו את פרישתו מראשות הממשלה . עד כה ריכז 
בגין את מאבקו בשרון בעיקר סביב פועלו כאיש חישוקים יחד עם לוי ומודעי . 
בעיצומו של המאבק שניהלו השלושה לפני כשנה טען , כי הם אנשי " חשקים " 
שהקימו " קואליציה של אמביציה " . בה בעת לא הסתיר בגין את עמדתו בשאלת 
השטחים , שהיא ניצית לא פחות . את המרד הגדול שלו ערך באחרונה , כאשר התנגד 
בהצבעה במליאת הכנסת לצירוף רחבעם זאבי , מנהיג תנועת מולדת , לממשלה . 
את החבר החדש בממשלת הליכוד הגדיר " זיהום פוליטי חברתי מוסרי עמוק החודר 
עתה לממשלה " . עוד קודם לכן , בתקופת המשבר הקואליציוני , התייצב נגד 
נכונות המפלגה להעניק טובות הנאה לחרדים או לשותפים קואליציוניים שערקו ממפלגותיהם . 
הוא נותר בודד בעמדתו זו בצמרת , ובכל זאת כמעט מוטט את הקואליציה שהקים 
שמיר בקושי , כאשר הוביל לביטול ההסכם עם סיעת הרעיון הציוני שהקים מודעי , 
אשר איימה להקים קואליציה עם תנועת העבודה . בה בעת לא נרתע בני בגין להתייצב 
כידיד אישי בראיון משותף עם חבר הכנסת יוסי שריד , שהוא בבחינת מוקצה בתנועה 
הליכוד . היוקרה שבמעמד המיוחד שנהנים ממנו מי שהם " בניהם של " היא פגומה . 
הכל שומעים את קולם , אך מאמינים שמקשיבים לאבא ; ותמיד יאמרו שהכל בא 
להם בקלות רבה מדי וגם תעוזתם נובעת משום חסינותם המשפחתית . וכך בעצם מוטלת 
עליהם חובה ציבורית כבדה . בגין יכול ולמעשה חייב להרשות לעצמו לעשות 
ככל העולה על דעתו לא רק משום שאינו חושש מסנקציה של מנגנון מפלגתו ; הוא 
חייב זאת לשם שהוא נושא , בגין , ולמעמד של מצפון תנועתי , באשר רק הוא 
כבעל זכויות אישיות מיוחדות , כיורש עצר , חופשי לבטא רחשי לב של חברי 
כנסת בני תמותה השבויים בכבלי המשחק הפוליטי . דווקא ערי זבוטינסקי , שבא 
אל הכנסת הראשונה מרקע של פעלתנות , לא החזיק מעמד . בגין , לעומתו , 
מיטיב לפעול , מפני שלמרות תמימותו לכאורה הוא בעצם פוליטיקאי משופשף . 
