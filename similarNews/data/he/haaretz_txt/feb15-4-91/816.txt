בצעדו האחרון לרכוש מחדש כוח פוליטי במזרח התיכון , יש לממשל גורבצוב מטרה 
חיונית אחת הישרדותו של סדאם חוסיין . כמובן , שהתוצאה של מהלכים מסוג 
זה תהיה מסוכנת ביותר לארצות הברית ולמזרח התיכון . היא תחזיק את האזור 
כולו במצב של דריכות צבאית , ותחזיר אותו במהרה למלחמה . ואשינגטון לא 
היתה בוטה וגסה דיה כדי להצביע על ניגוד אינטרסים זה ; בעוד סדאם חוסיין 
תימרן להפיק את המרב האפשרי מ"תוכנית השלום " הסובייטית , קל לראות איזה 
אינטרס יש לקרמלין בחייו ושלטונו של חוסיין . אם ייעלם סדאם בעקבות התנקשות 
או הפיכה צבאית תאבד מוסקווה את בעל בריתה האחרון באזור . גם את לקוח 
הנשק הטוב ביותר שלה , וגם את היוקרה הצבאית והפוליטית שהשקיעה בסדאם חוסיין 
במשך תקופה כה ארוכה . אם יוסיף סדאם חוסיין להחזיק מעמד , הית - רונות 
שיפיק הקרמלין יהיו עצומים ובני קיימא . מוסלמים רבים שונאים אותו וסולדים 
ממנו , עובדה שהמערב נוטה לשכוח . אבל מעריציו יראו בצדק את הקרמלין כמושיעו 
של סדאם חוסיין . מוסקווה תבנה מחדש את צבא עיראק . יהיה זה עסק טוב לק - 
ג - ב ולגנרלים בצבא , עמם קשור מיכאיל גורבצוב בקשרי ברית . עם סדאם חוסיין 
השולט בבגדד תהיה ברית המועצות המתווכת היחידה בינו ובין אויביו , באיסלם 
או במערב . כך אפוא , בלי לתרום רובה אחד או רובל אחד במהלך המלחמה , 
ישפיע גורבצוב על המזרח התיכון כולו לאחר המלחמה . אך לארצות הברית לא יצפו 
במקרה כזה שום תגמולים . רק צרות לאין קץ . כל עוד סדאם חוסיין יישאר בשלטון , 
יהיה עליה להחזיק כוחות גדולים במזרח התיכון . הכוח הצבאי האמריקאי יהיה 
בן הערובה שלו . האם זה ניצחון ? כל אומה ערבית המתנגדת לו כעת תתנסה מיד 
בטרור שלו ובחתרנות שלו , ובסופו של דבר בהשתלטות שלו , אבל הצדקת קיומו 
תהיה כיבושה והשמדתה של ישראל . האמריקאים אוהבים לחשוב שהצבא וחיל האוויר 
הישראלים יכולים לעשות הכל . אולי . אבל כל עוצמתה הצבאית והתעשייתית של 
ארצות הברית נדרשה על מנת להכריע את כוחה של עיראק . סדאם חוסיין יחיה 
בשביל היום בו יחצה את הירדן לתוך ישראל , דרך הקרקע , באוויר או בטיל 
כימי . הישראלים היו טפשים לו היו יושבים ומחכים לו שיבוא ויקטול בהם . 
הם לא יעשו זאת . במשך שנים לא יכלו הנשיא בוש ושר החוץ שלו להיות נחמדים 
יותר לגורבצוב מכפי שהיו . הם שיבחו אותו כל שעה ביממה , גייסו עזרה עבורו . 
אבל הנה יוצא גורבצוב נגד האינטרסים האמריקאיים ונגד כל תקווה למזרח תיכון 
יציב . העובדה המצערת היא שאנו מופתעים . " המומחים " בממשל , בעיתונות 
ובאקדמיה שבנו את הקריירות שלהם על חנופה לגורבצוב אפילו לאחר שעבר לדיכוי 
מדברים עדיין על הסכנה הטמונה בהפלתו . אבל העתיד הוא כבר העבר . גורבצוב 
העניק לארצו מידה רבה של חופש ביטוי , לא פוליטיקה חופשית . אולם כאשר 
החליט שהגלסנוסט מסכן ולא מקדם את יעדו לשמור על השיטה בחיים , הוא מיהר 
לסגת . הוא לא נדחף לעשות זאת על ידי " הם " חבורה חשאית כלשהי הקשורה 
בקשרי קנוניה של אזרחים וגנרלים נוקשים . הוא הינו הם , גורבצוב כבר הופל 
על ידי גורבצוב . ולכן רואה זאת הנשיא הסובייטי כטבעי , לנסות לעמוד 
על כוחו במזרח התיכון . המומחים , כולל בוש ובייקר , מעולם לא הכינו את 
האמריקאים לכך . הם לא יכלו לעשות זאת כיוון שסירבו לראות את הדבר בעצמם . 
ואשינגטון שיכנעה את עצמה כי גורבצוב הוא שותף חיוני בסדר העולם החדש , 
יהיה אשר יהיה . אך כאשר פעל , בא הדבר על ואשינגטון בהפתעה . מאז הפלישה 
לכוויית הבין בוש את הסכנה הטמונה ברוצח מבגדד . אולי תיתן עכשיו ואשינגטון 
מבט ברור יותר בקרמלין . אולי יחליט בוש באיזו נקודה מתנגשים האינטרסים 
האמריקאיים באלו של מוסקווה . 
