לא היה צורך בדו"ח של חברי הכנסת דדי צוקר וחיים אורון כדי לדעת שמאמץ ההתנחלויות 
של הממשלה נמשך , פחות או יותר , במתכונת שהיתה בשנים האחרונות . המתנחלים 
עצמם התפארו באחרונה , שבמהלך שלוש שנות האינתיפאדה נוספו עוד 02 אלף מתיישבים 
בשטחים . תוכניות וכסף לשנים הקרובות הובטחו גם הם ( " נקודה " , גיליון 
541 ) . הגיבוי הרעיוני והמעשי של הממשלה הנוכחית לא הועמד בספק . בתחילת 
השבוע אמר ראש הממשלה שמיר בראיון לבי - בי - סי , שאם ייפתח בתום המלחמה 
מו"ם לשלום , הוא ידרוש שלטון קבע של ישראל ביהודה שומרון ועזה . " זו 
אמונתי וזה חלומי " , אמר שמיר בתשובה לשאלה אם הוא רוצה בשלטון ישראל מהים 
עד לירדן . בימי האינתיפאדה טענו כנגד המתנחלים שהם מכבידים על ביטחון ישראל . 
עכשיו , משנפלו הטילים היכן שנפלו , שמעתי מתנחל מעופרה שואל בלעג : 
ומה תאמרו היום , שתל - אביב הפכה נטל ביטחוני ? על השאלה הישנה , באיזו 
מידה ההתנחלויות משבשות את יחסינו עם ארצות - הברית אי - אפשר עתה לענות 
אפילו תשובה מתחכמת כזאת . הממד החדש של הנזק שגורמות ההתנחלויות למאמצי 
העלייה ברור אף הוא . אולם ככל שנזקים אלה קשים , עדיין תקף וחשוב מהם 
הנימוק הישן הנשמע אולי מעט בנלי : ההתנחלויות הן מכשול בדרך ליצירת איזו 
שהיא הבנה עם הפלשתינאים ועם הערבים בכלל . הן מחריפות את האיבה , את העוינות 
ואת השנאה , מפני שהן מאיימות על התושבים הערבים , על אדמתם ועל בתיהם , 
על זהותם ועל קיומם בארץ הזאת . ההתנחלויות מעלות חשדות ופחדים ומגבירות 
משטמה . אם אפשר ללמוד משהו מהמלחמה במפרץ ומהדרך שבה הפכנו מעורבים בה , 
הוא שביטחונה של ישראל בעתיד תלוי לא רק בכוחנו הצבאי אלא גם באיזו מידה 
נצליח לרכך את האיבה והעוינות . צירוף של נסיבות הביא עלינו את עיראק של 
סדאם חוסיין כאויב מעורר חרדה , הנושא גם את דברם של הפלשתינאים . בעבר 
היו נסיבות אחרות ומדינות ערביות שונות שעשו זאת . בעתיד תהיה זו אולי סוריה , 
או קואליציה ערבית - מוסלמית , ומי יודע , אולי שוב מצרים . העולם הערבי 
הגדול מסוגל לגייס משאבים עצומים . וכאשר יש כסף אפשר לקנות טכנולוגיה צבאית 
מכל הסוגים המפחידים ואפשר ללמוד להפעילה . ההתנחלויות הן רק דוגמה למדיניות 
ישראלית כוחנית ומתנשאת , המתגרה בפלשתינאים ובערבים , ונותנת בידם תחמושת 
להגברת האיבה . כדי להקהות את עוקץ העוינות ולהפיג מתחים וחשדות ערביים , 
ידע מנחם בגין להורות על הקפאה זמנית , לחודשים אחדים , של ההתנחלויות 
ביהודה ושומרון ( אחרי קמף דיוויד ) עד להשלמת חוזה השלום עם מצרים . 
ממשלת שמיר , לעומת זאת , לא מוכנה למאומה . מתנגדי ההתנחלויות חדלו משום 
מה ממאבקם . כאילו שהשתכנעו שההתיישבות בשטחים לא מעלה ולא מורידה , או 
אולי משום שנואשו ממאבקם . פעם הם נהגו להרים קול כאשר מתנחלים בודדים באו 
להר גריזים . כיום הם אינם נשמעים . הממשלה מקימה עיר גדולה וחדשה , ביתר , 
ממערב לבית - לחם , מוסיפים מאות יחידות דיור במעלה אדומים , במערב השומרון 
ובאזורי שכם וחברון . מפלגת העבודה איננה עושה דבר . בתנועות השמאל עסוקים 
בקונסנסוס ובדברי אכזבה מהפלשתינאים . אלמלא האמריקאים , שמזכירים לנו 
זאת מדי פעם , היו מתנגדי ההתנחלויות שוכחים בכלל על קיומן המתרחב ומתעצם 
של אלו כסמל לאי - ההתחשבות והגברת השנאה . 
