מוסקווה ( ע"ר ) . חוגים רדיקליים בבריה"ם הביעו אתמול חשש כי ראשי המפלגה 
הקומוניסטית הסובייטית , בתמיכת הקרמלין , פועלים להדחתו של בוריס ילצין 
מתפקידו כנשיא הפדרציה הרוסית . בתוך כך יצא ביטאון השמרנים במפלגה הקומוניסטית , 
" סובייטסקאיה רוסיה " , בהתקפה קשה נוספת על ילצין והאשים בכוונה להרוס 
את בריה"ם . קומוניסטים שמרנים בפרלמנט הרוסי מנסים עתה לכפות הצבעת אי - 
אמון בילצין . עיתון המפלגה " פראוודה " , התומך בגורבצוב בדרך - כלל , 
ציטט דברים שאמרו יוזמי הצבעת האי - אמון , כי לרדיקלים ולליברלים בפרלמנט 
הרוסי יש רוב קטן וכי הם איבדו את המגע עם ההתפתחויות האחרונות במדינה . 
בינתיים אספה הסיעה הקומוניסטית בפרלמנט הרוסי די חתימות לכינוס חירום של 
הפרלמנט , כדי להגיש בו את הצעת האי - אמון בילצין . ביום חמישי יצא שבועון 
המפלגה הקומוניסטית הסובייטית " גלאסנוסט " בהאשמות כי ילצין , מנהיג 
המחנה הדמוקרטי בבריה"ם , מקיים קשרים עם גאנגסטרים של המאפיה המוסקוואית . 
בכך נוסף ממד חדש למאבק הקשה בין נשיא הפדראציה הרוסית לנשיא בריה"ם . 
קפידבינדובר מטעם בוריס ילצין , לשעבר חבר הפוליטבירו וראש סניף המפלגה 
במוסקווה , תיאר זאת כ"מאמר המלוכלך ביותר מסוגו שהופיע אי - פעם " . " מפליא 
הדבר שההנהגה הסובייטית מצאה לעצמה שיטות מוזרות כאלה בניסיון להכתים את 
ההנהגה הרוסית " , אמר הדובר פאוול וושצאנוב . " סובייצקאיה רוסיה " , ביטאון 
הגווארדיה הוותיקה של המפלגה הקומוניסטית בבריה"ם , יצא אף הוא בהתקפה על 
ילצין וטען כי הוא לא יחסוך כל מאמץ כדי להגיע לשלטון . ההתקפות החדשות על 
ילצין , שעזב את המפלגה בקיץ שעבר , באו יום לאחר שהכלכלן הרפורמיסט , 
סגן ראש ממשלת הפדראציה הרוסית , גנאדי פילשין , התפטר , בטענה כי הוא 
" קרבן של מסע המכוון נגד כל ההנהגה הרוסית " . בהאשמותיו כלפי ילצין ציטט 
" גלאסנוסט " מדבריו של מקור , שאותו תיאר כ"חוקר בכיר של הפשיעה במוסקווה " 
ואשר אמר כי הן ילצין והן ראש הממשלה של הפדראציה הרוסית , איוואן סילאייב , 
מעסיקים כמה מחברי " המאפיה הצכנית " , הנחשבת לאחד הארגונים רבי - העצמה 
של העולם התחתון של העיר מוסקווה . על - פי טענתו של העיתון , מועסקים 
אנשי מאפיה אלה כשומרי ראש . " ידוע היטב כי רבים מהם קשורים ישירות לחוגי 
הפשע " , ציטט השבועון מדבריו של קצין משטרה במוסקווה . " גלאסנוסט " , 
שהוא הביטאון של הוועד המרכזי של המפלגה הקומוניסטית , ציין כי אין הוא 
יכול לנקוב בשמו של הקצין החוקר " מסיבות ברורות " . 
