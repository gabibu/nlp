טוקיו ואוטאווה ( ע"ץ ) . ממשלת יפאן תדרוש פיצויים מעיראק עבור הנזקים 
שנגרמו במלחמת המפרץ לרכוש של תושבים יפאניים בעיראק ובכוויית , ועבור הנזק 
שנגרם לאזרחים יפאניים , שהוחזקו כבני ערובה בתחילת המשבר . כך הודיע שלשום 
שר החוץ היפאני , טארו נאקאיאמה . ממשלת יפאן תדון בנושא עם ממשלות נוספות 
הנוגעות בדבר , הוסיף השר במסיבת עיתונאים . לדבריו , " ברור כי סדאם 
חוסיין אחראי לנזקים אלה " . גם ממשלת קנדה הודיעה כי בכוונתה להגיש תביעת 
פיצויים בשם הקנדים והחברות הקנדיות שרכושם אבד , ניזוק או הושמד במשך כיבוש 
כוויית על - ידי עיראק , מסר ביום חמישי באוטאווה , בהודעה רשמית , שר 
החוץ גו קלארק . קלארק , שלא ציין מתי הוא מתכוון להגיש את תביעתו , קרא 
לאזרחים הקנדים , שניזוקו בעקבות הפלישה , להגיש בהקדם האפשרי את תביעותיהם 
נגד ממשלת עיראק . 
