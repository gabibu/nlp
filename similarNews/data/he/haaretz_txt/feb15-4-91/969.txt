בהיכל כיפת הענק " של ניו אורלינס , התקרב גורג בוש אל סוף נאומו לפני 
ועידת המפלגה הרפובליקאית . זה היה יומו הראשון כמועמד המפלגה לנשיא . 
בלילה הקודם השתחרר סוף סוף מצילו של רונלד רייגן , שהכביד עליו שבע שנים 
וחצי . סקרי דעת הקהל העמידו את בוש במרחק של שנות אור מן הנשיאות . למייקל 
דוקאקיס , המושל הדמוקרטי קטן הקומה ממדינת מסצוסטס , היה יתרון של כמעט 
% 02 . גורג בוש , נואם לא - מזהיר , לעתים קרובות כבד פה וכבד לשון , 
נשא את הנאום הגדול ביותר בקריירה שלו . הוטלה עליו משימה , שלא רבים העניקו 
לו סיכוי לעמוד בה : לשכנע את אמריקה שרצונו להיות נשיא אינו רק זכותו הטבעית 
של בן - טובים ממשפחה פרוטסטנטית עשירה , אלא תוצאה של אש פנימית ושל שכנוע 
עמוק ; לשכנע את אמריקה , שאין הוא קריקטורה פוליטית מהלכת על שתיים , 
שאין הוא ה"יורם של ואשינגטון . " נשיא " , אמר גורג בוש לשומעיו הלא - 
נלהבים , " צריך להיות מגן ערום של האינטרסים האמריקאיים והוא צריך להיות 
אידיאליסט , המדריך את כל אלה השואפים לכונן עולם דמוקרטי וחופשי יותר " . 
הוא הוסיף : " שבע שנים וחצי עבדתי במחיצת נשיא גדול , ראיתי מה עובר 
דרך שולחן הכתיבה הרחב ההוא , ראיתי את המשברים הלא צפויים , את השדר המגיע 
בידיו של עוזר צעיר . ראיתי את הבעיות המבעבעות עשרות שנים , וזקוקות לפתע 
לפתרונות . ראיתי החלטות צנועות מתקבלות בייסורים , וראיתי החלטות מכריעות 
מתקבלות בחופזה . ואני יודע כי כל זה מסתכם בבחירות האלה , מקץ כל הצעקות 
והדמעות , כל זה מסתכם בדבר אחד : האיש היושב ליד שולחן הכתיבה ההוא " . 
בוש עצר לשנייה אחת , אולי שתיים , העלה את קולו בשתי אוקטבות , וקרא : 
" ומי צריך לשבת ליד השולחן ההוא ? ידידי , אני האיש ! כיפת הענק של 
ניו אורלינס רעדה מתשואות . ביציע העיתונאים לחשו אנשים זה לזה שכרגע אולי 
השתנתה מערכת הבחירות , ואתה השתנתה ההיסטוריה הפוליטית של ארצות הברית . 
בניו אורלינס נולד לעיני מצלמות הטלוויזיה גורג בוש חדש . ליד " שולחן 
הכתיבה ההוא " קיבל גורג בוש באוגוסט 0991 , בדיוק שנתיים לאחר נאום ניו 
אורלינס , את אחת ההחלטות הנועזות ביותר של נשיא אמריקאי כלשהו מאז צירף 
וודרו ווילסון את ארה"ב למלחמת העולם הראשונה ( במלחמת העולם השנייה לא 
היתה לארה"ב ברירה , היא הותקפה ) . בחוכמה שלאחר מעשה ברור כי הסיכון 
שקיבל עליו בוש היה קטן הרבה יותר ממה שנחזה . אבל לא רק באוגוסט , אלא 
אפילו בינואר , האמינו הרבה מאוד אנשים , כי " בחולות המפרץ הפרסי עומדת 
לשקוע עוד נשיאות אחת " , לפי תחזיתו העגומה של הסנאטור פאטריק דניאל מויניהאן . 
השבוע הראו סקרי דעת הקהל כי שיעור התמיכה הציבורית בבוש גדל עד % 78 . בעלי 
זיכרון אמרו כי משיעור כזה לא נהנה שום נשיא מאז השלים הארי טרומן את הניצחון 
על יפאן , באוגוסט 5491 . הרשימה הזו נכתבת שעות אחדות אחרי נאום הטלוויזיה 
הקצר של בוש , ביום ה לפנות בוקר , שבו הודיע על סיום המלחמה . מקץ הנאום , 
ומקץ החדשות האקסטטיות משדות הקרב של ארם - נהריים , לא היה מתפלא איש 
אילו המריא שיעור התמיכה לגבהים סילוניים אפילו יותר . האם זה האיש שעליו 
כתב הפרשן הנקרא ביותר באמריקה , גורג וויל , ב6891 , כי בחיזוריו אחרי 
תומכים פוליטיים נפלט מפיו " קול בלתי נעים . . . קול ההאו החלוש שמשמיע 
כלבלב שעשועים " ? האם זה האיש שניסיונו לאמץ דימוי של מאצו טקסאני הצחיק 
את העיתונותהאמריקאית עד דמעות במהלך 7891 ? האם זה האיש שמפגינים נוטפי 
לעג הניפו לעומתו באביב 8891 כרזות האומרות " בוש ונורייגה לנשיאות " ? 
( נורייגה היה מנואל אנטוניו נורייגה , רודן פנמה לשעבר , שלבוש מיוחסת 
זכות אבות על שיתוף הפעולה בינו ובין הסי - איי - אי בשנות ה07 . ) האם 
זה האיש שוועידת המפלגה הדמוקרטית צהלה לאידו , ביולי 8891 , כאשר אמרה 
עליו מושלת טקסס העתידה , אן ריצארדס : " גורג המסכן , אין הוא אשם , 
הוא נולד עם רגל כסף בפה " ? ( משחק מלים כפול : " כפית כסף בפה " , 
רמז לחיי התפנוקים שלו כנער ; ו"רגל בפה " , הביטוי הצרפתי הציורי המתאר 
אדם הנכשל בלשונו . ) התשובה היא שזה אמנם האיש , והפונטציאל לחזור ולהיות 
אובייקט של לעג מרושע יהיה קיים בו כנראה עד נשימת אפו האחרונה . אבל זה 
גם האיש שתעשייני הדימויים עשו לו עוול ניכר , ויצרו אי - הבנה כללית לגבי 
אופיו ומניעיו . מי שייחסו לו חולשה ורכרוכיות , והעניקו לו את הכינוי 
האנגלי ( " יורם " ) , לא שיערו שהוא יסתער על הנשיאות בהחלטיות של קרנף . 
התדהמה מתקיפותו במערכת הבחירות נגד דוקאקיס עוררה ביקורת בלתי פוסקת על 
" חוסר ההגינות " של תשדירי הבחירות ה"שליליים " שלו . התלונות התפתחו 
למדרגה כזאת של בכיינות , שבוש קרא לעבר דוקאקיס , " מי שאינו יכול לסבול 
את החום , שייצא מן המטבח " ( בלשון ההתרסה המפורסמת של הארי טרומן , 
במערכת הבחירות הגדולה של 8491 ) . מי שייחסו לו פרגמטיזם צרוף , והניחו 
שמהיותו להוט " לשבת ליד השולחן ההוא " הוא לא יקבל עליו סיכונים , התבוננו 
בתדהמה בפלישתו לפנמה , בדצמבר 9891 . מי שאמרו " לא חוכמה נגד חלשים " , 
נאלצו להתבונן בעיניים מתרחבות ובפה פעור במעשיו במפרץ הפרסי . ספק אם היה 
נשיא בארצות הברית ב08 השנים האחרונות , שהיה אפילו שוקל את שיגור רבע הכוחות 
המזוינים של המדינה אל מדבריות ערב . רייגן , אשר נרתע לאחור בבהלה כאשר 
מכונית תופת פוצצה את קרסקטין הנחתים בביירות ב3891 , לא היה עושה שום דבר 
לא בטוח . הגנרל האחרון שישב בבית הלבן , דווייט אייזנהאור , לא האמין 
במלחמות ( אף כי שיגר את הנחתים לחופי לבנון ב8591 ) . הנשיא האחרון שהיה 
מנופף לגורג בוש בחביבות הוא זה שאת דיוקנו הורה בוש לתלות על קיר חדר העבודה 
שלו בבית הלבן כאשר הושבע לנשיא : טדי רוזוולט ( 10919091 ) . מסופר 
כי בוש העיר אז : " אולי אהיה כמותו " . יש צדדי דמיון מעניינים בין רוזוולט 
לבוש , אם כי ההבדלים כנראה רבים יותר . שניהם באו ממשפחות של האצולה הפרוטסטנטית 
בצפון החוף המזרחי של ארצות הברית , הקאדר הטבעי של נשיאים , סנאטורים 
ושרי ממשלה ב012 השנה האחרונות . הם נולדו לא אל סתם עושר , כי אם אל עושר 
מופלג . נסיבות גידולם לא יכלו להרחיק אותם יותר מאתוס הגבורה של המערב 
הפרוע , של המאבק באינדיאנים , ושל ההתפשטות הטריטוריאלית . ברוח המושלת 
ריצארדס , הם נולדו עם כפיות כסף ענקיות בפיותיהם . טדי רוזוולט רכש את 
תהילתו ב8981 , כאשר התפטר מכהונת עוזר שר הצי ויצא בראש גדוד מתנדבים לשדה 
הקרב של קובה , ששם ניהלה ארצות הברית את המלחמה האימפריאלית הראשונה שלה , 
נגד ספרד . בבחירות של 0091 מינתה אותו המפלגה הרפובליקאית להיות סגנו 
של הנשיא ויליאם מקקינלי , מנצח מלחמת 8981 . יו"ר המפלגה הרפובליקאית 
התחלחל . " הקאובוי המחורבן הזה " , אמר עליו . לנשיא מקקינלי אמר היו"ר : 
" חובתך לארצנו היא להישאר בחיים עוד ארבע שנים " . מקקינלי נרצח ששה חודשים 
אחרי השבעתו . רוזוולט הוא האיש שכרה את תעלת פנמה , והכשיר את הדרך להפיכת 
ארצות הברית למעצמה ימית של שני אוקיינוסים . במערכת הבחירות של 0091 השמיע 
רוזוולט מלים שכמותן יכול להשמיע בחודשים האחרונים גם גורג בוש . " אנחנו 
ארץ של גברים , לא של רכרוכים " , אמר טדי ר . " העם האמריקאי מוכן לעמוד 
במשימות המוטלות עליו במזרח , ממש כפי שהוא מוכן לעמוד בהן מבית " . בשביל 
רוזוולט " המזרח " היה המזרח הרחוק , אם כי ארבע שנים אחר כך הוא היה 
מוכן לעמוד במשימות גם במזרח הקרוב . הוא איים לשלוח צבא לחופי מרוקו , 
ב4091 , כאשר נחטף שם אזרח אמריקאי עשיר . מרוקו המבוהלת מיהרה להסדיר 
את שחרור החטוף , ורוזוולט השתמש באפקטיוויות בעניין כדי להבטיח לעצמו תקופת 
כהונה שנייה . גורג בוש היה גיבור מלחמה אמיתי , ללא פוליטיקה , וללא אבק 
כוכבים . בגיל 81 הוא נעשה הטייס הצעיר ביותר בצי האמריקאי , לחם בהצטיינות 
בזירת האוקיינוס השקט , והופל על ידי היפאנים . 04 שנה ויותר לפני סי - 
אן - אן , באקט של השגחה עליונה , המתין צוות הסרטה על סיפון נושאת המטוסים 
ששלתה את לוייטננט גורג הרברט ווקר בוש מן המים . הסרט שמור בארכיוני הצי 
עד עצם היום הזה . כמו רוזוולט , גם בוש היה מועמד לא - רצוי לסגן נשיא 
בעיני חלק ניכר של מפלגתו , ב0891 . כמו רוזוולט הוא המתין בקוצר רוח ליום 
שיוכל להשתחרר מצל הנשיא שתחתיו שירת . רוזוולט היה צריך לחכות ששה חודשים ; 
בוש התאזר בסבלנות ברזל של שמונה שנים . בעידן של מידע בלתי מוגבל , כל 
כותב רשימה ביוגרפית הוא גם פסיכואנליטיקון לעת מצוא . קשה לעמוד בפיתוי 
להשתמש בטריוויה לצורכי ספקולציות פסיכולוגיות . למשל : האם באמת שיווה 
גורג בוש לעיניו את טדי רוזוולט כאשר החליט ללמד את עיראק לקח ? האם באמת 
יש לכל נשיא אמריקאי תחרות סמויה עם קודמיו ? זו הנחה לא בלתי סבירה , 
בהתחשב בכך שלנשיא אמריקאי אין אלא לעתים רחוקות מתחרים חיים . כיוצא בזה 
עסקו הביוגרפים של בוש בשנים האחרונות בניחושים על תחרותו הסמויה עם אביו 
המנוח , רסקט בוש , אשף פיננסי מוול סטריט שהיה סנאטור רפובליקאי ממדינת 
קונטיקט . פגי נונאן , אשר חיברה את נאומו המבריק של בוש בוועידת ניו אורלינס , 
כתבה לא מכבר כי במהלך מערכת הבחירות של 8891 סיפרה לה ברברה בוש : " אמו 
של גורג היתה אשה קשה וחזקה , וכזאת היתה גם אמי , ואנחנו רצינו להיחלץ 
מהשגחת ההורים , ולהיות ברשות עצמנו " . כתבת שער מסויגת על בוש בשבועון 
" טיים " , בתחילת ינואר , קבעה כי הוא " אחד האנשים השאפתניים והפרגמטיים 
ביותר שהגיעו אי - פעם לבית הלבן " . אבל שאפתנות ופרגמטיות אינן מתיישבות 
תמיד זו עם זו , ואולי מפני כך בדיוק העניק " טיים " לבוש את הייחוד של 
בחירתו לא ל"איש השנה " של 0991 , אלא ל"אנשי השנה " : " שני הגורג בושים " , 
כתב " טיים " על עמוד השער שלו . באופן קצת שרירותי עשה " טיים " הבחנה 
בין בוש התקיף , המנהל את מדיניות של ארצות הברית , ובין בוש החלוש וההססן , 
המנהל את מדיניות . זו הבחנה בלתי מתקבלת על הדעת . בוש התקיף ובוש ההססן 
נראים בשתי הזירות גם יחד . אחרי ככלות הכל , בוש ההססן הוא שנמנע מלעצור 
את פלישת סדאם חוסיין לכוויית ; סירב להכיר חודשים ארוכים , ב9891 , בדרמטיות 
של השינויים באירופה המזרחית ; ונמנע מלהעניש את סין על טבח הסטודנטים בכיכר 
טיינאנמן . בוש אינו אוטומטית החלטי יותר במדיניות חוץ . הוא החלטי יותר 
כאשר הוא מזהה ללא קושי את הנבלים : נורייגה וסדאם חוסיין . הנטייה הטבעית 
היא לייחס פעולות פוליטיות של ממשלות למניעים אנוכיים . מדינות בעולם לא - 
אוטופי מתנהגות על פי צורכיהן ועל פי האינטרסים שלהן . לפיכך , כאשר פלש 
בוש לפנמה , ההסבר הקל היה שנורייגה שוב אינו שימושי לסי - איי - אי ; 
וכאשר שלח בוש צבא לחצי האי ערב ההסבר הקל היה שהוא רוצה שליטה על שדות הנפט . 
שני ההסברים האלה בוודאי אינם מופרכים מעיקרם , אבל אם הם בלעדיים הם מחמיצים 
לדעתי את התרבות הפוליטית האמריקאית ואת אופיו של אחד מנציגיה , גורג בוש . 
יש בתרבות הזו מידה גדולה הרבה יותר של אידיאליזם ושל מוראליזם ממה שאפשר 
למצוא ברוב התרבויות הפוליטיות האחרות . אף על פי שבוודאי יש לארצות הברית 
אינטרסים , ואין ספק שהם מנחים אותה , האינטרסים האלה מתפרשים , ולפעמים 
גם מחלים , על יסוד מערכת ערכים ששזורות בה מסורת פוריטנית וקאלוויניסטית , 
אשר אמריקאים מכנים מפני הנוחות " יהודו - נוצרית " . אחד הקדושים הלא - 
מוכרזים בדת האזרחית של אמריקה , תומס גפרסון , האמין כי מדיניות חוץ אינה 
יכולה להתנהל בנפרד מסדר יום פוליטי פנימי . לפי רוברט טאקר ודייוויד הנדריקסון , 
אשר כתבו על גפרסון את הספר " קיסרות החרות " , בעיני הנשיא השלישי של 
ארצות הברית ואבי ההתפשטות הטריטוריאלית שלה , " שום יעד של מדיניות חוץ 
אינו יכול להיות אוטונומי מבחינה מוסרית , אינו יכול להצדיק את עצמו , 
להיות מטרה העומדת בפני עצמה . תחת זאת , כל מטרות מדיניות החוץ חייבות 
להיראות כאמצעים לקידום יעדי החברה , שאינם אלא יעדי הפרט " . מעניין שביום 
ד , שעות אחדות לפני נאום הניצחון שלו בטלוויזיה , נשא בוש נאום אחר , 
באוזני ועידה בוואשינגטון , שהיה מוקדש כולו לענייני פנים . הוא דיבר 
בו בהרחבה על " החלום האמריקאי " , אבל לא שקע באופוריה . הוא אמר בין 
השאר : " למרבה העצב , יש בינינו כאלה שבשבילם עדיין לא הגשימה אמריקה 
את הבטחת שוויון ההזדמנויות . אנחנו יודעים מיהם . הם חסרי התקווה וחסרי 
קורת הגג , חסרי הידידים ומלאי הפחד , המובטלים ומעוטי השכר , אלה שאינם 
יכולים לקרוא ואינם יכולים לכתוב . אלה הם מי שאינם מאמינים כי יהיה להם 
אי - פעם חלק ונחלה בחלום האמריקאי . ואני עומד כאן כדי להגיד לכל אמריקאי 
שנפלה תרדמה על תקוותיו : אנחנו לא נשכח אתכם . אנחנו לא נשכח את אלה שעדיין 
לא התחלקו בחלום האמריקאי . עלינו להציע להם תקווה . עלינו להבטיח להם 
את ההזדמנות " . זה יהיה בסופו של דבר מבחנו המכריע של בוש . המלחמה במפרץ 
הפרסי הנחילה לו ולארצו ניצחון מונומנטלי , אבל היא תשפיע לטובה על חיי 
אמריקה רק אם תהיה , ברוחו של גפרסון , אמצעי לשפר את חיי החברה , לא 
מטרה העומדת לעצמה . אמנם גדול הפיתוי להניח שגורג בוש יקטוף אוטומטית את 
פירות הניצחון , וכמו מרגרט תאצר אחרי מלחמת פוקלנד ידהר אל בחירה חוזרת 
ב2991 אבל השאלה שיחזור בוש ויישאל בשנתיים הבאות היא : מה אחרי כוויית . 
אחרי המזרח התיכון , אם תרצו , יחכה לו המערב התיכון . גפרסון הניח כי 
כדי להתמסר לבעיות הפנים שלה צריכה ארץ להיות בטוחה תחילה שיישבה את בעיות 
החוץ , לבל תוסח דעתה . גורג בוש , אחרי שניצח את טדי רוזוולט , אולי 
יתפנה לשיחה יסודית עם תום גפרסון . 
