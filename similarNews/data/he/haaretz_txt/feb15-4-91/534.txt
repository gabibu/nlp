ברלין התכווצה בלילה ההוא מקור . שוטרים גרמנים שקפצו מניידות משטרה התדפקו 
על עשרות דלתות וחיפשו מהגרים בלתי חוקיים ועובדים זרים שפג תוקף רשיון השהייה 
שלהם . באותו לילה הפגישו אותי ראשי כנסייה קטנה שהסתירו קבוצה של מהגרים 
בלתי חוקיים עם בני חסותם לבנונים ופלשתינאים , חלקם מגורשים מהשטחים בארץ . 
כעבור כמה שעות , בעודי שותה קפה בבאר של מלון בברלין , הצטרף אלי צעיר 
ישראלי . הוא שאל אותי למעשי בברלין , ומשהשבתי , אמר לי כי למעשה הוא 
כבר יודע . אני יודע שנפגשת עם פלשתינאים רבים , אמר . את חושבת שהיית 
יכולה לעזור לנו . חשבתי שהוא מתבדח . והוא אמר לי שהוא רציני . ואני 
אמרתי לא יכול להיות , והוא אמר דווקא כן , והוא חייך בנועם ועוד הוסיף 
ואמר את יודעת שאם לא תעזרי לנו , אפשר יהיה להאשים אותך במגע עם סוכן 
זר . מגע עם סוכן זר , בגידה וריגול הן האשמות " גמישות " בעלות גבולות 
רחבים מאוד . באמריקה היו מי שקיטלגו את עבודתו של פיטר ארנט בבגדד תחת 
הכותרת בגידה , בארץ היו מי שקראו ריגול לשיחתו של סרי נוסייבה עם שגריר 
עיראק בטוניס , ובבגדד , סדאם חוסיין יחליט איך להתייחס לכתב האמריקאי 
בוב סיימון ולצוות הסי - בי - אס כשבויי מלחמה או כמרגלים . מלחמת המפרץ 
הביאה לפריחה בענף הריגול . טייס תובלה ונהג משאית הוצאו להורג בירדן לאחר 
שנידונו למוות בשל ריגול לטובת ישראל , ואילו עיראק , במסגרת הכנותיה היסודיות 
מאוד לקראת המלחמה , ניסתה להרחיב את מאחז הריגול שלה בישראל . בשבועיים 
האחרונים נעצרו כ02 ערבים , חלקם אזרחי ישראל , באשמות בגידה וריגול . 
בין השאר מדובר בשני תושבי כפר קרע וששה דרוזים מרמת הגולן , שני צלמים 
מעכו , מורה מירושלים , ומורה מחליפה בבית ספר יסודי בעכו , חמישה בני 
משפחת זועבי מהכפר נערה שבגליל התחתון , ושני האחים לבית חביבאללה מעין 
מאהל שליד נצרת . באחדים מהמקרים התברר שאנשים שנעצרו נחקרו הן על - ידי 
המשטרה והן על - ידי השב"ך , ולבסוף שוחררו בלא שהוגש נגדם כתב אישום . 
הישגו היחיד של מי שהחליט על מעצרם הוא שמהיום והלאה הם ישאו על גבם את 
התווית " מרגל " או " סוכן זר " . גם סרי נוסייבה נעצר במעצר מינהלי כשהעילה 
לכך , בלא שהוגש נגדו כתב אישום , היא ריגול . צריך לזכור , אומר השופט 
חיים כהן , שהמעצר של סרי נוסייבה לא אומר שהוא בוגד או מרגל , אלא שייתכן 
שסיכן את שלום הציבור ואפילו בהיסח דעת . המעצר אינו מצביע על שום עבירה 
שעבר , וכל עוד לא הורשע הרי הוא חף מפשע . מאחר שאיש לא יכול היה לנבא 
בדיוק מה תהיה תגובת המגזר הערבי למלחמה הזאת , ננקטו אמצעי זהירות שבמסגרתם 
הוטל על ערביי השטחים עוצר ארוך ומתמשך . ערביי ישראל , לעומת זאת , נותרו 
חופשיים לנוע בכל רחבי המדינה , לקרוא עיתונים ולשמוע דיווחים על אחיהם 
בגדה המערבית שעלו על הגגות ורקדו בשמחה כשהטילים נחתו על תל - אביב . והמלחמה 
הזאת , כקודמותיה , מצאה את ערביי ישראל בין הפטיש לסדן , נקרעים בין 
נאמנותם למדינה לבין זיקתם הלאומית לאחיהם המוסלמים . לוטפי משעור , עורך 
השבועון הערבי " א - סינארה " , לא עלה על הגג לחגוג את נפילת הטילים , 
לא חש שמחה לאיד , ומעולם לא תמך בסדאם חוסיין . בכל זאת , הוא אומר , 
בגלל שאני ערבי מניחים שאני גם פרו - עיראקי , ושאם אני מטלפן אחרי אזעקה 
לחברים בתל - אביב כדי לשאול אם הכל בסדר , זה אומר שאולי יש דברים בגו 
ואולי גם אני מרגל . משעור סבור שגל חשדות - הריגול האחרון יסתיים בסופו 
של דבר בקול ענות חלושה ובשחרור רוב העצורים . " נהיינו בני ערובה בידי 
מפקדי מחוזות וקצינים חוקרים . הם צריכים להצדיק את המשרות שלהם ולהתקדם 
בחיים , אז הם באים לנקום . אפילו שר המשטרה החל לאיים על ערביי ישראל 
כמו פרחח , וכך הם מכשירים את הקרקע להפיכת כל מי שמחלק כרוזים בערבית לבוגד 
או למסית , וכל מי שמספר בטלפון על מה שקרא בעיתונים למרגל " . הסיפור של 
עלי דגים , אזרח ישראלי מסכנין , הוא דוגמה מעניינת כיצד מתנהלים הדברים 
כשמישהו ( לא ברור מי ) רק מניח שאתה אשם במשהו ( לא בדיוק ברור במה ) 
. דגים , בן 63 , הוא מפיץ עיתון " הארץ " בגליל . בשנתיים האחרונות 
נסע פעמיים לחו"ל להשתתף במפגשים בין - לאומיים למען יוזמת השלום במזרח התיכון . 
מנסיעתו האחרונה חזר ב51 בספטמבר 0991 . חודשיים לאחר שובו זומן לפגישה 
מסתורית בחיפה . בחור יפה - מראה פגש בו ברחוב בן - יהודה והזמין אותו לעלות 
לדירתו . בדירה המתינו שלושה גברים נוספים . הם הגישו לעלי תה , חקרו 
אותו במשך שלוש שעות , ולבסוף שמו אזיקים על ידיו והודיעו לו שהוא עצור . 
הוא נלקח לתחנת משטרה בחיפה , ושם הוצא נגדו צו מעצר בשל מגע עם קשירת 
קשר עם ארגון עוין . במשך רובם המכריע של 12 הימים שלאחר מכן הוחזק דגים 
בצינוק בבתי המעצר פתח תקוה וקישון כשידיו קשורות ושק מכסה את פניו . שלושה 
ימים מתקופה זו היה קשור למוט בחצר הכלא , יום ולילה . הוא לא יכול היה 
להבחין בין יום ללילה בשל השק שהיה כרוך על פניו . ב32 בדצמבר הובא לפני 
השופט מיכה לינדנשטראוס , וזה הורה להגיש נגדו כתב אישום או לשחררו תוך 
יומיים . ב52 בדצמבר הוא שוחרר בערבות של 53 אלף שקלים . כשפניתי למשטרת 
ישראל בבקשת תגובה על סיפורו של דגים נאמר לי שאין מטפלים בתלונות מסוג 
זה דרך העיתונות . " אני מריח ריח של טרנספר " , אומר עלי דגים . " הם 
יכולים היו להאשים אותי בכל דבר , בריגול , בב - קפמאליד4גידה , בחברת 
בארגון עוין , במגע עם סוכן זר . הם פשוט יכולים לעשות מה שעולה על דעתם . 
חובת ההוכחה מתברר חלה עלי , לא עליהם . לדברי עו"ד אביגדור פלדמן , 
שייצג את דגים , אי - אפשר להתגונן בפני האשמות מן הסוג שלקוחו הואשם בהם . 
זה הליך שמתבצע בין השופט לשוטר , ועורך הדין הוא בלתי אפקטיווי לחלוטין . 
עד היום הזה , כמעט חודשיים מאז ששוחרר , לא הוגש נגד עלי דגים כל כתב 
אישום . אהוד אולמרט , שהיה שר לענייני ערבים , סבור שהלוך הרוח בקרב 
הערבים הישראלים צריך להדליק אצל כולנו נורות אדומות . הוא דיבר על מגמות 
פוליטיות שהוחרפו על רקע האינתיפאדה ועל הזדהות עם עיראק . איכשהו , אמר 
אולמרט , יש חשש של המדינה מלמצות את ההליכים המשפטיים נגד הערבים הישראלים , 
וזה אולי מסביר מדוע לא תמיד מוגשים כתבי אישום . אבל כמי שמצד אחד הכיר 
את הלכי הרוח בקרב הערבים , ומצד שני קיבל דיווחים משירותי הביטחון והמשטרה , 
ברור לי שהאחרונים מגלים גמישות וליברליות ביחסם לערביי ישראל , ואין שום 
מקום לחשוב שהם טופלים אשמות שווא וסוגרים חשבונות . שר המשפטים , דן מרידור , 
סבור שבסך הכל התנהגות ערביי ישראל בתוך המלחמה היתה טובה . אלא שזו שעה 
רגישה , ואנחנו מוכנים לבדוק מעשים שלא היינו טורחים לגביהם בזמן שלום . 
האיזון בין זכויות הפרט לבין ביטחון המדינה , אומר מרידור , נמצא במאבק 
מתמיד , ובשעת סכנה אין ספק שחשיבות האינטרסים של ביטחון המדינה עולה , 
ואז נפגעות זכויות האזרח . כאמור , בתקופה האחרונה בלבד נעצרו כ02 בחשד 
לריגול . במשטרת ישראל לא ידעו השבוע לומר כמה מן החשודים כבר שוחררו ממעצר . 
ממשרד המשפטים נמסר כי הוגש כתב אישום אחד , וכי בפרקליטות מחוז חיפה הושלמה 
הכנת התיק נגד ארבעה מן החשודים מכפר נעורה . כעת , אומרת דוברת המשרד , 
שוקדים על הכנת כתב אישום נגדם . 
