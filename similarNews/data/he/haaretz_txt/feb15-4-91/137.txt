מרכז האו"ם ( ע"ר וע"ץ ) . מועצת הביטחון החליטה לקיים את הדיון על מלחמת 
המפרץ בדלתיים סגורות . על הדיון , שהחל שלשום בלילה , העיבה הפצצת המקלט 
האזרחי בבגדאד . ארה"ב ובריטניה צידדו בדיון בדלתיים סגורות , כיוון שחששו 
שדיון פתוח במועצה יפגע באחדות נגד עיראק ויחזק אותה בסרבנותה . בעד ההחלטה 
לקיום הישיבה בדלתיים סגורות הצביעו תשע מדינות בעד , שתיים נגד וארבע נמנעו ; 
המינימום הדרוש לקבלת ההחלטה הוא תשעה קולות . בעד קיום הישיבה בדלתיים 
סגורות הצביעו ארה"ב , בריה"ם , בריטניה , צרפת , אוסטריה , בלגיה , 
חוף השנהב , רומניה , וזאיר . אוסטריה וצרפת אמרו כי תמכו בהחלטה כפשרה , 
בין אלה שביקשו לקיים דיון פתוח לבין אלה שלא רצו לקיימו כלל . המדינות 
שהתנגדו היו תימן וקובה , והנמנעות סין , אקוואדור , הודו , וזימבאבואה . 
קובה ותימן הביעו עמדתן על ההפצצות , כמו גם ארה"ב . זמן קצר לפני הדיון 
אמר השגריר העיראקי , עבדול אמיר אל - אנבארי לכתבים , כי ההפצצה גרמה 
לאובדן רב של חיי אזרחים בבגדאד ולהרס רב . לדבריו , האזור שנפגע הוא אזור 
מגורים עני , עובדה שהוכחה על ידי מותם של נשים וילדים . השגריר האמריקאי , 
תומס פיקרינג , אמר כי בעלות הברית עושות כמיטב יכולתן להימנע מפגיעה באזרחים , 
אולם עיראק חשפה במכוון את אוכלוסיתה על ידי העברת ציוד צבאי לאזורים מאוכלסים , 
" במטרה להשתמש באזרחים עיראקים חפים מפשע ובבתיהם כהגנה מפני התקפות " , 
לדברי פיקרינג . קפידבינזנווה ( ע"ץ ) . שר החוץ של איראן , עלי אכבר 
וילייטי , קרא לפתרון מדיני דחוף של מלחמת המפרץ . לדבריו , יש עדיין 
מקום להמשך הפעילות הדיפלומטית . בדבריו אתמול , לפני הוועידה לפירוק הנשק , 
המתכנסת בזנווה , אמר וילייטי כי המצב במפרץ החל לצאת מכלל שליטה . עוד 
אמר , כי גם אם המלחמה נגרמה בשל פלישת עיראק לכוויית , היא החמירה בעקבות 
פריסת כוחות צבאיים זרים באזור . וילייטי אמר כי השמדתם של עיראק , של כוויית 
ושל המשאבים הכלכליים של האזור אינה מתאימה לטענה של שמירת השלום והביטחון 
האזורי והבין - לאומי . וילייטי מתח ביקורת על ארה"ב וציין כי אבידות מאסיוויות 
של חיי אדם ובעיקר של אזרחים , אינן נכללות בהחלטת 876 של מועצת הביטחון 
של האו"ם . 
