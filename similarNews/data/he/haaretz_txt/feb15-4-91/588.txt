סוכותיהן של שתי משפחות ערביות במאהל חסרי הדיור ברמלה , הוצתו אתמול בשעות 
הבוקר והרכוש שהיה בהן נשרף כליל . לא היו נפגעים . מהמשטרה נמסר כי הרקע 
למעשה לא ידוע . עיריית רמלה סיפקה למשפחות בגדים וציוד אלמנטארי . מדובר 
בשתי משפחות חד - הוריות לארבעה ולחמישה ילדים , משפחת מראחל ומשפחת אלמוגרבי , 
המתגוררות במאהל זה תשעה חודשים . אחת הנשים נמצאת בהליכי גירושים מבעלה , 
תושב עזה . המשפחות קובלות כי הן מופלות לרעה על ידי הממסד , בשל מוצאן 
הערבי . בימים האחרונים קיבלו שתי המשפחות הודעה כי אינן זכאיות לקרוואנים . 
הן אף לא קיבלו זכאות לסיוע כספי ממשרד השיכון , למרות שמצבן הכלכלי קשה 
ועל אף שברמלה עומדים להקים שכונה בת 06 קרוואנים . לעומת זאת , ל02 המשפחות 
היהודיות שבמאהל נמסר כי הנן זכאיות לקרוואנים ובשבועות הקרובים יוכלו להיכנס 
אליהם . ארבע משפחות יהודיות נוספות לא קיבלו זכאות . 04 הקרוואנים הנותרים 
מיועדים לעולים חדשים , ולזכאים שלא מן המאהל . 
