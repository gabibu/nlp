שבעה אנשים נהרגו ונרצחו בשטחים בשבוע זה : שלושה נרצחו על רקע של שיתוף 
פעולה עם השלטונות , נער נהרג מירי של מתנחל , צעיר נהרג בניסיון לברוח 
לירדן , אדם נהרג בהתנגשות עם כוח צה"ל , לפי מקור פלשתיני , ועציר מקציעות 
מת מפצעיו . כן נפצעו 41 . בסוף השבוע שרר עוצר ברוב חלקי הגדה המערבית . 
בניגוד לימים קודמים לא הוסר העוצר מערים ראשיות כשכם וטול - כרם . למרות 
העוצר אירעו בגדה כמה תקריות אלימות . בכיכר גרוס בחברון , פתח אתמול מתנחל 
יהודי באש על אמבולנס ערבי ופצע נוסע שישב בו . היורה , שהיה בחברת יהודים 
נוספים , טען כי חשש שנהג האמבולנס התכוון לדרוס אותם . הפצוע , שישב 
ליד הנהג , נפגע באורח קל ומצבו טוב . משטרת נפת יהודה גבתה עדות ראשונית 
על התקרית אך לא עצרה בינתיים איש מן המעורבים . כוחות הביטחון בודקים את 
זהותו של צעיר תושב הגדה , כנראה מבוקש , שניסה ביום חמישי בצהריים לחצות 
את הגבול לירדן . הוא נורה מאש חיילי צה"ל , עלה על מוקש ונהרג . מקורות 
צבאיים מסרו , כי ביום חמישי דווח על ניסיון חדירה מישראל לירדן . למקום 
הוזעקו כוחות הביטחון , וצה"ל פתח במרדף אחר הצעיר . לנוכח ההצלחות האחרונות 
של שירות הביטחון הכללי , שעצר בשבועות האחרונים מאות פעילים של תנועת החמאס 
ומאות מבוקשים של ארגוני חבלה שונים , מעריכים כי חלק מהמבוקשים מנסים לברוח 
לירדן או למצרים . בסוף השבוע התגלו בצפון הגדה שתי גופות של ערבים מקומיים , 
שנרצחו על רקע חשד לשיתוף פעולה עם השלטונות . בהרים סמוך לעיירה עראבה 
באזור גנין , התגלתה גופתו של באסם אבו - גלאבוש , בן 82 , תושב מחנה 
פליטים בטול - כרם , שנרצח בידי רעולי פנים . על גופתו נחרתה הכתובת " משתף 
פעולה " . בבית - החולים ראפידיה בשכם מת אתמול מפצעיו אבראהים אבו - זהרה , 
בן 81 , ממחנה הפליטים טול - כרם , שנמצא יום קודם לכן פצוע בכל חלקי 
גופו ממכשירים חדים . הנרצח נחטף בתחילת השבוע שעבר בידי קבוצה של רעולי 
פנים . שני בקבוקי תבערה הושלכו אמש סמוך לשעה 03 . 6 בערב לעבר מכוניות 
חולפות בכביש פת - גילה בדרום ירושלים . הבקבוקים הושלכו מכיוון הכפר שרעאפת 
הסמוך לכביש . איש לא נפגע ולא נגרם כל נזק . ברצועה נמשך העוצר הכללי . 
כוחות צה"ל מסירים את העוצר לסירוגין כדי לאפשר לתושבים להצטייד במזון . 
אתמול נרשמו מספר התפרעויות , בעיקר במחנות הפליטים גבאליה , נוסייראת 
ושאטי . מקורות פלשתינאים דיווחו על שני תושבים שנפצעו . בבית - החולים 
סורוקה בבאר שבע מת אתמול עציר ביטחוני שהיה כלוא בכלא קציעות . העציר הובא 
לסורוקה לפני ימים אחדים ולא ברור כיצד נפצע . נציג דובר צה"ל בפיקוד דרום 
דיווח על שקט ברצועה . לא דווח על תושבים ערבים פצועים ולא על חיילים פצועים . 
במערכת הביטחון העריכו כי היום ייצאו לעבודה כ11 אלף פועלים מהשטחים . היום 
מתחדשים הלימודים בבתי הספר היסודיים ובגני הילדים בגדה וברצועת עזה , כצעד 
נוסף להחזרת הנורמליזציה בשטחים . במערכת הביטחון התנו את פתיחת בתי הספר 
בשטחים בכך שהורי התלמידים יגיעו לבתי הספר ויקיימו תורנות שמירה . הדרישה 
לשמירת ההורים נובעת הן מחשש להתפרעויות של תלמידים והן מרצון להבטיח נוכחותם 
של די מבוגרים בבתי הספר , למקרה של התקפת טילים . במערכת הביטחון הוחלט 
אתמול להגדיל את מעגל הפועלים היוצאים לעבודה בישראל מ11 אלף ל61 אלף . גם 
אתמול המשיך צה"ל במדיניות של הסרת העוצר מרוב שטחי הגדה , כדי לאפשר לתושבים 
להצטייד במזון . לבעלי ההיתרים הנדרשים הותר לצאת לעבודה בישראל . בעיר 
שכם התרחשו אתמול התנגשויות אחדות בין תושבים לחיילים , ובהן נפצע בחור 
בן 52 . תושבים ערבים מסרו כי אתמול בערב נהרגו בגדה שני תושבים . לדבריהם , 
נהרג בכפר חגה שבנפת טול - כרם צעיר ערבי , באסם בטה , מירי חיילי צה"ל 
ובעיירה בית - סחור , הסמוכה לבית - לחם , נהרג נער בן 41 , סלאמה מוצלח , 
מירי אזרח ישראלי , שרכבו נרגם באבנים בכביש הראשי של העיירה . מקורות 
צבאיים רשמיים מסרו כי הם בודקים את הדיווחים . צעיר בן 91 , חאמד אחמד 
כבאן , תושב הכפר חיזעה שליד חאן - יונס , נרצח אתמול ביריות אקדח בראשו 
לאחר שעונה . אביו של הצעיר סיפר כי בנו נחטף שלשום מביתו בידי רעולי פנים . 
לדברי מקורות פלשתיניים נפצעו שלושה תושבים ברצועה בהתנגשויות עם צה"ל . 
דובר צה"ל דיווח על שקט ברצועה . רעולי פנים הציתו אתמול משרדים של קרן 
צדקה אמריקאית בעזה . מקורות בעיר אמרו , כי הצתת המשרדים מצביעה על גל 
השנאה הגובר כלפי אנשי המערב . בימים האחרונים גוברת התסיסה ברצועה כלפי 
ארגונים זרים ובעיקר אלה הקשורים לארה"ב ולבריטניה . כמה התנגשויות אירעו 
אתמול בין תושבי הרצועה לכוחות צה"ל , לאחר שהוסר העוצר במקומות אחדים . 
מקורות פלשתיניים דיווחו כי בעימותים נפצעו ארבעה תושבים . דובר צה"ל בפיקוד 
דרום דיווח על פציעתם של שני תושבים . כוחות הביטחון ברצועת עזה הרסו שלשום 
בלילה את בתיהם של שלושה תושבים ברפיח , החשודים בעשיית פיגועים . משטרת 
בית לחם פתחה תיק חקירה בפרשת הירי של המתנחלים בעיירה בית סאחור שלשום , 
שגרם למותו של סלאמה גלאל מוצלח , בן ה41 . מחקירה ראשונית עולה כי המתנחלים 
שהגיעו לשכונה המזרחית של העיירה נתקלו במחסום אבנים ליד ביתו של ההרוג . 
אמו של ההרוג סיפרה כי עמדה במטבח ובנה סלאמה גלאל מוצלח , עמד בפתח הבית . 
לפתע נורו היריות , שפגעו בנער בראשו ורכב נמלט מהמקום . למרות המחסומים 
שהקימו צה"ל והמשטרה הוא לא נלכד . שלושה חיילים נכוו אתמול מהתלקחות של 
בקבוקי חומר דליק בתוך מערה סמוך לרמאללה . החיילים סרקו את המערה שליד 
הכפר אבו קש , שבא הוסתרו בקבוקים מלאים בסולר . צה"ל לא מסר מאיזו סיבה 
התלקחו הבקבוקים . מקורות פלשתיניים מסרו אתמול כי ילד בן 11 , עאד זוכאן , 
ממחנה הפליטים בלטה , נורה בראשו סמוך ליישוב אלון - מורה , כנראה בידי 
אזרחים . הפצוע הובא לבית החולים אל - איתיחאד , נותח בראשו ונמסר כי מצבו 
יציב . על - פי אותם מקורות , בגנין נפצע אתמול צעיר בן 61 , בעת עימותים 
עם כוחות צה"ל . בשל התקריות בגנין סגר אתמול צה"ל את החנויות בשוק . מקורות 
פלשתיניים טענו כי עשרה מתנחלים חמושים חטפו אתמול ארבעה רועי צאן בני 7102 , 
שרעו את עדריהם ממערב לכפר בית פוריק , סמוך לשכם . לצה"ל לא היה אמש 
כל מידע על כך . צה"ל מנע אתמול את כניסתה של משלחת מטעם עמותת רופאים ישראלים - 
פלשתינאים , שביקשה להעביר מזון לשכם בשל העוצר . חברת החשמל ניתקה אתמול 
את זרם החשמל לעיר חברון בשל חוב גדול של העירייה . הזרם חודש רק לאחר 
ששולם מקצת מהחוב . אתמול נכנסו דרך גשרי הירדן כ004 פלשתינאים , שהמתינו 
כמה שבועות בגדה המזרחית . מאז פרוץ המלחמה במפרץ מצטופפים בצד הירדני של 
הגשרים אלפי פלשתינאים תושבי השטחים , שמבקשים לשוב לבתיהם . משטרת נפת 
יהודה עצרה אתמול בערב גבר בשנות ה03 , החשוד בהריגת נער מבית סחור בתקרית 
שאירעה בעיירה ביום ראשון . החשוד מתגורר באחת ההתנחלויות היהודיות באזור 
בית לחם . חייל צה"ל נכנס אתמול בטעות עם רכב צבאי לכפר מזרעת א - שרקייה . 
כאשר הסתבר לו שהוא נכנס לכפר הערבי והותקף באבנים יצא מהרכב וברח לכביש 
סמוך . התושבים ערכו חיפוש ברכב הצבאי וגרמו לו נזקים כבדים . כוחות הביטחון 
סגרו לשנתיים את משרד העיתונות " א - שורוק " בעיר קלקיליה , השייך לכתב 
א - שעב רפיק מראבעה . הכתב הוכנס למעצר מינהלי של חצי שנה . העוצר הכללי 
ברצועת עזה נמשך גם אתמול . בעיר עזה ובמקומות נוספים ברצועה הוסר העוצר 
לכמה שעות במשך היום , כדי לאפשר לתושבים להצטייד במזון . מקורות פלשתינים 
דיווחו על שתי התנגשויות בדיר אל בלח , שבהן נפצעו שלושה תושבים . 
