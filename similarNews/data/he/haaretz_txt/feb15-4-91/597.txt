לונדון ( מיוחד ל"הארץ " ) . אחד ממפקדי אש"ף בדרום לבנון , הקולונל אבו 
מוחמד זערור , שהיה מפקד גדוד " סעד סייל " של פתח , הוצא להורג על - 
פי פסק דין של בית - דין שדה , מוסרים כאן מקורות ביון מערביים . זערור 
תבע את הכסף המגיע לחייליו , וביקר את המפקדה , בפומבי , על האיחורים 
במשלוח הכסף . הוא אף הפר כמה מפקודות המטה של ערפאת . כשהובא לדין , 
הואשם בשיתוף פעולה עם הקולונל הווארי ( כינויו של עבדאללה עבדל חמיד לביב ) 
, שהיה מפקד " המבצעים המיוחדים " של פתח . הקולונל הווארי , שהיה בעבר 
ממונה על תאי טרור באירופה מטעם פתח , יושב עתה בבגדאד ומקבל הוראות מעיראק , 
על פי אותם מקורות . זערור פעל להעברת הפיקוד על כוחות פת"ח בדרום לבנון 
להווארי . ב41 בפברואר התמרד זערור בגלוי נגד ערפאת . הוא ציווה לחטוף את 
הקולונל אעלה אל אפנדי , מפקד כוחות ערפאת באיזור צידון . אפנדי שוחרר 
כעבור כמה שעות . למחרת היום הגיבו אנשי אפנדי בחומרה בכך שתפסו את המטה 
של זערור , והקימו בית דין שדה . מיד לאחר שנחרץ דינו , נורה זערור . 
מקורבים לערפאת טוענים , כי לא הוא נתן את ההוראה להוציא להורג וכי לא ידע 
על ביצועה . אולם לדעתם היה מקום לפעולה שתוכיח שערפאת אינו גרור של עיראק , 
על אף שהוא תומך בה במלחמת המפרץ . 
