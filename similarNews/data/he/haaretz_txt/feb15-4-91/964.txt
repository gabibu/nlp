היו ודאי סיבות לוגיסטיות טובות לכך שגורג בוש בחר בשעה שתים - עשרה בצהריים 
כמועד שבו יפוג האולטימטום שהציב לסדאם חוסיין . עם זאת , בוש , חניך 
הנאמן של מסורת אמריקאית ארוכה שהגיעה לשיאה בתקופת רונלד רייגן , חייך 
ודאי בהנאה כאשר גילה שהמציאות מחקה שוב את הקולנוע , וההיסטוריה מתעצבת 
שוב על - פי המיתוסים שלה . זו הרי שעתו של ה"שואו דאון " הקלאסי מכולם , 
זה שבו יוצא השריף , ברחוב שטוף שמש וריק מאדם , אל מול יריבו המצפה לו 
מעברו השני של הרחוב . כפות ידיו מרחפות בדריכות מילימטרים מעל לנרתיקי 
אקדחיו , החגורים , בזווית ובמיקום המדויקים , סביב ירכיו , מוכנים לשליפה 
מיידית . עיניו מכווצות באור הבוהק של שעת הצהריים , ומביטות היישר קדימה , 
מוכנות להגיב לכל תזוזה של האויב הניצב מולו , לתת הוראה מיידית לכף היד 
השולפת . בצהרי היום נערך ה"שואו דאון " הידוע מכולם : זה שבו יצא גרי 
קופר , לגמרי לבדו , מול שלושת הרשעים שחזרו לעיירתו , וקראו לו לצאת 
נגדם ב"היי נון " בדיוק , שעון המערב הפרוע . בסרט שביים פרד זינמן ב2591 , 
גילם קופר את דמותו של מרשל מזדקן שסיים להשליט חוק וסדר בעיירתו , ועתה 
מחליט לפרוש יחד עם אשתו הצעירה והקווייקרית , שלה נישא בתחילת הסרט . 
מייד אחרי טקס הכלולות מגיעה אליו הידיעה שהשלושה עומדים לחזור לעיירה ולנקום 
בו על ששלח אותם בזמנו לכלא . במהלך עלילת הסרט מחפש המרשל סיוע בין הגברים 
בעיירה , אך אלה מפנים לו גב . אשתו , שכקווייקרית מתנגדת לכל צורה של 
אלימות ושימוש בנשק כאמצעי לפתרון בעיות , מאיימת לזנוח אותו . לבסוף אין 
לו ברירה אלא לצאת נגד אויביו לבדו . זו שאלה של כבוד , וגבר צריך לעשות 
מה שגבר צריך לעשות . בזמנו ניתנו לסרט שתי פרשנויות כמעט סותרות . ראו 
בו אלגוריה על תקופת מקארתי שבה מצא את עצמו הפרט מבודד בחברה עוינת ; ראו 
בו גם אלגוריה על בדידותה המזהירה של אמריקה , הנאבקת לבדה באיום הקומוניסטי 
בזמן מלחמת קוריאה . כוחן של מיתולוגיות שניתן לעשות בהן מה שרוצים , ועם 
השנים שחלפו , העניקו לסרט מעמד של קלאסיקה ( אם בזמנו נחשב הסרט למערבון 
שונה וחריג , הרי היום הוא זכור בעיקר כמערבון ) , נשכחו משמעויותיו המיידיות 
יותר לטובת המסר הכל - מערבוני והכל - היסטורי הכלול בו . הוא מייצג מציאות 
מיתולוגית גמישה שניתן לעצב אותה כרצוננו ועל פי צרכינו במקום ובזמן המסוימים . 
אפשר למשל לראות בטקס הכלולות הפותח את הסרט סמל לברית שנכרתה בין בוש לאמריקה 
כמה חודשים לפני פרוץ המשבר . אשתו הקווייקרית של המרשל עשויה לסמל גם אותו 
פלג בחברה האמריקאית העכשווית , הפוסט - וייטנאמית , שמתנגד לכל סוג של 
אלימות ולכל מלחמה , לא משנה מהן הנסיבות . המטרה היא לגרום לפלג זה להתיישר 
על פי הקו הרשמי ולהיווכח בצדקת דרכו . במהלך הסרט יוכיח המרשל לאשתו הטרייה 
שיש מקרים שבהם נכון ואפילו צודק להשתמש בכוח הנשק כדי לסדר עניינים ולהשליט 
חוק וסדר . " אל תעזביני , או יקירתי " , אומרות מילות הבלדה הידועה המלווה 
את הסרט . ואמנם , מטרתו של הגיבור אינה רק לחסל את אויביו . מטרה זו 
תהיה חסרת תכלית אם בסופה , בסדר החדש שישתרר במקום , לא יתאחד הגיבור 
עם רעייתו . לשם כך עליו לשכנע אותה , ובעקבותיה את הקהילה כולה , שמעשיו 
מנעים על - ידי שכל ישר וחוש צדק אמריקאיים אותנטיים . הגיבור האמריקאי 
הוא כמובן גבר , והמתנגדת לו היא אשה , המייצגת את עמו , את מדינתו , 
ומטרת העלילה והדו - קרב שיבוא בשיאה היא ליצור בסופם את הסמל האמריקאי 
המוחלט מכולם , זה שהחברה כולה בנויה עליו וחותרת לקראתו הזוג האמריקאי . 
אפשר לראות את הסרט כולו כסיפורו של זוג שאינו יכול לממש את נישואיו עד שהמשבר 
יחלוף והגבר יוכיח בפני אשתו את גבריותו ואת צדקת דרכו . ואמנם , הוא מצליח 
לעשות זאת , ובסוף הסרט אשתו אפילו שולפת אקדח ויורה באחד הגברים המאיימים 
על חיי בעלה . רק אז , כשהזוג התאחד מחדש , והאשה התיישרה על פי דעותיו 
והקוד ההתנהגותי של בעלה , המבוגר והמנוסה ממנה , הם יכולים לצאת לירח 
הדבש שלהם , להיכנס יחד למיטה הסימבולית . האם יכול בוש דווקא , שהבטיח 
במהלך מסע הבחירות שלו להפוך את אמריקה לארץ עדינה ונדיבה יותר , להיכנס 
למגפיו של גיבור המערבון הקלאסי ? דווקא כן . למערבון היו תמיד גיבוריו 
העדינים , ואפילו לגון וויין היה צד מבויש וכאילו ילדותי , בעיקר במפגשיו 
עם נשים . גיבוריה של אמריקה התחלקו לאקדוחנים ולאנשי חוק , לקשוחים ולמעודנים , 
והגיבור האידיאלי , זה שבוש אולי חותר להיות , היה זה שחיבר בין השניים , 
שידע מתי לחגור אקדח ומתי להשליט חוק וסדר , מתי להרהר ומתי לצאת בהחלטיות 
אלי דו - קרב . לפיכך יכול בוש להזדהות , ולהיות מזוהה בתודעתנו , גם 
עם וויין וגם עם גיבורים נוסח גרי קופר , גיימס סטיוארט והנרי פונדה , 
שיצגו גבריות אמריקאית החלטית אך מעודנת יותר . בוש , במראהו המהורהר , 
כולל המשקפיים , בדיבורו האטי והמתנגן בסגנון המערב התיכון , בהתנהגותו 
הקצת מגושמת , תואם דמות זו להפליא . רואים עליו את בן הכפר שעשה זאת , 
שהלך לקולג , שנישא לאהובת נעוריו , ועדיין , כשצריך , חוגר אקדח וקובע 
מועד לדו - קרב הגורלי . הוא , בדרכו , תשובה לגיבור המסורתי נוסח גון 
וויין , כפי שגיימס סטיוארט שימש תשובה לוויין במערבון קלאסי אחר , " האיש 
שירה בליברטי וואלאנס " , שביים גון פורד ב2691 . בהירותו , תמירותו , 
הססנותו ונחישותו הופכים אותו לגיבור קלאסי בבית הלבן , והוא רוצה ויכול 
להיות האיש שירה בליברטי - סדאם וואלאנס - חוסיין . אך מי באמת ירה בליברטי 
וואלאנס לבוש השחורים שהפיל את אימתו על עיירה שלמה , גון וויין או גיימס 
סטיוארט ? זו חידתו של אותו סרט מופלא הקובע את חוקי המשחק שעל פיהם פועלים 
אמריקה וגיבוריה . בזמנו הביע גון וויין התנגדות עזה ל"בצהרי היום " . הוא 
טען שזהו מערבון אנטי - אמריקאי , שמרשלים אינם נוהגים לפחד ולבקש עזרה 
מידידיהם . בוש , כיום , יכול להרשות לעצמו לחזור ל"בצהרי היום " ולסדר 
את ההיסטוריה שלו מחדש . לעומת גיבורו של אותו סרט , שלכל אורכו חיפש קואליציה 
שתעזור לו במצוקתו ולא מצא , בוש עשה זאת ואינו רואה בכך מחדל אלא הישג . 
גם במרכזה של קואליציה זו הוא הגיבור שקובע מתי ייערך הדו - קרב ומה יהיו 
מהלכיה של המלחמה . בדרך זו מאחד בוש את היבטיו השונים והסותרים לעתים של 
הגיבור האמריקאי המסורתי . ב"האיש שירה בליברטי וואלאנס " גילם גיימס סטיוארט 
את דמותו של צעיר ביישן וחסר כל ניסיון בשליפת אקדח וירייה למטרה , השואף 
ללמוד משפטים ולהשליט חוק וסדר במערב . כתוצאה מסדרה של היתקלויות באותו 
ליברטי וואלאנס , המתואר כמעט כפסיכופט צמא - דם , הוא יוצא נגדו , בטוח 
שאין לו כל סיכוי להישרד בקרב . באופן מפתיע למדי הוא מצליח לחסל אותו בירייה 
בודדת . מי היה מאמין שהבחור הזה יהפוך לאקדוחן כה מיומן ? מי היה מאמין 
שסגן נשיא חיוור זה יהפוך למנהיג כה החלטי שקובע לאויבו " שואו דאון " 
בצהרי היום ? מאוחר יותר , כאשר סטיוארט פונה לקריירה פוליטית , הוא מגלה 
שדווקא אירוע זה בעברו עלול לפגוע בסיכוייו להיבחר . מדוע ? משום שיחסה 
של אמריקה לגיבוריה היה ונותר אמביוולנטי . הם אמנם משליטים חוק וסדר , 
אולם כדי לעשות זאת הם נוטלים את החוק לידם , וזו מגואלת בדם . לפיכך , 
בסדר החדש שנוצר מעדיפה אמריקה שלא יהיה להם מקום . עליהם להישאר מחוץ 
לפתחה של הארץ המובטחת . בסרטו של פורד , כדי לפתור דילמה זו , מתגלה 
שלא סטיוארט ירה את הירייה הגורלית אלא גון וויין , שניצב מאחוריו בצל וירה 
יחד עמו . סטיוארט , בסרט , ממשיך לקריירה מפוארת בוואשינגטון ; וויין 
מת נשכח וחסר כל בשממה . כדי לפתור דילמה זו במציאות הפוליטית והחברתית של 
אמריקה היום , וכדי שלא להישאר מחוץ לסדר החדש שייווצר , חייב בוש לתמרן 
היטב בין זהויותיו ותדמיותיו השונות . כל עוד המלחמה נמשכת הוא גם האקדוחן 
וגם איש החוק , גם וויין וגם סטיוארט , כדי שאחריה יוכל האקדוחן לפרוש 
ואיש החוק לשלוט . האמביוולנטיות אינה מסתיימת כאן . משימתו של גיבור מערבון 
היתה תמיד להשליט חוק וסדר חדשים ; להקים ציוויליזציה בישימון הסימבולי 
כל כך . הנוף המדברי של ערב הסעודית , לפיכך , אינו זר לאמריקה . הוא , 
בצורות שונות , הקיף תמיד את העלילה המערבונית שמטרתה היתה לכפות על המדבר 
את חוקיה של התרבות . עם זאת , כאשר משימתו תמה , החוק והסדר הושלטו והציוויליזציה 
קמה , היא היתה תמיד פחות ממה שהוא קיווה . המערבון הוא לעתים קרובות סיפור 
של אכזבה קשה מתוצאות הקרב . הסדר החדש והתרבות שקמה מתגלים כפשרה שבה שולטת 
הבינוניות וכל מה שהיה ייחודי ומפואר למערב סולק ממנה . לגיבור המערבון , 
לפיכך , אין בה עוד מקום . ויתרה מזו , הוא בוחר שלא להיות שותף לה . 
הוא מעדיף לחזור לבדידותו המזהרת בשממה . אחרי כל מלחמה ביקשה אמריקה להשליט 
סדר חדש והתאכזבה ממנו . הוא לא הפך להיות מה שהיא רצתה , והיא לא מצאה 
בו את מקומה . הסדר החדש דחה אותה מתוכו , והיא מצדה בחרה שלא להשתלב בו . 
שוב מדברים על סדר חדש , ובוש ניצב מולו נכון כתמיד , עיניו משקיפות קדימה 
בציפייה וחשד ואופטימיזם אמריקאי נצחי . " לך מערבה איש צעיר " , קבעה 
הסיסמה , ואמריקה כולה היא אותו מערב שברחובו הראשי ניצב גיבור המערבון 
ומשקיף מזרחה , בצהרי היום , אל עבר האיש הרע והמשופם שניצב מולו . היות 
שאין מערבון המסתיים ללא " שואו דאון " שבו הטוב מנצח והרע צונח מת , 
מה כבר יכול לקרות ? הרי הכל נקבע מראש . ניצחון חייב להיות כאן , כי 
אחרת תינתק ההיסטוריה האמריקאית מהמיתולוגיה שלה . ואת זה , במיוחד היום , 
במיוחד אחרי וייטנאם , שהיא תמיד היסטורית וסימבולית , ברקע האירועים , 
אין בוש ואמריקה יכולים להרשות לעצמם . בוש , כמו קודמו , משתמש בהיסטוריה 
לצרכיו המיידיים , ומעדיף ודאי לשכוח שבסופו של " בצהרי היום " משליך 
קופר את כוכב השריף שלו לעפר , במחאה על שבני עיירתו לא התגייסו לעזרתו , 
ופורש מפעילות ציבורית . המועד שהוא קבע ל"שואו דאון " זהה לזה שבסרט , 
אך לגביו זהו סיפור אחר . הניצחון לגביו לא יסמן פרישה , אלא להיפך , 
קדנציה ודאית נוספת ומקום בפנתיאון הנשיאותי של אותו מערב פרוע שחותר לעשות 
סדר בעולם כולו . 
