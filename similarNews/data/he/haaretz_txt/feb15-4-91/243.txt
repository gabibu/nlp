שר הבריאות , אהוד אולמרט , הביע אכזבה מן הגינוי החריף של הממשל האמריקאי 
לדבריו של שגריר ישראל בארה"ב , זלמן שובל , ומעמדתו הכללית של ממשל ארה"ב . 
" זהו גינוי חריג שאי אפשר לתרץ אותו בדבריו של השגריר " , אמר אולמרט . 
לדבריו , " לפני שבוע מתח מזכיר המדינה האמריקאי , גיימס בייקר , ביקורת 
שלא היה לה כל שחר מבחינה עובדתית , על הערבויות שנתנה ממשלת ישראל לארה"ב , 
תמורת הסיוע הכספי לעלייה מבריה"ם . אולמרט אמר , כי ישראל השיבה לאמריקאים 
על כל השאלות וענתה על כל התנאים שדרשו , כתנאי להענקת הערבות האמריקאית . 
השר אולמרט אמר את הדברים אתמול , בתוכנית הראיונות " מוספשבת " המשותפת 
לעיתון " הארץ " ולתיאטרון " הבימה " . לדבריו , הוא אינו מופתע מן התגובה 
האמריקאית החריפה , " משום שיחסו הבסיסי של ממשל זה לישראל אינו אותו היחס 
שהיינו רגילים לו אצל ממשלים קודמים " . בתשובה לשאלת מראיינו , העיתונאי 
דן מרגלית , אמר שר הבריאות , כי יחס הממשל האמריקאי צריך לעורר אותנו 
למחשבות , אך אין בו כדי לשנות את המדיניות הבסיסית המאופקת שאימצנו בשבועות 
האחרונים . לדברי אולמרט , התנהגות זו נקבעה על ידי הממשלה כיוון שזו חשבה 
כי זה הטוב ביותר לאינטרס של מדינת ישראל . עוד אמר השר כי אין להתעלם מהסיוע 
האמריקאי לישראל שהוא מאוד משמעותי . אולם הממשל אינו עושה זאת מתוך רצון 
להפגין חיבה כלפי מדינת ישראל , אלא מתוך גישה מפוקחת , על מנת להשקיט 
את חוסר הנחת השורר כאן מן המתרחש , ולאפשר לישראל להגן על עצמה . לדבריו , 
הכל נעשה במינון המתאים ולא מעבר לכך . קפידבינאלוף פיקוד צפון לשעבר , 
אורי אור , דיבר על התסריט האפשרי למתקפת היבשה של ארה"ב במפרץ . אור אמר 
כי אילו היו האמריקאים חופשיים מבחינה מדינית , היה עליהם להיכנס לבגדאד 
ולא לכוויית , ומשם לבצע מצור על הצבא העיראקי ולנתק אותו ממקורותיו לאספקת 
תחמושת ומזון . לדברי אור , לארה"ב אין מנדאט לכבוש את בגדאד אלא לשחרר 
את כוויית , וכל צעד לכיוון בגדאד עלול לפורר את הקואליציה ולעורר ביקורת 
פנימית בארה"ב , שאין להשוותה כלל עם התגובות על המתקפה האווירית . לכן 
סבור אור כי האמריקאים ינחיתו כוחות מארינס מן הים אל כוויית , וחלק מן 
הכוח האמריקאי יאגף את כוויית מתוך עיראק , על מנת לתקוע טריז בינם לבין 
מקורות האספקה של הכוחות העיראקיים . עם זה , אמר אור כי הוא מציע לתת 
לעיראקים אפשרות לברוח משדה הקרב . אור אמר כי מלחמת היבשה לא תהיה קשה כמו 
שהעיראקים מתארים . " עד היום הצבא העיראקי לא נלחם וזה לא היה סתם . 
נכון שבקרב היבשה יהיו יותר הרוגים מאשר במתקפת האוויר , אך לא מדובר במספרים 
שחזו לפני פרוץ המלחמה " , אמר אלוף פיקוד צפון לשעבר . עוד טען אור , כי 
לאחר הודעתה של מועצת ההפיכה העיראקית מיום ששי , כבר אין הוא משוכנע שמתקפה 
יבשתית אכן תתבצע . לדבריו , גם אם תקבל עיראק את החלטת מועצת הביטחון ותיסוג 
מכוויית ללא תנאי , אין להסיק מכך שאפשר יהיה לנצח במלחמה באמצעות מתקפת 
אוויר בלבד , שכן זוהי תאוריה המתבססת על ניסיון עם אדם אחד בלבד . קפידבינראש 
עיריית תל אביב , שלמה להט , הגן על עמדתו ביחס למה שכינה " עריקים " . 
לדבריו , " אנחנו צריכים להישאר במקום . אם התרומה שלנו למדינה היא לקבל 
סקאדים על הראש , אז זה מה שעלינו לעשות " , אמר להט . לדברי ראש העירייה , 
האמרה " כל אחד לנפשו " מתאימה לספינה טובעת . וזו אינה יכולה להיות 
מדיניות של עיר , בוודאי לא של מדינת ישראל . " היום עוזבים את תל אביב , 
מחר את ירושלים , המשמעות הבאה היא לעזוב את המדינה . זה בדיוק מה שסדאם 
רוצה " , אמר להט . עוד אמר , כי היה מקבל את הביקורת לו באו קברניטי המדינה 
והוכיחו אותו עליה . " אבל חלק גדול מאנשי התקשורת שלנו הם שהיו אבות הטומאה 
בתחום זה . כאשר היו צריכים לעמוד במבחן , הם עשו מזה אידאולוגיה . מרגיז 
אותי שהם , שכל השנה עוסקים בביקורת , ברחו " , אמר להט . להט התייחס גם 
לבעיית המקלטים בתל אביב , ואמר כי בעיר יש 052 מקלטים ציבוריים , המספיקים 
לשהותם של כ07 אלף בני אדם . לדברי להט , 91 מהם כבר אטומים , אולם אין 
הוא יכול להבטיח שכולם יפעלו כשורה . " לפני חודשיים הוריתי לפתוח אותם 
לציבור הרחב , ומכאן נובעת גם הזוהמה בהם " . לדבריו , בקופת העירייה 004 
אלף שקלים שנותרו מגביית כופר מקלטים מבעלי עסקים בתל אביב , ואלה מספיקים 
לבניית מקלט ציבורי אחד . " נושא המקלטים אינו בידי העיריה אלא בסמכות הממשלה 
ומשרד הביטחון . הממשלה במודע לא השקיעה במקלוט העורף , אלא בכוחות המגנים 
על גבולות המדינה " . הגיטריסט באלדי אולייר , הנחשב לאחד הגיטרסיטים הטובים 
בעולם , הופיע בקטעי נגינה של מוסיקה ספרדית ורומנית . עמו הופיעו מלוויו 
רונן מורבחי ובנו אדם אולייר . הזמרת שושנה דמארי , כלת פרס ישראל 8891 , 
הופיעה במחרוזת שירים חדשים וישנים , ודודו טופז הצחיק את הקהל בקטעי סאטירה 
בנושא המלחמה במפרץ . 
