חיים הברפלד מיהר והאשים אתמול את הממשלה על שהזניחה את פיקוח המחירים , 
העלתה את תעריפי הטלפון והעלתה את שיעורי המע"ם , וכך , לדעתו , אשמה 
הממשלה במדד הגבוה יחסית שנרשם בינואר . אך האמת היא שהמדד היה צפוי מראש , 
והוא ממשיך ומדדה בקצב הרגיל של כ%81 לשנה . הסעיפים הגורמים לעליית המדד 
היו הפעם סעיפי המזון , הירקות והפירות , התחבורה והתקשורת . כלפי מטה 
היטו אותו סעיפי ההלבשה וההנעלה . גם סעיף הדיור הפך לסעיף רצוי , כיוון 
שזה ארבעה חודשים ברציפות הוא גורם , דווקא , לירידת המדד . מצב זה יצנן , 
בוודאי , את התלהבותם של גורמים שונים , שתבעו את הוצאת סעיף הדיור מהמדד 
הכללי . זוהי הוכחה מובהקת לשפל , שבו מצוי כיום הסקטור העסקי . זוהי גם 
הוכחה שכוחות הכלכלה פועלים , למרות הכל . הביקושים הנמוכים , גם בשבועיים 
שלפני פרוץ המלחמה , אילצו את היצרנים והסוחרים לספוג חלק מעליית המע"ם , 
כלומר רווחיהם ירדו במשהו , והציבור סבל רק מחלק מעליית שיעור המע"ם . 
הפעם הסוחרים . רואים זאת במדד המחירים הסיטונאיים , שעלה ב%5 . 2 בעוד 
שמדד המחירים לצרכן , כלומר המחירים הקמעונאיים , עלה רק ב%3 . 1 . כבר 
היום ניתן להעריך שמחירי ההלבשה וההנעלה יירדו בפברואר בחדות , שכן חודש 
זה הוא האחרון בו ניתן למכור עדיין בגדי חורף . מארס הוא כבר חודש מעבר . 
גם מחירי הירקות והפירות יהיו נמוכים מאשר בינואר . הם הרי קפצו באופן 
חד מיד עם פרוץ המלחמה . בפברואר יירדו גם מחירי הדלק לתעשייה והחשמל . 
בפברואר תבוא לידי ביטוי המלחמה והשפל שהיא גורמת ברוב ענפי המשק . המחירים 
יורדים בגלל ההנחות הגדולות והמבצעים לעידוד הקנייה . ניתן להעריך שמדד 
פברואר יהיה בסביבות האפס , ואולי אף מדד שלילי . עצם האפשרות למדד שלילי 
תיצור כבר היום שינוי בציפיות הציבור , ולכן גם שינוי בהתנהגותו . הריבית 
השקלית תיראה לפתע גבוהה מדי , וייווצר לחץ על הבנקים להורידה . בשוק איגרות 
החוב תחול ירידת מחירים , בעיקר באיגרות החוב לטווח קצר . הירידה בציפיות 
לאינפלציה תמנע מתעשיינים ומסוחרים להעלות החודש מחירים , מחשש שלא ימכרו 
את מרכולתם , כך שכל התהליך מוביל לירידה מסוימת בקצב האינפלציה בשנת 19 . 
אלה המצרים על הקיפאון שחזר לשרור במשק , אולי ימצאו בכך נחמה כלשהי . 
