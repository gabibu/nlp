ביירות ( ע"ם ) . שגריר כוויית בסוריה ולבנון תקף את ירי הטילים העיראקיים 
לישראל , ואמר כי הירי משרת את צרכיה של ישראל . כמו - כן תקף בחריפות 
את המלך חוסיין ואת ערפאת על שתמכו בסדאם . השגריר עבד אל - עזיז אל - גאסם 
אמר כי ירי הטילים על אזרחים בישראל אינו משחרר את פלשתין . שחרור פלשתין 
חייב להתבצע בהתאם לתוכנית בין - ערבית מוסכמת ותוך הבנה הדדית עם הקהילייה 
הבין - לאומית . ירי טילים על ישראל הוא ניסיון לסבך את הערבים ליצור אנארכיה 
באזור , להחליש אותם ולהרוס את משאביהם . היכן הבעיה הפלשתינית כעת ? היכן 
ההתקוממות ? ישראל החלה לזכות באהדה עולמית , קיבלה טילי פטריוט , קיבלה 
סיוע כספי , קיבלה נשק , המהגרים זורמים כל יום . האם סדאם פגע בה ? 
הוא החזיר את העולם הערבי ב52 השנים שעברו 0506 שנה לאחור והרס כל מה שבנינו . 
" אני מתפלא על אלה שבוכים על האזרחים שנהרגים בעיראק . ישנם אזרחים כווייתים 
הנהרגים בכוויית ואף אחד אינו בוכה עליהם . האם איננו ערבים כמו העיראקים ? 
לא ראיתי הפגנה אחת בירדן , אלגיריה , תוניסיה או תימן . לא ראיתי אבל 
בירדן במשך שלושה ימים לזכר החללים הכווייתים . מדוע ? האם משום שסדאם 
חוסיין טען שסבו היה צאצא של מוחמד ? תודה לאל , ישנם מנהיגים ערבים וידידים 
שהבינו את ההשלכות הצפויות באזור והזדרזו לשתף פעולה כדי לכתר את המשבר הזה 
ולא להיגרר אחר תוכניותיו של סדאם . מכל מקום , סדאם או משטרו נושמים את 
נשימתם האחרונה ושעות ההכרעה הגיעו . מהמשטר העיראקי הקיים לא יישאר אלא 
מעט ומחר ישמחו כולם על הניצחון . בעזרת השם נפגש בקרוב בכוויית " . עוד 
אמר השגריר כי נחישותו של סדאם והסיוע שהוא מקבל מהמלך חוסיין ויאסר ערפאת 
הם המביאים להרג החפים מפשע בעיראק ובכוויית . מה בנוגע לצקים שהמלך חוסיין 
קיבל מסדאם ? אין זה מראה שהוא מכר את עצמו ואת ארצו ? " אנו מגנים עמדות 
אלה . אם חוסיין וערפאת הם באמת ערבים , עליהם לומר לסדאם לסגת מכוויית 
ולעצור מיד את שפיכות הדמים . אסור שייהרג אף אזרח או איש צבא . " אין 
דבר כזה ההנהגה העיראקית . ישנו רק אדם אחד בשם סדאם חוסיין . בעיקרון , 
הוא אמור להיות בן - אדם , אולם הוא פרא - אדם שרצח את עמו , הרס את איראן , 
הרס את כוויית , שלח פצצות לסוריה , שלח פצצות ונשק ללבנון כדי להרוס 
אותה ושלח את המצרים עטופים בתכריכים " . 
