מנילה ( ע"ר ) . מטען חומר נפץ התפוצץ אתמול לפנות בוקר , בביתו של רב 
בית הכנסת במנילה בירת הפיליפינים . מעוצמת הפיצוץ נופצו שמשות בביתו של 
הרב בני חן , הנמצא ליד בית הכנסת , ונפל עץ בחצר . נמסר כי הרב שוהה 
בחופשה בישראל ולא היו נפגעים בנפש . אף גורם לא לקח על עצמו את האחריות 
לפיגוע , אבל שגריר ישראל , יואב בהירי הטיל את האשמה על תומכים של עיראק . 
" זו נקמת ראווה , כתוצאה ממלחמת המפרץ " , טען בהירי בראיון טלפוני . 
הוא ציין כי העיראקים היו אחראים לניסיון פיגוע שנכשל במנילה בינואר , והוסיף 
כי בפיליפינים יש קהילה פלשתינית גדולה . " אין זה בגדר ניחוש פרוע , 
להניח שאחד מגורמים אלה אחראי לפיגוע " , אמר . הוא כינה את ההתקפה טפשית , 
בטענה שבית הכנסת הוא ביתו של האל ולא חלק משגרירות ישראל . תחילה סברה 
המשטרה שהפצצה הושלכה מתוך מכונית נוסעת , אולם מאוחר יותר נקבע כי היא 
הוטמנה בעציץ שעמד בגינתו של הרב . שומרי בית הכנסת סיפרו כי ראו מכונית , 
שעשתה מספר סיבובים בשכונה לפני שנשמע הפיצוץ . המשטרה מסרה כי זה הפיגוע 
הששי בפיליפינים הקשור למפרץ בששת השבועות האחרונים . ב91 בינואר נהרג אזרח 
עיראקי ואחר נפצע שעה שחומר נפץ , שביקשו השניים להטמין בספרייה אמריקאית 
במנילה , התפוצץ בידיהם . ממשלת הפיליפינים גירשה דיפלומט עיראקי ושני 
סטודנטים עיראקים , שהיו מעורבים , לטענתה , בניסיון הפיגוע . ב82 בינואר 
הושלכה פצצה לפתח תחנת רדיו בעיר לגאספי . נגרם נזק קל , והתוקפים השאירו 
הודעה על תמיכתם בסדאם חוסיין . 
