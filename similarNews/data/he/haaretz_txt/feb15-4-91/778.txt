שר הביטחון משה ארנס הודיע אתמול כי בסוף החודש תחודש חלוקת מפוחים לבעלי 
זקן בקרב הציבור החרדי . במכתב אל הרב הראשי האשכנזי אברהם שפירא ציין ארנס 
כי מערכת הביטחון הכירה בצורך באמצעי - מיגון מיוחד לבעלי זקן , ובאחרונה 
הוכן מפוח ייחודי . החלוקה תתבצע בהתאם לקצב הייצור של מפוח זה , ובלי 
לפגוע בייצור עבור ילדים . הרב הראשי הביע סיפוק מהודעתו של שר הביטחון . 
הרבנים הראשיים שפירא ואליהו קראו אתמול לכל בני הישיבות להוסיף לתפילה פרקי 
תהילים מיוחדים לשלומם של חיילי בעלות הברית הניצבים במערכה למיגור הרודן 
העיראקי . היום יערכו הרבנים הראשיים ושר הדתות פרוף אבנר שאקי קבלת פנים 
לחיילים האמריקאים המשרתים בסוללות הפטריוט בישראל , ויעניקו להם מדליות 
מיוחדות . 
