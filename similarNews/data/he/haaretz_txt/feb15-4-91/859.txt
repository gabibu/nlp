" משפחת סימפסון " הינה סדרת סרטים מצוירת שמשגעת את אמריקה בפופולריות 
שלה . ברט סימפסון המצויר , עם פניו הצהובות ושערותיו הזקורות , מאיים 
על מעמדו של ביל קוסבי בטלוויזיה . האלבום " שרים את הבלוז " מכיל את 
מיטב שירי הפסקול של הסדרה . על ההפקה המוסיקלית אחראי גון בוילן , שעבד 
בין היתר עם להקת " בוסטון " ועם קרלי סיימון . הוא הלחין כמה קטעים מוכרים 
והעטה עליהם עיבודים מקצועיים מאוד , המייצגים סגנונות שונים במוסיקה האמריקאית 
השחורה של העשורים האחרונים . זהו חיבור אטרקטיווי בין עיבודים כליים איכותיים 
לבין הגשה חיננית ומתקתקה , בעלת הדגשים גרוטסקיים משעשעים . קהל " אמצע 
הדרך " זוכה כאן בהזדמנות להתקרב אל סגנונות מוסיקליים , כמו הבלוז והראף , 
שעמם הוא נמנע , בדרך כלל , מלהתחכך . בולטים במיוחד " הבלוז של ליסה 
הנאנחת " , בעיבוד מחוספס בנוסח גון לי הוקר , המבוצע בקולה הנערי הענוג 
של ליסה , בת המשפחה . " אני אוהב לראות אותך מחייכת " , הוא קטע המצדיע 
מבחינה סגנונית לכמה מהדואטים המפורסמים של לואי ארמסטרונג ואלה פיצגרלד , 
שאותו מבצעים הורי המשפחה , האמר ומרגי , בתיאטרליות מודגשת . " עשה 
את הבארטמאן " הינו ראף רך , ילדותי ולא מסוכן , שזכה לעיבוד נקי ומלוטש 
עם פזמון פנקיסטי מקפיץ . " יום בית - הספר " הידוע של צאק ברי , זוכה 
לתחייה אנרגטית וסימפטית עם מהלכי גיטרה מצוינים בסגנון ריתמנבלוז . הקטע 
המאכזב היחיד הוא " אלוהים ברך את הילד " הקלסי , של בילי הולידיי , 
שזוכה באלבום הזה לעודף הדגשי פוף , דגימות כלי מיתר שמנוניים והגשה שטוחה . 
קפמאפרק " שירי אהבה אחרים " , שבו 71 קטעים המובצעים ברובם על - ידי הבולטים 
בהרכבי הרוק האלטרנטיווי של שנות השמונים , הוא אחד מאלבומי האוסף הטובים 
ביותר שיצאו באחרונה בהדפסה מקומית . עורכיו הקפידו על בחירת קטעים מינוריים , 
נינוחים ומלודיים מאוד , ויצרו אוסף מגובש , היכול בהחלט לשמש כאלבום 
אווירה רך ונעים . על שלושה קטעים אפשר היה לוותר , ובהשוואה לאלבומי האוסף 
הממוצעים זהו הישג מצוין : אלה הם " ישנוני " המשעמם של גון קייל , " כבדרך 
דיבור " היומרני של " טוקסידו מון " , וגרסתו האומללה של מרק אלמונד ל"אל 
תעזביני " של זק ברל . בולטים במיוחד בלדת הרוק המרגשת " שיר הספינה " 
של ניק קייב , ו"בניית ספינה " של אלביס קוסטלו בגרסתו הבלוזית החמימה 
של רוברט וייאט . קפתמונה1 , 41ף " קנגורו " של " דיס מורטל קוייל " , 
המשלב בס וויולה , מייצג את צדו הענוג של הרוק האלטרנטיווי , ואילו " אינני 
מאמין בך " של " טוק טוק " ו"אני מפחיד את עצמי " של תומאס דולבי , 
מייצגים את צדו האלגנטי . עוד בולטים " חלמתי שמישהו אוהב אותי " , של 
ה"סמיתס " בתקופתם האחרונה , ו"חלום ליל קיץ " של ה"חונקים " , המציג 
שילוב מלא חיוניות בין גיטרות אקוסטיות לסינתיסייזרים ארכאיים במקצת של ראשית 
שנות השמונים . 
