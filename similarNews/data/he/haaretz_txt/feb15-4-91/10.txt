מנפילת טיל סקאד ברמת - גן אור ליום שבת נפצעו 52 תושבים , בהם שניים באורח 
בינוני ו11 נפגעי הלם . עשרה בתים , שבהם 22 דירות , נהרסו לחלוטין ; 
54 דירות נפגעו באורח בינוני ( קירות שנסדקו ) ו044 נפגעו באופן קל יותר 
( תריסים וחלונות ) . כל הנפגעים הם מבוגרים . ראש הטיל , שהיה קונוונציונאלי 
והכיל כ052 ק"ג חומר נפץ , נחת על כביש ברחוב שקט בין שתי שורות בתים . 
במקום נפילת הטיל נפער בור . מעוצמת ההדף שנגרם מהפיצוץ ומחלקים שונים של 
הטיל , בהם המנוע והזנב שהתעופפו לכל עבר , נפגעו כמעט כל הבתים ברדיוס 
של 001 מטרים ויותר . את הפגיעה הקשה ביותר ספגו חמישה בתים דו - קומתיים 
שהטיל נפל מטרים ספורים מהם . בתים אלה נהרסו כמעט לחלוטין . כמו - כן 
נפגע קשה בית רב - קומות והקומה העליונה עלתה באש . כל המכוניות הפרטיות 
שחנו ברחוב הפנימי סמוך למקום נפילת הטיל נשרפו כליל . אחת המכוניות התעופפה 
למרחק מטרים אחדים ונחתה בצדו השני של הרחוב . מהדף הפיצוץ נעקרו תריסים 
וחלונות , וזגוגיות התנפצו בבתים רבים בארבעה רחובות , שאחד מהם הוא רחוב 
ראשי בעיר , שבו התפזרו שברים רבים . מהדף הפיצוץ נפגעו חנויות רבות ברחוב 
הראשי . עצים נעקרו ממקומם וקווי חשמל וטלפון נותקו . האזעקה נשמעה ב04 . 
2 אחר חצות , והסקאד נחת בדיוק לאחר חמש דקות , בשעה 54 . 2 . שעה קלה 
לאחר נפילת הטיל פונו 42 איש למלון דן אכדיה בהרצליה . שאר התושבים שבתיהם 
נפגעו העדיפו לעבור לקרובי משפחתם , או לאטום זמנית את בתיהם . על חלק 
מהבתים שנפגעו הניפו הדיירים את דגלי הלאום . מספר הנפגעים היה יכול להיות 
גבוה הרבה יותר אלמלא עזבו דיירים רבים מבעוד מועד את ביתם למקומות שונים 
בארץ . עם אור ראשון תיקנו אנשי חברת החשמל ובזק במהירות את הקווים שנותקו . 
כמו - כן הגיעו משאיות מטעם העירייה , ובעזרת חניכי הצופים וחיילי הצנחנים 
פונתה תכולת הבתים שנהרסו והאזור נוקה . פקחי העירייה חילקו לוחות דיקטים 
וניילונים לתושבים כדי שיאטמו את החלונות . משעות הבוקר עד שעות אחר הצהרים 
היווה המקום מוקד לעלייה לרגל של אלפי סקרנים שהגיעו על נשותיהם וטפם מצוידים 
במצלמות להנציח את ההריסות . אנשי משטרה ואבטחה פרטיים בקושי הצליחו לעצור 
את נחשול האנשים להתקרב למוקד נפילת הטילים , אבל הצפיפות גרמה לפקקים ולקשיי 
תנועה , למרות הפניות ששודרו ברדיו להימנע מלהגיע למקום . בצה"ל מדגישים 
כי לעיראקים יש עדיין יכולת לשגר טילים לעבר ישראל , אם כי זו הולכת ופוחתת 
בעקבות התקפות חיל האוויר האמריקאי ובעלות הברית . " אין ספק שישוגרו טילים 
נוספים " , העריכו אמש בצה"ל . בעקבות כישלון טילי הפטריוט בשבת , הגיע 
לשטח הפיגוע המפקד האמריקאי של סוללת טילי הפטריוט . בהדרכת קציני נ"ם 
ישראליים , ביקש לבחון מקרוב את מקום נפילת הסקאד . בימים האחרונים נעשים 
מאמצים רבים לשפר את ביצועי הפטריוט . פקידים בממשל האמריקאי , המשבחים 
בדרך כלל את ביצועיו של טיל הפטריוט נגד הסקאד , מודים שהפטריוט אינו מסוגל 
להעניק תשובה מספקת כנגד טילים באליסטיים , אפילו לא לסקאד , הנחשב טיל 
פרימיטיווי ובלתי - מתוחכם יחסית . מזכיר ההגנה של ארה"ב , ריצרד צייני , 
הביע את הדברים במפורש בעדותו בפני הוועדה לשירותים מזויינים בבית הנבחרים 
האמריקאי ביום חמישי שעבר . צייני אמר : " אינך יכול לשבת ולהביט בסקאד 
המשוגר אל עבר תל - אביב או ריאד , ולא להביע דאגה לכך שעלינו למצוא דרך 
לפתח את היכולת להתמודד עם טילים באליסטיים , בין אם זה הסקאד , שהוא טיל 
זול וגולמי יחסית , נגדו הפטריוט פעל היטב , ובין אם זה טיל באליסטי רציני 
הרבה יותר " . גורמים צבאיים בישראל סברו , בהתייחסם ללקחים שהופקו , כי 
מדובר במחלות ילדות של מערכת הפטריוט , ובסך הכל , לדבריהם , זאת הצלחה 
מבצעית מרשימה . 
