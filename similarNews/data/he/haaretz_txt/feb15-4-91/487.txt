עוד לפני שכבשה עיראק את כוויית הפיצו תועמלני עיראק את הטענה כי כוויית 
היא חלק של עיראק וכי נקרעה ממנה בידי זרים כדי להגן על האינטרסים שלהם ( 
נפט ) . עתה בא רון כוזר ( " השמאל השבוי " , " הארץ " 2 . 41 ) וקובע 
בפסקנות כי " לעיראק היתה מאז ומתמיד תביעה טריטוריאלית על כוויית , אשר 
נקרעה מעליה בידי המעצמות לשם הקמת נסיכות נפט שווה - הערך המזרח - תיכוני 
למדינת בננות כדי להבטיח זרימה שקטה של אנרגיה " . טענה זו אין לה על מה 
לסמוך . כוויית קמה כנסיכות נפרדת תחת שלטון משפחת אל - סבאח , השולטת 
בה עד היום , כבר באמצע המאה השמונה - עשרה . באותה העת לא היתה קיימת 
מדינת עיראק . הטריטוריות המרכיבות היום את עיראק היוו אז שלושה מחוזות 
בקיסרות העותמאנית , שלא היו קשורים זה בזה אלא פעלו כשלוש יחידות מנהליות 
נפרדות , הנשלטות במישרים מאיסטנבול . נכון שלקיסרות העותמאנית היתה תביעה 
פורמלית על השלטון בחצי - האי ערב כולו , אך תביעה זו לא התממשה אף פעם . 
אף לא אחד משליטיו המקומיים של חצי - האי הזה ( השייחים הבדווים השונים , 
המשפחה הסעודית שכוננה את המדינה הווהאבית הראשונה ואף אמירי מכה ההאשמים ) 
היו כפופים לקיסרות הזאת . רק במחצית השנייה של המאה התשע - עשרה , לאחר 
הקמת נתיבי תחבורה מודרניים וארגונה מחדש של ממשלת הקיסרות העותמאנית , 
התקרב השלטון העותמאני אל חצי - האי ערב והחל לקיים קשרים עם שליטיו המקומיים . 
באופן כזה הצליח המושל העותמאני של מחוז בצרה ( כיום בדרום עיראק ) להגיע 
להסכם עם האמיר של כוויית מבית אל - סבאח , שהאמיר ייחשב למושל הנפה העותמאנית , 
ושמה כוויית , הכלולה במחוז בצרה . אך בעיני עצמו , בעיני נתיניו ובעיני 
המעצמה הגדולה הפעילה באזור , בריטניה , המשיך האמיר להיות מוכר כשליט 
עצמאי של הנסיכות וספינותיו המשיכו להניף דגל כווייתי ולא עותמאני . הבריטים 
היו מעוניינים כמובן להבטיח את מצב העניינים הזה , וב9981 נתנו את את חסותם 
לקיומה הנפרד של כוויית . הם חששו מפני התקרבות גרמניה , שהחלה אז ליהנות 
מהשפעה גוברת בקיסרות העותמאנית , אל חופי המפרץ הפרסי ומשם להודו . באותה 
שנה לא ידע איש כי יש נפט בכוויית , באזור המפרץ הפרסי , או במזרח התיכון 
כולו . הצעד הדיפלומטי הבריטי , שכוזר הגדירו קריעת כוויית מעל עיראק , 
נעשה ללא קשר לעניין הנפט . לעומת זאת , עיראק היא שהוקמה בידי הבריטים 
בשנת 1291 כמדינה שתבטיח את זרימת הנפט אל המערב , ולשם כך דאגו להכליל 
בה את מחוז מוסול , עתיר הנפט , באופן בלתי חוקי . קפמאבינכידוע , בריטניה 
כבשה את מחוזות עיראק מדרום לצפון במלחמת העולם הראשונה . והנה , ב03 באוקטובר 
8191 , כאשר נחתמה הפסקת האש בין בריטניה לבין הקיסרות העותמאנית לא היה 
מחוז מוסול כבוש בידי הצבא הבריטי . לאחר ימים מספר התעורר מי שהתעורר בממשלה 
הבריטית והבין , כי אזורי הנפט במחוז זה נמצאים עדיין בידיים טורקיות - 
עותמאניות . לפיכך הורה משרד המלחמה בלונדון לצבא הבריטי בעיראק להתקדם 
צפונה ולכבוש את המחוז כשבועיים לאחר החתימה על הפסקת האש , תוך כדי הפרתה 
הברורה . היה זה צעד בלתי - חוקי בעליל וטורקיה לא חדלה במשך שנים לא מעטות 
לטעון , כי מחוז מוסול נלקח ממנה שלא כדין וכי עליו לשוב אליה . אולם בריטניה , 
בכוח צבאה , הכריעה כי המחוז יישאר בעיראק , הנתונה לחסות בריטית , כדי 
להבטיח את שליטתה על הנפט הנשאב משם . כוויית קדמה אפוא לעיראק ב051 שנים 
לפחות בהופעתה בזירה המזרח - תיכונית כישות מדינית נפרדת . היא לא נקרעה 
מעיראק , ותהליך הפיכתה למדינה ריבונית היה לגאלי יותר מזה של כינון עיראק 
בגבולותיה הנוכחיים . נכון שתורת הלאומיות הערבית האחדותית שוללת את הלגיטימיות 
של קיום מדינות ערביות נפרדות , ושליטי עיראק בעבר ובהווה משתמשים בה כדי 
להצדיק את רצונם בסיפוח כוויית , כפי שהשתמשו בה כדי להצדיק את מאמציהם 
במשך שלוש עשרות שנים להשתלט על סוריה או לדכא את הכורדים . אולם מפליא 
הוא שדברים שונים של השמאל הקיצוני בישראל נופלים בקלות כה רבה קורבן לשקריה 
של התעמולה הלאומנית הערבית , בעיקר כאשר מכוונים השקרים האלה לפגוע במערב 
הליברלי או במדינת ישראל . דבר זה בא לביטוי גם בתיאור המשטר בכוויית . 
על פי כוזר , כוויית היא " מדינה דיקטטורית , בעלת מבנה שבטי , ששליטה 
נמנה עם אוכלוסייה שהיא רק מיעוט בתוך כוויית . באמצעות משטר אפרטהייד נהנה 
מיעוט זה מזכויות אזרח , בעוד שרוב אוכלוסייתה של כוויית היתה משוללת זכויות " . 
האמת היא שכוויית היתה דיקטטורית פחות מהמקובל ברוב המדינות הערביות : 
התקיימה בה עיתונות חופשית יותר , אפשר היה להשמיע בה ביקורת , המבנה 
השבטי נחלש בה עד מאוד , ולא היה בה דבר דומה למשטר הפרדת הגזעים הדרום - 
אפריקאי . לעומת זאת , תיאורו של כוזר המתייחס לכוויית חל במלואו על משטרו 
של סדאם חוסיין בעיראק . משטר זה הוא דיקטטורה עריצה ורצחנית , ואפשר להביא 
אין - סוף דוגמאות לאופיו הזה . העומדים בראשו , סדאם חוסיין וחבר עוזריו , 
נמנים כמעט כולם עם המיעוט המוסלמי - הסוני שבאוכלוסיית עיראק ( כ%52 ) 
, תוך כדי דיכוי אכזרי ( הגליות של מאות אלפים , מחיקת מאות כפרים והרעלת 
חלבגה בגז ממטוסים ) של הכורדים ( כ%02 של האוכלוסיה ) ושלילת מעמד פוליטי 
וחירות דתית מהרוב הערבי המוסלמי - השיעי . יתרה מזו , המשטר בעיראק נושא 
אופי שבטי ברור . העלית השלטת בעיראק כיום מורכבת בעיקרה מכמה בתי - אב , 
בני העיירה תרית שמצפון לבגדד , והיא סילקה את העלית הבגדדית הוותיקה יותר . 
אולם אזכור כל הפרטים האלה עשוי להשחיר את פניו של המשטר האנטי - אימפריאליסטי 
המתקדם בעיראק . לכן מעדיפים רון כוזר , הקנאים המוסלמים ברחבי המזרח התיכון 
ועושי - השלום המקצועיים בגרמניה להתעלם מהם . 
