בין מבניה ומוסדותיה של העיר , שהיתה נתונה באחרונה למתקפות טילי הסקאד 
העיראקיים . בן - סירה פוסע בעיר העברית הראשונה ודואב את הרס הבניינים , 
שאת מקצתם תכנן . יעקב בן - סירה מתגורר כיום בגפו בתל - אביב , בדירתו 
שבשדרות רוטשילד , ומסרב להצעה להתרחק זמנית מהעיר " עד יעבור זעם " ; 
הוא אף סירב להתארח בתקופה זאת בדירת משפחת בנו , יצחק , תל - אביבי אף 
הוא , שם יהיה מטופל כראוי . יעקב בן - סירה שיכל את בנו בכורו , ד"ר ( 
לפיסיקה ) יעקב בן - סירה , שנפל במלחמת ששת הימים , התאלמן , ומאז הוא 
מתנחם במשפחתו הענפה על ילדיה , נכדיה וניניה . גם קלף תואר - הכבוד של 
העיר על פעלו הרב למענה , " יקיר תל - אביב " , שבו זכה בשנת 7791 ומאז 
מוצג לראווה בדירתו , מסב לו נחת . משביקרתי , לפני ימים מספר , בדירתו 
מצאתיו שקוע בחקר חומר הנדסי - תכנוני , כשעוזרת - בית שומרת על ניקיונה 
ותקינותה של הדירה ודואגת לצרכי הבית וקיום יום - יומי שלו . " 29 שנות 
חיים אינן דבר של מה בכך , בייחוד בימים אלה " . בן - סירה עלה בשנת 3191 
מאוקראינה לארץ ישראל . כאן המשיך את לימודיו בגימנסיה הרצליה של תל - 
אביב - יפו ועם סיומם נסע ללונדון , שם קיבל תואר - מהנדס כשמטרתו לנצל 
מקצוע זה בארץ ישראל . לאחר התמחות בלונדון חזר לארץ ישראל , ואז החלה 
פעילותו במקומות שונים , בתחומי - בראשית , ולאט - לאט עשה את תל - אביב 
לעירו הקבועה . הקריירה המקצועית - הציבורית שלו הקיפה שירותים ותחומים פרטיים 
וציבוריים ( כולל " סולל בונה " בירושלים ) , כשעינו הבוחנת נחה על 
ראשיתה של העיר העברית הראשונה , תל - אביב , תוך מחשבה שאליה ייצמד , 
במרוצת הזמן , לא רק כתושב אלא גם כמהנדס - מתכנן . שאיפתו זו התגשמה , 
כעבור שנים , עם כניסתו בשנת 9291 לשלטון המוניציפלי בתפקידי ניהול , 
ומאוחר יותר כראש מחלקת ההנדסה העירונית . בתפקיד זה כיהן עד 0591 , מועד 
צאתו לפנסיה מהשירות העירוני . בין היתר , היה בן - סירה שותף בתכנון שכונת 
יד - אליהו , בראשית פיתוח שפת הים בתל - אביב ובבניין בתי הספר ביאליק , 
בילו הכרמל והמוסד החינוכי ע"ש לוינסקי . הוא גם ערך תוכנית כללית של נמל - 
הסירות בתל - אביב כתגובה לחרם הימי על תל - אביב מצד הלאומנים הערבים שהשתלטו 
על נמל יפו בתקופת המנדט הבריטי . יעקב בן - סירה פעל רבות כיועץ - תכנון 
והנדסה של הסתדרות האינגנרים והארכיטקטים הישראלים דאז , והיה זמן מה גם 
עורך מקצועי של עתונם . תקופת מה גם שימש כיושב ראש המכון לחקר הבנייה וטכניקה , 
וייצג אגודה זו בקוראטוריון של הטכניון בחיפה שבחר בו , כעבור זמן , כחבר 
כבוד . הוא אף ייצג את המוסד ההנדסי - התכנוני הארץ ישראלי , בין השאר , 
בקונגרס מקצועי בין - לאומי שנערך במוסקבה ; היה יו"ר ועדת שיקום שכונות 
והשתתף בהכנת תוכנית המתאר של ירושלים . במסכת פעילותו שילב קווי תכנון 
להקמת אוניברסיטה בשכונת אבו - כביר בתל - אביב , שבראשיתה היה שמה " בית 
ספר למשפט ולכלכלה " , ואף שימש יועץ ומדריך הנדסי מוניציפלי של רשויות מקומיות 
אחרות . על אף גילו הוא כיום ער ופעיל בחבר יקירי תל - אביב וביעוץ והדרכה 
של אי אלה מוסדות ושירותים . " בריאותי נסבלת ועדיין אני שקוע בעיון בחומר 
מקצועי הנדסי - תכנוני ארצי ובין - לאומי כדי ללמוד ולדעת יותר ויותר " , 
הוא אומר . איזו תל - אביב צריכים היינו לבנות כדי שנוכל להציג עיר ארכיטקטונית 
נאותה ולהיות פחות או יותר רוגעים , ולפחות לא מפוחדים , בימי התקפות הסקאדים 
על העיר , שאלתי את איש - שיחי . תל - אביב , ענה בן - סירה , לא נבנתה 
במסגרת תכנונית אחידה אלא בהדרגה , לפי הצרכים והאפשרויות , ובתקופה מסוימת 
גם בלחץ העליות ההמוניות לארץ . וכך דרום העיר שונה למדי מצפון העיר ומהמרכזים 
הסואנים . בימים ההם הבנייה היתה לפי שכונות , ולמען אחידות העיר טוב היה 
אם השכונות היו יוצאות ממסגרתן , תוך מחיקת השוני שבין החלקים המוניציפליים , 
או לפחות טשטושו . העליות ההמוניות , הוא מוסיף , והשתרשותם של נוהלי - 
מגורים וצרכי פרנסה שונים כמנהגי ארצות הגולה מהן זרמו העולים חייבו הסתגלות 
למציאות . יתר על כן , הבנייה החדשה ורבת ההיקף היתה לעתים מהירה מדי , 
והיא השפיעה לרעה על משימות הפיתוח של השכונות והפרברים הבלתי מפותחים והוצאתם 
מהמסגרת הנחשלת . אלא שיחד עם כל אלה תל - אביב בנויה , לדבריו , " לא 
רע " . בחיוך מריר מעיר איש - שיחי : " מי חשב אז כי יבוא יום ותל - אביב 
תהיה מטרה נפשעת למתקפות טילי הסקאד של סדאם חוסיין " . וכאן גם עולה השאלה : 
מדוע לא דאגו במרוצת השנים לבנות מקלטים מוצקים כמגן בפני " כל צרה שלא 
תבוא ? " בזמנים שונים , משיב בן - סירה , בנו אמנם לא מעט בניינים עם 
מקלטים אך יותר למטרות - עזר וכמחסנים ומרתפי - שמירה של מוצרי רכוש שונים , 
ופחות כמבני - מגן . בעתות מלחמה , למשל , בשעה שהופצצה העיר על ידי 
האיטלקים , אמנם שימשו מקצת המקלטים כמקומות - סתר , אך המקלטים ברובם 
אינם מגינים מפני נשק קטלני . הבעיה אף הוחרפה , כשלא פעם הושכרו מקלטים 
כדירות - זעירות , לרוב ליחידים או למשרדים . לפי הפרסומים נבנו מקלטים 
בתל - אביב בהשקעה של מיליונים , אך כנראה , אומר בן - סירה , לא שיערו 
אז כי המקלטים הללו יצטרכו לעמוד במבחן " הצרה הצרורה של טילי הסקאד " . 
לפי חישוב כללי ולא מדויק יש כיום בתל - אביב כ003 מקלטים ציבוריים בשטח 
המגיע ל001 מטר מרובע למקלט . השאלה היא כמה מהם , ובאיזו מידה , ראויים 
לשמש מקלטי - מלחמה . בן - סירה אינו רואה בעין יפה את התפשטות המגמה לבנות 
בתל - אביב " מה שיותר גבוה " ובצפיפות גדולה , עד שלעתים דייר פלוני 
יכול לראות בעד חלון דירתו בלא קושי את הנעשה בדירת שכנו . מאידך , טוען 
בן - סירה , בתל - אביב יש עדיין בניינים ישנים ומבני מעונות עובדים , 
שלפי התשתית ההנדסית - הארכיטקטונית אפשר להוסיף להם קומות מספר , ויש גם 
אזורים בעיר הידועים במרחב שבין בניין לבניין ובין דירה לדירה , ובגינות 
ההפרדה ביניהם . " מה שמקובל , למשל , בניו - יורק לאו דווקא רצוי בכל 
המובנים בתל - אביב , שבדרכה הולכים יישובים קטנים יותר ופחות מפותחים , 
אלא שכנראה בגלל מיעוט שטחי הקרקע הפנויים לבנייה , העומדים לרשות תל - 
אביב , מצטמצם תחום המרחב הרצוי למגורים נוחים ונבנים יותר רבי - קומות . 
גם שיקולי קבלנים מסוימים המבקשים להשיג בשטח מצומצם מה שיותר ממלא תפקיד 
חשוב " . בן - סירה סוקר בשיחתנו את פעלו של המהנדס - המתכנן הבריטי הנודע 
גדס , שהובא לתל - אביב בשנות העשרים על ידי ראש העירייה הראשון , מאיר 
דיזנגוף , לעצב את קווי התכנון הראשוניים של העיר . גדס פעל אז במסגרת 
די מוגבלת בעיר שהיתה נפרדת מבחינה מוניציפלית מיפו , עם " תחום זר " 
בתוכה , שרונה , ועם השכונות היהודיות במסגרתה המוניציפלית של יפו . בן - 
סירה לא היה אז עדיין מהנדס העיר , אך כעבור זמן המשיך בפיתוח ההנדסי המוניציפלי 
של תל - אביב כ"ידען מובהק של העיר " . בשנת 1891 זכה בן - סירה בפרס אלחנן 
על תרומתו לשירותי הנדסה ואדריכלות מבחינה מקצועית - ציבורית . העיר יקרה 
לו מאוד , הוא אומר , ולכן הוא מקדיש לה מחשבה רבה . כאדם מסורתי הוא 
מתפלל שיזכה עוד בזקנתו לשנות - שלום ושנות מנוחה ללא צער ודאגות מעיקות . 
" אני תל - אביבי בטוב וברע " , מסכם יעקב בן - סירה . 
