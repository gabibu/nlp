בועז מוסקוביץ , בן 33 , תושב תקוע , שנעצר כחשוד בהריגת הנער הערבי מהעיירה 
בית סחור , החל לשתף פעולה עם חוקריו והודה כי בערב התקרית עבר במקום שבו 
נורה הנער . לדבריו , בדרכו לביתו בתקוע נתקל בתוך העיירה במחסום אבנים 
ונזרקו לעברו אבנים . בתגובה ירה כמה יריות באוויר , אך לטענתו לא הבחין 
כי פגע באיש . בית משפט השלום בירושלים האריך שלשום את מעצר החשוד בששה ימים . 
מפקח אהרן ממן ממשטרת בית - שמש סיפר , כי ביום ב בשעה 04 : 81 הגיע רכב 
ישראלי מסוג פורד אסקורט מכיוון בית סחור לכיוון תקוע . במקום שנקרא צומת 
הזבל נתקל הנהג באבנים על הכביש . הוא עצר וירה שתי יריות באוויר . אחר 
כך הסתובב וירה לעבר בתי מגורים בסביבה . מהירי נהרג סאלם גאלל איברהים 
מוצלאח , שצפה אותה עת בטלוויזיה בסלון ביתו . עדי ראייה סיפרו למשטרה כי 
הרכב המשיך לנסוע לכיוון תקוע . המשטרה לקחה מספר עדים ליישוב והם הצביעו 
על הרכב שבבדיקה במסוף התברר כי הוא שייך למוסקוביץ . חוקרי המעבדה לזיהוי 
פלילי מצאו במיכל מים שעל גג בית ההרוג קליע של רובה אמ61 , וקליע נוסף 
הוצא מראשו של הנער , במכון לרפואה משפטית . מפקח ממן הוסיף , כי המעבדה 
הבליסטית מסרה שהקליע שנמצא על הגג תואם לנשקו של מוסקוביץ . עם זאת עדיין 
לא נבדק הקליע שהוצא מראשו של הנער . בהסכמת סניגורו של מוסקוביץ ונציג המשטרה , 
האריכה השופטת שידלובסקי - אור את המעצר ב6 ימים , כדי לאפשר את המשך הבדיקות 
במעבדות הבליסטיות של המשטרה . מוסקוביץ , שעלה מבריה"ם לפני כשמונה שנים , 
הצטרף ליישוב לפני שנים אחדות והוא אינו דתי . הריגת הנער מבית סחור ומעצרו 
של מוסקוביץ עוררו תגובות של צער ודאגה בישוב תקוע , שרבים מתושביו , כמו 
מוסקוביץ לא הגיעו מסיבות אידאולוגיות . " מוות בכלל זה אסון ומוות של 
נער בן 41 בנסיבות האלה זה עוד יותר נורא " , אמר הרב מנחם פורמן מוותיקי 
היישוב . 
