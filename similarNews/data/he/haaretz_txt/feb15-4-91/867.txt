אלה השנים הטובות של איאן מקאלן . בגיל 05 הוא מנהיג להקה מתוך שחקני התיאטרון 
הלאומי האנגלי בסיבוב הופעות בבריטניה ובעולם , כשהוא משחק את קנט ב"המלך 
ליר " ואת " ריצרד השלישי " . קשה להסיר ממנו את העיניים כשהוא מסיר ביד 
אחת ( ריצרד הוא הרי משותק ביד אחת ) את החגורות והמעיל הצבאי שלו , והוא 
מוכיח שוב שהוא וירטואוז טכני . את יכולתו להקרין עומק רגשי ואת האינטלקט 
החודר שלו , המחדש בהבנת הטקסט השקספירי הוא לא נדרש להוכיח יותר . זה 
מובן מאליו . אומרים שיום אחד הוא ינהל את התיאטרון הלאומי , ויחזיר את 
שרביט הניהול של התיאטרון שהקים אוליביה לידי שחקן . קפמאבינבאחרונה נוספו 
שני כתרים לרשימת תאריו . הוא פרופסור איאן מקאלן באוקספורד , במחלקה לתיאטרון 
שהוקמה בתרומתו של המפיק קמרון מקינטוש . בתפקיד זה ממלא מקאלן את מקומו 
של סטיבן סונדהיים . הוא מתכוון להעביר סדרת סמינריונים והרצאות על הנושא 
" מי באמת מנהל את התיאטרון האנגלי " והוא כבר הזמין את " אלה החושבים 
שהם יודעים " להיות אורחיו בהרצאות . מסוף השנה שעברה מקאלן הוא גם סר איאן 
מקאלן , והוא זכה בכבוד הזה מידי המלכה בהמלצתה של מרגרט תאצר . נכונותו 
לקבל את התואר עוררה כלפיו ביקורת מקהילת ההומוסקסואלים באנגליה . הללו 
טענו כי אסור היה למקאלן , הומוסקסואל מוצהר בעצמו , לקבל את התואר בהמלצת 
ממשלה שהנהיגה את " סעיף 82 " בחוק , המקשה את החיים על ההומוסקסואלים 
באנגליה . במאי הקולנוע דרק גרמין , החולה באיידס , פרסם מכתב גלוי בו 
טען שאסור למקאלן לקבל את התואר מידי ממשלה הומופובית כמו זו של תאצר , 
כי בכך הוא פוגע במאבקם ומשפיל את עצמו . קפמאבינבתגובה פירסמו סדרת יוצרי 
תיאטרון ביניהם קמרון מקינטוש , אלק מקאוון , אנתוני שר וגוהן שלזינגר 
מכתב התומך במקאלן ובתוארו . הם כתבו כי העובדה שמקאלן , ההומוסקסואל הגלוי 
מקבל את התואר מחסלת באחת את ההנחה שחשיפה כזאת עשויה לפגוע בקריירה בתיאטרון . 
אמת ידועה היא שמגילגוד נמנעה קבלת התואר במשך כמה שנים בגלל שהיה הומוסקסואל , 
ואף הסתבך עם החוק על רקע זה . מקאלן החליט " לצאת מן הארון " בגלל סעיף 
82 . זה היה לפני שנה וחצי , בתוכנית רדיו לפני שלקח חלק בהופעת צדקה למען 
חולי איידס . תחילה הוא סירב לדבר על כך , אבל לאחרונה הבין כי רק אם ישתמש 
בנכונותו להיחשף , יוכל לסייע למאבק . " אני בז לאיאן מקאלן של 94 השנים 
הראשונות של חיי " הוא אמר לעיתונאי שרידן מורלי . " ההומוסקסואלים חייבים 
לחשוף את עצמם , ומוטב מוקדם מאשר מאוחר . אחרת אתה מעוות את עצמך למען 
החברה , שבבריטניה מאמינה עדיין שהומוסוקסואל פעיל מעל לגיל 12 הוא פושע " . 
העובדה שהוא הומוסקסואל היתה ידועה בקהילת אנשי התיאטרון , אך הוא מעולם 
לא התייחס לכך בפומבי , והתחמק משאלות שעסקו בחייו הפרטיים . עתה הוא אומר : 
" כמו כל הומוסקסואל חששתי לקריירה שלי . האם הקהל יתייחס אלי ברצינות 
בתפקיד רומאו , למשל , אם הוא היה יודע שבמציאות אני מעדיף על פניה את 
מרקוטיו ? " . למרות הביקורת שנמתחת עליו הוא אינו מתחרט על שקיבל את התואר : 
יש משהו משחרר מאוד כשאתה מתמודד עם האמת של עצמך ויכול לדבר על כך עם חבריו , 
משפחה ועמיתים . " אני רק מצטער שלא עשיתי את זה לפני שנים , ועכשיו עלי 
לנצל את זה . זה התועלת שלי לחברה : אי אפשר לפגוע בשחקן המודה שהוא הומוסקסואל 
ושאת עבודתו אתה מעריץ , אבל אנחנו חיים בחברה בה עדיין מפטרים מורים , 
אחיות או כבאים בגלל שהם הומוסקסואלים , ואת זה צריך לשנות " . 
