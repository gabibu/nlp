הגדה המערבית מסומנת כחלק מממלכת ירדן , דווקא על גבי מפה רשמית שמפיץ משרד 
הביטחון . את המפה מפיץ סיב"ט , שהוא הגוף במשרד הביטחון האחראי על נושא 
היצוא הביטחוני . מדובר במפת העולם שבחלקה העליון נכתב כי היא מופצת על 
ידי " משרד הביטחון סיב"ט , סיוע ויצוא ביטחוני " . בצד כתובת זו מופיעים 
מספרי הטלפון , הפקסימליה והטלקס של סיב"ט בתל אביב . המפה היא " מפה מדינית " 
כלומר , שטחן של מדינות העולם מסומן בצבעים שונים . מתברר כי במפה זו 
מסומנת הגדה המערבית כחלק מממלכת ירדן , בעוד ישראל מופיעה בגבולות ה4 ביוני 
7691 . את המפה מפיצה סיב"ט ללקוחות רבים , והיא תלויה במשרדים רבים בכל 
מפעלי התעשייה הביטחונית בישראל . לאחרונה הופצו מפות חדשות כאלה על ידי 
סיב"ט . מבדיקת המפות מתברר כי הן הודפסו בגרמניה בשנה שעברה . את המפות 
הדפיסה חברה גרמנית המתמחה בשרטוט והדפסת מפות מסוגים שונים , שיש לה סניפים 
בברלין , שטוטגארט ומינכן . בתשובה לשאלה בנושא הפצת מפה זו על ידי משרד 
הביטחון , נמסר על ידי דובר משרד הביטחון כי " מפת סיב"ט אינה אלא מפת 
העולם שנרכשה בחו"ל באמצעות יבואן בלעדי בארץ . המפה נותנת אוריינטאציה 
כללית של העולם , כולל דגלים ונתונים דמוגראפיים של אומות העולם . המפה 
כתובה אנגלית וניתן להניח שהיצרן בחו"ל השתמש באותה תשתית בעת שהדפיס את 
הפרטים עבור סיב"ט . מפה זו , גם אם הוצגה עליה כתובית של סיב"ט , אינה 
מהווה אינדיקציה כלשהי למדיניות הממשלה " . דובר המשרד הוסיף עוד , כי לאחר 
שהוסבה תשומת הלב של סיב"ט לכך שהגדה המערבית מסומנת כחלק מירדן , הופסקה 
הפצת המפה . 
