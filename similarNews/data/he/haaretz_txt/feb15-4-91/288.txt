לפני כשבוע היינו עדים לתהליך היחלשות של הדולר , שהחריף לאחר העלאת הריבית 
בגרמניה . כותרות בעיתונים בישרו את התמוטטותו וחוסר האונים של הבנקים המרכזיים 
בניסיון למנוע תהליך זה . מדי יום חזרו ידיעות בנוסח : כוחות השוק התייחסו 
בביטול להתערבות הבנקים המרכזיים ; התערבות הבנקים לא תעזור לדולר ; עד 
ש . . . ההתערבות כן עזרה לדולר . ובכן , בניגוד למקובל לחשוב , נראה 
שבנקים המרכזיים מהווים כוח מוביל בין כוחות השוק . פעולות ההתערבות הבלתי - 
מתואמות בראשית שנות השמונים לימדו את הבנקים המרכזיים לקח , והתערבותם 
מבוצעת בשנים האחרונות בצורה מתואמת ומתוחכמת . ביחס לכוחות השוק האחרים , 
האמצעים העומדים לרשות הבנקים המרכזיים , בפעולה מתואמת , הם כמעט בלתי - 
מוגבלים . גם אם פעולה של יום או יומיים לא תשפיע , יפתיעו הבנקים בדרך 
פעולה חדשה ביום השלישי שתהפוך את כיוון השוק . ראינו זאת כמה וכמה פעמים 
בשנים האחרונות . הבנקים המרכזיים לא יפעלו בדרך - כלל בניגוד למגמות בסיסיות 
ארוכות טווח של שוקי הכספים , אך יש באפשרותם לבלום ולהפוך התפתחותיות ספקולטיוויות 
קצרות טווח . השחקנים הגדולים בשוק יודעים זאת , וייזהרו בדרך - כלל מחשיפה 
מטעית רצינית נגד כיוון פעולה מתמשך של הבנקים המרכזיים . כך ייתכן , למשל , 
שכאשר מצטט הכתב את הדילר הראשי בבנק פלוני , האומר לו שבכל עלייה של הדולר 
יש לראות הזדמנות למכור אותו , הוא מתכוון בעצם שיעזרו לו לצאת בכבוד מן 
הפוזיציה שנתקע בה , מתוך קריאה לא נכונה של מפת ההתערבות של הבנקים המרכזיים . 
האמור לעיל אינו בא לומר שהדולר עומד לעלות ולהתחזק בימים הקרובים בעשרות 
אחוזים . הדולר נמצא בתקופת חולשה יחסית למטבעות האחרים , אך מיקומו הוא 
בחלק התחתון של תחום זה , ומכך יש להיזהר . הדולר נחלש בין השאר מפני שארה"ב 
החליטה שנוח לה דולר חלש , אך אין זה אומר שהיא תסכים יחד עם מדינות אחרות 
לדולר מתמוטט שיערער את המערכות הפיננסיות בעולם . במיוחד לא בתקופה של 
מלחמה , כשהמתחים הנוצרים בשווקים גדולים בלאו הכי . נראה שהתערבות הבנקים 
באה להזכיר לשווקים שקיים תחום מסוים , שבתוכו יכול הדולר לנוע מבלי שתופעל 
התערבות . בקואליציה הקובעת תחומים אלו חברות שבע המדינות התעשייתיות הגדולות , 
הנפגשות בכל חודש אך מתאמות עמדות לעתים תכופות יותר . התחום הראוי לתנודות 
אינו מתפרסם , אך ניתן לנחש אותו על - פי ההתנהגות בשטח . לא ברור לנו , 
למשל , האם התחום המוגדר כיום של הדולר מול המארק הגרמני הוא בין 54 . 
1 לבין 56 . 1 מארק לדולר , או אולי 04 . 1 ל06 . 1 . מה שכן ברור הוא 
שאנו נמצאים , בשלב זה לפחות , בחלקו התחתון של התחום ועל כך באה ההתערבות 
המסיווית להתריע . העלאת הריבית בגרמניה היתה כפי הנראה פעולה בלתי - מתואמת 
שזעזעה את השווקים . התערבותו הפעילה של הבונדס - בנק לחיזוק הדולר , יחד 
עם שאר הבנקים המרכזיים , בשבוע שעבר , שכנעה את השוק שכוחות הקואליציה 
הפיננסית שבו לפעול יחדיו והוא הגיב בהתאם . 
