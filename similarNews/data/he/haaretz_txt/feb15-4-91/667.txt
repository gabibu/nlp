קיים רצון חזק לחזור לשגרה וגם הצורך להחזיר למנויים את הקונצרטים שבוטלו . 
הנחיות הג"א מחייבות קיום קונצרטים אחרי הצהריים , מה שמכריח את המנויים 
לגזול עוד זמן משעות העבודה הקצרות בלאו הכי , למען המוסיקה . לא כל המנויים 
יכולים להתפנות , ולא כל הסולנים יכולים או רוצים לבוא כעת . הדבר מחייב 
כל תזמורת לאלתר תוכניות , ולפעמים האלתור טוב מהתוכנית המקורית . את מרבית 
תשומת הלב גזלה וזה בסך הכל טבעי הפילהרמונית הישראלית , ששבה לפעילות 
סדירה בשבוע שעבר . היא מנגנת באולם " נגה " , למעט באותן פעמים שבהן הוא 
כבר תפוס על ידי תזמורת ראשון - לציון . אולם קטן זה אינו מאפשר להכניס 
את כל המנויים , על אף שלפי ההתרשמות היו באולם בקונצרט הראשון , בשעות 
האור , יותר מאזינים מאשר הג"א מרשה . זובין מהטה נמצא כאן , לכן אין בעיה 
לתזמורת למצוא את המנצח . הקרב הוא על הסולנים . מהטה אמר שיהיה מאוכזב 
מאוד אם הסולנים שאליהם יפנה יגידו לו " לא " , עכשיו כשכבר אפשר לנגן . 
בימים א וב ינגן יפים ברונפמן את הקונצרטו השני של סן - סנס , והתזמורת 
תבצע את הסימפוניה החמישית של צייקובסקי . קונצרטים אלה ייערכו פעמיים ביום . 
ביום שלישי מצטרף לתזמורת דניאל ברנבוים , כסולן , בביצוע הקונצרטו הראשון 
לפסנתר של ברהמס . את התוכנית תשלים הסימפוניה הרביעית של ברהמס , וזו 
תוכנית שתבוצע פעמיים ביום ב"נגה " בימים ג וד , ובירושלים ביום ה , בבנייני 
האומה בירושלים . שובה של הפילהרמונית לפעולה התקבלה בשמחה רבה על ידי קהלה , 
וגם התקשורת הבין - לאומית היתה שם . היו באולם תורמים רבים , ויוסף בוכמן 
הודיע בהפסקה שהוא תורם 05 אלף דולר לקרן התזמורת . אפילו שר החינוך , 
זבולון המר , בא לברך . הוא אמר שאייזק שטרן וזובין מהטה הם לא אורחים , 
אלא בני - בית שולקחים מאתנו חופשות ארוכות , אבל תמיד באים לכאן " כשהבית 
בוער " . עם כל הכבוד למהטה , לשטרן , לשר המר , לכותב נאומיו ולמצב 
נכון שדי מתוח כאן , אבל עדיין לא בוער . במוצאי שבת הצליח שטרן , שניגן 
כאן בשבוע שעבר את הקונצרטי של ברהמס ומוצרט עם הפילהרמונית , לדחוס עוד 
הופעה מיוחדת בתיאטרון ירושלים . זה לא קונצרט של הפילהרמונית , אף שנגני 
הפילהרמונית ילוו את שטרן בביצוע הקונצרטו מס 3 של מוצרט , בניצוחו של מהטה . 
שטרן ינגן גם את הסונטה לכינור ולפסנתר של ברהמס אופוס 87 , עם הפסנתרן 
שלומי שם - טוב . מיד עם תום הקונצרט יצא שטרן לשדה התעופה . הקונצרט שלו , 
שאורגן ברגע האחרון , דחה קונצרט שתוכנן גם כן ברגע האחרון של הסינפונייטה 
מבאר שבע עם התכנית , שבשבוע שעבר נקטעה על ידי אזעקה בעת ההדרן . הסינפונייטה 
הישראלית מנגנת בדרך כלל אולם האטום שלה , בבניין הקונסרבטוריון בבאר - 
שבע , גם בשעות החשיכה . בשבוע שעבר ניצחו על הקונצרטים מנדי רודן וירוחם 
שרובסקי , עם סולנים ישראליים . בקרוב צפוייים קונצרטים עם הכנר הצרפתי 
פייר אמויאל , שזה יהיה לו ביקור בכורה בארץ . אמויאל הודיע כבר לסינפונייטה 
שהוא מתכוון להגיע כמתוכנן , דווקא בזמנים אלה . ללא תקשורת עולמית ביצעה 
בשבוע שעבר , ותבצע גם השבוע , התזמורת הסימפונית חיפה את סדרת הקונצרטים 
מס 7 , כמתוכנן . הקונצרטים מתקיימים בשעות אחרי הצהריים באודיטוריום חיפה , 
אך באולם שיתמלא רק למחצה , לפי הוראות הג"א . הדבר יחייב את התזמורת 
לקיים יותר קונצרטים ממה שהיא מקיימת בדרך כלל . התוכנית מיוחדת בחלקה לדבוזק , 
שהשנה מלאה 051 שנים להולדתו . גילה ירון , מירה זכאי ורפי פרידר ( סולנים 
ישראלים מחליפים חלק מן האורחים המתוכננים ) , הם הזמרים הסולנים בביצוע 
ה"טה דאום " שלו , עם המקהלה הלאומית רינת , המקהלה הפילהרמונית , מקהלת 
גיתית חיפה והמקהלה הקאמרית עמק חפר . את התוכנית משלימים שירי השוליה הנודד 
של מהלר , והפרק " בלומינה " מתוך הסימפוניה הראשונה . מנצח המנהל המוסיקלי , 
סטנלי ספרבר . תזמורת ראשון - לציון , שלא שבתה מנגינה בהיותה תזמורת האופרה 
הישראלית החדשה , ממשיכה בקונצרטי יום ששי באולם " נגה " , ובמוצאי השבת 
הבאה היא תפקוד גם את בתי ישראל באמצעות תוכנית טלוויזיה כמחווה לכוחות הלוחמים 
במפרץ . תזמורת רשות השידור מתכוננת לחזור לקונצרטים השבוע , בשעה אחת 
בצהריים , באולם הנרי קראון . כשהתזמורת מקיימת בשעה הזאת " אולפן פתוח " . 
בימים שאינם חירום , האולם מלא , והתזמורת מקווה שתוכל להחזיר בשעה זאת 
את התחייבותה למנויים . אם התזמורות כך , הרי שהגופים הקאמריים השונים והמקומות 
שמקיימים סדרות של מוסיקה קאמרית , על אחת כמה וכמה . בתל - אביב פתח מוזיאון 
תל - אביב את האולם לקונצרטים בשעות היום , לקהל מוגבל . " קול המוסיקה " 
מנצל היטב ובצדק את המצב שבו הרכבים זקוקים לקהל ולפעילות , ומקליט ומשדר 
את הקונצרטים הנערכים בזמן החירום . תקופת החירום יצרה גם הרכבים אד - הוק , 
שהופיעו במסגרת " אמנות לעם " . התזמורת הקאמרית הישראלית ממשיכה בינתיים 
במסורת קצרה של " חזרות פומביות " בימי ששי באולם מוזיאון " הארץ " . 
ביום ששי ניצח עליה אשר פיש , והסולנים היו המצו - סופרן לינדה פבלקה , 
בביצוע " האהבה הקסומה " של דה פאייה , והגיטריסט ירון חסון , בביצוע 
הקונצרטו לארנחואז של רודריגו . פיש ינצח על הסימפוניה מס 401 של היידן . 
התזמורת הקאמרית הישראלית גורסת שאי אפשר לחייב מנויים לנצל את הכרטיסים 
שלהם בשעות הצהריים . היא תעשה זאת כשאפשר יהיה לנגן בערב , בשגרה של ממש . 
