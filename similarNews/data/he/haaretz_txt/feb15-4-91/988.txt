הסכנה הצפויה כיום לישראל אינה מטילי סקאד או מהתקפה כימית , אלא מגלישה 
לאופוריה ולמסקנות מוטעות בדומה לאלה שהיו מנת חלקנו בתום מלחמת ששת הימים , 
אחרי הניצחון על צבאות מצרים , סוריה וירדן . אז קמו מנהיגים , וגם אנשי 
צבא , ואמרו , כי צבאות ערב המובסים אינם אלא אנשים יחפים עם דגלים לבנים . 
אחד האלופים , שהיה מן המבוהלים בתקופת ההמתנה שלפני המלחמה , אמר בפורום 
המטכ"ל , שיש להקטין את צה"ל לשתי חטיבות . כשהמצרים ירו לעברנו אחרי כמה 
שבועות , והרוסים החלו לחמשם מחדש , העלה אותו אלוף הצעה להפציץ את האוניות 
הרוסיות בנמל אלכסנדריה . עד כדי כך הגיעה השחצנות הישראלית . מה שקרה 
מאז לצה"ל ולמאזן הכוחות באזור , והעובדה שישראל איבדה אלפי אנשים ידועים 
לכולנו . זמן וכסף בתוספת תחושת השפלה עמוקה של הערבים ומסקנות מדיניות - 
צבאיות מוטעות , כולל של ישראל , שינו את המצב הצבאי ללא הכר . את כל 
זה יש לזכור היטב בזמן הפקת הלקחים ממלחמת בעלות הברית בראשות ארצות הברית . 
זהירות זו דרושה משום שכבר נשמעות הצהרות על חיסולה של הסכנה מעתה ואילך . 
על צבאה של עיראק אומרים : זה צבא זה ? ואין זה מפליא שההצהרות באות דווקא 
מאלה שנראו מוטרדים ביותר בשבועות שלפני המלחמה . ראוי להבהיר , מי הביס 
את הצבא העיראקי וכיצד . היתה זו מלחמת 001 השעות , אמר הנשיא בוש . הוא 
התכוון למתקפת היבשה , אך המלחמה החלה הרבה קודם . את המניין צריך להתחיל 
מהרגע שהחלו ההפצצות הכבדות בסך הכל 24 יום ועד שפסקו . דומה שמעולם 
לא עמד צבא כלשהו במתקפה אווירית כה אינטנסיווית , במצב שלכוח המותקף אין 
למעשה הגנה נגד מטוסים לא של טילים וכמעט לא של תותחי נ"ם , שתחמושתם הלכה 
ואזלה , ובלא חיל אוויר . כאשר החליט סדאם חוסיין להבריח את מיטב מטוסיו 
לאיראן כדי לשמר את חיל האוויר שלו , הוא חשף למעשה את כוחות היבשה העיראקיים 
לחסדי חילות האוויר של בעלות הברית . מעולם גם לא עמד צבא אל מול צי אדיר 
כזה של מטוסי תקיפה חדישים , מצוידים בנשק מונחה מדויק ופצצות חכמות אחרות ; 
צי של מטוסים , שמאגר התחמושת שלהם אדיר ; מטוסים החומקים מקרני המכ"ם , 
הנעזרים במערכת ללוחמה אלקטרונית , ונגד טייסים בעלי מכשור לראיית לילה , 
המאפשר להם לפעול בחשיכה כאילו פעלו ביום , רואים ואינם נראים כמעט . 
מעולם לא עמד צבא אל מול צי אדיר כזה של מסוקי קרב . הללו פגעו בכלי השריון 
שלו בתוך מחפרותיו ולא איפשרו להם להתרכז ולנוע . גם התנאים הגיאוגרפיים 
עמדו לצד התוקפים . צבא גדול היה פרוס בשטח מדברי חשוף , ובתוך זמן קצר 
היה למטרה נייחת במטווח ענקי . מהלומות אלה הן שניתקו אותו מאספקתו , פגעו 
במקורות המים שלו וגם מנעו שינה מחייליו . יותר מכל התישו ההפצצות את הצבא 
העיראקי . בשלב הראשון , כפי שראינו בקרב על חפגי , עוד גילו העיראקים 
נכונות להילחם . אבל מתקפתם נבלמה על ידי המטוסים ומסוקי הקרב , ומאז רק 
חיפשו מחסה . ואז באה ההודעה של בגדד , כי היא מוכנה לסגת מכוויית . ואז 
שאלו את עצמם החיילים בחזית , מדוע עליהם ליהרג על יעד שהמנהיגים כבר ויתרו 
עליו . כוחות היבשה שבאו אחר כך קטפו את הפרי הבשל . מה שקרה לצבא העיראקי 
היה עלול לקרות לצבאות אחרים , אילו נקלעו למצב דומה . ספק אם צבאות אירופיים 
היו יכולים לעמוד בכך , אילו היו נחשפים למהלומות כאלה . ספק אם צה"ל , 
שמעולם לא נחשף לפגיעות כה קשות מהאוויר , היה מסוגל לעמוד בכך ; אף שלא 
היה נכנע בשלב האחרון של קרב היבשה ובפרט לא בהגנה על הבית . יש לזכור זאת 
כאשר נבוא לשוב ולהעריך את האיומים כפי שנראו בעבר , וכפי שהם עלולים להתפתח 
אם לא נגיע להסדרים מדיניים ולשלום באזור . לא צה"ל הוא שהכריע את הצבא העיראקי , 
אלא מעצמה גדולה ובעלות בריתה , שלכמה מהן , כמו בריטניה , כוחות שאין 
לזלזל בהם . הבחינה שלנו צריכה להיות אחרת . כיצד הדברים היו נראים , 
אילו היתה ישראל צריכה להתמודד לבדה עם הצבא העיראקי . ל היה הצבא העיראקי 
מתייצב בעורפה של ירדן כשמאחוריו תשתית שאינה הרוסה . מה היה קורה אם היה 
מכניס חלק מכוחו לירדן ומביא להתגבשות של חזית מזרחית בסיוע הסורים והירדנים ? 
מלחמה כזאת היתה יכולה להיות הקשה ביותר שהיתה לנו , אפילו יותר ממלחמת 
העצמאות . מחיר הניצחון בה היה יכול להיות כבד , כבניצחון פירוס . ייתכן 
שהיתה מתפתחת למלחמה בלתי - קונוונציונלית . לכן , בבואנו להפיק את הלקחים , 
מוטב לנו להיזהר כיום משיכרון מלחמת ששת הימים . 
