במרחק של בלוק וחצי מצפון - מזרח לבית הלבן , הסתיימה כבר מזמן מלחמת המפרץ 
בניצחון . בסוויטת משרדים שברחוב בוואשינגטון , שדייריה אינם מזדהים בשלט 
ליד דלת הכניסה , כבר עוסקים בחלוקת פירות הניצחון העתידי : חוזים לשיקום 
כוויית המשוחררת . לפחות 52 מיליארד דולר , אולי 04 מיליארד , ואולי לפי 
היקף הרס המלחמה בנסיכות הנפט , שעדיין אינו ידוע עוד הרבה יותר , מוכנים 
הכווייתים לשלם תמורת פינוי ההריסות . העובדה שהם מחלקים הזמנות בהיקף נרחב , 
מחזקת את התודעה העצמית של בעלי הממון חסרי המולדת . " אנחנו האנשים בעלי 
ארנקי הכסף השמנים ביותר בעיר " , אומר אחד האחראים . לדעת כמאה נציגי התעשייה 
המתייצבים יום יום אצל הכווייתים , העובדה שחברות אמריקאיות בעיקר ייהנו 
מכך , משמשת מעין פיצוי תמורת הכיבוש מחדש של כוויית בידי ארה"ב . אחרי 
ככלות הכל " אין עוזרים לאחת המדינות העשירות בעולם לצאת מצרותיה מבלי להגיש 
חשבון על כך " , אומר מנתח פיננסי בוול - סטריט . החשבונות עבור פרויקט השיקום 
הגדול ביותר מאז תוכנית מארשל לשיקום אירופה ההרוסה כתוצאה ממלחמת העולם 
השנייה מוגשים ל"כוויית אמרגנסי אנד רקוורי פרוגראם " . בקבוצת התכנון בוואשינגטון , 
שאושרה על ידי הממשלה הגולה היושבת בטאיף שבסעודיה , ושצוות עובדיה מונה 
כ05 איש , חברים , לדעת הדובר , כארים אל - סעיד , " טובי הביורוקרטים 
הכווייתים " . הקבוצה עובדת , מאז חודש אוקטובר , בשיתוף פעולה עם שלטונות 
ארה " ב , על המשימה לחסל בתוך שבע השנים הקרובות את נזקי הפלישה והמלחמה . 
לשם כך נחוצים תחילה נתונים מהימנים . מלבד סטטיסטיקות על אודות האוכלוסייה , 
מסמכי בעלות על רכוש , מסמכים בנקאיים ומאגרי טביעות אצבעות , שהוברחו 
על גבי דיסקים של מחשבים מכוויית הכבושה , חסרים מסמכים רבים . חברות בעולם 
כולו , שביצעו עבודות תשתית בכוויית , מתבקשות , במידת האפשר , להמציא 
העתקים . " סדאם חוסיין הרס את הזיכרון הממסדי של המדינה " , קובל סעיד . 
המשימה הדחופה ביותר של המתכננים היא עריכת קטלוג של אמצעי החירום לגבי שלושת 
החודשים הראשונים שלאחר המלחמה . צוותי חירום כבר עומדים הכן כדי לכבות 
את הדליקות בשדות הנפט הכווייתיים ; בעיר יוסטון כבר הכינו למשלוח את הציוד 
החיוני כדי להחזיר את הפקת הנפט לפעילות במהירות האפשרית . עתה עסוקים הכווייתים 
באפשרויות רכישה והובלה של 000 , 23 פריטים של מכשירים רפואיים ותרופות כדי 
לאפשר את טיפול החירום ב000 , 005 תושבי כוויית שנשארו במדינה הכבושה . 
חברי צוות אחרים מטפלים באספקת המזון העתידית ובאספקת מחשבים , מקררים , 
מטוסים אזרחיים ואוטובוסים חלופיים , שנשדדו בידי הכובשים והועברו לעיראק . 
מתכנני השיקום כבר חתומים על כ05 חוזים לאספקה ולהובלת סחורות ; הוכנו 
יותר מ001 חוזים נוספים . תמורת 54 מיליוני דולר הם החתימו , יומיים לפני 
הפצצת בגדד , את על חוזה לאספקת חירום של מי שתייה ומערכות תקשורת ולהערכה 
זמנית של הנזקים לאחר הניצחון . מו"ם מתנהל גם עם חברות ענק בענף הבנייה , 
כמו למשל קבוצת בכטל , בעלת ניסיון בבנייה במזרח - התיכון . משרד המסחר 
הבריטי התלונן בדיסקרטיות בפני ממשלת כוויית הגולה על העדפתן של החברות האמריקאיות . 
שיקום בתי הזיקוק של כוויית בלבד עשוי להפוך לעסקה ששוויה 01 מיליארד דולר . 
לאחר הכיבוש פירקו העיראקים את המתקנים כדי לספק חלקי חילוף לבתי הזיקוק 
שלהם . על השטח הנרחב הם העמידו תחנות רדאר ניידות , שהפכו מטרה להפצצות 
האמריקאיות . אפילו אם בתי הזיקוק לא ייפגעו כתוצאה מההפצצות המדויקות של 
האמריקאים , חוששים הכווייתים בוואשינגטון שכאשר הכוחות העיראקיים ייסוגו , 
הם יהרסו את תעשיית עיבוד הנפט . נציג כוויית ליד הבנק העולמי , פאוזי 
אל - סולטן , הוא שהקים את קבוצת התכנון והוא שהיה זמן מה מנהלה הראשון . 
אל - סולטן , בוגר אוניברסיטת ייל , מבקש לנצל את שיקום מדינתו כדי להשיג 
בו בזמן שינוי זהיר של החברה הפיאודלית בנסיכות . הוא מקווה שכוויית שלאחר 
המלחמה תהפוך ממדינת סעד מושלמת למדינה מושלמת של יזמים : " על הממשלה 
להסתפק בלהיות המנצחת על התזמורת ואין עליה לנגן על הכלים " . ברצונו להעביר 
את בתי - החולים ואת אספקת החשמל והמים למגזר הפרטי , לבטל את הסובסידיות 
הנדיבות לכל האזרחים ולהימנע מלפתוח מחדש מפעלים בלתי רווחיים . מנקודת 
מבט זו מביאה המלחמה גם " יתרונות " ו"הזדמנות חד - פעמית " . כוויית , 
כפי שהוא מבקש לשקם אותה , אמורה להיערך כבר עתה לתקופה שתגיע " בעוד 
כ05 שנה " , כשמאגרי הנפט יאזלו . המדינה תוכל להבטיח את עתידה אם תהיה 
מעין מפעל שירותים גדול , כי " יהיה זה מוטעה להקים בכוויית מערכות ייצור " . 
הקמת העולם היפה שלאחר המלחמה לא תיכשל דווקא בשל מחסור בכסף . סולטן מעריך 
שהשקעות כוויית בחו"ל ( " עתה יש לנו הוכחה עד כמה צדקנו כשהשקענו % 01 
מרווחי הנפט במדינות המתועשות " ) מגיעות לכ08 עד 001 מיליארד דולר . בנקודה 
אחת , לפי התכנון , לא יהיה הבדל בין כוויית החדשה לכוויית הישנה גם לאחר 
השחרור לא יהיו מסים . לכמה מלקוחותיו האמריקאים של אל - סולטן , שיקום 
כוויית הוא רק תחילתם של העסקים הענפים עם המזרח - התיכון . דן מונטנו , 
ראש חברת הבנייה שהקימה בכוויית פארק שעשועים שעדיין עומד על תלו , מקווה 
לפרויקטים גדולים בעתיד : " שיקום כוויית יעלה אולי כ04 מיליארד דולר ; 
שיקומה של עיראק יעלה בין 002 ל004 מיליארד דולר " . 
