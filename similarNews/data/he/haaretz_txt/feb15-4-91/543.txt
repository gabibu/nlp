במאמרו של יוסף אלגזי ( " הארץ " , 2 . 8 ) נאמר שרק"ח השתתפה בניסוחה 
ובמימונה של מודעת " רגע לפני המלחמה " . כאחראים להבאת המודעה לדפוס וכמנסחיה 
אנו קובעים : להד"ם . המודעה נוסחה רק בידי מספר אנשי סגל באוניברסיטת תל - 
אביב . היא מומנה מתרומת החותמים . בין החותמים ישנם אנשי רק"ח אחדים והם 
שילמו את מכסתם . לא יעלה על דעתנו למנוע מאנשים לחתום בגלל השתייכותם המפלגתית , 
וחבריו לא פסלו מעולם את חתימתו בשל היותו חבר רק"ח . אנו מצרים על אלגזי , 
קומוניסט ותיק , שסבל רבות בקריירה שלו מהשמצות על רקע השתייכותו המפלגתית , 
על כי לא בדק עד תום את העובדות טרם פרסומן . תל אביבמאמרו של יורם ברונובסקי 
( " הארץ " , 1 . 8 ) מעלה את השאלה מדוע ויתר פרויד על הזדמנות הפז לבחון 
את כל הנוירוזות בבת אחת תוך מעקב אחרי ההתאקלמות של העולים ארצה ? האם 
חשש שייעשו ממנו " ישראלי " ושיסבירו לו שהוא אפס ואין ? ושמא , כמרטין 
בובר , מצופה היה ממנו להורות בארץ הקודש בשפה העברית ? דומני שהמענה לשאלות 
אלו , כמו בכל הוויכוח בין תרבות הקולטים התרבות " הישראלית " לבין 
תרבות הנקלטים , טמון לא כל כך בעשייה של הכלל , כי אם בבחירתו של הפרט . 
לפי ברונובסקי , צודק העולה החדש בהתעקשותו לא להשיל מעליו את התרבות שעמה 
הוא מגיע , ובתביעתו שלא להיאנס על - ידי תרבותו של הישראלי . לדעתי , 
קביעה זו בעייתית מכמה בחינות . דומני שיש כאן ניסיון ליצור אידאולוגיה 
בנושא המאבק בין התרבות הישראלית הקולטת לבין תרבות הנקלטים ( התרבות הרוסית ) 
, וכל הנאמר בנוגע לאונס תרבותי מקורו בדמיונו של הפרט בלבד . לא זו 
בלבד שכל עולה זכאי לכל זכויות ( וחובות ) האזרח מבלי שיעבור מבחני " תרבות " 
מסוימים , אלא שהתרבות הישראלית עצמה היא תוצר של המפגש בין פרטים שונים 
המגיעים לארץ מארצות מוצא בעלות תרבויות שונות . מאחר שגלי העלייה הראשונים 
היו רוסיים הרי שהמפגש בין התרבות הישראלית לזו של עולי בריה"ם אינו צריך 
להיות טראומטי כל כך . מה עוד שבזכות העולים מבריה"ם בשנות ה07 התעשרה התרבות 
הישראלית בלהקות מחול ובתזמורות סימפוניות וכן בהרחבת הוראת המוסיקה : תופעה 
המדגימה את השפעות הגומלין בין שתי התרבויות היריבות כביכול . החלטתו של 
מחבר המאמר לתמוך באלה המסרבים להתאקלם איננה מובנת לי , אם כי אינני מתנגדת 
לזכות זו של העולים . מכל מקום צריך להפוך בשאלה המורכבת לכשעצמה לאיזה 
" ישראלי " מתכוון ברונובסקי בדבריו ? האם לישראלי שבקיבוץ , או אולי 
זה היושב בבתי הקפה של רחוב שינקין ? או האחר , הלומד תורה בבני ברק או 
בחברון . יש בהערת המחבר לפיה אנשים רבים בעלייה הרוסית נושאים " תרבות 
עצומה " לא רק אי - בהירות כי אם גם הערצה סמויה לעליונות תרבותית מסוימת . 
עם כל הערכתי הרבה לתרבות הרוסית אין לדעתי תרבות אחת הנעלה יותר מחברתה . 
תל - אביבלאחר כך וכך נחשי צפע , טפטוף קל של טילים , נפץ עז של נפילות , 
נמצא הפרופסור לספרות עברית עושה במכנסיו . לא נעים . בצר לו , מיהר 
מירון לתפוס מחסה תחת כנפיו הכחולות - לבנות של הדגל , וראה איזה פלא : 
הנה הפרופסור מתאושש ומתוכו פורצת זקפה לאומית נכונה לביצוע מיידי . ואותו 
פרופסור , מאשש , קורא למשוררנו הלאומי , ותוך שמירה על העיצור הדומיננטי , 
פטריוטי כאחרון הקופירייטרים , הוא מפייט באוזנינו את תפילתו הנידחת : 
" אם יש צה"ל יופע מיד ! " . הנה כי כן , שטוף דמע וקסם , הפרופסור 
שש לקרב . הסומק שב ועולה בלחייו , ורוח אחרת מפעמת בו , מפעפעת בדמו 
ומרטיטה בבשרו . בדרמה הרטובה - עד - עקובה שלו יופיע צה"ל והילת קדושים 
מוזהבת מעטרת את קסדות לוחמיו , דאוס - אקס - מכינה קטן וחכם , בן - רשף 
שלוף חרב מושחזת , וכל כולו קודש למלאכת הזקרת קומתו הלאומית של הפרופסור 
השחוח , המצונף תחת כנפי שולחן המהגוני שמול הקיר החיצוני , מעלעל בקובץ 
טרי של שירי מחאה . במחי זרוע ארוכה יחולל החיזיון את המהפך הרנסנסי המיוחל , 
וזהות לאומית חדשה , אמיצה וטהורה , תקום ותתנער מבין הריסות זו הקודמת , 
המוכה והכתושה . או אז יגיח הפרופסור ממאורתו , גבוה בכמה סנטימטרים טובים , 
קרוע - לב אך נושם , יחליק את מכנסיו הקמוטים , יסיר את משקפי הקריאה , 
ומזווד בסי - אן - אן ובשלט - רחוק יבוא על סיפוקו בפרץ נרגש של פחד מהול 
ברחמים , ואולי אף יגדיל לעשות ויואיל לסבר את אוזנינו במאמרי הספד עמוסי 
יגון , מכותרים בפניני " מגש הכסף " ו"יסודך מן הזר שנפל תחתיך " , לתפארת 
העם היהודי ומדינת ישראל . מירון הוא מעילויי העילויים . צח - לשון וחריף 
ובהיר ועמקן וידען , אבל בעיקר היסטרי . אי לכך , בשם אזובי הקיר , עליי 
להגיב בעניין מסקנתו הפסקנית בלבד : אף טייס לא יופל , אף לוחם לא ייפול , 
לשם שחרור חלציו הלוחצים של הפרופסור המשקשק , או לשם הזקפת קומתם של יהודי 
ניו - יורק שבחיקם מסתופף הפרופסור לפי עונות השנה האקדמית . כל עוד קיימת 
הברירה , כל עוד קיימת אפשרות הבחירה וכאלו הם פני הדברים במקומותינו נכון 
לעכשיו מתקיים גם הערך . צה"ל אינו ערך הוא מכשיר . מכשיר לאבטחת הקיום , 
לא פחות ובעיקר לא יותר . הצבתו כתחליף פרפראזי לצדק הביאליקאי אינה יותר 
מדמגוגיה סמי - פשיסטית מפחידה ומסוכנת . צה"ל יופעל , וצריך שיופעל , 
ואין שום ספק שיופעל , רק בלית - ברירה כשאין יותר מה להפסיד . ודאי שלא 
לצורך יישור חטוטרתו הגלותית של הפרוף המבוהל , לחימום לבו המצלצל אלפיים , 
או להעלאת המוראל הירוד שלו ושל כמותו . צה"ל אינו כוח קוסמי אלא צבא , 
חול וחגור , נעליים כבדות , חיילים . צה"ל הוא דם ויזע ויבלות . צה"ל 
הוא לא שיר . על מירון לחסוך מאתנו את הפוליטיקה שלו . והיה אם , וכאשר , 
משפט היתום והאלמנה עליו . ירושלימקבוצת אנשי שמאל ישראליים יוצאת להגנת 
הרודן הפאשיסטי סדאם בכרוז אשר פורסם תחת הכותרת " די " ( " הארץ , 
2 . 51 ) . הם דורשים , בין השאר , להגביר את הלחץ של הקהילה הבין - 
לאומית על עיראק כדי שתיסוג מכוויית . והרי חותמי הכרוז יודעים היטב שלחץ 
כזה אכן הופעל מאוגוסט 09 ועד לינואר 19 , וסדאם נותר בשלו , אז מדוע הם 
חוזרים על הססמה הנדושה הזו ? עדיף שיוקיעו את תפקודו של יצחק שמיר שיש 
לו אחריות עקיפה להפצצת ישראל בטילי סקאד , שהרי אילו תהליך השלום אשר ניזם 
על - ידי ישראל בימי ממשלת האחדות הלאומית לא היה מופסק על ידי שמיר מצב 
העורף שלנו לא היה קשה כל כך . " אנו שוללים את המלחמה במפרץ " מכריזים 
החותמים . הם עשוני צעיר ב25 שנים . בקיץ 93 מיד אחרי חתימת הסכם ריבנטרוף - 
מולוטוב , יצאו גם כן אנשי שמאל נגד המלחמה שבה פתחו צרפת ואנגליה נגד היטלר , 
והוקיעו אותה כאימפריאליסטית . על ידי נקיטת עמדה כזו הם עזרו , בזמנו , 
לרודן הנאצי בברלין . יש פאציפיזם ויש אידיוטיזם : חותמי הכרוז מרחפים 
בין השניים . עם נטייה חזקה לעבר היסוד השני . 
