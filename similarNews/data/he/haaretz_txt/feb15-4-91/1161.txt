מועצת ההפיכה העיראקית , בראשות הנשיא סדאם חוסיין , הודיעה אמש כי " לרגל 
הכיוונים החיוביים של המצב המדיני " , הוחלט לשחרר את ילידי 35916591 מהשירות 
הצבאי . כרגע לא ברור כמה חיילים ישוחררו עקב ההחלטה , שכן רבבות אנשי 
מילואים , רבים מהם ותיקי מלחמת איראן - עיראק , גויסו מחדש , לאחר הפלישה 
לכוויית ב2 באוגוסט . מקורות ערביים במפרץ מסרו כי ראשי תנועת האופוזיציה 
העיראקית מקיימים דיונים קדחתניים על המצב . סגן הרמטכ"ל העיראקי לשעבר , 
שהודח בידי סדאם ב9791 וברח מעיראק , הגנראל חסן אל - נקיב , הודיע אמש 
כי ראשי האופוזיציה מעיינים באפשרות של כינון " ממשלת הצלה לאומית " , שמקום 
מושבה יהיה בעיר בצרה . הוא ציין כי קיימות אלטרנטיבות נוספות , וכי הדיונים 
נמשכים . בתשובה לשאלה אמר כי סדאם חוסיין ייעלם בקרוב מהזירה , ואין להוציא 
מכלל אפשרות כי יחפש מקלט מדיני באחת ממדינות ערב . על - פי מקורות כווייתיים 
ומקורות מודיעין של בעלות הברית , מסתמן מועמד מועדף להחליף את סדאם חוסיין . 
זהו אבראהים אל - דאוד , שהיה שר ההגנה בממשלת עיראק , וכיום גולה בסעודיה . 
הוא נחשב לפחות קיצוני מסדאם , ואיננו מוסלמי אדוק , אלא בעל פתיחות כלפי 
המערב . קפידבינמקור במועצת ההפיכה הזהיר אתמול את ההמונים מפני המשך הפרות 
הסדר ושימוש בכלי ירי . בהודעה נאמר כי הגם שניתן להתייחס בהבנה לתגובה 
הספונטאנית לנוכח הפסקת האש , אין לקבל את " המשך ההפרות וחריגה מהגבולות , 
בצורה שתשרת את סוכני הציונות והאימפריאליזם " . ההודעה הטילה על כוחות 
הביטחון לפעול לאכיפת הסדר בכל תוקף , וקראה להמונים לשתף פעולה ולסייע 
בידי הצבא והמשטרה . קצין אמריקאי בכיר מסר בריאד כי " תוהו ובוהו השתרר 
אתמול בבצרה , העיר השנייה בגודלה בעיראק . החיילים שהובסו בקרב ותושבים 
המומים מההפצצות הכבדות נראו ברחובות באלפיהם והגיעו ידיעות על הפגנות מחאה 
נגד סדאם חוסיין . השלטונות איבדו לחלוטין את השליטה על האוכולוסייה " . 
הוא מסר כי הפגנות נגד משטרו של סדאם חוסיין התרחשו גם בערים נוספות בעיראק . 
העיתון הלונדוני " פייננשל טיימס " דיווח כי בבצרה נראו סימנים ראשונים 
להתקוממות עממית נגד סדאם חוסיין . כתב העיתון ציטט עדי ראייה , שסיפרו 
כי ראשי מפלגת הבעת נמלטו מהעיר וחיילים נתנו יד להפגנה נגד סדאם חוסיין . 
לדברי פליט מבצרה , ירה טנק של הצבא העיראקי שלושה או ארבעה פגזים למרכז 
תמונת ענק של סדאם במדי צבא , במרכז העיר ליד המשרד הראשי של מפלגת הבעת . 
" האנשים נראו שמחים וצעקו סדאם מחוסל . כל הצבא מת " , אמר עבדאללה גאבר 
אל - בדראן , סטודנט מכוויית שנסע לבצרה בניסיון להשיג מזון בשביל משפחתו . 
" אנשים עשו תנועות באוויר וצעקו : נפלא . אין יותר ממשלה בבצרה . אנשי 
הבעת נעלמו " , סיפר . עדי הראייה גם סיפרו כי כוחות גדולים של הצבא מנסים 
להימלט מבצרה צפונה . אחד העדים סיפר כי " הכבישים היוצאים מאל - זובייר , 
מערבית לבצרה , מלאים ברכב צבאי המנסה לנוע צפונה " . מטוסי בנות הברית 
הבחינו בכלי רכב של 11 חטיבות וארבע דיוויזיות ובהם כמה אלפי חיילים שנתקעו 
בכבישים . מפקדים של יחידות אמריקאיות השוהות בקרבת מקום סיפרו כי מעולם 
לא ראו חיילי אויב במספרים גדולים כל - כך , הבאים ומבקשים מעמד של פליט 
מדיני . אחד מהם , קפטן מוחמד אל - פריד , אמר בגאווה לכתבי הטלוויזיה 
הבריטית שאין הוא רוצה לשוב לביתו , עד שתשרור בו חירות . רבים מן המתוחקרים 
מסרבים לחזור לעיראק כיוון שהם חוששים שאם ישובו , יחקרו ויענו אותם על 
שלא נהרגו , אלא הלכו לשבי . קצינים כווייתים שחקרו את השבויים סיפרו כי 
רבים דיברו במרירות על סדאם חוסיין ומשטרו . קפידבינבד בבד עם הדיווחים על 
ההתנגדות העממית למנהיגותו של סדאם חוסיין , ממשיך רדיו בגדאד לשדר שירי 
שבח חדשים על המנהיג שהפופולאריות שלו , לדברי תחנת הרדיו , רק התחזקה . 
גם עיתוני עיראק ממשיכים לטעון במאמריהם כי עיראק השיגה ניצחון על מדינות 
הקואליציה . " משמר הרפובליקה נחל ניצחון בקרב טנקים " , כתב היומון " א - 
תאורה " , ביטאון מפלגת הבעת . " בוש החליט על הפסקת אש תחת השפעת המכות 
העיראקיות שהונחתו על חייליו " , הוסיף העיתון . " אל - קדיסייה " , עיתון 
הצבא , כתב בכותרתו הראשית כי " כוחות הכופרים נסוגו מובסים תחת מכותיהן 
של היחידות המיוחדות של עיראק . מספר ההרוגים בשורות האמריקאים וכוחות הברית 
מגיע לאלפים " . גם רדיו בגדאד טען כי " היה זה ניצחון שההיסטוריה תזכור " . 
מאמריהם הראשיים של עיתוני עיראק נכתבו אף הם באותו הלך רוח . " אנו בטוחים 
שהעימות יעורר את התפעלותם של הכוחות הלוחמים של האומה הערבית ושל כל האנשים 
החופשיים בעולם " כתב " א - תאורה " . " אל - קדיסייה " תקף בחריפות 
את הנשיא גורג בוש , אותו כינה " פושע " , והאשים אותו כי הוא " היוזם 
של מזימה נגד עיראק , המהווה את הכוח הערבי היחידי שעמד איתן מול האימפריאליזם 
והציונות . מזימה זו נכשלה הודות לעמידתם האיתנה של הגיבורים העיראקים , 
שפתחו עבור הערבים את דרך הניצחון " . " אל - גומהורייה " , עיתון הממשלה , 
כתב כי " 04 ימי הקרבות ושבעת החודשים של הסגר כלכלי שהוטלו על עיראק הם 
חלק ממזימה נגד קדמתה ונגד מנהיגיה , בעיקר נגד סדאם חוסיין הלוחם " . קפידבינמקורות 
אמריקאיים בריאד מסרו אתמול כי סדאם חוסיין מחליף את מקום מגוריו לעתים קרובות , 
ויש לו קרוואנים ניידים ברחבי המדינה ביניהם הוא עובר כדי לבלבל את יריביו . 
" סדאם נראה במקומות רבים בבת אחת " , אמר קצין צבא אמריקאי , שנשאל אם 
יש לו מידע על מקום הימצאו של המנהיג העיראקי . " הוא עתה עצבני מאוד . 
הוא אדם ששורד " , אמר הקצין . " אנו מקבלים דיווחים עליו כל הזמן . 
הוא עשה זאת כל חייו . הוא מסתתר לא רק מפני אויביו , אלא גם מבני עמו " , 
אמר . " לפני המלחמה קנה סדאם כמה עשרות קרוואנים ניידים . הם מפוזרים 
בכל מקום . אנו מסתכלים והם נמצאים שם . אני בטוח כי כל זה הוא מאמץ הטעיה 
אחד גדול " . הוא הוסיף כי בנות הברית לא ירו על קרוואנים אלה , " מאחר 
ואי - אפשר לדעת במי נפגע " . מקום הימצאו של סדאם מאז תבוסת צבאו איננו 
ידוע . ידיעה בעיתון " לה - מונד " , לפיה הוא ביקש מקלט באלגיריה , הוכחשה 
על - ידי משרד החוץ האלגירי . אלפי התמונות של דיוקן סדאם חוסיין נעלמו מרחובות 
רבת - עמון , לאחר התבוסה המוחצת שנחל מידיהם של צבאות בנות הברית , אם 
כי הוא עדיין נשאר גיבורם של ירדנים רבים . " פוסטרים גדולים , עליהם 
נראה סדאם רוכב על סוס לבן לבוש במדי צבא , ואחרים שבהם הוא מופיע בחליפות 
נוסח המערב , או בבגדי איש שבט כורדי , נעלמו לחלוטין מדפנות של מוניות 
ואוטובוסים ומחלונות הראווה בבירת ירדן " , סיפרו עדי ראייה . המשטרה אסרה 
על מכירת תמונות שבהם נראה סדאם מתאבק עם הנשיא בוש , עם המלך פאהד ועם 
הנשיא מובארק ותמונות שם מופיע פאהד כרקדנית - בטן ומובארק כפרה . " נראה 
לנו כי העניין הזה עבר את גבול הטעם הטוב , וסילקנו כל מה שנשאר בשוק " , 
אמר מקור משטרתי . חנויות מתנות וספרים במרכז רבת - עמון , שמכרו תכשיטים 
ומזכרות בצורת טילי סקאד ודיוקנאותיו של סדאם , דיווחו כי העסקים נחלשו . 
" כמה אנשים עוד קונים תגים וכפתורים עם דיוקנו של סדאם , אולם אלה הם 
בעיקר כתבים מהמערב וזרים . בהשוואה לימים עברו , הגאות חלפה לחלוטין " , 
אמר אחד החנוונים . ההפגנות ההמוניות בתמיכה בסדאם חוסיין , שהתקיימו ברבת - 
עמון כמעט כל יום , נפסקו בבת אחת . פקיד ממשלתי אמר כי " האנשים מתוסכלים , 
לאחר שאנשי הדת במסגדים ואמצעי התקשורת שלהבו אותם וניבאו נסים ונפלאות , 
שכמובן לא נתמלאו " . 
