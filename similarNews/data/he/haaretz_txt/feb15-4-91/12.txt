קשה לחשוב על תעשיינים בישראל של ראשית 1991 שמוצריהם זכו להצלחה שיווקית 
כמו שלמה בוגרד ולאון בראל , שותפים - מייסדים ומנהלי חברת " שלאון מפעלים 
כימיים " . משערי המפעל של שלאון יצאו מיליוני המסכות השחורות , הברדסים 
והממ"טים בני לווייתנו מאז 51 בינואר ; ומיליוני ישראלים מציגים לראווה 
את סמלה המשולש של החברה , המודפס בצדי קופסאות הקרטון המרובעות שהם נושאים 
על שכם . מאז הקמתה ב7691 , נהנית שלאון ממעמד של ספק בלעדי של פריטי המיגון 
האישי מפני לוחמה כימית , שמערכת הביטחון רכשה בשביל אזרחי ישראל וחייליה . 
עוזר שר הביטחון להגנת העורף , אלוף יעקב לפידות , אמר שעד היום הושקעו 
056 מיליון שקלים בקניית ערכות המגן לאזרחים . סכומים נוספים הושקעו בקניית 
ציוד מיגון צבאי , כמו מערכת הסינון של טנק המרכבה . ברשימת המתעשרים ממלחמת 
המפרץ תתפוס שלאון , ככל הנראה , מקום מכובד . לידיה זרמו הזמנות הרכש 
הבהולות למאות אלפי פריטי מיגון לילדים , לחולים , לדתיים ולפלשתינאים , 
להשלמת המלאי שחולק לציבור ערב המלחמה הנוכחית ובמהלכה . משרד הביטחון 
מסרב אמנם למסור את היקף הזמנותיו מן החברה , אבל מספר עובדי המפעל , שאך 
לפני כשנה עמד בסכנת סגירה , גדל יותר מכפליים מאז שסדאם חוסיין צירף לקיסרותו 
את המחוז הדרומי . במדינה היחידה בעולם שאזרחיה מאוימים בהשמדה בנשק כימי 
מפעל למסכות גז הוא נדבך בתשתית הלאומית ; ומונופול בתחום הזה אינו נופל 
בחשיבותו מבלעדיות בייצור מלט למשל . תהליך קבלת ההחלטות שקדם להצטיידות 
במסכות הגז ולמתן הבלעדיות בייצורן לבוגרד ובראל , ככל שאפשר לשחזרו היום 
מדגים היטב את הכוח הכלכלי הטמון בתרגום ביטחון המדינה לתזרים מזומנים . 
ותיקי מערכת הביטחון משתבחים בהחלטה לצייד את כל אוכלוסיית ישראל בערכות 
מגן מפני גזי המוות , ורואים בה מופת של חזון וראייה ארוכת טווח . עובדה , 
הם אומרים , המסכות נחו כ02 שנה במחסן עד שהגיע יום הפקודה ; וגם כשהיו 
מאופסנות , תרם עצם קיומן לחיזוק ההרתעה הישראלית . כשהאויב יודע שתושבי 
ישראל מוגנים מפני איומיו , הוא יהסס רבות לפני שישגר נשק כימי , ויחשוף 
את עמו ( שאינו מוגן ) לשלל האמצעים המפחידים שבארסנל הישראלי . אבל קניית 
מסכות הגז לא היתה פרי תכנון ארוך טווח לקידום סכנה עתידית , אלא תוצר של 
החלטה בהולה שהתקבלה בלחץ של מלחמה בשער . מימוש ההחלטה היה כרוך בחריגה 
רבתי מן הכללים : משרד הביטחון התחייב בעל - פה לספק לשלאון הזמנות בעשרות 
מיליוני דולרים , ללא בחינה מדוקדקת או תחרות של ממש , ואפילו בלי שהיה 
בידו תקציב לכך . שלאון עמדה במשימה ואף הקדימה את לוח הזמנים שנקבע כשהיא 
קוטפת רווחים במיליוני דולרים , הרבה מעבר למה שתוכנן בתחשיבי העלות המקוריים . 
כשתמו ההזמנות הגדולות , והמחסנים התמלאו במסכות גז לכל האוכלוסייה , 
זכתה שלאון בחוזה לאחסון הערכות ואחזקתן השוטפת . וכשמכירותיה דעכו עוד 
יותר , והבעלים איימו בסגירת המפעל , הזרים משרד הביטחון עירויי הזמנות 
וחסם מתחרים פוטנציאליים מכניסה לשוק . הנשק הכימי הגיע לזירה המזרח תיכונית 
ביוני 36 , בהתקפת חיל האוויר המצרי על כפר קטן בתימן . ששה ילדים נהרגו 
ו12 כפריים נפצעו . הפעלת הנשק הכימי בידי צבאו של גמאל עבד אל - נאצר , 
אויבה הגדול של ישראל באותם ימים , לא עוררה כמעט התייחסות בארץ . בעיתונים 
הופיעו כמה ידיעות קטנות שנחלקו בשאלה האם התימנים אכן ראו גז אמיתי , ומערכת 
הביטחון לא הזדרזה לשפר את מיגון האוכלוסייה ; הג"א היה אז גוף שולי , 
שעסק בתכנון מקלטים שלא הוקמו מחוסר תקציב . בקיץ 56 נשלחו לסיור לימודי 
באירופה סגן ראש הג"א , שמעיה בקנשטיין , וקצין האפסנאות החילי . השניים 
ביקרו בצבאות ובמפעלים וליקטו דוגמאות ציוד למיגון וחילוץ . בביקורם במפעל 
הגרמני " דרייגר " , ראו בראשונה את המסכה השחורה , המסנן העגול , מזרק 
האטרופין ואבקת הטיהור . מסכת הגז של דרייגר מדגם 46 , בעיצובה המיושן , 
שהגיעה אז לארץ היא הורתה של המסכה הצמודה לאזרחי ישראל היום . במאי 76 
הכניס הרודן המצרי את צבאו לסיני , ובישראל החלה תקופת ההמתנה שהובילה למלחמת 
ששת הימים . האיום הכימי נראה לפתע קרוב מתמיד , וצה"ל החליט לרכוש בבהילות 
אלפי מסכות גז לחיילים . בסיועו של עמוס גזית , נציג דרייגר בישראל , 
נמסרה ההזמנה הדחופה למפעל הגרמני . הגרמנים הסבו קווי ייצור , עבדו בשלוש 
משמרות , וסיפקו את רוב הכמות המבוקשת ממש ערב המלחמה . המצרים היו מאורגנים 
טוב בהרבה : אוספי השלל של צה"ל בסיני מצאו שהצבא המצרי המובס היה מצויד 
ומוגן היטב מפני לוחמה כימית . באותה נשימה חפוזה הוחלט גם שיש לצייד את 
כל אזרחי ישראל בערכות מגן אישיות . מנכ"ל משרד הביטחון אז , משה קשתי , 
שדגל באי - תלות ביבוא צבאי ובפיתוח התעשייה הביטחונית בישראל , קבע שהמסכות 
ייוצרו בארץ במפעל שיוקם לשם כך . תהליך ההחלטה היה מהיר , קצר - רוח ממש , 
ולא הותיר עקבות בכתב . קשתי החליט , והטיל בעל - פה את משימת הייצור 
על שלמה בוגרד , שיצא לרכוש ידע בחו"ל עוד לפני שקיבל התחייבות בכתב מן 
המשרד על מסירת ההזמנות . מבקר המדינה , שבדק לימים את ההתקשרות עם שלאון , 
הזדעזע מן החיפזון שבקבלת ההחלטות : " משרד הביטחון נכנס למשימה חדשה 
בהיקף גדול שלא היתה כלולה בתוכניותיו , כפי שתקציביו משקפים אותן . הכניסה 
למשימה וקביעת הדרך לביצועה היו דורשות החלטה מפורשת מראש בדרג עליון של 
המשרד , ולדעת הביקורת , אף בדרג של שרים . על החלטות כאלה לא נמצא תיעוד 
בתיקי המשרד " . וגם השבוע מסר דובר משרד הביטחון , ש"בבדיקה בנושא יזמים 
לא נמצא תיעוד המצביע על הענקת העדפות " . במהלך הכנת הכתבה נשמעו טענות שתעשיינים 
אחרים דחו את ההצעה לייצר מסכות גז , ורק בוגרד ובראל גילו בכך עניין . 
אבל מבקר המדינה , שבדק את הדברים סמוך להתרחשותם , התרשם אחרת . " משרד 
הביטחון בחר להתקשר עם יזם פרטי והטיל עליו את כל משימת הייצור " , כתב המבקר 
ב0791 . " הביקורת לא מצאה שהמשרד בחן באופן ממצה אפשרויות אלטרנטיוויות . 
. . נראה שהיה מקום לבדוק בצורה יסודית את האפשרות של פנייה ליצרנים אזרחיים 
נוספים הפועלים בענפים קרובים , במגמה למסור את ההזמנות תוך הזדקקות להתחרות 
על המשימה כולה , או תוך חלוקתה בין יצרנים אחדים ; מה גם שממילא היה צורך 
בהקמת מפעל מיוחד , והיקף הייצור הוא כל כך גדול , שגם ייצור ביותר ממקום 
אחד היה עשוי להיות כדאי " . משרד הביטחון הסביר למבקר שבחר את היצרן בגלל 
" מומחיותו בתחום הנדון " . שלוש המלים הלקוניות סיכמו את אחת הקריירות 
המרתקות בממסד הביטחוני , של מי שראוי להיקרא " זקן התעשייה הביטחונית " . 
שלמה בוגרד החל את דרכו בתעשיית הנשק המחתרתית של ההגנה לפני יובל שנים , 
אחרי שהיה ברזלן בבניין ועובד חברת החשמל . חיים סלבין , איש החברה שמונה 
לראש התעש המחתרתי , גייס אותו כאחראי למפעלים הכימיים שגיששו אז בייצור 
חומרי נפץ והדף . לבוגרד לא היו השכלה או ניסיון בכימיה ובניהול תעשייתי , 
אבל מראשית ימיו במחתרת הצטיין בכושר ארגון . בתריסר שנות עבודתו בתעש 
הקים את רוב מפעלי התשתית לייצור חומרי נפץ ומוצרים כמו נפצים ומרעומים , 
וייסד את חטיבת המפעלים הכימיים בתעשייה הצבאית . בין חניכיו באותה תקופה 
היה גם יו"ר מועצת המנהלים של התעשייה הצבאית , מיכאל שור , הוותיק בין 
בכירי מערכת הביטחון של היום . עמית מימי ההגנה זוכר את בוגרד כיזם מוכשר 
אך חסר סבלנות , שנהג להקים מפעל , להציב בראשו את אחד מאנשיו ולרוץ למפעל 
הבא . הוא השכיל לטפח סביבו קבוצת נאמנים , שליוותה אותו בעלילותיו השונות 
בתעש ; ושנים מעטות אחרי מלחמת השחרור , כשנדחק החוצה , הלכה בעקבותיו 
הקבוצה לעסקים הפרטיים . אחד מהנאמנים היה לאון בראל , שהצטרף לתעש ב7491 
ככימאי מצטיין שזה מקרוב סיים את לימודיו . בין בראל ובוגרד נרקמה ידידות 
קרובה , והשניים לא נפרדו מאז בדרכם המקצועית , כשהם משלימים זה את זה . 
בראל הכימאי מופקד על הידע והטכנולוגיה , ובוגרד על היזמות , המנהיגות 
וקשרי החוץ . בוגרד היה מראשוני הישראלים שנפלטו ממערכת הביטחון , ופרטו 
את הידע הביטחוני שלהם לעשיית כסף . בעצת ידידים מימי ההגנה , שעסקו בקבלנות 
פיצוצים במחצבות ובעבודות עפר , הקים ב2591 מפעל אזרחי לחומרי נפץ , ראשון 
ויחיד מסוגו בארץ . הוא גייס כשותפים את אנשיו מן התעשייה הצבאית וכמה משקיעים 
פרטיים , ועד מהרה השתלט על שוק הפיצוצים האזרחי . בשנים הבאות חדר גם 
לשוק הצבאי וסיפק את תצרוכת צה"ל בנפצים ובפתיל רועם . באוקטובר 95 הסתבכו 
בוגרד ובראל בעבירות מס קשות במפעל חומרי הנפץ שלהם . שמואל גם , אחד משותפיהם , 
שניהל את ענייני הממון במפעל , נעצר לחקירה . נגד השלושה הוגש כתב אישום , 
ובפברואר 06 הם הורשעו בניפוח חשבונות ההוצאות והשמטת הכנסות בסך 057 אלף 
לירות במשך חמש שנים , סכום עצום במושגים של אז . השופט נזף בהם , וקבע 
שנכנסה בהם " רוח שטות " אם סברו שיוכלו לרמות את מס הכנסה במפעל שתוצרתו 
נתונה לפיקוח . הם נידונו לחצי שנת מאסר , אך השופט התחשב " בעברם של 
בוגרד ובראל " וגזר עליהם רק מאסר על תנאי . קפתמונה1 , 6פהמעידה וההרשעה 
לא פגעו בקשריו הטובים של בוגרד עם מכריו בצמרת מערכת הביטחון , והם נזקקו 
שוב בראשית שנות הששים לשירותיו . אנשי המערך הביטחוני פנו אליו וביקשו 
ליהנות מכושר הארגון שלו ומן הידע המקצועי של בראל , והסבירו שנוח להם לעבוד 
עם יזמים פרטיים , הפטורים מעול הביורוקרטיה הממלכתית והיכולים לפעול במהירות 
ובסודיות מרבית . מצויד בהבטחתו המילולית של מנכ"ל משרד הביטחון יצא בוגרד 
בקיץ 76 לגרמניה לרכוש ידע למפעל החדש . חברת דרייגר , שסיפקה את מסכות 
הגז הראשונות לצה"ל , חתמה אתו על הסכם לחמש שנים , שכלל שלושה שלבי ייצור : 
יבוא מסכות מוגמרות מגרמניה , הרכבת מסכות מחלקים מיובאים וייצור מסכות 
בישראל . עם תום החוזה הורשה בוגרד לייצר את המסכות בעצמו , ואף להתחרות 
בחברה הגרמנית . בספטמבר 76 אישר משרד הביטחון את ההסכם , ובוגרד קיבל 
מכתב רשמי בדבר הזמנת הייצור אצלו . בדצמבר נוסדה חברת שלאון , שנקראה 
על שמות שני השותפים בה , שלמה ולאון . מפעל המסכות הוקם באזור התעשייה 
בקרית גת , על שטח של 02 דונם . על - פי נתוני משרד התמ"ס , היזמים השקיעו 
בהקמת המפעל 5 . 6 מיליון ל"י עד 1791 , והקימו מבנים בשטח 000 , 8 מ"ר , 
מזה 000 , 6 מ"ר שהקצתה הממשלה . נרכשו שמונה מכונות לייצור המסכות , 
שניצלו טכנולוגיה חדשנית להזרקת חומר הגלם . ביוני 86 קיבלה שלאון הזמנה 
ראשונה , בהיקף של 7 . 3 מיליון ל"י ( כ5 . 6 מיליון שקל במחיר של היום ) 
. הייצור ההמוני החל ב9691 , ונמשך שנים אחדות תחת ביקורת חריפה של מבקר 
המדינה , שטען כי משרד הביטחון גילה רוחב לב והעניק לשלאון רווחים מופרזים . 
ותיקי המשרד שהיו קשורים באותן עסקות אומרים שהמבקר הגזים , ודבקים בגישה 
הישנה של לא תחסום שור בדישו . לטענתם , רק בזכות אומץ לבו של המנכ"ל קשתי 
שהתעלם מביקורת אפשרית ומסר את המשימה לבוגרד , יכולים היום הישראלים לישון 
בשקט . מבקר המדינה גם לא התלהב מכך שעובדים בכירים במשרד הביטחון , שזה 
מקרוב פרשו , הצטרפו מיד לסגל הבכיר של שלאון . שמואל ירושלמי , עוזרו 
של המנכ"ל קשתי , מונה למנהל המפעל בקרית גת ( ירושלמי בתגובה : " היה 
לי אישור מנציבות שירות המדינה , והמבקר לא ידע " ) . בנימין גלילי , 
המבקר הפנימי של מערכת הביטחון מונה למנהל הכספים של שלאון . ביולי 96 מסר 
משרד הביטחון לשלאון הזמנת ענק למסכות גז , בהיקף כספי של 87 מיליון ל"י 
( כ021 מיליון שקל במחירים של היום ) . מבקר המדינה מצא שהמשרד לא בדק 
ברצינות את התמחיר , ואף לא טרח לחתום על חוזה מסודר עם שלאון . המבקר 
קבע שהמשרד לא התאמץ לוודא שהמחיר היה הנמוך ביותר האפשרי . משרד הביטחון 
הבטיח לחתום על חוזה שיכתיב שיעור רווח קבוע , ויבטיח שספרי החברה יהיו 
פתוחים למבקרי המשרד . החוזה נחתם בנובמבר 07 . שלאון התחייבה לספק את ההזמנה 
תוך חמש שנים , אבל הצליחה לעמוד במשימה בפחות משלוש שנים עד מאי 27 . 
כשהושלמה העסקה בדק המבקר את החשבונות ומצא שהעסקה היתה רווחית מאין כמותה 
לשלאון שהרוויחה ( ברוטו ) כ%22 מעלות ההזמנה , גם אחרי שהיקפה הצטמצם 
בגלל חיסכון בעלויות ובגלל התערבות המבקר , שהביאה להחזרת חלק מן החיסכון 
למשרד הביטחון . קודם לכן הבטיח משרד הביטחון , שהרווח יוגבל ל%8 בלבד . 
מבקר המדינה זעף , אך לא היה יכול לעשות דבר פרט לפרסום המספרים , שמהם 
עולה שמשרד הביטחון סירב להכיר בכמה מסעיפי העלות שמסרה לו החברה , למשל 
" תרומה למטרה ציבורית " של 004 אלף ל"י . שנתיים אחרי החוזה הראשון , 
ביולי 17 , נחתם חוזה נוסף עם שלאון , להשלמת אספקת המסכות לאוכלוסייה . 
היקף החוזה היה 43 מיליון ל"י ( כ05 מיליון שקל במחירי היום ) . הפעם 
נקבע מחיר נמוך יותר לכל מסכה , אבל מבקר המדינה נותר בשלו : " המחיר 
שנקבע בחוזה גבוה מדי , בהתחשב בעלות בפועל של הייצור " , כתב ב2791 , 
והמליץ למשרד ללחוץ על הוזלה נוספת . בחוזה השני התחייבה שלאון להשלמת האספקה 
בשלוש שנים , ועמדה במשימה בשנתיים בלבד . החוזה השלישי עם שלאון , לאספקת 
סוג שונה של ערכות המגן , נחתם בספטמבר 17 . הפעם קבע משרד הביטחון שיעור 
רווח מקסימלי % 5 . 8 מן העלות שתוכננה מראש . אבל חישוב העלויות התבסס 
על דו"ח של מומחה זר שהעסיקה שלאון , והמשרד לא ערך בדיקה משלו וספג שוב 
הערה ביקורתית כשהתברר שהעלות בפועל היתה נמוכה באורח משמעותי מהתכנון . 
משרד הביטחון התחייב לייבא מחו"ל עבור שלאון פריט משנה מסוים של ערכות המגן , 
שייצורו לא עלה יפה בארץ . מבקר המדינה חיטט בחשבונות , והופתע לגלות 
שבשנת 0791 לבדה הוציא המשרד 2 . 2 מיליון ל"י על יבוא הפריטים ( כ8 . 3 
מיליון שקל במחירים של היום ) , אבל משום מה שילם תמורתם מתקציבו ולא טרח 
לחייב את שלאון אף - על - פי שמחיר הפריט נכלל בעלות ייצורן של ערכות המגן . 
" לא היה מקום לזקוף את ההוצאה לתקציב " , פסק המבקר , ושלאון נאלצה להחזיר 
את הכסף למדינה . ב9791 מצא מבקר המדינה ששלאון דרשה ממשרד הביטחון שישתתף 
בהוצאות לשיפוץ מכונותיה . המשרד הסכים , " ולא דרש מהחברה נתונים לביסוס 
האומדן ( הכספי ) או אף לנחיצות השיפוץ " , כתב המבקר . הסידור הזה נמשך 
עד שכלכלן במשרד הביטחון גילה שכרבע מהוצאות השיפוץ נזקפו במקביל גם בסעיף 
אחר בתמחירי ההזמנות משלאון . החברה נדרשה להחזיר את ההפרש . באותה ביקורת 
נמצא שהוצאות הפחת וההון על השקעותיה של שלאון ברכישת מכונות הייצור , הועמסו 
על מחירי ההזמנות של משרד הביטחון ממנה וכוסו במלואן עד לסוף 7791 . אבל 
שלאון המשיכה לדרוש ממשרד הביטחון שיכיר לה בהוצאות הפחת והריבית , והמשרד 
המשיך לשלם . כשבא המבקר הצטברו כבר תשלומי פחת וריבית במאות אלפי דולרים , 
מעבר למה שהוציאה שלאון לקניית המכונות . כבר לפני מלחמת יום הכיפורים היתה 
האוכלוסייה מוגנת מן האיום הכימי . במערכת הביטחון התנהל כל העת ויכוח מה 
לעשות בערכות המגן : האם לחלקן לאזרחים , או להחזיקן במחסנים עד ליום הדין ? 
באין מחסנים מתאימים בצה"ל , זכתה שלאון בחוזה נוסף לאחסון הערכות ואחזקתן 
השוטפת . בשנת 37 , לדוגמה , הגיע היקף חוזה האחסון ל6 . 1 מיליון ל"י 
( כ6 . 1 מיליון שקל במחירי 19 ) . החברה שכרה מחסנים בכמה אתרים בארץ , 
והמשרד הבטיח לשלם את הוצאותיה הישירות בתוספת % 21 הוצאות כלליות ורווח 
של % 8 מהוצאותיה . במרוצת השנים הקים הג"א מחסנים בשיתוף עם הרשויות המקומיות , 
ושלאון יצאה מעסקי האחסנה . הידיעות על עסקיו המוצלחים של בוגרד עם מערכת 
הביטחון צדו את תשומת לבה של הנהלת קונצרן " כור " , שבשנים השמנות אחרי 
מלחמת ששת הימים התרחב מאוד וקנה מפעלים מכל הבא ליד . בכיר לשעבר בכור 
מספר שהקונצרן רצה להשתלב ב"מערך הביטחוני של בוגרד , ולהשקיע במפעל רווחי 
בעיר פיתוח . בשלב הראשון קנתה כור , ב9691 , שני שלישים ממפעל חומרי הנפץ . 
בינואר 17 רכשה כור את יתרת המניות במפעל הנפץ , ומחצית ממניות שלאון . 
לבוגרד ובראל הובטח מעמד מיוחד בקובייה הענקית של כור : ניהולה השוטף של 
החברה הושאר בידיהם , ולמנהלי האגפים של כור לא ניתנה דריסת רגל . מאז 
מסתפקת הנהלת כור בדיווח חודשי , בייצוג במועצת המנהלים ובאיסוף דמי ניהול 
שמנים מרווחי המפעל . במערכת הביטחון ובצמרת כור מרעיפים שבחים רבים על שלאון , 
כמפעל יוצא דופן ברווחיותו וביעילותו , שאף זכה בפרס משרד העבודה והמכון 
לפריון העבודה והייצור . שלאון לא הסתפקה בידע שקנתה בגרמניה , אלא הקימה 
מעבדה לבחינת ציוד אב"ך ופיתחה כושר מחקר ופיתוח בשיתוף עם צוות מיוחד ביחידה 
למו"ף של מערכת הביטחון . כך שופרו המסכות והמסננים ; כך פותחו הממ"ט והמפוח , 
כשיפור ישראלי של ידע זר ; וכך הומצאו דגמים ישראליים מקוריים כמו הברדס 
לילדים וה"כורך " , החדש במוצרים , שיחליף בעתיד את הממ"ט לתינוקות . שלאון 
גם הצליחה בהארכת חיי המדף של המסכות , שתוכננו לשנים אחדות , והגיעו עד 
ל91 שנים , על - פי ההנחיות הקיימות . במחצית שנות ה07 תמו ההזמנות הגדולות 
של משרד הביטחון , והוא קנה בכל שנה כמות לא גדולה של מסכות לריענון המלאי 
ולכיסוי הריבוי הטבעי באוכלוסייה . החברה נאלצה להצטמצם מאוד במספר עובדיה : 
מכ004 עובדים בראשית שנות ה07 , ושיא של 045 עובדים לאחר מלחמת יום הכיפורים , 
ירד הסגל ל571 בלבד בשנת 67 . שנה אחר כך , ובעשור הבא , התייצבה החברה 
עם כ052 עובדים . מועצת פועלי קרית גת ניסתה ללחוץ על כור , ללא הצלחה , 
שתרחיב את התעסוקה , ותסב את המפעל לייצור מוצרים אחרים . במחצית השנייה 
של שנות ה08 ביצעה שלאון עסקות יצוא גדולות של מסכות גז . בסוף שנות ה08 
הסתיימו עסקות היצוא הגדולות , ומכירות שלאון נפגעו קשה . מספר עובדיה , 
שגדל שוב ל004 , נפל ל081 ערב הפלישה לכוויית . בצר להם פנו ב9891 מנהלי 
החברה , מתוגברים במזכיר מועצת פועלי קרית גת , אלברט ארז , אל צמרת משרד 
הביטחון בבקשת סיוע דחוף . הם איימו לסגור את המפעל אם המשרד לא יפתח את 
ברז ההזמנות . " מאחר שלמערכת הביטחון עניין רב בקיומו התקין של המפעל " , 
מסביר דובר משרד הביטחון , " הוחלט לסייע לו בהקדמת ההזמנות , כדי לאפשר 
לו להמשיך בייצור השוטף " . המשרד הקדים הזמנה מתוכננת ל08 אלף מסכות גז , 
וכך סיפק לשלאון הנשמה לשלושה חודשי פעילות . כמה שנים קודם הבטיח המשרד 
את בלעדיותה של שלאון , כשדחה הצעה של חברת " עיט " להיכנס לייצור ערכות 
מגן אישיות . עיט מייצרת פריטי מיגון אב"ך למטוסים , למשל . ( תגובת 
המשרד : " עיט עוסקת בייצור טקסטיל . ייצור פריטי אב"ך מחייב מומחיות 
ייחודית ותשתיות מוכחות לייצור " . מנכ"ל עיט סירב להגיב ) . המצוקות הגיעו 
לקצן ב2 באוגוסט 09 . צבאו של סדאם חוסיין פלש לכוויית , ואיומי נשיא עיראק 
לשרוף את ישראל שהפכו מוחשיים פתאום , תורגמו עד מהרה לשטף של הזמנות מן 
המפעל בקרית גת . מספר העובדים קפץ שוב , והגיע בשבוע שעבר ל025 . רבים 
מן העובדים החדשים במפעל הם עולים חדשים מבריה"ם ומאתיופיה . בקרית גת שמחים 
על הגידול בתעסוקה , אבל חוששים מגל חוזר של פיטורים לאחר המלחמה . אבל 
גם ההצלחה העסקית הזו בזמן שהמשק משותק כולו , והאהדה המופגנת של הישראלים 
למוצריו , לא הוציאו את שלמה בוגרד מאלמוניותו . בעידן שבו כל מינוי של 
מנהל זוטר מלווה אוטומטית במשלוח פאקס יחצ"ני למדורי הכלכלה מתבלטים בוגרד 
ובראל בהתנזרותם המוחלטת ממנעמי התקשורת . להצעה לראיינו השיב בוגרד בתחילה 
שהוא מאוד מעוניין , אבל אינו יכול . אחר כך הבטיח שישקול , ובסופו של 
דבר אמר : " כל כך הרבה שנים חייתי בלי עיתונות , אין שום סיבה להתחיל 
עם זה עכשיו " . 
