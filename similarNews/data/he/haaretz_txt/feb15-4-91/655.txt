הגיש עורך הדין יהושע דיאמנט כתב תביעה בשמה של חברת התיווך " בנייני ישקו " , 
נגד בני הזוג שסקין . התביעה הוגשה לבית משפט השלום , בטענה שבני הזוג 
חייבים לחברה דמי תיווך בשיעור % 2 ( באותו זמן 368 , 3 ש"ח ) , שכר טרחת 
עו"ד והוצאות משפט בתוספת ריבית והצמדה , כמובן . בכתב התביעה טוען עו"ד 
דיאמנט נחרצות , כי בני הזוג התחייבו לשלם לחברת ישקו את דמי התיווך . למרבה 
ההפתעה , ב2 בינואר 1991 , יותר משלוש שנים לאחר הגשת התביעה , ביקש עו"ד 
דיאמנט " למחוק את התביעה " ואף ויתר על התביעה ל"הוצאות " . מה קרה ? 
מסתבר שבני הזוג שסקין , והוריה של בת הזוג , ד"ר רויטל שסקין , שהיו 
פעילים במכירת הדירה , החליטו לצאת למאבק משפטי נגדי באמצעות עורך הדין 
שלהם , זאב מאי . בתצהירים לבית המשפט ציינו כי הם פירסמו את הדירה במדור 
המתאים בעיתון ולא התכוונו כלל לפנות למתווך . אלא שהמתווך , שידע על מכירת 
הדירה עקב טיפולו בנכס אחר של הורי בת הזוג , לא פסק מלהפציר במשפחה להשתמש 
בשירותיו גם לנכס זה . בתצהירים נאמר כי המשפחה הסכימה ללקוח שהביא המתווך , 
רק לאחר שהותנה עמו במפורש כי את דמי התיווך יקבל מהקונים בלבד . למרות 
ההתניה המפורשת התפתה אביה של רויטל שסקין , ח"ם , לחתום על זיכרון דברים 
מוכן שהיה בידי המתווך , בלי לבדוק לעומקם של דברים , בגלל בעיות ראייה 
קשות . בתצהיר כתב ח"ם , כי כדי לחסוך מאמץ יתר מעיניו נכשל בכך שלא שם 
לב כי לזיכרון הדברים הוגנב עניין העמלה . בני משפחת שסקין טענו בתצהירם , 
כי הם לא הכירו כלל את המתווך ולא חתמו בשום מקום על הסכמתם לדמי תיווך . 
יתר על כן , בתצהיר נטען כי עניין דמי התיווך לא הועלה בכל שלבי המו"ם 
ואף לא במעמד חתימת החוזה , אלא רק שבוע לאחר מכן . התנהגות זו , טענו 
בני הזוג שסקין , " מוכיחה בעליל כי התובעת חישבה מראש כי אם תתגלה גניבת 
הדעת , יסתלקו המוכרים מהעסקה והיא תישאר קירחת גם מדמי התיווך שהגיעו לה 
בצדק מהקונים " . זה לא היה המקרה היחיד שבו יצא עו"ד דיאמנט , בשם חברת 
ישקו , למאבק גבייה תוך כדי ניצול הליכי המשפט הפתוחים בפני כל אזרח . 
גם במקרה אחר , למרות טענותיו התקיפות של הפרקליט , שלפיהן " מגיע " 
למתווך לקבל עמלת תיווך בסך 723 , 5 ש"ח , הוצאות משפט ושכר טרחת עורך דין , 
הכל בתוספת ריבית והצמדה , הוא חזר בו מתביעתו . התביעה הוגשה ב7891 
והדיון בה הסתיים ב01 בפברואר 1991 . גם במקרה זה טען המתווך כי היה הסכם 
לתשלום עמלה בסך % 2 במקרה שהעסקה תצא לפועל . כתב ההגנה , שהוגש על - ידי 
עו"ד נורית וולף , חושף מציאות שונה . וימן פירסם בעיתון מודעת מכירה , 
ובעקבותיה פנו אליו טלפונית מחברת ישקו , והציעו לו את שירותיהם . אלא 
שווימן דחה נמרצות את פנייתם . המתווך פנה בהצעה חדשה , שלפיה יהיה רשאי 
להביא קונים בלי לתבוע דמי תיווך מהמוכר . להצעה זו הסכים וימן , אך בשל 
התנגדותו העקרונית למעורבות המתווך במכירה סירב למסור בטלפון את מחיר הדירה . 
הוא גם לא חתם על מסמך כלשהו היכול ללמד על התקשרות בין הצדדים או על נכונות 
לשלם עמלת תיווך . לאחר יותר משלוש שנים שבהן עמד וימן על דעתו וסירב לשלם , 
ביקש התובע לחזור בו מתביעתו , אך דרש שהצד האחר יוותר על ההוצאות . וימן 
הסכים למחיקת התביעה , אך סירב לוותר על ההוצאות . השופטת יהודית שטופמן , 
שהספיקה בינתיים לכתוב את הכרעת הדין ופסק הדין , מצאה את עצמה מול תביעה 
שבוטלה בהסכמת הצדדים , ומהציבור נמנע לדעת מה היו מסקנותיה . למרות זאת 
החליטה לפסוק הוצאות בסך 005 , 1 לטובת וימן , אך מצאה לנכון להעיר כי פסקה 
כך לאחר שחברת ישקו לא הגישה את סיכומיה לבית המשפט . קפמאבינבדרך כלל 
מוכרי דירות שנופלים בפח שטומנים להם מתווכי דירות נרתעים מפנייה לבית המשפט , 
נכנעים לאיום ומשלמים . זה עדיף , טענו אחדים מהם , על הטרחה של בית 
המשפט ועל הסיכון שבית המשפט לא יפסוק חד - משמעית לטובתם . במקרה כזה יצאו 
מופסדים גם בזמן וגם בכסף . למרבה הצער , יש לחששות אלה על מה לסמוך , 
ויעיד על כך המקרה של ג"ש מרמת השרון . הוא התקשר עם משרד התיווך " אטלס " 
מרמת השרון לשם רכישת דירה והתבקש לחתום על טופס התקשרות מודפס , שבו נדרש 
לציין את שמו וכתובתו ולהתחייב כי : " במקרה שאקנהאמכוראשכוראשכיר רכוש 
כלשהו דרככם באופן ישיר או עקיף אשלם דמי תיווך בסך % 2 מע"ם . התחייבותי 
זו תהיה בתוקף בין אם העסקה תצא לפועל באמצעות עובדי אטלס ואו מישהו אחר 
בשמם ואו מישהו מטעמי " . כלומר , החותם מצא את עצמו מחויב בדמי תיווך גם 
אם ימכור או יקנה דירה באמצעות מישהו מטעם עצמו . מהתצהיר לבית המשפט , 
שנעשה באמצעות עו"ד בתיה מילר מהרשות להגנת הצרכן בהסתדרות , עולה כי הצרכן 
לא רכש לבסוף שום דירה באמצעות חברת אטלס . הוא הופתע להיווכח כי נתבע לשלם 
דמי תיווך על מכירת דירתו , שעליה לא דובר כלל בעת ההתקשרות . את דירתו 
מכר באמצעות מודעה בעיתון . אבל לא היה בכך כדי לשנות דבר , שהרי חתם כי 
ישלם דמי תיווך גם על מכירה , וגם אם זו תיעשה באמצעות מישהו מטעם עצמו . 
ג"ש סבר לתומו כי כאשר מכר את דירתו לשכניו , בעקבות פרסום המודעה בעיתון , 
נהג ביושר . הוא הופתע לגלות כי אנשי תיווך אטלס בחשו במכירה . בתצהירו 
לבית המשפט טען כי הם לא גילו לו דבר בעניין זה ועל כן פעלו בחוסר תום לב 
ובניגוד לחובת הגילוי על פי חוק הגנת הצרכן . לחיזוק טענותיו הציג את טופס 
ההתקשרות לצורך הקנייה , שבו חתם רק ליד פרטי הדירה שביקש לראות ולא במקום 
המיועד לחתימה לצורך התחייבות כללית וגורפת כפי שמפורש בטופס . כל זה לא 
היה לו לעזר בבית המשפט . השופטת הציעה לו " להתפשר על דמי תיווך בשיעור 
אחוז אחד " . קפמאביניש מתווכים המייצגים חברות בנייה או קבלנים ויושבים מטעמם 
באתר הבנייה או בדירות לדוגמה , בלי להזדהות כמתווכים . חלקם עושים זאת 
בלי שהקבלן יודע שהם מציגים את עצמם כ"מוכרים " ולא כמתווכים . ב"א מתל - 
אביב נפלה בפח זה כאשר ביקרה בדירה לדוגמה של אחת החברות . היא שאלה את 
המוכר אם יש לחברה דירה קטנה יותר להציע . הלה אמר לה כי ידוע לו במקרה 
שאחד האנשים שביקרו במקום מבקש למכור את דירתו והוא הפנה אותה אליו , בלי 
להזכיר ולו ברמז שהוא מתווך . לאחר שהעסקה יצאה לפועל היא הופתעה לגלות 
כי היא נתבעת בבית המשפט לשלם 261 , 2 דולר דמי תיווך . מלכוד נוסף צפוי 
למי ששוכרים דירה עם אופציה לקנייתה במועד מאוחר יותר . מ"ע מתל - אביב 
נדרשה לשלם % 2 דמי תיווך על ידי תיווך פטל על קניית דירה שבה התגוררה בשכירות 
במשך יותר משלוש שנים . את הדירה שכרה בזמנו באמצעות אותה חברה ודמי התיווך 
שולמו ללא בעיות . כאשר נדרשה לשלם דמי תיווך בשנית , לאחר שקנתה את הדירה , 
פנתה לרשות להגנת הצרכן . אומרת עו"ד מילר : " אדם הפונה למתווך לצורך 
שכירת דירה וחותם על טופס המוגש לו אינו מעלה בדעתו כי הוא גם מתקשר עם המתווך 
בעסקאות עתידיות . דעתנו היא שאין מקום לגבות פעמיים דמי תיווך " . ד"ר א"א 
מכפר סבא התכונן לבחינות וביקש לשכור דירה שקטה . הוא פנה למתווך , והוסכם 
על שכירת דירת קרקע קטנה בת חדר וחצי תמורת 002 דולר לחודש , בתשלום מראש 
לשנה . לאחר כניסתו לדירה הופתע לגלות כי היו בה עכברים וחולדות , שאותם 
לא הצליח להדביר גם בעזרת כמות גדולה של רעל , וכי בקרבת מקום נעשו עבודות 
בנייה . הוא תבע בבית המשפט לקבל החזר דמי השכירות . המתווך הכחיש בכתב 
ההגנה את מציאותם של העכברים וחולדות . המשפט טרם התקיים , אך גם אם א"א 
יזכה בו וכספו יוחזר , לא יהיה בכך פיצוי על הישגים נמוכים יותר בבחינות 
מאלה שהיה יכול להשיג אילו התגורר בסביבה שקטה . מלד"ן , עמותת המתווכים 
לנכסי דלא ניידי , הטוענת כי זה שנים היא פועלת להעלאת רמתו המקצועית של 
המתווך , אינה תומכת במוצהר בטיפול בצרכן מן הסוג שנחשף בפרשיות שלעיל . 
כשעמוס גלזר , יו"ר מלד"ן ומנכ"ל חברת אנגלו - סכסון באזור תל - אביב , 
נשאל על מה בעצם נדרש הצרכן לשלם עמלה של % 4 ( % 2 משלם המוכר ו%2 הקונה ) 
, אמר : " המתווך צריך לבדוק את המצב הסטטוטורי של הנכס ומצבו בטאבו , 
לבדוק ברשות המקומית את זכויות הבנייה וחובות ישנים של מסים וכדומה . אם 
זו חכירה , עליו לבדוק במנהל מקרקעי ישראל את תקופת החכירה ונושא תשלום 
דמי הסכמה . אם הוא גם ילווה את הלקוח בתהליך המו"ם ויביא עסקה מסחרית מוגמרת , 
כך שעורך הדין רק ישלים את העבודה המשפטית , יש הצדקה מלאה ל%4 דמי תיווך , 
מכיוון שהבירורים והאישורים השונים מהטאבו ומהעירייה עולים כסף והרבה שעות 
עבודה . אבל היום , ברמת השירות הניתנת , אין הצדקה לדמי תיווך ברמה כזאת , 
למרות שזה המקובל בישראל ואף בתי המשפט קבעו כך " . עמנואל כוגן , נציב 
פניות הציבור במלד"ן ומי שהיה יו"ר הארגון לפני גלזר , טוען כי המבחן לזכאות 
לדמי תיווך הוא חלקו של המתווך כגורם יעיל בסיום העסקה . " אם מתווך הפנה 
לקוחות לדירה שפורסמה בעיתון ולא הודיע לבעלי הדירה ולא קיבל את הסכמתם לייצג 
אותם בתיווך , הוא לא זכאי לדמי תיווך . אלא שאין חובה לקבל הסכמה בכתב . 
ולכן , אם המתווך טוען שהושגה הסכמה , עליו חובת ההוכחה " . קפמאבינמכ002 
תלונות שהגיעו אשתקד לנציב פניות הציבור של מלד"ן , רק שלוש התייחסו לחברי 
מלד"ן ומהן רק אחת נמצאה מוצדקת , אומר כוגן . למדור " צרכנות " הגיעו 
שתי תלונות , ושתיהן נגד חברי מלד"ן : נגד אנגלו - סכסון ראשון לציון ונגד 
אנגלו - סכסון תל - אביב . ירון לברטובסקי מרמת - גן פנה לסניף ראשון לציון 
של אנגלו - סכסון , שם קיבל פרטים על דירות שונות . שטחה של הדירה שנראתה 
לו לבסוף היה , על - פי נתוני משרד התיווך , 48 מ"ר . רק ביום חתימת החוזה 
אצל עורך הדין התברר לו כי שטח הדירה בטאבו הוא 86 מ"ר בלבד , ובחשבון הארנונה 
47 מ"ר . הוא התלונן במועצה לצרכנות ומנכ"ל המועצה , עדה לבנון , פנתה 
בתלונה למתווך . בתשובה נמסר לה : " נתוני הדירה נמסרו לנו על - ידי הבעלים . 
מר ירון לברטובסקי ראה את הדירה ואם היו בעיות של שטח הדירה , היה צריך 
לשקול את הקנייה בטרם חתם על החוזה " . רמי מוריה פנה לסניף התל - אביבי של 
אנגלו - סכסון כדי להיעזר בהם במציאת דירה לאמו החולה . " פנייתי נעשתה 
על בסיס ההנחה שמשרד תיווך מכובד יציע לי נכס ראוי ובמחיר המתאים " . בהנחה 
זו , התואמת את הצהרותיהם היפות של שני נציגי מלד"ן הבכירים , הוא רכש 
דירת שני חדרים בתל - אביב במחיר של 501 אלף דולר . רק לאחר חתימת החוזה , 
ולאחר שהסתובב במקום ושמע פרטים מפי שכנים , התברר לו כי על פי דף מידע 
ללקוח מטעם חברת " מאגר מידע " , המחיר הנדרש בעד אותה דירה הוא 201 אלף 
דולר . במחירון הדירות של גמולב לאותו חודש הוערכה דירה בת שני חדרים באותו 
רחוב ב77 אלף דולר בלבד . לפי הייעוץ המשפטי שקיבל , פנייה לבית המשפט 
לא היתה מסייעת לעניינו . לפיכך נעתר מוריה להצעה להתדיין בפני בורר של 
מלד"ן , מתוך אמון מלא בכך שחבריו יעמדו מאחורי הצהרותיהם . אלא שהבורר , 
מוטי ביר , חייב את מוריה בתשלום מלא של העמלה בתוספת מע"ם , ריבית והצמדה 
מלאים , וקנס אותו ב001 דולר לטובת המתווך " עבור טיפול משפטי " . תגובתו 
של כוגן : " המתווך לא חייב לצרכן קנייה במחיר המינימלי " . מה אפשר ללמוד 
מהמקרים המובאים לעיל ? לא כל המתווכים אינם הגונים . יש ביניהם בוודאי 
מקצועיים והגונים . בכל זאת , אם אפשר מוטב להסתדר בלי מתווך . כך גם 
חוסכים דמי תיווך . ניסיון אישי מלמד שגם הטובים ביותר אינם עושים את עבודתו 
של עורך הדין , כך שממילא אין חוסכים דמי טרחת עורך דין . אם אין מנוס 
מלהסתייע במתווך , כדאי לברר היטב אצל בעלי ניסיון קודם ולבקש שימליצו על 
מתווך הגון . לאחר הפנייה אל המתווך יש לבדוק בשבע עיניים לפני שחותמים 
על מסמך כלשהו . אם פרט כלשהו לא ברור , עדיף להתייעץ לפני החתימה , כי 
אחריה מאוחר מדי לבדוק והתחרט . 
