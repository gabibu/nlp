ת רוצה להבהיל את ההורים עוד יותר ? כך הגיב שר החינוך בשבוע שעבר כשנשאל 
בנוגע למקלוט , או נכון יותר לומר תת - המקלוט , במערכת החינוך . השאלות 
שנראו לשר טרחניות ומכוונות לזרוע פחדים מיותרים היו : מדוע ברוב הגנים 
ובחלק מבתי הספר אין מקלטים ? מדוע ברוב המקלטים בבתי הספר אין מקום לכל 
התלמידים ? מה עלול לקרות כאשר כל בית הספר ירוץ למקלט בעת אזעקה ? לפי 
אלו קריטריונים יחליטו מנהלים מי מהילדים לשלוח למקלט ומי מהם לשלוח לחדרים 
האטומים ? בצדק חשש שר החינוך מהחזרת הילדים למערכת החינוך . הוא מודע לסכנה 
שבהצטופפות מאות ואלפי תלמידים תחת גג אחד , בהעדר מקלוט יעיל . יש בארץ 
קריות חינוך המונות לעתים 000 , 2 עד 000 , 5 תלמידים , מסגרת חינוכית שבימים 
כתיקונם נראית לא אנושית , ובימים אלה מבהילה . קפמאליד4בלחץ הציבור , 
ובעיקר נוכח העובדה שהמשק אינו יכול לתפקד כאשר הילדים נשארים בבית , חודשו 
הלימודים בהדרגה ובזהירות . אולם ההורים צריכים לדעת שהסיכון לו הם חושפים 
את ילדיהם הוא ממשי . זוהי תקופה שבה למלה " בדיעבד " יש משקל כבד . גם 
שר החינוך משתמש בה נגד מבקריו הטוענים כי היה עליו להחזיר את הלימודים למסלולם 
התקין . " בדיעבד " או " לאחר מעשה " כולם חכמים , נוהג השר להשיב 
למבקרים . לדבריו , אילו היו התקפות טילים בשעות הבוקר ואילו היה טיל נוחת 
על בית ספר , היה מתרחש אסון המוני . בדיעבד , לא היו התקפות טילים בשעות 
היום ( למעט בוקר שבת אחד ) , ועכשיו כולם חכמים , כלשון שר החינוך . 
למרבית הצער , התסריט של נפילת טילים בשעות הלימודים אינו דמיוני , ועדיין 
לא אבד עליו כלח . משרד החינוך ומרכז השלטון המקומי מטילים זה על זה את האחריות 
לתת - המקלוט במוסדות החינוך . גם אם נכונה הטענה שאחריותו של שר החינוך 
היא להוראה , לפיקוח ולתכנים במערכת החינוך , ואילו הרשויות המקומיות אחראיות 
למבני מוסדות החינוך ולמקלטים שבהם , עדיין יש לשר החינוך אחריות מיניסטריאלית 
למערכת שעליה הוא מופקד ואין הוא יכול להתנער ממנה . אם , חלילה , יארע 
אסון , לא יסתפק הציבור בהפניית אצבע מאשימה לראש הרשות המקומית . את החשבון 
מי אחראי למחדל המקלוט יש לערוך עכשיו ולא לאחר מעשה . לא כדי לערוף ראשים , 
אלא כדי שציבור ההורים יידע שיש בעיה קשה וייטול על עצמו את האחריות לשליחת 
ילדיו למוסדות החינוך . הורים שבבית הספר שלהם הוחלט כי חלק מהילדים יישלחו 
למקלט וחלקם לחדרים האטומים , יכולים או צריכים לתבוע שהלימודים ייערכו 
בשתי משמרות , כפי שהדבר אמנם נעשה בחלק מבתי הספר . אם ברמת אביב ג סיפרה 
השבוע כי ילדי כיתה ד בבית הספר השכונתי למדו ביום הראשון לשובם ללימודים 
בחדר שחלונותיו לא נאטמו כלל . המנהלת דחתה את ההורים שביקשו לאטום במו 
ידיהם את החלונות בחדר הלימוד בנימוקים אלה ואחרים . רוב ההורים שלחו את 
ילדיהם ללימודים גם למחרת , למרות שידעו שהכיתה אינה אטומה . האם שפנתה 
אלי הודתה שגם היא שלחה את ילדה ללימודים . עם זאת , היא לא ישבה בחיבוק 
ידיים , אלא פנתה מיד לרשויות הג"א . אם אחרת סיפרה כי לגן החובה בשכונת 
יוקרה בפאתי תל - אביב הוסיפו עוד כיתת גן , ומספר הילדים בה מגיע ל06 . 
כשטענה האם באוזני הגננת כי מספר כה גדול של ילדים בגן אחד הוא בניגוד להוראות 
הג"א , השיבה לה הגננת : " אם לא נאה לך , אל תשלחי את הילד לגן " . 
אם נוספת סיפרה כי העבירה את ילדה מגן פרטי לגן פרטי אחר , כיוון שחלונות 
הגן לא נאטמו כלל . אלה הן רק דוגמאות אחדות לביטויי חרדה וזעם של הורים 
בימים אלה . מורים , לעומת זאת , סיפרו על אי השקט שלהם בזמן הלימודים , 
נוכח העובדה שהם מלמדים בחדרים אטומים כביכול . אחת מהם טענה שבחלק מהחדרים 
שהיא מלמדת בהם , בקומה השלישית של בית הספר , קבועים חלונות לא רק בקיר , 
אלא גם בתקרה . " איך אפשר לדבר על בטיחות בחדרים כאלה " , שאלה . עד 
2691 לא היתה חובה בישראל לבנות בתי ספר עם מקלטים . אחר כך יצאה הוראה 
שתיקנה את המצב , אך המקלטים שנבנו קטנים מדי . הסיבות לכך הן מחסור תמידי 
בתקציב בינוי נוכח העלייה המתמדת במספר התלמידים במערכת החינוך , בבתי ספר 
רבים מעל התקן המומלץ , ונוכח דלות קופתה של המדינה . במשך שנים מוחים 
ארגוני המורים נגד צפיפות האוכלוסין בכיתות , ההופכת את מלאכת ההוראה לבלתי 
אפשרית . השנה חלה החרפה במצב עקב גל העלייה מברית המועצות והצטרפות עשרות 
אלפי תלמידים עולים למערכת החינוך . בתי הספר מוצפים בתלמידים , וברבים 
מהם הפכו המקלטים לחדרי לימוד . מצב החירום תפס את מערכת החינוך , כמו 
את המדינה כולה , לא מוכנה . שר החינוך ניסה , לפני פרוץ מלחמת המפרץ , 
למנוע ככל האפשר הנהגת משמרת שנייה , עקב קליטת התלמידים העולים . היום 
אין ברירה אלא להנהיגה , ובמהירות , בכל בתי הספר שמקלטיהם קטנים מדי . 
אין ספק שציבור ההורים יגלה הבנה ואף ישמח לכך , עקב הנסיבות . בתי ספר 
וגנים שבהם אין מקלטים יש לפנות למבנים חלופיים , ציבוריים או אחרים , 
המבטיחים הגנה סבירה לילדים , כפי שאמנם נעשה , אך לא במידה מספקת . הנהגת 
שיטת לימוד גמישה ראויה אף היא להרהור שני , לאור העובדה שמצב החירום לא 
הסתיים ואיש אינו יודע כמה זמן יימשך . יש אזורים נרחבים בנורווגיה שהמעברים 
בהם ממקום למקום חסומים כמחצית מחודשי החורף , עקב סופות שלגים והיערמות 
שכבה גבוהה של שלג . תלמידים רבים , בעיקר בבתי ספר יסודיים , מנותקים 
בתקופה זו מבתי הספר . הם נשארים בבתיהם והמורים שולחים להם הנחיות לעבודה 
עצמית . אחרי שנים שהנוהג הזה קיים החליט חוקר שוודי לבדוק אם הידע וההישגים 
בלימודים של קבוצת הילדים שלא ביקרו בבתי הספר תקופה ארוכה נופלים מאלה של 
קבוצת הילדים שביקרו בהם . התברר שלא היו הבדלים , או שההבדלים לא היו 
משמעותיים . בעקבות הנהגתה הקצרה של שיטת האוניברסיטה הפתוחה במערכת החינוך , 
ערך בימים אלה משרד החינוך סקר במדגם של בתי אב , כדי ללמוד על שביעות 
רצונם של ההורים מהשיטה . אחת השאלות שנכללו בסקר היתה האם ההורים מוכנים 
להמשיך בצורת למידה זו ולוותר על הלימודים הסדירים בבית הספר . סביר להניח 
שגם אם היו רוב ההורים משיבים לשאלה זו בחיוב , לא היה מוסד בית הספר נמחק . 
שר החינוך לא היה מתנדב לוותר על העוצמה שבידיו וכמוהו גם הפקידות הבכירה 
שבמשרדו . גם ההורים לא היו מסכימים לוותר על שירותי השמרטפות , הזולים 
יחסית , של המדינה . נאמר את האמת : הלימודים חודשו קודם כל כדי שהמערכת 
החברתית והמשקית תחזור לתפקוד . השאלה היא האם זו האלטרנטיווה היחידה העומדת 
בפני ההורים . התשובה לכך היא שלילית . הפתרון האפשרי הוא לשכור שירותי 
מורים , להעמיד לרשות קבוצת הורים , בתורנות , בתים פרטיים בהם יש מקלוט 
הולם ולקיים מערכת לימודים פרטית . במלים אחרות , אפשר לפתוח בתי ספר פרטיים 
בבתים . זוכרים את החינוך האפור ? מי קבע שהוא צריך להיעשות ( או לא להיעשות ) 
רק בבתי הספר של המדינה , ומדוע לא ליישם בעתות מצוקה שיטה , שבימים כתיקונם 
היא אנטי חברתית ואנטי אינטגרטיווית , בלית ברירה ובאורח זמני ? כיוון 
שידם של הורים רבים אינה משגת לשלם בעבור הוראה פרטית , ייוותרו ממילא בבתי 
הספר תלמידים רבים , אולם אז יהיה מקום לכולם במקלטים בעת אזעקת אמת . 
משרד החינוך צריך להציע את האפשרות הזאת לציבור , או לפחות , לא להכביד 
על הורים שיקימו מסגרות פרטיות בתקופת החירום . בבתי ספר בשכונות חלשות 
יש למצוא מבנים חליפיים עם מקלטים . דווקא בחלק מערי הפיתוח , וביחוד ביישובים 
ליד הגבול , יש מקלוט סביר , יחסית . בקרית שמונה , עתירת הניסיון בהתגוננות 
בפני הפגזות , אין גן ואין בית ספר ללא מקלט הגון , כך טען השבוע ראש עיריית 
קרית שמונה , פרוספר עזרן . רשימה זאת רק מעלה אפשרויות לפתרון מצוקת המקלטים . 
בינתיים , מוצע למתווכחים לבקר בחדר כיתה אטום , שבו לומדים 04 ילדים . 
הסירחון העומד באוויר נורא . עד שסדאם חוסיין יחליט אם להפציץ אותנו בנשק 
כימי או ביולוגי , כדאי לזכור שגם וירוס השפעת ואחרים עלולים להדביק את 
הילדים ולהפילם למשכב , אם כי בדרך כלל לא מתים מזה . 
