קופנהאגן ( מיוחד ל"הארץ " ) . אש"ף הציע לשוודיה שיתוף פעולה מודיעיני , 
של שירות הביטחון שלו ומשטרת הביטחון השוודית , לצורך הלוחמה בטרור . 
ראש משרד אש"ף בשטוקהולם , אויגן מחלוף , אמר כי לאש"ף יש מקורות מודיעין 
" מצוינים " בכל מדינות ערב , ולכן עשויה משטרת הביטחון השוודית " סאפו " 
ליהנות משיתוף פעולה עם מקורות המודיעין שיעמיד אש"ף לרשותה . רדיו שוודיה 
מסר אתמול כי הצעת אש"ף " התקבלה בקרירות " . משורות " סאפו " אמרו כי 
שיתוף פעולה עם אש"ף עלול לפגוע בהסדר הקיים כיום בין שירותי המודיעין של 
כל מדינות המערב , וגם " בקשרים ההדוקים שבין המוסד הישראלי לבין משטרת 
הביטחון השוודית " . 
