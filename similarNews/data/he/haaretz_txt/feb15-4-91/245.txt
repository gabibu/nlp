( ע ) . ראש הממשלה , יצחק שמיר , אמר שלשום כי התחיל השלב האחרון במלחמת 
המפרץ , וכי תוך מספר ימים או שבועות יקיץ הקץ על המשטר בעיראק . שמיר אמר 
כי הסכנה טרם חלפה , אך אנחנו מתקרבים לסופה , ועל אזרחי המדינה להיות 
שרויים בהרגשה , שאנו הולכים לקראת ימים טובים יותר . בראיון לטלוויזיה 
אמר ראש הממשלה , כי אין הוא חושב שישראל תישאר לבדה במערכה נגד עיראק . 
לדבריו , " ארה"ב דבקה בצורה נחרצת במשימה שהציבה לפניה לשים קץ לטרור 
של השלטון העיראקי . בתשובה לשאלה על הצעת עיראק לתנאי נסיגתה מכוויית , 
אמר שמיר שלא היה לו צל של ספק שנשיא ארה"ב ידחה את הצעת סדאם חוסיין . 
" העריץ העיראקי טרם החליט לסיים את הסיוט ואת מסע הטירוף הזה , והמלחמה 
נמשכת " , אמר שמיר . עוד אמר ראש הממשלה כי קיבל מנשיא ארה"ב , גורג בוש , 
איגרת , בה הבהיר את בסיס שיתוף הפעולה בין ישראל לבין ארה"ב בשעה זו . 
" בוש מבין את רצונותיה ואת שאיפותיה של ישראל , ויחד עם זאת הוא קורא 
לנו להבין ולהשלים עם אותה מציאות , שמוכרחים להתחשב בה ולקבל אותה " , 
אמר שמיר . לדבריו , אין ישראל רוצה להישאר פאסיווית בעימות זה , אך עליה 
לפעול במסגרת התנאים הקיימים . קפידבינראש הממשלה הוסיף , כי שיתוף הפעולה 
בין ישראל לבין ארה"ב מסייע להצלחות במלחמה . לדבריו , אין זה מקרה שמאז 
ביקורו של שר הביטחון משה ארנס בוואשינגטון , הגבירה ארה"ב את פעולותיה 
נגד משגרי הטילים במערב עיראק . על התיאום בינו לבין שר החוץ ושר הביטחון , 
לנוכח ביטול נסיעתו של דוד לוי לוואשינגטון , אמר ראש הממשלה , כי בסך 
הכל מדובר באי הבנה ו"בעננה שתחלוף מהר " . ראש הממשלה שב ושיבח את עמידת 
העורף הישראלי במלחמה ואמר , כי אין הוא חושב שקיימת תחושת מבוכה בציבור 
וחוסר בהוראות ובהסברה . בראיון שהעניק ראש הממשלה לבי - בי - סי , אשר 
שודר בקול ישראל , אמר שמיר כי יביא את חלומו לשלטון קבע של ישראל ביהודה 
ושומרון לכל מו"ם לשלום , אחרי המלחמה במפרץ . " זאת אמונתי וזה חלומי " , 
אמר שמיר בתשובה לשאלה אם הוא רוצה בשלטון ישראל מהים ועד לנהר הירדן . 
עם זה , הוסיף שמיר כי הוא מחויב לשאת ולתת עם שכנותיה של ישראל , ויעשה 
כן אם יבואו לשולחן המו"ם . 
