ואשינגטון ( מיוחד ל"הארץ " ) . עיראק שחררה ביום ששי בלילה את צוות הטלוויזיה 
של רשת סי - בי - אס האמריקאית , בראשות כתב הרשת במזרח התיכון , בוב סיימון . 
ארבעת אנשי הצוות נלקחו בשבי בידי חיילים עיראקים בגבול סעודיה - כוויית 
ב12 בינואר , ארבעה ימים לאחר פרוץ המלחמה . שחרורם התאפשר בהתערבותו האישית 
של יבגני פרימאקוב , שליחו של נשיא בריה"ם מיכאיל גורבצוב . גורבצוב אף 
שלח שדר בעניינם לסדאם חוסיין . אנשי צוות סי - בי - אס היו הראשונים לשחרור 
מבין השבויים ובני הערובה שמחזיקה עיראק . שר ההסברה העיראקי , לאטיף גאסם , 
הודיע כי " הארבעה נכנסו באורח לא חוקי לטריטוריה עיראקית מאזור חפר אל - 
בטן בסעודיה " . סיימון ושלושת חבריו לצוות , ראש תחנת סי - בי - אס בלונדון 
פיטר בלאף , הצלם רוברט אלווארז ואיש הקול חואן קלדרה ( אזרח ניקרגואי ) 
, הועברו עם שחרורם למלון אל - ראשיד בבגדאד , עשו שם את הלילה וקיבלו 
בחזרה את דרכוניהם . " אנו הולכים הביתה זהו המקום ללכת אליו אחרי מלחמה " , 
אמר סיימון לכתבים אתמול , בעלות אנשי הצוות למכונית שיצאה מבגדאד לירדן . 
סיימון הודה לכל מי שסייע בשחרורו ובשחרור חבריו , והביע תקווה שבעקבותיהם 
ישוחררו כל האזרחים והחיילים שמחזיקים שלטונות עיראק . סגן נשיא סי - בי - 
אס , דון דה קסריס , שליווה את הארבעה , אמר כי הם שוחררו בעזרת אנשים 
רבים , " ובמיוחד בריה"ם וממשלת עיראק , שהגיעה למסקנה כי הם היו עיתונאים 
והניחה להם לצאת " . הנהלת הרשת אף מסרה תודה מיוחדת לכתב רשת " סי - אן - 
אן " פיטר ארנט , הפועל מבגדאד מראשית המלחמה . דובר נשיאות בריה"ם סרגיי 
גריגורייב הודיע כי שחרורם בא לאחר " מאמצים עיקשים וממושכים " של ממשלתו . 
ביום חמישי שלח גורבצוב שדר לסדאם חוסיין , וביקשו לשחרר את צוות הטלוויזיה . 
העניין עלה גם בפגישת נציגו של גורבצוב , יבגני פרימאקוב , עם שר החוץ 
העיראקי טארק עזיז במוסקווה . עד אתמול לא נשמע דבר מארבעת אנשי סי - בי - 
אס , שהוכרזו נעדרים לאחר שמכוניתם נמצאה נטושה בגבול סעודיה - כוויית . 
כעבור כשבועיים נודע מפי מקורות בבגדאד , כי הארבעה נתפסו בידי הצבא העיראקי , 
ונשלחו לבגדאד . הם הוחזקו בבסיס צבאי בבירת עיראק , והצליחו להימנע מפגיעת 
הפצצות בנות הברית , משום שחסו במקלט תת קרקעי בעת ההפצצות . קפידבינהצלב 
האדום הבין - לאומי מסר אתמול בלונדון כי עיראק מוכנה לחילופי שבויי המלחמה . 
נשיא הארגון קיבל תשובה חלקית מהעיראקים בעניין זה , ודוברו של ראש ממשלת 
בריטניה הוסיף כי " הדבר יאושר מחר בשיחות על הפסקת האש " . הצלב האדום הודיע 
כי ביקר רבים מ08 אלף השבויים העיראקים המוחזקים בידי כוחות בעלות הברית , 
אך לא היה מסוגל לבקר אצל חיילים וטייסים של בעלות הברית שנפלו בשבי עיראק . 
