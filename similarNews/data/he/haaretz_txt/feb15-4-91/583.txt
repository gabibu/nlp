אור ליום אתמול פונה פעמיים אולם ה"צו פאלאסט " בגלל הודעות שווא על כך 
שהונחו כביכול פצצות באולם הקולנוע המרכזי של פסטיבל ברלין . האזהרות נלקחו 
ברצינות גם בשל העובדה , שהן באו זמן קצר לפני ההקרנה הרשמית של הסרט " ערב 
טוב , מר ואלנברג " על פעילותו של הדיפלומט השוודי שהציל יהודים בבודפשט , 
זמן קצר לפני סיום מלחמת העולם השנייה . המשטרה סבורה , שמאחורי האזהרות 
עומדות קבוצות של הימין או השמאל הקיצוניים , המאוחדים כיום במידה רבה בתמיכתם 
בסדאם חוסיין ובאיבה כלפי ישראל . ואולם עד לשעת מסירת הידיעה , לא יכלה 
המשטרה לעצור חשודים במעשה , שגרמה לכך שהצגת הסרט עוכבה במשך כשעתיים . 
אתמול הוצג כאן הסרט " בית רוסיה " של הבמאי פרד סקפיזי , המבוסס על רומן 
של לה קארה . בסרט מככבים שון קונרי , קלאוס - מריה ברנדאאור ומישל פייפר 
סרט מתח מתוחכם , שצולם בחלקים גדולים במקומות מרוחקים בבריה"ם , ומתיימר 
כמובן לזכות באחדים מפרסי הזהב והכסף שיוענקו בתום הפסטיוול . בסרט אחר בתחרות 
" פסק הדין " של מרקו בלוקיו , עוסקים היוצרים האיטלקים ביחסים בין המינים . 
השחקנים הראשיים , קלייר נאבו הצרפתיה וויטוריו מצוגורנו האיטלקי , מסייעים 
במשימה הקשה של " חקר הנפשות " שמגולל הסרט בן 09 הדקות . אגב , בברלין 
זכה הסרט לבכורה עולמית אות ברור למגמה האיטלקית להתמודד על פרסים , והפעם , 
לשם שינוי , להכות אפילו את האמריקאים . הישראלים המעטים הנמצאים כאן השנה , 
מחליפים כל הזמן מידע על התקפות הסאקד האחרונות וממהרים לצלצל הביתה , 
כשתחנות הרדיו מדווחות על מאמצים עיראקיים נוספים לפגוע בישראל על ידי שיגור 
טילים . בנוסף לכך רוגזים הכל על העובדה , שהשנה ולא בגלל המלחמה , אלא 
בשל רשלנות וארגון לקויים אין דוכן ישראלי ביריד הסרטים . פירוש הדבר 
קושי בתיאום פגישות , העדר מוקד התעניינות ומן הסתם גם הפסדים לא מבוטלים 
בתחום המכירות והתדמית . ישראל , משום מה , היא " יוק " על אף שעניין 
מדינת ישראל נישא בפי כל , ולו בגלל המצב שאליו נקלעה בשל איום הטילים . 
ואולם , איום זה לא עמד במרכז מעייניו של איגוד יוצרי הסרטים הגרמניים , 
שפרסם כאן הצהרה נגד מלחמת המפרץ ונגד הצנזורה המוטלת על הדיווחים ממנה . 
