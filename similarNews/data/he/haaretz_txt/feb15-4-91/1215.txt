משרד החינוך מאתר מורים שהזניחו את כיתותיהם ולא באו לבתי הספר בתקופת החירום , 
במטרה לפתוח נגדם בהליכים משפטיים ואולי אף לפטרם . מנכ"ל המשרד , זבולון 
אורלב , הודיע אתמול בישיבת הסיכום של מטה החירום במשרד החינוך , כי מדובר 
במספר קטן של מורים , שלא שבו לעבודה בבתי הספר , עם חידוש הלימודים . 
לטענתו , יש למצות עמם את הדין על שנטשו את תלמידיהם וברחו לעיר אחרת או 
לארץ אחרת ולא חזרו ללמד כאשר נקראו לעשות זאת . " המורה מהווה דמות חינוכית 
להזדהות עם תלמידיו ואחד מתפקידיו הוא גם להקנות להם ערכים של אהבת המולדת 
והעם בכל הזמנים , ועל אחת כמה וכמה בשעת חירום " , טען . 
