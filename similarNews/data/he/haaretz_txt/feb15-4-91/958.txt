אלף איש . לא היה לנו נשק ביד . קיימנו שביתה כללית קרוב לחודשיים . 
המצור הממושך שהטיל עלינו הצבא לא שבר אותנו . גם לא המעצרים . השביתה 
הגדולה הבהירה אז לכל העולם שהיינו ונשארנו סורים . היא שימשה דוגמה לפלשתינאים , 
כשפתחו באינתיפאדה . מה שכואב לי , שכאשר אני נוסע לשכם , הפלשתינאים 
מיידים גם בנו אבנים , משום שלמכוניות שלנו לוחיות זיהוי כמו לישראלים . 
אנחנו את שלנו עשינו . מוכרחים לחיות . אם השלמנו עם לוחיות זיהוי ועם 
תעודות זהות ישראליות , אין פירוש הדבר שהפסקנו להרגיש ערבים - סורים והשלמנו 
עם השלטון הישראלי " . כך תיאר בפני צעיר דרוזי בגולן את השביתה הגדולה ב2891 , 
שהחודש ציינו הדרוזים תשע שנים ליום השנה לפריצתה , כביטוי של התנגדות 
להחלת החוק הישראלי על האזור ולחובה שהושתה על תושביו לשאת תעודות זהות ישראליות . 
אחת התוצאות של השביתה הגדולה היתה שבתעודת הזהות שבידי הדרוזים בגולן מצוין 
לאום " דרוזי " ומקום הלידה " רמת הגולן " . במקום דרכון סיפקו השלטונות 
לתושבים הנוסעים מחוץ לאזור תעודת - מסע , שבה מצוין ליד הסעיף אזרחות 
" בלתי ברורה " . תעודת - המסע משמשת את אלה המקבלים רשות לנסוע לביקורי 
משפחה לסוריה , לסטודנטים הלומדים באוניברסיטאות דמשק ולאחרים הלומדים בחו"ל , 
רבים מהם בברית - המועצות . השביתה הכללית , בת יום אחד , עברה השנה ללא 
אירועים מיוחדים . ב41 בפברואר לא יצאו הפועלים לעבודה , כל החנויות נותרו 
נעולות והתושבים הסתגרו בבתיהם . ההחלטה להסתפק ביום של שביתה בלבד ולא 
להפגין ברחובות , כפי שנהגו בשנים עברו , התקבלה על - ידי ההנהגה ברמת 
הגולן . אף שאינה גוף נבחר וממוסד , נהנית הנהגה זו , המורכבת משייחים 
ומראשי משפחות גדולות , מאמון התושבים ואין מערערים על סמכותה . ההחלטה 
לשבות בלא להפגין לא מנעה הפגנת נוכחות של כוחות משטרה מתוגברים באותו יום . 
" הדבר נתפס אצלנו כהפגנת כוח וכהתגרות , שהרי השלטונות ידעו מראש שלא 
יהיו הפגנות ואף לא תהלוכות " , חזרו ואמרו במגדל שאמס בניסוחים שונים עוברי 
אורח שעמם שוחחתי ליד הפסל הניצב במרכז הכפר לזכר מאבקי החירות של הדרוזים . 
" ישראל יכלה , אילו רצתה , להרשות לעצמה לתת לנו לציין את היום הזה 
לבדנו , מכונסים בתוך עצמנו . הרי ידוע לכל שציון יום השנה לתחילת השביתה 
הכללית משנת 2891 היה אצלנו למסורת . הנוכחות המוגברת של כוחות הביטחון 
ביום זה , עם המעצרים המוקדמים , הם שהלהיטו בעבר את הרוחות וגרמו להתנגשויות " . 
קפמאבינהדרוזים ברמת הגולן הם אנשים גאים . עד השביתה הגדולה ב2891 הם הצטיירו 
בעיני רבים בישראל , בכלל זה השלטונות ואמצעי התקשורת , כאנשים כנועים . 
המציאות של דרוזים מן הגולן המוציאים את פרנסתם כפועלים שכירים בישראל , 
המקיימים קשרי מסחר עם ישראלים , צעיריהם הלומדים במוסדות להשכלה גבוהה 
בישראל , ובחלקם שולטים היטב בשפה העברית פורשה לא אחת בארץ כהשלמה עם 
מציאות השלטון הישראלי . ביקור בגולן מבליט את משקעי הזיקה העמוקה של הדרוזים 
בגולן ללאומיותם הסורית , למרות היחשפותם למציאות היום - יומית של הכיבוש 
הישראלי . יסמין , בת החמש וחצי , בבית משפחת קדמני , תשיב לך כמו כל 
ילד אחר בכל אחד מארבעת הכפרים הדרוזיים בגולן מגדל שאמס , מסעדה , עין - 
קנייה ובוקעתה כי היא ערבייה - סורית - דרוזית , בסדר הזה . התושבים נהנים 
לספר על ההיסטוריה שלהם , בעיקר על מלחמותיהם לחופש ולעצמאות . למודעותם 
ההיסטורית ביטויים רבים . הם מרבים להזכיר בשיחותיהם תאריכים כמו 71 באפריל 
6491 יום העצמאות של סוריה ; שנת 5291 , שבה התקוממו נגד הכיבוש הצרפתי ; 
וכמובן , 41 בפברואר 2891 , כשפתחו בשביתה הכללית . בכל בית תלויות על 
קיר חדר האורחים תמונותיהם של הגיבור הכמעט - אגדי , סולטן אל - אטרש , 
ושל כמאל גומבלט . יש שהוסיפו גם את תמונתו של גמאל עבד - אל נאצר . המארחים 
מספרים על תרומת אבותיהם במלחמה נגד האימפריה העותמאנית לצד בעלות - הברית 
במלחמת העולם הראשונה , ועל סולטן אל - אטרש , שהיה בין משחרריה של דמשק 
באוקטובר 8191 . הם גאים בהתקוממות הדרוזים בגבל דרוז ב5291 נגד השלטון 
הצרפתי , שניסה לנתקם מסוריה . ההתקוממות , בהנהגת סולטן אל - אטרש , 
התפשטה לעבר גבל אל - שייח ( חרמון ) והתרחבה למרידה לאומית כלל - סורית . 
השייח מחמוד ספדי אבו - עדנאן , מן המנהיגים הבולטים ברמה , נשוא - פנים , 
בעל שפם לבן עבות וחזות מרשימה , אף שעבר את גיל ה07 , אינו זוכר כפעוט 
את אביו שמת בקרבות נגד הצבא הצרפתי ברשאייה אל - ואדי . הוא מציג על הקיר 
תמונת - ציור ישנה המתארת את שדה קרב במזרעה באותה מלחמה . לאחר שהסביר 
מה אמורה התמונה לספר פנה אל עמיתי הצרפתי , שהתלווה אלי בביקור בגולן , 
טפח על שכמו , ומיהר להעמיד דברים על דיוקם : " נכון , צרפתים הרגו 
את אבי לפני ששים וחמש שנה . אבל מאז השתנו הרבה דברים . בבית הזה אירחתי 
קצינים מצבא צרפת החופשית בימי מלחמת העולם השנייה ואתה אורח רצוי " . על 
הקיר ציור נוסף , שצייר בעיפרון קרוב משפחתו של השייח אבו - עדנאן , חוסיין 
ספדי , בהיותו במאסר בכלא גנין ב9791 . בציור נראה נשר ותחתיו המשפט : 
" למרות הרע והאויבים , אשאר כנשר על פסגת ההר " . האיש נעצר ונשפט עם 
אחרים באשמת השתייכות לרשת ריגול לטובת סוריה . השייח הסביר שבמלה " רע " 
התכוון קרובו לכיבוש הישראלי . אבו - עדנאן עצמו היה ב2891 במעצר מנהלי 
בשל התנגדותו להחלת החוק הישראלי על הגולן , אבל גם הוא משתדל להדגיש שדלתות 
השלום לא נעולות : " אני מכיר ישראלים רבים שיכולנו לחתום אתם על הסכם 
שלום ופיוס כאן , בחדר האורחים . לצערי , זה לא בידנו , אלא בידי השליטים . 
בצעירותי , כשנסענו מכאן לסוריה , נהגנו להתארח אצל יהודים , ואלה , 
עם עלותם לרמה , לנו בביתנו " . קפמאבינכבר בדרך לרמה נדרשנו לפוליטיקה . 
שני טרמפיסטים , פועל בגיל החמישים ואחר , צעיר ממנו , שאספנו ליד אחד 
הגשרים , דיברו אתנו בחופשיות רבה . תחילה סיפרו על הגשמים שאיחרו לבוא 
השנה וגרמו דאגה רבה לחקלאים , ועל מיעוט השלגים שירדו בהר . הם הביעו 
את תקוותם שעוד החודש ובחודש מארס ירדו גשמים ושלגים נוספים . ממזג האוויר 
וממצב גידול התפוחים , ענף קיום חשוב ברמה , עברה השיחה לפוליטיקה . המבוגר 
דיבר בצער גלוי על הסבל שנגרם לעם העיראקי בהפצצות האמריקאיות , אך האשים 
את סדאם חוסיין כמי שהביא צרה זו על עמו . " כמי שמתנגד לכיבוש הרמה בידי 
ישראל , אינני יכול להצדיק כיבוש אחר , אינני יכול להסכים לכיבוש כוויית 
בידי עיראק " . לשאלה , מה פשר המכלים הגדולים בשדות , הסביר הצעיר : " ישראל 
השתלטה על רוב האדמות שלנו ושמה ידה על המים . לפני כן היו לנו מים בשפע 
ולא שילמנו כסף עבורם . היום אנחנו משלמים עבור המים שלנו ומשלמים הרבה . 
בגלל זה העמידו חקלאים מכלים , כדי לאסוף בהם מי - גשמים . גם עבור המים 
האלה , שבאים מהשמים ומאללה , מבקשים שנשלם . השלטונות הרסו חלק מן המכלים 
ואחרים נאלצו לשלם קנסות כספיים גדולים . זה לא חראם ( עוול ) " ? בבית 
השייח אבו - עדנאן פגשנו בתחילה את בנו החמישי , חמוד . ברמה , אמר , 
ניתן להיתקל ביותר מדעה אחת על המלחמה במפרץ . הוא עצמו נגד כיבוש כוויית 
בידי עיראק ונגד סדאם חוסיין , אבל יש אחרים , אמנם מעטים , שתומכים בסדאם 
חוסיין " לא כאיש אלא כסמל , כמי שעומד כמו גבר נגד האמריקאים החזקים " . 
אלה קיימו לפני פרוץ המלחמה הפגנה שקטה , שלא משכה אפילו מאה איש , לעומת 
האלפים שיצאו בשביתה הגדולה נגד הכיבוש הישראלי . עם זאת , גם אצל אלה 
המתנגדים לכיבוש כוויית ניכרת הסתייגות חריפה מהמעורבות האמריקאית . " הקואליציה 
אמרה שהיא נלחמת לשחרור כוויית מדוע אם כן הם מפציצים את בגדד ואת בצרה ? 
" אמר . דבריו נקטעו על - ידי אמו , המתפרצת בזעם : " מדוע הורגים 
ילדים ונשים ? במה הם אשמים ? לשאלה , מהי דעתו על מעורבותה של סוריה במלחמה , 
השיב חמוד בהצהרת נאמנות : " אני תומך בכל מה שעושה ממשלת סוריה . זו 
הממשלה שלי . סוריה לא שלחה צבא כדי ללחום בעיראק , אלא כדי להגן על ארץ 
ערבית אחרת , סעודיה . סוריה אינה משתתפת בקרבות " . השייח אבו - עדנאן 
בחר להביע את דעתו בעזרת משלים : " אני נגד כיבוש כוויית בידי עיראק , 
אבל גם נגד המלחמה כפי שהיא . כששני אחים מתקוטטים אל לו לזר להתערב . 
. כואב לראות ולשמוע על ההפצצות בעיראק . אין כל הצדקה לחורבן המלחמה . 
אני רוצה שלום וצדק לכל העולם , לכולם , לסורי , לעיראקי , לכווייתי , 
ליהודי , לפלשתינאי . איך ? בכך שכל אחד יקבל את המגיע לו וייתן לאחרים 
את המגיע להם . שלום על בסיס של צדק ( חק ) " . כשנשאל על אפשרות של הסדר 
ישראלי - סורי הגיב בזהירות מסויגת : " אני במצב מיוחד , אני חי תחת כיבוש 
ומנותק . אני פה וסוריה שם . נולדתי סורי ונשארתי סורי . הכיבוש לא הביא 
לכך שהפסקתי להרגיש סורי . אם סוריה תגיע להסדר כלשהו עם ישראל , הוא יהיה 
מקובל עלי . אבל אינני מאמין שאפשר לעשות שלום עם מישהו אחד באזור ולהמשיך 
את המלחמה עם מישהו אחר . שלום צריך להיות שלם וכולל . אנחנו צריכים לקבל 
את המגיע לנו , היהודים צריכים לקבל את שלהם , וגם הפלשתינאים צריכים לקבל 
את שלהם " . קפמאבינאת העמדה הרדיקלית יותר בקרב הדרוזים בגולן , עד כדי 
השמעת ביקורת ישירה על סוריה , ביטאו בני הזוג אמלי ואחמד קדמני . אחמד 
נולד לפני 25 שנה במגדל שאמס . את השכלתו רכש לבדו בקריאה רבה והוא איש 
שמאל מוצהר . תחת השלטון הישראלי היה כלוא שלוש פעמים ב9691 נידון לחצי 
שנה מאסר בפועל ולשנתיים מאסר על - תנאי באשמת קשר עם גורמים סוריים , ב3791 
נעצר לשנתיים וחצי באשמה שהשתייך לרשת שקיימה קשרים עם המודיעין הסורי , 
ב1891 היה במעצר מנהלי בשעה שממשלת מנחם בגין העבירה בכנסת את ההחלטה על 
החלת החוק הישראלי בגולן . מוצאה של אישתו , אמלי ( תקוותי ) , מחצבייה 
בלבנון . אישה משכילה , מעורבת פוליטית ובעלת מודעות פמיניסטית . לאחר 
שהבהיר אחמד קדמני את התנגדותו לכיבוש כוויית על ידי סדאם חוסיין הדגיש : 
" הנשיא בוש אינו נלחם נגד עיראק לשם שחרור כוויית , אלא מיישם תוכנית 
ישנה לשבור את עיראק כמדינה ערבית חזקה . ארצות - הברית ושותפותיה , בכלל 
זה ישראל , לא יכלו לשאת שקיימת מדינה ערבית חזקה . הם חששו שעיראק חזקה 
תביא להפלת המשטרים השמרניים הנוטים למערב . הם חששו מאובדן עמדותיהן באזור 
ומאובדן אחיזתם בנפט שבמפרץ הפרסי . ארצות - הברית והמערב לוחמים בעיראק 
באכזריות רבה , כביכול מתוך הגנת הצדק . אם הם שוחרי צדק באמת , מדוע 
אינם מיישמים אותו לגבי העם הפלשתיני זה יותר מ42 שנה ? " והוא מוסיף : 
" כאזרח סורי יש לי ביקורת על עמדתה הרשמית של ממשלת סוריה . היא לא היתה 
צריכה לשלוח צבא למפרץ לצדם של צבאות הקואליציה . בזירה הפוליטית היא היתה 
צריכה לתמוך בעיראק , ובתחום ההומניטרי היה עליה לפתוח את גבולה לפליטים 
עיראקים " . גם הוא משוכנע כי לא ייתכן שלום בין סוריה לישראל בלא פתרון 
הבעיה הפלשתינית . " ארצות - הברית נוהגת בשתי אמות מידה מוסריות " , הוסיפה 
אישתו , " אחת כלפי עיראק והשנייה כלפי ישראל . שתיהן כבשו שטחים לא - 
להן . את עיראק מפציצים ואת ישראל מחמשים " . כשנשאלה מה נותר ממידת השחרור 
שהשיגה האישה הדרוזית ברמת הגולן בעקבות חלקה בשביתה הגדולה ב2891 , השיבה : 
" הנשים הדרוזיות בסוריה ובלבנון היו תמיד יותר משוחררות מהאישה הדרוזית 
בפלשתין ובמדינת ישראל , מתוקף השתתפותן במאבקים השונים . ברור שמושג 
השחרור שלנו שונה ממושג השחרור במערב . שלנו תואם את התרבות ואת המסורת 
שלנו , אבל מי שמשתחרר פעם אחת אינו נותן לגלגל לשוב לאחור " . 
