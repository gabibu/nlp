, ההירתמות הטוטלית של הפלשתינאים לעגלתו של סדאם חוסיין ומעצר של אחד 
מהבולטים בבני - השיח בגין ניסיונות ריגול למען עיראק בשעת מלחמה , כל אלה 
לא הזיזו את השמאל הישראלי מדעותיו הבסיסיות . אני קורא דברים של אנשי השמאל 
( כמו יוסי ביילין , דדי צוקר ואחרים ) ומשתומם . שוב הוכח , הם כותבים , 
שבעידן הטילים אין חשיבות לעומק אסטרטגי וכי בלא הסכם עם הפלשתינאים לא 
ישקוט המזרח התיכון . קפמאבינידוע שאנשי השמאל , בניגוד לרגשנים של הימין , 
הם אנשים רציונלים שהנחותיהם נגזרות מן המציאות . חייבים , על כן , כחודש 
לאחר תהילתה של מתקפת הטילים , לשאול כמה שאלות רציונליות באשר לטיעונים 
שהשמאל משתמש בהם כדי לשכנע את הציבור שרק נסיגה תקנה לנו שלום וביטחון . 
נדמה לעצמנו שסדאם חוסיין היה כובש את כוויית בשעה שבארה"ב היה שולט ממשל 
הדומה לזה של גימי קרטר , למשל . ואמריקה כזאת , עם ממשל חלש , לא היתה 
מגייסת את כוחותיה , לא היתה מכוננת קואליציה ולא היתה יוצאת למלחמה . 
וסדאם חוסיין , אחרי סיפוח כוויית , ואולי אף סיפוח סעודיה והאמירויות , 
היה פונה מערבה כדי להגשים את המטרה האידיאולוגית הבאה של הבעת , מחיקת 
הנטע הזר הציוני . בשטחי יהודה ושומרון היתה קיימת באותו זמן , כשאיפות 
השמאל , מדינה פלשתינית מפורזת . מתחת לפני השטח היו לוחשות בה , כפי 
שקורה עכשיו בירדן , הגחלים האיסלמיות והפאן - ערביות . מדינה זו היתה 
מזמינה ( באמת , ובלא מרכאות כפי שקרה בכוויית וכפי שקורה עכשיו בארצות 
הבלטיות ) את סדאם חוסיין להיכנס אליה ולהציב בה את אלפי הטנקים והתותחים , 
המסוגלים לירות פגזים בעלי ראש כימי במרחק חמש דקות מכפר - סבא . אם ההפצצות 
המאסיוויות של האמריקאים הוכיחו משהו , הן הוכיחו את חשיבותו של השטח , 
של העומק האסטרטגי . ראו עד כמה הם חוששים להיכנס לקרב היבשה , למרות 
כוחם המכריע באוויר , וכל העולם ממתין לקרב על הקרקע שבו , ורק בו , תוכרע 
המערכה . וגם הטילים של סדאם חוסיין מוכיחים זאת . האבידות המעטות שהם גרמו 
לאוכלוסייה האזרחית הישראלית והיכולת של רוב הציבור ( לבד מאלה שיצרו אידיאולוגיה 
מהאי - עשייה , מהפחד ומהבריחה ) לנהל אורח חיים כמעט נורמלי הן תוצאה 
של העומק האסטרטגי . לו היו בסיסי השילוח של סדאם חוסיין קרובים יותר , 
הוא היה בוודאי משגר את טילי הסקאד קצרי - הטווח שעליהם הצליח להרכיב פצצות 
כימיות , כפי שעשה לאיראן . לולא העומק האסטרטגי , מטוסים , ולו ספורים , 
היו מצליחים לחדור ולרוקן את מטענם הכימי או הבקטריולוגי . והאם יכול מישהו 
להעלות בדעתו מה היה קורה אם שדה המערכה היבשתי מול סדאם היה כ02 ק"ם מתל - 
אביב , כשהטנקים של צה"ל מתאמצים לעצור התקפה שיורדת מהרי המדינה הפלשתינית , 
במקום להילחם בשריון העיראקי , כפי שהמצב מאפשר היום , מעמדות שולטות 
מעל בקעת הירדן או , אם יהיה צורך , מתוך ירדן עצמה ? סדאם שואף להשמיד 
את ישראל לא משום שאיננו מוותרים על שטחי יש"ע לטובתה של מדינה פלשתינית . 
גם אצל הפלשתינאים , שכרתו עמו ברית הרבה לפני 2 באוגוסט 0991 , הסיבה 
העיקרית לצהלות בנפול הסקאדים על תל - אביב אינה העובדה שאנו מונעים מהם 
הגדרה עצמית . לאלגירים , לירדנים ולתימנים יש מדינות חופשיות וגם הם צוהלים 
ותומכים בסדאם , ומאותה סיבה עצמה ; משום שהבטיח בפומבי , באפריל 0991 , 
להשמיד את מחציתה של ישראל . וכך המצב בקרב רוב ההמונים , ואולי אף השליטים , 
באותן מדינות ערביות ומוסלמיות שהצטרפו , לא מאהבת ציון , לקואליציה האנטי - 
חוסיינית . קפמאבינהשמאל הישראלי כועס מאוד על " הטעות הפוליטית " שעשו 
הפלשתינאים . איך יכולתם לעשות את הטעות הזאת , שואלים המחזרים המאוכזבים 
את חוסייני ואת נוסייבה . הרי כפסע היה ביניכם ובין מדינה משלכם . האינתיפאדה 
הביאה להזדהות בין - לאומית עם שאיפותיכם . גם בדעת - הקהל הישראלית היו 
לכם הישגים נכבדים , נפלתם על הראש ? מה שהשמאל לא הבין בעבר ואינו רוצה 
להבין עד עצם הימים הללו הוא , שהפלשתינאים לא שינו כהוא - זה את המטרות 
שהציבו לעצמם באמנה הפלשתינית . בשנים האחרונות , מסיבות טקטיות , הם 
ניסו להסתיר זאת ועכשיו פשוט הסירו את המסיכות שלבשו בנשפי המסיכות הרבים 
שקוימו עם השמאל הישראלי , הן הנאיווי והן הלא כל - כך נאיווי . קפמאבינעובדה : 
כאשר עמדה לפניהם הברירה , המשך ההתקרבות המדינית ההדרגתית לעבר הסכם כלשהו 
עם ישראל או מתן יד לשאיפת סדאם חוסיין , תוך כדי סיכון ההישגים הפוליטיים 
הרבים שהשיגו , הם ויתרו כאיש אחד על כל ההישגים . סדאם חוסיין , שבישר 
להם על הקמתה של אימפריה ערבית גדולה , בלא זרים בתוכה , מהים התיכון ( 
בשלב זה ) ועד לים הערבי ( גבול זמני ) , קלע לשאיפותיהם האמיתיות , 
ולא השמאל הישראלי שדיבר אתם על מדינה פלשתינית קטנה בשטח ומוגבלת בסמכויות . 
ואף על פי שהם יודעים שבתוך הממלכה הסדאמית לא יהיה כלל מקום למדינה פלשתינית 
נפרדת , לא היו להם התלבטויות . עד כדי כך חזק ועמוק אותו רגש פאן - ערבי 
בראשיתי שמפעם בהם , שגם עתה , כאשר מתברר להם שחלום האימפריה הערבית עומד 
להיות חלום באספמיה , ושבעלות הברית עומדות להחזיר את עיראק לגודלה הטבעי 
( והאינטרס שלהם מחייב , כמקובל בעולם הערבי , לקפוץ מעגלת המפסיד ולנסות 
לתפוס טרמף על עגלת המנצח ) , הם ממשיכים להעדיף את דרך הסקאד על פני דרך 
השכל הישר ומשדרים לנו , ביושר ובגלוי , בין השאר באמצעות הטלוויזיה הישראלית , 
כי סדאם חוסיין הוא גיבורם , כי שאיפותיו הן שאיפותיהם וגורלו הוא גורלם . 
והשמאל הישראלי , שבוי ומאוהב עד כלות בסיסמאותיו הישנות , ממאן לראות 
ולשמוע , ומפטיר כבאשתקד את הפטרת המדינה הפלשתינית . 
