גת בנה האוטיסט בן ה61 , השמיעה אתמול בבית המשפט המחוזי בת"א וידוי קורע 
לב על הנסיבות שהביאוה לביצוע המעשה . " אני פונה אליך בתחינה " , אמרה 
לשופט אריה אבן - ארי , " ומבקשת שתעזור לי להימנע מחשיפת זכרו הקדוש של 
בני יחידי היקר לי מכל , שאהבתי העמוקה אליו הביאה אותי ביאושי להחלטה לקפח 
את חייו חיים מלאי ייסורים של נפש שסועה . ראיתיו מאבד את צלם האנוש , 
שהאל הטוב נתן לברואיו . הייתכן כי את בני שכח ? בהתייחסה לעונש הצפוי 
לה אמרה לב : " זכרו הטהור והזך חשוב אלף מונים מריצוי עונש כבד וממושך . 
אנחנו ידענו שנים רבות כלא ממשי מהו " . לב סיפרה על התפתחות המחלה : " שלוש 
שנות חייו הראשונות היו תור הזהב של חיי . ביום הולדתו השלישי הוא קיבל 
את ההתקף הקשה הראשון שלו , שנמשך שמונה ימים רצופים . ההתקפים קורעי הלב 
חזרו בתדירות קבועה , כשהם מתעצמים והולכים " . בבית המשפט נשמעו גם עדויות 
אופי . עדינה מישורי , מנהלת בית הספר לאוטיסטים שבו למד הנער אבי לב , 
העידה כי מסירותה של הנאשמת לבנה היתה יוצאת דופן . " כך היה גם בתקופה 
האחרונה , כשהצוות התקשה להתמודד עם הנער , שהיה מסוכן לעצמו ולסביבתו . 
בכפר עופרים לא היה מקום לקלוט ילד נוסף , וביה"ח הפסיכיאטרי " אברבנאל " 
נותר המסגרת היחידה שיכלה לקלוט אותו . צביה לב לא היתה מסוגלת למסור את 
אבי למקום כזה " . קפידבינאחותה של צביה לב , תקוה , סיפרה כי בחמש השנים 
האחרונות ראו הוריה את נכדם אך ורק בתמונות . " המשפחה שלנו היתה שבורה 
במשך 61 שנים , ועכשיו היא מרוסקת . אני מבקשת מהשופט לעזור לנו לאסוף 
את הרסיסים " , אמרה . נציגת התביעה , עו"ד זיוה קנדל , הדגישה בטיעוניה 
לעונש שהעבירה הזו שונה ממקרים אחרים של הריגה ; אך עם זאת ביקשה שביהמ"ש 
יתן תוקף לעקרון קדושת החיים , שהפרתו מחייבת ענישה . פרקליטתה של לב , 
עו"ד שירה דונביץ , הביעה את תודתה על הגישה האנושית שגילתה התביעה . 
היא ביקשה להסתפק בעונש של עבודות שירות , בהדגישה כי אין צורך בענישה מרתיעה . 
" הדבר המניע הורים כאלה הוא אהבתם לילדיהם ולא אימת העונש " . מועד מתן 
גזר הדין טרם נקבע . 
