שלושה אנשי קולנוע יקבלו את פרס שר החינוך לקולנוע שיוענק באפריל הקרוב 
ב"ערב הצדעה לקולנוע הישראלי " בסינמטק תל - אביב : זיוה פוסטק , דינה 
צבי ריקליס ותמיר פאול . השלושה נבחרו מבין 14 אנשי קולנוע שהגישו את מועמדותם , 
כשהם מפרטים את עברם הקולנועי ואת תוכניותיהם . דינה צבי ריקליס , בימאית 
הסרטים הקצרים " כורדניה " ו"נקודת תצפית " , מתכננת להמשיך בשנת המלגה 
את עבודתה המשותפת עם אבי מוגרבי . מוגרבי עיבד לתסריט את ספרה של רונית 
מטלון , " סיפור שהתחיל בלוויה של נחש " , האמור להיות סרט באורך מלא , 
בבימויה של דינה צבי ריקליס . היא עובדת עם חנה אזולאי - הספרי על תסריטה 
" שחור " , האמור להיות גם הוא סרט באורך מלא . תמיר פאול הוא בוגר אוניברסיטת 
ניו - יורק , בימאי הסרט " אל עצמי " , שזכה בפרסים ראשונים בפסטיבלי הקולנוע 
של פרנקפורט ווינה , ובימאי תוכנית הילדים של ערוץ 2 , " ועכשיו ברוך " . 
הוא מתכנן לעבוד על תסריט שהוא כותב עם שמעון ריקלין , שנועד תחילה להיות 
סרט באורך מלא , ומסתמן כרגע כדרמת טלוויזיה . פאול שחושש לדון בתוכניותיו , 
ומוכן לומר רק שהסרט הוא עיבוד של ספר . את מחציתה השנייה של השנה הוא 
שואף להקדיש לענייני ההפקה . זיוה פוסטק היא קולנוענית ותיקה , שנטלה חלק 
בהפקות רבות בארץ ובחו"ל . היא היתה שותפה לכתיבת תסריט " שואה " של קלוד 
לנצמן , והיא היתה עורכת המפעל הקולנועי הזה . גם היא מעדיפה שלא לגלות 
את תוכניותיה . היא חשה מחויבות לנצל את שנת המלגה , ומודה בחצי - פה כי 
היא עומדת להקדיש אותה לכתיבת תסריט . בימים אלה עסוקה פוסטק בעריכת סרטה 
של אילת מנחיימי , " אבא גנוב 3 " , בהפקתו של יהודה ברקן . היא מתייחסת 
לעבודה זו באותה מידה של רצינות שבה היא מתייחסת לתוכניות היצירה האישיות 
שלה . זו הפעם השלישית שמוענק פרס שר החינוך לקולנוע . זהו חלק מיוזמה שנקט 
בזמנו יצחק נבון להרחיב את מתכונת " פרס היצירה " , המוענק לסופרים , לתחומי 
עשייה תרבותית נוספים כמו אמנות פלסטית , ציור , תרגום וקולנוע . בשנה 
שעברה זכו בפרס אורנה בן - דור , סרז אנקרי ומיכל בת - אדם . היוצרים יקבלו 
במשך שנה משכורת של מורה אקדמאי בעל תואר מסטר בשיא הוותק שלו , כדי לאפשר 
להם להתפנות מעול הפרנסה ליצירה בלבד , אבל איש מבין הזוכים השנה אינו יודע 
בדיוק גובה הסכום החודשי אותו יקבלו . אורנה בן - דור אומרת שהיא קיבלה סכום 
של כ001 , 2 שקלים בחודש . לדבריה , שנת המלגה הזאת היתה נפלאה : " אינני 
יודעת איך אחלים מזה " . היא תיכננה במקור לעבוד במהלך השנה על כתיבת תסריט 
על פי הספר " שושן לבן , שושן אדום " של דוד שיץ , והשקיעה לבסוף את 
מרבית השנה בכתיבה והפקה של דרמת טלוויזיה על שרה אהרונסון , שהיתה בעדיפות 
שנייה בתוכניותיה . פנייה של אולפני הרצליה גרמה לה לשנות את סדר העדיפויות . 
בן - דור אומרת שלא חשה מחויבות רשמית " להיות פורה " , אבל עברה עליה שנה 
יצירתית מאוד . " הפנאי הכלכלי שיחרר אותי מכל מיני חלטורות " . 
