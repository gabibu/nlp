מה רוצים מאתנו ? אני לפחות מבקשת ומתחננת שבימים טרופים אלה , בלילות 
ללא שינה , המלווים במתח , בחרדות , ובתחושות אין - אונים שכל הפסיכולוגים 
והסקסולוגים אינם יכולים להם , יחליטו ברשויות המוסמכות , פעם אחת ולתמיד , 
היכן עלינו להימצא בהתקפת הטילים הבאה . שיאו של הבלבול הלאומי היה בהופעתו 
הלא - צפויה של ראש הג"א , תא"ל אורי מנוס , בטלוויזיה . הלה השתרע במלוא 
אורכו בכורסא , כמו החסיר מספר ניכר של לילות שינה , ניסה להבהיר ועירפל 
עוד יותר , ובסיכומם של דברים אין אנו יודעים עוד אם יהיה זה חדר אטום או 
מקלט . על כך אפשר לומר שמה שטיפש אחד מקלקל לא יתקנו חכמים רבים . וכך , 
לאחר שקם מכסאו הגיעו בהולים לאולפן הטלוויזיה דובר צה"ל , תא"ל נחמן שי , 
ולאחריו הרמטכ"ל , ורק שר הביטחון שהה כנראה בארצות הברית . אפילו נחמן 
שי , לפי שעה מיתוס לאומי , היה נרגז וחסר - סבלנות . ומה הפלא אם תא"ל 
מנוס הוציא אותו מכליו . הוא , על כל פנים , החזיר אותנו לחדר האטום . 
הרמטכ"ל גם הוא נדרש לסוגיה , והוא הופיע כפרשן מטעם מנוס . אחריו הופיעה 
שורה ארוכה של אישים , כולל שר הביטחון לשעבר , יצחק רבין ; הוא יורד 
למקלט . ובתוך כל הוויכוח הזה מתעורר חשש בלב שאולי באמת החדר האטום הוא 
פתרון בלית - ברירה , משום שבמשך כל הזמן הזה , וגם בתקופה שקדמה למלחמה , 
לא דאגו למיגון מתאים לאוכלוסייה האזרחית , וגם מערכת המודיעין נכשלה , 
ועכשיו לא נותרה ברירה אלא לתמרן . ובינתיים , מאין הגיח תא"ל מנוס מחדר 
אטום או ממקלט ? 
