ניו יורק ( מיוחד ל"הארץ " ) . חוסר עקביות בדיווחים על פגיעות בטנקים 
ובארטילריה של הצבא העיראקי בכוויית וסתירות באומדנים בין אלה שמוסר הפיקוד 
העליון בריאד לבין אלה המדווחים על ידי סוכנות הביון המרכזית , פוגעים באמינות 
ההערכות של שיעור הפגיעות כך כתב אתמול העיתון ניוזדיי . מומחים בפנטגון 
קובלים , כי אומדני פגיעות הנמסרים על ידי הפיקוד העליון בריאד , הם לעתים 
קרובות מוגזמים ומספר הטנקים וקני הארטילריה שנפגעו לפי הערכות הפיקוד הוא 
גדול פי שלוש מהערכות גורמי ביון אזרחיים . לפי אומדן הפיקוד העליון שפורסם 
בשבוע שעבר , הפצצות האוויר המאסיוויות השמידו כ%03 מהעוצמה הצבאית העיראקית 
המרוכזת בכוויית . בה בעת פירסמה סוכנות הביון המרכזית הערכה לפיה רק % 01 
מהעוצמה העיראקית הושמדה בהפצצות . מומחים בפנטגון קבעו , כי מתקפה יבשתית 
תתחיל רק לאחר הוכחות מוצקות ש%05 מהכוח העיראקי בכוויית יושמד . הסתירות 
ואי העקביות נגרמים בגין הבדלים בתהליך איסוף המידע וניתוחו , הקיימים בין 
הפיקוד העליון לבין גורמי ביון אזרחיים . הפיקוד בריאד מסתמך בעיקר על מידע 
שמוסרים טייסים החוזרים מגיחות הפצצה ותקיפה , וכן על צילומים של מטוסי 
ביון . חלק מהמידע שהפיקוד בריאד מפרסם , מבוסס על פרטים שמוסרים שבויי 
מלחמה עיראקים . סוכנות הביון המרכזית מסתמכת בעיקר על צילומים של לווייני 
ריגול , שבדיקתם וניתוחם נמשכים שלושה - ארבעה ימים . מקורות בקהיליית 
המודיעין האזרחית טוענים , כי טייסים נוטים להפריז בדיווחיהם על פגיעות 
שהשיגו בגיחותיהם . לדברי מומחה אחד , במקרים רבים יש להפחית בשליש משיעור 
הפגיעות עליהם מדווחים טייסים . העיתון מוסר , כי גורמי ביון בוואשינגטון 
קובלים על איכות הדיווח על פגיעות של הפיקוד העליון בריאד ומפקפקים באמינות 
דיווחים אלה . בה בעת , שני הגופים , הפיקוד העליון וסוכנות הביון המרכזית , 
עומדים בתוקף על אמינות הדיווחים שלהם . דובר מטעם הפטנגון אישר , כי קיימים 
סתירות בדיווחים על פגיעות . קפידבינבכתבת תחקיר נפרדת מצטט העיתון מומחים 
שהביעו הערכות כי שיעור האבידות הצפוי לכוחות בעלות הברית במיתקפת הקרקע , 
הוא גבוה מזה שמפקדים מוכנים להודות . לדברי מומחים אלה , לעיראקים ניסיון 
רב בירי אמצעי לוחמה כימיים באמצעות קני ארטילריה , בעוד שהאמריקאים לא 
התנסו בנשק כימי מאז מלחמת העולם הראשונה . החיילים העיראקים המוצבים בקו 
הראשון , למרות התיאורים על מצבם הקשה , הם מנוסים ומאומנים יותר מהאמריקאים . 
תוכנית המיתקפה היבשתית האמריקאית מבוססת על ההנחה כי החיילים העירקיים 
ייאלצו לצאת מהחפירות ומהביצורים וניתן יהיה לפגוע בהם . אך הניסיון של 
מלחמת איראן - עיראק מוכיח , כי הנחה זו מבוססת על חשיבה מוטעית . נוסף 
לכך , חרף ההפצצות האוויריות המסיוויות , לעיראק עדיין יותר טנקים וקני 
ארטילריה מאשר לחיל המשלוח הרב - לאומי . העיראקים עדיין לא עשו שימוש בטילי 
קרקע - אוויר שברשובתם ושומרים במקומות מיסתור מסוקים צרפתיים חדישים הנושאים 
את הטיל אקסוסט שפגיעתו הרסנית . הצבא העיראקי גם נמנע עד כה מירי בתותחים 
כבדים שברשותם כדי לא לגלות את מיקומם . מפקדים אמריקאים שמים מבטחם בעליונות 
האווירית שמטוסי חיל המשלוח השיגו , ובעובדה ששליטה מוחלטת בשמים מונעת 
מהעיראקים להשתמש במטוסי ביון כדי לחשוף את מיקום העמדות האמריקאיות . 
