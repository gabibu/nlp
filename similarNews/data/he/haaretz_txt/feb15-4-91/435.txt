שתי תלמידות , שני זוגות , שתי עקרות בית , שני בני 41 ותמהוני אחד הגיעו 
מיוזמתם לתיאטרון בית ליסין , בשעת צהריים שטופת שמש , למופע סטנד - אף - 
קומדי של וילוזני . כמה מעובדי התיאטרון באו לתגבר את הקהל . גם שלוש נשים 
מרמת גן ששתו קפה בחוץ התבקשו להיכנס לאולם המרתף העליון , ואפשר להתחיל . 
וילוזני , שרגיל לשעות עבודה אחרות לגמרי , התחיל בחלוקת הפרסים : " תודה 
לכם שבאתם , ובגלל שאתם כל - כך אמיצים אני רוצה להודות לכל אחד מכם אישית " . 
הוא לוחץ את ידו של כל צופה , ומעניק לכל אחד שתי מדבקות בחתימתו : " אני 
טיל אביבי " , " תל אביב עיר בלי הפסקאד " . כתב קול ישראל משדר את המופע 
בשידור חי , ושואל את וילוזני אם קהל צוחק בימי חרדה : " אי אפשר לדעת . 
הבאנו לפה קהל בהסעות מאורגנות . כולם לובשים מסכות ואטומים בניילונים 
וסלוטייף . אני פשוט לא רואה אם הם צוחקים . בימים כאלה לא באים לסטנד - 
אף - קומדי אלא לסיט - דאון - טרגדי " . הוא סופר את הצופים ומחלק אותם לאזורים . 
כל אזור מקבל הנחיה מתי למחוא כפיים . התמהוני מתפרץ עם בדיחה : " למה 
נחמן חילק את הארץ רק לששה אזורים ? כדי לא לתת לאזור ז הוראות לצאת ולהיכנס " . 
וילוזני מביט עליו ברחמים : " תגיד לי , גם לפני המלחמה היית ככה ? לא 
שהוא עצמו לא ככה . " מאז הטילים יש מיתון בתפקוד המיני . מי סובל מבעיות 
זקפה ? רגע , מה , אני גס מדי בשבילך ? " הוא עט מישהי שמצחקקת , 
" בוטה , וולגרי ? אני מדבר בשפה שאת מבינה . את רוצה שנעבור למשהו יותר 
תרבותי ? " הוא עובר למונולוג של אותלו באנגלית . היא לא מזהה מה זה . 
" אני חייב למצוא ארץ אחרת , לא מקובל עלי שאת ואני נמצאים באותה ארץ " . 
הוא פורש מפה של העולם ושואל , " מכל המקומות אנחנו דווקא פה . למה לא 
נולדנו גרינלנדיים ? היינו באים עכשיו לסטנד - אף בגלישת סקי " . וילוזני 
שואל את צופיו מה גילו על עצמכם מאז המלחמה . " אני גיליתי שלא כדאי להיות 
אתי בחדר האטום . אני לא מסוגל לראות אנשים בלחץ , אנשים לא רגועים . 
אמרו לי שאני היסטרי . אני היסטרי ? אני היסטרי ? " הוא צורח בהיסטריה . 
" אני ואבי לא כל - כך מסתדרים . באזעקה הייתי לידו וראיתי שהוא לא הוציא 
את השמיצי של הפקקי . חשבתי , להגיד לו או לא להגיד לו , להגיד לו או 
לא להגיד לו . אמא שלי כבר שבועיים לא מדברת אתי . אמרתי לו " . גם כשאוהבים 
אותנו זה לא טוב לו . " עכשיו פתאום כולם אוהבים אותנו בעולם , האמריקאים 
מרחמים עלינו , מעריצים אותנו . אני שואל : איפה הייתם כשביקשתי גרין 
קארד ? " מהקהל משיבים שהם דווקא לא רוצים לעזוב את הארץ . וילוזני מביט 
בקהל מוקסם : " אני מעריך אתכם . אני עכשיו אנגן לכם שיר תודה . אני 
לא יודע לנגן " . מתיישב ליד הפסנתר ושר : " ואולי , לא היו הטילים מעולם " . 
לפני סיום יש לו כמה הצעות ייעול . " למה שרב כבד ? למה כל הזמן להזכיר 
לעצמנו את הבעיות שלנו ? למה לא מוס שוקולד , מוס שוקולד ? " הוא שולף 
את המסיכה כדי להדגים כיצד ניתן להתמודד עם בעיית חשיפת הפילטר לגשם : לועסים 
מסטיק . כשמתחיל טפטוף מדביקים את המסטיק על ראש הפילטר , ותוקעים בו מטריית 
נייר זעירה . " אם הטפטוף הופך לסופה , שולפים כובע מיוחד עם קסקט ענק " . 
כך , חבוש קסקט ומסיכה עם מטריונת בקצה , הוא נפרד מ41 הצופים : " תודה 
לכל אחד מכם , ותבואו גם ביום ששי " . 
