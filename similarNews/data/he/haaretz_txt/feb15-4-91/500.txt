ניו - יורק ( מיוחד ל"הארץ " ) . בניסיון נואש להיחלץ ממשבר פיננסי מתמשך , 
מתכוננות חברות - התעופה האמריקאיות הגדולות לנקוט צעד חריג ולבקש סיוע 
ממשרד האוצר הפדרלי על כך דיווח אתמול וול סטריט זורנל . העיתון מוסר כי 
אחדות מחברות - התעופה הגדולות שוקלות פנייה לאוצר הפדרלי שיעניק להן רשות 
מיוחדת לדחות בשנה את הפקדות המסים המוטלים על כרטיסי הטיסה ולהשאיר בידן 
לפחות % 01 מכלל המסים . כוונתן להשתמש בכסף זה כהון נזיל שיקל עליהן לעמוד 
בהתחייבויות שוטפות ולנקוט צעדי השתקמות . סכום כספי המסים שגובה האוצר 
הפדרלי מכרטיסי טיסה נאמד בארבעה מיליארד דולר בשנה . התוכנית , כותב העיתון , 
עלתה בראשונה לדיון בסתיו , לאחר האמרת מחירי הדלק וירידת תנועת הנוסעים . 
" באחרונה החריף מצבן של חברות - התעופה ופנייה לסיוע מצד האוצר הפדרלי 
הפכה אקטואלית יותר " , כותב העיתון . מומחים הוסיפו , כי מלבד בקשה לעכב 
הפקדת המסים , שוקלות חברות בקשות לערבויות ממשלתיות להלוואות . עיכוב בהעברות 
כספי המסים זקוק לאישור מטעם הקונגרס . מנהלי חברות - תעופה מתכוננים להעלות 
בקשה זאת בישיבה מיוחדת של ועדה מטעם הסנאט שהתחילה אתמול בשמיעת מומחים 
בנושא של מיזוגים בין חברות תעופה ועסקותיהן עם חברות - תעופה זרות . נשיא 
התאחדות התחבורה האווירית ( אייר טרנספורט אסוסיאיישן ) רוברט ארונסון , 
אמר לעיתון , כי מאז הסתיו החמיר מצבן הפיננסי של חברות התעופה בגין הפסדים 
עצומים שספגו ברבעון האחרון של 0991 וסימנים ברורים כי הפסדים יימשכו גם 
ברבעון הראשון של השנה . ארונסון הזהיר , כי אם האוצר הפדרלי ידחה את פניות 
חברות התעופה ויסרב לסייע להן , המשבר המתמשך יגרום להתמוטטות הענף ותידרש 
" תוכנית מרשל " להצלתו . וול סטריט זורנל מצטט מנהלי חברות - התעופה שאמרו 
כי הם זקוקים באורח נואש להזרמת הון נזיל . מנכ"ל אמריקה ווסט מציע כי האוצר 
יאשר עיכוב של ששה חודשים בהפקדת כספי המסים והסכום שיישאר בידי החברות ישולם 
לאוצר לסירוגין בתקופה שבין 5 לעשר שנים תוף תשלום ריבית . יחד עם זאת , 
הביעו מומחים חשש כי השתתפות האוצר הפדרלי בחילוצן של חברות תעופה גדולות 
עשויה לחדש מעורבות הממשלה בענף , לאחר שמאז שנת 8791 בוטלו הגבלות ותקנות 
ממשלתיות . העיתון העריך אתמול כי התוכנית עלולה להיתקל בתגובה צוננת מצד 
ממשל הנשיא בוש והסתייגות מצד הקונגרס . סנאטור אחד התבטא כי על רקע הגירעון 
העצום בתקציב הפדרלי , ספק אם הקונגרס יאשר בקשה לעיכוב הפקדות של תשלומי 
מסים . שר התחבורה סמואל סקינר ויועציו מתייחסים בשלילה לפנייה הצפויה מצד 
חברות התעופה בנימוק כי סובסידיות ממשלתיות לענף אינו מתיישבות עם ביטול 
ההגבלות והתקנות . ניו - יורק טיימס מסר אתמול כי מסתמנת התאוששות בתנועת 
טיסות עסקים של ראשי חברות גדולות . לדברי ניו - יורק טיימס חששות אלה שככו 
במקצת ומנהלי חברות גדולות חידשו את נסיעותיהם למערב - אירופה . גם מבצעי 
ההנחות והאשראי שפאן - אם וטי - וי - איי הכריזו סייעו להתאוששות בטיסות 
עסקיות . מנהל מחלקת הנסיעות של חברת אמריקן - אקספרס אמר לעיתון , כי 
מורשת עלייה ברורה בפניות למידע על טיסות . 
