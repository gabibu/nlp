יש להניח שבקרב 81 מיליון חברי ה"נומנקלטורה " הסובייטית חברי מפלגה , 
ראשי הביורוקרטיה וצמרת הצבא בעלי זכויות היתר הרבות בברית - המועצות מעולם 
לא היתה התלהבות גדולה לגלסנוסט ולפרסטרויקה : רפורמות כלכליות ממשיות וחופש 
אמיתי היו מחסלים את מרבית זכויות היתר של כולם ואת עצם הפרנסה של רבים מהם . 
לכן , היה זה טבעי שעשו יד אחת להכשלת הרפורמות ולהחנקת חופש הביטוי . 
בהערכת המצב שנוצר עתה מסתמנת תמימות דעים מפתיעה בין שר ההגנה האמריקאי 
לבין ראש ממשלתה השמרני של בריה"ם . בעדותו בפני ועדת בית הנבחרים שדנה 
בתקציב ההגנה האמריקאי החדש אמר דיק צייני כי " אין ספק שהכלכלה הסובייטית 
מתמוטטת , והשאלה היא רק באיזו מהירות " . התפתחות זאת , המשיך צייני , 
מעוררת סכנה של מהומות פנימיות ואף של מלחמת אזרחים . הפעילות הכלכלית 
הסובייטית הצטמצמה אשתקד בכ%01 . בראיון ליומון האיגודים המקצועיים " טרוד " 
הביע ראש הממשלה הסובייטי החדש , ולנטין פבלוב , פסימיות מופלגת : לדבריו , 
התפוקה הסובייטית ירדה בינואר 1991 , לעומת אותו חודש אשתקד . גם אם פבלוב 
הפריז בהערכותיו כדי להצדיק את האמצעים הכלכליים הקיצוניים ( החרמת שטרות 
מעל 05 רובל , הקפאת חסכונות , העלאות מחירים וכו ) , אפשר שהיה קרוב 
יותר למציאות מאשר האמריקאים . " תוכנית 005 הימים " שנועדה להנהיג בבריה"ם 
כלכלת שק , ואותה הגיש גורבצוב אשתקד , נתקלה בהתנגדות חריפה של השמרנים 
ושל הממסד הממשלתי והמפלגתי . השלטונות , למעשה , כלל לא ניגשו לביצועה ; 
יוזמיה התפטרו , מאוכזבים מנסיגת גורבצוב . האינפלציה המשיכה לדהור , 
מורת הרוח בציבור העמיקה , ואז באה , בראשית השנה , החלפת שטרות של 05 
ושל 001 רובל ( עד 000 , 1 רובל לנפש ) , שפירושה היה הפקעת החסכונות 
הקטנים והבינוניים . היא הוגדרה בפי כלכלנים מערביים , כמעט פה אחד , 
כהודאה רשמית במות הפרסטרויקה . במכה אחת הצליח פבלוב לחסל את התחלות היוזמה 
הפרטית ( אשר בתנאים הקיימים בבריה"ם לא יכלה לתפקד אלא באמצעות המזומנים 
שהוחרמו ) , את שארית האמון במטבע הסובייטי , את ראשית אמינותה של מערכת 
הבנקאות הסובייטית ואת התקוות לעידוד חיסכון בקרב האוכלוסייה . הענקת סמכויות 
לק - ג - ב לבקר את הנהלת החשבונות ולהחרים מסמכים במפעלים הבטיחה גם שמעט 
היזמים הסובייטיים , והיזמים הזרים הבודדים , שתיכננו השקעות בתוכניות 
פרטיות , יוותרו על הרעיון ( יש פרשנים שחושדים שזאת היתה אחת המטרות , 
אם לא המטרה העיקרית , של ההוראות החדשות ) . את משבר הליברליזציה והכשלתה 
אי אפשר להפריד מהעימות שבין השלטונות לבין תנועות העצמאות ברפובליקות מצד 
אחד , ומטירוף מערכת המחירים הסובייטית , מצד שני . כיכר לחם עולה כ02 
אגורות , נסיעה ברכבת התחתית כשתי אגורות , לימון בודד ארבעה שקלים וקלטת 
וידאו ( ריקה ) כ05 שקלים . מוצרי צריכה בסיסיים זולים במידה מגוחכת , 
אם וכאשר אפשר להשיג אותם ; מוצרי מותרות ( רהיטים , למשל ) יקרים מחוץ 
לכל פרופורציה לשכר הממוצע . השלטונות מסבסדים את מצרכי היסוד בשיעורים גדלים 
והולכים , ובכל זאת , הסובסידיות שוב אינן מכסות על הפער בין עלות הייצור 
לבין המחיר שהממשלה משלמת למגדל או ליצרן . לכן חדלו היצרנים , בעיקר החקלאים , 
מלספק סחורה למערכת השיווק הממלכתית . הרפובליקות החלו לשלם ליצרנים יותר 
מהמחיר הרשמי כדי להגדיל את האספקה המקומית ; השלטון הסובייטי המרכזי , 
המתחרה על אותם מצרכים , נאלץ להגדיל אף הוא את התשלום ליצרן . זה הביא 
בשנה האחרונה להכפלת תקציב הסובסידיות ( בעוד ההכנסות ממסים ירדו במידה 
ניכרת ) . הקרמלין נאלץ להגביר את הדפסת הרובלים ולהאיץ את קצב האינפלציה . 
חסרי אונים התחילו מומחי המפלגה להעלות רעיונות שונים ומשונים . המדהימה 
מכל היתה הצעתו של יורי פרוקופייב , מזכיר המפלגה במחוז מוסקווה , הנחשב 
מקורב לגורבצוב , שבמקום יוזמה חופשית , צריך להחיות את הכלכלה הסובייטית 
" בשיטות הקפיטליסטיות הממלכתיות " , בנוסח דרום קוריאה או צילה של גנרל 
פינושה . כישלונה של החלפת השטרות ומורת הרוח בציבור התבררו לאלתר . אז 
המציא ראש הממשלה את ההסבר , שההחלפה נועדה להכשיל מזימה של בנקים מערביים 
להציף את בריה"ם במאות מיליארדי רובלים כדי להרוס את הכלכלה הסובייטית . 
אפילו באוזני האזרחים הסובייטים נשמע ההסבר מצוץ מן האצבע . אך בראיון שהעניק 
פבלוב ל"טרוד " היה גם חלק אופרטיווי , שהתקשר עם רעיונותיו של פרוקופייב : 
ראש הממשלה הציג תוכנית " מודרניזציה כפויה " של התעשייה על - ידי השקעות 
ממשלתיות גדולות , החזרת הדגש ממוצרי צריכה לתעשייה הכבדה , הגבלה חמורה 
של תוכניות ההפרטה ושלילת בעלות פרטית על האדמה , בעלות שהיא בבחינת " מרשם 
למלחמת אזרחים " . ליוזמה הפרטית יש מקום רק במפעלים זעירים , בשולי התעשיות 
הממלכתיות הגדולות , אמר פבלוב בראיון . כל התוכניות אינן עונות על הלחץ 
האינפלציוני . פבלוב נאלץ , בסוף השבוע , להודיע על קיצוץ הסובסידיות 
ועל העלאות מחירים לצרכן , " בשיעור ממוצע של % 06 " , אך הכריז כי " הפועל 
מוכרח לקבל פיצוי מלא על ההתייקרויות . בכך חזרה הממשלה לדילמה שבפניה עמדה , 
ושממנה נרתעה , לקראת הפעלת " תוכנית 005 הימים " : אם יינתן פיצוי מלא 
על כל ההתייקרויות , תימשך האינפלציה ; אם הפיצוי יהיה קטן , תבוא תגובה 
חריפה מצד האוכלוסייה , אולי אף חריפה מזאת שאילצה את הממשלה לבטל את העלאת 
מחירי הלחם בקיץ אשתקד . אולי זאת הסיבה ולא " המלחמה בפשיעה " להחלטת 
הממשלה לצרף חיילים אל סיורי המשטרה ב004 הערים הגדולות של בריה"ם . 
