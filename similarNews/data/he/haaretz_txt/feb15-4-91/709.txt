עצרת השמרנים במוסקווה הוכיחה כי החוגים " הקיצוניים " , בראשות תנועת " סויוז " , 
נהנים מגיבוי מלא של ההנהגה המדינית והצבאית בבריה"ם . הפגנת הכוח של חסידי 
הקו הנוקשה הדורשים משטר חירום " כדי לעשות סדר " , אורגנה באופן מלא על - 
ידי מוסדות המפלגה הקומוניסטית והשתתפו בה שרי ההגנה , הפנים וראש הק - 
ג - ב . בימים האחרונים הפעילו החוגים השמרניים לחץ כבד על קצינים ופועלים 
להשתתף בעצרת . אולם גם הפגנת השמרנים אינה מאפילה על הבעת התמיכה המרשימה 
בבוריס ילצין במסגרת הפגנת חוגי הדמוקרטיה יום קודם לכן . למרות מאמצי הארגון 
של הקומוניסטים , הרי בהפגנת החירות ביום ששי , השתתפו מפגינים במספר כמעט 
כפול . כלי התקשורת הממלכתיים שחזרו לשליטה מוחלטת של המפלגה ניסו אמנם להצניע 
את הידיעות על הפגנת הרפורמיסטים , אולם הרושם הברור הוא כי לאחר נאומו 
הדרמאטי בו קרא להתפטרות מידית של גורבצוב נהנה בוריס ילצין מתמיכה איתנה 
בציבור . 
