( ע ) . ביטויי שמחת פורים וסיום מצב המלחמה הורגשו ברחבי הארץ ובעיקר 
בערים הגדולות . מסכות פורים החליפו אתמול את מסכות האב"ך בחוצות גוש דן 
ותל - אביב צהלה ושמחה לאחר ימי החירום והמתח : המונים יצאו לרחובות , 
במזג אוויר נאה ורחוב דיזנגוף נחסם לתנועה . ברחובות תל - אביב הורגשה השמחה 
הכפולה בפרט באזורים שבהם הוקמו במות בידור , כמו , בכיכר דיזנגוף ולב - 
דיזנגוף . בלונה - פארק שבגני התערוכה בתל - אביב שהו רבים והשתעשעו במתקנים . 
גם בקניון ברמת - גן רבתה המהומה והשמחה כאחד : גם השמחה לכבוד היציאה לחירות 
מהחדר האטום וגם שמחת פורים לשמה לאחר שנותרנו עם מסכה אחת וליום אחד . 
" שמחת פורים השנה מסמלת עובדה היסטורית שאין לערער אחריה שבהתמודדות עם 
עמלקי כל הדורות , עם המן העומד עלינו לכלותנו עם ישראל חי ובעזרת השם 
לא יוכלו לו אויבינו " , קבע ראש הממשלה יצחק שמיר בברכה ששיגר אתמול ל022 
עולים חדשים שבתיהם נפגעו בהתקפות הטילים על תל - אביב ורמת - גן . קפידבינאלפי 
ירושלמים גדשו את המדרחוב הירושלמי וביניהם בני נוער רבים בשלל תחפושות . 
צוותי תקשורת רבים ממוקמים במדרחוב ומנסים לקבל את תגובת הרחוב הירושלמי 
לסיום המלחמה , והתגובה ברחוב נעה משמחה רבה ועד אכזבה מכך שמכונת המלחמה 
של סדאם חוסיין לא הושמדה כליל . יו"ר המועצה הדתית בירושלים , הרב יצחק 
רלב"ג , מסר כי השנה היתה עלייה ניכרת במספר המשתתפים בקריאת המגילה . 
בתי הכנסת היו מלאים מפה לפה ובכולם הורגשה אנחת רווחה מביטול הנחיות החירום 
ומתבוסתו של סדאם חוסיין . " השנה כולם היכו פעמיים למשמע השם המן פעם 
אחת להמן הרשע ופעם השנייה לסדאם הרשע " . בכותל המערבי השתתפו כ004 איש בקריאה 
המסורתית . רב הכותל , הרב מאיר יהודה גץ , אמר כי הירצחו של תלמיד הישיבה 
אלחנן אתאלי ברחוב הגיא בעיר העתיקה העיב על השמחה ; " היו חששות רבים 
בלב הציבור שסדאם חוסיין לא חוסל , וכולם היו רוצים באמת שיקרה לו באמת 
מה שקרה להמן הרשע " , הוסיף . 
