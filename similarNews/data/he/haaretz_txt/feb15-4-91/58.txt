ציוד כבד של הקרן הקיימת לישראל מבצע מזה שבועות אחדים עבודות להכשרת קרקע 
בהיקף נרחב עבור משרד השיכון ליד היישוב קציר , תוך גרימת נזקים לחורש טבעי 
ולערכי טבע ונוף . העבודות מבוצעות לצורך הרחבת היישוב קציר , השוכן על 
גבי הרכס המתרומם מדרום לוואדי ערה , בשיפולים המערביים של הר אמיר , כדי 
להפכו ליישוב קהילתי גדול . מדובר בשטח הררי ובו כיפה מיוערת , שחלקים 
ממנו היו מכוסים בחורש טבעי , וכן בחלק משמורת יער . גופי הטבע מתריעים 
זה זמן מה על פגיעות קשות בנוף הטבעי של האזור . עיקר טענותיהם הן שהעבודות 
מבוצעות ללא התחשבות במבנה השטח , באופיו ובהשפעות ארוכות הטווח על איכות 
החיים של התושבים העתידים להתגורר במקום . לדעתם של גופים אלה , המקרה 
של קציר מהווה דוגמה למה שנראה כאי עמידתה של מערכת התכנון והפיקוח על הבנייה 
בלחצים החריפים שמפעיל משרד השיכון . בתשובה לשאלות אמר דובר הקק"ל , משה 
כהן : " עבודות הכשרת הקרקע בקציר נעשות בהתאם לפנייתו של משרד השיכון , 
העומד להרחיב את היישוב ולהוסיף בו כ002 , 1 יחידות דיור לעולים חדשים . 
כ003 דונם מהשטח המוכשר מצוי על שמורת יער . אגף הייעור בקק"ל , בשיתוף 
עם משרד החקלאות , מטפלים בביטול הגדרתה של החלקה כשמורת יער . העבודות 
נעשות לפי תוכניות המאושרות על - ידי כל הוועדות לתכנון ולבנייה , בהתאם 
לחוק " . 
