התופעה המבישה ביותר באירועי מלחמת המפרץ בארצנו היא הביזה והגנבות מבתי 
נפגעי הטילים . אנשים חוזרים לבתיהם לאחר תקופת היעדרות מאונס , ומוצאים 
את דירותיהם ריקות ושדודות בגלל ביזה , שאת נזקיה , כך מתברר , אין הביטוח 
מפני נזקי מלחמה מכסה . באחרונה אנו רואים על המסך הקטן תשדיר שירות של המשמר 
האזרחי , שלמרות הפעילות הרבה המוצגת בסרט זה , למתנדביו אין הרבה תעסוקה . 
לדעתי , יש להפעיל את המשמר האזרחי לשמירה על רכושם של נפגעי הטילים . 
אני בטוח שמתנדביו יראו בביצוע משימה זו אתגר מתאים לימים אלה . ירושלימעד 
היום לקחנו מטפלת זמנית שתישאר עם הילדים . עתה הרשויות המוסמכות קבעו שמערכת 
החינוך תחזור לתפקד כרגיל , כדי לאפשר להורים לחזור ולקחת חלק במאמץ הלאומי . 
במרץ רב נקום בבוקר ונצא לעבודה ב00 . 8 . ב03 . 8 נחזור הביתה כדי לקחת 
את הילד הגדול לבית - הספר ומייד נחזור לעבודה , כדי לצאת ממנה שוב ב00 . 
41 כדי להחזיר את הילדה קטנה מן המעון שנסגר מוקדם . ביום שני נתכבד לשמש 
כהורים תורנים במעון , ביום שלישי אנחנו תורנים בגן של הילדה האמצעית , 
וביום רביעי בבית הספר של הגדול . ביום חמישי לא יאומן יום עבודה מלא . 
ביום ששי לא עובדים ; והנה באה השבת לשם מנוחה משבוע עבודה מפרך . כמה 
טוב שמישהו לוקח על עצמו את האחריות , והמשק יכול לחזור לשגרה . חיפהציבור 
החרשים וכבדי השמיעה נידון בשל נכותו לחרדה נוספת על אלו הקיימות היום אצל 
כל אדם במדינה הפחד מאי - שמיעת האזעקה . חברה מסחרית אחת או שתיים קפצו 
על ההזדמנות , והציעו איתורית רוטטת הקשורה למוקד הג"א , שבאמצעותה יוכלו 
לקויי - השמיעה לדעת , כמו כולם , מתי עומד לנחות טיל . בעיתונות פורסם , 
כי אגודת - החירשים מספקת מכשירים אלה בהשאלה לחבריה . פניתי לברר , ושם 
נמסר לי כי " מספר המכשירים מוגבל ואנו מספקים רק למשפחות של חירשים מוחלטים ; 
ואת הרי בכלל מדברת בטלפון " . מכאן אפשר היה להבין , שאולי אזכה לקבל 
איתורית רוטטת רק אחרי המלחמה , אם בכלל . ארגון כבדי - שמיעה ומתחרשים 
פירסם גם הוא מודעה על הסכם מיוחד לאספקת המכשיר בשיתוף הגוינט . הבירור 
העלה , שתמורת ה"זכות " לשמוע את האזעקה כמו כל עם ישראל עלי לשלם סכום 
כבד בסך 003 שקל לשלושה חודשים ( אחרי הנחה ! ) על - פי הצעה אחת , או 
811 ש"ח פלוס מע"ם לחודש על - פי הצעה שנייה . אלה שאינם שומעים בדרך - כלל 
גם אינם יודעים לצעוק בפומבי . מכתב זה בא להשמיע את צעקתו של ציבור זה 
ככלל , ואת שאט - נפשי מן המצב בפרט . רוב הציבור הנזקק הזה לא ישלם את 
המחיר הגבוה הנדרש ממנו ( אם בשל חוסר - יכולת או משום שהוא חושב כמוני ) 
. ובכן , מה הועילו חכמים בתקנתם ? נכון , מדובר בחברה מסחרית , אבל 
המלחמה לא תימשך לנצח ונדמה לי , שאותה חברה רק תרוויח אם תעשה מחווה הומניטרית 
ותספק את המכשירים בהשאלה , או בחינם . תל - אביבהישראלים התומכים במלחמה 
במפרץ שואפים בעיקר לחיסול העוצמה הצבאית העיראקית . הם מוכנים לשלם את 
מחיר פגיעות הסקאדים בישראל , ואף מחיר כבד לאין ערוך ( לרבות התרחבות 
המלחמה למדינות נוספות וסכנת התקפה כימית , ביולוגית וגרעינית על ישראל ) 
ובלבד שמלחמה זו תימשך . ההנחה שלהם היא שיש למנוע מצב שבו כעבור שנים 
מספר יחזור המצב בעיראק לקדמותו , ושוב יצטרכו ללחום בעיראק . אבל לישראל 
לא נשקפת סכנה ריאלית רק מצד עיראק , שכן עיראק יכולה לאיים עליה רק במסגרת 
קואליציה כלל - ערבית . ההסתברות לכינונה של קואליציה כזאת ופתיחת מלחמה 
על - ידה נגד ישראל על רקע המציאות הקיימת כשמובארק , אסד ופאהד הם בעלי 
בריתה של ארה"ב היא אפסית . למעשה , גם מטעמים גיאוגרפיים האיום העיראקי 
על ישראל הוא קטן בהרבה מן האיום הסורי או מן האיום , בעתיד רחוק יותר , 
מצד מצרים אם תתחולל שם מהפכה . כל האיום הכלל - ערבי על ישראל קיים רק 
בגלל שלטונה של ישראל על השטחים שמעבר לקו הירוק . רק מי שמעוניין בארץ - 
ישראל השלמה ומאמין בסיכויי ישראל לשלוט על עם אחר , מעוניין לנפח את דימוי 
הסכנה לישראל מן העוצמה העיראקית ולשטוף את מוח העם בדימוי כזה . הסקאדים 
לא היו נופלים על ישראל אלמלא נפתחה המלחמה במפרץ , והסכנה מפגיעות נוספות 
תיפסק רק בתום המלחמה . היה אפשר , ועדיין אפשר , להחניק את המשטר של 
סדאם רק באמצעות החרפת החרם הכלכלי , כפי שהצביעו בארצות הברית , ב21 בינואר , 
% 2 . 24 מחברי בית הנבחרים ו%5 . 74 מחברי הסנאט . אפשר היה למנוע את 
המלחמה , ולכן היא היתה ונשארה בלתי מוצדקת . קורבנות הסקאדים בישראל הם 
קורבנות שווא של אינטרסים לא ישראליים . חולון האם מישהו ממנהיגות הציבור 
הדתי הרוחנית או הפוליטית התריע על הצטרפות רחבעם זאבי לממשלה ? הפעם 
לא מדובר באחריות לתקציבי חברה קדישא , אלא במנהיגות שתתמודד עם שאלות שהן 
באמת גורליות לעמנו . וחבל שעתידנו ייקבע על ידי ממשלה שמאוכלסת בהרבה אנשי 
צבא לשעבר . במלחמת שלום הגליל התעוררו שאלות צבאיות , מבצעיות ומוסריות 
כבדות משקל בעת שממשלה ימנית כיוונה את מעשי הצבא . יומרה פוליטית וצבאית 
מלווה באטימות הראש והלב הביאו לקורבנות מיותרים של חיילנו , ולמבצעים צבאיים 
שפגעו בהמוני לבנונים . הבחנה בין מטרות פוליטיות לבין תפקוד צבאי מקצועי 
" טהור " היא הבל במשטר דמוקרטי , וצמרמורת חייבת לעבור בנו לנוכח הצהרות 
פוליטיקאים , שזאבי יכול לתרום דווקא בתחום הביטחון . בעוד חומרת העניין 
לא נעלמה מאחדים ממנהיגי הימין שיצאו בתקיפות נגד זאבי ותורתו הפסולה פוליטיקאים 
דתיים מאגודת ישראל מעלימים עין ובלבד שיקבלו את ראשות ועדת הכספים , וחברים 
בש"ס מהססים בתמיכתם בממשלה בגלל פרשת דרעי . אחת מאבני היסוד של חברתנו 
חייבת להיות מרות הממשלה למוסר היהודי של מורשת ישראל , בלבושו החילוני 
או הדתי . אנשי הצבא הנתונים למרות הממשלה צריכים להיות משוכנעים שהפקודות 
והיעדים שניתנים להם הם מוסריים והכרחיים . כאשר אחד מחברי הממשלה חרת על 
דגלו את הטרנספר יש להם בעיה חמורה . איסור התחברות לרשע הוא ממהותו של 
המוסר היהודי , והוא לא נעלם מעיני גדולי התורה באגודת ישראל . ולכן עד 
היום הם לא מוכנים להצטרף כשרים בממשלה ציונית , אלא מסתפקים בראשות ועדת 
הכספים . 
