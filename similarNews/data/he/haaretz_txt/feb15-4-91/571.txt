( ע ) . שני אחים שעלו מבריה"ם , גרגורי וולאדימיר דבוסקין הואשמו בהריגה . 
סגן בכיר לפרקליטת מחוז חיפה , עו"ד עדנה בן - לוי הגישה אתמול כתב אישום 
לבית המשפט המחוזי בחיפה , נגד שני האחים שבאו לישראל בדצמבר אשתקד . התביעה 
טוענת , כי יומיים לאחר הגיעם של האחים ארצה , הכירו בחיפה את אדוארד קבורט , 
אשר הציע לסייע להם בחיפוש דירה . קבורט ליווה את האחים וסייע בידם לפתוח 
חשבון בבנק , בו הפקידו 007 , 4 ש"ח , שקיבלו למימון צעדיהם הראשונים בישראל . 
התביעה טוענת , כי בהמשך ביקש הנאשם משני האחים את תעודות העולה שלהם , 
כדי לצלמן עבורם , ובעודם ממתינים בקרן רחוב , נכנס קבורט לסניף הבנק 
שבו פתחו השניים את חשבונם המשותף ומשך ממנו סכום של 002 , 4 , ש"ח ללא 
ידיעתם . למחרת היום נודע לשני האחים כי נפלו קרבן למעשה התרמית ומשפנו לקבורט , 
הבטיח להחזיר להם את כספם , אך הוא עזב את המקום ונעלם . בסוף ינואר עלו 
שני האחים על עקבותיו של קבורט , במהלך דין ודברים עמו היכו אותו באגרופים 
ובחפץ קשה ולאחר מכן דיווחו למשטרה שהמנוח , נגדו התלוננו , נמצא בידיהם . 
קבורט הועבר לחקירה ומשחש ברע הועבר לבית החולים " בני ציון " ( רוטשילד 
לשעבר ) , שם אושפז . שלושה ימים לאחר שאושפז בבית החולים מת אדוארד קבורט 
וגופתו נשלחה לבדיקה במכון לרפואה משפטית באבו כביר . התביעה טוענת , כי 
המכות שהיכו שני האחים את המנוח גרמו לו לשטפי דם בחזה , בגו התחתון ובזרועות , 
ובדיקה פתלוגית קבעה כי המנוח מצא את מותו כתוצאה מתסחיף במוח ובריאות ומכאן 
שמותו נגרם מחמת סיבוך שמקורו במכות . שופט אליעזר דוד בר , ציווה להאריך 
את מעצרם של הנאשמים עד 11 במארס , מועד בו יקיים בית המשפט דיון בבקשת 
התביעה , להאריך מעצרם עד תום בירור דינם . 
