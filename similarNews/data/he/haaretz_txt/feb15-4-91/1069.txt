שני ניסיונות לפגוע בחיילי צד"ל היו אור ליום אתמול באזור הביטחון בדרום 
לבנון . פצצות מרגמה נורו לעבר מוצב של צד"ל בכפר בית - ליף . חיילי המוצב 
השיבו אש . ניסיון פיגוע נוסף היה בגזרה המזרחית של אזור הביטחון . באחרונה 
חלה בדרום לבנון עליה משמעותית במספר הניסיונות לפגוע בחיילי צד"ל . בימים 
האחרונים היו שבעה ניסיונות לפגוע בהם . במפקדת צד"ל מדגישים כי לפחות בשניים 
מהמקרים נורתה האש מהאזור שאמור להיות נתון בשליטת חיילי צבא לבנון . שלשום 
התפוצץ מטען חבלה גדול במעבר חונה בצפון תחום אזור הביטחון בדרום לבנון . 
כתוצאה מהתפוצצות נפצעו כמה אזרחים לבנוניים שהיו במכונית שחנתה בסמוך למעבר . 
