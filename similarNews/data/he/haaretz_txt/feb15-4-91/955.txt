בודפשט ( מיוחד ל"הארץ " ) . הפרקליטות הצבאית בזאגרב הגישה לבית - המשפט 
הצבאי בבירת קרואטיה כתב - אישום נגד שר ההגנה הקרואטי מרטין שפגל , ושבעה 
אנשים נוספים , החשודים בארגון " מרידה צבאית " . בכתב האישום מצוין כי 
שפגל " ריכז , אירגן , תיאם את פעולות ההכנה , ופיקח עליהן " . שלטונות 
קרואטיה דחו את האשמות הצבא נגד שפגל וטענו , כי כל הראיות נגדו , ובכללן 
הסרט התיעודי שהוצג בטלוויזיה היוגוסלווית הן זיופים . כיוון שהפרלמנט הקרואטי 
העניק חסינות לחברי ממשלה ולנציגים בכירים אחרים , אין שלטונות קרואטיה 
מתכוונים לשתף פעולה בניסיון לעצור את שפגל . עמדת זאגרב היא , ששפגל רק 
מילא אחר החלטות הממשלה . בית המשפט הצבאי , שהוא מוסד פדראלי , השתמש 
בסמכותו והוציא צו - מעצר נגד השר , התקף גם ללא הסכמתו של השלטון הקרואטי , 
אך עד כה לא נעשה כל ניסיון לביצוע הצו . רשמית שוהה שפגל " במקום מבטחים 
סודי " , אך בזאגרב ידוע , כי " האיש המבוקש ביותר ביוגוסלוויה " שוהה 
בבניין האקדמיה המשטרתית בטושקאבאץ , נפגש עם עיתונאים ומשתתף בישיבות ממשלה . 
