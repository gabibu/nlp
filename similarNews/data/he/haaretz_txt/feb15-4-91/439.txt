היצירות היפות והמרגשות ביותר עלולות ליפול קורבן לשעמום , להעדר קצב ולדיאלוגים 
מעייפים וארוכים , וזה בדיוק מה שקרה לסרטו של הבמאי הצרפתי זאק דויון , 
שהוצג כאן אתמול בתחרות הרשמית . סיפור אנושי יפה , הנושא את השם " הגנגסטר 
הקטן " , הוחמץ והפך למישמש קולנוע טורדני בגלל היצמדות לטקסטים מנופחים 
ובשל העדר מתח ועניין . הגנגסטר הקטן הוא נער צעיר , שאת דמותו מגלם גראלד 
טומאסין . הוא גדל ללא אב ובתנאים של ריחוק מאמו , והופך עד מהרה לפושע 
אלים המבצע שוד מזוין ולוקח שוטר כבן ערובה . עלילה לא רעה כדי לרתק את 
הצופים למסך במשך 001 דקות . אבל מה שהתחיל כיצירה מבטיחה הפך לבזבוז קולנועי , 
שגירש מהאולם רבים וטובים , הן מקרב המבקרים המקצועיים , והן מקרב הקהל 
הרחב שהגיע אמש לאולם " צו פלאסט " עם תקוות מאוד מוגזמות . אבל בפסטיבל 
ברלין אפשר תמיד למצוא נחמה . כך למשל ב"פורום " , שהציג אתמול את הסרט 
" אבא יודע טוב מכולם " של האמריקאי גון גוסט . זוהי פסיכודראמה מלאת 
קצב וחיים , העוסקת בארוגנטיות של המין החזק ובדראמות הקטנות והגדולות בעיירה 
קטנה ושקטה לכאורה . כמו במקרים רבים בפורום , יש כאן הרבה מרכיבים אוואנגרדיים , 
ושפע של דימיון ויצירתיות . בדיוק מה שחסר לגנגסטר הקטן , ולסרטים לא 
מעטים אחרים הזוכים להשתתף בתחרות הרשמית . ניסיון חדשני אחר שהוצג כאן אתמול 
בפורום הוא " אאוט 1 " של זאק ריווט , יצירה מומומנטלית של 21 שעות , 
המוקרנת בשני המשכים . הסרט הוא אתגר אדיר לצופים , שרק מעטים מהם מוכנים 
לעשות את המאמץ הכרוך במעקב כה ממושך אחר טכניקת הסיפור הקולנועי שפיתח ריווט 
בצורה כה מרשימה . השנה אין דוכן ישראלי ביריד הבין - לאומי של הפסטיבל . 
אבל יהודה ברקן מסתובב כאן במאמץ למכור את סרטו החדש , ואהוד בלייברג מנסה 
לעורר עניין בסרט על תל - אביב שטרם נוצר . המלחמה השפיעה לרעה על הנוכחות 
הישראלית כאן , שהיא מצומצמת ביותר . אבל , כפי שכתב הביטאון הרשמי של 
הפסטיבל , ביטול הדוכן הישראלי שבא ממש ברגע האחרון לא היה תוצאה ישירה 
של המלחמה . ועוד על המלחמה והפסטיבל : כ03 צעירים גרמניים מתומכי סדאם 
חוסיין התפרצו אל בימת ה"צו פאלאסט " , ודחו את ההקרנה של " הסנדק 3 " 
בצעקות תמיכה ברודן העיראקי . בנאום חפוז ובסיסמאות אנטי - אמריקאיות התאוננו 
הצעירים השמאלניים על כך שהמערב מדכא את הערבים ומתייחס אליהם כאל בני גזע 
נחות . 
