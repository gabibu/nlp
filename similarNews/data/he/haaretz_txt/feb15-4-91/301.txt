לים בגלל שאינו משתלב בהלך הרוחות הפרו - עיראקי , שמקיף כמעט את כל שדרות 
הציבור . תושבי השטחים טוענים כי העיתון מגלה נטיות פרו מצריות ועמדתו בנוגע 
למשבר במפרץ חמקמקה , כלומר אינה פרו סדאמית דיה . כך , לדוגמא , מפרסם 
העיתון בהבלטה הצהרות של אישים מצריים רשמיים , כמו השגריר המצרי בתל אביב , 
מוחמד בסיוני , שהוא דמות מאד בלתי אהודה בשטחים . הצהרות והודעות של 
אנשי השגרירות ואנשי ממשל במצרים זוכים לראות אור בעיתונות הפלשתינית כמעט 
רק באל - קודס , ובהבלטה המעידה לדברי מבקריו של העיתון , כי הוא בעל מחוייבות 
מוחלטת למצרים . עפ"י אחת הטענות , מקבל העיתון את מימונו בעיקר מסעודיה 
וזו הסיבה שהוא העיתון היחיד היוצא לאור בשטחים הנמנע מלתקוף בפראות את המדינות 
הערביות החברות בקואליציה המערבית . הביקורת הנוקבת כלפי העיתון , מתבטאת 
בגלוי בכרוז המופץ בימים האחרונים באזור שכם והתוקף את עמדותיו . אל - קודס 
הוא העיתון הנפוץ בשטחים , ועד לפרוץ המלחמה והטלת העוצר על השטחים הוא 
מכר כ000 , 02 גיליונות ליום . העיתונים א - שעב ואל - פגר הפרו - אש"פים , 
וא - נהאר הפרו - ירדני , מוכרים מספר נמוך בהרבה . בתקופת המלחמה וההמתנה 
שקדמה לה , הפך דווקא א - נהאר הפרו - ירדני לתומך הנלהב ביותר בעיראק ובסדאם 
חוסיין , באופן דומה לתמיכה הירדנית בצד העיראקי . הגישה הפרו - סדאמית 
המובהקת של א - נהאר , שבעבר היה מוקצה בעיני שכבות רחבות , עושה אותו 
לעיתון פופולארי ביותר בימים אלה . בכמה אזורים כמו במזרח ירושלים ובחברון 
הוא נעשה לעיתון הנמכר ביותר , ומאיים על ההגמוניה של אל - קודס . כל העיתונות 
בערבית היוצאת בשטחים , סובלת בימים אלה מקשיים כלכליים חמורים כתוצאה מהידלדלות 
המקורות הכספיים המגיעים מבחוץ . 
