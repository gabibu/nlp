" כאשר יירגעו הרוחות בדרום לבנון ולא תהיה לי עבודה בצד"ל , אגיע ראשון 
לעזור בחיפה , שנפגעה מן הטילים , או בקטיף ביישובי הצפון " , התעקש לומר 
בעברית רהוטה יחסית רב - סרן עקל האשם אבו - אליאס , מפקד החטיבה המערבית 
של דרום לבנון . יחד עם 53 ראשי מועצות ונכבדים מאזור רצועת הביטחון , 
שכללה דרוזים , שיעים , נוצרים וסונים , הגיע בשבוע שעבר אבו - אליאס 
לעיריית חיפה כדי להביע הזדהות , ראשונה מסוגה , עם תושבי העיר ולהציע 
עזרה בהתנדבות . 002 אלף תושבי דרום לבנון הם מיעוט קטן בקרב אוכלוסיית 
לבנון , המונה כ3 מיליון איש . היחידה לקישור עם דרום לבנון הציגה את 
הביקור בחיפה כיוזמה מקומית של אזרחים , בתגובה להפצצות הטילים על ישראל . 
סגן - אלוף סלאח מיחידת הקישור סיפר שנציגי האוכלוסייה פנו ישירות אליו 
ואל עוד קציני צה"ל בבקשה לבקר בחיפה להבעת הזדהות עם תושבי העיר הנמצאים 
תחת איום טילים . יחידת הקישור קיבלה את ההצעה . סלאח רואה בכך ביטוי 
להצלחת פעילות צד"ל בדרום לבנון : " אנו חיים עם אוכלוסיית דרום לבנון 
במשך 31 שנים , ומסייעים בבניין תשתית חדשה , והרי התוצאה " , הוא טוען . 
דומה כי הדגש על הזיקה העמוקה בין צד " ל לבין " העם הלבנוני " הוא בעל 
חשיבות רבה בדימוי העצמי של חיילי צד"ל , הנאלצים לא אחת לעמוד במתקפות 
קשות על מה שנתפס בלבנון כשיתוף פעולה עם האויב הישראלי . קפמאבין " כשקטיושות 
נופלות עלינו ועל צפון ישראל כאחת , והמדינה מותקפת בטילים , אנו חשים 
צורך לבוא לעזרה ולבטא הזדהות " , משנן עבדאללה דאהר מקליעה דברים החוזרים 
ונאמרים על ידי חבריו בהבדלי ניסוח . בבוקר הנסיעה לחיפה נחתו שני פגזי 
קטיושות באזור רצועת הביטחון , שאת שריקתן שמע היטב . שלושה ימים לפני 
כן החרידו את רצועת הביטחון יותר מ02 פגזים . " אנשים התרגלו למציאות הזו : 
טיל פה , טיל שם " , מציין דאהר . לדבריו , עבר מהוראת מתמטיקה להוראת 
השפה העברית בשל המציאות הפוליטית החדשה שנוצרה ב6791 , עם יצירת הקשר בין 
אוכלוסיית דרום לבנון לישראל . דאהר למד עברית במכללת תל - חי ובאולפן עקיבא . 
" עד לשנת 2891 ירו והפציצו יום ולילה ליד יישובינו " , הוא מסביר , 
" לאחר מכן פיתחנו ציפיות שהמלחמה בלבנון תסתיים , אך אלו נכזבו . מאז 
הוקמה רצועת הביטחון על - ידי צה"ל , חזרנו מבחינתנו למצב הטוב ביותר : 
אנשים מתפרנסים ועובדים . עכשיו , כשאתם נפגעים מטילים , אנו אתכם " . 
עם חברי המשלחת נמנו צעירים אחדים לבושי חליפות , דוברי עברית ומבט בוטח , 
ולובשי מדים שקשה היה להבחין בינם לבין חיילי צה"ל . היו גם כמה אנשי 
דת דוברי ערבית בלבד , בתלבושות מסורתיות . והיו גם דרגות שונות של מעורבות . 
חלקם הצניעו את נוכחותם , נמנעו במכוון מלהביע דעות . טקס קבלת הפנים לקבוצת 
צד"ל נערך לפי כל הכללים הצפויים . " אנו מגנים את ההפגזות החייתיות על 
ערים וכפרים במדינה השכנה לנו , ישראל " , אמר מוניר חדד , ראש המינהל 
האזרחי בחטיבה המערבית של צד"ל וראש הדוברים , בנאומו בעיריית חיפה . " אנו 
מתנדבים לכל עבודה שתידרש לכם , כי אתכם כוננו יחסים של שלום , אהבה ושיתוף 
פעולה " . וראש העיר אריה גוראל שלף בדברי תשובתו כהרגלו את הנוסחה המוכרת , 
שגיבש לא מכבר בהשראת נשיא מצרים המנוח אנואר סאדאת בעת ביקורו בחיפה : 
" אם כל המזרח התיכון יקבל את אורח החיים בחיפה שבה חיים דרוזים , ערבים , 
נוצרים , ובהאים כפי שאנו עושים זאת , האמינו לי שלא תהיה שום סיבה למלחמה 
באזור " . קפמאבינקשיי תעסוקה על רקע מצב המשק הישראלי בשעת מלחמה וגל העולים 
החדשים המציפים את צפון הארץ , מטרידים את חיילי צד"ל , שתלותם בצה"ל מתהדקת . 
אין הם מעלים את הנושא ישירות , אך מציינים את קשיי צה"ל לסדר לבני משפחתו 
של כל חייל בצבא צד"ל עבודה בישראל . " איננו לוחצים לקבל עבודה . אנו 
מבינים את הקשיים " , אומרים נציגיהם , אך מדגישים גם את החרפת בעיות התעסוקה 
בדרום לבנון כתוצאה משובם של בני משפחה שעבדו בכוויית ובמדינות המפרץ . 
אחמד פארס , ראש ועדת כפר קילה , המונה 000 , 7 תושבים , סיפר שכ001 
מבני הכפר עבדו בכוויית וכ001 בסעודיה . מאז תחילת המלחמה חזרו הביתה ונותרו 
ללא תעסוקה . צה"ל ניסה לעזור ולמצוא לחלקם עבודה בישראל . " תושבי דרום 
לבנון שעבדו במפרץ נוכחו לדעת כשחזרו עד כמה בטוח אצלנו , ושינו את יחסם 
למדינת ישראל " , טוען פארס . כ000 , 2 תושבים מרצועת הביטחון בדרום לבנון 
עובדים כיום בישראל . כ002 עובדים בעיריית חיפה ובבית - החולים רמב"ם . 
שיחות פחות רשמיות עם הנציגים מדרום לבנון מגלות כי התחדשות ירי הקטיושות 
ברצועת הביטחון גובה מחיר מעיק גם בתחום היחסים בין תושבי לבנון לצד"ל וכי 
חודדו תופעות של נתק והחרמה . אלה מחברי המשלחת הנושאים בתפקידים רשמיים 
במסגרת שיתוף הפעולה עם ישראל מנועים מלעבור את הקווים צפונה , מחוץ לרצועה . 
הדרך לכיוון חיפה וישראל היא היחידה . " חלק מן התושבים מחוץ לרצועה סבור 
שאנו בוגדים . אחרים מקנאים בהיותנו יחידים מכלל תושבי לבנון שהשיגו סוף - 
סוף שגרת חיים רגילה לאחר כל שנות המלחמות " , אומר דאהר . " ויש גם המסכימים 
עם הדרך שבחרנו , לשתף פעולה עם מדינת ישראל , כתוצאה מן המציאות הנובעת 
מהיותנו תושבי ספר , החיים על הגבול " . לדברי הנציגים מרצועת הביטחון , 
הם הסכינו מזמן עם מצב לוחמה . השינוי שחל בחייהם מאז תחילת המלחמה במפרץ 
מתבטא בנפילתם של עשרות טילי קטיושה באזור מגוריהם ובמספרן הגובר של חדירות 
המחבלים לשטח . ברקע מרחפת סכנת פתיחה של חזית שנייה למלחמת המפרץ באזורם . 
מלבד בית - ספר אחד , אין האוכלוסייה בדרום לבנון מוגנת מפני לוחמת גזים . 
מסיכות גז לא חולקו , מלבד לתושבים העובדים בישראל , ואין חדרים אטומים . 
נציגי דרום לבנון מסבירים זאת בפיזור האוכלוסייה , המרחיקם מאפשרות של 
סכנה . " סדאם חוסיין יורה על ריכוזי אוכלוסייה גדולים . אצלנו היישובים 
דלילים " , אומר רב - סרן אבו - אליאס . קפמאבינגם בהקשר זה שבים הנציגים 
להשליך יהבם על צד"ל , " הבסיס הקיומי של תושבי דרום לבנון , המשמש מקור 
לתחושת ביטחון בהווה ומסמל שאיפות לעצמאות צבאית מלאה " . לדברי אבו - 
אליאס , " מצבנו הביטחוני טוב מתמיד . צד"ל חזק מאוד , הודות לאימונים 
האינטנסיוויים שעוברים חייליו בקורסי מ"כים וקצינים מטעם צה"ל . בשנה האחרונה 
חיסלנו בגזרה המערבית 31 חוליות של מחבלים פלשתינאים וחוליות של ארגונים 
אחרים " . וחבר אחר במשלחת מוסיף : " בעתיד יתכן שצה"ל יחזור למקומו , 
בגבול לבנון , אך אנו נמשיך בקשרים אתכם " . דאוד קבורה , דרוזי מחצביה , 
בן 54 , כתב העיתון " אל - אנואר " , איבד שני אחים ששירתו בצד"ל . 
אח אחר , מכונאי , עובד בישראל . " בדרום לבנון אין אידיאולוגיה " , 
הוא אומר , " מי שמצטרף לצד"ל עושה זאת כדי להבטיח לעצמו חיי יום יום סבירים " . 
קפמאבינכאשר מתפתחת השיחה לכיוון הפוליטיקה הפנימית של לבנון , משלחים חברי 
המשלחת את חיציהם נגד יריביהם העיקריים , הקומוניסטים , שבניגוד לתנועות - 
אחיות במדינות אחרות , מחזיקים לדבריהם בדעות גלובליות , חסרות תשובה 
לבעיות המקומיות . " הפלשתינאים האכילו אותנו בטרור והפכו את חיינו לבלתי - 
נסבלים " , הם מתגוננים נגד טענות על שיתוף פעולה עם ישראל הנתפסת על ידי 
כל העדות והגורמים הפוליטיים בלבנון , להוציא את הנוצרים , כאויבה של לבנון , 
" באנו מיוזמתנו לגדר הטובה וביקשנו עזרה , תנאים למחיה . קשרנו את עתידנו 
במדינת ישראל . זה לא שהישראלים כבשו אותנו " , אומר אחד מהם . גורם נוסף 
התורם להידוק ההזדהות עם מדינת ישראל בעת המלחמה הוא שיקום הקשר עם משפחותיהם 
בישראל שנותק ב8491 , והרחבתו באמצעות נישואין . " 53 צעירות דרוזיות 
ונוצריות מכפרנו נישאו מאז שנת 2891 לבני משפחה בישראל " , אומר נוהד דיאב 
מחצביה , מנהל בית - הספר " אל מארי " . לדבריו , רוב קרובי משפחתו גרים 
בישראל , בשפרעם , חורפיש ותמרה . דיאב ביקר בראשונה בארץ ב2891 עם קבוצת 
כדורגל בקיבוץ אילון . האנשים נראו לו מאושרים שם ותואמים את השקפת חייו 
החברתית . מתוך בליל ההצטדקויות , בשולי המחויבות לישראל ולמדיניותה בעניין 
הסכסוך הישראל - ערבי , נאחזים הדוברים העיקריים של משלחת צד"ל בדימוי העצמי 
שלהם כמייצגים נאמנים של הלוך הרוחות בעם הלבנוני שברצועת הביטחון . הם משוכנעים 
כי שאיפתם לחיסולו של סדאם , ש"הראש האטום שלו הוא הבעיה העיקרית של מלחמת 
המפרץ " , כדברי אחד מהם , מבטאת רגשות עממיים ברצועת הביטחון , והם רוצים 
לנצל קלף זה גם בהתדיינויותיהם עם ישראל . " אתנו זה שלום אמיתי " , סיכם 
את השיחה רב - סרן האשם . " מאז 6791 אנו מהווים גשר צר של שלום בין ערבים 
ליהודים . אם אפשר לדבר על שלום חלקי בין ישראל ללבנון , הוא מתקיים בין 
שני העמים . עם מצרים עשיתם שלום , עם הממשלה . במדינות ערביות הממשלות 
משתנות והעם נשאר תמיד . מי שעושה עמו שלום , מבטיח שיימשך לנצח " . 
