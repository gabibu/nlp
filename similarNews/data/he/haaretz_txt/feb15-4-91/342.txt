ההתעניינות הציבורית בפרויקט שיקום השכונות דעכה כמעט באותה מידה שבה התעוררה 
בסוף שנות השבעים . כיום שוב אין פוליטיקאים מרבים להידרש לפרויקט ומדבריהם 
של אנשי מקצוע נשמעים תסכול ואכזבה . אחת המטרות המוצהרות של הפרויקט היתה 
שיתוף התושבים בו . מתכנניו האמינו שהעברת האחריות והיוזמה לידי תושבי השכונה 
תעורר אצלם מעורבות , רצון ויכולת להתמודד באופן עצמאי עם בעיות השכונה 
ובכך יושג שיקום פיסי וחברתי מוצלח . במחקר שהסתיים זה לא כבר ב"מכון ירושלים 
לחקר ישראל " נבחנה סוגיה זו של שיתוף תושבים בפרויקט שיקום השכונות בהקשר 
של צמיחת מנהיגות פוליטית מקומית . החוקר , דוד דרי , בחן את התוצאות 
של שתי מערכות בחירות לרשויות המקומיות , ב3891 וב9891 . המחקר התייחס 
בעיקר להיקף ההתמודדות של נציגי תושבי שכונות הכלולות בפרויקט השיקום בבחירות 
לרשויות המקומיות . ממצאי המחקר מחזקים במידה מסוימת את ההשערה כי הפרויקט 
שימש יותר אובייקט להשפעה מיידית וקרש קפיצה פוליטי לעסקנים מאשר תהליך חינוכי 
לתושבים הנעדרים מודעות ומעורבות פוליטיות , וגורם ליצירת מנהיגות חדשה 
בשכונות . אולם לדעת החוקר , אין הדבר מפחית מערכה של תרומה אפשרית של 
הפרויקט למנהיגות המקומית , שיכולה לבוא לביטוי בהזדמנות שניתנה לעסקנות 
מקומית בעלת ניסיון מוגבל לעמוד מקרוב על תהליכים ביורוקרטיים - פוליטיים , 
להתנסות בתהליכים מורכבים וללמוד פרק מתקדם בהליכי עסקנות ציבורית . בשנות 
קיום פרויקט שיקום השכונות השתתפו כ005 , 2 תושבים בתהליך מורכב של תכנון , 
משא - ומתן , קבלת החלטות ופיקוח על ביצוע תוכניות . חלקם שימשו נציגי 
תושבי השכונות בוועדות היגוי וחלקם האחר השתתפו בוועדות משנה . בשתי מערכות 
הבחירות ביחד התמודדו 771 פעילי שכונות . ביחד נבחרו 14 פעילי שכונות , 
כולל שלושה ראשי מועצות מקומיות וראש עיר אחד . בבחירות המקומיות ב3891 
התמודדו כשליש מן המועמדים , פעילי השכונות , מטעם רשימות עצמאיות , % 62 
מטעם מפלגת העבודה , % 5 . 81 בליכוד , % 2 . 51 במפד"ל ו%6 . 7 בתמ"י . 
ב9891 עמד שיעור ההתמודדות מטעם רשימות עצמאיות על % 53 . מטעם הליכוד התמודדו 
% 12 , במערך % 02 , ואילו הנותרים ( % 42 ) התמודדו מטעם מפלגות דתיות 
ומפלגות קטנות אחרות . ב3891 עמד שיעור ההצלחה של המתמודדים מטעם שתי המפלגות 
הגדולות על % 24 , בהשוואה ל%31 ברשימות עצמאיות ובמפלגות הקטנות . שיעור 
ההצלחה של פעילי השכונות שהתמודדו בבחירות המקומיות ב9891 ברשימות מטעם הליכוד 
עמד על % 84 , בהשוואה ל%03 במערך , ו%32 ברשימות העצמאיות . ב3891 התגוררו 
חלקם המכריע של המתמודדים ( % 68 ) וכן של הנבחרים ( % 78 ) בערי פיתוח , 
מועצות מקומיות וערים קטנות . ב9891 ירד חלקם של היישובים הקטנים ל%56 , 
ובמקביל עלה חלקן של הערים הבינוניות והגדולות הן במספר המתמודדים שהם פעילי 
שכונות ( % 53 ) , והן במספר הנבחרים מקרב פעילי השכונות ( % 63 ) . השוואת 
שיעור ההתמודדות של פעילי שכונות במקומות ריאליים עם זה של כלל בעלי זכות 
הבחירה מצביעה על יתרון בולט לפעילי שכונות : פי 61 כשמדובר במקומות 101 
ברשימות מתמודדים ופי 32 כשמדובר במקומות 15 באותן רשימות . חלק ניכר מפעילי 
השכונות שהתמודדו בבחירות התגורר ביישובים קטנים , שבהם נוכחות פרויקט השיקום 
בולטת במיוחד . כמו כן , שיעור גדול יחסית של פעילי שכונה מתמודדים נמצא 
ביישובים הנכללים בשלמותם בפרויקט השיקום . קפמאבינב3891 כשליש מכלל המתמודדים 
וקרוב לשני שלישים מכלל הנבחרים התגוררו ב01 יישובים כאלה . ב9891 עמד שיעור 
המתמודדים והנבחרים ב12 יישובים כאלה על % 34 . משמעות פרויקט השיקום בברירת 
מתמודדים גם באה לביטוי בעובדה שבתשעה היישובים הקטנים ביותר הכלולים בפרויקט 
( עד 000 , 5 תושבים ) נמצאו ב9891 71 פעילים מתמודדים ותשעה נבחרים הרבה 
מעבר למה שהיה ניתן לצפות בהתחשב במשקלם היחסי בסך האוכלוסייה הכלולה בפרויקט . 
כאמור , בשתי מערכות הבחירות רק כשליש מפעילי השכונות שהתמודדו עשו זאת 
ברשימות מקומיות ושני השלישים הנותרים הופיעו ברשימות של מפלגות ארציות . 
זוהי אינדיקציה מסוימת לכוח המשיכה האלקטורלי שייחסו המפלגות הארציות למעורבות 
בפרויקט השיקום , אם כי עדיין ייתכן כי כיוון ההשפעה היה הפוך : הפרויקט 
משך אליו " עסקנים " , או כאלה שהיו פעילים ממילא . כנגד תמיכה זו , בטענה 
כי הפרויקט היווה גורם בברירת המנהיגות , יש לציין את העובדה שהיקף המתמודדים 
והנבחרים לא השתנה בין השנים 38919891 . ב9891 כבר ניתן היה לצפות להיקף 
נרחב יותר של מתמודדים ונבחרים מקרב פעילי 96 שכונות השיקום הוותיקות . תשובה 
לשאלה המרכזית שנוסחה בכותרת המחקר : " שיתוף תושבים בפרויקט שיקום השכונות " 
יצירת מנהיגות חדשה או חינוך מנהיגות קיימת ? " כלולה בנתון שלפיו 13 
מתוך 83 מתמודדים , שלגביהם נתקבל מידע , היו פעילים פוליטיים לפני פרויקט 
השיקום . 11 העידו על עצמם כי היו " פעילי מפלגה " ו02 נוספים השתייכו 
בעבר להנהלת הסניף המקומי של מפלגה זו או אחרת . מתוך ה02 האחרונים 21 היו 
לפני הקמת מפעל שיקום השכונות מועמדים למשרה פוליטית במועצת הרשות המקומית , 
מועצת הפועלים או המועצה הדתית . חלקם תשעה אף החזיק בעבר במשרה פוליטית . 
מסקנתו של החוקר היא שפרויקט השיקום היווה בראש ובראשונה קרש קפיצה ל"עסקנים " 
ותיקים ורק לאחר מכן היווה גורם ליצירת מנהיגות חדשה בשכונות . עם זאת , 
הוא מציין כי אילו המנהיגות הקיימת בשכונות לא היתה מוצאת דרך להשתלב בפרויקט , 
היה זה כישלון צורב . פרויקט שיקום השכונות יכול להוות בסיס מצוין לפיתוח 
מינהלות שכונתיות בערים הגדולות . בעשור האחרון אומצה בערים ברחבי העולם 
גישה דמוקרטית , המדגישה את החשיבות שבמעורבות תושבים . התוצר מהשקפת עולם 
זו הוא המינהלות השכונתיות שהוכרו על ידי השלטון המקומי כנציגות קהילותיהן , 
והנהנות מגישה ישירה לרשות המקומית ומשתתפות בתהליכי קביעת מדיניות ופיתוח 
של השכונות . מינהלות שכונתיות הוקמו בארה"ב , בקנדה , בשוודיה , בסקוטלנד , 
בהולנד , באיטליה וגם בכמה ערים בישראל ( המובילה בתחום זה היא ירושלים ) 
. ד"ר שלמה חסון מהאוניברסיטה העברית , שחקר תחום זה וליווה את פרויקט 
המינהלות השכונתיות בירושלים מתחילתן , מציין כי בארה"ב נעשו מאז שנות הששים 
ניסיונות אחדים להקים דפוסים של ממשל שכונתי בדמות " מועצות עיר קטנות " , 
" מרכזים רב שירותיים " או " מרכזים שכונתיים " . הניסיון הרדיקלי ביותר 
מתממש מאז 6891 בטאואר המלטס ( באיסט - אנד של לונדון ) . במקום זה פורקה 
העירייה כמעט כליל , וסמכויותיה , למעט תקצוב , הועברו לידי מועצות שכונתיות . 
כאמור , בישראל היתה ירושלים חלוצת הניסוי בפיתוח מינהל שכונתי . מאוחר 
יותר הוחל בניסוי מעין זה גם באשקלון , בלוד , ברמלה ובתל - אביב . על 
סדר יומה של עיריית תל - אביב כיום חלוקת העיר לרבעים . קפמאבינבניגוד לתנועות 
המחאה והארגונים הספונטניים של שנות הששים והשבעים , הקמת המינהלות היא 
בעיקר יוזמה של ראשי הערים , הפקידות הבכירה וחוגי אינטלקטואלים . המינהל 
השכונתי מציין ד"ר חסון מהווה נקודת מפגש בין האינטרסים של השלטון העירוני 
( המדינה ) והאינטרסים של הציבור ( החברה האזרחית ) . השלטון מוכן להעניק 
אפשרויות השפעה לפעילים מקומיים , היכולים להבטיח בתמורה את מימוש האינטרסים 
והמדיניות העירונית . המינהלת השכונתית מצטיירת מנקודת מבט זו כדבר והיפוכו : 
שליטה מרכזית וביזור , היגוי עירוני וניהול מקומי , ולכן אין זה מפתיע , 
לדעת ד"ר חסון , ששני הצדדים המעורבים במפעל מביעים חששות ותקוות . הממסד 
חושש מחיזוק כוחה של החברה ואילו פעילי השכונות חוששים מפני תמרון על ידי 
הממסד . לצד אלה קיימות תקוות : הגשמת המדיניות העירונית ותיקונה על ידי 
התושבים על מנת להתאימה לצרכים המקומיים , חיזוק הדמוקרטיה המקומית ופיתוח 
וטיפוח מנהיגות מקומית . תפיסה זו מניחה הנחות מסוימות לגבי מהותה של הפוליטיקה 
המקומית שלא הכל מסכימים להן . השמרנים מתריסים נגד הראייה הצרה של תושבי 
השכונות וחוסר יכולתם להתעלות מעבר לאינטרסים מקומיים . הם טוענים , שלפעילים 
חסרים הכישורים , הזמן והידע , הדרושים לפעילות יעילה , והם מפקפקים במידת 
הייצוגיות של המינהלות . הרדיקלים רואים במינהלות אסטרטגיה שמרנית . הם 
טוענים שהמינהלות מחנכות לצייתנות על ידי הפיכת הפעילים לביורוקרטים זוטרים . 
ביקורות אלה מציין ד"ר חסון מחמיצות את תמצית מהותו של הארגון . המינהלת , 
מסביר ד"ר חסון , היא ארגון הצומח על קו התפר בין החברה למדינה ובו שותפים 
שני הצדדים תוך שמירה על עצמאותם . באופן זה מתאפשרות גלישות הדדיות ומשא - 
ומתן מתמשך . אולם בסופו של דבר התוויית המדיניות העירונית מסורה בידי השלטון 
המקומי , ואילו קידום האינטרסים המקומיים על סמך ראייה שכונתית מקיפה נעשה 
על ידי התושבים . מוסד זה מאפשר , לדעת ד"ר חסון , קיום של דו - שיח פרגמטי 
בין שני הצדדים , שבמהלכו מגיעים לפתרונות מוסכמים ובהדרגה אף משנים את 
" כללי המשחק " הקיימים . בחינת הניסיון שהצטבר עם מינהלות שכונתיות שפועלות 
זה שנים אחדות בכמה מדינות בעולם , מלמד , לדברי ד"ר חסון , כי פעילותן 
הביאה לשיפורים ניכרים בתחום השירותים , בתחום המנהלי , הפוליטי ובחיי 
היום - יום . בתחום האדמיניסטרטיווי תרמו המינהלות השכונתיות לייעול פעולת 
המחלקות ברשות המקומית , באמצעות צמצום תקנים מיותרים והקטנת הוצאות , 
ובאמצעות השגת מרב המידע קודם לביצוע מדיניות , הרחבת הבנת האזרחים לגבי 
האילוצים , המגבילים את פעולת הרשות , ובדרך זו הפגת סכסוכים ומציאת פשרות 
מתאימות ותיאום גבוה יותר של נותני השירותים , המוזיל את אספקות השירות . 
קפמאבינהמינהלות השכונתיות עשויות לתרום גם לשינוי מהותי בתחום הפוליטי 
במערכת היחסים בין הרשות לאזרחים . על פני השטח נראים הדברים כגידול במעורבות 
התושבים , אולם השינוי הוא מעמיק יותר . באמצעות הפיתוח של מינהלות שכונתיות 
ממיר השלטון המקומי את התבססותו המסורתית על מוסדות ייצוגיים לצורות שיש 
בהן השתתפות ישירה של תושבים . אלה הם הרחבה וחיזוק של הדמוקרטיה העירונית , 
מכיוון שהרשות , שזכתה ללגיטימציה בבחירות , ממשיכה גם לאחר הבחירות לקיים 
קשר שוטף , לזכות בגיבוי ולהיענות לדעת הציבור . המינהלות עשויות לשמש 
בית ספר לאזרחות פעילה ובית גידול למנהיגים פוליטיים בעתיד . ממצאי המחקרים 
השונים מראים , כי הפעילים במינהלות השכונתיות אינם מהווים חתך משקף של 
האוכלוסייה המקומית . זוהי , לרוב , אליטה בעלת השכלה וסטטוס מקצועי גבוה 
יותר מהאוכלוסייה המקומית . אולם אליטה זו רגישה יותר לבעיות השכונתיות 
מהתושבים עצמם , ונוטה לפתח פעילות מקומית מקיפה מזו המתבקשת על ידי התושבים . 
קפמאבינלצד הגורמים התומכים בפיתוח המינהלות השכונתיות פועלים גורמים מספר 
המגבילים את פעילותן , ובהם מסורות ביורוקרטיות . לעתים קרובות מתעוררת 
התנגדות למינהלות בקרב הפקידות וספקי השירותים . אלה חוששים שחדירת אזרחים 
לפעולת הרשות תדחק את רגליהם ותיטול מהם סמכויות . ברשויות שאינן מבוססות 
כלכלית והתלויות במידה רבה בשלטון המרכזי קיים חשש שמא יגרמו המינהלות להגברת 
ציפיות וללחצים על התקציב העירוני . גם הביורוקרטיה העירונית , מצד אחד , 
ואדישות וציניות מצד התושבים עצמם , מן העבר השני , עלולות לפגוע במינהלות 
השכונתיות . במקומות שהוקמו מינהלות שכונתיות הביעו תושבים את החשש שהמינהלת 
תהווה מחסום ביורוקרטי נוסף בין הציבור לרשות . האדישות מתבטאת בשיעורי 
השתתפות נמוכים בבחירות . בסקוטלנד נע שיעור ההשתתפות בבחירות למינהלות 
בין שלושה לעשרים ושמונה אחוזים , ובירושלים היה שיעור ההשתתפות הממוצע 
עשרים אחוז . רוטרדם היא יוצאת דופן ושיעור ההשתתפות בבחירות הגיע לכחמישים 
אחוז . פרט לאיטליה , שבה מוסדרת הקמת המינהלות השכונתיות באמצעות החוק , 
כל המינהלות תלויות במידה רבה ברצון הטוב של השלטון המקומי . בהעדר מיסוד 
תחוקתי ומיסוד כלכלי , עלולות המינהלות , לדעת ד"ר חסון , לקרוס ולהיעלם 
מן הנוף . לפיכך הוא מציע את השיפורים הבאים : מיסוד המינהלות באמצעות 
תחיקה ובאמצעות העמדת סעיפי תקציב קבועים לפעילותן ; העמקת הקשר בין הרשות 
למינהלות ; עירוב המינהלות בהכנת תוכניות עירוניות בשלבים מוקדמים ; צירוף 
חלק מעובדי המחלקות העירוניות למינהלות השכונתיות כרפרנטים והידוק הקשר עם 
נבחרי הרשות ; הגברת מעורבות התושבים בפעולת המינהלות השכונתיות והידוק 
מערכת הקשרים בין הפעילים לתושבים ; ארגון מסעי הסברה ברמה העירונית לגבי 
מהות המינהלות , דרך עבודתן ומטרותיהן ; פיתוח מערכת הכשרה לאנשי מינהלות , 
פקידים ונבחרים בתחום המינהל השכונתי . הגשמת המלצות אלה תתרום , לדעתו , 
לביסוס הקשר בין הרשות לאזרחים ותעמיק את הדמוקרטיה המקומית . 
