לדידו של אריאל שרון החמיצה המלחמה את ההזדמנות הגדולה . אילו היה הדבר 
תלוי בו , כך לפחות נובע מנאומיו בישיבות הקבינט , היתה כבר ירדן פלשתין . 
בהזדמנות החגיגית של סילוק טילי הסקאד של סדאם חוסיין , בדרך למערב עיראק , 
הוא היה מסלק גם חוסיין המלך ומכריז על הקמת מדינה פלשתינית בעבר הירדן . 
התרחיש הזה לא היה זר גם למלך ההאשמי ; שנים רבות זה חלום הבלהות שלו . 
ערב המלחמה חידש המלך ערוצי הידברות עם ישראל כדי לסלק מראש אי - הבנות 
שעלולות לשחק לידיהם של חוזי המדינה הפלשתינית בירדן . המסר שהועבר מעמאן 
לירושלים לא השאיר מקום לאי - הבנות : חיו ותנו לחיות . יתרה מזאת , לישראל 
היה מותר להניח , שטייסים ירדנים לא יתערבו בקרבות אוויר בשמי ירדן בין 
טייסיה לבין טייסים עיראקים , אם אלה ינסו לחצות את הנהר . בשביל המלך חוסיין 
היתה אפוא מלחמת המפרץ בחזקת מבחן נדיר של יחסי ישראל - ירדן . למשטרו היה 
יסוד להאמין שישראל תפרש לחומרה את אכזבתה של ארה"ב מעמדתה של ירדן במשבר 
המפרץ , ועד שהנשיא בוש יבין את המתרחש יעשה לו יצחק שמיר " סדר חדש " 
בין המיעוט ההאשמי לרוב הפלשתיני . ממשל בוש לא השאיר מקום לספק ביחס לדעתו 
על אורחים ישראלים לא קרואים במרחביה האוויריים או היבשתיים של ירדן . כפיית 
ההבלגה על ישראל והנחישות שבה ניווט בוש את הקואליציה אל המלחמה יכולות ללמד , 
שהסדרים החדשים אחריה יושפעו פחות מדיבוריהם של הישראלים ויהודי ארה"ב , 
ויותר ממעשיהם של הגויים בבית הלבן . לפיכך , יש מקום לשאול תחילה איזה 
תפקיד מייעד בוש למלך חוסיין למחרת סילוקו של בעל בריתו , סדאם חוסיין ? 
ובכן , למגינת לבו של שרון ( ורבים מחבריו במפלגת השלטון המעדיפים להצפין 
בלבם את הכמיהה לייצא לירדן את מלוא הבעיה הפלשתינית ) , אין מסתמנת בוואשינגטון 
נטייה להפוך את יאסר ערפאת ליורשה הטבעי של השושלת ההאשמית . נהפוך הוא , 
באחרונה מפנה הזעם האמריקאי נגד המלך את מקומו לתהייה : " היכן טעינו ? 
מה דחף שליט ערבי פרו - מערבי מובהק לידי אויבן הגדול של ארה"ב ובריטניה " ? 
את התשובות מספק חוסיין עצמו ביד נדיבה לאורחים אמריקאים . " קיבלתם אותי 
כדבר מובן מאליו " , התלונן המלך בשבוע שעבר באוזני ציר הקונגרס המורמוני 
ויין אוואנס שהתקבל לפגישה בחברת המיליונר היהודי דן אברהם . " במשך שנים 
התנהגתי כילד טוב ולא זכיתי ול למקצת הסיוע הנדיב שארה"ב מגישה עכשיו למצרים " . 
ירדן זקוקה ל7 . 1 מיליארד דולר לשנה במשך עשרים שנה רק כדי להתקיים , 
בלי להביא בחשבון צרכים של חידוש התשתית . עד כה הקצו האמריקאים לירדן 
רק % 31 מהסיוע השנתי שהם מגישים לשכנתה המערבית . מאז התייצב המלך חוסיין 
לימין סדאם חוסיין , סכרו הסעודים את קופתם בפניו לחלוטין . השר רפאל איתן 
ניבא אמנם שירדן תהפוך במהרה לחבל סעודי , אבל המלך למוד ההספדים מאמין 
שהידיעות על גסיסתו מוגזמות למדי . הוא אפילו מצפה להרוויח מהמלחמה : " עכשיו 
אתם מבינים סוף סוף שיש גם אופציות אחרות " , אמר לאורחים מאמריקה , והתכוון 
מן הסתם לא רק למדיניות החוץ הפרו - עיראקית , אלא גם למרקם הפוליטי בבית , 
שאילץ אותו לאמץ אותה מדיניות . מצבו הפוליטי הקשה של חוסיין תואם את מצבה 
הכלכלי האנוש של ממלכתו . האמריקאים יודעים ומודאגים . דאגה מיוחדת מסב 
להם הרכב הממשלה שמונתה בסוף השנה שעברה . הם הזהירו את המלך בעיקר מפני 
ההשלכות המרחיקות לכת של הפקדת תיק החינוך בידי התנועה האיסלמית . כניעתו 
לתביעה הזאת המחישה לידידיו של חוסיין במערב עד כמה רופף משטרו . קפמאבינהמלך 
מעריך , נראה שבצדק , שהבעיה הפלשתינית תשוב אל סדר היום הבין - לאומי , 
וזאת ההזדמנות שלו לשוב ולקפוץ על העגלה ולחלוק בשלל מפלתה של עיראק . 
באוזני ציר הקונגרס אוונס הביע המלך את ביטחונו , שארה"ב מבינה את האילוצים 
שהובילו אותו לחיקו של הרודן מבגדד , וכי בהתחשב בנסיבות היא תזכה אותו 
בחנינה בגין התנהגות טובה . איזו ברירה יש לה ? מצד שני , תמיכתו בסדאם 
החזירה לו את הלגיטימציה בקרב הפלשתינאים . לאש"ף נוח יותר לתפוס טרמף על 
השבשבת החוסיינית מאשר להשפיל קומה בפני הנשיא מובארק , שיבקש לנקום את 
בגידתו של ערפאת . שיחה שקיים השבוע עם צירי הקונגרס היהודים סטיב סולרס 
וגארי אקרמן מלמדת , שחוסיין כבר ניער את האבק מעל ההסכם עם ערפאת מפברואר 
5891 . הסכם זה מציע משלחת ירדנית - פלשתינית משותפת , שתקיים מו"ם עם 
ישראל בחסות ועידה בין - לאומית ( מסמך לונדון ) . דומה כי ערפאת , שהסתלק 
כעבור שנה מאותו הסכם ( בשל סירובו לנוסחת הקונפדרציה הירדנית - פלשתינית ) 
, יחטוף אותו עכשיו בשתי ידיים . מה שחשוב הרבה יותר : גורג בוש , שאינו 
צריך להוכיח שדרכו במזרח התיכון אינה כדרך קודמו בבית הלבן , עשוי למצוא 
כאן הזדמנות לסדר חדש של שתי בעיות הירדנית והפלשתינית . 
