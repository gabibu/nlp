הנהלת תשלובות מילואות מנהלת משא - ומתן עם כמה חברות , ובהן קבוצה בבעלות 
גרמנית , למכירת הבעלות על המפעלים מילוזן ומילוטל , לאחר שמכירת שתי החברות 
לקבוצת כלל - תעשיות מתעכבת . כלל - תעשיות חתמה במחצית ספטמבר 09 על הסכם 
לקניית מילוטל ומילוזן ממילואות , בתום משא - ומתן ארוך בין הצדדים , אך 
החששות כי מכסות המים יקוצצו והגידולים החקלאיים ייפגעו , הביאו להשהיית 
המגעים להשלמת העסקה . חומר הגלם העיקרי ( % 57 ) בפעילותה של מילוטל הם 
גידולי התירס , וצפוי כי קיצוץ מכסות מים יביא לפגיעה קשה בגידולים . הנהלת 
תשלובת מילואות מנהלת גם משא - ומתן עם חברות נוספות , בניסיון לשלב שותפים 
אסטרטגיים בבעלות על מפעלים נוספים מקרב התשלובת . התשלובת צברה חובות כבדים , 
שהסתכמו בסוף 88 ב583 מיליון ש"ח . בעקבות הקשיים אליהם נקלעה התשלובת הקימו 
הבנקים הנושים קונסורציום העוקב ומלווה את פעילותה של הנהלת התשלובת . מילוטל 
ומילוזן היו אמורות להשתלב בפעילותה של סנפרוסט , שהיתה מגדילה כך את פעילותה 
בתחומים נוספים בענף המזון . 
