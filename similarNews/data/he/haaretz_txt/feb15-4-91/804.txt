ליאוניד קרבצנקו אומר שהוא האיש השנוא ביותר בברית - המועצות . מאז מונה 
בנובמבר האחרון ליו"ר הוועדה הממלכתית לשידורי טלוויזיה ורדיו , ספר קרבצנקו 
053 מאמרים ארסיים נגדו בעיתונות הסובייטית . מרביתם גינו אותו על שהסיר 
את התוכנית הפופולרית לענייני היום , " השקפה " , מגלי האתר . אחרים התנגדו 
לניסיונו לסגור את סוכנות הידיעות העצמאית , " אינטרפקס " , באמצעות סילוקה 
ממרכז הוועדה לשידורי טלוויזיה . כותב אחד השווה אותו לשר התעמולה הנאצי , 
יוזף גבלס , אחר להיטלר . האיגוד המקצועי של העיתונאים כמעט שגירש אותו 
משורותיו בשבוע שעבר , אבל קרבצנקו מחזיק מעמד . הוא אמר ל"ניוזוויק " 
שרצונו שמפיקי " השקפה " יחתמו על חוזה שבו יבטיחו שלא לבקר את הנשיא מיכאיל 
גורבצוב . " ככלות הכל , הטלוויזיה שאנחנו מדברים עליה היא טלוויזיה ממלכתית " , 
אמר קרבצנקו , " איני חושב שהיא צריכה למתוח ביקורת על המדינה " . קפמאבינהגלסנוסט 
נתון להתקפה כבדה של הכוחות השמרניים החדשים בקרמלין . אבל עדיין נותרה 
פתיחות מספקת כדי להעניק כיסוי מלא למאבק . מיום שחוק עיתונות חדש ביטל 
את הצנזורה , ב1 באוגוסט שעבר הופיע מגוון כתבי עת חדשים בבריה"ם , שהביעו 
כל נקודת השקפה פוליטית שאפשר להעלות על הדעת . אבל בחודש שעבר רמז גורבצוב , 
שאפשר שהחוק החדש יושעה כדי להבטיח " אובייקטיוויות " גדולה יותר . הצהרתו 
עוררה מחאות עצומות . " נזביסימיאה גזטה " , או " העיתון העצמאי " , שנוסד 
באחרונה , השאיר שטח לבן גדול בעמודו הראשון . " כך ייראו העיתונים הסובייטיים 
אחרי שהצנזורה הפוליטית תיכון מחדש " , נאמר בכותרת . ממשלות מקומיות דמוקרטיות 
מאפשרות את מחאתם של אמצעי התקשורת . " העיתון העצמאי " נוסד בידי מועצת 
עיריית מוסקווה , שבה יש רוב לרדיקלים . המועצה גם עזרה לסוכנות " אינטרפקס " 
בעלת הסקופים הרבים למצוא מקום חדש אחרי שסולקה מבניין הטלוויזיה . הטלוויזיה 
המקומית של לנינגרד , שגם בה מועצת עירייה היא רדיקלית , שידרה באחרונה 
קטע של " השקפה " שנאסר לשידור , משום שסיקר במלואם את המאורעות רוויי 
הדם בליטא . אבל הדמוקרטים אינם זוכים בכל הקרבות . הרפובליקה הרוסית דורשת 
כבר זמן רב ערוץ טלוויזיה משלה , אבל עד עתה סירב לכך קרבצנקו , ורשויות 
הרדיו המרכזיות העבירו בשבוע שעבר את " רדיו רוסיה " הפופולרי לתדר נידח , 
שלפי ההערכה שליש מן המאזינים אינם יכולים כלל לקלוט אותו . כדי לבסס את 
כוחם , חייבים השמרנים לרסן את אמצעי התקשורת , והם יודעים זאת . כאשר 
ניסו להשתלט על הממשלה בליטא בחודש שעבר , היכו הכוחות התומכים במוסקווה 
קודם כל במרכז ההוצאה לאור העיקרי . אחר , בהתקפת טנקים שבה נהרגו 41 בני 
אדם , הם השתלטו על מגדל הטלוויזיה של וילנה . הצבא גם תפס מחסנים של נייר 
להדפסת עיתונים . אבל הליטאים משתמשים עכשיו במגדל שידור אחר במרחק 001 
קילומטר מווילנה ומצאו מקורות אחרים של נייר ובתי דפוס . כתוצאה מכך , הגרסה 
הרשמית של האירועים בארצות הבלטיות שלאומנים הם הגורמים את כל הצרות עורערה 
בצורה קשה באמצעי התקשורת הסובייטיים העצמאיים . אומר ואלרי סימונוב , 
סגן העורך של היומון הליברלי " קומסומולסקיה פראוודה " , " אי אפשר לעצור 
את הדמוקרטיה בלי לעצור את הגלסנוסט " . מלבד התקפות דמים על מעוזי הביטוי 
החופשי , כיצד אפשר לשוב ולכלוא את אמצעי התקשורת הסובייטיים ? יש הזקוקים 
רק לעידוד מועט . תוכנית החדשות הלאומית בטלוויזיה , " ורמיה " , שבה 
לסגנון שאותו מכנים העיתונאים הרוסים " טרקטור המדבר " . תקלות בקולחוזים 
שוב פותחות את מהדורות החדשות . יומון המפלגה הקומוניסטית , " פראוודה " , 
שאיבד ב0991 מספר מביך של 5 . 4 מיליון מתוך 7 . 7 מיליון מנויים , שב 
להתקפות בסגנון הישן על " הגוש של מה שמכונות המפלגות הדמוקרטיות . . . 
הרוצה בגלוי . . . לפרק את החברה למחנות עוינים ולפצל את ברית - המועצות " . 
שירות הידיעות הסובייטי , " טאס " , חזר אף הוא לסגנון דומה . אבל הבימה 
שוב אינה בלעדית בידיהם של אמצעי התקשורת השמרניים הישנים , בעיקר משום 
שהמפלגה הקומוניסטית שוב אינה בעלת כוח מספיק כדי להשתיק את כל הקולות המתנגדים 
לדעתה . האידיאולוגים שלה , למשל , אינם מעיזים לקרוא לעורכים של " קומסומולסקיה 
פראוודה " , שמבחינה טכנית מהווה את שופרה של תנועת הנוער הקומוניסטית , 
ולהורות להם מה לפרסם . " הוא לעולם אינו מצלצל " , אומר סימונוב , ומחווה 
בראשו לעבר מכשיר טלפון מיושן המקשר את משרדו ישירות עם הוועדה המרכזית של 
המפלגה . " הם פוחדים שנפרסם משהו על זה , וכך יתעורר רעש גדול עוד יותר " . 
אבל בכל זאת מצוי בידי המפלגה קלף חזק : בבעלותה % 09 מבתי הדפוס במדינה . 
לגבי עיתונים כמו " קומסומולסקיה פראוודה " , שכבר עזבו את הקו המפלגתי 
אבל תלויים לחלוטין בציוד מפלגתי , החשש הגדול ביותר הוא איבוד הגישה לבית 
הדפוס הסמוך של " פראוודה " . בסוף השנה שעברה צימצם בית הדפוס את הדפסת 
העיתון משש פעמים בשבוע לחמש . בכל רחבי המדינה מעלה מונופול הנייר הממלכתי 
את מחיריו לכולם , להוציא את כתבי העת המפלגתיים הצייתנים . קפמאבינלפעמים 
מנסות הרשויות הקומוניסטיות אמצעי שכנוע . בראשית החודש נקרא איגור גולמביובסקי , 
סגן העורך הליברלי של היומון " איזווסטיה " , למשרדו של אנטולי לוקיאנוב , 
היו"ר של הסובייט העליון ומבחינה טכנית המו"ל של העיתון . לוקיאנוב הציע 
לגולמביובסקי תפקיד נוח כראש המשרד של " איזווסטיה " במדריד , ואף צירף 
להצעה דירה גדולה יותר במוסקווה . גולמביובסקי סירב . חברי המערכת של " איזווסטיה " , 
המודעים לכך שגולמביובסקי אחראי במידה רבה לנטייה הליברלית של העיתון , 
איימו לשבות אם סגן העורך שלהם יוגלה למדריד . העורך הראשי , ניקולאי 
יפימוב , שאיבד למעשה את השליטה בעיתון לטובת הליברלים , הוסיף מנה של 
דרמה רוסית טובה בפגישה של מנהיגות הסובייט העליון בשבוע שעבר . ל"ניוזוויק " 
נודע שהוא האשים באורח היסטרי את מערכת " איזווסטיה " ב"קשירת קשר " נגד 
גורבצוב . אחרי דברים אלה הוא התעלף ונלקח לבית - חולים . עיתונאי " איזווסטיה " 
הניעו את ראשם באי - אמון , והמתינו למטח הבא . הסובייטים מתחילים להאמין 
שהדרך היחידה שבה אפשר להימנע ממניפולציות פוליטיות של העיתונות היא יוזמה 
חופשית . כתבי עת בבעלות משותפת , כמו " מוסקווה מגזין " הסובייטי - 
הולנדי , ירחון בשפה האנגלית בעל תפוצה של 000 , 06 , אינם סובלים מהתערבות 
כלשהי של כלבי השמירה הפוליטיים . " אנחנו יכולים למצוא מקלט רק תחת קורת 
הגג של רווחים " , אומר סרגיי מולוטסוב ם " אורל - אקספט " , שירות חדשות 
פרטי בסוורדלובסק . כמה אנשי עסקים מתחילים חשים שעיתון משלהם מהווה הגנה 
מסוג מסוים . " אנחנו היזמים זקוקים לכלי ביטוי משלנו " , אומר סולטן סלימזיאנוב , 
מייסדו של שבועון בקאזאן , " טאטאראינפורם " שמו . " עלינו לעצב דעת 
קהל לקראת העידן החדש של יחסי שוק " . זה הדבר שעלול להקנות להם אויבים אחדים . 
במוסקווה רווחות שמועות שהק - ג - ב עלול לתקוף פרסומים כאלה על פי הכרזה 
נשיאותית חדשה , המאפשרת להם לבדוק את מסמכיו של כל עסק . הגלסנוסט לא נגע 
בפינות רבות של האימפריה . בטורקמניסטן , למשל , מצנזרת מועצת המיניסטרים 
המקומית אפילו את שידורי החדשות השמרניות . אף שחוק העיתונות ביטל לכאורה 
את הצנזור הישן , הידוע בראשי התיבות המאיימים שלו גלאוויט , הוא הקים 
במקומו גוף חדש , גואוט , שפירסם רשימה של נושאים שעליהם אסור לעיתונאים 
לכתוב מטעמים של ביטחון המדינה , ובכלל זה נושאים הקשורים במחלות משונות 
של בעלי חיים . הצנזור מעולם לא נעלם , בישרה בשבוע שעבר כותרת ב"חדשות 
מוסקווה " . המחבר , סגן השר הרוסי לענייני עיתונות ואמצעי תקשורת המוניים , 
מונה מקרים אחדים שבהם חסמו רשויות מפלגתיות מקומיות פרסומים עצמאיים תוך 
הפרה בוטה של חוק העיתונות החדש . אפשר שגורבצוב בוחן מחדש את איומו להשעות 
את החוק בשל ההתנגדות העזה שעורר . בשבוע שעבר הכריז שוועדת הטלוויזיה הממלכתית 
תהפוך לחברה בבעלות ממשלתית , אף שלא ברור עדיין כיצד ישפיע הדבר על הכיוון 
הפוליטי של השידורים . בינתיים מתכננת התוכנית שבוטלה , " השקפה , להשתמש 
בחוק העיתונות ולתבוע את הצנזורים על " הפרעה לפעולותיהם המקצועיות החוקיות " . 
" איני חושב שהגלאסנוסט הסתיים " , אומר אדוארד סגלאייב , פרשן טלוויזיה 
ליברלי בכיר והיו"ר החדש של האיגוד המקצועי של העיתונאים . " איננו יכולים 
להתעלף כאשר טנקים מופיעים ברחובות . עלינו להמשיך ולהילחם " . בסופו של 
דבר עשויה השפעת הגלסנוסט להיות צנועה מכפי שטוענים אויביו . אבל חיסולו 
עשוי להיות קשה יותר מכפי שחוששים תומכיו המבוהלים . 
