החלטת חבר הנאמנים של הסוכנות היהודית , להמיר את המענק הניתן לעולים מבריה"ם 
במסגרת " סל הקליטה " להלוואה , עוררה בצדק תגובות נזעמות . שכן תפקידה 
העיקרי של הסוכנות הוא לממן את כל ההוצאות הכרוכות בהעלאתם של יהודים לישראל 
ולסייע בקליטתם הראשונית בארץ . כשראשי הסוכנות , מנדל קפלן ושמחה דיניץ , 
מציעים לעולים הלוואה ארוכת טווח שאותה יצטרכו להחזיר בתוספת ריבית , הם 
לא רק מועלים בתפקידם ומתנכרים לייעודם , אלא מעוררים מחדש את השאלה הבסיסית , 
האם יש בכלל מקום לקיומה של הסוכנות היהודית . קפמאבינבמשך שנים ארוכות 
שבהן היה שפל חמור בעלייה חיפשו לעצמם ראשי הסוכנות יעדי פעולה חלופיים , 
כדי לתת הצדקה למנגנון המנופח שיצרו . הם עסקו בשיקום שכונות מצוקה . 
הם סייעו לממשלה בטיפול בנוער מנותק במסגרת מוסדות עליית הנוער . הם השקיעו 
משאבים ניכרים במתן עזרה להתיישבות . הם שיגרו שליחים לצפון אמריקה ולדרומה , 
כדי לנסות לשכנע יהודים לעלות . כל הפעולות הללו היו חשובות כשלעצמן , 
אולם הן היו רק תחליף למשימה העיקרית שכולם ציפו לה אם וכאשר ייפתח מסך 
הברזל והיא הטסת עולי בריה"ם לישראל וסיוע להם בצעדיהם הראשונים בארץ . 
אולם כשסוף - סוף נפתחו השערים ורבבות עולים החלו לנחות בנמל התעופה בן - 
גוריון , מרימים ראשי הסוכנות את ידיהם כטובע בלב ים וצועקים : " הצילו , 
איננו מסוגלים לעמוד במעמסה " . לדבריהם , אין מנוס מלהפוך את המענק בסך 
002 , 5 שקלים שאותו נותנת הסוכנות במסגרת סל הקליטה לכל משפחת עולים בת 
שלוש נפשות להלוואה . כדי להרגיע את הציבור ולהחניק את הביקורת מבטיח דיניץ , 
כי " ההלוואה תינתן בתנאים נוחים , ללא סרבול ביורוקרטי , ישירות על - 
ידי הבנקים המסחריים . העולים יצטרכו להחזיר את ההלוואה רק בשנה הרביעית 
לשהותם בארץ " . כלומר , הסוכנות היהודית נוהגת כאילו היתה בנק מסחרי . 
במקום להגדיל את המענק הניתן לעולים המגיעים ארצה ( שהצטמק בשנה האחרונה 
מ22 אלף שקלים ל31 אלף שקלים למשפחה בת שלוש נפשות ) ; במקום לנהל מאבק 
ציבורי חריף נגד הממשלה , שאף היא הקטינה את חלקה בסל הקליטה בשיעור ניכר ; 
במקום לשנות את סדרי העדיפויות , לצמצם את הכפילויות , לחדול מן הבזבוזים 
מנקרי העיניים , הם מציעים לעולים הלוואה " בתנאים נוחים " . במשך שנתיים 
( הרביעית והחמישית לשהותם בארץ ) אמורים העולים להחזיר רק את הריבית על 
ההלוואה , ובמשך חמש שנים לאחר מכן יחזירו את כספי הקרן . בשלוש השנים 
הראשונות לא יחזירו העולים כספים . קשה למצוא הגדרה מדויקת יותר , מלבד 
אטימות , למהלך מקומם זה של ראשי הסוכנות . קשה גם להבין כיצד ראשי ההסתדרות 
הציונית , היו"ר שמחה דיניץ , הגזבר מאיר שטרית ואחרים ( להוציא ראש מחלקת 
העלייה , אורי גורדון , שהתנגד לצעד זה ) , נתנו את ידם למהלך הנפסד 
שיזמו בעלי המאה שבהנהלת הסוכנות , שבראשם איש העסקים משיקגו , גורקי גודמן , 
וראשי המגביות מארה"ב ומאירופה , המתייחסים לתקציב הסוכנות כאל תקציב של 
חברה כלכלית השואפת לצמצם את הגירעון ( בתקציב השוטף של הסוכנות צפוי השנה 
גירעון של 311 מיליון דולר ) . קפמאבינבניסיון להדוף את הביקורת החריפה 
שהטיחו נגד ההחלטה יו"ר ועדת השרים לקליטה , אריאל שרון , שר הקליטה , 
הרב יצחק פרץ , סגנית שר המדע , ח"ך גאולה כהן , יו"ר ועדת העלייה של 
הכנסת , ח"ך מיכאל קליינר , ונציגי מפלגת העבודה בוועדת העלייה של הכנסת , 
הפיצו ראשי הסוכנות נתונים על היקף ההוצאות שהיו להם בתחום העלייה . אולם 
בפרסום נתונים אלה היה משום זריית חול בעיניים . דיניץ אמר : " הסוכנות 
איננה מקטינה את חלקה בסל הקליטה , אלא מגדילה אותו " . לכאורה זה נכון ; 
חלקה היחסי של הסוכנות בסל הקליטה גדל , משום שהממשלה הקטינה את חלקה . 
אבל הסיוע שהוגדל ב003 דולר למשפחה בת שלוש נפשות , יינתן כהלוואה בתוספת 
ריבית ולא כמענק . דיניץ הוסיף חטא על פשע , כשהדגיש ש"הקהילות היהודיות 
בחו"ל ממשכנות את נכסיהן כדי שיוכלו לערוב להלוואות שיינתנו על - ידי הבנקים 
המסחריים לעולים " . במלים אחרות , ההקרבה מצד בעלי ההון היהודים היא " עצומה " . 
הם נותנים ערבות להלוואות , אבל לא מוציאים אף סנט מכיסם לגיוס מיליארד 
דולר המיועדים למימון סל הקליטה במשך כארבע שנים ( להוציא התרומות שהעבירו 
במסגרת המגביות ) . יתרה מזו , ראשי הסוכנות הציעו לממשלה ללכת בדרכם ולהפוך 
את חלקה בסל הקליטה ממענק להלוואה , כלומר להכביד עוד יותר על העולים מבריה"ם , 
שיצטרכו להחזיר לא רק את ההלוואה שיקבלו מהסוכנות , אלא גם את הסכום שעד 
כה נתנה להם הממשלה כמענק . אין ספק שראשי הסוכנות בחרו בדרך הקלה . במקום 
לעשות בדק בית בסוכנות , לצמצם את הטיפול בנוער מנותק במסגרת מוסדות עליית 
הנוער , להקטין את פעילותה של המחלקה להתיישבות , למכור את כל החברות הכלכליות 
שאין כל הצדקה לאחזקתן , לבטל כפילויות ( כמו קיומן של שלוש מחלקות נפרדות 
לחינוך ) , להחזיר עשרות שליחים מצפון אמריקה ומאירופה , לצמצם את המנגנון 
המנופח ( ההוצאות על תשלום משכורות והפרשות לקרן פנסיה הן אחד הסעיפים הגדולים 
בתקציב , בין השאר משום שיש בסוכנות יותר מ02 מנכ"לים , וכל אחד מהם נהנה 
ממעמד של מנכ"ל במשרד ממשלתי ) , לבטל את הסיוע הניתן לארגונים ומוסדות 
שונים , להגביל את הנסיעות המרובות לחו"ל של חברי ההנהלה , להפסיק את הבזבוז 
הנובע מרכישת צי של מכוניות חדישות עם פלאפונים לחברי ההנהלה שכל אחד מהם 
נהנה ממעמד של שר בממשלה לחדול מהתשלומים הגבוהים להוצאות אש"ל בחו"ל ומגורים 
במלונות יוקרה במקום כל אלה הם החליטו לחייב את העולים להחזיר את כספי המענק 
הניתנים להם . אמנם בסוף השבוע החליט חבר הנאמנים להמליץ על " צמצום תחומי 
פעולה ואיחוד פונקציות שונות " . הוחלט לאחד את המחלקה להתיישבות עם המחלקה 
להתחדשות השכונות ולקצץ 02 משרות במחלקה להתיישבות . אבל זהו רק אפס קצהו 
של מבצע הצמצומים ופעולות הייעול שניתן לבצע בסוכנות , בלי לפגוע כהוא זה 
בבשר החי . 
