לונדון ( שרות " ספורט הארץ " ) . שילוב בלתי שיגרתי של משחקי ליגה וגביע , 
כמה מהם חוזרים , ישתרע בסוף השבוע על פני שלושה ימים בתכנית כדורגל חריגה 
התלויה לא מעט בתהפוכות מזג האויר החורפי הקשה הפוקד את בריטניה . אם תחול 
הפוגה בשלג והמישטחים הקפואים יפשירו , צפויים בסוף השבוע שמונה משחקים 
בסיבוב החמישי של הגביע . אבל דומה , כי המרתק ביותר יהיה דווקא משחק חוזר 
בסיבוב הרביעי , זה שבין ארסנל ללידס , במגרשה הביתי אלנד רואד . ביום 
רביעי סיימו השתיים בפעם השלישית בלא הכרעה ( 00 בלונדון ) ויתמודדו ברביעית , 
כדי לקבוע מי מהן תתארח בסיבוב הבא בשרוסברי . גם המשחק הראשון הסתיים 
00 והשני 11 . ארסנל תחסר כנראה את כוכבה השוודי הפצוע אנדרס לימפאר , 
אך לעומתו עשוי לחזור להרכב דייויד רוקאסל , לראשונה מאז נובמבר . משחקים 
נוספים בשבת בסיבוב החמישי : נוטס קאונטי מנצסטר סיטי , קיימברידג שפילד 
וונסדיי , פורטסמות טוטנהאם , ווסטהאם קר . ביום א יהיה הדרבי הגדול 
באנפילד , בין ליוורפול לאוורטון . איאן ראש וסטיב מקמהון שהיו פצועים , 
אמורים לשוב למדי ליוורפול . למחרת תתארח מנצסטר יונייטד , מחזיקת הגביע , 
בנוריץ . ביום שני יהיה גם משחק חוזר נוסף בסיבוב הרביעי , בין נוטינגהאם 
לניוקאסל שסיימו שלשום 22 . המנצחת תתמודד עם סאותהמפטון . כן יהיו בשבת 
כמה משחקי ליגה , בהם צלסי ווימבלדון , קריסטל פאלאס ק . ף . ר . , 
סנדרלנד נוטינגהאם . בסקוטלנד מקווה האלופה והמוליכה , גלאזגו ריינגרס , 
להגדיל את יתרונה על אברדין ( 7 נקודות ) כשתארח את מאתרוואל . 
