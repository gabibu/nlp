בעגה המקובלת בחיים הציבוריים בארצות הברית למונח פוטו אופורטיוניטי יש צליל 
של זלזול . כאשר מאפשרים לצלמים להנציח את דקות הפתיחה של מפגש חשוב זה 
פוטו אופורטיוניטי ; כאשר הנשיא ניאות להצטלם עם מישהו למען תישמר לו מזכרת 
מביקור חטוף בבית הלבן זה פוטו אופורטיוניטי . לעתים יש פגישות מדיניות 
שהן לא יותר מאשר פוטו אופורטיוניטי . למשל , הביקור הראשון של שר החוץ , 
דוד לוי , בבית הלבן היה פוטו אופורטיוניטי שהעניק לו הנשיא בוש ( פגישת 
היכרות בת עשר דקות ) . אחדות מן השיחות הטלפוניות שניהל גורג בוש עם יצחק 
שמיר מאז פרץ המשבר במפרץ גם הן מעין פוטו אופורטיוניטי טלפוני . קורת הרוח 
של שמיר מתכיפות הצלצולים מן הבית הלבן מזכירה בהחלט את שביעות רצונו של 
לוי מן הפגישה החטופה עם הנשיא . האם נסיעתו האחרונה של משה ארנס לוואשינגטון 
היתה גם היא לא יותר מאשר פוטו אופורטיוניטי , כפי שמציגים אותה אנשיו של 
דוד לוי ? לא בטוח . זה סיפור ישראלי אופייני שיש בו כל המרכיבים של אינתיפאדה 
פוליטית קטנונית עם בקבוקי תבערה , מארבי אבנים , ופעולות איגוף ומתאם 
פעולות ערמומי . באותה מידה זה סיפור אמריקאי אופייני שיש בו כל המרכיבים 
של התנהגות שחצנית וקצת מרושעת של מעצמת - על כלפי מדינת חסות קטנה ותלויה , 
ואולי גם נופך של תככים ואשינגטוניים פנימיים . משה ארנס החליט לצאת לוואשינגטון 
בסוף שבוע שעבר כאשר התחדש ירי הטילים על ישראל ואף תכף . ייתכן שהביקור 
היה על רקע הדאגה בישראל מכמה דברים : בישראל הובחנו הבדלי גישה בין מזכיר 
ההגנה האמריקאי , ריצרד צייני , לבין הגנרל נורמן שוורצקופף לגבי מידת 
המאמץ שעל הצבא האמריקאי להשקיע בנטרול שיגור הטילים ממערב עיראק ; והוחלט 
כנראה לחזק את דעתו של הממשל למען יתמיד בפעולה צבאית נמרצת בכיוון זה . 
ייתכן שארנס רצה גם להתעדכן מתוצאות ביקוריהם של צייני ופאוול בסעודיה ( 
צייני סירב לבוא באופן ישיר מריאד לתל אביב לבל ייצור מראית עין של שיתוף 
ישראל בקואליציה ) . ארנס היה נבון והגון דיו כדי לטלפן אל לוי ולהודיע 
לו מראש על נסיעתו , ולהסביר לו את מטרותיה . צריך לזכור כי בין השניים 
התנהלו לאחרונה היחסים כשורה , וכי החשדנות ההדדית הקודמת הופגה במידה ניכרת 
( אחד הביטויים הבולטים לכך : שיתוף הפעולה בין שני המשרדים כדי להשיג 
את מירב הסיוע מגרמניה ) . מי שלא טרח לעדכן את לוי היה יצחק שמיר . השניים 
נועדו ביום שני לשיחה בארבע עיניים , שבה נדונו הקווים שינחו את שר החוץ 
בשיחתו המתוכננת עם גיימס בייקר . שמיר לא אמר ללוי מלה על הפגישות הנוספות 
המזומנות לארנס . כשהתברר ששר הביטחון עורך סיור כתובות בוואשינגטון רבתי , 
הציפה מחדש את לוי חשדנותו הקודמת וזעמו גאה : שוב עשה לו הפרופסור תרגיל . 
כמו שעל קברו של ההיפוכונדר חקוקה ההתרסה " אמרתי לכם " , כך גם לפרנואיד 
פוליטי מסוגו של לוי ישנן כמה אסמכתאות מוצקות לצדקת חששותיו ולאישוש תחושתו 
ששמים לו רגל . בנוקדנות חרוצה שלפה השבוע לשכתו מובאות וראיות והזינה בהן 
את העיתונות , כדי להוכיח את הקשר שנרקם נגד שר החוץ . נמצאה סתירה בין 
הסברי ארנס להסברי דוברת מחלקת המדינה לגבי השאלה מי יזם את המפגש בין שר 
הביטחון למזכיר המדינה . הובחן פער ברור בין התאריכים והשעות שנמסרו בירושלים , 
לעומת אלה שדווחו בוואשינגטון , לגבי הדרך והמועד שבהם נקבעה הפגישה בין 
בוש לארנס . התקשורת קנתה בדרך כלל את הגרסה , והפיצה את הרושם שביקשו 
לוי ועוזריו להנחיל לציבור בארץ , לאמור : מטעמים של פוליטיקה פנימית ותחרות 
אישית הזדרז שר הביטחון לצאת לארצות הברית כדי להקדים את שר החוץ , ואין 
זו פעם ראשונה שהוא נוהג כך . לא בדיוק . ארנס יצא למסע בהול מטעמים שבעיניו 
נחשבו לענייניים בהחלט . הוא עשה זאת בעידודו של ראש הממשלה . הוא נהג 
לפי כל כללי הטקס כאשר דיווח ללוי מראש על הביקור וכאשר הזדרז , ברגע נחיתתו 
בארץ , להתקשר אליו ולקבוע עמו פגישה לשם דיווח והסברים . יש לי רושם , 
אם כי אין לכך הודאה מפורשת , שלוי די השתכנע שמניעיו של ארנס היו כנים 
וענייניים , ושסדר היום שנקבע לו בוואשינגטון היה מחויב המציאות בנסיבות 
הזמן . מי שנותר נבל בסיפור ( בעיניו של לוי ) הוא יצחק שמיר . שר החוץ 
אינו מאמין שמהלכיו של ראש הממשלה היו חפים משיקולים זרים . הוא אינו סולח 
לו על שלא שיתף אותו בסוד נסיעתו של שר הביטחון . שמיר משחק , בתגובה , 
את התגלמות הממלכתיות : שיגורו של שר הביטחון היה הכרחי ודחוף , ולא היה 
לכך כל קשר לנסיעתו המתוכננת של לוי . ראש הממשלה אינו משחק בדקדוקי כבוד 
כאשר על כפות המאזניים עומדים נושאים כה כבדי משקל . השבוע , כאשר אריאל 
שרון ליגלג על הוויכוח ארנס - לוי , נראה שמיר כמו אומר : על מה הוויכוח ? 
על פוטו אופורטיוניטי עם הנשיא בוש ? והוא שוכח עד כמה התאמץ הוא להשיג 
פגישה עם הנשיא האמריקאי , וכמה נעלב כשבוש הפנה לעברו כתף קרה . קפמאבנזתוצאות 
ביקורו של ארנס בוואשינגטון יעמיקו את הצטנפותו של יצחק שמיר בבונקר האידיאולוגי 
שלו . מכבר הוא אומר לעצמו ( וקצת לסובבים אותו ) : עד כמה צדקתי כאשר 
דחיתי את שאלותיו של בייקר . הנסיכים הפצירו בי להשיב בחיוב , והזהירו 
מפני תוצאותיה של תשובה שלילית והנה , ראו עד כמה טעו : בן - לילה התהפך 
העולם . איפה אש"ף ואיפה בייקר . גם היום דוחה ראש הממשלה הצעות ליוזמות 
שלום ישראליות , בוודאי לא כל עוד רועמים התותחים . יש בסביבתו אנשים שסבורים 
שמוטב לתפוס את ההזדמנות בזנבו של הטיל . רוצים לומר : על - ידי הצגת יוזמה 
בסוגיה הפלשתינית , או העלאת רעיונות חדשים להשגת שלום כולל , מסוגלת ישראל 
להפיק רווחים מדיניים נאים . יש בממשלה שרים המאמינים כי פעילות מדינית 
יצירתית מצד ישראל , דווקא כאשר סעודיה ושאר מדינות המפרץ תלויות בארצות 
הברית , עשויה להועיל . מכל מקום , כדאי לדעתם לנסות ולהניע את ארצות 
הברית לממש את כוח המיקוח העומד עתה לרשותה כדי להניע מדינות אלו להתחיל 
ולהתפייס עם ישראל . רעיונות דומים עולים בקשר לסוריה . המהרהרים בכך מבינים 
שכדי להתניע תהליך של פיוס על ישראל להוכיח גמישות ורצון טוב גם בנושא הפלשתיני . 
דוד לוי אינו נמנה עם החוג הקרוב של שמיר ( ספק אם בכלל יש דבר כזה ) , 
אבל הוא מושפע מן הפקידות הבכירה של משרד החוץ . ובכלל , הוא נכנס במהירות 
לתפקיד הקלאסי של כל שרי החוץ : להיות בממשלה הגורם הממתן ושוחר השלום . 
יש לו מחשבות משלו על כיווני המדיניות הישראלית , והוא אף נתן להן ביטוי 
מגובש במסמך חמש הנקודות שניסח . נדמה לו שכמה מעקרונותיו נקלטו אצל בייקר , 
ושהתלהבותו לנצל את המשבר במפרץ לקידום השלום בין ישראל לשכנותיה נענית 
גם על - ידי המדינות החשובות במערב אירופה . הוא אינו עושה סוד מדעותיו , 
ואף ביטא אותן בראיון עם יעקב אחימאיר בטלוויזיה . היתה לדבריו משמעות 
מרחיקה לכת : כשהצהיר , למשל , כי לא אמר ( בזמנו ) לא לבייקר אלא רק 
לא לאש"ף , השתמע מכך לכאורה שהוא מוכן לדון על התפיסה האמריקאית ביחס למעמדה 
של מזרח ירושלים . כשדיבר על נכונות לפשרה ברמת הגולן , אותת על אפשרות 
לבטל את החלטת הממשלה שסיפחה את השטח לישראל . שמיר אינו אוהב יוזמות אלו , 
ולוי אינו אוהב את סרבנותו של שמיר . ראש הממשלה רואה בשר החוץ שלו איש 
פזיז ולא מנוסה שיש לפקוח עליו עין . שר החוץ רואה בראש הממשלה פוליטיקאי 
ערמומי השולט בעיקר בשיטות הפרד ומשול , והוא אינו מתכוון לאפשר לו לשבש 
את תוכניות השלום שהוא רוקם . שר הביטחון ששב הביתה חיזק את חשדנותו של 
שמיר , ואישש את הערכותיו ( המנוגדות ) של לוי . ארנס נכשל בניסיונו 
לשכנע את האמריקאים להתיר לישראל לפעול במערב עיראק כאשר הראשונים יחלו במתקפה 
קרקעית בכוויית . הוא גם לא הצליח לדון באופן ממשי בציפיות ישראל לסיוע 
מיוחד כתוצאה מן המלחמה . הגיעו לירושלים ראיות ברורות על מאמץ אמריקאי 
מכוון ונבזי להציג את ביקורו של שר הביטחון כמהלך שנועד בראש וראשונה לסחוט 
את קופתה של ארצות הברית . כתבים תודרכו על - ידי מחלקת המדינה , אך לא 
פחות מכך על - ידי הבית הלבן בכבודו ובעצמו , כדי לתאר את ישראל כספסרית 
מלחמה , כמי שמנצלת את הבלגתה להפקת תועלת כספית ( די מרגיז , בהתחשב 
בעובדה שישראל היא זו שנפגעה , לפי שעה , מן המלחמה יותר מכל המדינות שיש 
להן נגיעה למשבר ) . ישראל של 7791 , שהיתה בעיני ממשל קרטר לפייגין בגילומו 
של בגין , היא בעיני ממשל בוש מין שיילוק . שמיר רואה בכך אות ליחסו הפנימי 
של הממשל אשר מוסווה בגינוני החן שיצרה המלחמה במפרץ ; לוי סבור שזו עדות 
למהלכים ישראליים מגושמים , שהחלו בנסיעתו הנמהרת של מודעי לוואשינגטון , 
ובהעזתו לשטוח באוזני איגלברגר את ציפיית ישראל לקבל סיוע מיוחד בסכום של 
31 מיליארד דולר , ואשר נמשכו בביקורו האחרון של ארנס . אילו היו נועצים 
במקצוענים של משרד החוץ , סבור לוי , לא היו נותנים עילה לממשל בוש לכער 
את דמותה של ישראל בעיתונות האמריקאית . ארנס ניסה להבהיר לראשי הממשל בוואשינגטון 
את החומרה שבה שופטת הממשלה בירושלים את חשיפתה של ישראל לטילים העיראקיים . 
ספק אם האמריקאים התרשמו . קפמאבנזמה ששומעים עתה בירושלים בנושא מלחמת 
המפרץ והדרך שבה היא מקרינה על ישראל : האזור נכנס לעידן של תפוצת נשק לא 
קונוונציונלי . האיום על ישראל אינו מוגבל לשכנותיה אלא גם למדינות רחוקות 
כמו לוב ואיראן . תשתנה הגישה לגבי האמצעים להגנת העורף . חיוני לפתח במהירות 
נשק נגד - טילי . השנאה לישראל יוקדת וחובקת את העולם הערבי כולו . צריך 
לעשות מאמץ של ממש לעקר את מוקדי החיכוך ולנטרל את המשטמה כלפי ישראל . 
סוריה והפלשתינאים הם היעדים הראשונים לפעילות בכיוון זה . מצד אחד , זו 
המלחמה המדוחת ביותר בזמן אמת בהיסטוריה ; מצד שני , זו מלחמה שבה סמיך 
מאוד ערפל הקרב . משני הצדדים תמונת המצב הידועה לציבור הרחב היא , בערך , 
זו הידועה גם לשרים ולקצינים מקבלי ההחלטות . מסקנה : יש צורך בלוויין 
ביון עצמאי . אין הצדקה וצורך להקים ועדות חקירה למיניהן . מערכת הביטחון 
וצה"ל העריכו נכון בעשר השנים האחרונות את אופי הסכנה הביטחונית הנשקפת לישראל , 
והקצו באופן הגיוני את המשאבים לבניית כוחו של צה"ל . חיוני היה להצטייד 
במטוסים ובטנקים ולא להשקיע באופן נרחב במיגון העורף . נסיבות המלחמה במפרץ 
נדירות ולא ניתנות לחיזוי מראש : התקפת טילים מצד עיראק ללא כניסת כוחותיה 
היבשתיים לירדן ; התקפת טילים שהמענה לה גם כלפי אתרי השיגור וגם כלפי 
בגדד בא מצד ארצות הברית ; התקפת טילים , המתפתחת למלחמת התשה , שההגנה 
מפניה אינה מתאפשרת על - ידי שהות בת ימים אחדים במקלוט הציבורי שנבנה . 
אי - הידיעה לגבי יכולתו של סדאם חוסיין להפעיל ראשי נפץ כימיים אינו נחלתה 
של ישראל בלבד אלא של העולם כולו ; הוא עוד לא ניסה מעולם לשגר טיל כימי , 
ולכן אי - אפשר היה ללקט מידע על כך . 
