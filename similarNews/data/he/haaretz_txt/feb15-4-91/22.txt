, פירסם " טיימס " הלונדוני ידיעה מוואשינגטון בדבר משחק - מלחמה גרעיני 
שנוהל בפנטגון , על מחשבים . משחק זה , שנקרא " סטייג " ( ראשי - תיבות 
אנגליים של " הדמיית מלחמה גרעינית גלובלית טוטאלית " ) , הוכן במשך שלוש 
שנים ובוצע במשך חמישה חודשים . למחשבים הוזנו 000 , 061 פקודות והוטל עליהם 
לחשב איזה מהלומות הצליחו ואיזה אבידות נגרמו . תוצאות המשחק הזה נשמרות 
עדיין בסוד , אך נודע כי " סטייג " היה משחק - המלחמה האלקטרוני השני 
מסוגו , שניהלו האמריקאים . שלוש שנים קודם לכן נוהל משחק אחר , שהיה 
מבוסס על מידע מודיעיני . המסקנה שהופקה ממנו היתה , שארה"ב מפגרת פיגור 
רב אחרי בריה"ם בטילים . ארה"ב הגדילה בשיעור ניכר את תקציב הביטחון שלה 
ופתחה במירוץ - טילים . לימים נודע , שהערכת המודיעין היתה מוטעית בנושא 
זה . משחקי - מלחמה נועדו להפיג במידת האפשר את " ערפל המלחמה " את אי - 
הוודאות האופפת התנגשות בין רצונות של מנהיגים , מצביאים ואוכלוסיות . 
לשם כך פותחו במרוצת הדורות כמה סוגים של משחקים שנועדו להכשרת מנהיגים ( 
שליטים ומצביאים ) ולסייע בידם לחזות תוצאות של אירועים אמיתיים , בדרך 
של תרחישים ( או תסריטים ) . בימי - קדם פותחו משחקי - שליטים לחידוד 
המוח ולתרגולו בחשיבה " כמה צעדים קדימה " , תוך מאמץ לחזות ( לא לנחש ! 
) את מהלכי היריב . משחקים אלה נוהלו , בדרך כלל , על לוח משובץ , 
עם כלי - משחק שייצגו גורמים שונים ( חיילים , מפקדים , שליטים וכיו"ב ) 
. במאה ה81 נעשו ניסיונות למצות את אומנות המלחמה בדרך גיאומטרית , ובתחילת 
המאה ה91 התמקדו בלוח - הזמנים של רכבות , שהיו חיוניות בהזרמת חיילים ואספקה 
לחזית . מאז הומצא המחשב האלקטרוני , נעשה בו שימוש לחיזוי תרחישים עתידיים . 
מעצמות - העל ניסו לחשב את הסכנה הגלומה בהסלמה בלחימה : המעבר מלוחמה 
קונוונציונלית ללוחמה גרעינית טקטית ( כלומר , שימוש בחימוש גרעיני בשדה - 
הקרב בלבד ) , ללוחמה גרעינית אופרטיווית ( הפעלת נשק גרעיני מאחורי קווי 
החזית , לניתוקה ממרכזי הפיקוד והאספקה ) , וללוחמה אסטרטגית ( טוטלית , 
בין - יבשתית ) . אנדרו וילסון , הפרשן הצבאי הוותיק של " אובזרוור " 
הלונדוני , חובב ותיק של משחקי - מלחמה , העריך כי בארה"ב בלבד עוסקים 
כ000 , 03 קציני - צבא ומדענים במשחקי - מלחמה שונים , בכל זמן נתון . 
כרבע מהם עובדים בשירות מחלקת ההגנה , לרבות המטות המשולבים והחילות השונים . 
האחרים פועלים במכוני מחקר ובחברות ייעוץ . החברה הגדולה והמפורסמת ביותר 
היא " ראנד " מסנטה - מוניקה שבקליפורניה , שמעסיקה יותר מאלף עובדים , 
מחציתם אנשי - מחקר . חיל - האוויר האמריקאי מרבה להשתמש בשירותיה של " ראנד " . 
אחריה באים מכון המחקר של סטנפורד , שנוסד ב6491 ( בתחילת " המלחמה הקרה " ) 
, ומכון הדסון בניו - יורק , שמייסדו , הרמן קאהן , הירבה לעסוק במשחקי - 
מלחמה כדי לחזות עתיד " שהדעת אינה סובלת " : לוחמה תרמו - גרעינית , בפצצות 
מימן . משחקי - מלחמה מנוהלים גם במכון הטכנולוגי של מסצוסטס ( אם - איי - 
טי ) , באוניברסיטת נורתווסטרן , ליד שיקאגו , בהרווארד ( בראשותו של 
תומאס שלינג ) ובפרינסטון ( בהנהגתו של אוסקר מורגנסטרן ) . הסינים היו , 
כנראה , הראשונים שפיתחו משחק - מלחמה שמטרתו לאפשר מלחמת מוחות , לצורך 
חידודם . המשחק הסיני ויי - היי , שפותח לפני כ000 , 3 שנה , דומה למשחק 
היפאני ג , שבו משחקים עדיין . הלוח דומה למפה גיאוגרפית מסוגננת , והכלים 
הם אבנים בצבעים שונים . במשחק זה מנצח מי שמצליח לאגף את יריבו , על - 
פי עיקרון - המלחמה של הוגה - הדעות הצבאי הסיני שון טסה . עיקרון זה הינחה 
את המטכ"ל הגרמני בתכנון האיגוף של הצבא הצרפתי בתחילת מלחמת העולם הראשונה , 
ב4191 , ועל - פיו פיתח ההיסטוריון והפרשן הבריטי בזיל הנרי לידל הארט 
את תורת " הגישה העקיפה " . משחק הודי קדום בשם צאטורנגה נוהל גם הוא על 
לוח דמוי מפה גיאוגרפית . כלי - המשחק ייצגו חיילים - רגלים , מרכבות - 
מלחמה , פרשים קלים ופילים . המהלכים נקבעו על - ידי הטלת קוביה . אלפרד 
הוסראת , שהיה מנהל משחקי - המלחמה במכון המחקר " ריסרץ אנאליסיס " שבמדינת 
וירגיניה , ארה"ב , הזכיר את פרעה רעמסס השני , ששלט במצרים במאה ה31 
לפני הספירה , כמי שעסק במשחקי - מלחמה . ומכתבי הומרוס ואפלטון אנו לומדים 
שהיוונים עסקו במשחקי - מלחמה במאות השמינית עד החמישית לפני הספירה . אחר - 
כך בא השח - מט . במאה ה71 פותחו גרסות שונות של שח - מט , בהתאם להתפתחויות 
הצבאיות : כלי - המשחק כללו לא רק רצים ( אבירים ) ומצודות , כי אם גם 
נושאי - רומח , רובאים ותותחנים . ב4461 פיתח כריסטופר וייקנהם משחק - 
מלחמה דמוי - שחמט , שנקרא " משחק המלך " . היו בו 41 מהלכים קבועים ו03 
כלי - משחק בכל צד , ובהם מלך , מצביא , שני קצינים ושמונה חיילים - רגלים . 
משחק זה שימש בין היתר להדרכת קצינים . בתחילת המאה ה81 הופיעו שני משחקי - 
מלחמה צרפתיים האחד ללוחמה בשדה - קרב והשני ללוחמת - מצור . אלה היו משחקי - 
קלפים ונועדו ללמד את העקרונות הצבאיים הבסיסיים . המודיעין הבריטי הצליח 
להניח את ידו על משחק כזה , אשר נשמר במשרד המלחמה הבריטי בלונדון עד מלחמת - 
העולם השנייה . השאיפה לפתח משחק - מלחמה " מדעי " הולידה ב0081 , בקירוב , 
את " נויאס קריגשפיל " של ויטוריניוס . ספר - ההדרכה שלו כלל 06 עמודים . 
לוח המשחק היה בן 006 , 3 משבצות , והוא ייצג את השטח בגבול צרפת - בלגיה . 
כלי - המשחק כללו תגבורות ולוגיסטיקה . משחק זה היה מורכב ומסובך כל - 
כך , שלא היה אפשר לשחק אותו כלל . ב1181 נודע לנסיכים הפרוסים וילהלם ופרידריך , 
כי פון רייסוויץ פיתח בברלין משחק - מלחמה חדש . רייסוויץ הוזמן לארמון 
ובנה שם משחק - מלחמה שעיקרו מפה טופוגרפית בקנה - מידה של 62 אינץ למיל . 
כלי - המשחק היו קוביות צבעוניות . תנועותיהם היו כפופות לכללים שפיתח 
הממציא . בנו של רייסוויץ , שהיה קצין - תותחנים , פיתח את המשחק של אביו . 
לכל קצין - משחק ניתנו שתי דקות לחישוב המהלך הבא שלו , למרחק סביר לתנועת 
גיסות בשטח מציאותי . הצבא הגרמני העריך כל - כך את משחק - המלחמה , עד 
שכל חטיבה נדרשה לרכוש מערכת על חשבון הצבא . כאשר הקצין הגרמני מולטקה 
נשלח כיועץ צבאי למצביא העותומני בקונסטנטינופול , הוא הביא עמו את משחק - 
המלחמה . בהדרגה התפתחו שני סוגי משחק - מלחמה : הנוקשה ( על - פי כללים ) 
והחופשי ( שבו שובצו קוביות בנוסף על הכללים , כדי להציב בפני קצינים 
גורמים לא - צפויים כגון נפילתו של מפקד , או " יום גרוע " ) . לצד המשחקים 
שנועדו לקצונה בכירה ( ולימים למדינאים ) , פותח " שולחן - החול " , 
שהוא מעין משחק - מלחמה המשמש בעיקר את הדרגים הנמוכים יותר . אנגליה פיגרה 
אחרי גרמניה בשיבוצם של משחקי - מלחמה בתוכנית ההכשרה של קצינים , אך לאחר 
שנקלטו משחקים אלה בקצונה הבריטית , היתה ההתלהבות רבה . בלט בתחום זה 
ספנסר וילקינסון , יליד 3581 , שחיבורו החשוב " מוחו של צבא " הציג את 
משחק המלחמה במלים אלה : " אין דרך של הדרכה צבאית , שהיא מועילה יותר 
בתנאי שמבצעים אותה כהלכה ; ובוודאי שאין דרך של הדרכה צבאית אשר עלולים 
לעשות בה שימוש לא - נכון " . בשימוש נכון , בוחן משחק - המלחמה את הידע 
האסטרטגי והטקטי של הקצונה . " ההבדל היחיד בין המשחק לבין מלחמה ממש הוא 
שבמשחק אין סכנה , או עייפות , או אחריות , או שחיקה " , כתב וילקינסון . 
המשחק מניח שוויון בין שני הצדדים היריבים . אבל גם כאשר הצדדים שווים 
באמת ( וזה נדיר במציאות ) , יש הנחות במשחקי - מלחמה השנויות במחלוקת . 
לדוגמה , שיעור האבידות מחושב על - פי התנאים אם הם נוחים או לא - נוחים . 
תנאים נוחים נחשבו בזמנו כאלה שמהם נהנה הצד התוקף , או כאשר האבידות מתחלקות 
על - פני זמן רב . תנאים לא - נוחים הם אלה של התגוננות מתמשכת , או כאשר 
האבידות מרוכזות בפרק - זמן קצר . חלוץ משחקי - המלחמה בארצות - הברית היה 
קצין בשם ליוורמור , שלמד נושא זה מפי מהנדס אזרחי ששירת בצבא הבאווארי . 
ב9781 יצא לאור ספרו של ליוורמור , " הקריגשפיל האמריקאי " . קצין זה 
הגה 5 סוגים של משחקי - מלחמה : טקטי , אופרטיווי , אסטרטגי , ביצורים 
וים . לפני מלחמת - העולם הראשונה היה אלפרד גראף שליפן , הרמטכ"ל הגרמני , 
החסיד הגדול ביותר של משחק - המלחמה . " תוכנית שליפן " המפורסמת , 
שעסקה בפלישה לבלגיה ולצרפת , הושתתה על משחק - מלחמה . אולם משחק - המלחמה 
הגרמני לא הביא בחשבון את הגורמים המדיניים , הכלכליים והמוראליים של מלחמה 
ממושכת . " השאלה המתבקשת היא , האם התוכנית הגרמנית נכשלה משום שמשחקי - 
המלחמה הגרמניים היו לוקים בחסר מטבעם , או שמא הותאמו תוצאותיהם בכוונה 
תחילה למדיניות הצבאית שגובשה מראש ? " , שאל אנדרו וילסון . דייוויד נש 
מספר בספרו " משחקי - מלחמה " כי משחק - מלחמה הכשיל את היפאנים במערכה 
הימית המכרעת במידוויי , במלחמת העולם השנייה . משחק - מלחמה מדיני - צבאי 
שנוהל על - ידי הצמרת היפאנית לפני המלחמה סולף על - ידי " השופטים " עד 
שהניב תוצאות אופטימיות , מנקודת - הראות של יפאן . באופטימיות זו יצאו 
היפאנים למתקפה ואז נתקע טריז ריאליסטי בגלגליו של משחק - המלחמה : האמריקאים 
יירטו תשדורות אלחוט יפאניות , ריכזו כוחות והפכו את הקערה היפאנית על פיה . 
המלחמה הקרה הביאה עמה מספר כה רב של גורמים מעורפלים , שהעוסקים בה נאלצו 
להידרש למשחקי - מלחמה . מחוץ לשתי פצצות אטום שהופלו במלחמה ( שתיהן על 
יפאן , בימים האחרונים של מלחמת - העולם השנייה ) , אי אפשר לדעת כיצד 
משפיעה לוחמה גרעינית בעימות של ממש . במרוצת השנים פותח חימוש גרעיני טקטי 
( לתותחים ואפילו למרגמות ) ותרמו - גרעיני ( פצצות מימן שכל אחת מהן 
הרסנית מאות מונים מפצצת הירושימה ה"פרימיטיווית " ) . ניסויים שנעשו באיים 
נידחים , או באטמוספירה , או עמוק בבטן האדמה , איפשרו למדענים ולמצביאים 
לעמוד על עוצמת ההרס של החימוש הזה אך לא על השפעתו כשהוא פוגע במערך צבאי 
או בעורף האזרחי . נתונים הוזנו אפוא למחשבים אשר נדרשו לנהל משחקי - מלחמה , 
ולחזות תוצאות של תרחישים שונים . מלחמת וייטנאם היתה המלחמה " המשוחקת " 
והמנותחת ביותר בתולדות האנושות . משחקי - מלחמה נוהלו על - ידי הכוחות 
המיוחדים ירוקי - הכומתה , שהיו הראשונים אשר ארה"ב שלחה לדרום וייטנאם , 
כיועצים לצבא הדרומי . חיל - האוויר האמריקאי הירבה לנהל משחקי - מלחמה 
ובחמש שנות - המלחמה האינטנסיוויות ביותר איבד יותר מ000 , 2 מטוסים , 
מזה כ%04 בתאונות או מאש מן הקרקע . וצמרת הפנטגון והצבא האמריקאי ניהלה 
משחקי - מלחמה אשר מסקנותיהם היו שאפשר להביס את הצפון - וייטנאמים בכוח 
האש , בניידות אווירית ובחיסול הווייט - קונג באזורי - השדה של הדרום . 
מותחי הביקורת על משחקי - המלחמה טוענים , כי אי - אפשר למצוא את הזיקה 
הנכונה בין תוצאותיהם של המשחקים לבין החלטות מדיניות . גורמים רבים מדי 
אינם ניתנים לכימות ( חישוב בכמויות ) , על כן אין אפשרות לשלבם במשחקי - 
המלחמה . פציפיסטים יאמרו שכל טכניקה המסייעת למתכנן הצבאי נוגדת את טובת 
האנושות . אחרים בוחנים את הנושא מנקודת - ראות צבאית - טכנית : האם משחק - 
המלחמה מקל על סיומן המהיר של מלחמות ? ויש השואלים שאלות נוקבות אחרות . 
אנדרו וילסון העיר בזמנו : הנשק כשלעצמו מסוכן , אך אינו מסכן את השלום . 
מסוכנים הם הגורמים החברתיים , הפוליטיים , הפסיכולוגיים , הכלכליים 
והמוראליים הגורמים לרכישת נשק ולהפעלתו . משחק - המלחמה יכול לנתח רק מקטע 
אחד מן התמונה השלמה , הגדולה . משום כך יש להשתמש בו בעירבון מוגבל . 
וילסון שאל : " איך יכולה מכונה לחשב פחד , ייאוש או חוסן נפשי וגורמים 
אנושיים אחרים הממלאים תפקיד במלחמה ? מי מתכנן את משחקי - המלחמה ומי משחק 
אותם ? ובאיזו מידה סומכים עליהם גורמים מדיניים וצבאיים ? האם משתמשים 
בהם לחיזוי אירועים , או ללימוד והדרכה ? אפשר לטעון כי כל עוד נחוצים אמצעים 
צבאיים לקיום הביטחון הלאומי והבין - לאומי מסוכן להתייחס בביטול לחשיבותו 
של הניתוח הצבאי , שזקוק בין היתר למשחק - המלחמה . משחק - מלחמה המנוהל 
היטב ובתבונה יכול לדרבן מעצבי - מדיניות לחשוב ביתר גמישות ולבחון את מדיניותם 
מזוויות רבות ושונות , שמוחו של אדם יחיד , ואפילו צוות - מוחות , אינו 
מסוגל להקיפן בלי כלי - עזר מתוחכמים . הנוסחה צריכה להיות : " בחון את 
כל החלופות , זכור את מגבלות הנתונים שלפניך , ולבסוף פעל על - פי שיקולך 
ושיפוטך " . 
