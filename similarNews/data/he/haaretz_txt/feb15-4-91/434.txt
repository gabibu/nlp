פאריס ( מיוחד ל"הארץ " ) . בקרב מדינות באירופה וכן ביפן הולכת וגוברת 
הדרישה להביא להחלפתה של צרפת כחברה קבועה במועצת הביטחון . דיווחים רבים 
בנושא זה מגיעים בעת האחרונה לפאריס , ויוצרים דאגה בכל הקשור לעתידה המדיני 
של צרפת . תביעות מסוג זה מגיעות מגרמניה , איטליה ויפן . גרמניה רואה 
עצמה , בפרט לאחר איחודה , כמעצמה מספר אחת של אירופה , ולדעת אישים גרמניים , 
עליה למלא תפקיד מרכזי יותר בחיים המדיניים הבין - לאומיים . על רקע הצהרות 
אלו גוברת הדאגה בפאריס בכל הקשור לתיאום העמדות בנושאים שונים בין בריה"ם 
לבין גרמניה . תביעות מסוג דומה נשמעו זה מכבר גם ברומא . על - פי טענתם 
של האיטלקים , כאשר עומדת על סדר היום שאלת איחודה הפוליטי של אירופה , 
לא ייתכן שצרפת תמשיך לכהן כחברה קבועה במועצת הביטחון כאילו לא התרחש כל 
שינוי באירופה . יפן מצידה גורסת כי היא מעצמה כלכלית ממדרגה ראשונה , 
ועליה להיכלל במסגרת החברות הקבועות במועצת הביטחון . מדינאים בשלוש המדינות 
הללו טוענים כי צרפת איננה כיום בבחינת מעצמה , ולמעשה הרכבי הכוחות במועצת 
הביטחון מייצגים את המצב לפני שנים רבות , וכיום אין זה אלא אנכרוניזם . 
לפני שבוע אמר שר החוץ הצרפתי , רולאן דומא , כי צרפת תתנגד לשינוי בהרכב 
החברות במועצת הביטחון . " צרפת לא תיתן את הסכמתה לבחינה מחודשת של אמנת 
האו"ם , שנולדה בעקבות מלחמת העולם השנייה , בה צרפת ובריטניה היו המעצמות 
המנצחות בצד שלוש החברות הקבועות האחרות " , אמר דומא ביום רביעי שעבר . 
גורמים דיפלומטיים בפאריס אומרים כי אחת הסיבות המרכזיות להחלטתה של פאריס 
להצטרף למלחמת המפרץ למרות ההתלבטות בנושא , נבע מחשש כי פאריס עלולה לאבד 
את מעמדה בקהילייה הבין - לאומית , ובמיוחד במועצת הביטחון . על - פי ההערכות , 
נושא האיחוד הפוליטי של אירופה עשוי להיתקל בקשיים חמורים יותר על רקע שאלה 
זו . קפידבינזה שבוע ימים מתנהל ויכוח סוער בגרמניה המאוחדת בנושא הדרישה 
למקום מתאים במועצת הביטחון של האו"ם . היריה הראשונה נורתה על - ידי הקנצלר 
לשעבר , הסוציאל - דמוקרטי וילי בראנדט , שבשבועון " דר שפיגל " הציג 
שאלה גלויית לב בנושא : " מדוע לא לארגן רוטציה של שני המושבים של אירופה 
במועצת הביטחון ? מדוע איננו יכולים לקחת חלק ? " . כאמור , הצהרותיו של 
נשיא האינטרציונל הסוציאליסטי גרמו לתגובה חזקה ביותר מצד צרפת . מומחים 
סבורים כי הוויכוח שפרץ עכשיו בגרמניה מגיע בעיתוי לא מתאים , עקב עמדת 
הנסיגה של גרמניה , שמקורה בחוקת המדינה , במלחמת המפרץ . " במסדרונות 
נאט"ו " , כתב שלשום שליחו של השבועון " די - וולט " בבריסל , " האכזבה 
מגרמניה היתה גדולה . משבר המפרץ פגע ביחסים בין גרמניה לארה"ב , בעיקר 
בשל הוויכוח סביב הצטרפותה למערכה של גרמניה במקרה וטורקיה תותקף על - ידי 
עיראק " , ציין . בניגוד למצופה , הוויכוח על מקום קבוע במועצת הביטחון 
של האו"ם השכיח את הוויכוח על בחינה מחודשת של החוקה , משום שלדעת מומחים , 
הקהילייה הבין - לאומית לא תוכל לקבל כחברה קבועה בערכאה החשובה ביותר של 
האו"ם , מדינה שחוקתה לא מאפשרת לחייליה לשאת את הקסדה הכחולה של האו"ם , 
אפילו יהיה זה על - פי העיקרון של רוטציה . 
