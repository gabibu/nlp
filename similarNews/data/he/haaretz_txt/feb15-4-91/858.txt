, מה דעתה על הכסף הרב שמוציאים האולפנים כדי לקדם את מועמדיהם לאוסקר , 
היא ענתה : " אני לא יודעת ממה אתם מתרגשים . אנשים נוהגים לקנות אוסקרים 
כבר עשרות שנים " . ב0691 זכה למועמדות הסרט " האלאמו " , שביים גון ויין . 
עשיית הסרט , שתיאר את פרשת עמידתם ההירואית של בני טקסס נגד הרודן המקסיקאי 
סנטה אנה , היתה חלום חייו של ויין הפטריוט , אך הוא התקשה למצוא לה מימון . 
הוליווד לא האמינה אז בסיכויים המסחריים של מערבון רחב יריעה , כבימוי 
ראשון של שחקן ידוע . חוסר אמון זה חזר על עצמו השנה לגבי " לרקוד עם זאבים " 
של קווין קוסטנר , המועמד ל21 פרסים . ההיסטוריה מספרת שוויין אמנם נקלע 
לצרות בזמן ההסרטה הארוכה והיקרה , ונעזר בשירותיו של ידידו הטוב , הבמאי 
גון פורד , אבל הסרט זכה בביקורות פושרות ובקהל קטן . כיוון שוויין השקיע 
בסרט את כל הונו הפרטי , הוא היה זקוק בדחיפות למיליונים שמבטיחות מועמדות 
או זכייה באוסקר . לפיכך השקיע את שארית כספו באחד ממסעות הפרסום האגרסיוויים 
ביותר שידעה הוליווד . הוא שכר את שירותי הפרסומאי ראסל בירדוול , שהיה 
אחראי בזמנו למסע הפרסום סביב גילום דמותה של סקרלט אוהרה , וזה החל במתקפה 
על חברי האקדמיה , הבוחרים את המועמדים , כשלעתים מפרידים רק קולות בודדים 
בין זכייה והפסד . בירדוול שלח לכל אחד מחברי האקדמיה חוברת מהודרת בת 381 
עמודים , שתיארה את ויין כגורג וושינגטון של הקולנוע , והעבירה את המסר 
שקול עבור " האלאמו " הוא קול עבור אלוהים ואמריקה . עיתוני תעשיית הבידור 
" וראייטי " ו"הוליווד ריפורטר " היו גדושים במודעות על עמוד שלם שנשאו 
מסר דומה . הוליווד נבהלה מעט מהמסחור שהתלווה לפתע לשעתה הגדולה והיוקרתית 
ביותר . עיתונאים רבים מחו כנגד מסע הפרסום שלדבריהם העביר את המסר שהימנעות 
מהצבעה למען סרטו של ויין היא פעולה אנטי - אמריקאית . אבל התרגיל עבד , 
והסרט זכה בשבע מועמדויות , כולל מועמדות לסרט הטוב ביותר של השנה . הכללתו 
ברשימה דחקה החוצה את " פסיכו " של היצקוק , אם כי ויין לא נכלל ברשימת 
המועמדים לפרס הבימוי , ושם ניתן מקומו להיצקוק . לזכות האקדמיה ייאמר , 
שהסרט לא זכה באף אחת מהקטיגוריות שבהן הוא היה מועמד . הפרס הגדול באותה 
שנה ניתן לסרטו של בילי ויילדר " הדירה " . מאז ראשיתו של טקס האוסקרים 
ב9291 , מלווים אותו שני מסעות פרסום : אחד לפני פרסום שמות המועמדים 
והשני אחריו . מועמדות , ובעיקר זכייה , פירושן מיליוני דולארים בקופה , 
הסיכוי להפוך כישלון להצלחה והצלחה בינונית ללהיט . החל מתחילת הסתיו מתחילים 
האולפנים לפרסם מודעות המהללות את מוצריהן . נערכות עשרות הקרנות לחברי 
האקדמיה ומתפרסמות מודעות גדולות , מפוארות ויקרות , שמציעות סרט או כוכב 
ל"שיקוליהם " של חברי האקדמיה . תקציב הפרסום והמכירה של סרט זהה לרוב לזה 
של הפקתו . ב0691 עלה מסע הפרסום של " אלאמו " לקראת האוסקרים בין 57 
ל051 אלף דולר . כיום מדובר בתקציבים שמתקרבים למיליון דולר . חשבון שנערך 
ב6891 הוכיח שחברת יוניברסל הוציאה 005 דולר על כל אחד מאלפי חברי האקדמיה , 
כדי להשיג מועמדויות לסרטיה " זכרונות מאפריקה " ( שזכה ) ו"בחזרה לעתיד " 
( שזכה בכמה קטיגוריות טכניות ) . ב4891 הקציבה חברת " אוריון " 006 
אלף דולר להשגת מועמדויות לסרט " אמדאוס " , שלא זכה לביקורות טובות במיוחד , 
או לאהדת הקהל בראשית דרכו על האקרנים . הסרט זכה ב11 מועמדויות , זכה 
בכמה מהקטגוריות החשובות ביותר ( כולל סרט , במאי ושחקן ) והפך את אוריון 
לחברה הוליוודית שיש להתחשב בה . האולפנים אינם דוחפים קדימה כל מה שיש . 
מדיניות שקולה ביותר מנחה את החלטתם איזה סרט , במאי או יוצר להעמיד לפרס . 
מספר רב מדי של סרטים עלול לטשטש את כושר הבחנתם של המצביעים הפוטנציאליים . 
מודעת תמיכה בשחקן לא אהוד עלולה לפגוע בסיכוייו של אחר . יוצרים רבים 
התרעמו על כך שאולפנם לא נתן להם גיבוי במסע הפרסום שהם החליטו שהם ראויים 
לו . פרסומה של רשימת המועמדים איננה סוף המשחק : כאן מתחיל המירוץ האמיתי . 
מכאן והלאה מתחילים לדבר על הדולארים הגדולים והיוקרה האמיתית . שוב מוקצבים 
סכומי עתק לפרסומם של המועמדים בעיתונות ההוליוודית , המגיעה היישר לתיבת 
הדואר של כל חבר באקדמיה . לגבי שחקן או שחקנית מועמדים , כתבת שער ב"טיים " 
או " ניוזוויק " היא פסגת המאוויים , וכמוהם הופעה אצל גוני קארסון או 
דייוויד לטרמן שישאלו " כבר הכנת נאום תודה " ? עיקר הכסף והמאמץ מושקע בפרסומת 
אישית . ב8691 זכה קליף רוברטסון במועמדות עבור תפקידו בסרט " צארלי " . 
הסרט , שהיה מבוסס על הספר " פרחים לאלגרנון " , היה סרט קטן תקציב , 
שרוברטסון עצמו נאבק זמן רב כדי למצוא לו מימון והיה שותף להפקתו . כאשר 
זכה רוברטסון במועמדות , הוא פתח במסע פרסום שעורר תמיהה וזעם רב בהוליווד . 
רוברטסון בקר קשות על השיטות שנקט . מישהו אמר ש"רק עד שוחד ישיר זה לא 
הגיע " : מכתבים אישיים , מתנות קטנות וארוחות מפוארות אחרי כל הקרנה . 
רובטרסון זכה באוסקר שלו , אבל ביום הטקס הוא לא היה באולם . באותו זמן 
הוא כיכב רוברטסון בסרט מלחמה שביים רוברט אולדריץ , שצולם בפיליפינים . 
אולדריץ , במעשה נקמה אישי , אסר עליו לעזוב את בימת הצילומים ולנסוע 
להוליווד , למרות שרוברטסון הציע לפצות אותו על כל הפסד לסרט מכיסו . כוכבים 
מוכנים לכל השפלה כדי לזכות בפרס . ב5891 זכתה מרגרט אוורי האלמונית כמעט 
למועמדות לאוסקר - משנה על תפקידה ב"הצבע ארגמן " . אוורי פירסמה בתגובה 
מודעה , שבה היא פונה לאלוהים בשפה " כושית " עילגת , בסגנון שתואם את 
הדמות שגילמה בסרט , ומבקשת ממנו להעניק לה את הפרס . שחוריה של אמריקה , 
שממילא הביעו מורת רוח מהסרט , הגיבו בזעם ולגלוג . אוורי , שהיתה כמעט 
חסרת סיכוי לזכות מההתחלה , איבדה נקודות נוספות בדרך אל המעטפה הסודית . 
היצקוק התייחס לכל העניין בהומור האופייני לו . כאשר ב0691 זכה למועמדות 
על " פסיכו " , הוא פירסם מודעה שבה הוא נראה ישוב בכיסא במאים שעליו רשום : 
הגברת בייטס ( אמו של נורמן בייטס , גיבור הסרט ) . מי שראה את הסרט 
יודע עד כמה זו בדיחה מוצלחת . בימים אלה , זמן קצר לאחר פרסום המועמדויות , 
החלה מכונת הפרסום לפעול . הצקים נחתמים והטלפונים מצלצלים בכל משרד של 
יחסי ציבור . הכל כדי להשיג פסלון קטן , מצופה זהב . פסלון זה , למי 
שזוכה בו , נוצץ הרבה יותר מזהב . וכל המרבה הרי זה משובח . 
