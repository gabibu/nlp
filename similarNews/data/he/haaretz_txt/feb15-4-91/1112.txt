( ע"ר , ע"ץ ) . כוויית יצאה ביום ששי בהתקפה קשה על חוסיין מלך ירדן , 
והאשימה אותו בהעברת הבטחות כוזבות מעיראק לכוויית , ימים אחדים לפני ההתקפה 
באוגוסט , לפיהן לא תותקף האמירות . כוויית דחתה את קריאת המלך חוסיין ביום 
ששי בבוקר לפיוס ערבי , והדגישה כי לא תשכח לעולם את תמיכת ירדן בעיראק . 
" תמיד היינו בין הסלחנים , אולם לא נקבור את העבר " , נאמר במאמר פרשנות 
של הסוכנות הידיעות הכווייתית . " יהיה קשה מאוד בשבילנו לחזור ולקיים יחסים 
עם המשטרים שתרמו לטבח בני עמנו . קשה מאוד יהיה להחזיר יחסים אלה לתקנם . 
לעולם לא ניתן יותר שיבגדו בנו וישקרו לנו . אלה האחראים להחזרת האומה 
הערבית לתקופה האפלה , ואלה שהכניסוה למשברים הרסניים , חייבים לתת את 
הדין " , נאמר בפרשנות . בדברי הפרשנות הואשמו המלך חוסיין ויאסר ערפאת בהעברת 
הבטחות מסדאם חוסיין לכוויית בימים שלפני הפלישה , לפיהן עיראק לא תפעיל 
כוח נגד האמירות . " זוהי הסיבה שלא הכרזנו על כוננות . אמרנו לעצמנו , 
כי אחים אינם יכולים ליטול חלק במזימה של בגידה והטעיה " , הודיעה הסוכנות . 
