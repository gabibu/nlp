שלושה שבועות לאחר המשאל בליטא , נערך אתמול גם בשתי הרפובליקות הבאלטיות 
האחרות לאטוויה ואסטוניה משאל עם על עצמאותן ופרישתן מבריה"ם . מוסקווה 
אינה מכירה בחוקיותו של המשאל הבאלטי , וקבעה את ה71 במארס כמועד לעריכת 
משאל בכל רחבי בריה"ם . הנשיא מיכאיל גורבצוב טען כי המשאל הנפרד הוא ניסיון 
לחבל במשאל הכללי . המשאל הכלל - סובייטי יכריע בשאלת הצטרפות הרפובליקות 
השונות לאמנת הברית החדשה של בריה"ם . במשאל העם בליטא הצביעו למעלה מ%09 
מהמצביעים בעד עצמאות . אולם שלא כבליטא , חלקם של התושבים הרוסיים בכלל 
האוכלוסיה בלאטוויה ובאסטוניה מגיע ל04 - 54 אחוז . האוכלוסיה דוברת הרוסית 
בשתי הרפובליקות אינה נלהבת מהתנתקות ממוסקווה . הלאטווים מהווים מעט יותר 
מ%05 מאוכלוסיית הרפובליקה , האסטונים כ%06 באסטוניה , ואילו בליטא למעלה 
מ%08 הם ליטאים . בטאלין , בירת אסטוניה , ובריגה , בירת לאטוויה , 
הפך המיעוט לרוב . בטאלין מספר הרוסים גדול ממספר האסטונים , ובריגה מחצית 
מתושבי העיר אינם בני העם הלאטווי . המצביעים בלאטוויה ובאסטוניה התבקשו 
לענות על השאלה : " האם אתה בעד מדינה דמוקרטית ועצמאית ? " . פקידי בחירות 
בלאטוויה אמרו כי שעור ההצבעה גבוה מאד . הבדל משמעותי נוסף ביחס למשאל בליטא 
המפלגות הקומוניסטיות בשתי הרפובליקות לא קראו לתומכיהם להחרים את המישאל , 
כפי שהיה בליטא , אלא ערכו מסע נרחב לשכנע את הציבור להצביע " לאו " . 
" עצמאות פירושה מעל לכל עליות מחירים וירידה ברמת החיים , ולחקלאים פירוש 
הדבר החזרת אדמות לבעליהם הקודמים " , אמר הקומוניסט הלאטבי הבכיר , ארנולד 
קלאוזין , בטלוויזיה . " העם של הרפובליקה חייב לומר לא לדמוקרטיה כזו 
ולעצמאות כזו " . אף על פי כן צופים המשקיפים , כי מצביעי " הן " ישיגו 
רוב ברור , מאחר שגם בין התושבים הרוסיים , רבים תומכים בריבונותן ובעצמאותן 
של לאטוויה ואסטוניה . מנהיגי שתי הרפובליקות צופים נצחון לתומכי העצמאות . 
" תהיה זו טעות פטאלית לחשוב שעל - ידי התנגדות לעצמאות תוכל מדינה או 
ממשלה אחרת לספק לעמנו אוכל , עבודה וביטחון " , אמר נשיא לאטוויה , אנטוליס 
גרנבס , לכתבים ערב ההצבעה . " אנשים בני כל הלאומים צריכים להבין שרק 
מדינה שניצור בעצמנו תוכל להשיג זאת ולהבטיח קונצנזוס לאומי " . נשיאי לאטוויה 
ואסטוניה הביעו דעה כי תוצאות המשאל ישפיעו על מדינות המערב להכיר בעצמאות 
הרפובליקות הבאלטיות . ראש ממשלת אסטוניה , אדגאר סביסאר , צפה תמיכה של 
% 07 בעצמאות תוצאה שפרושה כי גם בני המיעוט הרוסי הצביעו בעד עצמאות וניתוק 
מבריה"ם . לפני שנה , בבחירות לסובייט העליון , זכתה " חזית העם " לרוב 
של % 07 בבחירות בלאטוויה ואסטוניה , רוב שהושג תודות לתמיכת הרוסים במועמדי 
" חזית העם " . פרשנים מדגישים כי התמיכה העצומה לעצמאות בליטא באה בעקבותם 
מותם של 02 אזרחים בידי חיילים סובייטים , ושיעור תמיכה שכזה אינו צפוי 
לחזור על עצמו בהצבעה ברפובליקות האחרות . התוצאות הראשונות בשתי המדינות 
צפויות רק היום . שלוש הרפובליקות הבאלטיות נמנות על שבע רפובליקות סובייטיות 
שהודיעו כי אין בכוונתן להשתתף או לשתף פעולה במשאל העם הכללי . הפרלמנטים 
של כל שלוש הרפובליקות הבאלטיות הכריזו על כוונתם לפעול להחזרת העצמאות ממנה 
נהנו בין שתי מלחמות העולם . הם גם הכריזו על סיפוחן של הרפובליקות לבריה"ם 
ב0491 כבלתי - חוקי . כל הניסיונות לקיים שיחות רשמיות על מעמדן העתידי של 
הרפובליקות נכשלו . גורבצוב עומד על כך שהן יצייתו לחוק הסובייטי לפיו נחוצה 
הסכמה של % 57 של התושבים כדי להתנתק מבריה"ם . מנהיגי הרפובליקות דחו תביעה 
זו . 
