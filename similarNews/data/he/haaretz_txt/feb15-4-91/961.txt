, ובמיוחד מאז פרוץ הקרבות במפרץ , הגיע שיתוף הפעולה המודיעיני בין ישראל 
לארצות הברית לממדים חסרי תקדים . על פי דיווח ב"וואשינגטון פוסט " לפני 
המלחמה עבדו צוותים ישראליים ואמריקאיים על פיענוח של תצלומי אוויר של מתקנים 
בעיראק . הערכות מצב אסטרטגיות והחלפת מידע על איומי טרור מועברים כל העת 
בין ירושלים לוואשינגטון . שיאו של שיתוף הפעולה מתבטא כמובן במאבק נגד 
איום הטילים העיראקיים , כאשר ארצות הברית מספקת ובזמן אמיתי את הההתראות , 
ולווייני הריגול שלה קולטים את שיגור טילי הסקאד לעבר ישראל . כבר לפני 
עשר שנים ביקש שר הביטחון מארצות הברית להגביר את שיתוף הפעולה כדי שישראל 
תוכל לקבל מידע עדכני יותר ובמהירות . את בקשתו שטח שר הביטחון באותם ימים , 
עזר וייצמן , באוזני ממשלו של גימי קרטר . ואשינגטון סירבה , גם בתקופת 
רונלד רייגן שנחשבה דווקא לתור הזהב בקשרים האסטרטגיים בין שתי המדינות . 
גם בקשות חוזרות ונשנות של ישראל לספק תצלומי לוויין מגזרות שונות במזרח 
התיכון נדחו בדרך כלל , למעט הסכמתו של ויליאם קייסי , ראש הסי - איי - 
אי , לתת לישראל ב1891 תצלומי אוויר של הכור הגרעיני העיראקי שליד בגדד 
וסביבותיו . נכון שחלק מהחומרים והמידע שביקשה ישראל ולא קיבלה היא השיגה 
בעזרתו של גונתן פולארד ( כמו תצלומי אוויר של מפקדות אש"ף בטוניס ומידע 
על פיתוח נשק כימי וגרעיני בעיראק ) , אך הפעלתו כסוכן של המודיעין הישראלי 
גרמה נזק עצום ביחסים בין שתי המדינות ושכרה של ישראל יצא בהפסדה . עקב שיתוף 
הפעולה של היום הגלידו רוב צלקות העבר , ונשכחו משקעי המרירות שנוצרו על 
רקע פרשת פולארד . כיום עולה שיתוף הפעולה הזה בחשיבותו המדינית - אסטרטגית 
על רוב המבצעים העלומים שהיו בעשרות שנות שיתוף הפעולה שבין שתי קהילות המודיעין . 
מובן ששיתוף פעולה זה עולה גם על כל הציפיות הבראשיתיות שהיו למנהיגי ישראל 
מקשרי המודיעין בין שתי המדינות . באביב לפני 04 שנה בדיוק החלו האבות המייסדים 
של המודיעין הישראלי להתוות את קווי שיתוף הפעולה והקשרים הסודיים בין ישראל 
לארצות הברית . את הרעיון וביצועו יש לזקוף בעיקר לזכותם של ראובן שילוח , 
אז ראש המוסד למודיעין ולתפקידים מיוחדים שהוקם רשמית באפריל 1591 ( וזמן 
מה נקרא " המוסד המרכזי לתיאום " ) ; טדי קולק , הציר המדיני בשגרירות 
ישראל בוואשינגטון ; עמוס מנור , מי שהיה ראש השב"ך ; ומאיר ( ממי ) 
דה - שליט , מאנשי המחלקה המדינית של משרד החוץ , שנשלח לאחר פירוקה לוואשינגטון . 
מבין יועציו של ראש הממשלה דאז , דוד בן - גוריון , סברו במיוחד קולק ושילוח 
כי על ישראל להציע לארצות הברית לשתף פעולה בתחום המודיעין . זו היתה הצעה 
נועזת , מרחיקת לכת , ונראתה לכאורה בלתי הגיונית . ישראל נתפסה בעיני 
עצמה ובעיני העולם , בראשית שנות ה05 , כמדינה סוציאליסטית ואוהדת של הגוש 
הסובייטי . הסיכוי שארצות הברית תסכים לרעיון נראה קלוש ביותר , ובכל זאת 
שוכנע בן - גוריון כי כדאי לנסותו . ההזדמנות הראשונה לכך ניתנה כבר ב0591 
בפגישה במלון " סטטלר " בוואשינגטון . לאחר בקשות חוזרות ונשנות הצליח 
קולונל פרד גרוניק , יהודי אמריקאי שהתנדב לסייע לצה"ל במלחמת השחרור , 
לארגן לטדי קולק פגישה עם גיימס אנגלטון . תנופה לקשרים המתפתחים ניתנה 
במאי 1591 , כשבן - גוריון יצא בפעם הראשונה מאז הקמת המדינה לסיור בארצות 
הברית . מטרתו המוצהרת של הביקור היתה לחנוך את מפעל הבונדס ( אגרות חוב 
של ממשלת ישראל ) , אך הוא נוצל גם לפגישות מדיניות . בן - גוריון נועד 
לשיחה עם הנשיא הנרי טרומן , וקולק הסדיר לו גם פגישה סודית עם ראש הסי - 
איי - אי , גנרל וולטר בדל - סמית . בשיחה שהתקיימה במשרדי סוכנות הביון 
המרכזית הציע בן - גוריון לכונן קשרי מודיעין בין שתי המדינות . קודם לפגישה 
לא היו לו כל ציפיות , והוא הניח כי הצעתו תידחה . אבל ראשי הסי - איי - 
אי , שגם הוא היה אז ארגון צעיר למדי , לא נפלו מכיסאותיהם למשמע ההצעה . 
אדרבא , הם קיבלו אותה . נקבע כי טדי קולק וגיימס אנגלטון ישמשו אנשי 
הקשר . גיימס גסוס אנגלטון היה איש של ניגודים . בילדותו חלה בשחפת , ולכן 
נאלץ לשהות באותה תקופה בחייו באוויר החם והיבש של אריזונה . בהיותו בן 
61 עבר עם אביו להתגורר באיטליה , למד את שפתה , והושפע עמוקות מחוגים 
אינטלקטואליים באירופה . בשובו לארצות הברית החל ללמוד באוניברסיטת ייל , 
ויסד כתב עת ספרותי , שלא האריך ימים , אך הצליח לרכז סביבו חבורה מרשימה 
של אינטלקטואלים ומשוררים כמו עזרא פאונד וארציבלד מקליש . לאחר שהצטרפה 
ארצות הברית למלחמת העולם השנייה גויס אנגלטון ב3491 לאו - אס - אס , ארגון 
המודיעין האמריקאי , ונשלח לבריטניה ולאיטליה . בעבודתו התוודע אנגלטון 
לסוכנים של הישוב היהודי בארץ ישראל , שפעלו אז מטעם המוסד לעלייה ב . 
עבודת הסוכנים , שעסקו בהברחת נשק ובעלייה בלתי ליגלית , הרשימה את אנגלטון . 
על רקע זה הוא פיתח סנטימנטים לתנועה הציונית , ותמך בזכותה להקים מדינה 
יהודית . ב1591 התמנה אנגלטון להיות איש הקשר עם המודיעין הישראלי . אלא 
שאנגלטון לא התמנה למשימת הקישור שלו בזכות נוסטלגיה וסנטימנטים . הדבר 
נבע בראש וראשונה מאינטרסים אמריקאיים ומן הדרך שבה נתפסה אז ישראל בוואשינגטון . 
מסמכים וראיונות עם פקידי ממשל אמריקאיים מאותה תקופה מגלים כי הסי - איי - 
אי היסס בתחילה באשר ליצירת קשרים עם ישראל מחשש לתגובת מדינות ערב . את 
ההתנגדות הובילה מחלקת המזרח התיכון של הסי - איי - אי , שבה פעלו ערביסטים 
כמו מיילס קופלנד וקים רוזוולט . המחלקה כוננה קשרים מצוינים עם קצינים 
ופוליטיקאים ערבים , ואף היתה מעורבת בניסיונות הפיכה בסוריה ( חוסני זעים 
ב9491 ) , ובמצרים ( מהפכת יולי 2591 של נאצר ) . עם זאת , מאותם מסמכים 
וראיונות עולה כי גנרל בדל - סמית וסגנו דאלס היו מעוניינים דווקא לאזן את 
קשרי הסי - איי - אי עם מדינות ערב , ועל כן כפו את החלטתם על הערביסטים 
שלהם . כדי לשמור על מידור בתוככי הארגון וכדי שלא לפגוע במדינות ערב הוחלט 
שאת המגעים עם ישראל לא תנהל מחלקת המזרח התיכון , כפי שאפשר היה לצפות , 
אלא המחלקה לריגול נגדי שבראשה עמד אנגלטון . תפקידם של אנגלטון , שנודע 
כמתנגד כפייתי של הקומוניזם , ושל המחלקה היה לחשוף את פעילויות המודיעין 
הסובייטי וגרורותיו ממזרח אירופה בארצות הברית ובמדינות המערב . ישראל על 
ערכיה הסוציאליסטיים וקשריה הטובים עם מדינות הגוש המזרחי נחשבה בעיני הסי - 
איי - אי לסיכון ביטחוני . בארצות הברית חשדו כי בקרב העולים מהגוש הקומוניסטי 
הוחדרו גם סוכנים סובייטים , שמתפקידם להתערות בחברה הישראלית , לנצלה 
כקרש זינוק כדי לחדור גם למדינות המערב , ולשמש בה כחפרפרות . על אנגלטון , 
צייד מרגלים , תחילה נאצים ואיטלקים ואחר כך קומוניסטים , הוטלה המשימה 
להעריך האם אכן יש דברים בגו , ולחשוף את החפרפרות הללו . בשובו לישראל 
הורה בן - גוריון ליועציו לספק לארצות הברית מידע בכל מחיר , ולא להציב 
תנאים כלשהם , על אף שבדרך כלל יחסי מודיעין מתאפיינים בהקפדה ברורה על 
תן וקח . הכל , ובמיוחד איסר הראל , אז ראש השב"ך , ומספטמבר 2591 מחליפו 
של שילוח בראשות המוסד , היו מרוצים ממהלך כזה , שנראה בעיניהם מרחיק לכת . 
אבל דעתו של ראש הממשלה היתה חזקה מדעת המתנגדים . הוא קיווה כי בכך יצליח 
לרכוש את אמונם של האמריקאים החשדנים . אבל מה היתה אז ישראל הקטנה יכולה 
לתת לארצות הברית הגדולה ? לליבון האפשרויות נשלח לוואשינגטון כעבור זמן 
קצר ראובן שילוח , ויחד עם קולק נועד לשיחות עם בדל - סמית , דאלס ואנגלטון . 
כדי לשכנע את האמריקאים ולהפיג את חששותיהם לא הסתפק שילוח רק בהבטחות . 
הוא המציא להם הוכחות כי בדומה לסי - איי - אי גם שירותי הריגול של ישראל 
מדעים לסכנת החדרתם של סוכנים סובייטים בדמות עולים חדשים , ועושים למניעת 
הדבר . שילוח הסביר כי בצד החשש מפני העולים ממזרח אירופה אפשר להפיק מהם 
גם תועלת , שהרי יש ביכולתם לספק לישראל ולמערב מידע עדכני על המתרחש מאחורי 
מסך הברזל . אנגלטון השתכנע והחליט לתת לישראל הזדמנות להוכיח את יכולתה . 
טדי קולק נזכר כיום : " שוחחנו עם עולים , ואת מה שהם סיפרו לנו תירגמנו 
לאנגלית והעברנו לאמריקאים . הסי - איי - אי היה מעוניין בכל פיסת מידע 
על מזרח אירופה , ממחירי לחם , לוח זמני נסיעה ברכבות ועד לתיאורי תורים 
בחנויות מזון " . להערכת ראש עיריית ירושלים , קרוב לרבע מכלל המידע שהשיגה 
ארצות הברית על הגוש הסובייטי הגיע בעזרת ישראל . לימים יכתבו חוקרים , 
היסטוריונים ועיתונאים על הסכם לשיתוף פעולה בכתב שנחתם אז בין הסי - איי - 
אי לבין המוסד . האמת היא שמה שסיכמו קולק ושילוח בוואשינגטון לפני 04 שנה 
הושג בלי הסכם בכתב , אלא על בסיס הבנה וסיכום בעל פה בלבד . זו היתה 
פריצת הדרך , אך כדי להעניק תוכן להבנה נזקקה ישראל למומחה לענייני מזרח 
אירופה שיצליח לספק לאמריקאים את הסחורה המובטחת . שילוח בחר למשימה זו 
את עמוס מנור . שמו הקודם היה ארתור מנדלוביץ , והוא עלה לישראל כשנתיים 
קודם לכן מרומניה , שבה שימש סוכן של המוסד לעלייה ב . עם עלייתו לארץ 
עיברת את שמו , והצטרף לשירות הביטחון ( לימים השב"ך ) שבראשו עמד איסר 
הראל . מנור התקדם מאוד בשירות והיה ראש המחלקה לריגול הנגדי , כשתפקידו 
דומה לזה של אנגלטון : לעקוב אחר פעילות הביון הסובייטי והמזרח אירופי . 
קהילת המודיעין של ישראל היתה אז כה קטנה , שיכלה להרשות לעצמה גמישות 
ולא להקפיד על עקשנות מבנית . וכך בחר ראש המוסד , ראובן שילוח , באיש 
שב"ך כאיש הקשר עם הסי - איי - אי . מנור ומי שעבדו לצדו בנושא זה ניסו למצוא 
דרך לסייע לאמריקאיים ולהוכיח להם שישראל יכולה להיות נכס אסטרטגי . באותה 
תקופה , עיצומה של מלחמת קוריאה והתפתחות המלחמה הקרה הבין - גושית , העביר 
הקונגרס האמריקאי חוק שאסר על מכירות ציוד וידע טכנולוגי רגיש למדינות הגוש 
הסובייטי . ברית המועצות וגרורותיה ניסו לעקוף את האיסור בכל האמצעים , 
ובכלל זה תוך הסתייעות בחברות ישראליות . החברות הישראליות שסחרו עם ברית 
המועצות ומדינות הגוש המזרחי לא עברו בכך על החוק הישראלי . קהילת המודיעין 
העבירה את המידע על קשרי המסחר לארצות הברית , ובתמורה זכתה לשבחים ולנקודות 
זכות . בינתיים , תוך כדי המגעים , התעוררו כמה בעיות שאיימו לחבל בקשרים 
המתפתחים . האף - בי - איי חשד , כך עולה ממסמכים אמריקאיים , כי נספח 
צה"ל בוואשינגטון דאז , אלוף משנה חיים הרצוג , מעורב במאמצי איסוף מודיעיני . 
דבר החשדות , בצד הכחשתו של הרצוג , פורסם לפני שנים אחדות בעיתונות האמריקאית 
והישראלית . אנגלטון ניצל את ההזדמנות להטיף לישראל מוסר על כך שאין זה 
מקובל בין ידידים לעסוק בפעילות חשאית . ישראל הבטיחה להימנע מלעשות זאת , 
על אף שידעה , וימים יוכיחו זאת , הן בפעילות האמריקאית בישראל והן בישראלית 
בארצות הברית , שגם ידידים נוהגים מעת לעת לרגל איש אחר רעהו . הגם שהיו 
מדי פעם חריקות בקשרים ההדדיים , ועל אף תקלות פה ושם , הצליחו יחסי שתי 
קהילות המודיעין לצבור תנופה . לפי פרסומים זרים יצאו אנשי מודיעין של ישראל 
להשתלם בארצות הברית , וישראל קיבלה מחשבים וציוד האזנה אמריקאי . אחד 
מפירותיו המרשימים ביותר של הקשר המודיעיני היה באפריל 6591 , כשסוכן ישראלי 
במזרח אירופה הצליח לשים ידיו על עותק מקורי של נאומו של ניקיטה כרושצוב . 
כרושצוב , שהיה אז המזכיר הכללי של המפלגה הקומוניסטית הסובייטית , נשא 
כחודשיים קודם לכן , בוועידה ה02 של המפלגה , נאום חריף שגינה את פשעי 
הרודנות של קודמו , יוסף סטלין . עצם הנאום , שלא לדבר על תוכנו , נחשב 
לאחד הסודות השמורים ביותר של ברית המועצות . שירותי המודיעין של מדינות 
המערב , ובמיוחד הסי - איי - אי , היו להוטים להשיגו . בביוגרפיה שנכתבה 
על אלן דאלס נאמר כי הוא ראה בהשגת הנאום את אחד מהישגיו החשובים ביותר כראש 
הסי - איי - אי , אבל לא צוין שם , וארצות הברית מעולם לא אישרה בפומבי , 
כי להישג זה היו אחראים בעצם רבי המרגלים של ישראל . אך מי שהיו צריכים 
לדעת ידעו את האמת והעריכו את ההישג . הכרת התודה האמריקאית התבטאה במיוחד 
בהידוק נוסף של הקשרים בין שתי קהילות המודיעין ובטיפוחה של ידידות מיוחדת 
בין גיימס אנגלטון לעמוס מנור . 
