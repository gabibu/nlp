אחד שב ועל חזהו אות המלחמה . לעדות , הוא היה שם . אחר שב ושריטת צלקת 
בבשרו . גם זו עדות . גם הוא היה שמובינינו יש המתרגשים עד כדי מיסטיות 
ממראה הצלקת הבוערת ויש המתרגשים מסמליותו המאופקת וה ; קרה של אות המלחמה . 
אחד שב ובידו קומץ עפר וזה מזעזע ומלהיב וכל אחד רוצה לנגוע , למשש . אהה . 
. . הוא היה שם . והשני שב ובידו מפה דייקנית ומיובשת של רובע עתיק שנמחק 
זה מכבר מעל פני האדמה , וכל אחד מצטמרר לעצמו ונצבט בקצות עצבים סמויים 
מן הצינה הדוקומנטרית . אהה . . . גם הוא היה שם . אחד שותה כוסית , 
זה עולה לו לראש , הוא נזרק , לבו הומה והוא עושה שטויות " אשרי ! 
שיכור אנוכי . . . " והשני ממצמץ בשפתיו ומפטיר : " בורגונדי , 67 , 
הממם . . . ומי יקום ויגיד לאחד או לשני לא הבאת עדות חותכת ! הראיות 
אינן מספיקות ! הב לנו סימן חריף יותר , חזק יותר ! לא היית שם ! איש , 
איש , על פי מזגו , מביא את עדותו והיא הולמת את ביקורו " שם " , והיא 
הולמת את צינורות התרשמותו . ואיש איש , על פי נטיותיו , מתרשם יותר מעדותו 
של זה ופחות מעדותו של השנהי . ככה וככה . תודה לאל , יש צרכנים גם לקולנוע 
האמריקאי , נטול הסובלימציות והעידון המסוגנן , וגם לקולנוע הצרפתי שכולו 
ריחוק וחשבון אסתטיציסטי . יש קוראים למסותיו הנרגשות והמפתות של ס . יזהר , 
ויש קוראים למחקריו המלומדים והמחושבים של אבנכר הולצמן . יש מספיק נייר 
בעולם ויש די מקום במוסף הספרות להדפיס את דברי שתי המפלגות . אבל רוח הפלורליזם 
רחוקה מיזהר . הוא בטוח שהוא אוחז את השור בקרניו ויש לו תשובות מובהקות 
בדבר תפקיד מבקר הספרות ובדבר שליחותו בעולם ומחויבותו לקוראיו . ובמי מרוכזים 
אלה ? לא בסופר ולא בספרו אלא במבקר עצמו . יזהר תובע כתיבה על הספרות 
אבל על סדר היום שלו עומדת בעצם כתיבה על המבקר . על פי יזהר יש למבקר מחויבות 
בעיקר לעצמו ולקורקבנו , ושליחותו מתרכזת בכך שידווח לקוראיו מה הרגיש , 
מתי בכה , מתי פיהק , מתי שמח וכן הלאה שאר ריגושים וריטוטים , בתקווה 
שאלה יועילו במשהו לקורא . ואני חשבתי לתומי שהייתי רוצה להבין מה הרגיש 
הסופר , מתי בכה , למי שמח , ומה גורם לו פיהוק . היצירה הספרותית בשבילי 
היא עדות על אירוע שאירע לסופר ואצלו אני רוצה לבקר . ומה לי מה הרגיש המבקר ? 
יכתוב המבקר סיפור אם הוא רוצה לספר לי על אירועיו . יכתוב יומן . אם 
הרגשותיו של המבקר אינן בנות - העברה אל מעבר לניסוחים כמו " מה מאוד נפעמתי ! 
" או " דמעות חונקות את גרוני ! " קחו את זה ממני . אם המבקר אינו 
יכול לטרנספר את התפעמותו ואת דמעותיו למלים שיכולות להתנחל בלבי בסודו 
אל תבוא נפשי . אמנם , יש מבקרים שהגיעו לכלל גיבוש סגנון עצמי , ייחודי , 
ויש להם אותו משהו שהופך גם את הרגשותיהם למסקרנות ולמאתגרות בזכות עצמן , 
בזכות אישיותם הכריזמטית . תיתי לו ליזהר שהוא אחד מאלה . אם אני קוראת 
את הדה בושס או את דנקנר , זה לא כדי לדעת איך היו הדברים " באמת " ( 
הדברים הרי אף פעם לא היו " באמת " ) , אלא כדי להיות במחיצתם כבני לווייתם 
לשעה קלה . הם בעלי קסם אישי שכולו שלהם , וכל ביקור בפמלייתם בעולם ובספרות 
הוא חווייה הנובעת מקסם נוכחותם . אבל לרגע אין לי ספק שלו אני קראתי את 
הספר , או לו אני ראיתי את האירוע , הייתי מביאה עדות אחרת על ביקורי שם . 
וכשאהיה מרתקת ומעניינת בזכות אישיותי וסגנוני ירצו אנשים לשהות אתי ולשמוע 
את עדותי . לא כתחליף לעדותם שלהם אלא כיצירה העומדת בזכות עצמה . יזהר , 
עמד לו כשרונו ושיחקה לו שעתו ואנו מרותקים לקסמו הנצחי . אבל חייבת האמת 
להיאמר : מבקרים כאלה אינם מקצרים את הדרך אל " שם " אלא דווקא מאריכים 
אותה : הם לוקחים אותך מדרך המלך אל תחנת דרכים צדדית , לבלות בה רגע במחיצתם , 
ולהתבשם מקסמם הממגנט והמהפנט ; לשכוח את המקום שאליו אתה מבקש להגיע ( 
" שם " ) ולהתארח במקום אחר , שהוא בפירוש לא " שם " . הם מציעים לך טקסט 
אחר לגמרי מן הטקסט המקורי וכוונתם איננה להיטיב עם הטקסט המקורי . תכליתם 
אגוצנטרית לגמרי : המדינה זו אני ; הטקסט הספרותי כפרוייקציה של הקורקבן 
של המבקר או כסם ממריץ ומעורר . אם יזהר כועס על המבקר המנצל את היצירה 
כקולב לתלות עליה את תיקי ידענותו , הרי יזהר עצמו משתמש ביצירה כהזדמנות 
להפגין את רגישותו . רק שרירות הלב קובעת כי האחד אסור והשני מותר . יזהר 
משתלח בהולצמן בשם " אינני רוצה לכתוב אליהם רוצה בלבם לנגוע " . נאה ורומנטי , 
אבל מה רע בטענת " כשהרגש דועך השיר הנכון מדבר " ? מה שגוי בקריאת " כי 
דמעה היא דבר אינטלקטואלי " ? לכל מבקר שערך מסע וביקר ביצירת ספרות יש מוניטור 
אחר לנטר בו את ביקורו ולהעיד עליו . מבחן איכות המוניטור איננו בסוגו 
כל כרטיס מעיד על הנסיעה . מבחנו בתיווך שהוא מתווך את הקורא אל היצירה . 
יזהר רוצה שהמבקר יפנה את קשב הקורא " , כדי שלא " יחמיץ דברים שראוי לשמוע " , 
ושישתפו בהתפעלויותיו בהתעגמויותיו . מה הפטרונות הזאת לך , יזהר ? מה 
הטוטליטריות הזאת ? מדוע רגשותיך הבלתי אמצעיים , לפי עדותך , ראוי להם 
שישתלטו על רגשותיו של הקורא , שאף הם בלתי אמצעיים לא פחות , ויהיו לו 
כמצפן ? וכי בעל - ביתיות לך על הרגשות " הראויים " ועל הקשב הנכון ? 
וכי כל הקורא ולהוחיל ולייחל שתואיל " לשתפו " , כדבריך , בדקויות עדינותך ? 
הזהו ניווט הקורא אל היצירה או ניווט הקורא ללבך ? אין לך יתרון הרגש . 
דווקא הביקורת המדעית השיטתית נותנת בידי הקורא האינטלקטואלי כלים , הניתנים 
ללמידה , ומחמשת אותו היטב כדי לתאר את התרשמותו , כדי להבין את האפקטים 
שהתחוללו במפגש בינו ובין היצירה . אריסטו העמיד את מהות הטרגדיה , בשורה 
התחתונה , על אפקטים רגשיים מובהקים . אך זה לא מנע ממנו מלמנות בדייקנות 
ובשיטתיות את יסודות האורגניזם המייצר את האפקטים האלה . הוא ידע שהספרות 
פילוסופית מן ההיסטוריה ושיש לה יכולת לחפש את הקורא , לשבות אותו , ולהודיע 
לו דבר על חייו בעולם . ועם זאת , הוא לא מצא שיש סתירה בין כתיבה אובייקטיווית , 
מדעית , ובין היכולת לבכות ולשמוח . האם הגינקולוג איננו מסוגל להתלהב 
מאשתו ? והאוקיינוגרף האם לא חש מעודו את החוויה האוקיינית ? והמבקר 
צחק ובכה , אחר כך משך בעטו וכתב לפי מזגו על צחוקו ועל בכיו . והוא עוד 
ישוב לצחוק ולבכות . שתי משוררות חרדו מאימת שיממונו המצמית והממית של המבקר 
המתארח בארצותיהן : " וזר משתעמם בהם נוגע " חרדה לאה גולדברג על אלמוגי - 
אהבתה ; " ואת תוגתו של הלב הכורע יד כל במנוחה תמשש " התייאשה רחל . 
מי שמשתמש ביצירה האמנותית כמכשיר מעודן לגרות בה את רגישויותיו אני חושדת 
בו שהיצירה קצת שיעממה אותו . . . אבל מה מאוד עניינה אותו התרגשותו ! 
כל אמצעי כשר להדלקת בכי ולתיעודו . גם מלומדות וארדיציה . אני דוחה את 
אדבוקציית הברות הנעשית בשם הרגש . ומעבר לכל זה אני מאמינה שבמקום בו עמד 
הסופר , שם " , איש לא היה שם , לא , יזהר . גם אתה לא היית בירושלים 
בפברואר עם פימה נומברג - ניסן . רק עמוס עוז היה שם והוא לבד נרטב בגשם . 
רק אתה היית בחירבת חזעה . רק דוסטוייבסקי היה בחדרו של רודיה . ואם כוח 
וגאוניות לכם , הסופרים , הרי כוחכם וגאוניותכם באבוקאציה שאתם משכילים 
ומרגישים ליצור אצל הקורא המתרצה בנקל לאשליה שגם הוא היה שם . אתם מכשפים 
במלים ובמוסיקה ויוצרים קורלטיב אובייקטיווי ( החטאתי במלה מדעית מדי , 
רל ? ) במסך רגישויותיו של הקורא , ולרגע קט חש הקורא שגם הוא היה שם . 
רגע של הארה , של אור יקרות , של זעזוע בהכרה שבו נגלה הסוד ההופך חלש 
לגיבור , כדברי הסופרת . ועל הרגע הזה מוסר הקורא עדת , בין בקריאה פרימורדיאלית , 
אם זה מתאים לו ומספק אותו : " הה , כמה נפלא ! אני מתרגש ! זה מרטיט 
אותי ! " ובין ברשימה מלומדת המונה אנלוגיות ואופוזיציות , השואפת לאובייקטיוויזציה 
של הריטוטים . הולצמן לא הותיר בי ספק לרגע ביחס לעובדה שהוא נהנה מן הספר 
שקרא ולא נמנע מלחשוף את עולם האסוציאציות שלו . היכולת שלו לנמק את הנאתו 
ולהצדיק את האסוציאציות שלו ממושמעת לשיטה הנאמנה לאופיו וליושרו . יזהר 
רוצה לגרש מן המדינה האידיאלית את המבקרים השכלתניים . הטופס הסמוי בדבריו 
מלמד אותי שהוא סח את כאבו כסופר . וכאבו כן ואותנטי . הוא , כמי שהיה 
בחירבת חזעה , יודע שאיש לא היה שם מלבדו . כואבת לו הדריסה בטריטוריה 
האינטימית , וזה כאב עתיק ונצחי : " ואני בחלבי ובדמי את הבערה אשלם " . 
הוא מאיר פנים רק למי שיעידו על התרגשותם עד כאן . והלאה אל תעברו . אל 
נא , יזהר . אל נא . 
