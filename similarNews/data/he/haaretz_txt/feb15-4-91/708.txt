( ע ) . סוהר בשירות בתי הסוהר יועמד לדין משמעתי על כך שלא השגיח , 
כנדרש , על האסיר שבתאי קלמנוביץ בעת שהיה מאושפז בבית החולים איכילוב . 
קלמנוביץ הורשע בעבירות ריגול ונידון למאסר . נציב שירות בתי הסוהר , רב - 
גונדר לוי שאול , מינה לפני כשבועיים קצין בודק , לאחר שפורסם כי האסיר 
שבתאי קלמנוביץ נראה מסתובב חופשי במסדרונות בית החולים איכילוב , שם היה 
מאושפז לצורך טיפול . הקצין הבודק , סגן - גונדר רמי ליפשיץ , החליט להעמיד 
לדין משמעתי את הסוהר על כך שלא שמר על קשר עין עם קלמנוביץ , כמתחייב , 
ואפשר לו להסתובב באין מפריע במחלקה בה היה מאושפז . הקצין הבודק לא מצא 
בסיס לטענות כי קלמנוביץ הסתובב חופשי בכל בית החולים , וכי ניהל שיחות 
טלפון . סגן - גונדר רמי ליפשיץ גם המליץ לקבוע נהלים חדשים בכל הקשור לאבטחת 
אסירים המובאים לטיפול ממושך בבתי חולים אזרחיים . נציב שב"ס אימץ המלצותיו 
במלואן . 
