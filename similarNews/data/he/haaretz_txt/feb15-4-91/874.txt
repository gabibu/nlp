שבועיים עברו מאז החל ח"ך משה זאב פלדמן לכהן כיו"ר ועדת הכספים , ונראה 
כי הצליח להפתיע את חברי הוועדה . בטרם נכנס לתפקיד זה , הימרו ח"כים מהאופוזיציה 
כי בניהולו של פלדמן , ראש ישיבה בבני - ברק בעבר , יהפכו ישיבות הוועדה 
ל"תוהו ובוהו " . עוד נטען , שלא יהיה אפשר לקיים בה דיונים סדירים , משום 
שהיו"ר החדש לא יוכל להשתלט על הח"כים הסוררים . לפי שעה הוכיח פלדמן כי 
מי שטען כך טעה , אך אין ספק שהשתלטותו על ישיבות הוועדה נעשית בסגנון 
חדש , זר לאזניים רבות בכנסת . שלשום שלח פלדמן לקרוא לקצין הכנסת כדי שיוציא 
מהוועדה את יו " ר סיעת המערך , ח"ך חיים רמון . רמון , כך מתברר , ביקש 
להאריך בנאומו ולגלוש מעבר לשלוש הדקות שהקציב היו"ר לכל ח"ך . פלדמן סירב 
לכך , קרא לרמון לסדר : פעם ראשונה , פעם שנייה ופעם שלישית , ולבסוף 
הורה להוציא אותו מהישיבה . גם כשיצאו יתר חברי הוועדה מהאופוזיציה מן החדר , 
במחאה על סילוקו של רמון , לא זז פלדמן מדעתו והמשיך את הישיבה . " לא 
כל יום פורים " , הסביר . " חכם מי שאינו נכנס בדברי חברו . סימני גולם 
הם במי שנכנס לדברי חברו בצעקות . הוועדה אינה יושבת בפרג , אלא בירושלים , 
וגולם סופו שלא יישב בוועדה " . אחר - כך הוסיף כי לא ייתן לבריונים להשתלט 
על הוועדה ואף העיד על עצמו שהוא " מטאטא חדש " . " חשבתי שחובתי לטאטא 
את כל הנהלים הנפסדים מחדר הוועדה " . קפמאבינהח"כים , מצדם , מתקשים עדיין 
לעכל את היו"ר החדש , וההומור האנגלי משהו שלו אינו מובן תמיד לכולם . 
באמצע דיון קולני שנערך בשבוע שעבר בוועדת הכספים , קרא משה זאב פלדמן : 
" בגוש דן יש רעש כל הזמן " . רק לאחר כמה רגעים הבינו הח"כים שהיו"ר העיר , 
בעצם , לח"ך דן תיכון ( ליכוד ) שהרעיש . כעבור זמן קצר קרא פלדמן : 
" אני מבקש מהרבנית שלא להסתובב " , והפעם , כך התברר לח"כים , פנה אל 
ח"ך נאוה ארד . ליו"ר סיעת הליכוד בהסתדרות , יעקב שמאי , אמר : " אני 
מציע לך להתנהג כהלל " . לאחר שנפסק צחוקם של הח"כים קרא ח"ך רן כהן לפלדמן : 
" תעיר לנו כמה שאתה רוצה אני איני תלמיד ישיבה " . לא רק לחוש ההומור 
של פלדמן התוודעו חברי הוועדה , וכיום הם מודים שהצליח להכניס כמה שינויים 
בנוהלי העבודה בוועדה , שהיא הוועדה החשובה בכנסת לאחר ועדת חוץ וביטחון . 
קריאות הביניים והצעקות , למשל , שהיו מאז ומתמיד כלי הביטוי העיקרי של 
הח"כים , ייאלצו להיפסק ככל הנראה : מעתה יצטרכו החברים לרסן את עצמם ולפרוק 
את המרץ במליאה בלבד פסק הרב . ואילו ההצעות לסדר לא יועלו בעל - פה ובאופן 
בוטה , אלא יוגשו בכתב לפלדמן יום לפני מועד הישיבה , עד לשעה 00 . 71 . 
פלדמן גם קבע כי אם מופיע שר בוועדה , אסור לח"כים להגיב על דבריו במהלך 
הדיון , אלא מוטל עליהם להגיש ליו"ר את שאלותיהם בכתב כמובן . וכאילו לא 
די בכך , כדי להתגבר על הח"כים הנותנים לעתים דרור ללשונם , התקינו במושבו 
של היו"ר מיקרופון . כך יוכל האיש נעים ההליכות ובעל הקול השקט לקרוא את 
הח"כים לסדר . ביום ג שעבר , לאחר שיו"ר סיעת המערך , ח"ך חיים רמון , 
דיבר בקול גבוה בוועדה , השתמש פלדמן במיקרופון וביקש מרמון " יותר רצינות , 
כובד ראש , ויותר שקט " . כשח"ך רמון לא נרגע , קרא אותו פלדמן לסדר פעמיים . 
הוא גם הודיע כי בכל פעם שהרוחות יסערו , יכריז על " הפסקת אבטיחים " , 
כלשונו . זו תארך שתי דקות , ובמהלכה יוכלו הח"כים לפרוק את מרצם . אבל 
לא רק צורת הדיון עוברת שינויים בעקבות מינויו של פלדמן , מעריכים בוועדה , 
אלא גם אחדים מהח"כים משנים את נימותיהם ומזגם . ח"ך מיכאל איתן , לדוגמה , 
שלא ישב בשקט באף ישיבה שניהל היו"ר הקודם , ח"ך אברהם שוחט , נחלץ לפני 
שבועיים לעזרתו של היו " ר החדש . איתן השתיק ח"כים נזעמים , וח"כים אחרים 
הציעו למנותו לרס"ר משמעת . למעשה , פלדמן הוא נכס לקואליציה , שכן מאז 
נכנס היו"ר החדש לתפקידו , החלו סוף - סוף חברי הוועדה ממפלגות הקואליציה 
לתפקד כאנשי קואליציה , דבר שלא עשו במשך 11 החודשים שלאחר פירוק ממשלת 
האחדות הלאומית . בחודשים אלה סייעו ח"כים מהליכוד לאיש האופוזיציה אברהם 
שוחט להפיל בוועדה הצעות רבות שהגיש שר האוצר יצחק מודעי ; הוועדה בסיועם 
של ח"כים מהליכוד , מהמפד"ל , מש"ס ואפילו מהסיעה לקידום הרעיון הציוני 
דחתה את מרבית סעיפי התוכנית הכלכלית שאישרה הממשלה בספטמבר 09 , על - 
פי הצעת מודעי ; ומרכז הליכוד בוועדה , ח"ך אריאל וינשטיין , אף הודיע 
לפני כחודשיים כי הוא נוטל " פסק זמן " מהתפקיד , עד להחלפתו של שוחט 
באיש הקואליציה . וינשטיין , כזכור , הוא מקורבו של שר התעשייה והמסחר , 
משה נסים , ולכן אין להתפלא שלא יצא תמיד מעורו כדי להשיג רוב להצעות מודעי . 
ונוכח כל אלה , מה הפלא שהממשלה נחלה בוועדה מפלות רבות . כל זאת הסתיים , 
כאמור , עם מינויו של פלדמן , ובשבוע שעבר החליטו חברי הקואליציה לנסות 
ולשפר את עבודתם . הוחלט כי הם יתכנסו מדי שבוע ביום ג , על מנת לתאם עמדות 
והצעות , וכי ההצבעות בוועדה יתקיימו אחת לשבוע בימי ג בשעה 03 . 21 , 
כדי למנוע מהאופוזיציה ל"חטוף " הצבעות באמצעות רוב מקרי . בקואליציה מסבירים 
את ה"הירתמות " העכשווית למען פלדמן בשתי סיבות עיקריות : האחת , כדי 
לשבור את ציפיות אנשי המערך ל"התמוטטות מערכות " לאחר החלפתו של שוחט בפלדמן . 
ח"כים בליכוד טוענים , כי אנשי המערך יצרו רושם שברגע שיניף הרב פלדמן 
את פטיש היו"ר , ייסתם הגולל על פעילותה התקינה של הוועדה . עוד אומרים 
בליכוד , כי הטענה שהושמעה באחרונה בכנסת , שלפיה ח"ך וינשטיין הוא מי 
שינהל את הוועדה בפועל מאחורי הקלעים , היא טענת שווא שנועדה לתקוע טריז 
בין פלדמן לוינשטיין . והסיבה השנייה , בקואליציה יודעים ששיתוף הפעולה 
בינה ובין האופוזיציה , שאיפיין את הוועדה בחודשים האחרונים , אינו יכול 
להימשך זמן רב . קפמאבינגם שר האוצר , יצחק מודעי , ביקש לתאם עמדות עם 
הוועדה . שעות אחדות לאחר שהתיישב פלדמן בכס היו"ר , קבע עמו מודעי נוהלי 
עבודה להעברת הצעות האוצר בוועדה . אבל טרם עבר יום , ופלדמן סירב להעלות 
להצבעה את הצעת האוצר להקמת קרן סיוע לעסקים קטנים . הסיבה : במהלך הישיבה 
טילפנו אליו שר התעשייה , משה נסים , ושר התיירות , גדעון פת , וביקשו 
שהוועדה תדון גם בהצעות שגיבשו משרדיהם באותו נושא . לא כל נושא שיוגש לוועדה 
על - ידי אחד המשרדים יזכה ברוב אוטומטי , הודיע פלדמן , והצליח להפתיע 
לא רק את הח"כים , אלא גם את מודעי . לבסוף , נוכח חילוקי הדעות בין משרד 
האוצר למשרד התעשייה לגבי הפעלת הקרן לעסקים קטנים , זימן את ראשי שני המשרדים 
למלון בבני - ברק , ולא נתן להם לצאת עד שגיבשו הצעה משותפת . גם כשדובר 
באישורה של הוועדה למתן ערבות מדינה בסך 001 מיליון דולר לקונצרן " כור " , 
הוכיח ח"ך פלדמן כי אינו חותם על האישור בלא דיון יסודי . הוא דחה את פתיחת 
הדיון בוועדה כל עוד לא למד את הנושא לעומקו , ורק אז הודיע כי ההצבעה תתקיים 
השבוע . הוועדה קיבלה את פלדמן ברגשות מעורבים . מקצת חבריה טוענים שאינו 
מתאים לתפקיד ; אחרים אומרים שהוא מתחיל להוכיח את עצמו , ולבסוף יתברר 
שאינו נופל מעמיתו לסיעה , יו"ר הוועדה לשעבר אברהם שפירא . בליכוד אומרים 
שבמערך מתקשים לקבל את העובדה שפלדמן מצליח לנהל את הוועדה . מרכז הליכוד 
בוועדה , ח"ך אריאל וינשטיין , אומר שיושב ראש שאינו רוצה להיכשל , צריך 
למצוא דרכים לנצל את התקנות , וכי היו"ר הקודם , ח"ך אברהם שוחט , הוכיח 
שהוא יודע לעשות זאת ואף " האכיל את הקואליציה מרורים " . ח"ך חיים קופמן 
מהליכוד , לשעבר יו"ר הקואליציה , סבור שפלדמן הפתיע הן את הקואליציה והן 
את האופוזיציה . הקואליציה בוועדה החלה להתגבש בעקבות המינוי , אומר קופמן , 
ועם זאת היא תצטרך לעמול קשה כדי להעביר את חוק התקציב , שלדבריו אינו 
רלוונטי עוד . בשבוע שעבר הציע קופמן להנהלת סיעתו שהאוצר יגיש תקציב מדינה 
חדש , אבל ההצעה נפלה והוא התבקש שלא להעלותה בוועדת הכספים . ח"ך גדליה 
גל מהמערך הגדיר את פלדמן כתלמיד חכם , וככזה , כך אמר , הוא מביא עמו 
לזירה הפוליטית סגנון שאינו מוכר בה . להערכתו , תוך שילוב של נועם ותקיפות , 
יצליח היו"ר החדש להשתלט על הוועדה , ואולם גם הוא סבור שפלדמן יתקשה להעביר 
את כל הצעות התקציב בוועדה . למשל , את הצעת האוצר לקצץ בסל הקליטה , 
שנתקלה בהתנגדות הן בקואליציה והן באופוזיציה . גל , חבר השדולה החקלאית 
בכנסת , גם סבור שיש להכניס שינויים בתקציב משרד החקלאות , שאינו מתייחס 
כלל לטיפול במשבר המים ולצרכים הנובעים ממנו , והוא אינו מעלה בדעתו שחברי 
הליכוד בלובי החקלאי יוכלו לאשר תקציב זה . ח"ך אברהם שוחט , היו"ר הפורש 
של הוועדה , מעריך כי עם מינויו של פלדמן " יפעל המכבש הקואליציוני שעות 
נוספות " , וכי שיתוף הפעולה שאיפשר לו עד לאחרונה לעמוד מול הממשלה לא קיים 
עוד . המערך , אומר שוחט , יתנגד לכל ניסיון להגדיל את מכסת הכספים הייחודיים , 
לקראת ההצבעה בקריאה שנייה ושלישית על הצעת התקציב . ואילו ח"ך חיים רמון , 
שכאמור הוצא שלשום מהוועדה על - ידי פדלמן , טוען שבכך הוכיח היו"ר החדש 
שהוא חף מכל הבנה של נוהלי הכנסת וסדריה . ח"ך רן כהן טוען שתרומתו של פלדמן 
למהות הדיונים אינה רבה , מאחר שהוא רחוק מהנושאים שבהם עוסקת הוועדה . 
" כשהוא משמש רק כפטיש , אין זה רציני " , אומר ח"ך כהן . " פלדמן הוא 
מורה בישיבה שהכניס נהלים וטכניקות , שבעזרתם ינהל את הוועדה , אבל אין 
בכך די " . ובינתיים צובר פלדמן ניסיון ומתכונן לקראת סיום הדיונים על תקציב 
המדינה לשנת 19 ואישורו בקריאה שנייה ושלישית במליאת הכנסת בעוד פחות מארבעה 
שבועות . השיעור שלימד השבוע את ח"ך רמון אמור לללמד את יתר הח"כים כי עליהם 
לרסן את עצמם , וכדבריו : " מחובתי לשמור על הסדר בוועדה כי זהו האינטרס 
של יתר הח"כים , כדי שיוכלו להתבטא " . אלו צעדים נוספים ישלוף פלדמן מכובעו , 
שואלים כיום בוועדה , ומקורביו באגודת ישראל משיבים : " הוא עוד יפתיע 
את כל מבקריו " . 
