( ע ) . רופאי בית החולים " כרמל " בחיפה מוחים נחרצות נגד הצעדים שנקטו 
רופאי ביה"ח קפלן , המתנגדים למינויו של ד"ר שמעון אייזנקרפט מ"כרמל " 
לתפקיד מנהל המחלקה האורולוגית בביה"ח קפלן ברחובות . עשרות רופאים מבית 
החולים כרמל שיגרו פנייה לוועד רופאי קפלן , ובה מחאה חריפה על הדברים שהושמעו 
נגד מינויו של ד"ר שמעון אייזנקרפט . רופאי בית החולים כרמל קובעים , כי 
אייזנקרפט הוא אורולוג בכיר שנבחר לתפקיד לאחר שעמד במכרז שבו השתתפו פרופסורים 
בכירים . רופאי בית החולים כרמל מציינים , כי ד"ר אייזנקרפט משמש כמדריך 
לסטודנטים בבית הספר לרפואה בטכניון , עבר השתלמויות באנגליה , צרפת וארה"ב 
והוכשר כראוי לשמש מנהל מחלקה תפקיד שאותו מילא בהצלחה בעת העדרו של מנהל 
המחלקה האורולוגית מבית החולים כרמל בחיפה . עוד מציינים רופאי כרמל , כי 
ד"ר אייזנקרפט עמד במכרז כחוק . רופאי ביה"ח כרמל מציינים , כי תמוה כיצד 
יכולים רופאי קפלן לקבוע מראש מי יהיה מנהל מחלקה טוב ומי לא ומציינים , 
כי לצורך כך נקבעה שנת נסיון לכל מינוי של מנהל מחלקה . 
