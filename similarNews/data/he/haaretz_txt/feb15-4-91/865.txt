יש מי שמתחפשים בפורים להנאתם ויש מי שתחפושת והסוואה היא עבורם צורך כלכלי 
חיוני . לקבוצה השניה שייכים יצרני המכוניות וכתב העת " אוטופרס " , היוצא 
לאור בחברת פולקסווגן , מדווח כי החברה נאלצה להרחיק לכת ולרכוש רכישה יוצאת 
דופן , כדי למנוע הסרת המסווה מדגמיה החדשים . " מיהו הרוכב באישון לילה 
וברוח " , כתב גתה בבלדה " מלכי היער " , וכינוי זה , מלכי היער , הפך 
באירופה לשם נרדף ( המופיע גם בחלק מהמילונים ) של מכונית ניסוי סודית 
הנמצאת בשלבי פיתוח , וברוח הבלדה , נוסעת בלילה ובערפל , רחוקה מעין 
כל אדם . דגמים חדשים הנמצאים בשלבי ניסוי מעוררים באופן טבעי התעניינות 
עצומה , וצלמי ריגול שהמפורסם בהם הוא הנס להמן נודדים בעקבות צוותי 
הניסוי אל קצה העולם , בניסיון ללכוד בעדשה את מלך היער . עבור התצלום 
יהיו עיתוני הרכב המקצועיים מוכנים לשלם כסף רב . היצרניות אינן שמחות , 
כמובן , נוכח החשיפה המוקדמת . לעתים קרובות הדגם שבניסוי יחליף בעתיד 
הקרוב דגם קיים , ובארצות הים מידע על דגם חדש גורר מיד ירידה במכירות הדגם 
הנוכחי ונזק כלכלי רב . בישראל , אגב , אין למידע כזה כל ערך . הניסיון 
מלמד כי כשנודע לציבור בארץ על דגם חדש לחלוטין העומד בפתח , הוא מסתער 
דווקא על הדגם הקיים . בבחינת " את הקיים אנחנו מכירים , ולך תדע אילו 
צרות יהיו עם הדגם החדש " . למזלם של צלמי הריגול ועורכי העיתונים , ישראל 
אינה מעידה על הכלל . חברות הרכב הגדולות הקימו בשנים האחרונות אתרי ניסוי 
שבהם מתקיימות נסיעות מבחן בתנאים מגוונים . לפולקסווגן , למשל , יש מתקן 
ניסוי בארה - לסין , ליד המפעל בוולפסבורג , הכולל רשת כבישים של יותר 
מ001 ק"ם . במחלקת הפיתוח של החברות יש מתקני אקלים , שבאמצעותם אפשר לייצר 
תנאי טמפרטורה קוטביים או טרופיים ותנאי לחות על - פי בחירה . תוכניות מחשב 
עוקבות אחר הדמיה של נסיעה , כולל האצות , האטות וסיבובים , אך למרות 
כל המכשור ותנאי המעבדה , מתעקשים מהנדסי הפיתוח לעזוב את המבנה הבטוח ולצאת 
עם נהגי הניסוי אל הכבישים הציבוריים ואל רחובות הערים . הסיבה המכרעת לכך , 
אומר מנהל ניסוי רכב במרכז הפיתוח של פולקסווגן , היא שמכונית נקנית על - 
ידי לקוח בודד ולא על - ידי מתקן ניסוי , מתוחכם ככל שיהיה , ואנשים מתנהגים 
אחרת מאשר מתקן ניסוי . כך , למשל , יש חשיבות לבחינת התנהגות הדגם החדש 
בתנאי התנועה בכרך , ואילו באתר הניסוי אין אפשרות לחקות תנאים של נסיעה 
בטור צפוף עם מכוניות מימין ומשמאל , המתנה ברמזורים וזחילה אטית בשעות 
העומס . רק בנסיעה אמיתית אפשר לעמוד על טיב תנוחת הישיבה , הראות , הגישה 
הנוחה למחוונים , ההרגשה הטובה של הנהג ומידת ההתאמה של הכל יחדיו . מובן 
שהוצאת אב - טיפוס סודי לכביש ציבורי כרוכה בסכנת חשיפה , ולכן מנסים להסוותו 
ככל שאפשר באמצעות הוספת לוחות עץ ופלסטיק או הרכבת מכלולים מכניים חדשים 
במרכב של דגם ישן . בעבר רווח נוהג להסוות מכוניות אב - טיפוס באמצעות הוספת 
סימני היכר של מכוניות מתחרות נוהג שאינו אפשרי עוד בשל חשש מצעדים משפטיים . 
נסיעות הניסוי מתקיימות כמעט תמיד במדינות שבהן שוררים תנאי אקלים קשים 
או שכבישיהן גרועים , כמו בצפון סקנדינוויה , דרום - אפריקה או מדבר סהרה . 
יעד אהוב היה האי טנריף , משום שיש בו נתיב ייחודי : בנסיעה מפראטה דה 
לה - קרוז עד להר הגעש הפעיל טיידה חוצים אזורים שהפרשי הגובה ביניהם מגיעים 
ל005 , 3 מטר והבדלי האקלים ביניהם קיצוניים , והכל ב54 דקות . טנריף אינה 
משמשת עוד שטח ניסוי . נופשים בה יותר מדי גרמנים סקרנים , המאמינים שצילום 
אחד של מלך יער יהפוך אותם למיליונרים . גם הנתיב המשובש מעין - גדי לסדום 
יכול לענות על דרישות נהגי הניסוי , ובעבר גם השתמשו בו פעם אחת , אבל 
לא היה לכך המשך בגלל הגבלות המהירות הנהוגות בישראל . מתקני הניסוי של 
החברות מוגנים על - ידי גדרות , סוללות אדמה ותאורה מסנוורת המונעת הצצה . 
למרות זאת , הצליח צלם ריגול מנוסה לצלם אב - טיפוס של פולקסווגן , כשזה 
עבר בסיבוב חד במסלול הניסוי בארה - לסין . בחינה מדוקדקת של הצילום העלתה , 
כי הצלם הצליח להציץ אל המסלול לאחר שטיפס על עץ גבוה ובודד שניצב כ008 
מטרים משטח הניסוי . העץ , שעמד בשטח השייך לאיכר מקומי , נרכש על - ידי 
פולקסווגן במחיר גבוה למדי , ואנשי החברה מיהרו לכרות אותו . כשהתברר לאיכר 
מדוע נכרת העץ , נותר המום . במשך שנים יכול היה להחכיר את העץ לציידי 
מלכי היער ולהרוויח ממון רב . 
