בית המשפט הגבוה לצדק התיר אתמול לצה"ל להרוס עשרה מבנים במחנה הפליטים גבאליה 
שברצועת עזה , מסיבות מבצעיות . חבר השופטים בראשות נשיא בית המשפט העליון 
מאיר שמגר , השיב בכך לעתירה שהוגשה נגד הריסת הבתים . לפני שלושה חודשים 
עתרו תושבי המחנה שבבעלותם המבנים המיועדים להריסה לבג"ץ באמצעות עורכת הדין 
לאה צמל , ובית המשפט הוציא צו ביניים המונע את ההריסה עד שיבוא מפקד האזור 
וינמק מדוע בכוונת הצבא להרוס את הבתים . מדובר , למעשה , בגוש מבנים 
ששוכנות בהן חנויות , החוצץ בין המחנה והמאחז הצבאי שהוקם במרכזו . לפני 
חודשים אחדים קיבלו בעלי החנויות הודעות מצה"ל , על הכוונה להרוס את המבנים , 
למרות שלא נטען כלפיהם כי עשו מעשה אסור או שהמבנים שימשו למעשה לא חוקי 
כלשהו . נציגי המדינה טענו , במהלך הדיון בעתירה , כי המבנים המיועדים 
להריסה מסתירים את הילדים הקטנים הזורקים אבנים לעבר המחנה . נציגת העותרים 
טענה לעומת זאת , כי הצבא הוא שהקים את המאחז הצבאי סמוך לחנויות ולכן הוא 
האשם במצב . הטיעון הזה לא התקבל ע"י בית המשפט . השופטים קבעו , כי כמות 
ההפגנות והאירועים האלימים שהיו בסמוך למאחז בשנה שעברה , מצדיקים את ההריסה . 
את החלטתם ביססו שופטי בג"ץ על סמך סעיף 32 לאמנת האג ( 7091 ) וסעיף 
35 לאמנת זנווה הרביעית , המתירות הפקעת אדמות ובניינים , למטרות צבאיות . 
