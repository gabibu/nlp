מליאת ההתאחדות הבין - לאומית של טניס השולחן , המתכנסת אחת לשנתיים , 
תדון ב - 42 באפריל ( במהלך אליפות העולם ) בבקשת האיגוד הישראלי לאפשר 
ייצוג המדינה על ידי חובטים צעירים שהם עולים חדשים מבריה"ם במעמד של קאדטים 
ונוער . אתמול הגיע לידי מזכ"ל האיגוד יוסף ישועה מכתב המאשר זאת . ביולי 
0991 קבעה ההתאחדות הבין - לאומית ששחקן מהגר לא יוכל לייצג מדינה עד שישהה 
בה 6 שנים , וזאת בעקבות הגירתם של טניסאי שולחן סינים רבים למערב . באיגוד 
הישראלי אופטימים : " הסיכויים טובים שזה יתקבל " . אם אכן כך יהיה , 
תחוזק נבחרת הנוער הישראלית , המתאמנת לאליפות אירופה , שתהיה בגרנדה שבספרד 
ביולי 1991 , בכמה טניסאי שולחן מצטיינים שעלו באחרונה מברית המועצות . 
הבולטת שבהם היא טטיאנה שטופבלאט , בת 61 וחצי , שחקנית נבחרת בריה"ם . 
לדברי מזכ"ל האיגוד , נחשבת היום טטיאנה ( הפועל יבנה ) לשחקנית הטובה 
בישראל . 
