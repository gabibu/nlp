ההתחלה היתה צנועה . לפני ארבע שנים הגו במועצה האזורית משגב אירוע שישלב 
טיול בארץ עם האזנה למוסיקה בחיק הטבע . אורגנו אנסמבלים , תוכננו מסלולי 
טיולים , פורסמו מועדים באמצעי התקשורת . התוצאה הביאה לאזור , המאגד 
82 יישובים של צורות התיישבות שונות ( קיבוץ , כפר , מושב ) , 005 , 
3 איש . שנה לאחר מכן , כשהמאזינים שמעו כי טוב , כבר הגיעו למפעל 000 , 
7 איש . בשנה השלישית האזינו למוסיקה וראו את נופי הארץ 02 אלף איש . היה 
מי שהבין את הפוטנציאל הגלום באירוע . מה שהיה פסטיבל שקשור למקום ולזמן , 
היה לאבן היסוד של מפעל מוסיקלי תיירותי המאגד אנסמבל מוסיקלי , מרכז למוסיקה , 
שיקנה ללומדים בו נקודות שיוכרו על ידי האקדמיה למוסיקה בירושלים , וישמש 
מקום לכיתות אמן . המרכז בניהולה של יהודית בר אמור להיות אבן מושכת שתביא 
לאזור מתיישבים חדשים , שחלקם יחיו מן המוסיקה שהם עושים , וההאחרים יקבלו 
את איכות החיים ואת התרבות שמאפיינת בדרך כלל את אזור א . זה משתלב במגמה 
של משרד החינוך והתרבות לתמוך במפעלי תרבות שלא באזור המרכז , ובר מלאת 
תודה לראש מינהל התרבות , אבנר שלו , שתמך בפרויקט מראשיתו . האנסמבל החדש , 
" סולני הגליל " , הוקם באוגוסט 0991 . המאפיין המוסיקלי המרכזי של האנסמבל 
הוא בהיותו מודולרי , מה שמאפשר לו להתפצל להרכבים שונים ולנגן סוגי מוסיקה 
שונים . כל חבר באנסמבל יכול להיות סולן , ומנהלם המוסיקלי הוא החלילן 
אבנר בירון . חברי האנסמבל יהיו הלוז בהרכבים שינגנו בפני הקהל שיטייל בטבע 
בפסח השנה . מאפיין נוסף של האנסמבל הוא סוציולוגי . הכנרת אורה שירן , 
שהיתה נגנית ראשית בתזמורת הקאמרית הישראלית והפילהרמונית הישראלית , הכנר 
רוברט קנטי , שהיה הנגן הראשי של התזמורת הסימפונית חיפה , או הכנרת כרמלה 
שוחט - ליימן , שניגנה בפילהרמונית הצעירה , מוכרים כבר לקהל הישראלי . 
אך מלבדם חברים באנסמבל הכנרים ארנולד קובלסקי , גנדי גורביץ ומרים רכנגרוצקי , 
הוויולנים מיכאל קוגל , מיכאל פלסקוב וסשה טומרינסון , הצלנים אולג סטולפנר , 
גרישה ינובסקי וסשה סיניאלניקוב , ונגן הקונצטרבס ולדימיר אובצנקוב כולם 
עלו מברית - המועצות בשנתיים האחרונות . עובדה זו מאפשרת למרכז למוסיקה 
לקבל תקציב של חצי מיליון ש"ח לשנה מן המרכז לטיפול באמן העולה מיסודם של 
משרד החינוך ומשרד הקליטה והסוכנות . זה מאפשר תשלום משכורות לנגנים , 
מתוך תקווה שבשנתיים הקרובות יחליטו להתיישב באזור . ה"רקורד " של הנגנים 
ומטרות ותקוות המייסדים מבטיחים שלא מדובר בקליטה למען קליטה , אלא בעשיית 
מוסיקה באיכות גבוהה שהיא גם קליטת עלייה . אם לשפוט לפי ההתלהבות והנחישות 
השקטה של היוזמים , התומכים והמארגנים , שקיימו מסיבת עיתונאים בשבוע שעבר 
( מנהלת המרכז , יהודית בר , ממלא - מקום ראש המועצה האזורית משגב , 
זלמן פייגין , המנהל המוסיקלי של האנסמבל והפסטיבל , אבנר בירון , וראש 
מינהל התרבות , אבנר שלו ) , תהיה משגב בירת המוסיקה של האזור ואולי של 
ישראל לא בעוד 01 שנים , אלא כבר בעוד שנה שנתיים . עד שיהפוך המרכז מרעיון 
מעולה למקום פעיל בכל ימות השנה ( האנסמבל וכיתות האקדמיה כבר קיימות , 
ההתיישבות המוסיקלית היא עדיין בחיתוליה ) , ממשיכים במפעל " ימי מוסיקה 
וטבע " , שגדלים משנה לשנה . השנה מוצעים לקהל 81 מסלולי טיולים בארבעה 
אזורים שלהם גם נוף וגם היסטוריה : אזור משגב , אזור הר כמון , אזור הר 
גילון ואזור תפן . את הטיולים ילוו 03 מדריכים , ובמסלולי הטיולים יהיו 
11 מוקדים שבהם ניתן יהיה להאזין לקונצרט בן שעה . 01 מוקדים יתרחשו בו - 
זמנית , ומוקד אחד הוא בסוף יום הטיולים , בפארק אוסטרליה , ובו יתקיים 
" גל הצלילים " , שהוא חגיגת חוצות שאותה מארגנים קבוצת " תו " וקבוצת 
תיאטרון כרמיאל - משגב . באופן טבעי מתרכזת חלק מן התוכנית השנה במוצרט , 
במלאת 002 שנה למותו , ויוקדשו לו שלוש תוכניות : מוסיקה למיתרים ולקרן , 
עם נגני האנסמבל ונגני הקרן , מאיר רימון ושלמה שוחט , מוסיקה למיתרים 
ולקלרנית , עם חברי האנסמל ונגן הקלרנית , עלי אבן , המגיע לארץ מאוניברסיטת 
אינדיאינה , שם הוא מלמד , ומוסיקה למיתרים ולאבוב עם נגן האבוב הראשון 
של הפילהרמונית לשעבר , אליהו טורנר . מוצרט כלול גם בתוכנית של רביעיית 
כלי הנשיפה של נגני התזמורת הקאמרית הישראלית , עודד פוינטוס ( אבוב ) 
, אלי חפץ ( קלרנית ) , אייל וילנר ( קרן ) ומאריציו פאז ( בסון ) 
, אבל הם ינגנו גם מיצירות מיו ושטמיץ . ההפקה המרכזית של " ימי מוסיקה 
וטבע " היא יצירת המשך לעלילות " החלילן מהמלין " , שאותה כתבו תלמה אליגון 
( תמליל ) וחיים פרמונט ( מוסיקה ) . מביים ומוליך את המוסיקאים , 
אלי גורנשטיין . בחליל ינגן מיכאל מלצר , ובביצוע ישתתפו גם מנגנת הנבל , 
עדנה בוכמן , מנגנת כלי ההקשה , ענת סדן , ומקהלת הילדים מכרמיאל , 
בניצוח מירי שדה . בתוכנית המופעים גם הופעה של נתנאלה בשירים ישראליים עם 
מנחם ויזנברג , שבחלק הראשון ינגן גם מוצרט , דואו חליל ופסנתר עם אביגיל 
ודוד דולן , דואו מוסיקה משווייץ , רביעיית הסקסופון הישראלית עם אלברט 
פיאמנטה ושלישיית נושפים . אפילו תוכנית לילדים הוכנה במיוחד , והיא כוללת 
את " דירה להשכיר " מאת יחזקאל בראון לסיפור של לאה גולדברג , ואת " הפיל 
בבר " של פרנסיס פולנק לסיפור של זאן דה - ברונוף , בעיצובו ובבימויו של 
אבישי גרינפלד . היצירה של פולנק בוצעה ב"ימי המוסיקה בגליל העליון " באוגוסט , 
ואנשי המרכז למוסיקה משגב אומרים שאין התנגשות בין שני האירועים מבחינת 
מועד התרחשותם , ומקווים לשיתוף פעולה פורה בעתיד . התנגשות מסוימת , מבחינת 
ההיצע המוסיקלי , תהיה ל"ימי מוסיקה וטבע " לווקאליזה " בעכו , ולכן 
לא כללו אנשי משגב יצירות ווקליות בתוכניתם . הם מקווים שקהל , שבפסח כבר 
ישמח לטייל בארץ , יוכל לשלב בין האירועים . תקציב הפסטיבל כולו הוא 592 
אלף ש"ח , מהם 551 אלף ש"ח הקצבות של משרד החינוך , של המועצה האזורית , 
של הסוכנות , של משרד התיירות , של מרכז ההסברה ושל אמנות לעם . היתרה 
צריכה לבוא ממכירת כרטיסים ( 02 שקל למבוגר , 51 שקל לילד , ותוספת של 
שלושה שקלים עבור הטיול ) . במשגב מצפים השנה ל02 אלף איש בפסח . השנה 
יהיו גם טיולי אופניים ( פרטיים או מושכרים ) , אופנועים וגיפים . אף 
מלחין עוד לא חיבר סונטה לאופנוע מאיץ ולגיף תקוע בחול , אבל יש להניח שאחרי 
השנה כבר יימצא במרכז למוסיקה במשגב המלחין היצירתי שינצל את הצלילים האלה . 
