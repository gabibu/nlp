ימים אחדים לאחר פרוץ המלחמה במפרץ והתקפת הטילים הראשונה נגד ישראל פירסמו 
העיתונים בהבלטה ידיעה מרעישה : השב"ך והמשטרה חשפו " רשת ריגול של ערבים 
ישראלים שעסקה בהעברת מידע ביטחוני לעיראק " . לצד ידיעה זו פירסמו העיתונים 
סדרה של ידיעות על מעצרים בגליל ובגולן בחשד לפעילות חתרנית , ובאחת מהן 
דווח כי בעקבות הטלת בקבוק תבערה לחצר תחנת המשטרה בנצרת , והנפת דגל אש"ף 
מעל לבניין המועצה המקומית בכפר תורען , נעצרו 91 איש . ידיעות אלה העידו 
על קו המחשבה של הממשלה ועל מדיניותה , הרואה במיעוט הערבי פוטנציאל שלילי . 
אבל על סמך ממצאיהם של חוקרי השב"ך וחוקרי משטרת מרחב העמקים אפשר לקבוע 
כיום כי קו מחשבה זה הוא במידה רבה חסר ביסוס . החקירה העלתה כי את בקבוק 
התבערה הטיל לחצר תחנת המשטרה בנצרת מאהבה של אשה נשואה , בניסיון להפליל 
את הבעל , להביא למעצרו , ובכך לפנות את הזירה מנוכחותו . ואילו האדם 
שהניף את דגל אש"ף בתורען התגלה כמעורער בנפשו . ואף כי כל הידיעות האלה , 
על פעילות חתרנית , התגלו כבלתי מבוססות , הושגה מטרת פרסומן ההרתעה 
במלואה : זרועות הביטחון הוכיחו את ערנותם , והחוגים הקיצוניים הבינו 
את הרמז . אין זו הפעם הראשונה שהחשדנות כלפי המיעוט הערבי עולה ערב משבר 
או במהלכו ; דבר זה קורה כל אימת שמעשי איבה פורצים . הביטוי הטרגי ביותר 
של חשדנות זו היה ערב מבצע סיני , בסתיו 6591 , כאשר יחידות של משמר - 
הגבול , שהטילו עוצר על כפרי המשולש , הרגו כששים אזרחים ששבו מעבודת השדה 
לבתיהם . קפמאבינפרשת כפר קאסם כפי שהתכנתה תקרית דמים זאת לימים לא נשנתה 
ערב מלחמת ששת הימים , אבל בתקופת ההמתנה שלפני המלחמה נערך מסע מעצרי מנע 
של עשרות פעילי ציבור ערבים בעיקר משורות קבוצת " אל - ארד " ומקרב ה"קיצוניים " 
שבפעילי רק"ח ( שנפרדו ממרבית חבריהם היהודים במק"י שנה קודם ) . מלחמת 
יום הכיפורים הפתיעה את גורמי הביטחון , וכך נחסכו מהציבור הערבי מעצרי 
המנע , ואילו התנהגותו במהלך המלחמה לא גררה כל תגובה עוינת מצד אותם גורמים . 
להיפך , לאחר מלחמת יום הכיפורים הושמעו דברי שבח רבים בזכות הציבור הערבי 
בישראל . מאות המתנדבים הערבים , שהביעו נכונות לסייע באיסוף היבולים ובמתן 
תרומות דם והסעות לחיילים , הניעו את ראשי המדינה לברך על הנאמנות ועל האזרחות 
הטובה שהם מגלים . גם הפעם , מאז פרצה מלחמת המפרץ ועד היום , נשמעים 
קולות רבים של אזרחים ערבים המוכנים לארח משפחות שנפגעו בהתקפות הטילים , 
בהם אנשי ציבור ערבים בולטים , חברי כנסת , ראשי ערים , ראשי מועצות 
מקומיות ומשכילים . מאות הביעו נכונות לסייע בקטיף פרדסים או במתן תרומות 
דם , לאות הזדהות עם קורבנות הטילים וכהבעת רצון להשתתף במאמץ הכללי . שרים 
אחדים ודוברים ממלכתיים אמנם הביעו הערכה לקולות אלה , אבל נדמה כי התהודה 
הגדולה ביותר באמצעי התקשורת היתה דווקא להודעה המשטרתית על גילוי " רשת 
הריגול של ערבים ישראלים " . ההודעה הראשונית קימצה במתן פרטים מזהים אף 
כי התפרסמה שבוע לאחר המעצרים ועם זאת יצרה רושם ברור : רשת ארצית של ערבים 
ישראלים עסקה בהעברת אינפורמציה ביטחונית לשלטונות עיראק . בין השאר , 
כך נאמר , העבירה הרשת מידע מדויק על המקומות שבהם נפלו הטילים . שר המשטרה , 
רוני מילוא , סירב לענות על השאלה , האם פעלו העצורים תוך שיתוף פעולה 
ובשירותו של אותו מעביד . הוא אמר כי לא התעניין בפרטים , " וגם אילו 
ידעתי לא הייתי מגלה " . אבל העובדות דיברו בעד עצמן : ארבעה מתוך עשרת העצורים , 
צלמים במקצועם , שוחררו ללא ערבות , לאחר שהמשטרה וחוקרי השב"ך נוכחו 
כי אין יסוד לחשדות נגדם . נגד שניים מתוך הארבעה , תושבי הכפר קרע שליד 
חדרה , הועלה החשד שפיתחו סרט של צלם - חובב יהודי , שהראה אתר שבו נפל 
טיל . שני העצורים האחרים , מאזור עכו , נחשדו כי צילמו " אתרים צבאיים " . 
לאחר שנוכחו החוקרים כי אין מקום להוסיף ולעצור את האזרחים , הם שוחררו , 
כאמור . כיום , שלושה שבועות לאחר פרסום הידיעה המרעישה , נותרו במעצר 
ארבעת בני זועבי מהכפר נעורה שבעמק יזרעאל ומורה - סופר מהכפר עין - מהל , 
ראנם חביב אללה . אחיו , חמזה , שוחרר בערבות לאחר כעשרה ימים , וכנראה 
יועמד לדין על סיוע לאחיו בלבד . המשטרה אינה חושדת בקיום קשר בין צעירי 
נעורה לאנשי עין מהל כלומר לא מדובר ברשת ריגול של ערבים ישראלים , אלא 
בשני תאים נפרדים החשודים בעבירות על ביטחון המדינה . מה עומד מאחורי שני 
תאים אלה ? סיפורם של צעירי נעורה הוא סיפורם של צעירים ערבים רבים בישראל , 
המתקשים להסתגל למציאות הקשה , שבה קטנים סיכוייהם להשתלב בעבודה ובחיי 
הכלכלה בישראל . בסוף שנות ה05 ובראשית שנות ה06 גרמה מציאות זו לצעירים 
רבים להיסחף אחר התעמולה ה"נאצריסטית " ולחצות את הגבול למצרים כדי להשתלב 
בכוחות שיפעלו לשחרור פלשתין . גם חלמי זועבי , אבי ארבעת העצורים מנעורה , 
היה בין הצעירים האלה . בעזה גייסו אותו לשירות המודיעין המצרי , וברפיח 
מצא קרוב משפחה שניאות להשיא לו את בתו . במלחמת ששת הימים ברח הזוג הצעיר 
לקהיר , וב4791 עודד חלמי זועבי את אשתו לחזור לביקור מולדת ברפיח . הוא 
עצמו לא הצטרף אליה , מחשש שייעצר , אך הבטיח להיפגש עמה ברבת - עמון . 
לאחר כמה חודשים , כאשר הגיעה האשה כמתוכנן לרבת - עמון , גילתה כי בן 
דודה - בעלה ואבי ארבעת ילדיה נטש אותה ונעלם . הקשרים ביניהם חודשו רק 
לאחר חתימת הסכם השלום בין ישראל למצרים , וזועבי הזמין את בני משפחתו לקהיר . 
אשתו , שקיבלה בינתיים אזרחות ישראלית , דחתה את ההזמנה , אבל ילדיה 
הבוגרים ועמם רבים מבני החמולה נענו להזמנה בשמחה ויצאו לקהיר . עם שובם 
סיפרו כי גילו את פשר היעלמותו של אביהם ב4791 : האב , כך סיפרו , התאהב 
בעובדת סוציאלית עיראקית ויצא בעקבותיה לבגדד . כיום , הוסיפו , הוא בעל 
הוצאת ספרים קטנה ומרצה באוניברסיטה . כיום נחשדים ארבעת בני זועבי בהעברת 
מידע לאביהם בקהיר . כאשר הובאו לבית - משפט השלום בפתח - תקוה להוצאת פקודת 
מעצר נגדם , הודה סנגורם , עו"ד מוסטפה לדאווי מנצרת , כי הם ביקרו 
בבית אביהם בקהיר וכי הביאו לו ספרים , אך אמר כי לא ידעו מהו השימוש שיעשה 
בספרים אלה . גם ראנם חביב אללה מעין מהל הסתבך , כנראה , עקב נטיותיו 
הספרותיות . חביב אללה , מורה לאזרחות בתיכון העירוני בנצרת , פרסם בשנה 
האחרונה ספר המנתח ומעריך את תוצאות האינתיפאדה , ועשה בו שימוש רב ברטוריקה 
הנחשבת ללאומנית . בין היתר נאמר שם : " אירועי האינתיפאדה והאפוס של 
האינתיפאדה מחייבים אותנו , הפלשתינאים , לשמור על ההישגים שלה ולחזק אותם , 
בהיותם סימן וקפיצה איכותית בדרך המאבק הפלשתיני . ההחלטה הפלשתינית , 
מוכיחה כי היא חזקה מכל ההחלטות הערביות והבין - לאומיות ומכל תוכניות הציונות 
ומעשיה . והנה החיבוק הפלשתיני בין הדם לאדמה הוא המצפן אל המדינה הפלשתינית 
העצמאית על האדמה הלאומית " . קפמאבינכיצד הסתבך מורה זה בפרשת ריגול ? 
ראנם חביב אללה , בן למשפחה אמידה ולחמולה גדולה , לא שונה מסופרים ערבים 
רבים לפניו , שקיוו כי ספריהם יודפסו ויופצו בארצות ערב . בין הסופרים 
האלה המשורר הפלשתיני מחמוד דרויש , שבסוף שנות ה06 , כשהיה במוסקווה בשליחות 
מפלגתו , רק"ח , ערק והגיע לקהיר כדי לקצור את פירות התהילה שזכה לה בעולם 
הערבי . גם עו"ד צברי גרייס , מהערבים הראשונים שכתבו ספרים בשפה העברית 
ומחבר הספר " הערבים בישראל " , יצא את הארץ לאחר מלחמת ששת הימים והצטרף 
לאש"ף כדי לנהל את " מרכז המחקר " של הארגון בביירות . לעומת שני אלה , 
הצליחו רבים מהסופרים הערבים אזרחי ישראל לפרסם את יצירותיהם בארצות ערב 
מבלי לגלות . רבים כתבו לעיתונים ערביים המופיעים בצרפת , באנגליה , בקפריסין 
וביוון , ויצירותיהם של אחדים מהם אף פורסמו במהדורות מיוחדות בארצות ערב . 
בין אלה בולטים המשורר סמיח אל - קאסם והסופר אמיל חביבי . גם חביב אללה , 
כאמור , שאף לפרסום רחב וקיווה כי יצליח לזכות בו באמצעות פגישות בקהיר . 
האם הסתפק בהצעת ספריו או הסתבך בהצעות אחרות , זאת נדע רק אם יועמד לדין . 
האם אכן אפשר לקרוא לשני תאים אלה " רשת ריגול " ? בשוליו של המיעוט הערבי 
בישראל , החי כשלעצמו בשולי החברה והכלכלה בארץ , חיים צעירים הרפתקנים 
ושאפתנים , שאינם מצליחים להסתגל למגבלות שמטילה עליהם המציאות . מקצתם 
בורחים לארצות ערב , אחרים מנסים לפרוץ את טבעת הסגר שבה הם נתונים . שמואל 
טולדנו , איש שירות הביטחון הכללי בעבר ומי שהיה יועץ לענייני ערבים של 
שלושה ראשי ממשלה , נהג לחזור ולשנן למעסיקים יהודים , כי הניסיון הוכיח 
שהעסקתם של משכילים ערבים לא כרוכה בסיכונים . להיפך , המרירות של אנשים 
אלה היא - היא הסיכון הביטחוני . ואם דברים אלה נכונים בעתות שלום , קל 
וחומר בעתות משבר . שכן המעצרים שנועדו להרתיע , תורמים להגברת החשדות 
של היהודים והמצוקה של הערבים , כחלק מהתסריט הקבוע של תקופת מלחמה בארץ . 
