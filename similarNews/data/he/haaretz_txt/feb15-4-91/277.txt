מאה עצי זית עתיקים בזכרון - יעקב נגדעו ביום ו על - ידי הקרן הקיימת תוך 
הפרת הוראות החוק הקיים , האוסרות עקירת עצי זית אלא אם נתקבל לכך אישור 
מוועדת עצים מוגנים . במקרה הנדון לא רק שלא ניתן אישור , אלא סוכם במפורש 
שהעצים יועתקו ויינטעו מחדש ליד אנדרטת משמר הגבול בצומת עירון . המדובר 
בעצי זית שהיו נטועים כבוסתן בראשה השטוח של גבעת - עדן , אחת השכונות המתפתחות 
של זכרון - יעקב . מנהל המקרקעין , שהוא בעל הקרקע , מוכר במקום מגרשים 
לבניית וילות פרטיות , ולכן פנה לקק"ל בבקשה שתבצע עבורו את ההעתקה . אנשי 
רשות שמורות הטבע המליצו גם הם על העתקת העצים . הגדיעה , בניגוד לחוק ולסיכומים , 
גררה תגובות נזעמות של תושבים במושבה , והם הגדירוה כוואנדאליזם . בסיור 
באתר בסוף השבוע ניתן היה לראות את גדמי העצים הגדועים סמוך לקרקע , בהם 
בעלי קוטר של כחצי מטר , כאשר הגזעים הכרותים סולקו מהמקום במהירות . דובר 
הקרן הקיימת משה כהן אמר בתגובה כי " אכן בוצעה כריתה , לאחר שלאנשי השטח 
של הקק"ל הוברר כי מדובר בקרקע סלעית , ועקירת הזיתים מתוכה היתה כרוכה 
בהוצאה של כ004 שקל לעץ , בעוד שעלות העתקת זית במקומות אחרים היא כ051 
שקל . בטרם הכריתה סוכם כי במקום יינטעו לאחר הבנייה עצי - זית צעירים " . 
מנכ"ל רשות שמורות הטבע דן פרי אמר בתשובה לשאלות כי " עוד לפני כ52 שנים 
יצא מנהלה הראשון של הרשות , אברהם יפה , במערכה נגד הפגיעה בזיתים , 
שבעקבותיה מינה שר החקלאות ועדה מיוחדת לעצים מוגנים , שרק היא מוסמכת לאשר 
עקירה . לצערנו , במקרה זה התעלמו לחלוטין מקיומה של הוועדה ופעלו בניגוד 
לחוק ולכללים " . 
