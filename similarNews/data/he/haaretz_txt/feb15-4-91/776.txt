ניו - יורק ( מיוחד ל"הארץ " ) . כבר לפני כארבעה חודשים , בשלהי אוקטובר , 
הביע סדאם חוסיין נכונות לסגת מכוויית והיה מוכן לדון בתנאי הנסיגה , אמר 
יבגני פרימקוב , במאמר מיוחד המתפרסם בשבועון טיים , המופיע היום . פרימקוב , 
שמאז פרוץ המשבר במפרץ הפרסי נפגש פעמיים עם סדאם חוסיין , כתב כי בשיחה 
שניהל איתו ב5 באוקטובר עדיין הדגיש סדאם חוסיין את השקפתו , כי מבחינה 
היסטורית " כוויית שייכת לעיראק " , אך בפגישתו עם שליט עיראק שלושה שבועות 
לאחר מכן , לא הזכיר סדאם חוסיין את הנושא . " בפגישה זו " , כותב פרימקוב , 
" סדאם חוסיין לא דחה את דעתי , כי נסיגה עיראקית מכוויית חייבת להתבצע 
כצעד ראשון בשורה של צעדים נוספים . הוא גם נראה כנכון לדון בתנאים מסויימים 
לנסיגה מכוויית " . פרימקוב , שמילא תפקיד מרכזי במאמצי התיווך של גורבצוב , 
מודה כי האשמה והאחריות למלחמה מוטלת על כתפי שליט עיראק , אך יחד עם זאת , 
לדעתו ניתן היה למנוע את המתקפה היבשתית . פרימקוב כותב כי " תקיפותו 
של סדאם חוסיין הופכת לעתים לאכזריות ורוע - לב , אך אם היה ניתן זמן נוסף 
למאמצים דיפלומטיים , שליט עיראק היה בסופו של דבר נסוג מכוויית , ומבעלות 
הברית היה נחסך הצורך לפתוח במתקפה יבשתית " . קפידבינפרימקוב כותב כי יחד 
עם הנכונות לסגת מעיראק שהביע בשלהי אוקטובר , הבהיר סדאם חוסיין כי " נסיגה 
תהיה עבורו התאבדות " , אם לא יקבל מראש הבהרות ותשובות ברורות לגבי עתיד 
העיצומים נגד עיראק , נסיגת חיל המשלוח הרב - לאומי מסעודיה , והזיקה בין 
המשבר לשאלה הפלשתינית . פרימקוב מספר על ידידותו עם שליט עיראק , ועל האמון 
שסדאם חוסיין רוחש כלפיו . באחת משיחות הנפש שניהל עם חוסיין , מגלה פרימקוב , 
אמר לו חוסיין כי מיד לאחר הפסקת האש במלחמה עם איראן , הפכה עיראק יעד 
לקשר בין - לאומי . " ארה"ב וישראל לא ישלימו עם הפגנת השרירים הצבאיים 
של עיראק . חוסיין האשים את סעודיה ומדינות המפרץ הפרסי בקשירת קשר להפחית 
את מחירי הנפט כדי להפעיל לחצים כלכליים על עיראק " אמר פרימקוב . קפידבינבשיחה 
אחרת על סיכויי מלחמה , התבטא חוסיין כי במקרה שתפרוץ מלחמה הוא יגייס את 
כל המשאבים שברשותו כדי להרחיב את המלחמה למדינות האזור , במיוחד לישראל . 
" שאלתי אותו " , מספר פרימקוב , " לא נראה לך שאתה סובל מתסמונת מצדה 
כמו הישראלים ? הוא נענע בראשו " . " אם עלי לבחור בין לכרוע ברך ולהיכנע 
לבין להילחם , אבחר במלחמה " , אמר סדאם חוסיין . 
