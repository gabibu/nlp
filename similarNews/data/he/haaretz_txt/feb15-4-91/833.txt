ברית - וארשה , שבמשך ימי דור ניצבה באירופה מול ברית נאט"ו , נוסדה שש 
שנים לאחר הברית הצפון - אטלנטית , ב41 במאי 5591 , ולא כתגובה לנאט"ו , 
אלא על הקמתו של הצבא המערב - גרמני . בריה"ם ניהלה מערכה פוליטית ממושכת 
ועקשנית נגד חימושה מחדש של מערב - גרמניה ובמסגרת מערכה זו אף הטיפה לאיחוד 
גרמניה , בתנאי שתהיה זו גרמניה נייטרלית ובלתי - חמושה . הסובייטים הבטיחו 
באותו זמן , שגם אם תוקם ברית וארשה , היא תפורק ברגע שתקום גרמניה מאוחדת . 
הם לא ידעו את אשר ניבאו . בעת ייסודה מנתה ברית וארשה שמונה מדינות : 
בריה"ם , פולין , מזרח - גרמניה , צכוסלובקיה , הונגריה , רומניה , 
בולגריה ואלבניה . אלבניה פרשה מן הברית בפועל בשנת 1691 , לאחר הקרע 
בין מנהיגיה ובין חרושצוב , ובאופן פורמלי ורשמי הודיעה על פרישתה ב8691 , 
לאחר הפלישה לצכוסלובקיה ; מזרח - גרמניה הודיעה רשמית על פרישתה בספטמבר 
אשתקד , חמשה ימים לפני איחודה עם מערב - גרמניה מראשית קיומה נשלטה ברית - 
וארשה שליטה מלאה על - ידי בריה"ם . מרשל סובייטי הראשון ביניהם היה מרשל 
איבן קונייב , גיבור מלחמת העולם היה תמיד המפקד שלה . קצין סובייטי היה 
גם הרמטכ"ל שלה וסגן שר חוץ סובייטי שימש עד השנים האחרונות תמיד כמזכירה 
הכללי . רק בשנתיים האחרונות עברה המזכירות בתורנות לנציגי מדינות אחרות . 
שתי הזרועות העיקריות של ברית וארשה היו הארגון הצבאי והארגון המדיני . 
המוסד העליון שלה נקרא בצניעות " המועצה המדינית המייעצת " ורק על פי הרכבה 
ניתן היה להסיק , כי זהו מוסד הפיסגה : חבריה היו המזכירים הכלליים של 
המפלגות הקומוניסטיות וראשי הממשלות של המדינות החברות . כאשר במוסד זה 
השתלבו מדינאים לא - קומוניסטיים כיוזף אנטאל או ואצלב האוול , איבד המוסד 
את חינו ( בעיני הסובייטים ) . הצד השווה בין ברית וארשה וברית נאט"ו הוא 
כי שניהם הוקמו לשם מניעת סכנה חיצונית , אך מעולם לא נדרשו לפעול נגד אוייב 
חיצוני . כאן מסתיימת ההקבלה . שכן , בניגוד לכוחות נאט"ו , שלא הופעלו 
כלל , כוחות ברית וארשה נשלחו לדכא אויבים פנימיים . ואמנם , ב6591 התערבה 
בריה"ם בהונגריה לבדה ( באישורה המאוחר של ברית - וארשה ) , אך הפלישה 
לצכוסלובקיה ב8691 בוצעה בשם ברית - וארשה . כוחות ברית - וארשה איימו בהתערבות 
דומה גם ברומניה ובפולין . מאז השינויים בארצות מזרח - אירופה תמיד קינן 
בהן החשש מפני האפשרות של השימוש בכוחות הסובייטיים החונים בתחומן לשם החזרת 
המשטרים הקודמים . על כן תבעו את פינויים המהיר של הכוחות הסובייטיים מתחומן 
ואת פירוקה של ברית - וארשה , או לפחות של הארגון הצבאי שלה . בינואר השנה 
תבעו הונגריה , צכוסלובקיה ופולין במשותף את פירוק הארגון הצבאי עד סוף 
יוני השנה ; ולדרישה זו הצטרפה גם בולגריה . נשיא בריה"ם מיכאיל גורבצוב 
פיתח יוזמה מפתיעה , כאשר הציע להקדים את הפירוק ל - 1 באפריל . יוזמה 
זו לא תבעה מחיר רב : הארגון הצבאי של ברית - וארשה היה ממילא גוף קיים , 
אך לא מתפקד " , כדבריו של מדינאי הונגרי . תמורת הקדמת פירוקו בשלושה 
חודשים ביקש אולי גורבצוב להשיג מן המערב יותר סבלנות ואורך רוח לטיפולו 
בבעיות הפנימיות של האימפריה המתפרקת שלו . יהיו מניעיו של גורבצוב אשר יהיו , 
שותפיו בברית - וארשה קידמו את יוזמתו בברכה ובשמחה כפי שגילה אתמול שר 
החוץ הצכוסלובקי יירי דינסטביר . בעקבות החתימה החגיגית מאתמול יחדלו להתקיים 
ב13 במארס בחצות ששה חוזים , חמשה מוסדות וארגון אחד : הארגון הצבאי של 
ברית - וארשה , וכן הפיקוד המשותף , המטה המשותף , ההגנה האווירית המשותפת . 
אשר לזרוע המדינית , הרי בלי הזרוע הצבאית היא תהיה גוף חסר - שיניים . 
הוא יוסיף להתקיים , כנראה עד סוף השנה , כמוסד להתייעצות ולתיאום וכנראה , 
בתור שכזה מעוניינים בשלב זה בקיומו כל שש חברות הברית ; מכל מקום , קיומו 
אינו מעורר בהם עוד לא חששות ולא מורת רוח . 
