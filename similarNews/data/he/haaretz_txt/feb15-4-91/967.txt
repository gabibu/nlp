ו 05 שנה לפוגרום בקהילה הבבלית העתיקה של בגדד , פוגרום שכונה בשם " פרהוד " . 
מאורע טראומתי זה סימן את ראשית הקץ של קהילת בגדד שעקרה רובה ככולה לישראל 
או למקומות אחרים במערב . היתה זו עקירה מכאיבה וקשה שכן הקהילה היהודית 
קדמה אף לאיסלם בעיראק , חייתה בה כ000 , 3 שנה ורבים מבניה ראו עצמם פטריוטים 
עיראקים . כמה מהם אף התנגדו בתוקף לאומיותם הערבית - יהודית - עיראקית 
לציונות והתנכרו לנעשה בשמה בארץ ישראל , בעיקר מול הפלשתינאים . השנים 
שקדמו לפרהוד היו עדות לצמיחת לאומיות פאן - ערבית , עלייתה של קצונה לאומית 
מיליטנטית , תעמולה אנטי - בריטית ורגשות אהדה בולטים לגרמניה הנאצית . 
כתוצאה מכל אלה שלטו ברחוב העיראקי שטנה והסתה כנגד יהודים וציונות , המזכירות 
את הרוחות הנושבות בבגדד כיום . דומה עוד יותר המעורבות הפלשתינית בהתעוררות 
אידיאולוגית זו שהיתה לכאורה כל כולה עיראקית . למעשה , המרד וההסתה כנגד 
היהודים התנהלו בעידוד אישים פלשתינאים ששהו בעיראק , ובראשם המופתי הירושלמי 
שנמלט משלטונות המנדט הבריטי עקב מעורבותו במרד הערבי של 63919391 . כותבים 
עיראקים עכשוויים מתייחסים בגעגועים בלתי מוסתרים לבגדד של שנות השלושים , 
ובעיקר לפריחת הפעילות הלאומית שהתאפיינה במועדונים לאומיים רבים . המפורסם 
שבהם היה מועדון " אלמותנא " שהיווה במה לאורחים וגולים מארצות ערביות . 
סאטע אלחוסרי הנחשב ל"אבי הלאומיות הערבית " פעל והשפיע בשנות העשרים והשלושים 
על מערכת החינוך העיראקית . באותן שנים הוקמו תנועות נוער לאומיות ברוח 
ההיטלר יוגנד , שחבריהן נראו לאחר מכן נוטלים חלק פעיל בפוגרום ביהודים . 
סאמי שווכאת , מדינאי ובן למשפחת אנשי ציבור ידועים , אמר בהרצאה בפני 
תלמידי תיכון בבגדד ( בשנת 3391 ) שכוח פירושו " להצטיין במקצוע המוות . 
אומה שאינה מצטיינת במקצוע המוות בברזל תיאלץ לגווע תחת פרסות סוסיו ומגפיו 
של האויב " . בתקופה זו בלטה פעילותה של " האגודה להגנה על פלשתין " שגבתה 
תרומות למען המאבק בפלשתין ; ונוצרה זיקה בין הלאומיות העיראקית לבין פלשתין . 
גם יהודים , אגב , נדרשו לתרום לנושא הפלשתיני כדי להוכיח נאמנותם למדינה 
העיראקית ולא לציונות . באוקטובר 9391 הצטרף חג אמין אלחוסייני , המופתי 
הירושלמי , לקהילת הגולים הפלשתינית בבגדד , ואף שהצהיר שבכוונתו להימנע 
מפעילות פוליטית , לא עמד בפני הפיתוי , ולמעשה החליק לחלל המנהיגות של 
התנועה הפאן - ערבית בבגדד . עליית המופתי סייעה להחדרת מסרים פלשתיניים 
לתנועה הלאומית העיראקית ולדחיקת המיעוט היהודי למעמד המיעוטים האתניים האחרים , 
הכורדים והאשורים , שהוקאו עוד קודם לכן על - ידי הלאומיות הערבית העיראקית 
המשגשגת וסבלו מרדיפות ומעשי טבח . המופתי קיבל מממשלת עיראק משכורת בסך 
000 , 81 שטרלינג בשנה וגם נהנה מתרומות רבות . היו לו משאבים ודרכי פעולה 
וקשר שאותן שיכלל בשנות המרד בארץ ישראל . הוא לא הסתיר את אהדתו לגרמניה 
ומאוגוסט 0491 הפעיל את מזכירו האישי , כמאל עותמאן חדאד , לתווך בין ממשלת 
עיראק והקצינים הלאומיים לברלין . באוגוסט 0491 שלח את מזכירו לשיחה עם 
הציר הגרמני באנקרה , פרנץ פון פאפן , ועם הציר הגרמני לשעבר בבגדד , 
פריץ גרובה , שגורש קודם לכן על - ידי הבריטים ושהה בברלין . כך נוצר הקשר 
המבצעי בין עיראק וגרמניה , קשר שהיה מיוסד על רגשות פרו - גרמניים ותיקים 
ומושרשים . על החדרת ההשפעה הגרמנית ניצח הציר בשגרירות בבגדד ד"ר פריץ גרובה , 
ערבופיל שהגיע לבגדד ב2391 בלוויית אשתו הטמפלרית ילידת ירושלים . הזוג 
הפך למקובל בקהילה הדיפלומטית , לרבות הבריטית , אך בעיקר חדר לחוגי העילית 
העיראקית קציני צבא , פקידות בכירה וקובעי החלטות בדרג הפוליטי . במיוחד 
התיידדו עם מנכ"ל משרד החינוך העיראקי , ואכן מערכת החינוך העיראקית שהתרחבה 
מאוד בשנים אלה אימצה שיטות ועקרונות שמקורם בגרמניה , בעיקר בתחום החדרת 
החינוך הלאומי - פטריוטי , חיזוק הלאומיות הערבית ( על פני זו המקומית - 
עיראקית ) והערצת הכוח והמיליטריזם . בהעדר מורים מקומיים , נשכרו מורים 
" לאומיים " בעיקר סורים ופלשתינאים , ביניהם כאלה שלא היו רצויים בארצותיהם . 
הנציגות הגרמנית הרבתה לעסוק בפעילות הסברתית בקרב מורים אלה , סיפקה חומר 
מוכן לעיתונות העיראקית ועודדה את לימודי השפה הגרמנית , שהפכה לשפה הזרה 
השנייה הנלמדת בבתי הספר התיכוניים . ספרו של היטלר " מיין קמפף " התפרסם 
בערבית בהמשכים בביטאון הלאומני " אל עאלם אל - ערבי " . משנת 8391 ואילך 
הוחל בשידורי תעמולה נאצית בשפה הערבית לאזור , ושדרים פלשתינאים ועיראקים 
שידרו תעמולה גרמנית בצירוף מסרים אנטישמיים ואנטי - ציוניים . כך תוארו 
בעלות הברית כ"יהודיות " , ומדיניות ארה"ב כ"נשלטת על - ידי הציונים " ; 
הבעיה הפלשתינית תוארה כ"פרי בגידה בריטי ותככים יהודים " . עיראק , שהיתה 
למדינה הערבית העצמאית הראשונה ושאפה להיות " פרוסיה של העולם הערבי " 
היתה כר נוח לקליטת המסר האנטישמי , והחוגים הלאומיים העיראקיים צרפוהו 
לטינתם נגד בריטניה . קפמאפרקהפוגרום אירע לאחר כישלון מרד של קבוצת קצינים 
עיראקיים שנודעה בכינוי " ריבוע הזהב " , שבראשה עמד ראשיד עלי אלכילאני . 
בעזרת ברית טקטית ואידיאולוגית עם גרמניה הנאצית קיוו לנצל את שעתה הקשה 
של האימפריה הבריטית . קצינים אלה היו זן חדש בקצונה הערבית , הם מכונים 
בכתובים הערבים כ"קצינים לאומיים " ועליהם היתה גאוותו של נאצר , כמו גם 
גאוותם של מבצעי ההפיכות הצבאיות של הבעת בסוריה ובעיראק . סדאם חוסיין 
רואה עצמו כממשיכם , ומציין בגאווה את אחד מבני משפחתו שהשתתף במרד . בחינת 
רקעם החברתי של הבולטים שבראשי מרד רשיד עלי בעיראק מעלה שחלקם הגדול באו 
ממעמד בינוני נמוך . כולם היו סונים ולא היו ביניהם בני מיעוטים . חלק 
גדול מהם , אפילו רשיד עלי עצמו שמוצאו ממשפחה מיוחסת , ידעו עוני בילדותם . 
קבוצה זו מצאה עצמה מעורבת יותר ויותר , בהשראת המופתי , בפוליטיקה העיראקית . 
בד בבד עם קבלת מנהיגותו של המופתי אימצו קצינים אלה גם את עמדותיו המדיניות 
והאידיאולוגיות , שנקלטו אצלם בקרקע פוריה הרקע הפרו - גרמני של המקום 
והתקופה ורקע יריבותם הסוציו - כלכלית עם הסוחרים היהודים . באווירה המתלהמת 
המושפעת מהמיליטריזם הגרמני , ראו הקצינים את תפקידם כמובילי התנועה הלאומית . 
התעסקות היתר של הקצינים בפוליטיקה לא הניבה פירות . הם נכשלו כמדינאים 
וגם כאנשי צבא . יש להניח שלא העריכו נכונה את כוחם האמיתי כאשר החליטו 
לקרוא תיגר על מעצמה כבריטניה . המגעים עם גרמניה לא הניבו את הסיוע הצבאי 
שלו קיוו . ייתכן שלגרמניה היו הרהורים שניים , ובאפריל 1491 בעיצומה של 
הלחימה בבלקן ובצפון אפריקה גרמניה הקצתה היא לעיראק סיוע בקנה מידה קטן 
מדי ומאוחר מדי . גם הצבא העיראקי לא הצטיין בעמידתו מול כוח בריטי קטן 
יחסית אשר השתלט מחדש על עיראק ללא התנגדות של ממש . קציני " ריבוע הזהב " 
וכן המופתי ואנשיו הצליחו ברגע האחרון למלט עצמם לאיראן . הפרהוד נערך למחרת 
השלמת הכיבוש הבריטי , אך בטרם נכנס עבד אלאילאה העוצר ההאשמי לבגדד בחסות 
הבריטים . בבוקרו של 1 ביוני 1491 , החלו חיילים לתקוף ולהרוג ביהודים . 
אליהם הצטרף המון משולהב . המשטרה ירתה סמלית באוויר ולא הפסיקה את האלימות . 
המון מוסת התגודד בפתח בית חולים שאליו הובאו פצועים יהודים , ותבע לקבל 
לידיו את הפצועים ואת ה"רופאים היהודים " כדי להיפרע מהם . כאשר פשטה השמועה 
על הפרעות החלו להגיע לשכונות היהודיות אספסוף מכל חלקי העיר לשם ביזה . 
בין הפורעים נראו חברי תנועות הנוער הלאומניות , שוטרים וחיילים , וכן 
כלי רכב צבאיים שהובילו את הביזה מבתי היהודים וחנויותיהם . החוקרת הבריטית 
פרייה סטארק , שמצאה מקלט בשגרירות הבריטית בבגדד תיארה " מחזה מוזר " 
שנשקף מבעד לחלונות השגרירות כאשר " המון נע מזרחה בידיים ריקות ושב עמוס 
בחבילות מכל הסוגים " . בעדויות שנאספו מאוחר יותר דווח על מעשי זוועה : 
אונס , רצח תינוקות בנוכחות הוריהם , התעללות בנשים הרות . באחת השכונות 
הורדו יהודים בכוח מאוטובוס ונרצחו ברחוב , בתי הכנסת וספרי התורה חוללו . 
הפרהוד נפסק רק למחרת בצהרי היום לאחר שהעוצר הורה למשטרה לירות לתוך ההמון . 
הממשלה החדשה הפרו - בריטית מינתה ועדת חקירה שהטילה את האחריות לפוגרום 
בעיקר על גורמים חוץ - עיראקיים ועל ההשפעה הגרמנית והנוכחות הסורית והפלשתינית , 
אך נמנעה מקביעה מפורשת של אשמים . הוועדה קבעה כי היו כ011 הרוגים , 
בעוד אנשי הקהילה שניהלו רישום וטיפלו בקורבנות ובבני משפחתם נקבו ב081 הרוגים . 
הקהילה המזועזעת התכנסה בתוך עצמה , ואף נמנעה מלפרסם את דו"ח ועדת החקירה 
שנמסר לידיה . הדו"ח פורסם לראשונה רק על - ידי היסטוריון עיראקי , 71 
שנה מאוחר יותר . קפמאפרקהקהילה היתה המומה . אמנם בשנות ה03 נרצחו יהודים , 
אך הפרהוד היה פוגרום ראשון ליהדות בגדד , והנחית מכה קשה לרקמת היחסים 
בין יהודים לערבים שהתקיימה דורות רבים . בעיקר נפגעו המשכילים היהודים 
ואנשי העסקים המבוססים שראו עצמם חלק מהחברה העיראקית ולא חטאו בציונות . 
" מאות בשנים היינו גאים ביחסינו הטובים עם המוסלמים " , כותב נעים קטן 
" והנה , בלילה אחד 003 , 1 שנות שכנות וחיים משותפים התפוררו לאבק . . 
. " . רבים מן היהודים שכתבו על הפרהוד והשנים שקדמו לו אינם סופרים או 
היסטוריונים אלא פעילי הקהילה היהודית שראו מחובתם לתעד ולשמר את האירוע , 
ולאחר יציאת היהודים להנציח בכתובים את העשור האחרון של הקהילה שחדלה . 
רוב הכותבים היהודים מקפיד לציין ולהזכיר אותם מוסלמים בודדים שהתנגדו לאלימות 
ונתנו מקלט לשכניהם היהודים . סמי מיכאל , למשל , נתן לכך ביטוי אמנותי 
בספרו " סופה בין הדקלים " , בתארו כיצד לא יכלו מוסלמים לסרב לשכן יהודי 
המתדפק על דלתם בעת הפוגרום . אך אלה היו מקרים בודדים ויוצאים מן הכלל . 
ליהודים היה קשה להתמודד עם העובדה שאכן הופקרו והוסגרו . בתוך הקהילה היהודית 
נפערה תהום בין ראשי הקהילה שהאמינו וקיוו שהפרהוד היה תופעה חד - פעמית 
ואפשר וצריך לחזור למציאות הקודמת , לבין ספקנים שמספרם הלך ועלה בעיקר 
בקרב הצעירים שהחלו לראות את עתידם מחוץ לעיראק . הפעילות הציונית שעד אז 
היתה שולית בעיראק והיתה נחלת השכבות העניות הפכה לגורם מרכזי , וצעירים 
שקראו לעצמם " צעירי ההצלה " החלו לנקוט צעדים להגנה עצמית . קפמאפרקאם 
עבור הקהילה היהודית היה הפרהוד אירוע טראומטי שאין חמור ממנו , הרי שהיסטוריונים 
וכותבים עיראקים של התקופה , כולל אישי מדינה שכתבו זיכרונות , ראו את 
הדברים באור שונה לחלוטין . מרביתם התעלמו מן האירוע לגמרי או שייחדו לו 
בספריהם או בזיכרונותיהם משפטים ספורים . רשיד עלי אלכילאני עצמו אינו מזכיר 
את האירוע בזיכרונותיו כלל . מפליאה יותר היתה התעלמותו המוחלטת של סלאח 
א - דין א - סבאג , אחד האישים החזקים ב"ריבוע הזהב " שכתב יומן מפורט 
על המרד ותוצאותיו . תופיק אלסווידי , שהיה שר החוץ של רשיד עלי כתב משפט 
אחד בדבר " שמועות " שהגיעו לאוזניו ב1 ביוני על התפרעויות , הרג וביזה 
בעיקר בקרב יהודים . עותמאן כמאל חדאד , מזכירו הנאמן של המופתי , שהיה 
שליחו במגעיו עם גרמניה הנאצית , מזכיר " התפרעויות שאירעו כתוצאה מרגשות 
שדוכאו " . טהא אלהאשמי , שהיה ראש ממשלה ושר הגנה בפברואר 1491 , כמו 
גם יו"ר " הוועד להגנה על פלשתין " מביא בספרו תיאור מדויק למדי של הפרהוד . 
הוא אכן שמע יריות , ושחיילים ושוטרים וכן ההמונים תקפו את היהודים , 
וכי האספסוף ממזרח העיר הצטרף למחרת לביזה , ומציין במפורש שהמשטרה פנתה 
אליו בבקשה לסייע בהחזרת החוק והסדר , כנראה כדי לנצל את מעמדו בקרב הצבא 
והמשטרה אך הוא סירב " בהעדר עניין בהתערבות כזו " . בראייתם של אותם אישים 
לאומיים שנטלו חלק באותם " ימים גדולים " של התהוות ההיסטוריה הלאומית 
העיראקית לא היתה לפרהוד חשיבות של ממש . ככלות הכל בעשור שקדם לפרהוד טבח 
הצבא העיראקי באשורים וכן בשבטים השיעים , והפוגרום ביהודים אינו אלא אירוע 
שולי בשרשרת האירועים הדרמטיים שעברו על עיראק בדרכה לעצמאות . עשור מאוחר 
יותר , במקביל להתגבשות הפאן - ערביות של נאצר , ובעיקר לנוכח עליית הבעת 
בעיראק ב8691 , החלו התייחסויות לפרהוד בתוך ספרות אנטישמית ערבית כאירוע 
הכרחי שאין לגנותו , ואשר היהודים הביאוהו על עצמם . הכרוניקאי העיראקי 
עבד אלרזאק אלחוסני , שספריו אינם מחסירים פרט או מסמך מקורות אותן שנים , 
והוא אף הראשון והיחיד שפירסם את דו"ח ועדת החקירה הממשלתית של הפרהוד , 
מציין שהפוגרום החל כתוצאה מפרובוקציה מצד היהודים , וכי פעולות האיבה 
נעשו על - ידי שני הצדדים , יהודים כמוסלמים . כותבים אחרים שהתייחסו לנושא 
כמו מחמוד אלדורה , שהשתתף לפי עדות עצמו במרד רשיד עלי , מציין שהיהודים 
לא הסתירו את שמחתם מתבוסת הצבא העיראקי , ומשום כך נקמו בהם החיילים כששבו 
מובסים משדה הקרב . קפמאפרקעל אף התבוסה בשדה הקרב והעדר תשומת הלב הראשונית 
כלפי הפרהוד , זוכה המרד והפרהוד בשנים האחרונות לעדנה בכתיבה ההיסטורית 
בעיראק . מחד גיסא , נתפס בכתיבה זו המרד בבריטים כביטוי ללאומיות המתעוררת . 
מאידך גיסא , מצדיקים הכותבים את הפרעות ביהודים בהתבסס על השנאה לישראל 
לאחר מכן . ספרות מגויסת , או שכתוב ההיסטוריה אינן תופעות מיוחדות לעיראק 
של סדאם חוסיין , אולם האחרון מרגע שכבש את השלטון ב9791 , ייחס חשיבות 
רבה לכתיבתה מחדש של ההיסטוריה מנקודת מבטו האישית . סדאם חוסיין התבטא 
לא אחת שהוא רואה עצמו כממשיכם של אותם מורדים נערצים שמרדו בבריטים , שעל 
אף ביצועיהם העלובים הפכו לנכס צאן ברזל של האתוס הלאומי של עיראק הבעתית . 
באותה שנה שבה השתלט סדאם חוסיין על עיראק פורסם ספרו של ד"ר פאדל אלבראך , 
" תפקיד הצבא העיראקי במרד רשיד עלי ובמלחמה עם בריטניה ב1491 " . פאדל 
אלבראך הוא מנאמניו הוותיקים של סדאם חוסיין ; הוא פיקד על שירותי המודיעין 
העיראקיים , ה"מוחבראת " , עד 9891 ומאז הוא יועץ לסדאם חוסיין . לפי מספר 
ידיעות הוא אחראי כיום על מנגנון הפיגועים העיראקי בחו"ל . הספר זכה להמלצת 
עיתון מפלגת הבעת " אלתאורה " בשל התיאורים ההרואיים של לחימת הצבא העיראקי 
כנגד הבריטים . פאדל אלבראך עצמו , שהוא בעל תואר דוקטור להיסטוריה במכון 
ללימודי המזרח באקדמיה הסובייטית , הוכיח עצמו שוב כעט יעיל כאשר ב5891 , 
בעיצומה של מלחמת איראן - עיראק , כתב ספר הנושא את הכותרת " בתי הספר 
היהודיים והאיראנים בעיראק " . הספר קושר את בתי הספר היהודיים , 53 שנה 
לאחר שהפסיקו להתקיים , למזימה משותפת עם בתי הספר הדתיים האיראנים כנגד 
העם העיראקי . הספר הודפס בפיקוח ישיר של לשכת הנשיא , ולרשות הכותב הועמד 
הארכיון המשטרתי מאותה תקופה . הוא קובע זהות בין יהודי עיראק לציונות , 
ומציין ברשימת המקורות שלו ספרות אנטי - מאסונית ואת הפרוטוקולים של זקני 
ציון . שני הספרים באו לשרת את מטרות המשטר . הראשון בא לפאר מערכה היסטורית 
במדינה הנשלטת על - ידי הצבא , ואשר העומד בראשה מתייחס אל ראשי אותה מערכה . 
השני קושר אויב עדכני , איראן , באמצעות אויב ערטילאי במידת מה אך עדיין 
שנוא ( יהודי עיראק ) עם הארכי - אויב הדימוני ביותר ישראל . כותבים נוספים 
הנמנים בקטגוריה זו הם נאגי מערוף שכתב ספר על המיעוט היהודי בעיראק , סדיק 
סודאני שכתב על התנועה הציונית בעיראק ועבאס שיבלאך , פלשתיני תושב לונדון 
שפירסם ספר באנגלית על יהודי עיראק , וגורש לאחרונה מלונדון במסגרת צעדי 
מנע שנקטה ממשלת בריטניה כנגד טרור עיראקי אפשרי בעקבות מלחמת המפרץ . לכל 
הסופרים המגויסים לעיל כמה מאפיינים משותפים . כולם מפחיתים ומצמצמים את 
היקף הפרהוד וחשיבותו לגבי יהודי עיראק . הם מציינים את שמחתם הגלויה של 
היהודים על נפילת רשיד עלי , ומאמצים את הגרסה שהיהודים התגרו במוסלמים 
ושהאחריות לפרעות ולקורבנות היא משותפת לשני הצדדים . כותבים בעלי השקפות 
שמאליות מעלים את סוגיית עושרם של יהודי בגדד שניקר את עיניהם של ההמונים 
העניים המוסלמים בבגדד . כל הכותבים המגויסים והאנטישמים אינם מבחינים בין 
יהודים לציונים ונוטים להכללות . הם שואלים מהספרות האירופית האנטישמית 
את תיאור היהודי המפלצתי , ונוהגים להציגו כנצלן כפוי טובה , רודף בצע 
ועושק את אוצרות המדינה . כותב יעקב חורי : " היהודים ניצלו את זכויות 
היתר שלהם לרווח בלתי חוקי , ורווחים שעשקו את רווחת הקהילה המוסלמית שבה 
חיו . . . לאחר העצמאות היהודית החלו לנצל את המקורות לשם רווחים בלתי 
חוקיים עד שיבשו המקורות , ואז בלחץ ציוני עזבו , מותירים מאחוריהם את 
העניים . . . " . 
