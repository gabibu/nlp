( ע ) . שמואל עינב , עד התביעה במשפטם של סגן שר החקלאות לשעבר , מיכאל 
דקל , ושל עוזרו לשעבר לענייני התיישבות , אבי צור , אמר אתמול בבית המשפט 
המחוזי בתל אביב , כי דקל שעסק בפיתוח יהודה ושומרון , מעולם לא ביקש ממנו 
שיתרום לליכוד או יארגן תרומות למפלגה בתמורה לקידום ענייניו ביהודה ושומרון . 
דקל וצור מואשמים בעבירות של קבלת שוחד , קשירת קשר והפרת אמונים . התובעת , 
עו"ד רחל שיבר , טוענת כי השניים פנו ליזמים ולסוחרי קרקעות שיתרמו כספים 
לליכוד , תוך הבטחה לעזור להם בקידום ענייניהם . בכתב האישום נטען כי סוחר 
הקרקעות שמואל עינב תרם לליכוד כ3 מיליוני שקלים ישנים . עינב , שהוכרז 
עד עוין , סיפר בחקירתו הנגדית כי דקל היה אחת הכתובות העיקריות של היזמים 
וסוחרי הקרקעות לקבלת עזרה . לדברי עינב , הוא מעולם לא אמר שדקל ידע מי 
תרם לליכוד וכמה בקשר לבחירות , והוא מעולם לא הרגיש כי דקל קושר את פעילותו 
בהתיישבות ביו"ש לתרומות של היזמים באותו אזור . עינב אישר כי בפגישה שקיימו 
היזמים עם ראש הממשלה , יצחק שמיר , עזבו דקל וראש הממשלה את הפגישה מיד 
לאחר שהיזמים וסוחרי הקרקעות שטחו את בעיותיהם בפני שמיר , שהבטיח כי יעשה 
כמיטב יכולתו לעזור להם . בהתייחסו לנאשם צור , אמר עינב כי צור עזר לכולם 
ככל יכולתו , בלי קשר לתרומה שנתן אדם זה או אחר . המשך המשפט נדחה ל91 
במארס . 
