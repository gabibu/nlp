" לא נפט תמורת דם . קצת מחשבה בנושא וקצת ידע והתמצאות , משכנעים שמלכתחילה 
לא היה מדובר בנפט . מאז המתקפה הרצחנית של סדאם חוסיין על כוויית ב2 באוגוסט 
0991 , היה מדובר בקיומן של סעודיה ושל נסיכויות המפרץ , ובעיקר היה המדובר 
בקיומה של ישראל . 04 שנות מדיניות חוץ למען גרמניה הגונה . ואז סכנת גז 
לישראל מעיראק שהסתייעה בגרמנים . בישראל פגעו טילים סובייטיים לטווח קצר 
ששופרו בידי הגרמנים לטילים לטווח ארוך . קללתו של היטלר רודפת אותנו . 
מה יעזרו דיבורים בנוסח " גם אחרים סיפקו מטוסים ומסוקים , ובכלל זה 
היה ב5891 , כאשר סדאם היה נגד איראן . . . " ? ההיסטוריה הטילה עלינו 
אחריות מיוחדת לישראל שממנה אין אנו יכולים להימלט . האחרים נלחמו בשדה 
הקטל בכוויית נגד המחריב החדש . בעלי - הברית הגרמנים עמדו מן הצד . רחוק 
כל - כך מן הצד , עד כי בקושי אפשר להמשיך לראותם כבעלי - ברית . על דעתו 
של איש מהם לא עלתה המחשבה כי אפשר לסייע לישראל הניצבת זה שבועות בפני 
סכנת מוות מן הטילים שלהם , ב"פטריוטים " גרמניים . לא הממשלה , לא האופוזיציה , 
לא תנועת השלום שהפגינה פחות נגד השלום ויותר נגד האמריקאים . איש מתנועת 
השלום לא הפגין בעד ביטחונה של ישראל שכלל לא השתתפה במלחמה אך הותקפה בידי 
סדאם . גרמנים אחרים ויהודים בגרמניה התפללו למען ישראל . האם זוכר עוד 
מישהו את ההפגנות בעד ישראל ב7691 , לפני ובזמן מלחמת ששת הימים ? הבישוף 
פורק אמר בהפגנה בבון : " לא אמריקה היא האויב שלנו אלא הרשלנות הפושעת 
של הפוליטיקה האמריקאית , ותחת השפעתה גם מדיניות האו"ם , שהשיבו על עוול 
בעוול גדול יותר " . %08 מהאמריקאים תומכים במדיניות זו , וכך גם % 07 מהגרמנים . 
מה משמעותה של ההבחנה השחצנית בין אמריקה והמדיניות האמריקאית או מדיניות 
האו"ם ? האם פורק לא מאמין שהאמריקאים הם היחידים שהגנו על ישראל מפני 
סדאם חוסיין ? זה הוא זה שמתבטא ברשלנות פושעת . משלחות גרמניות נוסעות 
לישראל ומביאות מה שאנו תמיד מביאים כאשר אנו רוצים לאטום את עצמנו ולא לדעת : 
כסף . הישראלים רוצים טילי פטריוט . הדבר טעון בדיקה . האם עדיין לא 
תפשנו שבמצב הנוכחי אמירת הן מהירה יכולה להיות התשובה היחידה ? הם זקוקים 
גם להגנה אווירית יעילה . יש לבדוק . זה מקברי , כאוב . כשנוגעים הדברים 
בנו אין אנו כבדי תנועה כל - כך . יש להוסיף לכך את התבטאויות השבח הפטרוניות 
שלפיהן נהגו הישראלים באיפוק ראוי לציון . בתוך שבועות ספורים נהרסה אמינות 
שנבנתה ב04 שנה , אמינותה של גרמניה הוגנת , בידי מפגיני שלום שיכורים 
מעצמם , בכייניים , שאינם תופסים כי הפציפיזם שלהם מסייע רק לאנשים כמו 
סדאם , המשתמשים לרעה בכוח חסר מעצורים . אותם פציפיסטים שלא יכלו אפילו 
למנוע מנוכלים ומבוזזים להרוס את ההפגנות שלהם . הפוליטיקאים האלה שזה שבועות 
הולכים לאיבוד בסכסוכי קואליציה או דרישות אופוזיציה ובתחושת החשיבות העצמית 
שלהם , אבל מסרבים להכיר בצורך המכריע של התקופה , ובמקום זאת מתרוצצים 
אנה ואנה . פוליטיקאים מחוזיים העושים שימוש לרעה בבתי - הספר כדי לשגר 
את הילדים להפגנות אנטי - אמריקאיות , כך שחלק מסוים של הצעירים מתנתק מהם 
והולך לאיבוד מבחינתם , שכן צעירים אלו מוכנים להפגין בעד השלום אבל לא 
נגד אמריקה . אלה הדברים המתרחשים בבון . אנו הופכים עצמנו לזרים בתוך 
הברית שבה אנו חברים , וניילל וננזוף באחרים כאשר לא נמצא יותר הבנה לביטחוננו 
אנו . האמריקאים ושאר בעלי - בריתנו לא ישכחו שבשעת צרה , כאשר לחמו על 
זכות קיומן של כוויית וישראל , לא הצענו להם אלא כסף ודיבורים . היהודים 
יבוזו לנו כשם שבזו לנו לפני 54 שנה , ויהיה עלינו לשאת נטל זה . האם כל 
המאמצים של השנים האחרונות היו לשווא ? בהעדר הרגישות שלנו למה שחשוב ומהותי 
כעת מבחינה פוליטית , למה שמכריע כעת בהקשר האירופי הכולל , אנו מצליחים 
להשקיע בחולות ערב את האיחוד הפוליטי של אירופה . אנו מבודדים את עצמנו . 
האחרים הם אירופה כיוון שניסו למלא את אחריותם להיות צודקים . הבה נגלה 
קצת פחות פחדנות . 
