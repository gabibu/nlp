רק שלושה כלבים קטנים ושמחים קיבלו את פנינו השבוע בערב של רוחות וסערה במצפה 
גיתה שבגליל המערבי . אורות הביטחון דלקו , והיה אור גם בחלון של בית נייד 
אחד ; שאר הבתים היו חשוכים . אלוף - משנה בדימוס מזייד עבאס ויתר על ביקור 
אתנו שם . הוא כבר היה שם אחר הצהריים , בפעם הראשונה זה שנתיים , כאשר 
ניסה לארגן לנו פגישה עם מתיישב בשם מוטי , שצריך לקבל את פרס ההתמדה על 
עקשנותו להיאחז במצפה היפהפה והנטוש . הוא היחיד שנותר שם , לאחר עשר שנים 
של ציונות וייהוד הגליל . אבל באותו ערב הוא עשה משימה ציונית אחרת : שירות 
מילואים ברצועת עזה . לפני שנתיים ניהל עבאס , הידוע גם כיגאל , קרב עז 
על המקום הזה , שנבנה על קרקעות שהופקעו מכפרו הדרוזי , גת הגלילי הסמוך , 
ושהדרך אליו עוברת בין בתי הכפר ממש . הוא דרש אז מהסוכנות ומהממשלה לקיים 
הבטחה חגיגית שנתנו לו , כיושב - ראש הוועד הציוני הדרוזי , שהמצפה הנטוש 
ייושב על - ידי צעירים חסרי דיור , משוחררי צה"ל , דרוזים , שיגאלו את 
המקום משיממונו . אולי גם מקלונו . מתיישביו של המצפה , לאחר שנים של 
חיי - חינם , דרשו ואף קיבלו פיצויים על נטישתם . הוא טיפח תקווה שההבטחה 
תקוים כמעשה של כבוד , שיסיר באופן סמלי לפחות את אי - השוויון בין יהודים 
לדרוזים . עבאס סורב במאבקו זה , שהתמצה בקיומה של הבטחה שנתן לו יו"ר הסוכנות 
דאז , אריה דולצין המנוח . נאמר לו מה ששמע כבר קודם : הסוכנות היהודית 
היא לא הסוכנות הדרוזית . קרקעות להתיישבות ניתנות רק ליהודים , ולא משנה 
מה עשית למען המדינה . לפני שבועיים נגוזו התקוות ליישובם של הדרוזים ביישוב 
חדש משלהם . עולים מרוסיה , תושביו הבאים של המצפה , עלו לקרקע ברוב שאון 
ושמחה . העבודות לבנייתן של 003 יחידות דיור לקליטתם כבר החלו . בחדר האורחים 
הענק שלו בביתו בכפר גת , שאת קירותיו מקשטות עשרות תעודות על מקצת מעשיו 
בשירותו הצבאי , נראה עבאס רגוע מדי . הוא כבר לא כועס על אי - קיום ההבטחה . 
לא על זה שאת המקום יגאלו דווקא פליטי הפרסטרויקה ולא בני המקום מזה עידן 
ועידנים . לא היה צריך להתייחס אליה ברצינות מלכתחילה , הוא אומר . עתה 
הוא עסוק במאבק מסוג אחר : הוא מתמודד על ראשותה של מועצה מקומית חדשה , 
גת - ינוח , שתאחד שני כפרים דרוזיים . מולו מתמודד איש ינוח , מחמוד 
סייף , איש דת . הוא מאוד עסוק במערכה הזו , ועל אף שהבדלי הכישורים ביניהם 
בולטים מאוד לעין , נראה כי הקרב יוכרע בקולות בודדים . את כל שעות אחר - 
הצהריים והערב הוא מבלה בביקורי משפחה , בעיקר בינוח . הוא מנסה לשבור 
את הרגלם של הדרוזים להצביע על - פי משמעת משפחתית , בניגוד למסורת של דורות . 
הוא משקיע במערכת הבחירות הזו אנרגיה רבה , וגם כסף . אף שהוא איש מפלגת 
העבודה זה שנים רבות ולא מסכים כמעט עם שום סעיף במצעה האחרון לא הצטייד 
בתווית מפלגתית , לא בהמחאות ולא בהבטחות . וכדי לשכנע את בוחריו שאינו 
מתכוון לנצל את המועצה כפי שעשו קודמיו , הצהיר כי יתרום את כל משכורתו 
לקרן שתממן מלגות ל02 צעירים דרוזים בני הכפר . גם סימני השררה של השלטון 
לא מעניינים אותו . הוא לא צריך רכב צמוד ( יש לו ביואיק ) , ולא פלאפון 
( יש לו כבר חמש שנים ) . הוא לא ינצל את התקציבים כדי לעזור לבניו : 
הוא כבר בנה להם בתים . הוא רואה בתפקיד שליחות במלוא מובן המלה , ושליחות , 
לגביו של עבאס , זה עניין מדליק . עד להקמתה של המועצה המקומית החדשה נעשה 
ניסיון לקיים מועצה אזורית ששלטה על ארבעה כפרים דרוזיים ואזור התעשייה תפן , 
המועצה האזורית היחידה במגזר הלא - יהודי . עקב אי - סדרים מינה משרד הפנים 
ועדה קרואה שניהלה את ענייני התושבים . הפקידים לא היו דרוזים , אלא יהודים 
מנצרת עלית ומירושלים , שלדברי עבאס מכרו את נכסי המועצה כדי להחזיר את 
חובותיה . הצעתו להתמנות לראש המועצה בהתנדבות נדחתה . זה גם מה שעלה בגורלה 
של ההצעה למנות דרוזי אחר . עבאס זעם על הוצאותיהם המופלגות של הפקידים , 
אך זה לא עזר . הרי מלכתחילה , הוא אומר , היתה כוונה לשפר את תנאיהם . 
" את ראש הוועדה הקרואה , שהוא חבר מרכז הליכוד , העלו בדרגה . במקום 
שכר יסוד של 003 , 1 שקלים בחודש הוא קיבל עתה , לקראת הפנסיה , 008 , 
4 שקל , פלוס כל ההטבות . וכל זה על חשבוננו " . בתקופת כהונתה של הוועדה 
הקרואה , טוען עבאס , הוגשמו כל המזימות . הממסד קפץ על הצעתם של כמה 
תושבים לחלק את המועצה האזורית למועצות קטנות יותר , בניגוד למדיניות הדוגלת 
באיחוד רשויות . התוכניות הוגשו להתנגדות המועצה , והוועדה הקרואה , כנציגת 
התושבים , אישרה אותם , בניגוד לטובתם של התושבים הדרוזים . התוצאה : 
שטח השיפוט של המועצה המקומית כולל רק את בתי הכפרים ; הקרקעות החקלאיות 
יהיו שייכות למועצה אזורית יהודית . עבאס ישלם מסים על קרקעותיו למועצה 
שאינו תושב שלה . והצימוק שבעוגה , אזור התעשייה תפן , יהיה שייך גם הוא 
למועצה משלו . " אם הייתי ראש מועצה , הייתי חולב ממנו הרבה . תפן היא 
פרה חולבת רצינית מאוד : 057 אלף דולר בשנה ארנונה " , אומר עבאס . גת - 
ינוח ישוב להיות מועצה מקומית דרוזית טיפוסית : בתים רבים לאספקת שירותים 
ומעט הכנסות למימונם . העניין הזה של הוועדה הקרואה פוצע את גאוותו הדרוזית . 
הוא הרי שירת בשטחים וניהל את ענייני התושבים שם , והוא חושש שמאחורי גבם 
של הדרוזים מנהלים את ענייניהם כתושבים מדרגה שנייה . " מסתכלים עלינו 
כמו שהסתכלתי בשטחים על הערבים . בדיוק . מי שלא יהודי , מסתכלים עליו 
כך . כאשר יושבים יהודים בחדרי - חדרים , מסתכלים על הדרוזים כעל ערבים " . 
נמאס לו כבר להתריע ולהזכיר כי הדרוזים , 66 אלף בסך הכל , קשרו את גורלם 
עם המדינה . השירות בצה"ל עושה אותם ללעג בעיני שכניהם הערבים . במקום 
שלוש שנים בצבא יוצא הצעיר הערבי , בן - כיתתו של שכנו הדרוזי , ללימודים 
אקדמיים . מספרם של כל הסטודנטים הדרוזים , הוא אומר , שווה למספרם של 
הסטודנטים בכפר ערבי אחד , כפר יאסיף , פחות שלושה . ומה עושים הדרוזים ? 
נושכים את השפתיים עד זוב דם . אבל עבאס , ששבת רעב מול הכנסת לשינוי 
שיטת הממשל , לא ישבות רעב למען תקציבים ולמען עניינים דרוזיים בכלל . 
בעיניו אין זו הדרך . אבל הוא חושק מאוד בראשות המועצה המקומית למען העניינים 
האלה . עניין גיתה , כעיקרון , לא נשכח . עבאס אומר שהוא עדיין נעול על 
אותה הבטחה להקמת מצפה דרוזי כלשהו , שיסמל יותר מכל את ערכם של הדרוזים 
כנכס ביטחוני וכתושבים שווי - זכויות . אבל הוא לא ידפוק את הראש בקיר נגד 
כל הסיכויים . חרה לו אז שהמצפה נהרס ושהורסים אותו בכוונה , כקלף מיקוח 
למי שנהנו שם מאי - תשלום מסים , ומחשמל , מים והסעות חינם . כאב לו , 
כאזרח , לראות שכספי המסים נשאבים לריק לעיני כל . היה זה כבודה של המדינה 
שנפגע , הרבה יותר מכבודו שלו . כבודה של המדינה נפגע גם בהבטחות שנתנו 
שליחיה בלי כל כוונה לקיימן , ועקב חוסר היושר המופגן . כי עבאס נלחם כל 
חייו באי - יושר , וגם התפטר משירותו הצבאי כאשר המדינה התעלמה ממעשי שוחד 
של קצינים בכירים בשטחים על אף התרעותיו . הוא עדיין נאחז בהבטחה למצפה 
דרוזי , והוא יתבע אותו בבוא היום . לא עכשיו , כי המדינה עסוקה בעניינים 
אחרים , וצריך להשקיע מאמץ לאומי בביטחון ובקליטה . הוא מוכן לסייע במאמץ 
עתה , והציע כבר דירה פנויה שלו לשיכונן של ארבע משפחות עולים . הוא ישמח 
מאוד אם יבואו , אף כי ברור לו שמגורים בכפר דרוזי הם בסוף סדר העדיפויות 
של משפחה יהודית מלנינגרד . כך אפשר להבין גם את עניין הוויתור על המצפה . 
עבאס מציע למדינה את היקר לו , אך הוא עדיין מצפה שתעמוד בהבטחתה . בינתיים 
הוא לא ידפוק את הראש בקיר . אולי זה השיעור שלמד בדרכו החדשה כפוליטיקאי , 
אבל מסוג אחר . יותר חשוב לו עכשיו לסלול כביש שיחבר את שני הכפרים , גת 
וינוח . הם מרוחקים רק שני קילומטרים זה מזה בקו אווירי , אך בשל העדר 
כביש ישיר עבאס נאלץ לנסוע 37 קילומטרים מגת לינוח . יותר חשוב לו עכשיו 
שתוקם רשת ביוב , על - פי תוכנית קיימת שאושרה כבר מזמן . יותר חשוב לו 
שיותר צעירים דרוזים ילמדו באוניברסיטות , וחשוב לו גם לשמור על יחסים תקינים 
עם שכניו לעתיד : מתיישבי גיתה . הוא יודע שרק אם יצליח ליצור שותפות של 
אינטרסים אתם , ייהנה מתקציבים שלא - יהודים יכולים רק לחלום עליהם . הוא 
לא ויתר על חלום השוויון המלא והמופגן , אך בחושיו החדשים הוא יודע שאין 
לזה סיכוי עכשיו . בצבא למד לעשות הערכת מצב שתבהיר לו מהו עניין בן - ביצוע 
ומהו חלום בלתי - אפשרי . עתה יהיה חשוב יותר לכבוש את ראשות המועצה , 
ואחר כך לארגן את ראשי הרשויות הדרוזיות לארגון חזק , כפי שעשו ראשי המועצות 
הערביות . הרי אין כאן כוונת זדון גזענית , רק חמוריות . מי שמאורגן משיג . 
הוא יכול היה להשיג זאת גם בדרכים פחות ביורוקרטיות , אבל אין זו הדרך 
שלו . לא מרים ידיים ? " מרים ידיים ולא מתבייש " , משיב עבאס . " ומה 
זה להמשיך להילחם ברוח ? אולי הוא נטש את שליחותו ויעבור עוד זמן רב עד שמישהו 
ייקח אותה על עצמו ? אולי הוא איכזב דרוזים ויהודים שציפו כי בכישרונו יסלול 
את הדרך ? " לא איכזבתי איש " , הוא משיב , " גם אדם כמזייד לא ישנה " . 
הוא ניסה בדרכים המקובלות וזה לא הלך . לא מקובל עליו להפעיל כוח , אף 
כי היה איש צבא , והוא לא ישפיל את עצמו בהתמודדות עם איש שלא על - פי עקרונותיו . 
מקובל עליו לפתור בעיות בדרך מכובדת . כיוון שלא נפתרו הבעיות בדרך המקובלת , 
הוא יעשה לביתו . כי הוא דרוזי , ומכובד . 
