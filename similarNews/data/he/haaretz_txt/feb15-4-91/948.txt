הערתו של משה ארנס על אודות הצורך בחשבון נפש מודיעיני בתום המלחמה , עוררה 
פולמוס סביב שאלת תפקודו של המודיעין במשבר . חשוב למקד את הדיון בעיקר . 
עצם ניהול הוויכוח הציבורי סביב שאלות טקטיות כמו מידת הדיוק שבספירת משגרי 
הטילים העיראקיים , משקף אמת פשוטה . במלחמה זו לא נשקף לישראל איום קיומי , 
אפילו לא איום אסטרטגי . על כן שום שגיאות הערכה של הדרג המודיעיני אינן 
בבחינת מחדל . אם העריכו שישוגרו אלינו , נניח , שמונה טילים ולא 63 , 
או אם העריכו שיגור טילים בסבירות נמוכה ולא גבוהה , אלה טעויות הערכה 
ברמה הטקטית . הן גם לא גרעו כלל מהיערכותו של העורף בהתחשב במשאבים שעמדו 
לרשותו פחות או יותר כהלכה . בצדק הצביע המודיעין על הטילים העיראקיים 
כנשק טקטי טרוריסטי ; אכן בעייתנו העיקרית אתם היתה פסיכולוגית , לא צבאית - 
מודיעינית . גם העובדה כי חישוקים מדיניים מנעו בעדנו מלפעול לחיסול המשגרים , 
נצפתה ע"י המודיעין . אפילו דברי ההתפעלות ( ארנס , צייני ) ביחס לעומקה 
והיקפה של העוצמה העיראקית , לא הצביעו על תחומים שנעלמו מעיני המעריכים . 
ממילא נאמרו הדברים מתמימות מסוימת עוד בטרם הועמדו הכוחות העיראקיים במבחן 
של מתקפה כללית שתאשש או תפריך את הרושם ביחס לעוצמתם . מלימוד הטפל אנו 
מגיעים לעיקר : עיראק הרחוקה אינה יכולה להציב איום קיומי לישראל כל עוד 
אין ברשותה נשק גרעיני , ואו כל עוד אין ביכולתה לרכז צבא גדול לאורך גבולנו . 
מכאן נגזרו עדיפויות המודיעין בטיפול בעיראק בשנים האחרונות : סיכול תוכניות 
הגרעין העיראקיות ושמירת החיץ הירדני בינינו לעיראק . ספירת משגרי הטילים 
נקבעה , בצדק , בעדיפות משנית . היעד הראשון הושג בהפצצת הכור אוסיראק 
ב1891 . מה באשר ליעד השני , הקשור במעמדה של ירדן ? באמצע 9891 לערך 
הבחין המודיעין בניצנים מדאיגים של שיתוף פעולה צבאי בין ירדן לעיראק . 
הדבר הדליק אור אדום , שכן בחודשים הראשונים שלאחר סיום מלחמת איראן - עיראק 
( יולי 8891 ) , שררה הערכה כי לאחר ביסוס השלום במפרץ תתמסר עיראק למשימות 
שיקום , וכי צבאה יוקטן בהדרגה . בתוך זמן קצר , עוד לפני שהחל סדאם לאיים 
עלינו ישירות בהתקפה כימית , הצביעה הערכת המודיעין על כוונות עיראקיות 
מדאיגות כלפינו , ועל ירדן ההאשמית כחוליה החלשה במאזן שלנו מול עיראק , 
בשל גלישתה ההדרגתית למחנה העיראקי . סיבות רבות אובחנו לתופעה זו : חששו 
של המלך מפני גורמי פנים בירדן , מצבה הכלכלי של המדינה , אפילו השפעת 
אישיותו של סדאם על המלך . אין ספק כי בעיקרו של דבר נושא המלך לבדו באחריות 
למצוקת ממלכתו . אך גם ישראל אינה פטורה לחלוטין מאחריות : ההצהרות שתכפו 
באותה תקופה בקרב הימין בישראל בזכות המשוואה " ירדן היא פלשתין " , בצירוף 
תחילתו של גל העלייה מבריה"ם , התפרשו אצל המלך כהסתה נגדו וכביטוי לכוונות 
חתרניות או אף צבאיות מצד ישראל נגד ממלכתו . גורמי מודיעין שלנו ניסו להבהיר 
לדרג המדיני כי בלא כל קשר להקשר הפלשתיני , שבו הרבו השרים להתבטא כלפי 
ירדן , גרמו הצהרותיהם נזק מצטבר בהקשר אסטרטגי - קיומי חשוב יותר , כי 
כל היחלשות בשלטון המלך עלולה לקרב לגבולנו המזרחי איום צבאי עיראקי . כה 
רצינית היתה הדאגה מגלישתו של המלך , ומחלקנו בעידודה , עד שבכמה הזדמנויות , 
בשלהי 9891 ובראשית 0991 , התבטאו בפומבי שר הביטחון רבין , והרמטכ"ל 
שומרון , בגנות המאיימים אצלנו ( ששמותיהם לא הוזכרו ) על יציבות שלטונו 
של המלך . אין ספק כי הם התבססו על הערכות מודיעיניות באשר לחשיבות העמידה 
הירדנית כמחסום בפני איומי עיראק . ואולם מנהיגי הליכוד , והשר ארנס בתוכם , 
התעלמו מהאזהרות והמשיכו להציג בפומבי את התוכנית האסטרטגית , שלפיה הפיכתה 
של ירדן ההאשמית למדינה פלשתינית תפתור את בעיית השטחים . רק ביוני 0991 , 
עם הקמתה של הממשלה הנוכחית , שינו שמיר , ארנס ולוי , בבת אחת , את 
הנימה , והחלו משמיעים דברי ארגעה וידידות לכיוון ירדן . מנהיגי הליכוד 
היו בחברה טובה מאוד בהתעלמם מאזהרות המודיעין בעניין הירדני . כותב שורות 
אלו , אשר פעל אז באופן עצמאי בניסיון להתריע בארץ , נפגש בלונדון ובוואשינגון 
עם פקידים בכירים במשרדי החוץ במאמץ להפנות את תשומת לבם לצורך לפעול לחיזוק 
שלטונו של המלך בגלל הסכנה העיראקית . אך בבירות המערב שררה אז עצבנות רבה 
כלפי המלך , בין השאר עקב סירובו לתמוך במאמצים של מזכיר המדינה בייקר לקדם 
הסדר ישראלי - פלשתיני ( המלך טען בפני האמריקאים כי הצעות שמיר , שעליהן 
התבסס כידוע בייקר , הן תרמית ) , וממילא היתה אטימות מוחלטת בנוגע לסכנה 
העיראקית ההולכת ומתממשת למול עיניהם . גם מצרים וסעודיה המשיכו לשתף פעולה 
בתמימות מדהימה עד ה2 באוגוסט . מכל מקום , האזהרות המודיעיניות בנושא הירדני 
מורות בעליל כי המודיעין העריך היטב את מהותה של הסכנה העיראקית , ואף הוציא 
מסקנות מדיניות לגבי הדרכים להרחקתה . אם מישהו חייב בחשבון נפש , הרי 
אלה הם אותם השרים אשר מתוך דבקות עיוורת בעמדה פוליטית - אידיאולוגית התעלמו 
ממסקנות אלו במשך זמן כה רב . השתלשלות העניינים המתוארת כאן מצביעה על אמת 
אסטרטגית נוספת הראויה לעיון ומחשבה . זאת , בשל ויכוח אחר המתעורר לתחייה , 
על חשיבותו של עומק אסטרטגי לישראל . שכן , מלחמתנו עם עיראק ותפקידה 
בה של ירדן , משקפים את היותה של ירדן , כל כולה , העומק האסטרטגי שלנו . 
ירדן , ולא יהודה ושומרון , יש בה כדי לספק עומק מספיק להתגוננות מול 
פלישה עיראקית ממזרח . הבנת אמת פשוטה זו באה לידי ביטוי בקביעה שלנו ( 
שאומצה למעשה על ידי המלך בהכריזו על ארצו כניטרלית במלחמה ) כי גבול ירדן - 
עיראק הוא הקו האדום שלנו במה שנוגע לתנועת צבא עיראק מערבה . מה שנותר 
הוא להפוך מציאות זו ממעמד דה - פקטו ( ההצהרות שלנו ושל המלך ) למעמד 
דה - יורה , במסגרת הסדר שלום וביטחון עם משטרו של המלך , כדי לעגן ולחשק 
הסדר עם הפלשתינאים בשטחים . 
