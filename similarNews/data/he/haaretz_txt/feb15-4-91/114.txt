תא הכתבים הצבאיים שבאגודת העיתונאים בתל אביב מחה אתמול בפני שר הביטחון , 
משה ארנס , על החלטתו שלא להעניק ראיון מתוכנן לעתון " דבר " , לאחר שנודע 
לו כי אחד המראיינים יהיה הפרשן הצבאי של " דבר " , אמיר אורן . בעקבות 
התניית הראיון באי - נוכחותו של אורן , החליט עורך " דבר " , יורם פרי , 
לבטל כליל את הראיון . במברק ששיגרה הנהלת תא הכתבים הצבאיים לשר הביטחון , 
נכתב : " נדהמנו לשמוע כי הראיון המתוכנן בוטל לאחר שנודע לך כי העיתונאי 
אמיר אורן נכלל בצוות המראיינים . עורך " דבר " אישר באוזנינו , כי 
זו אכן הסיבה לביטול הראיון , כפי שנמסרה לו . אנו רואים מעשה זה בחומרה , 
ואין ביכולתנו לעבור לסדר היום נוכח החרמתו למעשה של כתב חבר התא , גם 
אם דעותיו וכתבותיו אינם לרוחך . אמיר אורן הוא הפרשן הצבאי של " דבר " , 
והוא האיש שמינה העיתון לביצוע הראיון . אין לנו אלא לפרש את החלטתך לבטל 
את הראיון כהחרמתו " . 
