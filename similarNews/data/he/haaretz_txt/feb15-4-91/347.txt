נתו שרנסקי , נשיא הפורום הציוני של יהודי בריה"ם , מתח אתמול ביקורת קשה 
על החלטת הסוכנות לשנות את חלקה בסל הקליטה , ולהפכו ממענק להלוואה , וקרא 
לממשלה ולסוכנות היהודית לשקול מחדש את החלטתן . באין אפשרות אחרת לעזור 
לעולים , דורש שרנסקי להחזיר את סל הקליטה לשנה הראשונה ל02 אלף שקל לשנה , 
כפי שהיה בעבר , אשר יוחזרו לאחר 5 שנים בתנאים מקלים . סל הקליטה עומד 
עתה על סכום של 41 אלף שקל , ורבע ממנו מוצע להפוך להלוואה . שרנסקי גורס , 
כי השינוי הנוסף בסל הקליטה " נותן לעולים ויהודים בבריה"ם תחושה כי אין 
ישראל מעוניינת באמת בעלייה " . לדבריו , העולים מתקשים להסתדר גם עם סל 
הקליטה הנוכחי , שקוצץ כבר באופן משמעותי . " המציאות מחייבת אותם לצאת 
לעבודה כבר בשבוע הראשון לעלייתם , והאולפן הופך לעיסוק של מותרות " , אומר 
שרנסקי ; " השינויים התכופים בסל הקליטה נותנים לעולים הרגשה של אי יציבות , 
של חוסר ביטחון בעתיד בדומה להרגשה אותה חשבו שהותירו מאחוריהם בבריה"ם " . 
אם לא יימצא פתרון , מציע שרנסקי להודיע לעולים הפוטנציאליים בבריה"ם , 
כי אין מדינת ישראל יכולה להבטיח להם רמה סבירה של קליטה . 
