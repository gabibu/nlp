כשמפלתו הצבאית של סדאם חוסיין מתחילה להסתמן באופק , הולכים ומתרבים הדיבורים 
על דמותו של המזרח התיכון אחרי המשבר . נראה שההנהגה האמריקאית החליטה 
לא לסבול אותו עוד כראש המדינה המובסת ; הקואליציה תהיה עסוקה , אחרי ניצחונה 
הצבאי , בהסדרת יחסיה עם עיראק , ואין לדעת איזה כוחות פוליטיים יצופו 
שם . אבל גם אם תשומת לבן של ארה"ב ובנות בריתה , לרבות הערביות , תהיה 
מרותקות קודם כל לעיראק קרוב לוודאי שהמנצחים יבקשו להרחיב את היריעה ; 
הנשיא גורג בוש שמדבר על " סדר עולמי חדש " , ודאי שלא יפסח על המזרח 
התיכון שמחוץ לעיראק . שותפי הקואליציה הערביים מצרים , סוריה וסעודיה 
חזקה עליהם שידחקו בהנהגה האמריקאית שתגמול להם , תמורת הצטרפותם לקואליציה 
האנטי - סדאמית , באמצעות פתרונה של בעיית הפלשתינאים . קשה לדמיין כי 
הנשיא בוש ושר החוץ בייקר יחרישו להפצרות אלה . יצחק שמיר אינו עוצם עיניו 
מפני תחזית זו ; ובהיותו לא רק ראש הממשלה אלא גם מנהיג תנועת חירות וראש 
הליכוד , דיבר בסיעת הליכוד שבכנסת על מה שהוא חוזה כסכנה המאיימת על ישראל : 
" יהיו ניסיונות להגיע למשא ומתן אתנו . . . יבואו ימי מבחן וירצו לקחת 
מאתנו את היתרונות שהישגנו . יהיה מי שינסה לגזול מאתנו בדרכים מדיניות 
את אשר לא יצליחו לקחת בכוח " . כוונת הדברים האלה ברורה ; יצחק שמיר רוצה 
לחשל את חברי הליכוד כדי שיוסיפו לתמוך בקו הסרבני שלו , שיכול לרשום לעצמו 
הישגים מופארים . הכשלתו של מסמך לונדון , הכשלת מאמציו של גורג שולץ וטירפודם 
של מהלכי גיימס בייקר שביקש להגשים את המהלך שממשלת ישראל יזמה בהחלטתה מה41 
למאי , 9891 . אלה הישגיו של מנהיג הליכוד , ויש להוסיף לרשימה את הצורך 
לדכא , למשך למעלה משלוש שנים , התקוממות עממית של ערביי השטחים . שמיר 
אמר בראיון לאחד מעיתוני צרפת כי " ארץ - ישראל מהים עד לנהר " היא החלום 
שלו , ועם חלום זה יתייצב בפני כל פורום שירצה לקבוע את עתידם הפוליטי של 
השטחים המוחזקים . אין לשלול מיצחק שמיר את המוניטין של כנות ; אבל אין 
תובעים ממדינאי רק גילוי - לב ואי - הסתרת מגמותיו , אלא גם חוש למציאות . 
טעות בידי מנהיג הליכוד אם הוא עדיין מאמין שארה"ב ומנהיגי מדינות ערב , 
שעשו יד אחת עם ואשינגטון בקרב נגד סדאם חוסיין , יהיו מוכנים להשלים עם 
המשך הסטאטוס קוו הטריאטוראלי , כפי שהתהווה בתום הקרבות של מלחמת ששת הימים . 
שום ממשלה ישראלית לא תוכל עוד לחמוק מלהכיר בזכות ההגדרה העצמית של הפלשתינאים ; 
וטוב יעשה שמיר אם ישים לב להצהרת המלך חוסיין שמצטט זה עתה את ההסכם שהגיע 
אליו עם יאסר ערפאת על העיקרון של קונפדראציה ירדנית - פלשתינית . הקואליציה 
שניצחה את השליט העיראקי תראה בקונפדרציה זאת פתרון מעשי יותר וצודק יותר 
מאשר במשנת " ארץ - ישראל שלמה " . ישראל חייבת לברך על כל הזדמנות שתאפשר 
לה להשתחרר מעול השליטה על מיליון וחצי פלשתינאים . אפשר להגיע לכך מבלי 
שיבולע לביטחוננו . שמיר הזכיר לחברי סיעתו כי " אנו מקיימים את המדינה 
בפסקי הזמן שיש לנו בין המלחמות השונות " . זוהי קביעה נכונה לגבי כל התקופה 
שמאז שנת 8491 ; אבל אזרחי ישראל רשאים לתבוע חזון שונה לגבי העתיד . עדיף 
לחתור לקראת הסדר מדיני עם הפלשתינאים וירדן שלא יכריח אותנו לחפש את ביטחוננו 
בכוח נשקנו בלבד . הממשלה , גם זו של הליכוד חייבת לחדול מפסילת העיקרון 
של " שטחים תמורת שלום " . 
