( ע ) . אזרח עיראקי בשם מוחמד אלקאלי , המתגורר כיום בגרמניה , נעצר 
בידי משטרת דרמשטאדט כחשוד במעורבות לרכישת אלמנטים למפעלים לייצור אמצעי - 
לחימה כימיים בסמארה ובפלוגה שבעיראק . על כך נודע במהלך ביקורו בארץ של 
התובע הכללי של מדינת הסן , כריסטוף קולנקמפף . קולנקמפף , שהגיע לסיור 
בישראל בשליחות רשמית של משרד המשפטים הגרמני , נפגש עם פרקליטת המדינה 
דורית בייניש , עם נציג משרד החוץ , וכן עם ראש עיריית ירושלים טדי קולק , 
יו"ר מפלגת העבודה שמעון פרס ובכירים במכון ללימודים אסטרטגיים באוניברסיטת 
תל - אביב . נלווים אליו נשיא בית המשפט במדינת הסן ד"ר הורט היינריך , 
השופט לותר שולץ מרבנסבורג ומזכירתה של עמותת המשפטנים ישראל - גרמניה גבריאלה 
דויטש . בתשובה לשאלה , כיצד יובטח שמכירת נשק כימי לא תישנה , אמר האורח 
כי חייב להיות שיתוף פעולה בין - לאומי בנושא , ולחץ של אמצעי התקשורת להוקעת 
החברות והמומחים הגרמנים המעורבים . האזרח העיראקי חשוד שהזמין את המערכת 
לייצור חומרי הלחימה הכימיים . מהממצאים שנאספו עד כה בגרמניה מסתבר כי 
ההזמנה לתכנון המפעלים בוצעה ב"חלקים " מאזורים שונים , כשלכל אחד מהם 
ייעוד מסוים , שבמשולב מאפשר לייצר את התחמושת הכימית . התביעה בגרמניה 
אמורה להתבסס , בין היתר , על תוכניות שנמצאו בחברה גרמנית בשם קולב . 
המסמכים נתפסו כבר על - ידי התביעה , באמצעות צו של שופט , ומומחה מיוחד 
מנתח אותם בימים אלה . ביהמ"ש בדרמשטאדט דחה את בקשת אלקאלי להשתחרר בערבות . 
