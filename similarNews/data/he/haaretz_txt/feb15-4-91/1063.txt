כשליש מצבאו של סדאם חוסיין שרד במסגרותיו הקודמות וכך גם כמחצית מחיל האוויר 
שלו , אך מה שקובע יותר מכל , שזהו צבא שהובס ונתקף ברובו בדמורליזציה , 
בשלב האחרון של הלחימה . תעבור תקופה לא קצרה עד שישוקם ויוכל להוות איום 
על שכנותיה של עיראק . הסכנות כיום אינן ממכונת הלחימה העיראקית , אלא 
מחשש שהניצחון הצבאי לא יתורגם להישג מדיני נרחב ; אם תמצא בעתיד הלא רחוק 
מעצמה שתהיה מוכנה לחמש שוב מחדש את עיראק ; אם עיראק תוכל לייצר מחדש נשק 
לא - קונוונציונאלי ואם ייכשלו המאמצים המדיניים לפתור את הסכסוך הישראלי - 
ערבי - פלשתיני . ייתכן שאם בעלות הברית היו ממשיכות את הלחימה בשטח עיראק 
עוד כיומיים אפשר היה להרוס מערכות נשק נוספות של משמר הרפובליקה . נראה 
שההחלטה להשעות את הלחימה הושפעה מהביקורת , שיש להימנע מהשפלת העם העיראקי . 
מבחינה מספרית נשאר בידי העיראקים כוח אחד שלא נפגע כלל הגיס הראשון הפרוש 
לאורך הגבול האיראני והטורקי . בנוסף לכוחות הפרוסים בעיראק מחוץ לאזורי 
הלחימה , מגיע כוח זה לכ51 דוויזיות חי"ר ודוויזית שריון . סביר כי יוכלו 
לרכז מאזורי הלחימה בעיראק , מגיס חמש וממשמר הרפובליקה , עוד כוח משורין 
בהיקף דיווזיוני . ידוע רק על חטיבת שריון שלמה אחת של משמר הרפובליקה . 
לחיל האוויר נשארו כ003 מטוסים מדגמים פחות משוכללים . יכולתו לשקם את כוחו 
האווירי תלויה הרבה בנכונות האיראנית להחזיר את המטוסים האיכותיים שנמלטו 
לשם . אך לכל המספרים הללו אין משמעות צבאית רגילה , משום שמדובר בצבא 
מובס שהמוראל שלו נפגע . יש להניח כי הפיקוד הבכיר , בעיקר בקרב מפקדי הגייסות 
והדיווזיות , יעבור עתה טיהור קשה בחיפוש אחרי אשמים . מטרות המלחמה של 
בעלות הברית כפי שנקבעו על ידי מועצת הביטחון ובהסכמה ביניהן , הושגו . 
לא כן מטרות המלחמה של ארה"ב כפי שנוספו והובהרו יותר במהלך הקרבות , והושגו 
בחלקן . הוזכר הצורך להרוס את מכונת הלחימה העיראקית כדי שלא תאיים על שכנותיה . 
לא כל הצבא נהרס , אך תשתית נרחבת אחרת נהרסה . סילוקו של סדאם חוסיין 
הוגדר כיעד מדיני , אך הנשיא בוש אמר כי הוא מצפה שהעם העיראקי וצבאו יממשו 
זאת . מוקדם לדעת כיצד ינהג העם העיראקי . 
