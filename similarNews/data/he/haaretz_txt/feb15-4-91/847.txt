" צמד שייטי ההולנדי המעופף יואל סלע ואלדד אמיר , שסיימו במקום החמישי 
באליפות העולם האחרונה , יוכתרו היום בסינמטק בתל אביב כספורטאי 0991 מטעם 
ההתאחדות לספורט במלאת 06 שנה להיווסדה . טקס ההכתרה יקדם לאסיפה הכללית 
של ההתאחדות . השייטים נבחרו מבין 81 ספורטאים מצטיינים , בענפים השונים , 
כהוקרה על ההישגים הבין - לאומיים המרשימים שלהם בעשור האחרון . הגולש עמית 
ענבר והסייפת לילך פריצקי יוכתרו ספורטאי השנה הצעירים . ספורטאים אחרים 
שבלטו בהישגיהם בשנה החולפת : אורן סמדגה ( גודו ) , רוגל נחום ( אתלטיקה ) 
, טימיאה טוט ( שחיה ) , רז סומך ( כדוריד ) וגיא בסיס ( טניס שולחן ) 
הפרסים למצטיינים יוענקו על ידי סגן שר החינוך הממונה על הספורט , ח"ך פנחס 
גולדשטיין ; יו"ר ועדת הספורט ח"ך מיכה גולדמן ; ראשי ההתאחדות לספורט 
והוועד האולימפי . באסיפה הכללית של ההתאחדות לספורט יתבקשו נציגי האגודות 
להצביע על שורת שינויים בתקנון . אחד השינויים המוצעים : מניעת פעילותם 
של ספורטאים שריצו מאסר בגין עבירות שיש עימן קלון , למשך שנתיים מיום סיום 
המאסר . 
