ואשינגטון ( מיוחד ל"הארץ " ) . כוחות יבשה של בעלות הברית בגבול סעודיה - 
כוויית יזמו ביממה האחרונה כמה פשיטות נקודתיות על מוצבים של עיראק לאורך 
הגבול הכווייתי , כדי לבדוק את היערכותם וכושר עמידותם של כוחות הקרקע העיראקיים . 
היו אלה קרבות הגישוש הקשים ביותר שהתנהלו עד כה לאורך הגבול , ביוזמת 
כוחות הברית . למוצבים העיראקיים נגרם נזק כבד , וכ005 חיילים עיראקיים 
נלקחו בשבי ; כך מסר דובר הפנטגון , הגנראל תומס קלי , שהגדיר את הפעילות 
" סיורים תוקפניים הדדיים לאורך הגבול " . מומחים לענייני צבא בוואשינגטון 
סבורים שמטרת העימותים היא לבלבל את מערך ההגנה העיראקי לגבי האזור , שבו 
תתנהל הפשיטה היבשתית בהינתן האות . כל הדוברים הרשמיים של צבאות הקואליציה 
בריאד ובוואשינגטון דיברו אתמול בביטחון רב על יכולתם להנחית מהלומה מהירה 
ונחרצת על צבא עיראק בכוויית . קלי אמר לכתבים כי " כל כוחות הקואליציה 
מוכנים להיענות לפקודות שיקבלו " . עם זאת , הוא הדגיש שהפקודה עדיין לא 
ניתנה וכי לצבא לא ידוע על מועד תחילת המתקפה היבשתית . הוא הוסיף כי הקרבות 
יהיו מהירים יחסית . מהפרטים שמסרו אתמול הדוברים השונים , עולה כי כוחות 
הברית הגבירו מאוד את פעילותם נגד כוחות עיראק . 009 , 2 גיחות בוצעו אתמול , 
כמות הסיורים לאורך הגבול עלתה וכמות ההפגזות הארטילריות על כוחות עיראק 
התעצמה מאוד . קפידבינאלה הדיווחים העיקריים שנמסרו אתמול בתדרוכים של דוברים 
רשמיים של כוחות הקואליציה : באחת ההיתקלויות לאורך הגבול אתמול נהרג חייל 
אמריקאי ו7 נפצעו . שני נגמ"שים ותותח ן . ם . מסוג " וולקאן " ניזוקו . 
5 טנקים עיראקיים ו02 קני ארטילריה הושמדו בהיתקלות . מסוקי תקיפה של ארה"ב 
תקפו מוצב קדמי של צבא עיראק בכוויית , והשמידו 3151 בונקרים . בין 054 
ל005 חיילים עיראקיים שהיו שם נכנעו ונשבו . מסוקי תובלה גדולים של ארה"ב 
נשלחו לאזור , ואספו את החיילים העיראקיים . זה המספר הגדול ביותר של שבויי 
מלחמה שנתפסו בתקרית אחת מאז תחילת המלחמה . קצינים בכירים אמרו כי השבויים 
הם נכס מודיעיני ראשון במעלה . שולות מוקשים של מדינות הקואליציה ממשיכות 
לסרוק את מימי המפרץ . שולות המוקשים של סעודיה מצאו ביממה האחרונה 8 מוקשי 
ים וניטרלו אותם . שלשום נמצאו באזור 51 מוקשים . כוחות הקואליציה מתכוננים 
למתקפה כימית אפשרית של עיראק , בעת שהכוחות העיראקיים יתרשמו שהחלו קרבות 
הקרקע . ארה"ב חוששת כי עיראק תחמש טילי " פרוג " קצרי טווח בראשי נפץ 
כימיים . נמשכת המגמה של הפחתת טיסות ההפצצה נגד כוחות " משמר הרפובליקה " , 
והגברת ההפצצות על כוחות הצבא העיראקי בכוויית . דובר של הפנטגון , האדמירל 
מייק מקונל , אישר אתמול שכוחות " משמר הרפובליקה " נמצאים כולם בתחומי 
עיראק , בקרבת הגבול עם כוויית . שלשום תקפו מטוסים במשך שעות ריכוז של 
יותר מ003 כלי רכב עיראקיים שהיו מחופרים בחול , בבסיס - אספקה המרוחק כ001 
ק"ם מגבול סעודיה . סיור עיראקי ביים עריקה , במטרה לאתר עמדות אמריקאיות 
במדבר . אחרי שעות ארוכות , פתחו חיילי הדיוויזיה הראשונה של חיל הרגלים 
האמריקאי באש , ואולי הרגו את אחד מחיילי הסיור העיראקי . מטוסים של בעלות 
הברית הפציצו את בגדאד , זה הלילה השני ברציפות . נראה , שנפגעו מתקנים 
צבאיים , מבני ציבור ומרכזי תקשורת . אל בירת עיראק שוגרו , בין היתר , 
גם טילי שיוט מדגם טומהוק . מטוסי טורנאדו בריטיים הפציצו מחסן תחמושת עיראקי . 
