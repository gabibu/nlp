ואשינגטון ( מיוחד ל"הארץ " ) . נשיא ארה"ב , גורג בוש , אמר אתמול לחייליו 
במפרץ כי " רוח הרפאים של וייטנאם נקברה לנצח בחולות המדבר של חצי האי - 
ערב " . בוש אמר את הדברים בשידור רדיו מיוחד לחיילי ארה"ב במפרץ , לרגל 
סיום המלחמה . " הבטחנו שזו לא תהיה וייטנאם שנייה , וקיימנו את הבטחתנו " , 
אמר בוש לחייליו . לדבריו , " בשורת האביב עומדת בשערינו , בשורה של 
צמיחה והתחדשות , חיים חדשים בכוויית וסיכויים מחודשים לשלום אמיתי במזרח 
התיכון . כאן בבית , תחושה מחודשת של גאווה ואמון " , הוסיף הנשיא . בוש 
הבטיח שכל חיילי ארה"ב ישובו הביתה בקרוב , " אל הכרת התודה , הכבוד והאהבה 
של אומה אסירת תודה ושל נשיא אסיר תודה " . 
