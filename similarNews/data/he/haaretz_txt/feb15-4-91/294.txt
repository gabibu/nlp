" מדינת ישראל לחמה והתמודדה עם טרור בכוחות עצמה לאורך כל שנות קיומה . 
כיום גם העולם המערבי למד להכיר בכוחו ההרסני של הטרור , והבין כי יש לטפל 
בו בנחישות ובנחרצות על - מנת למגרו , כפי שאנו עדים היום במלחמתו במדינת 
הטרור עיראק " , אמר אתמול מנכ"ל משרד התחבורה , אלוף ( מיל ) יעקב ( 
גקי ) אבן , ביצגו את הממשלה בטקס האזכרה השנתי ל53 חללי אוטובוס הדמים 
של אגד בכביש החוף . הפיגוע הקטלני אירע לפני 31 שנה . לדברי המנכ"ל , 
התשובה לטרור היא בראש ובראשונה לגלות נחישות ואומץ , ובד - בבד לא לשבש 
את אורחות חיינו , אלא לשמור על קצב חיים רגיל וסדיר , התורם ליציבות בכל 
מערכות החיים . " הפגיעה בתחבורה הציבורית היא ממטרותיו ויעדיו העיקריים 
של הטרור , ויש בה משום כוונה לזרוע פחד ולשתק את אורח החיים התקין " , 
המשיך ואמר אבן . עוד אמר כי אגד , כמוביל לאומי ראשי בתחבורה הציבורית 
הבין - עירונית , הוכיח במשך כל שנות קיום המדינה את יכולתו להתמודד ולהעמיד 
לרשות האזרחים שירות אמין ובטוח , גם בזמנים קשים . את טקס הזיכרון , ליד 
האנדרטה לאוטובוס הדמים בצומת הקאנטרי - קלאב , קיימו עמותת המשפחות השכולות 
והנהלת אגד . 
