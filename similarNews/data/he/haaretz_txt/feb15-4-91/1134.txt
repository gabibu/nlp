אדיס אבבה ( ע"ץ ) . מורדי החזית העממית לשחרור טיגרה ושל החזית העממית 
לשחרור אריתריאה פתחו חזית חדשה במחוז גונדאר , צפונית מערבית לאדיס אבבה , 
כך מסרו השלטונות הצבאיים ביום חמישי בבירה האתיופית . לדבריהם , משתמשים 
כוחות המורדים ברכב משוריין ובציוד כבד במתקפה חדשה זו . העיר דברה מארקוס , 
כ02 קילומטרים צפונית מערבית לעיר הבירה , במחוז גוגאם , היתה לזירת קרבות 
חשובה בין המורדים לכוחות הממשלה בימים האחרונים , מסר מקור מוסמך . שני 
הארגונים מנסים , זה שבוע ימים , לבודד את אדיס אבבה מצפונה של אתיופיה , 
על - ידי יצירת חזית , שתשתרע מגבול סודאן במערב ועד עיר הנמל אסאב במזרח . 
רדיו המורדים הודיע ביום רביעי כי כבשו את דברה מארקוס והרגו יותר מאלף חיילים 
מכוחות הממשלה , אולם לא נתקבל אישור מכל מקום אחר באשר לנפילתה של דברה 
מארקוס . מועצת המדינה של אתיופיה אמרה ביום שלישי כי הקרבות התנהלו בנקודות 
האסטרטגיות העיקריות המקשרות בין צפון המדינה לעיר הבירה , והמצב מסוכן 
לקיומה של המדינה . בהודעת המועצה נאמר כי הקרבות נערכים בשלושה כבישים ראשיים : 
מאדיס אבבה לגוגאם ולגונדאר , מדסיה ( צפונית לאדיס אבבה ) לאסאב , 
עיר הנמל הגדולה במזרח . מקורות דיפלומטיים אמרו כי אוכלוסיית הבירה הופתעה 
ממתקפת המורדים , שהתרחשה בד - בבד עם השיחות בין הממשלה לאופוזיציה תחת 
חסותה של ארה"ב . קשה לדעת מה יהיו התוצאות הכלכליות של ההתקפות עבור עיר 
הבירה , משום שאספקת הדגנים מגיעה בעיקר מגוגאם . לעומת זאת , שורר שקט 
לאורך הכביש אדיס - אבבהאסאב , המאפשר להמשיך לספק דלקים לבירה . אדיס - 
אבבה סובלת ממחסור בדלק זה כמה שבועות בעקבות משבר המפרץ ומחסור במטבע חוץ 
בקופת המדינה . 
