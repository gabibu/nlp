בודפשט ( מיוחד ל"הארץ " ) . " רומניה היא מדינה לאומית ריבונית , אחידה , 
עצמאית ובלתי - ניתנת לחלוקה , שמשטרה רפובליקה " , כך מוגדרת המדינה הרומנית 
לפי ההחלטה שקיבל הפרלמנט הרומני בסוף השבוע . ההחלטה התקבלה ברוב של 972 
קולות נגד 21 ו68 נמנעים . אנשי האופוזיציה מקרב המפלגה הליבראלית , מפלגת 
האיכרים ומפלגת המיעוט ההונגרי נמנעו מהצבעה , לאחר שנדחו הצעותיהם להתחשב 
בקיום מיעוטים לאומיים ולהימנע מהגדרת רומניה כ"מדינה לאומית " . עמדתם עוררה 
ויכוח סוער , שבו צירי מפלגת - השלטון הטילו ספק בנאמנותם של הצירים ההונגריים 
למדינה הרומנית . ויכוח דומה מתנהל גם בבולגריה , אלא ששם מכוונים חוגים 
לאומניים את התקפותיהם נגד הממשלה . בהצהרת " הוועד הארצי להגנה על האינטרסים 
הלאומיים " שפורסמה בסופיה נאמר , כי " בולגריה היא מדינה חד - לאומית " 
והממשלה מואשמת , כי " כפי שהולך ומתברר , היא מתכוונת להכיר בקיומו של 
המיעוט הטורקי " . הכרה כזו " תפגע בזכויותיהם האישיות של הבולגרים " , 
נאמר בהצהרה . 
