" היכולת הטכנית לשגר טילים מאדמת עיראק לעבר ישראל קיימת גם עתה , כך 
שהאיום טרם הוסר באופן מוחלט " כך אמר אתמול שר הביטחון , משה ארנס , 
בראיון משותף לקול ישראל ולגלי צה"ל . עם זאת , הוא הוסיף כי עוד בחודש 
אפריל איים נשיא עיראק , סדאם חוסיין , לשגר טילים לעבר ישראל , אך עתה 
הסבירות שהוא ינקוט צעד שיביא לחידוש מידי של הלחימה היא נמוכה . לדברי ארנס 
הוחלט לבטל את שגרת החירום בישראל " מאחר שברור היה לנו שהמחיר החברתי 
והמשקי שאנו משלמים בעבור אותם צעדי זהירות הוא גבוה , ולהערכתנו לאחר 
שסדאם חוסיין הגיע סוף סוף אל הדרך להפסקת הלחימה , הוא לא ירצה עתה להביא 
לחידוש הקרבות . לדברי ארנס , ברור כי לעיראקים יש נשק כימי , אולם עדיין 
אין תשובה חד משמעית לגבי השאלה אם ביכולתם לשגר טילים בעלי ראשי קרב כימיים 
לעבר ישראל . ארנס אמר כי המהלך הצבאי של ארה"ב היה מוצלח , וכי המלחמה 
במפרץ הפכה מ"אם כל המערכות " , כהגדרתו של סדאם חוסיין , לאם כל התבוסות . 
שר הביטחון נשאל אם העובדה שסדאם חוסיין עדיין שולט בעיראק תביא , להערכתו , 
למלחמה נוספת . " איני יכול לומר אם פירושו של דבר שתהיה מלחמה נוספת , 
אולם העיראקים יצטרכו לבחור בין שיקום ארצם ונטישת דרך המלחמה , לבין התחמשות 
לקראת מלחמה נוספת " , השיב . הוא הוסיף כי ציפיות העולם כולו זהות לאלה 
של ישראל , והכל רוצים בחיסולה של מכונת הלוחמה העיראקית . קפידבינעוד 
אמר ארנס כי אין ספק שלישראל יש זכות לדרוש מעיראק פיצויים בגין נזקי המלחמה , 
וכי הוא מקווה שהממשלה תממש זכות זו . לגבי ההתגוננות מפני טילי קרקע - 
קרקע , הוא אמר כי עד היום אין לאף מדינה בעולם תשובה מלאה לאיום זה , 
אולם צה"ל מנסה למצוא פתרון הולם לכך באמצעות פיתוח טיל החץ . לדבריו , 
העורף היה מוכן למלחמה . הוא ציין כי " בנסיבות הלא - קלות , מול סכנות 
שאין להן תקדים בהיסטוריה , נקטה ישראל צעדים נכונים , והתוצאות מדברות 
בעד עצמן " . השר מסר כי ישראל הגישה לארה"ב בקשה לסיוע צבאי בשל ההוצאות 
הכוננות , בהיקף של מיליארד דולר , ועתה היא מחכה לתשובת הקונגרס . לגבי 
קידום תהליך השלום באזור , אמר ארנס כי בשלב זה אין הוא מוכן להודיע מראש 
על ויתורים מצד ישראל . לגבי האינתיפאדה הוא אמר כי הוא מקווה שלא תחול 
הסלמה , מאחר שהמלחמה לימדה שאלימות גורמת לסבל ואינה מקדמת אינטרסים , 
ובוודאי שלא תהליך מדיני . 
