וק בניחוש מספרם של העולים הצפויים להגיע לישראל בשנת 19 הולך ומידמה לראיונות 
שמעניקים שחקני ספורט ומאמנים קודם למשחק חשוב , שבהם הם מתבקשים להמר על 
תוצאת המשחק . כמעט מדי יום ביומו יוצא מישהו מן הנוגעים בדבר אל התקשורת 
ומפריח תחזית . יו"ר מחלקת העלייה בסוכנות , אורי גורדון , הודיע כי " מספר 
העולים השנה יהיה מקביל למספרם אשתקד " , כלומר 002 אלף . גורדון מבסס 
את הערכתו גם על " ההאטה המורגשת במספר הפונים לקונסוליה במוסקווה לקבל 
ויזה לישראל " . שמחה דיניץ , יו"ר הסוכנות , מעריך כי התחזית על בואם 
של כ004 אלף עולים השנה עדיין בתוקף ו"מדי יום מונפקות בקונסוליה במוסקווה 
005006 ויזות חדשות " . קפמאבינשר הקליטה , יצחק פרץ , צופה לעומתו ירידה 
מסוימת במספר העולים , שיגיע לכ003 , מתוך 004 האלף הצפויים . יו"ר ועדת 
הקליטה של הכנסת , ח"ך מיכאל קליינר , קובע כי " אין עדיין שום סיבה 
לשנות את תחזית העלייה , העומדת לפחות על 004 אלף עולים לשנת 19 " . הגורמים 
השונים חלוקים בדעותיהם גם באשר לסיבות להאטה בעלייה ( 003 , 3 עולים בלבד 
בחודש פברואר ) . יש הכורכים את ההאטה בטילים ובמצב הביטחוני . השר פרץ 
אומר , על סמך מקורות המצויים בקשר קבוע עם יהודי בריה"ם , כי גם הקיצוץ 
בסל הקליטה ובתקציב מנהל הסטודנטים מרתיע את העולים . העיסוק במספרים מכוון 
להשיג כותרות בכלי התקשורת , בימים של תחרות קשה על תשומת לבה של העיתונות . 
מכל יתר ההיבטים זה עיסוק מיותר , שלא לומר מזיק . הרי אין איש השולט 
עתה בגורמים המשפיעים על קצב העלייה . לפיכך , בטיפולה בעלייה , על המדינה 
לצאת מתוך נקודת מוצא קבועה ובלתי משתנה ההערכה הכוללת על רצונם של כמיליון 
מיהודי בריה"ם לבוא לישראל בשנים הקרובות . על פיה יש להמשיך את התכנון 
בבנייה , בהכנת מקורות תעסוקה ובכל שאר תחומי החיים הרלוונטיים לקליטתם 
של המספרים הגדולים . הדיבורים על 002 אלף , במקום 004 האלף הצפויים , 
מביאים לירידה במתח ובתחושת החירום שהתלוו לעלייה . שוכחים ש002 האלף " בלבד " , 
שהגיעו בשנה שעברה , היו נחשול ענק שהעמיד את המדינה בפני בעיות שטרם מצאו 
את פתרונן . ההרגעה המשתמעת מן ההערכות הלא - ודאיות על ירידה גדולה במספר 
העולים עלולה לגרום שאננות שאינה במקומה . למשל באובדן תחושת הדחיפות בבנייה , 
שסימניה ניכרים כבר היום , גם אם לא רק בגלל ההאטה בעלייה . גם משרדי 
הממשלה , הנערכים להגשת התקציב באפריל , שבים לתביעותיהם הראשוניות , 
שאינן מעמידות עוד את הקליטה בעדיפות ראשונה . אין ספק כי שחיקה זו נעוצה 
בעיקר בתחושת החירום האחרת , החדשה יותר . הקושי להתמודד עם שני מצבי חירום 
בו - זמניים מחייב דווקא את קברניטי העלייה והקליטה לשמר את התחושה , ולכוון 
את פעילותם על פי התפיסה הגלובלית של ממדי העליה . דחיית בואם של כ001 אלף 
עולים בשנה נוספת לא תספק תירוץ טוב לחוסר היערכות במועד . אם לא ישכילו 
להחליף את הוויכוח על המספרים המיידיים במדיניות המושתתת על התפיסה הכוללת 
של היערכות לקליטת מיליון עולים , שוב ניקלע לוויכוח עתיר - תירוצים על 
יתרונם של הקרוואנים לעומת אוהלים , בניסיון לגייס את הציבור מחדש למצב 
החירום . קפמאבינהנוגעים בדבר צריכים דווקא עתה לנטרל את כל הגורמים שבשליטתם 
המחבלים בעלייה . נפילתם של הטילים ודיווחיה המגמתיים של הטלוויזיה בבריה"ם 
די בהם להביא להאטה בעלייה . על אלה אין לישראל שליטה . מנגד , הידיעות 
המגיעות מן הארץ על הקיצוצים בסל הקליטה , על מטענים המתעכבים או אובדים 
בדרך , מתייחסות למכשלות שהטיפול בהן נתון בידינו . הסרתן בוודאי לא תביא 
לשינוי דרמטי במספר העולים עתה , אך היא תקנה לעולים ולקולטים תחושה של 
רצון טוב . 
