אמריקאים למען שלום - עכשיו " , נפגשו אתמול עם 54 חברי קונגרס אמריקאים , 
המשתתפים בעיצוב והשפעה של מדיניות ארה"ב במזרח התיכון , בסיום הוועידה 
החצי - שנתית של התנועה , וקראו למחוקקים האמריקאים לקדם את מאמצי השלום 
במזרח התיכון , תוך דאגה לשלומה וביטחונה של ישראל . הם קראו להתנגד להתנחלויות 
בשטחים ולשמור על זכות הפלשתינאים להגדרה עצמית . " אמריקאים למען שלום - 
עכשיו " היא תנועה אחות של " שלום - עכשיו " הישראלית . פעילי התנועה 
צוידו בניירות עמדה , לקראת פגישותיהם עם המחוקקים האמריקאים , הקוראים 
בין היתר להנעה מהירה של תהליך השלום באזור , חתירה למען בניית אמון וכינון 
שיתוף פעולה כלכלי בין ישראל לבין שכנותיה , וכן קריאה לארה"ב לדאוג לכך 
שתהליך של מו"ם בין ישראל למדינות ערב והפלשתינים , יתחיל וש"אף אחד מהצדדים 
כולל ישראל , לא יבלום אותו " . עוד אומר נייר העמדה , שהנציגים הפלשתינים 
במשא ומתן " חייבים להיות קבילים בעיני העם הפלשתיני , ולא נבחרים מטעם 
צד שלישי " . לדבריהם , " סביר להניח שהנוסחה של מזכיר המדינה בייקר מן 
השנה שעברה , הגורסת הכללה עקיפה של אש"ף , או אש"ף עצמו , יהיו האפשרויות 
היחידות הקבילות בעיני הפלשתינים " . לפני סדרת הפגישות של הפעילים למען שלום - 
עכשיו בבית המחוקקים האמריקאי , נאם בפניהם הסנטור פול סיימון , דמוקרט 
ממדינת אילינוי , שהביע תמיכה במצע שלהם ובמאמצים שלהם . הוא הציע בין 
היתר , שהממשל האמריקאי ימנה שליח מטעמו , הזוכה לאהדה ואמון בישראל ובמדינות 
ערב , לשם ניהול אינטנסיווי של מגעים ביניהן , לקראת תחילת משא ומתן לשלום . 
הוא נקב בשמו של גורג שולץ , מי שהיה מזכיר המדינה בתקופתו של הנשיא רייגן , 
וניסה לקדם יוזמת שלום מבית היוצר של ממשל רייגן , אשר כונתה אחר - כך 
בשמו של שולץ , ולא צלחה . 
