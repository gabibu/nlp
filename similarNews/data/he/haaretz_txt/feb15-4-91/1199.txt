" במצוקה התקציבית החמורה שבה נמצאת ישראל , קשה להניח כי המלצות ועדת 
נתניהו לבדיקת תפקודה ויעילותה של מערכת הבריאות בישראל , שהגישה את המלצותיה 
באוגוסט 09 לאחר כשנתיים של דיונים , יתקבלו במלואן כמקשה אחת . סביר 
יותר כי בשל ההבדלים שבהשקפת העולם ובנקודות המוצא שביסודם של חילוקי הדעות 
שנתגלעו בוועדה , ייתקל הניסיון ליישם את המלצות הרוב ארגון מחדש של מערכת 
הבריאות בישראל על בסיס אזורי , כשבראשה רשות בריאות ממלכתית וחקיקה של 
חוק ביטוח בריאות ממלכתי בהתנגדותם הנמרצת של אותם הגורמים , ששיתוף הפעולה 
שלהם הוא חיוני ליישומן , העלולים לשמוט מידיהם בסיסי כוח עם יישומן של ההמלצות : 
בעיקר ההסתדרות הכללית , קבוצות אינטרסים במשרד הבריאות ומחוצה לו , 
איגודים מקצועיים ( בעיקר איגודי הרופאים והאחיות ) והנהלות בתי - הספר 
לרפואה . עוד לפני פרוץ מלחמת המפרץ ניתן היה להבחין בסימנים שבישרו כי הניסיון 
ליישם את המלצות הוועדה יהיה רצוף מאבקים המנעים משיקולים שאינם דווקא לגופו 
של עניין , ובמקרה הטוב , יהפוך דו"ח הוועדה לקלף מיקוח בסכסוכי עבודה 
במערכת הבריאות . כל חברי ועדת נתניהו מסכימים , בין היתר , בנקודות הבאות : 
משרד הבריאות חייב להתמקד בתכנון , בוויסות ובפיקוח על מערכת הבריאות , 
ולחדול מלשמש בתפקיד נותן שירותי בריאות לפרט . ייקבע סל בריאות שיסופק 
לכל צרכני הבריאות בישראל . את סל שירותי הבריאות הזה יהיו חייבים לספק 
למבוטחיהם כל ספקי שירותי הבריאות . סל זה יכלול שירותי בריאות הנפש , שירותים 
גריאטריים , שירותי מניעה ובריאות הציבור לפרט , וכן שירותי בריאות תעסוקתית . 
הציבור בישראל יחויב לבטח את עצמו בביטוח בריאות , כאשר ספק שירותי הבריאות 
נתון לבחירתו של המבוטח ומחויב לספק את סל הבריאות לכלל מבוטחיו . בניגוד 
לנהוג כיום , לא תישאר ברירת המבוטחים בידי ספק שירותי הבריאות . עוד מסכימים 
כל חברי הוועדה כי אחד הגורמים התורמים למשברים הרצופים שידעה מערכת הבריאות 
בשנים האחרונות , הוא עודף ביקושים לשירותי רפואה . עודף זה נוצר , בין 
היתר , כתוצאה מעלייה בתוחלת החיים בישראל , מהשתכללות הטכנולוגיות הרפואיות , 
ובמידה מסוימת גם בשל השיעור הגבוה של רופאים לאוכלוסייה , שהוא מן הגבוהים , 
אם לא הגבוה , בעולם . חרף הריבוי של רופאים בישראל , עמדה הוועדה על 
כך שקיים מחסור בהתמחויות מסוימות , כמו בריאות הציבור , גריאטריה , רפואה 
תעסוקתית , הרדמה , רנטגנולגיה ופתלוגיה . בשל מחויבותה לערכים מרכזיים 
של החברה הישראלית , קליטת עלייה ועידודה , נמנעה הוועדה מהמלצה למנוע 
ממי שרכש את השכלתו הרפואית בחו"ל לעסוק ברפואה בארץ . במקום זאת המליצה 
להסב לפחות אחד מארבעת בתי - הספר לרפואה למכון ללימודי המשך ברפואה , אשר 
בו יוכנו רופאים עולים ותושבים חוזרים לבחינות הרישוי ברפואה , וייערכו 
בו השתלמויות במקצועות הרפואה השונים . מתפקידו של משרד הבריאות בתחום זה 
יהיה לתכנן , לווסת ולפקח על רמתם המקצועית של הרופאים הנכנסים למערכת שירותי 
הבריאות , ושל אלה המועסקים בה באופן שוטף . העלייה המגיעה אלינו עתה מבריה"ם 
כוללת כוח - אדם רפואי בשיעורים שלא ניתן לקולטם במערכת הבריאות בארץ . 
שיעור הרופאים בקרב העולים מגיע , על - פי ההערכות ל%5 . 2%3 , דהיינו , 
בשנת 0991 הגיעו לישראל 00050006 רופאים . עלותו של קורס הכנה לבחינות הרישוי 
לרפואה הוא כ0005 ש"ח לרופא . גם אם יעמוד הרופא העולה בהצלחה בבחינות הרישוי , 
שהן תנאי לעיסוק ברפואה לכל מי שרכש השכלתו בחו"ל , ספק אם יוכל להיקלט 
במערכת שירותי הבריאות , מה גם שלטענת המצויים בנושא בהסתדרות הרפואית , 
בבתי - הספר לרפואה ובמועצה המדעית , יידרשו שנים מספר של הכשרה על - מנת 
שהרופא העולה יסתגל למערכת שירותי הבריאות בישראל . קיימת אפוא הסתברות גבוהה 
שרובם של הרופאים שיעמדו בבחינות הרישוי ויקבלו רשיון לעסוק ברפואה בארץ , 
ייפלטו לשוק החופשי , ובלחץ הנסיבות , יספקו שירות רפואי זול , יחסית , 
ובכך ייצרו לחץ ביקושים נוסף על מערכת הבריאות הציבורית , שכבר עתה אינה 
עומדת בעומס . כדי שהעלייה תשמש מנוף לתמורה רצויה במערכת הבריאות , ניתן 
לתכנן את קליטתם של חלק מן הרופאים העולים , תוך ניצול מושכל של תקציבי 
הקליטה . להלן הצעה של דגם לתכנון כזה . א . רק אותם הרופאים בקרב העולים 
שיש להם התמחות מוכחת בתחומים שבהם חסרים מומחים בישראל ( הרדמה , רנטגן , 
גריאטריה , רפואה תעסוקתית ופתולוגיה ) , ישתתפו בקורסי ההכנה לבחינות 
רישוי ברפואה ובהשתלמויות נוספות הנדרשות כדי לשלבם במערכת שירותי הבריאות 
בישראל . ב . לרופאים בקרב העולים שהם בעלי התמחויות שאינן מוכרות בישראל 
( כגון , רפואת מעבדה , בלנאולוגיה , פיזיותרפיה , דיאטה וכיו"ב ) , 
ולאלה מביניהם שהם מומחים במקצועות הרפואה שבהם יש רוויה בישראל , תעובד 
תוכנית השתלמות בבריאות הציבור . בוגרי תוכנית זו ייקלטו במרפאות קהילתיות 
כרכזי הצוותים שיעסקו בשירותי בריאות הציבור לפרט , עפ"י הדגם המוצע ע"י 
ועדת נתניהו , המופעל כבר כיום במרפאות קהילתיות באזורים כפריים אחדים ובמרפאות 
קופ"ח הכללית בגליל המערבי . עוד ניתן להעסיק בוגרי השתלמויות אלו כיועצים 
לבריאות העובד במפעלים גדולים ואו בקופות החולים שיספקו שירותי בריאות תעסוקתית 
כחלק מסל הבריאות שאותו יחויבו לספק למבוטחיה , וכמומחים לאיכות הסביבה 
במפעלים הידועים כמזהמי סביבה . ההשתתפות בהשתלמויות הללו לא תקנה רשיון 
לעסוק ברפואה בישראל . ג . השתתפותם של הרופאים העולים בהשתלמויות מקצועיות 
ובהסבה מקצועית תותנה בהתחייבות מצדם לעבוד במשך תקופה מסוימת בתפקיד ובמקום 
שבהם ישובצו בתום ההשתלמות , ובהתחייבות להשתתף בעלות ההשתלמות , בתנאים 
שייקבעו מראש . אמנם אין בהצעות אלה כדי לפתור את בעיית תעסוקתם של כל הרופאים 
העולים , אך יש בה כדי לענות על צורכיהם של כמה מאות מתוכם מבלי להציף 
את מערכת הבריאות ברופאים חסרי תעסוקה , מצד אחד , ולעורר ציפיות בלתי 
ריאליות מצד הרופאים העולים , מצד שני . יצוין כי יותר ממחצית הרופים העולים 
הן נשים . ולכן , יש להניח , חלק ניכר מהן אינן המפרנסות היחידות במשפחותיהן . 
ניתן יהיה , אפוא , להסתפק בהעסקתן של הרופאות הנשואות בחלקי משרה , 
מה גם שממחקר שנערך על רופאים - עולים מבריה"ם בשנות ה07 ידוע כי תנאי ההעסקה 
במשרה מלאה בישראל הכבידו אז על הרופאות העולות , בשל העדרם בישראל של השירותים 
המקלים על תעסוקה מלאה של אמהות , כגון : מעונות יום לילדים , שירותי 
הזנה בבתי - הספר , וכיו"ב . תכנון של השתלמויות והעסקת רופאים , כמוצע 
לעיל , יחייב את משרד הבריאות לקבוע את סל הבריאות שיהיו קופות החולים חייבות 
לספק למבוטחיהן , ומשייקבע סל בריאות זה לפקח על הספקתו . סל בריאות , 
כמוצע בקווים כלליים ע"י ועדת נתניהו , שיכלול שירותי בריאות הציבור ומניעה 
לפרט , יהיה , לטווח ארוך , זול יותר ויעיל יותר בהעלאת רמת הבריאות של 
האוכלוסייה ; ובטווח הקצר ניתן יהיה לממנו , חלקית , מהעלאת דמי הביטוח 
הרפואי באמצעות המס האחיד והמס המקביל , גם ללא השינוי הארגוני מרחיק הלכת 
המוצע ע"י הרוב בוועדת נתניהו . אימוץ המלצות הוועדה באשר למעבר משרד הבריאות 
לתפקידי תכנון , ויסות ופיקוח בתחום כוח האדם הרפואי , והעברת תפקידיו 
של המשרד בתחום מתן שירותי בריאות הציבור לפרט למבטחים , יהיו שלב ניסויי 
ראשון ביישומן של המלצות ועדת נתניהו , שממנו ניתן יהיה להפיק לקחים לעתיד . 
המבטחים קופות החולים הקיימות יוכלו גם הם להפיק לקחים כלכליים וארגוניים 
מהתארגנות זו כדי להתחרות תחרות פתוחה יותר על מבוטחיהן , בין היתר , תוך 
שמירה על פרמיות ביטוח בריאות סבירות , ומבלי שתעמוד להם הזכות לברור את 
המבוטחים על - פי אמות מידה , הגלויות , לעתים , רק ליודעי ח"ן , או 
התניית ההסכמה לבטח בתנאים מוקדמים כלשהם , כמקובל כיום . 
