בגישת חלק מן התגובות הישראליות ליוזמות האחרונות של בריה"ם השתקף העניין 
הטבעי בכך , שהמלחמה באיום העיראקי לא תסתיים לפני שאיום זה יחוסל במידה 
מכרעת . גישה דומה ניכרה גם ערב 51 בינואר , כאשר הפעילות הדיפלומטית של 
צרפת איימה למנוע את מימוש המתקפה הצבאית . בשני המקרים , שהדמיון ביניהם 
ניכר אך לא מלא , התגלו אצלנו קוצר רוח וחוסר נכונות לקרוא בין השורות . 
כיוון שהעניינים התפתחו אחרת , יהיה טוב אם בתום המערכה ייעשה חשבון הנפש . 
גם בסוגיה זו יהיה חשוב להגיע למסקנה , כי השחור והלבן אינם הצבעים היחידים . 
בניסיונותיהם למלא תפקיד ייחודי , הן בינואר והן לפני פתיחת המערכה הקרקעית , 
היו לצרפתים אז ולסובייטים עכשיו מטרות דומות ומוגבלות . המגמה הדומה 
והיא טקטית היתה להירשם בספר הזיכרונות של העולם הערבי כמי שניסו לסייע . 
בכך שתיהן הצליחו במידה זו או אחרת . ההגינות מחייבת לקבוע , כי יוזמת 
מיטראן בינואר היתה יותר מסוכנת לקואליציה האנטי - עיראקית ולעתיד האזור 
מאשר היוזמה הרוסית של סוף פברואר . עובדה היא ששר החוץ הסובייטי הקודם , 
שוורדנדזה , תרם תרומה מכרעת לליכוד הקואליציה האנטי - עיראקית , בטרם 
התפטר מתפקידו . אין להניח שלפני כן פעל בניגוד לכוונות נשיאו , גורבצוב . 
גם אין סימנים לכך שהתפטרותו באה על רקע חילוקי דעות ביניהם בנושאי המפרץ . 
גם אם אין ויכוח על כך שמאז התחזק הממסד המפלגתי - הצבאי במערכת הכוחות 
הסובייטית , נראה כי גורבצוב לא הלך " עד הסוף " במאמציו לכפות את רצונו 
על האמריקאים , ונעצר בדרך . מסתבר כי עניינה של ברית - המועצות במניעת 
תקלה רצינית במכלול יחסיה עם ארצות - הברית גבר על הפיתוי לנהל דיפלומטיה 
נפרדת והחלטית מעבר לקו האדום שבו היא אכן נעצרה . מעבר לכך , ייתכן שהסובייטים 
היו מעוניינים גם הם בהעברת המגלומניה העיראקית מן העולם , אולי דווקא מתוך 
הכרה מביכה בחלקם הנכבד , אף מעבר למה שידוע ברבים , בטיפוח הפוטנציאל 
ההרסני שלה . חילופי ההצהרות הפומביות בין שתי המעצמות , גם בשעה שנראה 
כי ברית - המועצות מפריעה למדיניות האמריקאית , בלטו בנימתן המתונה והפריכו 
רשמים של קרע עמוק . הדברים שהשמיעו דובריה הרשמיים של ברית - המועצות בעת 
שהמאמצים הסובייטיים הגיעו לקצם שיקפו לא רק את הרצון להימצא בשורות המחייבים 
החלטית את הנסיגה העיראקית ללא תנאי , אלא אף בין המשלימים עם גורלו של 
סדאם חוסיין . בד בבד היו התגובות האמריקאיות לאתגר הסובייטי שקולות ומדודות . 
הסובייטים קראו נכונה את הנחישות האמריקאית והעריכו נכונה גם את גבול יכולתם - 
הם לשבש את מהלכיה , ויהיה זה פשטני לחשוב שבעלי הגישה האנטי - אמריקאית , 
או הערביסטים בברית - המועצות שרצו להתייצב לימין בן - טיפוחם לשעבר סדאם 
חוסיין , נוצחו ועל כן נסוגו . אולי היתה גם מגמתם מלכתחילה טקטית ולא 
אסטרטגית . נראה שלא יחול שינוי במעמדו האישי הפנימי של גורבצוב בעקבות התרגיל 
המורכב של שליחו יבגני פרימקוב . אך אפשר לקבוע בוודאות , כי תדמיתו הבין - 
לאומית של גורבצוב וגם מעמדה של ברית - המועצות כמעצמת - העל הקרובה לאזור 
הקרבות התחזקו לקראת הבאות . ייתכן שעוד נהיה עדים לניסיונות סובייטיים 
למלא תפקיד בשלבי הגמר של המלחמה , וייתכן שיהיה זה תפקיד מועיל . אך אם 
על כך ניתן להתווכח , ברור שיועד לסובייטים חלק חשוב בעיצוב פני האזור לאחר 
מכן . בכך רצתה ברית - המועצות ואת זאת גם הבטיחה לעצמה במעשיה . מסתבר 
שדיפלומטיה נכונה אינה רק זו המשיגה את המטרות הגלויות שמייחסים לה משקיפים , 
שאינם מודעים למורכבות מגמותיה . ובל תכשילנו בהקשר זה הקונצפציה , כי 
ברית - המועצות ניסתה להפריע והובסה על ידי האמריקאים . התמונה יותר מורכבת . 
נראה שמידת ההבנה הגלובלית בין שתי המעצמות , למרות האינטרסים השונים שלהן , 
גדולה וחשובה מכדי שכך יהיה , גם אחרי שהסתיים ירח הדבש . 
