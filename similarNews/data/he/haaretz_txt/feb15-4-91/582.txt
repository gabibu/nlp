ברלין ( מיוחד ל"הארץ " ) . הנס - כריסטיאן שטרובלה , אחד משלושת החברים 
בגוף ההנהגה של מפלגת הירוקים , שדיבר בזכות התקפות הטילים על ישראל , 
הודיע אתמול על התפטרותו מתפקידו , עקב הביקורת החריפה שהוטחה נגדו בישראל 
ובגרמניה . שטרובלה תיקן בינתיים את דבריו ואמר שהוא מגנה את ההתקפות וסבור 
שלישראל זכות להפעיל כוח כדי להגן על עצמה . אבל הביקורת בתוך מפלגת הירוקים 
ובחוגי השמאל בכלל היתה כה חזקה , שלפעיל הקיצוני לא היתה ברירה אלא להתפטר . 
בד בבד , החליטה משלחת הירוקים המבקרת בישראל , שליה נמנה גם שטרובלה , 
להפסיק את המסע ולשוב לגרמניה . המפלגה המזרח - גרמנית " ברית 09 וירוקים " , 
המיוצגת בבונדסטאג ( בניגוד לירוקים המערב - גרמניים , שאין להם ייצוג 
בבית הנבחרים ) , פרסמה הצהרה חריפה בגנות ההערות האנטי - ישראליות של 
שטרובלה . אחד הפעילים המרכזיים של המפלגה , קונראד וייס , שביקר באחרונה 
בארץ , פרסם פרוטוקול של ישיבת הפרלמנט המזרח - גרמני ( שפוזר בינתיים ) 
מאפריל אשתקד . בישיבה זו הועלו שאלתות של וייס וחבריו בעניין המעורבות 
המזרח - גרמנית באספקת גזים רעילים לעיראק ובאימון מומחים עיראקיים בשימוש 
בנשק כימי . וייס ציין שהוא לא קיבל מן הממשלה דאז תשובה של ממש על המעורבות 
המזרח - גרמנית , וכי הפרטים המלאים על הסיוע לעיראק בתחום הנשק הכימי נגנזו 
בידי הקומוניסטים ולא נחשפו עד היום . 
