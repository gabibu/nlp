אוהליהן של 53 המשפחות ממאהל חסרי הדיור בגן - יהונתן שבפתח תקוה , נשרפו 
על תכולתם בשרפה שפרצה במאהל שלשום אחר הצהרים , עקב קצר חשמלי . שני הורים 
קשישים , שבאו לבקר את בנם במאהל , נפגעו קל משאיפת עשן ומהלם , והועברו 
על ידי מד"א פתח תקוה לבית החולים השרון , ושוחררו לאחר קבלת טיפול . פרט 
להם לא היו נפגעים בנפש . מאז פרוץ מלחמת המפרץ שוהות משפחות מהמאהל בקן 
" השומר הצעיר " , הסמוך לאוהלים . בעקבות פנייתו של ראש עיריית פתח תקוה , 
גיורא לב , אל שר השיכון , אריאל שרון , הוא הורה לחברת עמידר להקצות 
מידית 04 קרוואנים למשפחות . עיריית פתח תקוה התארגנה במהירות על מנת לספק 
לתושבים פתרונות חלופיים . " תוך שעות אחדות פתחנו את סניף המשביר לצרכן 
וכל משפחה קיבלה ביגוד בשווי 005 שקלים " , אמר לב . בנוסף , קיבל כל אחד 
מתושבי המאהל חליפת אימונית ומעיל דובון . עוד סיפקה העירייה לחסרי הדיור 
מיטות , מזרנים , שמיכות , ומצעים , וכן ארוחות חמות . לילדים חולקו 
ילקוטים ומחברות . סיוע העירייה לחסרי הדיור מסתכם , לדברי ראש העירייה , 
בכ051 אלף שקלים . אהרון בן דוד , נציג חסרי הדיור , סיפר : " בשעה 
שלוש בערך הייתי באוהל שלי . פתאום שמעתי צעקות : שרפה ! שרפה ! יצאתי 
החוצה עם מטפה וראיתי אוהל אחד בוער . פרצתי פנימה והתחלתי לכבות את האש , 
אבל הלהבות התפשטו במהירות . כל האוהלים , שהיו עשויים יוטה ומכוסים בניילון 
להגנה מפני הגשם , עלו באש " . " שלחתי אנשים להזעיק מכבי אש , וצעקתי 
לפנות את יושבי האוהלים והילדים שהיו במקום , העברנו אותם למדרכה ממול . 
פרצתי לאוהלים על מנת להוציא את בלוני הגז . פתאום זה התחיל להתפוצץ . 
חלקם התבקעו והתעופפו באוויר . בחלקם הצלחתי לנתק את החוטים " . עשן שחור 
סמיך היתמר מעל שורות האוהלים , והתפוצצויות של בלוני גז נשמעו בכל האזור . 
תוך עשר דקות התכלה כל המאהל . כוחות מתגוברים של כיבוי אש , משטרה ומגן 
דוד אדום הגיעו למקום , אולם לא יכלו להציל את המאהל . הקצר החשמלי במאהל 
נגרם באחד מכבלי החשמל שמתחו חסרי הדיור אל האוהלים , על מנת שיוכלו להשתמש 
במכשירי החשמל שברשותם . הרכוש שנשרף לא היה מבוטח , וחסרי הדיור לא יפוצו 
על ידי העירייה . חסרי הדיור ביקשו כי שלטונות מס רכוש יסייעו להם , כשם 
שהם מסייעים לנפגעי הטילים , ואף קראו לגופים פרטיים לסייע להם בתרומות 
על מנת לשקם את המשפחות במהירות האפשרית . העירייה הציעה לשכן את המשפחות 
בבתי מלון אחדים ובקיבוצי הסביבה , אולם הן סירבו מחשש שהדבר יפגע במאבקם 
ויזרע פילוג בשורותיהם . 
