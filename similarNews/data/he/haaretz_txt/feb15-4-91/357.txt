עכשיו יש ארבעה צדדים למלחמה במפרץ . הצד הראשון הוא סדאם חוסיין . שחקן 
פוקר , שמחזיק את קלפיו צמוד לחזה ומפתיע במהלכיו . סדאם הראה שהוא מסוגל , 
לבדו , לעמוד במשך חודש מול הכוח המקובץ של כל העולם המערבי . עכשיו הוא 
רוצה לצאת מן המשחק . לשמור על מה שניתן לשמור , ובעיקר על הכבוד . התנאים 
שהעמיד , כביכול , אינם אלא קלפים למיקוח . הצד השני הוא גורג בוש . גם 
הוא איש הכוח , לא פחות מאשר סדאם , אם כי בצורה מערבית ואלגנטית . מטרתו 
האמיתית אינה גירוש העיראקים מכוויית , אלא השמדת סדאם ומשטרו . מאבק אישי , 
בנוסח המערב הפרוע . השריף נגד הפושע . כך מנצחים בבחירות באמריקה . הצד 
השלישי הוא מיכאל גורבאצוב , תפקידו מסובך יותר . בראשית המלחמה נהגה בריה"ם 
כמו כלב - בית רעב , המכשכש בזנב ומבקש מהאדון האמריקאי לזרוק לו נתח - 
בשר . זה הרגיז רבים בצמרת מוסקווה . אולי העיפו בגלל זה את שוורדנאדזה . 
עכשיו מחזירה לעצמה מוסקווה את כבודה ומופיעה כגורם עצמאי , ראש של מחנה 
בסכסוך . קפמאבינאבל יש להתנהגות הסובייטית גם סיבות עמוקות יותר . בריה"ם 
היא על עברי פי פחת . המשק מתמוטט , המדינה מתפרקת . סכנות נוראות מאיימות 
עליה מבפנים , מלחמת אזרחים בין עממים בעלי נשק גרעיני , רעב , דיקטטורה 
ניאו - סטאליניסטית . כדי למנוע סכנות אלה היא זקוקה נואשות לזרם אדיר של 
כספים מערביים . כספים אלה זורמים עכשיו למפרץ ונקברים בחולות . הרבה עשרות 
מיליארדים , מיטב הכסף של אירופה , יפאן וארה"ב . המשאבים של כל העולם 
מושקעים עכשיו במלחמה שהיא בעיני הסובייטים מטופשת , מטורפת , מיותרת לחלוטין . 
את הבעיה של דיקטטור קטן בבגדד היה אפשר לפתור , לדעת מוסקווה , באמצעים 
הרבה יותר קטנים . אמברגו מתמשך . פעולות - סתר . אולי כמה הפצצות נקודתיות . 
הסובייטים , בניגוד לאמריקאים , חושבים גם על העתיד . אם יושמד סדאם , 
מה ומי יבוא במקומו ? אין בעיראק כוח חלופי מן המוכן . הקריאה הגלויה 
של בוש להפיכה צבאית נגד סדאם יכולה להוליד , לכל היותר , קבוצה של גנרלים 
שייראו בעיני עמם כבוגדים וכמשרתי האויב . % 06 מתושבי עיראק הם שיעים . 
% 02 הם כורדים , הרוצים בכלל לפרוש מעיראק . רק % 02 הנותרים הם ערבים - 
סונים , כמו סדאם עצמו . החלופה הסבירה היחידה למשטר הנוכחי היא מהפכה 
איסלמית - שיעית , שתהיה כפופה לאיראן . בריה"ם ש05 מיליון מאזרחיה הם 
מוסלמים , חרדה מפני אפשרות זו . כבר עכשיו יש תסיסה דתית מסוכנת ברפובליקות 
המוסלמיות שלה . היכן מקומנו במשוואה זו ? אנחנו הצלע הרביעית . עלינו 
לכלכל את מעשינו בהתאם לאינטרס הריבוני שלנו . צמרת המדינה , ועמה התקשורת 
וכל המפלגות מימין ומשמאל , מקבלת כדבר מובן - מאליו שמקומנו עם האמריקאים . 
כאילו לא היינו כלל צד עצמאי . אני מציע לחשוב על כך שנית . בעקבות תבוסתו 
של סדאם עלולה לקום עיראק שתהווה חוליה מקשרת בין איראן לסוריה , תחת דגל 
אנטי - ישראלי קיצוני . החזית המזרחית , המהלכת עלינו אימים בדמיוננו , 
עלולה לקום במציאות . זהו מרשם למלחמה הבאה , שבה יהיה בידי המחנה המאוחד 
של איראן , עיראק , סוריה וירדן כל הנשק שסדאם לא הספיק לפתחו . האינטרס 
האמיתי של ישראל אומר , שכדאי לסיים את המלחמה עכשיו , לפני שייפלו קורבנות 
נוספים בישראל , בצבא האמריקאי וגם בעיראק . אל לנו להתעלם מהם לא רק מטעמים 
הומניטריים , אלא גם מטעמים פוליטיים מוצקים . ברור שסדאם חוסיין מוכן עכשיו 
לצאת מכוויית , ולמעשה ללא תנאי . מכונת המלחמה שלו הרוסה . אם יישאר 
על כנו , יהיה כמו עבד - אל - נאצר אחרי ששת - הימים , חלש וקצוץ - כנפיים . 
הוא ימשיך לחצוץ בין איראן לסוריה ( שאותן הוא שונא במידה שווה ) וימנע 
חזית מזרחית . תהיה לנו הזדמנות טובה לשאת ולתת על שלום עם הפלשתינאים ועם 
שאר שכנינו אם נרצה בכך . ואילו המשך המלחמה עלול להביא עלינו אסונות , 
ובראשם התפרצות של הר - געש לאומני - איסלמי , אשר ישנה את פני המרחב סביבנו . 
כך אומר ההיגיון . ייתכן שהרגש אומר משהו אחר . אני מציע שלא להקשיב לו . 
