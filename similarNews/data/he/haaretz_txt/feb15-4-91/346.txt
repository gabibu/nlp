חודש וחצי אחרי פרסום דו"ח מבקרת המדינה , החסר תקדים בחומרתו , על ניהול 
משק המים מתרחש זעזוע ראשון בממסד החקלאי . מאיר בן מאיר , שהיה בשנות 
ה07 נציב המים במשך ארבע שנים ואחר כך מנכ"ל משרד החקלאות במשך שמונה שנים , 
מתפטר מתפקידו הנוכחי כראש מנהל המחקר החקלאי ופורש משירות המדינה . הוא 
חוזר למשק הכותנה והמטעים , בן 05 הדונם , שהוא מעבד ( עם בני משפחה אחרים ) 
ליד יוקנעם . בן מאיר הוא האחרון שהיה אפשר להעלות על הדעת כי יסיק מסקנות 
מהדו"ח החריף של פרוף מרים בן פורת . הביקורת שלה על מחדלי הניהול של משק 
המים כגורמים להידלדלות מקורות המים מתייחסת אמנם לתקופה ארוכה של 52 שנים , 
אך עיקרה מכוון לנציב המים הנוכחי , צמח ישי . לדבריה , אחראי ישי להחרפה 
נוספת במצב בכך שהקצה לחקלאים מכסות מים מעל לכמות הזמינה ובניגוד לאזהרות 
של הידרולוגים וגורמים מקצועיים . הוא נחשב לאבי התוכנית העוסקת בחקלאות 
עתידית , המבוססת על מים מעטים ועל הכנסה גבוהה לדונם . רק לפני חודש , 
זמן קצר אחרי פרסום הדו"ח , מינה אותו שר החקלאות לעמוד בראש צוות שיעסוק 
בנושא . לדבריו , החליט לפרוש לא רק משום שנפגע מדו"ח המבקרת , אלא מפני 
שהביקורת יצרה , לדבריו , מצב שבו הטיפול בחקלאות בכלל ובמשאבי המים בפרט 
מתבצע מאז פרסום הדו"ח תחת לחץ ציבורי , הגובל בפאניקה . הוא מצביע על פרקי 
הדו"ח המתריעים על הסכנה הצפויה למאגרי המים בגלל ניהול כושל של משק המים , 
שהעדיף במשך 52 שנים את האינטרס של החקלאים על פני צרכיו של המשק ועל התחזיות 
הקודרות של הדו"ח , שלפיהן הירידה המהירה בהיקף העתודות מאיימת על איכות 
מי השתייה בארץ ואומר : " במצב זה אי אפשר לגדל תפוחי עץ , ולא ניתן לתכנן 
מאומה " . לדבריו , בגלל המשקל המוסדי והאישי של המבקרת מופעל על מערכת 
קבלת ההחלטות במשרד החקלאות לחץ כבד , שאינו מאפשר לה לפעול . הדו"ח חוטא 
למטרתו , הוא אומר , כי אין הוא מציין שהערכת פוטנציאל המים של ישראל , 
המופיעה בו , מתבססת על שתי תקופות אחת בשלהי שנות ה05 ואחת בשנות ה07 
אך מתעלמת משלוש שנות הבצורת הרצופות שפקדו עתה את משק המים . אילו היתה 
המבקרת מתייחסת לשחינות שאיפיינה את שלוש העונות האחרונות , היה עליה לנסח 
את הבעיה בצורה שונה לגמרי . לדבריו , יש בדו"ח הצגה לא נכונה של מצוקת 
המים , דבר המזמין עריפת ראשים . נציב המים הנוכחי , הוא טוען , הצליח 
למנוע מצב שמפלס הכינרת והמפלס של מאגר ההר התת - קרקעי ירדו לקו שנקבע כאדום , 
או למטה ממנו . קפמאבינבן מאיר משתתף בצוות מומחים , המכין לממשלה תוכנית 
מתאר לפרישת מיליון התושבים שיתווספו למדינה בעקבות העלייה . הדו"ח הוא 
אומר , עושה עוול לתוכנית פיזור האוכלוסייה . לדבריו , קיים ניגוד בסיסי 
בין צורכי ההתיישבות לבין משאבי המים המוגבלים . אלה שני קטבים , הוא אומר : 
האחד מחייב הפניית מתיישבים לגולן ולנגב , תוך כדי הקצאת עתודות מים הולמות , 
והאחר מתריע שיש לקצץ בצורה ניכרת בהיקף השאיבה ממקורות המים והמאגרים בשל 
הגירעון ההידרולוגי , המסתכם ב2 מיליארדי מ"ק מים . גם על שר החקלאות , 
רפאל איתן , הוא מתרעם . לדבריו , השר מניח למשרד האוצר לנהל את החקלאות 
במקומו . משרד החקלאות הפקיד את עצמאותו בידי אנשי אגף התקציבים בכל הקשור 
למחירי המים ולפיצוי החקלאים על הקיצוץ הגדול במכסות המים . המשרד לא יוזם 
מאומה בעניין משק המים , אלא שרוי במעין מגננה ועוסק בתגובות . בעקבות 
פנייתו של איתן הגיש בן מאיר הצעה למשרד החקלאות , הסותרת לחלוטין את המגמה 
לקצץ השנה במכסות המים בשיעור חסר תקדים של % 06 . הוא קובע , שיש לאפשר 
למגזר החקלאי לשאוב מים בכמות הגדולה ב002 מיליון מ"ק מהכמות שמציעים הידרולוגים 
ואנשי האוצר למשך שנה אחת . הוא מציע להפחית , החל בשנה הבאה , את כמות 
המים המתוקים והשפירים העומדים לרשות המגדלים , באותה כמות של 002 מיליון 
מ"ק , ולהעמידה על 045 מיליון מ"ק . הצעתו נדחתה . " אני מסכים שאין 
צורך לפצות את החקלאים על קיצוץ במכסות המים בשיעור של % 5%01 " , הוא אומר , 
" אבל כמדברים על קיצוץ של עשרות אחוזים בשנה אחת , איך נוכל לבצע את 
ההסבה שמשרד החקלאות שואף אליה ? החקלאות שרויה במשבר הפיננסי החמור בתולדותיה , 
ופקידי האוצר , שאין להם מושג מהמתרחש במשקים , אומרים למגדלים לכו לבנק 
דיסקונט להשיג שם את הכסף . בשנה שבה החקלאים נפגעים מבצורת , הגוררת קיצוץ 
חד במכסות המים ועקירת מטעים וגידולי שדה בשטח של עשרות אלפי דונם , מה 
שמעסיק את האוצר זה העלאת מחיר המים . ראשי משרד החקלאות לא פוצים פה , 
ומניחים למשרד האוצר לנהל בעצמו את ענייני המים " . חקלאות מודרנית מתבססת 
על ענפים מייצאים , הוא טוען , ואחת ממדינות היעד החשובות ליצוא החקלאי 
הטרי מישראל היא ארה"ב . " המתחרים שלנו הם המגדלים בארה"ב " , אומר בן 
מאיר . לדבריו , שם קיים חוק מים המושתת על אחת משתי החלופות , לפי הזולה 
שבהן : עלות המים , או כושר התשלום של החקלאי . התשלום הממוצע שחקלאי 
אמריקאי מחויב בו למ"ק מים לא עולה על סנט וחצי , ואילו בישראל החקלאי משלם 
7181 סנט למ"ק . כלומר , יותר מפי 01 . " איך נוכל , בתנאים גרועים 
אלה , לבצע את ההסבה הגדולה של החקלאות ? ועוד מעט נצטרך להתמודד עם החקלאי 
האמריקאי לא בארצו , אלא כאן " . קפמאבינהוא מאשים את משרד החקלאות בהתאמה 
לדעתם של אנשי אגף התקציבים באוצר , הדוחפים להסרת התכנון בחקלאות . ההסכמים 
של ישראל עם גאט"ט ועם ארה"ב ( הסכם הסחר החופשי ) קובעים , שבענפים שאינם 
בתכנון רשאים האמריקאים והאירופאים לייצא לישראל מוצרים חקלאיים באופן חופשי . 
בהתחשב בעובדה שחקלאי ארה"ב נהנים מסבסוד של % 58 ומחיר המים שם נמוך , 
צפויה , לדבריו , הצפה של שוקי ישראל בתוצרת אמריקאית ואירופית , תוך 
כדי פגיעה קשה במגזר החקלאי . " אנשי האוצר חותרים להסרת חומות המגן מהחקלאות 
ולחשיפתה לתחרות של מדינות אחרות , ושר החקלאות שבוי בידיהם " , הוא אומר . 
כדי להגיע לחקלאות שתצרוך פחות מים ותמורת היצוא שלה תהיה גבוהה יותר , 
כך שתוכל להתחרות על המדף עם התוצרת האמריקאית , נחוץ מחקר חקלאי אינטנסיווי , 
טוען בן מאיר . אבל באוצר נאמר לו , שתקציבי המחקר החקלאי צפויים לקיצוץ 
ניכר , וחקלאים שירצו בהמשך המחקר בענפים מסוימים יצטרכו לממן אותו בעצמם 
או באמצעות קרנות של הארגונים החקלאיים . בימים אלה כבר פוטרה קבוצה ראשונה 
של 52 עובדים במנהל המחקר החקלאי שבבית דגן . " רפול ואני אולי מאותו הכפר , 
אבל אני חש כמי שנכנס למיטה חולה וזקוק בדחיפות לצאת ממנה " , אומר בן מאיר . 
במשרד החקלאות מעדיפים שלא להתייחס לקטרוגיו של בן מאיר . התפטרותו , אגב , 
התקבלה על ידי השר איתן בו במקום . ביומיים האחרונים יזם איתן את השלב 
המעשי של הדיונים לקיצוץ במכסות המים לחקלאות , תוך כדי איום שהקיצוץ יעבור 
את 06 האחוזים ויגיע ל%08 אם לא יאושר תקציב של 002 מיליון ש"ח לפיתוח מקורות 
המים . כעת מעסיקה את לשכתו התסיסה של החקלאים לנוכח האי - בהירות ביחס 
לתשלום הפיצוי בגין הקיצוץ הדרסטי . התוכנית לחקלאות בשנות ה000 , 2 תחכה 
כנראה . 
