דובר צה"ל התבקש להגיב לשתיים מהטענות שעלו בכתבה : אי - התאמתן של מסיכות 
הגז למבנה הפנים המשתנה של התושבים , וההתעלמות מהמחקרים על החדר האטום , 
שנעשו לפני יותר מעשור , שהביאה לאיחור רב בהחלטה על אופי המחסה הרצוי 
לאזרחים . " המבחן של מסיכת הגז הוא ביכולת האטימה שלה , ולא בגודל הספציפי 
ומידת התאמתו למבנה הפנים . בצבא יש ארבעה גדלים של המסיכה , שנקבעו על 
פי הצרכים המבצעיים לתפקוד , לתנועה ולפעילות קרבית . דרישות אלו שונות 
מאלו המוטלות על האזרח . " עוד לפני הפלישה לכוויית הוחל בצה"ל בפרויקט 
מקלוט שנות ה0002 , שתכליתו לבדוק את ההתגוננות האזרחית על רקע האיומים 
הצפויים בעשורים הבאים , ובמיוחד זמן ההתראה הקצר והאיום הלא - קונוונציונלי . 
המלצת מערכת הביטחון על התגוננות בחדר האטום מבוססת על חקר ביצועים מפורט , 
שבחן חלופות מספר כאשר הקריטריונים המרכזיים הם נגישות המיגון ומספר הנפגעים 
הצפוי . בין היתר , נבדקו נתונים על פגיעות טילים עיראקיים בטהרן . לאחר 
המטח השלישי נבדקה ההחלטה מחדש , ועל פי ניתוח הפגיעות בארץ הוחלט להמשיך 
ולהמליץ על החדר האטום " . 
