האירופי המשותף ידונו מחר בסיוע בסך 533 מיליון דולר לישראל ולפלשתינאים 
בשטחים הכבושים , כפיצוי על הנזקים הכלכליים שנגרמו בשל המלחמה במפרץ . 
בהודעה שפרסמה שלשום ועדת הניהול של השוק האירופי , נאמר כי היא ממליצה 
על הלוואות לישראל ומענקים לפלשתינאים . השרים ידונו בפרטי הסיוע בפגישה 
שיקיימו בבריסל , שבה תהיה להם הזדמנות ראשונה לתכנן את האסטרטגיה של השוק 
האירופי במזרח - התיכון עם הפסקת האש במפרץ . 21 המדינות החברות בשוק האירופי 
החליטו לפעול למען גישה גלובאלית , שתעסוק בנושאים פוליטיים וביטחוניים 
וכן בשיתוף פעולה כלכלי . שר החוץ הצרפתי , רולאן דימא , אמר כי ישראל 
תקבל 002 מיליון דולר , והפלשתינאים יקבלו 531 מיליון דולר . הנציבות של 
השוק האירופי מסרה כי ההלוואות לישראל , שתנאיהן עדיין לא גובשו , נועדו 
לסייע למאזן התשלומים . הסיוע לפלשתינאים יוזרם באמצעות בנקים וקואופרטיווים 
חקלאיים פלשתיניים , כדי לשפר את התנאים הסוציאליים והכלכליים . נציבות 
השוק ציינה כי המלחמה במפרץ פגעה בכלכלה הישראלית בייצוא ובתיירות . בשטחים 
הכבושים , החריפו הבעיות הכלכליות כתוצאה מן העוצר , שפגע בהכנסות של התושבים , 
וכן כתוצאה מהקטנתן של העברות המשכורות של פועלים פלשתיניים בארצות חוץ . 
