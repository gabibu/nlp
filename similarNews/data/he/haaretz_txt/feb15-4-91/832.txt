, מחבל מארגון החיזבאללה נהרג אתמול לפנות בוקר בהיתקלות עם חיילי צה"ל 
בגזרה המזרחית של אזור הביטחון . דובר מטעם החיזבאללה מסר כי המחבל , חסן 
שאיידו , נפגע מאש חיילי צה"ל , זמן קצר לאחר שאנשיו הפגיזו מטרות באזור 
הביטחון . ארגון החיזבאללה לקח על עצמו את האחריות להנחת שני מטעני צד באזור 
הביטחון בדרום לבנון . אש מנשק קל נורתה אתמול לעבר מוצב של צבא דרום לבנון 
באזור הביטחון בדרום לבנון , לא היו נפגעים ולא נגרם כל נזק . אנשי המוצב 
השיבו באש לעבר מקורות הירי . גורמים צבאיים מסרו כי האש נורתה מהגזרה המזרחית 
של אזור הביטחון . דובר מטעם אש"ף , מסר כי ספינת דבור של חיל הים ירתה 
לעבר מחנה הפליטים ראשידייה . במקום השתררה בהלה גדולה . בשבועות האחרונים 
יש ניסיונות חוזרים ונשנים של מחבלים לתקוף מוצבי צד"ל , וכן לבצע פיגועים 
באזור הביטחון . בצה"ל מעריכים כי ניסיונות אלה יימשכו כל עוד תימשך מלחמת 
המפרץ . 
