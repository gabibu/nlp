צמרת משרד המשפטים דנה אתמול עם משלחת של משפטנים מגרמניה , בראשות התובע 
הכללי של מדינת אסן ונשיא ביהמ"ש העליון של אסן , על הגשת תביעות משפטיות 
נגד חברות ואנשים בגרמניה שסייעו בהכנת טילי הסקאד לתעשיית הלוחמה הכימית 
בעיראק . אנשי משרד המשפטים , פרקליטת המדינה דורית בייניש ומנכ"ל המשרד 
חיים קלוגמן , הביעו את נכונותם לסייע לאנשי התביעה הגרמנים במתן מידע , 
במגמה להעמיד לדין את אותם אנשים שעמדו בראש החברות הגרמניות שסייעו לעיראק , 
ובמקביל לפעול למניעת פעילות של חברות גרמניות בעיראק בעתיד . בפגישה נסקרו 
השאלות המשפטיות העולות מתביעה זו והודגשו הקשיים שבהם נתקלת התביעה הכללית 
של מדינת אסן , בהגשת כתבי אישום נגד העבריינים הגרמנים שסייעו לעיראק בניגוד 
לחוק . 
