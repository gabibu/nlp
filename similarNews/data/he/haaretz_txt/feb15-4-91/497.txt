מוות " , והוציא מתחת לידיו יצירה רעה . אחר הצהיר שהוא סתם פוחד , והמשיך 
ליצור כמנהגו . השלישי לא הצהיר , שמר את פחדיו לעצמו כמנהגו , ועירב 
בדייקנות את מועקותיו הקבועות עם אלו החדשות . אמנים , שמטבע דרכם הם פעלתנים 
לא תמיד בקשר להתרחשויות בסביבה המציאותית הפכו לפתע ל"סייסמוגרף ארקלי " 
למצב הרוח . אנחנו עם שאינו יודע פסיוויות . ברחוב חוגגת היצירתיות על מאה 
הס"ם הרבועים של קופסת הערכה , שהפכה למעין " תרפים " שהוצמדו לכל אדם . 
כאותו אדם קדמון , הנועץ חצים בדמות המגינה עליו , התחיל העם בקישוט הערכות . 
איני מדברת על יצרנים זריזים שהתחילו משווקים תיקים מיוחדים שהם עטיפות 
אלגנטיות . האדם ה"יצירתי " לא חיכה ליצרנים אלה ועטף את " ערכתו " בשלל 
צבעים , צורות , קולזים והדבקות . הכל כדי להוכיח שהומור הוא חלק מהמשחק . 
מוזיאון רמת - גן לאמנות ישראלית דחה בינתיים את תערוכת " אלימה הדפסים " . 
התערוכות האחרות של הדר מאור וגדי דגון ממשיכות להתקיים . מיקומו של המוזיאון 
ברמת - גן , שספגה שני מטחי טילים , הביא לסגירתו במשך חודש והפנה את פעילותו 
לאפיק של סיוע וטיפול בילדי המפונים , ששהו במלון כפר המכביה ובמלון סיני 
בת"א . האמן אורי וקשטיין , המלמד אמנות לצעירים , ועמו צוות המוזיאון , 
ערכו ארבע פגישות עם הילדים . מן הרישומים הראשוניים הם ניסו לכוון את 
הילדים להעברה מבוקרת יותר של הציורים על דיקטים ( שנתרמו ע"י קלת - אפיקים ) 
. ציוריהם של 81 מהילדים מוצגים בתערוכה במוזיאון בתקופה הקרובה . בדיקה 
והערכה של החוויות והמערך הנפשי , הבאים לידי ביטוי בציורים , תיעשה מאוחר 
יותר בספר שמתכוון המוזיאון להוציא . קשה לראות בתערוכה הבדל בין ילדים 
שציירו תמיד ובין אלה שהחלו לצייר עכשיו . לילדים שנתפסו בשמחה לפעילות 
היצירתית הזאת , הובטח המשך פעילות במוזיאון במשך שנת הלימודים הקרובה . 
זה מותנה , כמובן , באיתור תקציבים . מגיע להם . אם לא בגלל פגיעת הטילים , 
אז לפחות בשל העובדה שהם כבר אלה ש"הציגו במוזיאון " . 
