פסטיבל ברלין הנערך בימים אלה , הוא השני אחרי נפילת החומה . אם בשנה שעברה 
ניכרה בברלין ההתרגשות העצומה של היסטוריה בהתהוותה , השנה זהו פסטיבל בעיצומה 
של מלחמה שגם גרמניה מעורבת בה איכשהו . ברלין חותרת למעמד בירתה התרבותית 
של אירופה , והיא נמצאת בצומת סימבולי בין מזרח לא שקט , למערב שעדיין 
מתבונן במזרח בחשדנות . פסטיבל ברלין קשור מאוד לקורות אירופה אחרי מלחמת 
העולם השנייה . הוא נוסד ב1591 , ואחת ממטרותיו היתה להוכיח שברלין וגרמניה 
החצויות מוכנות לחזור ולתפוס את מקומם היאה בתרבות . משום כך זכה הפסטיבל 
לכיסוי נרחב מהרגע הראשון , ואפילו לתמיכה של משרד החוץ האמריקאי . פסטיבל 
ונציה החל לפעול ב2391 , והופסק לכמה שנים בזמן המלחמה . פסטיבל קאן פועל 
באופן כמעט סדיר החל מ6491 . אבל הקולנוע האיטלקי והצרפתי פרחו אחרי המלחמה , 
ואילו פסטיבל ברלין נאלץ בשנותיו הראשונות להתמודד עם העובדה שעד אמצע שנות 
הששים כמעט שלא היה קולנוע גרמני ששווה לצפות בו . הדעה הרווחת היתה שהקולנוע 
הגרמני ידע תקופת פריחה בשנות העשרים , בעידן הקולנוע האקספרסיוניסטי של 
לאנג , מורנאו וכל השאר , ומאז זהו סיפור ארוך ומדכא של דעיכה מתמדת . 
בזמן המלחמה ואחריה נוצרו בגרמניה בעיקר מוצרים בידוריים שניסו , ללא הצלחה , 
לחקות את הקולנוע ההוליוודי הקלסי : סרטים מוסיקליים , קומדיות מטורפות , 
סרטי מתח ועוד . רק מספר מועט ביותר של סרטים גרמניים זכו בפרסים במהלך 
כל תולדותיו של פסטיבל ברלין . גם כאשר פרץ לזירה הקולנוע הגרמני הצעיר , 
באמצע שנות הששים , כמעט שלא נמצא זכר לסרטים גרמניים ברשימת הזוכים . 
רק ב9791 הוענק , לראשונה , " דוב הזהב " ל"דוד " של פטר ליליינטל . 
הסרט עוסק בנושא יהודי , אך הוא היה בעל חשיבות מועטה בתולדות הקולנוע 
הגרמני . כאשר נזכרה ברלין בפאסבינדר , היה זה סמוך לסוף הקריירה שלו . 
הוא קיבל את " דוב הזהב " עבור אחד מסרטיו הבעייתיים ביותר : " געגועים 
של ורוניקה פיס " . וים וינדרס והרצוג לא זכו בפרס בברלין . ייתכן שזה נובע 
מהיחס האמביוולנטי שיש לגרמניה כלפי הקולנוע של עצמה , או מרצונם של המארגנים 
שלא להפוך את הפסטיבל שלהם לגרמני מדי , אלא לכל - אירופי . בשנה שעברה 
היה ברור שלבחירה תהיה משמעות סימבולית . השופטים חילקו את " דוב הזהב " 
בין " ציפורים על חוט " של גירי מנזל הצכי , שנוצר ב8691 ונגנז , ו"תיבת 
הנגינה " האמריקאי של קוסטה גאווראס , שעוסק בפשעי הנאצים . ברלין העדיפה 
להעניק את סרטו של גאווראס על סרטו הגרמני של מיכאל ורהובן , " ילדה רעה " , 
שעוסק אף הוא בחקר העבר הנאצי , והוא מעניין פי כמה מבחינה קולנועית ואופן 
הטיפול בנושא . לוורהובן ניתן פרס הבימוי בלבד . בזמן ביקורו בארץ הוא 
אמר לי שהוא בטוח שאילו היה צוות השופטים מורכב מגרמנים בלבד , אפילו זה 
לא היה ניתן לו . בחמש השנים הראשונות של הפסטיבל נבחר הסרט הזוכה על ידי 
הקהל , ולא על ידי צוות של שופטים . הקהל בחר ב"סינדרלה " של וולט דיסני , 
" שכר האימה " של אנרי זורז קלוזו וגם ב"עכברושים " של רוברט סיודמאק 
( במאי גרמני שהיגר לארצות - הברית בשנות ה04 וביים שם כמה פילם נואר נודעים 
ומוצלחים ) . סרט זה היה אחד הבודדים שתיאר את המציאות העגומה של גרמניה 
באותן שנים . פרס " דוב הזהב " חולק על ידי חבר שופטים לראשונה ב6591 
ל"הזמנה למחול " , שבוים בידי גין קלי והיה מורכב משלושה באלטים נפרדים . 
בפרס השני באותה שנה , " דוב הכסף " , זכה " ריצרד השלישי " של אוליווייה . 
כאשר עוברים על רשימת הסרטים שזכו ב"דוב הזהב " במהלך ארבעים שנותיו של 
הפסטיבל , מגלים מספר מועט של סרטים שנכנסו לקלסיקה של הקולנוע . ב9591 
זכה " הדודנים של קלוד שברול , אחד הסרטים שבישר את " הגל החדש " הצרפתי . 
ב1691 " הלילה " של מיקלאנגלו אנטוניוני , אחד הסרטים החשובים במודרניזם 
הקולנועי של אותן השנים . " אלפאוויל " של זאן - לוק גודאר זכה ב5691 , 
ו"סיפורי קאנטרברי " של פייר - פאולו פזוליני ב2791 . רוב הפרסים ניתנו 
לסרטים שמייצגים מחשבה אמנותית מסורתית ושמרנית למדי : " רק נשימה אחת 
של אושר " של גוהן שלזינגר ב2691 , " מבוי סתום " של פולנסקי ב6691 , 
" הגן של פינצי קונטיני " ב1791 ( יש לפסטיבל ברלין רגישות מובנת לסרטים 
שעוסקים בתקופת השואה ) , ו"עלייתו לצמרת של דודי קרביץ " ב4791 . אבל 
אולי לא צריך לדרוש חלוקת פרסים להעזה אמנותית מאירועים שהם קודם כל עסק 
מסחרי ופרסומאי . פסטיבל ברלין התקיים עד ל7791 בסוף יוני . הוא הקדים 
את פעילותו לפברואר כדי לגנוב את ההצגה מפסטיבל קאן שנערך במאי , וכדי להתקיים 
סמוך לטקס האוסקרים ולזכות בהקרנתם של כמה מהסרטים האמריקאיים היוקרתיים 
של אותה שנה , שמעוניינים בפרסום נוסף בדרך אל האוסקר . השנה יוקרנו בפסטיבל 
גם " לרקוד עם זאבים " , מועמד כמעט ודאי לאוסקר ו"הסנדק מס 3 " . ברשימת 
זוכי העבר מגלים גם קוריוזים בלתי - נמנעים : " סופו של יום " משוודיה , 
" קיץ צחיח " מטורקיה , " שנים מוקדמות " מיוגוסלוויה זכו כולם ב"דוב 
הזהב " . מארגני הפסטיבל , כל פסטיבל , מנסים " להיות בסדר " כמעט עם 
כל מי שרק אפשר . מדי שנה ממציאים פרסים מיוחדים כדי לרצות את כולם . ב9591 
ניתן פרס מיוחד לשחקית - ילדה היילי מילס , והפרס הבין - לאומי ניתן לאקירה 
קוראסאווה . שנה אחת יש פרס לכשרון הצעיר המבטיח ביותר , ובשנייה יש פרס 
מטעם הקתולים ואחר מטעם הפרוטסטנטים , ושניהם מוענקים לסרטים שונים . למי 
יינתן הפרס השנה ? לסרט שמייצג את אחת ממדינות הקואליציה ? סרט שמייצג 
את המדינות הבלתי מזדהות , את העולם השלישי , את מדינות האיסלם או את אחת 
מאותן מדינות שיחסן למלחמה הוא אמביוולנטי ? סרט מעיראק אינו מוקרן שם , 
כך שאת הדילמה הזאת חסכו הפעם לצוות השופטים . ואפילו יש להם סרט מאיראן 
שמתעד את מצוקת העם ממלחמת איראן - עיראק . 
