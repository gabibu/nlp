הכל היו מרוצים עם תום משחק התיקו בין עירוני אשדוד למכבי חיפה . המקומיים 
מהארצית היו גאים בתצוגה הנאה שהפגינו , בתוצאה המכובדת ובהיותם הראשונים 
להכניע את השוער הסובייטי ויקטור צאנוב ; האורחים מחיפה , שנחלצו מפיגור 
12 , הסתפקו בתיקו , שמעניק להם סיכוי מצויין בגומלין , בעיקר בזכות שערי 
החוץ שכבשו ; ויותר מכל שבע נחת הקהל הססגוני , שבמזג אוויר נפלא חזה במשחק 
מהיר , פתוח ורב אירועים . שחקני עירוני שיחקו בהתלהבות רבה . רוח הלחימה 
שהפגינו הקשתה על שחקניה הטכניים של חיפה לפתח את משחקם הרגיל . השוער לוי 
חיון והבלם אורי אלקבץ יצבו את ההגנה . בקישור בלט יואל סוויסה המהיר , 
שיחד עם החלוצים נאור גלילי ובני דמתי הרבו להטריד את הגנת חיפה . מנגד 
הורגש אצל החיפאים חסרונו של הקשר טל בנין ( חולה ) . ברקוביץ , עטר 
ועופר מזרחי לא התעלו , ורק גבעול וחרזי , שהתעורר במחצית השנייה , ניסו 
לתקוף ביעילות . בהגנה המשיך להצטיין בלם נבחרת הנוער , שגיא גונן . מסכת 
השערים נפתחה במחצית השנייה על ידי החיפאים ( 25 ) : אלון חרזי פרץ מימין , 
תוך שהוא חולף על פני שני שחקני אשדוד , מסר לברקוביץ וזה הסיט לעבר איתי 
מרדכי , שבעט פנימה . אשדוד הצליחה להשוות בדקה ה - 66 . בני דמתי הקדים 
בקושי בכדור גובה את השוער צאנוב והסיט את הכדור לעבר השער , המגן אהרוני 
הדף בידו והשופט וולף פסק בעיטת 11 . נאור גלילי בעט היטב לרשת והכניע לראשונה 
את צאנוב . אשדוד לא הרפתה וכעבור שלוש דקות הוכיחה , כי ניתן להכניע את 
צאנוב גם בשער שדה : דמתי הגביה משמאל לעבר יגאל זריהן , וזה נגח לקורה 
ופנימה , 21 . בשלב זה נסוגו המקומיים לשערם וחיפה החלה ללחוץ . בדקה ה - 
57 הציל חיון את שערו מבעיטה של חרזי . כעבור דקתיים הרעיד חרזי את משקוף 
השער בבעיטה אדירה . הלחץ נשא פרי 7 דקות לסיום , כאשר חרזי קיבל כדור 
ברחבה , חלף על פני חיון וגילגל לרשת , 22 . חיון , טלקר , אלקבץ , 
בן - שושן , אמזרי , פולבר , סוויסה , אוואט ( טלשניקוב ) , זריהן , 
גלילי ( שריקי ) , דמתי . צאנוב , אהרוני , גונן , רוזנטל , גבעול , 
אבוקרט , עטר ( יניב כהן ) , ברקוביץ , חרזי , מזרחי ( טרגן ) , 
מרדכי . שפט אריה וולף , 000 , 3 צופים , באשדוד . 
