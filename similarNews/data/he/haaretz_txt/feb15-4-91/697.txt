בתקריות סוף השבוע בגדה נהרג נער פלשתיני מהעיירה יטא שבהר חברון ונפצעו 
שניים מתושבי הכפר קרוות בני זייד , מדרום - מערב לשכם . הנער מיטא שנהרג 
הוא עיזאת באדר אל - הרוש , בן 41 , שנורה בידי חיילים בתקרית של יידוי 
אבנים . מקורות צבאיים אישרו כי חיילים פעלו באזור התקרית , ונבדק הקשר 
בין מותו של הנער ופעילות החיילים . ביום חמישי בלילה נזרק מטען חבלה מאולתר 
לעבר בניין הממשל הצבאי בבית לחם , לא היו נפגעים ולא נגרם כל נזק . שלשום 
בלילה אטם צה"ל בית בחלחול שבהר חברון , בו התגורר חשוד בפעילות חבלנית , 
בהשלכת מטען חבלה ושני בקבוקי תבערה לעבר כלי רכב צבאי שעבר בעיירה . עוד 
הודה החשוד במקרים נוספים של תקיפת כלי רכב . ( ע ) . כוחות הביטחון סגרו 
לשנתיים את משרד העיתונות " אל אימאן " בחברון . המשרד נסגר בצו של אלוף 
פיקוד המרכז , יצחק מרדכי , בגלל פעילות חתרנית עוינת . משרד העיתונות 
מנוהל בידי חאמד אדהמי , שנעצר לפני שלושה חודשים במעצר מנהלי , לתקופה 
של ששה חודשים . זהו משרד העיתונות החמישי שנסגר באחרונה בגדה המערבית . 
עד כה סגרו כוחות הביטחון משרדי עיתונות בגנין , שכם , קלקיליה ובית לחם , 
בגלל פעילות חתרנית עוינת . משטרת ירושלים ערכה שלשום לפנות בוקר מעצרים 
בקרב חשודים בהפרות סדר במזרח ירושלים . בשני הלילות האחרונים נעצרו כ06 
חשודים במעורבות ישירה או עקיפה בהפרות סדר והצתות מכוניות . לדברי מפקד 
מחוז ירושלים , ניצב חיים אלבלדס , אין קשר בין המעצרים אלה לכוננות בה 
נמצאת המשטרה החל משלשום , לרגל יום השנה ה12 להקמת החזית הדמוקרטית לשחרור 
פלשתין . רוב החשודים יובאו היום להארכת מעצרם . חייל צה"ל נפצע קל מיידוי 
אבנים בעזה , והועבר לטיפול בבית חולים " ברזילי " באשקלון . ברצועת 
עזה נמשך העוצר הכללי שחודש שלשום , מחשש להפרות סדר בשל תפילות יום הששי 
במסגדים , והמצב במפרץ . אתמול הוסר העוצר , לצורך הצטיידות , רק במחנה 
הפליטים נוסראת שברצועת עזה . 
