. הרחק משאון המלחמה במפרץ הפרסי , באתר מטווח הטילים של ארה"ב באוקיינוס 
השקט , האיץ טיל מוארך ודק דמוי עיפרון אל עבר החלל החיצון . הטיל נע במהירות 
עצומה במסלול כמעט אנכי , וכאשר יצא מן האטמוספירה החלו החיישנים לקרינה 
תת - אדומה הקבועים בו לתור אחרי ראשו של טיל בליסטי בין - יבשתי , שהחל 
כבר במסלול הגלישה כלפי האדמה במהירות של אלפי ק"ם בשעה . חיישני הטיל המיירט 
ננעלו על פליטת החום מן הטיל הבליסטי , שבלטה לעומת הרקע השחור של החלל 
הקר , ובמרחק של 008 ק"ם מנקודת השיגור פגע הטיל המיירט פגיעה ישירה בראש 
הטיל הבליסטי וריסק אותו למרות שאל ראש הטיל המתקרב נקשרו שני בלונים מתכתיים 
שנועדו ליצור הטעיה . הניסוי הראשון של טיל אריס ( ) הוכתר בהצלחה . 
טילי אריס ראשי תיבות של מערכת יירוט חוץ אטמוספירית נגד טילים במסלול חזרה 
לאטמוספירה הם הטילים האמורים ליירט טילים בליסטיים בין - יבשתיים נמצאים 
בפיתוח מאז 6891 . טילים אלה אמורים לספק לשטחים גדולים הגנה מפני התקפות 
טילים , כשהם פוגעים בראשי הקרבי של הטיל הבליסטי בעת שהוא מתחיל להיכנס 
לאטמוספירה . ומדובר בפגיעה בטילים שמהירותם בעת הכניסה לאטמוספירה 02 
אלף קמ"ש ( לעומת מהירות מרבית של טיל סקאד , שהיא פחות מ000 , 5 קמ"ש ) 
. אריס היא רק אחת מחמש מערכות של טילים נגד טילים בליסטיים המצויות כיום 
בפיתוח . רשימת חמש המערכות האלה איננה כוללת את טילי הפטריוט , שנבנו 
מלכתחילה כטילים נגד מטוסים , והשימוש בהם כטילים ליירוט טילים בליסטיים 
קצרי טווח טוב בעיקר במקרים של צורך בהגנה נקודתית . האריס ניצב בראשו של 
סולם הגנתי נגד טילים האמור לכלול , בסופו של תהליך הפיתוח וההצטיידות , 
את כל חמש מערכות הטילים נגד טילים המפותחות עתה ( ארבע בארה"ב ואחת בישראל ) 
. אריס אמורה ליצור את קו ההגנה הראשון נגד טילים בליסטיים . היא תיירט 
אותם בחלל החיצון בטווחים העולים בהרבה על הטווח של כל מערכת אחרת . זהו 
סוג ההגנה המועדף בעיקר כשמדובר בהגנה מפני ראשי חץ גרעיניים שכן אם אלה 
לא יושמדו הרחק מן השטח המוגן ובגובה רב , לא תהיה לפגיעה בהם משמעות . 
פרויקט אריס החל ב6891 . הקבלן הראשי לייצור המערכת היא חברת לוקהיד . 
המערכת מבוססת על הנחיה ראשונית ממערכות מכ"ם נגד טילים ( כגון אלו המוצבות 
בסמוך לכיפת הקוטב הצפוני ) וממערכת הנחיה עצמאית המצויה בראש הטיל והמיועדת 
לפעול מעל האטמוספירה . מטבע הדברים אין משרד ההגנה האמריקאי מתיר לפרסום 
פרטים נוספים על אודות טילי אריס ואפילו פרסום ההצלחה ביירוט הניסיוני לפני 
שלושה שבועות כלל פסקה אחת בלבד , ותיאור היירוט מבוסס על פרסום ב"ניו - 
יורק טיימס " . בקומה שמתחת לאריס מצויה מערכת הדי ( ) , ראשי תיבות של 
מיירט אנדואטמוספירי גבוה . גם מערכת זו מיועדת ליירוט טילים בליסטיים ארוכי 
טווח , הנעים במהירויות עצומות כשהם חוזרים לאטמוספירה . המערכת , שפיתוחה 
החל ב6891 , מצוידת אף היא במערכת הנחיה עצמאית בראש הטיל המבוססת על חיישנים 
מיוחדים האמורים להבחין בחום הרב הנוצר בעת החיכוך של ראש הטיל הבליסטי כשהוא 
חודר לחלק העליון של האטמוספירה . הדי מיועדת לספק הגנת לשטח שקוטרו כ051 
ק"ם , וגרסה מתקדמת יותר של המערכת , המצויה בתכנון מוקדם , מיועדת לפעול 
מחוץ לאטמוספירה בטווחים של 005 , 1 ק"ם . הניסוי היחיד שעליו דווח עד כה 
של מערכת הדי היה לפני שנה , במטווח הטילים וייט סנדס בניו - מקסיקו . 
ניסוי זה הסתיים מוקדם מהמתוכנן , בשל התפוצצות הראש הקרבי של הטיל , 
אם כי האחראים לפיתוחו טענו שתשע מתוך עשר מטרות הניסוי הושגו . ניסוי נוסף 
מתוכנן בקיץ הקרוב . קומה אחת נמוך יותר מצוי טיל החץ הישראלי שארה"ב נושאת 
ב%08 מהוצאות הפיתוח שלו . החץ מיועד להעניק הגנה אזורית נגד טילים בליסטיים 
לטווח קצר ובינוני ( דוגמת טילי הסקאד או טילי אסאס21 ) , הנעים במהירויות 
נמוכות יחסית ( שלושה עד ששה מאך ) . בעיתונות המערבית נמסר כי טווח היירוט 
של החץ אמור להיות 08 עד 001 ק"ם ומכל מקום הוא מתוכנן ליירוט בתוך האטמוספירה . 
גם בטיל החץ נעשה עד כה ניסוי אחד , וגם ניסוי זה נקטע לפני סיומו כאשר 
היה חשש שהטיל יצא משליטה . החץ אמור להיות טיל גדול יחסית ולנוע במהירויות 
גבוהות במיוחד תוך הנחיה מדויקת , המבוססת ככל הנראה על מכ"ם . שתי מערכות 
נוספות של טילים נגד טילים טרם הגיעו לשלבי ניסוי . מדובר במערכות טאאד 
( ) וארינט ( ) . מערכת טאאד היא מערכת להגנה אזורית בגובה רב , 
שפיתוחה החל רק לפני חמישה חודשים על - ידי שלוש חברות אמריקאיות : מקדונלד 
דאגלס , לוקהיד וספארטה . טילי המערכת מיועדים ליירט טילים בליסטיים לטווח 
קצר ובינוני , בהיותם בגובה של חמישה ק"ם מעל הקרקע . מערכת ארינט ראשי 
תיבות של טכנולוגיית יירוט לטווח מוגדל המפותחת על - ידי חברת מטקסס , 
אמורה להיות מעין " סופר פטריוט " . מערכת ליירוט טילים שתבוסס על מערכת 
הנחיית מכ"ם בראש הטיל ( שלא יכיל חומר נפץ , אלא ישמיד את הטיל הנכנס 
בפגיעה פיסית ) . גם היא אמורה ליירט טילים בליסטיים לטווח קצר ובינוני , 
בגובה חמישה ק"ם , וגם פיתוחה החל ב8891 . עד להשלמת פיתוחן של כל מערכות 
ההגנה האלה נותרה בינתיים רק מערכת הפטריוט כמערכת מבצעית להגנה מפני טילים 
אולם גם מערכת הפטריוט המותאמת ביותר להגנה מפני טילים אינה יכולה לספק 
הגנה אזורית . לכל היותר היא מסוגלת לספק הגנה נקודתית שכן טווח הפעולה 
המעשי שלה בעת יירוט טילים ( להבדיל מיירוט מטוסים ) הוא כמה ק"ם בלבד 
ובמרחק כזה עשויה גם פגיעה בטיל החודר שלא להספיק . הפטריוט שלו זכות 
הבכורה ביירוט טיל בליסטי במלחמה הוא אמנם טיל משוכלל שדיוק ההנחיה שלו 
מדהים , אך הוא נועד לפגוע במטוסים מתמרנים בניסיונות התחמקות , שגובה 
טיסתם אינו מביא אותם מחוץ לאטמוספירה . עצם העובדה שהפטריוט מצליח לפגוע 
טילי הסקאד היא מעלל מעורר הערצה : אחרי הכל , פגיעה של טיל פטריוט בסקאד 
משולה לפגיעה של כדור רובה בכדור רובה אחר כששני הטילים נעים במהירות גבוהה 
הרבה יותר . 
