סדאם חוסיין , הגם שלא התכוון ביודעין לעשות זאת , הביא לכך שמיד עם פרוץ 
מלחמת המפרץ באמצע ינואר , חל צמצום משמעותי בשיעור העולים ארצה . מרבית 
המועמדים לעלייה ששמעו בבתיהם במוסקווה ובלנינגרד דיווחים על הנזקים הרבים 
שגרמו הטילים ועל חלוקת ערכות המגן , החליטו לדחות את מועד יציאתם . מאז 
פרוץ הקרבות ועד לראשית שבוע זה , כלומר במשך כ04 ימים , עלו ארצה כ11 
אלף עולים מבריה"ם ועוד כ004 , 1 עולים מאתיופיה , לעומת 53 אלף עולים 
שעלו בחודש דצמבר , 52 אלף בנובמבר וכ22 אלף באוקטובר . יו"ר הנהלת הסוכנות , 
שמחה דיניץ , אומר כי " לא היה כמעט יום מאז תחילת המלחמה שבו לא הגיעו 
עולים ארצה " . לדבריו , בחודש ינואר נשלחו 84 אלף דרישות מקרובי משפחה 
בארץ ליהודים בבריה"ם ( לעומת כ56 אלף דרישות שנשלחו בחודש דצמבר ) . 
הוא הדגיש שבימים האחרונים חלה עלייה במספר הבקשות לוויזות לישראל , ובשבוע 
האחרון הוגשו בבריה"ם מדי יום כ007 בקשות לוויזות ( לעומת כ002003 בקשות 
בלבד שהוגשו בשלהי חודש ינואר ) . " זה די מבהיל לבוא למדינה שנופלים עליה 
טילים ונהרסים בתים " , אמר לי גרגורי , צעיר ממוסקווה , שפגשתי דקות ספורות 
אחרי שקיבל לידיו את תעודת העולה יחד עם ערכת האב"ך . " היו לי ויכוחים 
קשים עם הורי שנשארו במוסקווה " , אמר גרגורי בחיוך , " הם אמרו לי שאני 
משוגע . אבל בכל זאת החלטתי לבוא משום שאני יודע שישראל היא מדינה חזקה 
עם צבא מצוין . לכל אלה שניסו לשכנע אותי לדחות את עלייתי , אמרתי , מצבי 
בישראל לא יהיה פחות טוב מזה של ארבעה מיליון היהודים האחרים . ברוסיה אמנם 
לא נופלים טילים , אבל אין אוכל ויש אנטישמיות , וזה הרבה יותר מסוכן " . 
קפמאבינעובדי משרד הקליטה מדברים בהתפעלות על התנהגותם של העולים . " ערב 
אחד , אחרי שקבוצת עולים יצאה מהמטוס שהביא אותה מבודפשט , הושמעה אזעקה 
וכולנו נכנסנו ללחץ . אבל דווקא העולים , עודדו אותנו וחיזקו את רוחנו " , 
סיפרה עובדת משרד הקליטה בנמל התעופה . משיחות עם עולים מתקבל הרושם שבעיות 
התעסוקה והדיור מטרידים אותם הרבה יותר מאשר אטימת החדרים ולבישת המסיכות . 
" אינני מתחרטת על החלטתי לבוא דווקא בימים קשים אלה " , אומרת אירנה , 
אישה בשנות החמישים מריגא , שהגיעה בסוף ינואר בלווית בעלה ושני ילדיה , 
" אני יודעת שבעוד כמה ימים או שבועות המלחמה הזו תיגמר , ודווקא העובדה 
שבאתי בזמן נפילת הטילים , החדרים האטומים והבהלה שהיתה בציבור , תעזור 
לי להיקלט מהר . כבר למדתי כמה מלים בעברית " , היא אומרת בחיוך , במבטא 
רוסי כבד , כמו לשים סמרטוט רטוב מתחת לדלת או אפשר להוריד את המסיכות ולצאת 
מהחדרים האטומים " . שמואל בן - צבי , שליח הסוכנות היהודית במוסקווה , 
סיפר בשיחת טלפון מבריה"ם , שכבר בראשית חודש ינואר , עוד בטרם הסתיים 
מועד האולטימטום של בנות - הברית לסדאם חוסיין , חלה האטה ניכרת בקצב היציאה . 
" רבים רצו לדעת כיצד ייפתר המשבר וביקשו לדחות את מועד הטיסה שלהם בכמה 
שבועות . אבל ישנם יהודים שהחליטו לדחות את יציאתם מסיבות אחרות " . " הדיווחים 
על כך שמהנדסים ורופאים נאלצים להסתובב באפס מעשה או לעבוד בתחנות דלק ובניקוי 
רחובות , אינם מדרבנים את האקדמאים ובעלי המקצועות החופשיים לעלות , על 
אף שגם המצב הכלכלי והפוליטי בבריה"ם הוא קשה מאוד " , מסביר גורם עלייה 
בכיר . אורה דוניו , מנהלת האגף לשירותי רווחה במחלקת העלייה של הסוכנות , 
מעריכה שכ02 אחוז מהעולים נזקקים לעזרה סוציאלית . לדבריה , העולים אינם 
יכולים להשתמש בשירותי הרווחה המוקנים לוותיקים , כגון הבטחת הכנסה וחוק 
הסיעוד , משום שהזכות ליהנות מהם מבוססת על משך השהות בארץ . בשל מצוקת 
הדיור הקיימת כיום אין ספק שגם לצמצום " סל הקליטה " הניתן לעולים , 
מ12 אלף שקלים למשפחה בת שלוש נפשות ל31 אלף שקלים בלבד , מעוררת ספקות 
וחששות כבדים בקרב המועמדים לעלייה . יש להניח שהחלטת חבר הנאמנים של הסוכנות 
מן השבוע שעבר להמיר את חלקה של הסוכנות ב"סל הקליטה " של העולים ממענק 
להלוואה , תשפיע על המוטיווציה של היהודים ותכרסם בעלייה . " ההחלטה הזו 
מוטעית מיסודה " , אומרת סגנית שר המדע , ח"ך גאולה כהן , " היא תפגע 
בצורה קשה בעלייה " . היא הציעה לראשי הסוכנות לדחות את ביצוע ההחלטה למשך 
חודשים אחדים , אבל ראשי הסוכנות לא קיבלו את ההצעה . גם שר השיכון , 
אריאל שרון , שר הקליטה , הרב יצחק פרץ , ויו"ר ועדת העלייה של הכנסת , 
ח"ך מיכאל קליינר , מתנגדים בתוקף להחלטה והחליטו לצאת למאבק ציבורי נגדה . 
ראשי הסוכנות דוחים את הביקורת נגדם . יו"ר הנהלת הסוכנות , שמחה דיניץ , 
טוען שלא היה מנוס מנקיטת צעד זה לנוכח ההוצאות הרבות הרובצות על הסוכנות 
המממנת את כל הוצאות הטיסה של העולים לישראל . לדבריו , כבר עתה יש לסוכנות 
גירעון של 311 מיליון דולר . אם יגיעו ארצה מיליון עולים יתפח הגירעון ל3 . 
1 מיליארד דולר . כלפי מבקריו התריס : " אף אחד מהם לא הציע אלטרנטיווה 
להחלטה זו . האם עדיף בעיניכם שנחסל את עליית הנוער , את המחלקה להתיישבות 
או את תוכנית שיקום השכונות ? מחרה - מחזיק אחריו ראש המחלקה להתיישבות , 
יחיאל לקט , " אנחנו , בניגוד לממשלה , איננו יכולים להדפיס כסף ולהטיל 
גזירות על הציבור " . אולם חמור לא פחות הוא החשש שתופעת הנשירה תתחדש . 
מאז תחילת הקרבות במפרץ , גברו הידיעות על כך שארגונים יהודיים מחדשים את 
מאמציהם להחיות את תופעת הנשירה ולסייע ליהודים להגר לארה"ב ולמדינות אחרות 
במערב . הסוכנות היהודית , שנכוותה ברותחין מתופעת הנשירה בעבר , עושה 
עתה כל מאמץ כדי לסכל את ניסיונותיהם של ארגון הסעד היהודי " הייאס " 
וארגון יהודי ששמו " איחוד הוועדות למען יהודי בריה"ם " לנצל את הקשיים 
בארץ כדי לעודד את יהודי בריה"ם להגר לארה"ב . אמנם יו"ר הנהלת הסוכנות הרגיע 
בשבוע שעבר באומרו כי אשתקד לא נוצלה במלואה מכסת אשרות ההגירה שהקציבה ממשלת 
ארה"ב ליהודי בריה"ם , וכי רק 43 אלף מתוך 04 אלף האשרות נוצלו , אבל 
הוא לא הסתיר את דאגתו מכך שארגונים יהודיים מנסים להקים " מאחזים " בבריה"ם 
( ארגון " איחוד הוועדות " כבר פתח משרד במוסקווה וארגון " הייאס " 
מתעתד לפתוח משרד בבירה הסובייטית ) . ארגון " איחוד הוועדות למען יהודי 
בריה"ם " אף גיבש תוכנית לסייע בהגירתם של 052 אלף יהודים שייצאו מבריה"ם 
לארה"ב במקום לישראל . דיניץ שיגר בשבוע שעבר בדחיפות את שליח הסוכנות במוסקווה , 
שמואל בן - צבי , לווינה לפגישה עם אנשי משרד ההגירה של אוסטריה , שבה 
הובטח שאין בכוונת ממשלת אוסטריה לאפשר כבעבר הקמת תחנת מעבר לנושרים על 
אדמתם . אבל אין ספק שהתעוררותם לחיים של ארגונים יהודיים ששואפים לשנות 
את נתיבי יציאתם של היהודים , צריכה לעוררת את תשומת לבם של כל הגורמים 
האחראים על יציאת היהודים מבריה"ם . שכן גם ב1791 , כשהתופעה הזו החלה , 
כש65 נפשות מתוך 31 אלף איש שיצאו מבריה"ם ביקשו להגר לארה"ב במסגרת איחוד 
משפחות , איש לא תיאר לעצמו שנגיע בתוך כמה שנים לממדי נשירה מבהילים של 
5809 אחוז . השאלה הגדולה היא האם עם שוך הקרבות במפרץ יתחדשו גלי העלייה 
כפי שהיו עד חודש דצמבר אשתקד . גורם ממשלתי בכיר האחראי על הטיפול ביציאת 
היהודים מבריה"ם מעריך שבמארס יתחדשו גלי העלייה ושיעור העולים השנה יסתכם 
ב003 אלף נפש . רק כשיסתיים מבצע " סופת המדבר " אפשר יהיה לדעת בוודאות , 
אם הצמצום בממדי העליה בתקופת המלחמה , נבע מאווירת החירום ותחושת החרדה 
של העולים שבדרך , או שהיה זה רק תירוץ לאלה שהחליטו " לעשות חושבים " , 
תוך ציפייה להגדלת מכסות ההגירה לארה"ב . 
