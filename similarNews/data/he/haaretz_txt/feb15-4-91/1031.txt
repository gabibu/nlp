הכנר יצחק פרלמן מגיע היום לסדרת קונצרטים עם הפילהרמונית הישראלית . התזמורת 
שבה לנגן בהיכל התרבות בתפוסה מלאה , וכדי להשלים את התחייבויותיה למנויים 
היא תנגן שני קונצרטים מדי ערב , ב6 וב9 . פרלמן ינגן את הקונצרטו לכינור 
של מנדלסון , ובחלק מן התכניות תבצע התזמורת את הרקוויאם של מוצרט , עם 
סולנים ישראלים ואורחים , ומקהלת רינת , מקהלת האיחוד וזמרי קאמרן , בניצוחו 
של זובין מהטה . ב01 במארס יוצאת התזמורת לסיור בארה"ב . את הקונצרט האחרון , 
עם הפסנתרן דניאל ברנבוים , שהתקיים אחרי שנודע על הפסקת הלוחמה במפרץ 
והפסקת מצב הג"א , פתחה הפילהרמונית אתמול בצהרים בנגינת ההמנון האמריקאי 
ו"התקווה " . התיאטראות שבים להציג באולמות הגדולים , עם הסרת ההגבלות של 
הג"א לגבי כמות הקהל ומיגון חדרים . התיאטרון הקאמרי יקיים בשבת אחרי הצהרים 
את הצגת " עוץ לי גוץ לי " , שהכניסה אליה תהיה חינם . " הבימה " תציג 
באולמה הגדול במוצאי שבת את " מראה מעל הגשר " , כשמחירי הכרטיסים יהיו 
52 ש"ח . בתיאטרון חיפה תתקיים הצגה חגיגית של " הלילה ה - 21 " ואחריה 
תתקיים הצגת ריקודים . נמשכות כסדרן הצגות שתוכננו להתקיים השבוע באולמות 
קטנים ואטומים , אך כל שעות ההצגות הועברו מאחרי הצהיים לשעות הערב הרגילות . 
יחד עם זאת , עשויים האולמות הגדולים של התיאטראות להיות סגורים במשך השבוע , 
עד שאפשר יהיה לחדש את בואו של הקהל המאורגן , דרך ועדי עובדים או סדרות 
המנויים . 
