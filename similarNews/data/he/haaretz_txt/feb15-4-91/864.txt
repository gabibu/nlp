ביום ב הקרוב יתקיים במשכן הכנסת דיון על תאונות דרכים בהשתתפות שרי התחבורה , 
החינוך והמשטרה וראש אכ"א . גם מליאת הכנסת תקדיש לעניין התאונות דיון 
מיוחד , ביום בטיחות בדרכים שיזמה המועצה הלאומית למניעת תאונות . יום הבטיחות 
הפרלמנטרי החגיגי , שהוא בבחינת אירוע טקסי יותר מאשר דיון מעמיק בבעיה , 
נועד לעורר מחדש את תשומת הלב לאחד מגורמי הסיכון היום - יומיים הגדולים 
ביותר , שדומה כי נדחק לקרן זווית עקב מאורעות השעה . ב0991 נרשמו בישראל 
154 , 71 תאונות דרכים עם נפגעים לעומת 312 , 61 תאונות דרכים שנרשמו בשנת 
9891 עלייה של כ%8 . בתאונות אלה נפצעו 595 , 72 בני אדם לעומת 460 , 42 
בשנה שעברה ( עלייה של כ%51 ) , מהם 269 , 3 נפצעו קשה , לעומת 635 , 
2 פצועים קשה בשנה שעברה ( עלייה של כ%21 ) . במספר ההרוגים חלה השנה 
ירידה של כ%9 : 334 בני אדם קיפחו את חייהם בתאונות דרכים לעומת 574 שנהרגו 
בשנה שעברה . עם כל ההערכה ליום הבטיחות המיוחד שיתקיים בכנסת , מלל ואירועי 
בטיחות מיוחדים היו לנו עד בלי די ולמרות זאת עדיין נפגעים מדי שנה כ03 אלף 
אזרחים בתאונות . ההשוואה המתבקשת לכאורה בין מספר הנפגעים בתאונות לבין 
מספר הנפגעים במלחמות ובפעולות איבה אין לה מקום ; תאונות דרכים אינן מסכנות 
את קיומנו הלאומי . עם זאת , הן מסכנות את הקיום הפרטי של כל אחד ואחד , 
ולכן מוטב שבחלוף הסערה במדבר תתפנה הממשלה לנקוט צעדים של ממש ולהקציב 
את התקציבים הדרושים למלחמה בתאונות . אף כי אין בסיס להשוואה , קשה להשתחרר 
מהמחשבה שאילו גורם אחר היה מסב לנו נפגעים כה רבים , הממשלה היתה שוקלת 
זה מכבר תגובה אטומית . תאונות דרכים אינן בעיה ישראלית ייחודית . אליהו 
זהבי מדווח כי ועדה מטעם נציבות הקהילה האירופית פירסמה בבריסל שורת המלצות 
שנועדו להפחית את מס הדמים שתובעים כבישי מדינות הקהילה . בשנה האחרונה 
נהרגו בכבישי 21 מדינות הקהילה 05 אלף בני אדם ונפצעו קרוב ל5 . 1 מיליון . 
בין המלצות הוועדה : הפחתת המהירות המרבית ל031 קמ"ש , חגירת חגורות בטיחות 
גם במושבים אחוריים והמלצה לנהגים צעירים מתחת לגיל 52 לחבוש קסדות גם במכונית . 
הוועדה ממליצה לחייב נהגים להדליק אורות גם בשעות היום , כנהוג בכל מדינות 
סקנדינוויה . המדינות שתבעו את מספר הקורבנות הגדול ביותר הן פורטוגל , 
ספרד ויוון . המדינות הזהירות ביותר הן בריטניה , הולנד ודנמרק . מספר 
ההרוגים בכבישי פורטוגל גבוה פי שבעה ממספר ההרוגים בהולנד , למשל . הסיבות 
העיקריות למספר הנפגעים הרב הן רשת כבישים בלתי מספקת והעדר חקיקה בטיחותית . 
