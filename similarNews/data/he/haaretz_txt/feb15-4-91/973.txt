שבוע שעבר נשמעו בארץ דיבורים ראשונים על מחדל המודיעין הקשור במלחמה במפרץ : 
הפלישה לכוויית באה כהפתעה , כוחה הצבאי האמיתי של עיראק היה בבחינת תעלומה . 
אך הדורשים להקים לעניין זה ועדת חקירה ייטיבו לעשות אם יעיינו תחילה בספר 
חדש העומד לראות אור בראשית השבוע הבא . " מלחמותיה הסודיות של ישראל " 
מאת איאן בלק ובני מוריס ילמדם לדעת שלא היה בעצם יסוד להניח ששירותי המודיעין 
הישראליים ייטיבו לצפות את ההתפתחויות בעיראק . רשימת הכישלונות שלהם בתחום 
החיזוי המדיני ארוכה בהרבה מרשימת ההצלחות ; הם לא חזו גם את המאורעות שהיו 
בארץ בשנות השלושים . בין גון לה קארה לויקטור אוסטרובסקי יש צורך במידה 
של העזה כדי לפרסם כרך בן 006 עמודים שסגנונו קורקטי כל כך , כמעט יובשני , 
ומחבריו נזקקים למחשבה ממושכת לפני שהם יודעים להצביע על הסקופים שלהם . 
אבל הוצאת המיש המילטון , לונדון , המפרסמת את הספר הזה , לא תצטער אני 
חושב : בלק ומוריס כתבו ספר מרתק וחשוב ; הוא ממקם את השירותים החשאיים 
של ישראל בתוך ההקשר הכולל של תולדות המדינה , ויש להם סקופים . איאן בלק 
ובני מוריס הם עיתונאים והיסטוריונים ; שניהם למדו בקיימברידג . בלק מייצג 
בישראל את " גארדיאן " הבריטי ; הוא מחברו של ספר על הציונות והערבים . 
מוריס חיבר ספר מדובר מאוד על בעיית הפליטים העומד לצאת בקרוב גם בהוצאת 
עם עובד . הם חיטטו בארכיונים , ובין השאר חשפו מסמכים שעד כה היו חסויים . 
הפרקים הראשונים של ספרם מהווים איפוא את התיאור המעודכן ביותר על תולדות 
השירותים החשאיים של המדינה שבדרך ובשנים הראשונות לקיומה , מעזרא דנין 
עד איסר הראל . למדתי בין היתר מה היה תפקידו של סוכן המוסד שהשתמש לחילופין 
בשמות זינגר , מרקוביץ , ברזילאי ולימון , וכיום הוא משתמש בשם יצחק שמיר . 
בלק ומוריס אומרים שהוא היה מופקד על פעולות אשר כרכו , בדרך כלל , מעשי 
רצח . אחר כך נשלח לפאריס . הספר מגלה כמה וכמה פרטים על הקשרים הבין - 
לאומיים של קהילת המודיעין הישראלית : תחקור עולים מברית המועצות סיפק מידע 
רב לסי - איי - אי ; הישראלים סייעו גם לצרפת להאריך את שלטונה באלגיריה ; 
דוד קמחי ישב בגרמניה , זמן רב לפני שהיו לה יחסים דיפלומטיים עם ישראל . 
יתכן שעושים להם עוול כשכורכים את כולם בספר אחד : אמ"ן , שב"ך והמוסד 
אינם שותפים תמיד לכל ההצלחות וגם לא לכישלונות . זה נכון , נדמה לי , 
בעיקר היום , כשהשב"ך מופעל בעיקר כמשטרת כיבוש . הפרק על חלקו באינתיפאדה 
מציג את שרותי הביטחון הכללי באור מכוער למדי . קרוב לוודאי שלפחות חלק 
מההצלחות שלהם עודן חסויות ; כישלונות קשה יותר להעלים . זה מעוות מן הסתם 
את המאזן . המוסד והשב"ך נוהגים לתעד לפחות חלק ממבצעיהם . ביום מן הימים 
התיעוד הזה יימצא מן הסתם באחד הארכיונים . אמ"ן מעסיק כעת היסטוריון מקצועי 
השוקד על תולדותיהם . חלק מההצלחות לא היו ראויות , כנראה , לתהילה שקשרו 
להן . אלי כהן האגדתי נתפס מפני שלא נזהר ; אייכמן לא הובא לישראל כתוצאה 
ממאמץ חובק עולם לאתרו , אלא לאחר שמישהו מסר לישראלים את כתובתו בארגנטינה ; 
הטייס הסורי שהביא לישראל את המיג לא אותר וגויס על - ידי השירותים החשאיים 
של ישראל הוא הציע את עצמו . בלק ומוריס מכירים כנראה כל מה שנכתב עד כה 
על הנושא שלהם ; לבד מהחומר הארכיוני הם מכירים גם רבים מוותיקי השירותים . 
אחדים מהם דיברו איתם , חלקם לראשונה , אך רבים סירבו להזדהות . זה מחייב 
את הקורא להאמין למחברים , בלא יכולת לבדוק אותם . למרבה התבונה הם ממעטים 
בפרטים מבצעיים ומתרכזים בקווים הגדולים של הסיפור . בסקרם את תולדות אמ"ן , 
השב"ך והמוסד הם סוקרים למעשה את תולדות המדינה . בתוך כך אין הם נוטים 
להתרשם מפאה נכרית , מדיו נסתרת ומסמטה אפלה . הם מנסים לברר באיזו מידה 
השפיעו השירותים החשאיים של ישראל על תולדותיה . נראה שהשפעתם ההיהסטורית 
היתה קטנה יותר ממה שמקובל להניח . זה קרה מסיבה מפתיעה למדי : ברגעים 
המכריעים בתולדות המדינה לא ידעו ראשי השירותים החשאיים הרבה יותר ממה שידעו 
הפוליטיקאים . בדרך כלל לא ידעו מספיק . התזה העולה מתוך הספר היא זו : 
השירותים החשאיים של ישראל היו מאז ומתמיד , ועודם , טובים מאוד בתכסיסנות 
מבצעית : כל דבר מה"מסתערבים " שפעלו קודם להקמת המדינה ועד אנטבה ; מהשגת 
הנאום המפורסם של כרושצוב ועד מבצע משה . דברים כאלה , רובם מציתי דמיון . 
הם דורשים תושייה ותעוזה , ממזרות ומזל . אך במקום שהיה צורך בראייה מדינית 
כוללת וצפי אסטרטגי נכשלו השירותים בדרך כלל . רוב המלחמות נחתו עליהם בהפתעה 
גדולה . סאדאת הפתיע פעמיים : גם את השלום לא חזו השירותים . זה הקטין 
בהכרח את השפעתם על קביעת המדיניות . אין בספר הסבר משכנע מדוע זה קרה , 
למעט האפשרות שגם ראשי השירותים , כמו מנהיגי המדינה , בנו את הערכותיהם 
על יסודות אידיאולוגיים יותר מאשר על נתונים במציאות ולא סיגלו להם יכולת 
להבין את הראש ואת הלב הערבי . אך אפשר שהשאלה מתעוררת רק מפני שהשירותים 
טיפחו את דימויים ככל - יכולים וכל - יודעים . אם עודם שבויים בדימויים 
הספר הזה יסייע להם להיחלץ ממנו . מפזרכותמוך לפני שהנחתים האמריקאים הראשונים 
נכנסו השבוע לכוויית סיטי , צילצלתי אל הנס כריסטיאן שטרבלה כדי לברר מה 
בעצם קרה בעת ביקורו בישראל , בשבוע שעבר . שטרבלה , פרקליט בן 15 תושב 
ברלין , לשעבר חבר הבונדסטאג הגרמני , אמר שזה היה נורא : מעולם בכל חייו 
לא עברו עליו ימים איומים כאלה . הוא היה פה עם עוד שלושה " ירוקים " ; 
גם הם סבלו כל כך , סיפר לי שטרבלה , עודנו נבעת . הכל התחיל כשנודע לירוקים 
שהעיתונות הישראלית מייחסת לתנועת השלום הגרמנית נטיות אנטי - ישראלית ואף 
אנטישמיות . מה יכול להיות רחוק מזה : הירוקים שללו אמנם את המלחמה במפרץ , 
אך הם הרי תומכים בזכות קיומה של מדינת ישראל בביטחון ובשלום . כן כן , 
בהחלט , אמר שטרבלה . שטרבלה הניח על כן שהמדובר באי - הבנה והחליט לצאת 
לישראל כדי להסביר את עמדתו לידידי הירוקים בישראל . יש כאלה , כמובן כמובן . 
קודם שהחליטו לבוא התייעצו עם אשה ישראלית ושמה רחל פרוידנטל , והיא אמרה 
להם שזה עניין רגיש , אבל יעצה להם לבוא . על כן פנו אל השגרירות הישראלית 
בבון . השגריר היה מנוע למרבה הצער מלפגוש אותם , אבל הם דיברו עם אדון 
בנימין אחד והוא היה אדיב מאוד . יועץ השגרירות אברהם בנימין גם הבטיח לסדר 
להם פגישה עם מר לוי אחד , במשרד החוץ , ועם אי - אלה חברי כנסת . במקביל 
כתבו הירוקים ל"שלום עכשיו " וגם לרץ ולאנשים החתומים על המודעה שכותרתה 
" די " ולפייסל חוסייני . הם התכוננו לבקר גם במחנה פליטים ובירדן . 
הכל היה מסודר . ואז הופיע אצל שטרבלה איש ושמו הנריק ברודר , עיתונאי . 
בעצם זה היה יותר ויכוח מאשר ראיון , נזכר שטרבלה . את התוצאה ראה ב"גרוזלם 
פוסט " בעת שכבר היה במטוס , בדרכו לישראל . לדבריו היו בראיון כפי שפורסם 
סילופים ומשפטים שנעקרו מהקשרם . בין היתר נאמר שם בשמו שהתקפת הטילים על 
תל אביב היא תוצאה הגיונית ממדיניות הסרבנות של ממשלת ישראל . זה התפרש 
כהבעת תמיכה בהפצצת תל אביב . שום דבר לא יכול להיות רחוק יותר מהאמת : 
הירוקים הרי היו נגד ירי הטילים על תל אביב . כשאמר שזה בא כתוצאה ממדיניותה 
של ישראל לא התכוון לומר שהוא בעד זה . לא לא , הוא נגד . אבל ככה זה 
יצא , ומאותו הרגע לא פסקו לשאול אותו בכל מקום האם הוא האיש הירוק שתומך 
בהתקפת הטילים על תל אביב , ובכל מקום הוא ניסה להסביר שהמדובר רק באי - 
הבנה מצערת . הוא לא בעד התקפת הטילים , אבל לא כולם האמינו לו וזה הכאיב 
לו מאוד מאוד , אמר שטרבלה . חברי הכנסת של רץ ושל מפ"ם סירבו לפגוש אותם . 
כן כן , בגלל הראיון ב"גרוזלם פוסט " . אבל חבר כנסת אחד , אמר שטרבלה 
כממתיק סוד , הפר את מרות סיעתו ובא לראותם בסתר . הם יודעים להעריך זאת . 
לא , למרבה הצער הוא לא יכול לגלות לי את שמו , אמר הפרקליט הירוק , 
פן יסבך את הח"ך המרדן . הם השתכנו במלון " נוטרדם " הקתולי שבירושלים . 
מרגע שהגיעו התחילו הטלפונים האנונימיים . זה היה נורא . בלילה צילצל 
הטלפון שבחדרו בערך כל עשרים דקות . מישהו שדיבר גרמנית במבטא זר אמר לו 
שהוא חזיר ושיהרגו אותו . זה קרה גם ליתר חברי המשלחת . אחת מהם נתקפה 
חרדה כה רבה , עד שהזיזה את ארון הבגדים ממקומו והציבה אותו לפני הדלת . 
זה נמשך כך גם למחרת , אפילו בשעת הארוחות . בכל כמה דקות בא אחד המלצרים 
ואמר לו : הפעם זה בסדר , זה חבר שלך . כי המטלפנים האנונימיים הצליחו 
להערים על המלצרים . וכשהיה ניגש , שוב היו אומרים " אתה חזיר " וגם 
" אתה נאצי " . זה הכאיב לו באופן מיוחד , כי הוא הלא מכיר באחריותה ההיסטורית 
של גרמניה , וגם ניסה פעם לסייע לתאומי מנגלה לקבל את הפיצויים שהגיעו להם . 
היו מפגינים ששרפו דגל גרמני בפתח המלון , והיתה הודעה שבמלון הוטמנה פצצה . 
הנהלת המלון הזעיקה את המשטרה . זה היה נורא . מישהו ממה ששטרבלה תיאר 
כ"הנהגת תנועת השלום הישראלית " הציע להם עשרה בחורים חסונים , אף הם חברים 
בתנועת השלום הישראלית , כדי להגן על חייהם , אבל הירוקים לא רצו בזה . 
לא , למרבה הצער שטרבלה לא יכול לגלות לי מי הציע לו את הדבר . הם נפגשו 
עם אנשי " שלום עכשיו " ועם אנשי " די " וגם עם פייסל חוסייני . נורא 
מה שישראל עושה לפלשתינאים , למדו . אילו הצליחו להיפגש עם יותר אנשים היו 
אולי מסלקים את אי - ההבנה ההיא שרדפה אותם בארץ . כן , הם מתנגדים לסדאם 
חוסיין . למעשה , אמר שטרבלה , הם הראשונים שהוקיעו עוד לפני חמש שנים 
את אספקת הנשק והכימיקלים לעיראק . הוא לא יזיל דמעות על מפלתו של סדאם 
חוסיין , אך שואל את עצמו האם מחיר חייהם של עשרות אלפי אנשים צעירים היה 
כדאי . אילו ניאותו ישראלים רבים יותר להיפגש אתם אפשר שגם הם , הירוקים , 
היו מקבלים יסוד לתקן את עמדותיהם בכמה עניינים . הוא עצמו , למשל , 
נטל איתו את הרושם שהתנגדותו להצבת טילי פטריוט בישראל ראויה אולי בכל זאת 
לעיון מחדש . במהלך ביקורו הקצר בישראל גם הבין שטרבלה שלא היה צריך להגיד 
שהתקפת הסקאדים נבעה כתוצאה הגיונית ממדיניותה של ישראל . זאת אומרת , 
אמר שטרבלה , הוא באמת חושב שזה כך ; הוא רוצה להגיד בזה שמדיניותה של 
ישראל מסכנת את ביטחונה , וביטחונה הלא יקר לו כפי שגם זכויות הפלשתינאים 
יקרות לו . זה מה שרצה להגיד . אבל כיוון שהשתמש בביטוי לא מוצלח שגם הוצא 
מהקשרו הוא מרגיש שהוא נושא באחריות לתסבוכת כולה ועל כן התפטר מנשיאות 
מפלגתו . הוא התכוון להודיע על התפטרותו במסיבת עיתונאים בירושלים . אבל 
בלילה הקודם נמשכו הטלפונים המאיימים והקללות . הירוקים התייעצו עם המשטרה 
ועם השגרירות שלהם . משטרת ירושלים הציע באדיבותה להסיע אותם אל מסיבת העיתונאים . 
גם משרד החוץ הבטיח להם הגנה מלאה . שגרירות גרמניה בתל אביב יעצה להם 
לעומת זאת לבטל את מסיבת העיתונאים ולעלות על המטוס הראשון שיעזוב את הארץ . 
כך עשו . ממילא לא רצו מסיבת עיתונאים בחסות המשטרה . את השעות האחרונות 
בארץ עשו בתוך בנין השגרירות שלהם , על פי הצעתה . הם יצאו בתחושה שניצלו 
מסכנה של ממש , אמר שטרבלה , ורעד קל בקולו . זה היה ביקורו הראשון בישראל . 
בעתיד הנראה לעין לא יבוא שוב , אמר לי . מפזרכותית המשפט הגבוה לצדק ביטל 
השבוע את אחד הסעיפים בהסכם הקואליציוני שחתם הליכוד עם הסיעה לקידום הרעיון 
הציוני של יצחק מודעי . המדובר בסעיף 6 להסכם , שלפיו " אין ולא תהיינה 
לליכוד תביעות כספיות מהסיעה " . פירושו המעשי של הסעיף , פסקו השופטים , 
שהליכוד ניסה לקנות את שלטונו בכסף וזה פסול . קודם לכן קבעו השופטים 
כי גם להסכמים פוליטיים תוקף מחייב מבחינה משפטית . שלושת השופטים הסכימו 
ביניהם לגבי התוצאה , אך אגב כך התעורר ויכוח נוקב , כמעט התנצחות אישית , 
בין מנחם אלון לאהרן ברק . בין השאר התווכחו על מקומו של המשפט העברי בפסיקה : 
" עד מתי נחזר רק על הפתחים של אחרים ? ראויה היא מערכת משפטנו לשרשים 
משלה ! " , נזף אלון בברק , וייחס לו מסקנות שגויות , ללא יסוד בפסיקה , 
והצגה לא נכונה של העמדה שייצג אלון . ברק אמר שעמדתו של אלון " מאכזבת " 
אותו , ואלון אמר שאכזבת חברו " מצערת אותו " , אבל זכותו לדבר כרצונו . 
המדובר בשני חיבורים ארוכים , יחד כ081 עמודים , ובהם שפע של מובאות למדניות 
וכל מיני צירופי לשון ארמיים . שני השופטים חלוקים בשורה של נושאים משפטיים , 
אך בעיקרו זה עימות חזיתי בין שתי תפיסות עולם ; בתוך כך מזהיר אלון מפני 
בית משפט פוליטי מדי וחזק מדי , כמעט רודני . ספק אם היה אי - פעם פסק דין 
ששיקף פער כה עמוק , כה פוליטי וכה אישי בין שופטי בית המשפט העליון . 
להלן קטעים : אין זה ביכולתו של בית המשפט לקבוע סבירותה של התחייבות פוליטית , 
וכל בדיקה מעין זו יש בה משום פוליטיזציה מובהקת של מערכת השיפוט . על 
סבירות הסכמיו של גוף פוליטי יעמוד גוף זה לדין הבוחרים , למשפט הציבור , 
אם בסמוך לאחר עשיית ההסכם ואם בבוא יום הדין בשעת הבחירות . לולא כבודו 
של חברי הייתי עובר על כך לסדר ( . . . ) אך כבודו של חברי מחייב אותי 
להשיב לדבריו ולהבהיר את הדרוש הבהרה . שאם באלון נפלה שלהבת , מה יעשו 
אזובי קיר ? ( . . . ) לדעתי אין משפט הציבור בא במקום המשפט הציבורי 
( . . . ) משפט הציבור בלא משפט ציבורי פוגע בשלטון החוק ובזכויות 
האדם ( . . . ) איני רואה כל מקום לחשש של פוליטיזציה של השפיטה . 
מדרכה של שפיטה שהיא עוסקת בבעיות החיים ואלה טעונות לעתים קרובות מטען 
פוליטי . " מיהו יהודי " , גיוס בחורי ישיבה , " התנחלויות " באזורי 
יהודה שומרון ועזה , הפגנות בעד ונגד מהלכים מדיניים אלה ורבים אחרים הם 
עניינים הנדונים כעניין שבשגרה בפני בית המשפט חרף המטען הפוליטי שלהם . 
כלל גדול בידינו כי " אין לו לדיין אלא מה שיראה בעיניו ובאוזניו ישמע ולבבו 
יבין " . וכדי שהעין תראה והאוזן תשמע והלב יבין צריך שהשופט יעיין בדין 
ויכריע בו שלא בהשפעת סערת רגשות שהזמן גרמן . הנמקה זו לא מובנת לי כלל . 
הרשאי אני לדחות הדיון בעתירה רק בשל סערת הרגשות ותהפוכות הזמן ? האין 
כאן ערבוב בין משפט ציבורי לבין משפט הציבור ? חינוכנו המשפטי , ניסיוננו 
השיפוטי ונאמנותנו למשפט מאפשרת לנו לדון בישוב הדעת גם כאשר הרגשות סביבנו 
סוערים . אנו מונחים על - ידי עקרונות וערכי היסוד ולא על ידי רוחות השעה 
החולפות . אני מקנא בחברי שזכה לכך כפי שהוא מעיד על עצמו . אך מה אעשה 
ואני , הדל באלפי ישראל , אינני חצוב בסלע ובמקצת חשוף אני על כרחי גם 
לרגשות ורוחות השעה הפוליטיים , ועם כל רצוני ומאמצי חש אני בהן במידה זו 
או אחרת גם ביושבי על מדין . אכן שופט אסור לו שיהיה חבר במפלגה פוליטית , 
ומכל שכן אסור לו להיות פעיל בפעילות פוליטית , אבל אין עליו כל איסור 
להיות בעל תודעה פוליטית . להיפך : אדם בימינו שאינו בעל תודעה פוליטית 
רחוק הוא מהוויות העולם , חסר הוא התמודדות אינטלקטואלית וספק הוא בעיני 
אם ראוי הוא לכהן כשופט . ניתוקו של בית המשפט מהפוליטיקה מתבצע על - ידי 
כך שאמות המידה אשר בית המשפט מפעילן הן אמות מידה משפטיות ולא פוליטיות . 
( . . . ) כשופטים איננו פועלים על פי השקפותינו הפוליטיות . כוכב 
הצפון המדריך אותנו הוא המשפט . נאמנותנו למשפט היא התשובה לכל טיעון של 
פוליטיזציה ( . . . ) אשרי השופט שזוכה לעמוד בכל אלה ! אבל חכמינו 
בחוכמתם לימדונו שלא ניתנה תורה למלאכי השרת , ומכוחה של אמת גדולה זו ראוי 
לומר כי לא ניתן השיפוט למלאכי השרת . אני , הדל שבשופטי ישראל , מודה 
ומתוודה שכבשר ודם איני נמנה על מלאכי צבא מרום ובכל יום תפילת שחר בפי : 
אל תביאני לידי ניסיון ( . . . ) שופטים מתאמצים ומשתדלים שכוכב הצפון 
ידריך אותם , אבל יש שהוא נצפן מהם ( . . . ) למען שמירה על אובייקטיביות 
מרבית בעיני הציבור ( ראוי ) ליזהר ככל האפשר מלחדור לנבכי הסבירות , 
ההגינות ותום הלב לעניין נושאים שהם פוליטיים מובהקים ( . . . ) מי 
אנו ומה אנו , מה כוחנו ומה גבורתנו כשופטים שנכריע בשאלה פוליטית וצבאית 
כה מובהקת ? הרי אלה נושאים שמעצם מהותם וטיבם רק גופים אחרים ראויים ומיומנים 
לעסוק בבדיקתם כגון ועדת חקירה ממלכתית המורכבת בנוסף לשופט ממומחים ובקיאים 
בדבר . תשובתי היא זו : כוחנו ביכולתנו להבין שיקולים שהמומחיות בהם נתונים 
לאחרים , וגבורתנו בכישורינו להעריך את המשקל היחסי שיש ליתן לשיקולים אלה 
על רקע המבנה הנורמטיווי והשיטתי ועל בסיס עקרונות היסוד של השיטה . הבנה 
זו של השיקולים וכשרון זה ליתן להם את המשקל הראוי היא המומחיות שלנו כשופטים . 
זה לחם חוקנו . כשם ששופט המכהן בוועדת חקירה כוחו עמו לשקול שיקולים אלה 
במסגרת ועדת החקירה כן כוחו עמו לשקול שיקולים אלה בבית המשפט . היעלה על 
הדעת שבית המשפט יבדוק סבירותה של התחייבות פוליטית להציב כך וכך אנשים במקומות 
מסוימים ברשימת המועמדים לכנסת או לרשות מקומית , או כמה שרים וסגני שרים 
יובטחו לכל אחת מהמפלגות ? ( . . . ) האם יזדקק בית המשפט לשאלה אם 
סביר הוא להתחייב בהסכם הפוליטי על התחייבות פוליטית פלונית תמורת התחייבות 
פוליטית אלמונית ? כשם שאנו מכירים ברופא הסביר ובנהג הסביר וברשות המינהלית 
הסבירה , כן אנו מכירים בסיעה הסבירה או במפלגה הסבירה . אין כל ייחוד 
לסיעה או למפלגה ופעולותיה יכולות להיבחן במבחן הסבירות . לדעתי בלתי סביר 
לחלוטין הוא לצפות באופן סביר כי בית המשפט יבדוק סבירותם של נושאים מעין 
אלה ( . . . ) חברי בא לכלל חידוש מופלג ומרחיק לכת זה בכוחו של בית 
המשפט לבדיקת סבירותן של פעולות שאין הוא אמור ומצווה כלל וכלל לדון בהן 
( . . . ) חברי תוקף את מוסד חוסר השפיטות בחשיבה משפטית - מתמטית 
" פשוטה " : המשפט הוא כל - יכול , ומכאן שבית המשפט הוא כל - יכול , 
והמסקנה המתבקשת היא שהשופט הוא כל - יכול וקנה המידה שבידו הוא עיקרון הסבירות 
שאף הוא כל - יכול . דרך חשיבה כל - יכולה זו אינה מקובלת עלי . כבר אמרנו 
במקום אחר כי יסוד היסודות של דמוקרטיה נאורה הוא שלטון המשפט ולא שלטון 
השופט ( . . . ) " שפטת מרובה לא שפטת " . חלקים נרחבים של משפטנו 
הם פרי הפעילות השיפוטית בפיתוח המשפט המקובל הישראלי . המשפט הציבורי הוא 
אחד מתחומים אלה . במסגרתו של זה מכיר בית המשפט בעקרונות היסוד של השיטה , 
תוך שהוא משקף בכך את האני מאמין של האומה ומגבש את תפיסותיה הבסיסיות . 
על יסוד עקרונות יסוד אלה הוא מפתח הלכות שיפוטיות החלות בתחומי המשפט השונים . 
בפעילותו זו הוא פועל במסגרת התפתחותו הטבעית של המשפט המקובל שלנו . הכרה 
בתוקפו המשפטי של ההסכם הפוליטי נופלת לתחום פעילות זו . מה אומר ומה אדבר ! 
מה אפשר הכל לעשות מכוחם ובכוחם של עקרונות היסוד של השיטה , האני מאמין 
של האומה , התפתחותו הטבעית של המשפט המקובל עלינו , ואמירות כיוצא באלה 
( . . . ) למקרא דברים אלה אתה עומד ותמה : אולי גם אין צורך בחוקים 
ובפסיקה ? על שום מה לא די בעקרונות היסוד של השיטה והאני מאמין שלה נאמנות , 
הגינות , יושר וכיוצא בהם ומהם ועל פיהם ניתן להסיק כל דבר טוב ויפה ולהלביש 
לו איצטלא של דבר חוק ומשפט ? מנחם אלון הוא בן 76 , ואמור לכהן בבית המשפט 
העליון עוד שלוש שנים . העתיד שייך לאהרון ברק . נשיאו הבא של בית המשפט 
העליון הוא בן 45 ; לפניו עוד 61 שנים בבית המשפט . 
