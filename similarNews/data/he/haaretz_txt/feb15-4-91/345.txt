שילוב של חדר אטום ומסכה , המגינים מפני חשיפה של העור , העיניים ומערכת 
הנשימה לחומרי לחימה כימיים , מהווים הגנה יעילה בפני התקפת חל"ך . האטרופין 
הוא החומר המתאים ביותר לטיפול ראשוני ומידי מפני פגיעה של לוחמה כימית . 
זו המסקנה של צוות מומחים ביום עיון שהוקדש לנושא של היבטים מדעיים ורפואיים 
של לוחמת חל"ך , שנערך בבית הספר לרפואה של האוניברסיטה העברית ו"הדסה " 
בירושלים . פרופסור רמי רחמימוב , מהמחלקה לפיסיולוגיה בבית הספר לרפואה , 
ציין כי " חומרי הלחימה הכימיים פוגעים במערכת הכולינרגית המערכת האחראית 
על ויסות פעילויות רבות באזורים שונים בגוף . החומרים הכימיים מעכבים את 
האנזים כולין אסטרו , ובשל כך הוא איננו מפרק את האצטיל כולין המופרש על - 
ידי המערכת הכולינרגית . חומר זה , אם לא מפסיקים את פעולתו , גורם להתכווציות 
בלתי רצוניות של השרירים , להאטה בקצב פעימות הלב , לדמע , ולקשיי נשימה . 
" לפיכך " , הוסיף רחמימוב , " יש במיגון כדי להוריד את כמות הרעל המגיעה 
אל הגוף . במקרה של פגיעה הטיפול המידי הוא שימוש במזרק האטרופין המצוי 
בערכת המגן . המשך הטיפול חייב להיעשות על - ידי צוות רפואי " . ד"ר אילן 
זלינגר , ממחלקה פנימית א בבית החולים " הדסה " עין כרם , אמר כי " הסימפטומים 
הקליניים במקרה של הרעלה מחל"ך תלויים באופן החשיפה של הנפגע לרעל , והחשיפה 
נקבעת על - פי תכונותיו הפיסיקאליות של חומר הלחימה הכימי ואופן פיזורו " . 
הוא מנה ארבעה סוגים של חומרים : טאבון , סומאן , סארין ו - וי - אקס . 
על - פי המידע בעיתונות העיראקית השתמשו העיראקים בעבר בטאבון ובסארין . 
הסארין הנו בעל נדיפות דומה למים , ופיזורו באוויר גורם לפגיעות במערכת 
הנשימה ובעיניים . טאבון וסומאן הם בעלי רעילות דומה לסארין , אולם נדיפותם 
ולחץ האדים שלהם נמוך יותר . הוי - אקס הוא נוזל שמנוני וסמיך , בעל נדיפות 
נמוכה ורעילות גבוהה , הגורם בעיקר לפגיעות בעור . ד"ר זלינגר הדגיש כי 
הסימנים הקליניים מופיעים תוך דקות ספורות . יש פגיעה ראשונית בעיניים ובדרכי 
הנשימה העליונות . יש גם תופעות של הזעה , בחילה והקאה , ריבוי רוק בפה 
וכאבי בטן . עם העלייה בחומרת ההרעלה מופיעים גם חולשת שרירים , רעד ולעתים 
גם שיתוק רפה . גם במינונים נמוכים של הגז ייתכנו תופעות כחרדה , חוסר 
יציבות רגשית , נמנום ועוד . סיבת המוות העיקרית כתוצאה מהרעלה של חל"ך 
היא בשל הפסקת נשימה . ד"ר זלינגר הזהיר כי אצל נפגעים שנחשפו למינון גבוה 
של הרעלים קיימת סכנה של תופעות מאוחרות כתוצאה מההרעלה , גם לאחר טיפול 
תרופתי מהיר ויעיל . 
