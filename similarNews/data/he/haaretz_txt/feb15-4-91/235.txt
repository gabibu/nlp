שר החקלאות , רפאל איתן , הזהיר שלשום כי אם האוצר לא ייענה לדרישתו לממן 
פיתוח מקורות מים בסך כ002 מיליון ש"ח , יחליט משרדו על קיצוץ גבוה במיוחד 
של מכסות המים לעונה זו , דהיינו % 08 במקום % 06 . איתן , שדיבר בפני חקלאים 
במכללת שרה שבעמק יזרעאל , אמר שהוא מודע לקשיים שייגרמו לחקלאים בגלל קיצוץ 
כה חד של מכסות המים , אך הוסיף שאין בידו פתרונות ו"זו תהיה בעיה שלכם " . 
החקלאים שהשתתפו בכינוס הגיבו במחאה קולנית על דברי השר וציינו שקיצוץ המכסות 
פירושו עקירה של אלפי דונם מטעים וגידולי שדה . ראש אגודת המים בעמק יזרעאל , 
אפרים בן - מאיר קרא לעבר השר : " היזהרו מפני החלטה כל כך דראסטית , 
פן תישארו עם ההחלטה ביד , אבל בלי חקלאים " . במשרד החקלאות מתכוונים לסיים 
השבוע את הדיונים על היקף הקיצוץ במכסות המים שיחול למפרע מ1 בינואר 19 . 
לגבי אזורים אחדים כעמק החולה והגליל יוחלט על קיצוץ בשיעור נמוך יותר , 
מאחר שבאזורים אלה כמות המים החליפיים מעטה ביותר . בערבה ובבקעה , שהם 
משקי מים סגורים , לא יבוצע כל קיצוץ במכסות . שר החקלאות שנמנע עד כה מלתמוך 
בתביעת הארגונים החקלאיים לפצותם על הקיצוץ במכסות המים , שינה את דעתו . 
עתה תומך איתן בתביעה , אך אינו נוקב בסכום הפיצוי . מזכיר המרכז החקלאי , 
שמחה אסף , אמר שהחקלאים דורשים פיצוי בסך 005 מיליון ש"ח על גידולים שלא 
ייזרעו , השבתת אמצעי ייצור והפסדים למפעלים לייצור רכזי הדרים ועגבניות . 
הממונה על התקציבים באוצר , דוד בועז , כינה אמש את דבריו של איתן בכנס 
החקלאים " גנבת דעת " . לדבריו , כל השרים הכלכליים הזהירו במשך שנים מפני 
משבר במשק המים . בועז הדגיש שמשק המים סובל מצריכת - יתר , הנובעת בעיקר 
מהעובדה שמחירי המים בארץ נמוכים , במגזר החקלאי , העירוני והתעשייתי כאחד . 
לדברי בועז , יש לאמץ את המלצתו של ח"ך גד יעקבי לבטל לחלוטין את הסובסידיה 
למים תוך שש שנים ולפתח מקורות מים שוליים כביוב ומים מלוחים . במקביל קרא 
לעבור בהדרגה לחקלאות אינטנסיווית המתבססת על צריכת מים מעטה הנותנת תמורה 
גבוהה לחקלאי . 
