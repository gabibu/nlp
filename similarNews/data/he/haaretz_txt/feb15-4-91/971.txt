שניים מתושבי השטחים , מהם נער אחד , נהרגו מירי צה"ל בשעת תקריות של ידוי 
אבנים . שניים נרצחו על רקע של שיתוף פעולה , 31 נפצעו בתקריות , לפי 
מקורות פלשתיניים . גם ארבעה חיילי צה"ל נפצעו מאבנים . חודשה היציאה לעבודה 
בישראל , בצורה מבוקרת . גילויי התמיכה בסדאם חוסיין נמשכו ללא סייג . 
בתקריות סוף השבוע בגדה נהרג נער פלשתיני מהעיירה יטא שבהר חברון ונפצעו 
שניים מתושבי הכפר קרוות בני זייד , מדרום - מערב לשכם . הנער מיטא שנהרג 
הוא עיזאת באדר אל - הרוש , בן 41 , שנורה בידי חיילים בתקרית של יידוי 
אבנים . ( ע ) . כוחות הביטחון סגרו לשנתיים את משרד העיתונות " אל אימאן " 
בחברון . המשרד נסגר בצו של אלוף פיקוד המרכז , יצחק מרדכי , בגלל פעילות 
חתרנית עוינת . זהו משרד העיתונות החמישי שנסגר באחרונה בגדה המערבית . משטרת 
ירושלים ערכה שלשום לפנות בוקר מעצרים בקרב חשודים בהפרות סדר במזרח ירושלים . 
בשני הלילות האחרונים נעצרו כ06 חשודים במעורבות ישירה או עקיפה בהפרות 
סדר והצתות מכוניות . חייל צה"ל נפצע קל מיידוי אבנים בעזה , והועבר לטיפול 
בבית חולים " ברזילי " באשקלון . ברצועת עזה נמשך העוצר הכללי שחודש שלשום . 
צה"ל יסיר את העוצר מהשטחים על פי ההתפתחויות ואם יתברר כי האוכלוסיה שומרת 
על השקט . כך אומרים גורמים במערכת הביטחון . עוצר שורר מאתמול בבוקר בכל 
השטחים העירוניים בגדה בחברון , שכם , קלקיליה , טול כרם , גנין ורמאללה . 
באזורים הכפריים של הגדה לא נאכף העוצר , אך מן האוכלוסייה המתגוררת שם 
נמנע מלנוע בין הנפות השונות . אתמול נמסר על תקריות בודדות בלבד בשטחים 
והאווירה הכללית ביטאה הלם וחששות לגורל עיראק . בניגוד לגדה , שבה שרר 
אתמול עוצר כללי , היתה רצועת עזה פתוחה יחסית ו002 , 6 פועלים יצאו לעבודה 
בישראל . גורמים בצה"ל טוענים כי בניגוד לידיעות שהיו ערב פרוץ המשבר במפרץ , 
לא יצאו תושבים להפגנות אלימות ועד כה לא נרשמו בשטחים אירועים חריגים . 
צה"ל הוציא את הנגמ"שים שהוצבו במחנות הפליטים ברצועת עזה לצורך הרתעה וכפי 
שהגדיר זאת קצין צה"ל , " אין צורך בהרתעה , התושבים ברצועה ממושמעים " . 
בלילה שבין שבת לראשון נפגע מוסד זר נוסף : משרד התרבות הצרפתי ברחוב קדרי 
טוקאן בשכם , שבו שכנה האגודה לידידות צרפת - פלשתין , נשרף כליל . בגלל 
גל האלימות הגואה נגד נציגי המערב נוטשים רוב הזרים המתגוררים בשטחים את 
בתיהם ומחפשים אחר מקום מגורים בתחומי הקו הירוק . חלק מהזרים שהתגוררו 
בעזה אף שלחו את משפחותיהם לחו"ל . . משטרת ירושלים סגרה אמש שניים ממשרדי 
המכון למחקרים ערביים של פייסל אל חוסייני בטענה כי הם משמשים לקידום מטרות 
אש"ף באזור . המשרדים נסגרו בצו שנחתם בידי אלוף פיקוד המרכז יצחק מרדכי , 
לתקופה של חצי שנה . שני חיילי צה"ל נפצעו אמש ממיידי אבנים תושבי עזה ונלקחו 
לבית החולים ברזילי באשקלון . צה"ל הסיר אתמול את העוצר באופן חלקי מרוב 
אזורי הגדה המערבית ואיפשר לבעלי רשיונות לצאת לעבודה בישראל . עם הסרת העוצר , 
יצאו מאות מתושבי שכם לרחוב הראשי שבמרכז העיר , בקריאות " אללה אכבר " 
וצפרו במכוניותיהם לאות תמיכה בסדאם חוסיין . בכפר ברקין שבנפת גנין , נהרג 
אתמול צעיר תושב המקום מאש חיילי צה"ל . מקורות פלשתינים מסרו כי סיור של 
ארבעה גיפים צבאיים נכנס לכפר ונרגם באבנים . החיילים פתחו באש וכתוצאה 
מכך נפגע חוסאם עוביידי , בן 12 , מקליע בראשו , ומת . מקורות צבאיים 
מסרו בתגובה , כי צה"ל בודק את האירוע . עוד דיווחו המקורות הפלשתינים על 
שלושה פצועים בגדה , מירי של חיילי צה"ל . בגנין נמצאה אתמול גופתו של מורה 
שלימד בבית ספר מקומי שנרצח , כנראה , על רקע של חשד לשיתוף פעולה עם השלטונות . 
הנרצח , יוסוף פזע , בן 74 , נדקר כמה פעמים במכשירים חדים ועל גופו נמצאו 
גם סימני חניקה . משטרת גנין פתחה בחקירת הרצח . צה"ל הסיר אתמול בבוקר 
את העוצר משטחי הגדה המערבית , מהשעה 6 בבוקר ועד השעה 5 אחר הצהריים , 
ואפשר לפועלים לצאת לעבודה בישראל . אתמול יצאו כ000 , 01 פועלים מהגדה 
המערבית לעבודה בישראל , באמצעות הסעות מיוחדות שארגנו מעסיקיהם . בשטחים 
השתררה אתמול אווירה של הלם , בעקבות הודעתו של סדאם חוסיין על הנסיגה מכוויית . 
ממקומות שונים בגדה הגיעו דיווחים על פלשתינאים שהגיבו בפרצי כעס ואלימות , 
משהתברר להם כי הצבא העיראקי מובס . תושבים מרטו את שערות ראשם , הטיחו 
ראשם בקיר , ואף ניפצו מקלטי טלוויזיה שהציגו את תמונות השבויים העיראקים . 
מבחינת רוב תושבי השטחים , יישאר סדאם חוסיין גיבור גם בתבוסתו , בעצם 
העובדה שהחזיק מעמד במשך ששה שבועות מול 92 מדינות . אתמול , אחרי ששודר 
נאום הנסיגה מכוויית , שוב עלו צעירים על גגות הבתים בשכם בשריקות וקריאות 
" אללה אכבר " , כפי שעשו בזמן שנורו טילים לעבר תל אביב . סדאם ימשיך 
לגלם עבורם את התקווה והאמונה של העם הפלשתיני . צה"ל הסיר אתמול את העוצר 
מרוב שטחי הגדה והרצועה במשך שעות היום , וכ02 אלף פלשתינאים יצאו לעבודה 
בישראל 005 , 01 מתוכם מהגדה המערבית . תושבים ברצועת עזה דווחו על ארבעה 
פצועים בהתנגשויות עם חיילים . זרועות הביטחון לכדו באחרונה תושב ממחנה הפליטים 
גנין , שהודה ברצח סוהר שירות בתי הסוהר , כמאל פארס , ב8 בנובמבר בשנה 
שעברה . החשוד ברצח נמנה עם חוליה מקומית , שרוב חבריה נלכדו באחרונה . 
תושב עזה , שהיה מאושפז בבית החולים " נאצר " בחאן - יונס , נרצח שלשום 
בלילה , לאחר שיום קודם לכן נורה בראשו בידי רעולי פנים , בחשד ששיתף פעולה 
עם השלטונות . הנרצח הוא עבד רבו מוסלים קדייח , בן 83 , מהכפר חזעה שליד 
חאן - יונס . בני משפחתו סיפרו כי נחטף לפני ארבעה ימים בידי רעולי פנים . 
שלשום נמצא מוטל ליד המסגד בכפר חזעה , פצוע קשה בראשו מיריית אקדח . 
בניתוח חירום הוצא מראשו הקליע . אתמול בעת ששכב במיטתו לאחר הניתוח , מחובר 
לאינפוזיה , נכנס לחדרו אלמוני , שלף אקדח וירה בראשו . הוא מת במקום . 
בעת שהיורה יצא מן החדר נתקל בבן - דודו של הנרצח , שאמור היה לשמור עליו . 
הוא שלף אקדח נוסף וירה בו בצוארו . מצבו מוגדר בינוני . בכפר חזעה , 
שבו התגורר הנרצח , הופיעו כתובות המאשימות את הנרצח בשיתוף פעולה . מקורות 
פלשתיניים מסרו על שלושה תושבים פצועים ממחנה הפליטים גבאליה ומרפיח כתוצאה 
מהתנגשויות עם כוחות צה"ל . תושב כפר ליד טול כרם נפגע ברגלו מקליע פלסטיק 
בשעת התנגשות עם כוחות צה"ל . 
