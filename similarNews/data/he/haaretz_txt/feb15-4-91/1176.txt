גדה , סעודיה ( שירות " הארץ " ) . הניצחון הצבאי על עיראק חיזק במידה 
ניכרת את נחישותה של סעודיה למלא תפקיד פעיל יותר בפוליטיקה הערבית , כבעלת 
ברית של המערב וכמתנגדת של ממשלות מיליטנטיות במזרח התיכון ; כך אמרו אנשי 
ממשל סעודים בכירים . " הניסיון של הזמנת האמריקאים לכאן נראה בעיני כל 
שכבות החברה הסעודית , כולל הקבוצות הדתיות השמרניות ביותר , כמהלך חכם 
ונועז " , אמר סעודי רם - דרג . " אני חושב שזה קו פרשת המים במזרח התיכון . 
כאן , מאז תחילת שנות ה05 , היתה האנטי - מערביות באופנה והמחשבה על ברית 
עם המערב נראתה כחטא בעיני מגזרים רחבים של החברה הערבית " , אמר . אנשי 
ממשל מקומיים מציינים את נחישות הדעת החדשה , ומטעימים כי אין בדעתם לאמץ 
מדיניות של התפייסות כלפי אלה שהתייצבו לצד עיראק , בייחוד חוסיין מלך ירדן 
ומנהיג אש"ף יאסר ערפאת . לדבריהם , אם לא יורחק סדאם חוסיין מהשלטון בעיראק , 
הם יסכלו כל ניסיון להסיר את האמברגו הכלכלי . הפקידים הבכירים הוסיפו כי 
יעודדו פלשתינאים בשטחים ובמפרץ לחדול לראות ביאסר ערפאת את סמל התנועה הפלשתינית , 
ולחפש מנהיגות אלטרנטיווית מהגדה המערבית ורצועת עזה . לדברי מקור יודע 
דבר במערך מדיניות החוץ הסעודי , אם יתנגדו הפלשתינאים לשינוי כזה , תעודד 
סעודיה התקדמות של " צעד אחר צעד " ביישוב הסכסוך הערבי - ישראלי , שיתחיל 
בסוריה במקום בפלשתינאים . קפידבין " אנחנו רומזים עכשיו לפלשתינאים להעלות 
מנהיגות חדשה " , אמר מקור סעודי . " אם אין הם מוכנים או נכונים לעשות 
זאת , אנחנו יכולים להתחיל לעבוד על היבטים אחרים של הסכסוך הערבי - ישראלי , 
כמו פינוי רמת - הגולן תמורת הסדר סורי - ישראלי " . מעצבי מדיניות סעודים 
אחרים אמרו כי עתיד המדיניות הסעודית יבוסס על ברית נמשכת עם ארה"ב ; יהיה 
ויתור על המדיניות הקודמת של ניסיונות להפיס ולפייס ממשלות שכנות עוינות 
דוגמת תימן ; ויחוזקו הקשרים עם מצרים , והברית הטאקטית עם סוריה . אשר 
לעיראק , אנשי הממשל הסעודים מביעים ביטחון ניכר , כי כאשר יתבררו לעם 
העיראקי ממדי התבוסה , הם יעבירו את סדאם חוסיין מהשלטון . עד אז , אמרו 
הסעודים רמי - הדרג , הברית נגד עיראק תוסיף להפעיל את הלחץ הכלכלי המירבי , 
תמנע הזרמת נפט עיראקי בצינורות החוצים את סעודיה וטורקיה , ותאסור כל 
יצוא נפט מעיראק ויבוא סחורות אליה , מלבד מוצרים הכרחיים . " על העיראקים 
להבין כי סדאם חוסיין המיט אסון על ראשם " , אמר איש ממשל סעודי . " אבל 
אם נצטייר כמי שדוחקים אותו מהשלטון , אנחנו נקנה לו מעמד של קדוש מעונה " . 
איש ממשל אחר אמר : " יש צורך בהבאשת ריח מוחלטת ובלתי - חוזרת של מנהיגותו . 
לתכלית זו הוא צריך להיחשב לכישלון מוחלט בעיני עמו ובעיני ערבים אחרים " . 
אנשי ממשל סעודיים גם אומרים , כי על ארצם רובץ עכשיו גירעון תקציבי עצום , 
בגלל הוצאות המשבר והמלחמה . לכן היא תפסיק את מדיניות חלוקת הכספים לידידים 
ולאויבים , שנועדה לחזק את כלכלותיהם , או לצנן את כוונותיהם העוינות 
מדיניות שאפיינה את סעודיה ב02 השנה האחרונות . איש ממשל רם - דרג העריך 
כי מאז תחילת שנות ה07 חילקה סעודיה כ001 מיליארד דולר . " הנדבות הוכיחו 
שאין הן קונות ידידים " , אמר . " הענקנו עשרות מיליוני דולר למלך חוסיין 
ולערפאת , והם פנו נגדנו . התחושה כאן היא שלא יהיו עוד נדבות . אין זו 
רק תחושה של שדרות רחבות בעם , אלא שותפים לה גם אנשי הדרג הבכיר ביותר 
במנהיגות " . קפידבינסעודים הממלאים תפקידים רשמיים מודים כי כאשר ביקשו מארה"ב 
לבוא להגנתם , הם חששו מהתנגדותן החריפה של קבוצות דתיות שמרניות בממלכה , 
המתייחסות לכל הלא - מוסלמים כחוטאים וכופרים . אולם לדבריהם , ירי טילי 
הסקאד מעיראק על סעודיה שינה את דעתה של רוב האוכלוסייה . " כאשר התחילו 
הטילים ליפול עלינו , אפילו היסודות העוינים ביותר למערב הרגישו כי בהעדר 
הגנה מערבית , היינו מתנסים בייסורים איומים " , אמר איש הממשל רם - הדרג . 
המקורות גם ציינו כי אין הם מתלהבים מההצעות להציב כוח פאן - ערבי במפרץ , 
והם מעדיפים להרחיב את צבאם , ולהסתמך על סיוע צבאי ולוגיסטי מארה"ב . 
שינוי מרכזי אחר בסעודיה , לדברי אנשי ממשל שונים , הוא ההתנגדות האישית 
שהתפתחה בין אזרחים סעודיים מהשורה כלפי ירדנים , תימנים ופלשתינאים , 
בגלל תמיכתם בעיראק . " הרעיון של הסעודי הרך והמאופק נעלם " , אומר עבד 
אל - פתח נאזיר , איש עסקים בולט בגדה . " אני חושב שאנשים כאן אינם רוצים 
לעזור לאלה שהתייצבו נגדנו " . נאזיר ואנשי עסקים אחרים אמרו , כי הם לא 
יחזרו וישכרו את שירותיהם של תימנים , ואין הם מצפים שמממשלת סעודיה תבטל 
את החלטתה , מלפני ארבעה חודשים , להשעות את זכויות המגורים של תימנים 
בתחומי הממלכה , בגלל תמיכתה של תימן בעיראק . בשעתם נאלצו 008 אלף תימנים 
לצאת מסעודיה . רבים מהעוזבים הוחלפו בינתיים על - ידי פועלים מצרים , 
עדות לשיפור העצום ביחסים ביניהן . 
