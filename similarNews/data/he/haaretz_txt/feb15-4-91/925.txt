אחריות למתרחש בסביבתו . אם יש לו אחריות נוספת , הרי היא שלא להשתמש לרעה 
בסמכותו ; לא להירתם לשירות של כוחות הרשע . גישה זו מציג הביולוג פרוף 
יוסף נוימן מאוניברסיטת תל - אביב והיא נטועה בהשקפתו על מקום המדע בחברה . 
לדבריו , איבד האדם את שליטתו על המדע , והוא לעתים כגולם המאיים לקום 
על יוצרו . יש הרוצים להתייחס אל המין האנושי ובעיותיו באמצעים ובמתודות 
שהוכיחו את עצמם בעולם הדומם . הפסיכולוג האמריקאי ב"ף סקינר טען , כי 
הכישלונות בעיצובה הנכון של החברה האנושית נבעו מכך שהשיטה המדעית לא יושמה 
לתחום החברה ; בין היתר בגלל התפיסות ההומניסטיות , שייחסו לבני האדם 
שאיפות ורצון חופשי מושגים שאינם מקובלים , כמובן , במדעי הטבע הניסויים , 
המתבססים על סיבתיות ברורה , אנליזה ופירוק השלם לחלקים . פרוף נוימן הוא 
אחד מרבים המתנגדים להשקפתו של סקינר . הוא שולל את הנטייה להעתיק את המתודות 
של מדעי הטבע לתחום החברה וטוען , כי השאיפות " להנדס " את החברה האנושית 
נולדו מתוך גישה פסולה זאת . לדעתו , בני האדם שונים מן העולם הביולוגי 
שהם חלק ממנו . ערכיהם האנושיים הייחודיים הם הצריכים להנחות כל התייחסות 
אל החברה האנושית . ניסיונות אוטופיים שהגה סקינר לתכנת חברה זו מעלים את 
השאלה , לדבריו של נוימן , מי יופקד לתכנת את המתכנתים עצמם . קפמאבינלשאלה 
אם אפשר להגדיר נקודות שליליות אופייניות של החברה האנושית , שישמשו מכנה 
משותף לניסיונות לתקן אותה , עונה נוימן , כי אם המדובר בגורמים המעודדים 
מלחמה , כמו ניצול קולוניאלי , אי - שוויון בחלוקת משאבים , או שעבוד 
לעם אחר יש מקום לכך . " אינני טוען שיש להישאר פסיווי בתחום האנושי " , 
הוא אומר , " יש מקום לעודד מאבקים מסוימים , המתנהלים בשם ערכים ובשם 
אינטרסים . אך לא מנקודת מוצא של סכימה מופשטת , הבנויה על אנלוגיה של 
טיפול במערכות פיסיקליות . ברצונות ובשאיפות של הדומם אין להתחשב , אך 
לא כן אצל בני האדם . אותם פוליטיקאים המתיימרים להפוך הכרעות חברתיות 
לבעיה הנתונה בידי מומחים , מנצלים לרעה את יוקרת המדע לשם טיפול בבעיות 
בעלות מרכיבים מוסריים ואידיאולוגיים . הם מתיימרים להכריע בשם הידיעה , 
בעוד שענייננו כאן בדעות ובהעדפות ערכיות " . לדבריו , אסור שתהיה לבני 
אדם היכולת לכפות דברים בלא בקרה . לשם כך יש לעודד השתתפות של האזרחים 
בקבלת הכרעות בחברה , ואפשר לעשות זאת באמצעות חינוך , הפצת דעות וביזור 
מוקדי הכוח וההכרעה . זכות האזרח להיות שותף בהכרעות לא צריכה להיות מותנית 
בידיעה מלאה של הנושא שבו הוא נקרא להכריע . בכל מקרה ובכל מצב יש להכריע 
לגופו , ואין לקבל החלטות בנושא מסוים בהקשרים מופשטים . ההחלטות צריכות 
להביא בחשבון לפעמים את עקרון ההגנה העצמית הלאומית כערך מוסרי . " לא 
כל אינטרס שלי עדיף על אינטרס של הזולת " , אומר נוימן , " אך יש אינטרסים 
מינימליים , שאם הצד השני מסכן אותם זכותי המוסרית להתגונן בכל האמצעים " . 
לפרויקט מנהטן לפיתוח הפצצה האטומית , שהחל בשנות ה04 , התגייסו מדענים 
לעניין , שידעו כי תוצאותיו הרסניות . אחד הנימוקים שהועלו בוויכוחים 
שלהם היה החשש , כי גרמניה של היטלר תקדים את הצוות האמריקאי בפיתוח הפצצה . 
זה , לדעתו של נוימן , נימוק מתחום זכות ההתגוננות , והצדיק את המשך 
המחקר . מדענים מעטים בלבד הפסיקו מחקר שעסקו בו בגלל תחושה שתוצאותיו יסתרו 
את הערכים שלהם . אף על פי כן יש מקום לשאלה , איך לבלום תוצאות הרסניות 
אפשריות של מחקר . אמנה אחת לפחות שחתמו עליה מדענים ( אמנת מיינאו ) 
קובעת , כי המדענים הם אלה שיבקרו את מעשיהם . אבל לדעתו של פרוף שמעון 
שצמילר מבית - הספר לכימיה באוניברסיטת תל - אביב , רוב המדענים ימשיכו 
לגלות תגליות גם ביודעם שיהיה אפשר לנצל אותן לצרכים מלחמתיים . בסופו של 
דבר , ההחלטה על השימוש בתגלית תהיה בדרג הפוליטי , מהרגע שהתגלית התפרסמה . 
פרוף שצמילר טוען , שהמדען חייב להפסיק את מעורבותו במחקרו וכן את פרסום 
תוצאותיו מהרגע שהוא מרגיש שהתוצאות ינוצלו לרעה . מדענים במשטרים טוטליטריים 
חייבים לחשוש , לדבריו , יותר מאשר במשטרים לא טוטליטריים , שבהם קיימת 
ביקורת של המערכת על הנעשה בתוכה . " אפילו מדענים שלווי מצפון , שעובדים 
על פיתוח ביולוגי במכוני מחקר שנתמכים על ידי מערכת פוליטית במשטר דמוקרטי , 
עלולים למצוא את עצמם מוחים בכל פה לאחר שנעשה שימוש בהמצאתם בנשק ביולוגי 
בידי מדינה טוטליטרית כמו עיראק . ומה תועיל מחאתם אז ? המסקנה היא , 
שעל המדען להביא בחשבון כי גם מחקר הנעשה בחסות משטר דמוקרטי עלול להניב 
תוצאות קטלניות בהתגלגל פירותיו לידי משטר טוטליטרי " . פרוף נוימן מתייחס 
לעניין שותפותם של חוקרים גרמנים בפיתוח נשק לא קונוונציונלי . לדעתו , 
מוצדק לתבוע מן הגרמנים רגישות מיוחדת לפיתוח גזים מלחמתיים ולסיוע למדינה 
ששולט בה דיקטטור , ויש מקום לגנות את מעורבותם של המדענים האלה . ישראל 
הפעילה בשעתה טרור נגד מדענים גרמנים שניסו לפתח נשק אטומי במצרים , והיא 
צריכה להעמיד לדיון ציבורי את שאלת פיתוחה של אופציה גרעינית , דבר שמעולם 
לא נעשה , הוא אומר . לפני כמה שנים , בפגישה של קבוצת אקדמאים עם עם השר 
יגאל אלון דיבר פרוף נוימן על האפשרות , שאם תהיה בידי ישראל פצצה גרעינית , 
היא לא תוכל למנוע את הימצאותה גם בידי הצד השני . ואז , אמר , אין ביטחון 
כי קיומו של מאזן אימה מול מדינות ערב יתאפשר באותה מידה שהוא אפשרי בין 
מוסקווה לוואשינגטון ; כי במדינות ערב חיי אדם זולים יותר . קפמאבינהשיקולים 
הענייניים שחייבו את המדען הישראלי בעבר בכל הקשור למחקר בתחום האופציה הלא 
קונוונציונלית שוב אינם כפי שהיו , כך משתמע מדבריו של פרוף נוימן . עד 
לפני כמה שנים , הוא טוען , היתה תמימות דעים בציבור והסכמה על אי - סימטריה 
בסיסית מול העולם הערבי . היום הנחיתות הגיאו - פוליטית וחוסר הסימטריה 
של ישראל מול העולם הערבי עודנה עובדה , אך הצטרפה לכך עובדת הכיבוש של 
השטחים , שלדבריו אין לו הצדקה קיומית או ביטחונית . האם היה פרוף נוימן , 
שהוא ביולוג , מוכן לייעץ בפיתוח נשק ביולוגי ? " אילו נשאלתי את השאלה 
עד סוף שנות הששים לא הייתי מפקפק בדבר התשובה , כי הייתי משוכנע שלעולם 
לא נצא למלחמת ברירה וכי יש לנו ממשל אחראי הנלחם רק בלית ברירה . מרגע 
שהתרחשה פה מלחמת ברירה ( מלחמת לבנון ) אני בדילמה . ודאי שלא הייתי 
נותן תשובה חיובית לא מסויגת . הייתי שוקל את כל השיקולים שמניתי " . 
