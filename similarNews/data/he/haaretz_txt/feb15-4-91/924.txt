נשק קונוונציונלי נתפס בדעת הקהל כנשק רחמני יותר מאשר נשק לא - קונוונציונלי , 
אך לא כך הדבר בהכרח , אומר פרוף שמעון שצמילר . יש פצצות קונוונציונליות , 
כמו פצצות דלק , שהן הרסניות יותר מנשק כימי ולכן קטלניות ממנו . המונח 
קונוונציונלי מבטא , לדבריו , הסכמה שזה נשק שמותר להרוג בו . במסגרת 
ההסכמה הכללית הזאת , כלי נשק שאינם פוגעים במנגנונים הביולוגיים - מולקולריים 
מותרים בשימוש , ואילו אלה שפוגעים בהם אסורים . המאפיין את אלה האחרונים 
הוא העובדה , שמנגנוני ההתגוננות העומדים מולם דלים . עם אלה נמנים הנשק 
הגרעיני , הכימי והביולוגי . נשק גרעיני גורם להרס תאי ולהרס הביוכימיה 
של החי . נשק כימי מתערב בביוכימיה של התהליכים התאיים או התת - תאיים של 
החי . מפני הנשק הכימי אפשר להתגונן באמצעים כימיים נוגדים , ואילו התגוננות 
מפני נשק ביולוגי טעונה טיפול באמצעות מערכות ביולוגיות אחרות , שאותן יש 
להמציא . מערכת החיסון הפנימית של האדם , הצריכה להתגבר על נשק ביולוגי 
וירוסים שונים לא יכולה להיעזר בתרופות רבות . ייתכנו וירוסים מסוגים 
קשים , שהאיידס ייראה פשוט לעומתם , אומר פרוף שצמילר . " הרע מקדים בדרך 
כלל את ההתפתחויות החיוביות הבאות לנטרל אותו " , הוא אומר . בטכנולוגיות 
סינתזה מסובכות , השאובות מתחום הכנת התרופות החדישות מהדור של " תרופות 
המתכנן " , ובעזרת מחשבים , מדענים המועסקים במכוני מחקר מכינים את הנשק 
הכימי והביולוגי של העתיד , ובו כלולים סוגי וירוס ובקטריות שנועדו להשפיע 
על מערכות מסוימות בגוף החי . לחלק מסוגים אלה אין אמצעי התגוננות הידועים 
לנו . המדענים נמצאים בדילמה קשה : יש בהם רצון לחקור את הלא נודע , לגלות 
תגליות ולפתח טכנולוגיות , ועם זאת הם חוששים , כי מה שיגלו עלול להיות 
מפלצתי . רוב המדענים חיים עם הסיכון הזה , אומר פרוף שצמילר , בהרגשה 
כי בסיכומו של דבר המאזן יהיה חיובי והתגליות המדעיות יביאו להטבת תנאי החיים 
ולהגדלת כושר ההישרדות של האדם . רבים מהמדענים מיישמים את ההגינות המדעית 
הבסיסית לצורך ביקורת עצמית , המעכבת אותם לעתים מהליכה בדרכים שיבטיחו 
שימוש שלילי בהמצאתם . אך יש כאלה שלמען התגלית מוכנים לעבור את הדרך לכל 
אורכה . 
