( ע ) . " בית שטרן " בירושלים , המבנה ההיסטורי מהמאה ה91 שבו התארח 
בשעתו בנימין זאב הרצל , יפורק אך הוא יורכב וישוחזר במסגרת פרויקט ממילא . 
כך פסק אתמול בית המשפט הגבוה לצדק . בג"ץ דחה בכך את עתירות החברה להגנת 
הטבע והמועצה לשימור מבנים , שהתנגדו לפירוק המבנה המפורסם וביקשו להורות 
ליזמי פרויקט ממילא לשמרו כפי שהוא . עם זאת הדגישו השופטים , כי ביצוע 
הפירוק וההרכבה ייעשה תוך נאמנות לבניין המקורי , תחת השגחת מומחים ובמקביל 
להפקדת ערבות שתבטיח התחייבויות אלה . בית שטרן נבנה בין השנים 07817781 
על קרקע שרכשה משפחת שטרן מהכנסייה האורתודוקסית - יוונית , ונמנה עם המבנים 
הראשונים שנבנו כבתים בודדים מחוץ לחומות ירושלים . על - פי המסורת , שהה 
בבית זה במשך ארבעה ימים חוזה המדינה , בנימין זאב הרצל , בעת שביקר בארץ . 
הרהיטים בחדר שבו ישן לא הוצאו מאז . בשנת 0791 הופקע כל אזור ממילא , 
ובתוכו גם בית שטרן . תחילה יועד הבית להריסה , אולם החברה להגנת הטבע 
והמועצה לשימור מבנים , ועמן גופים ציבוריים אחרים ומאות אזרחים , התנגדו 
לכך . הנושא אף נדון מעל בימת הכנסת . ועדת הפנים ואיכות הסביבה של הכנסת 
ביקרה במקום והמליצה לשמר ולפתח אתר חינוכי והיסטורי זה . על רקע מאבקם של 
כל הגורמים הסביבתיים , החליטה הוועדה המחוזית לתכנון ולבנייה כי למבנה 
יש חשיבות היסטורית , הקשורה בביקורו של הרצל ובהתפתחות סגנונות הבנייה 
בירושלים . לפיכך החליטה הוועדה לייעדו ל"שימור מלא " . בעתירתן לבג"ץ האשימו 
החברה להגנת הטבע והמועצה לשימור מבנים , כי יזמי פרויקט ממילא " סירסו " 
את החלטת הוועדה המחוזית וכי בכוונתם להרוס את בית שטרן ואחר - כך להקימו 
מחדש . " פירוק והרכבה מחדש אינם בגדר שימור מלא " , טענו העותרות והסבירו 
כי יש הבדל משמעותי בין בניין העומד על תלו מאז הוקם לבין בניין משוחזר 
מה גם שהשחזור עלול לארוך שנים רבות . קפידבין " כלום צריך להסביר שמי שיבקר 
בבית שטרן בשנת 050 , 2 יחוש לגמרי אחרת בבניין בן מאתיים שנה , שבנייתו 
נעשתה בידי אמני המאה הי"ט ושבין קירותיו התארח בשעתו ד"ר הרצל , מאשר בבניין 
ששוחזר בבניית העתק של סוף המאה העשרים ? " , הקשו העותרות . לעומת זאת 
טענו ועדות התכנון והבנייה , חברת " קרתא " לפיתוח מרכז ירושלים וחברת 
" גרוזלם דבלופמנט " , יזמי פרויקט ממילא , כי המונח " שימור " כולל 
בחובו גם פירוק והרכבה מחדש , תוך דיוק ונאמנות למקור . לאחר ששקלו את טענות 
הצדדים החליטו השופטים אהרן ברק , אליעזר גולדברג ותאודור אור להעדיף את 
עמדת המשיבות . השופט ברק , שכתב את פסק הדין , ציין כי למרות ששני הפירושים 
לתוכנית הבינוי הם סבירים , דעתו היא כי המונח " שימור " רחב דיו כדי 
שיכלול גם פירוק והרכבה מחדש של הבית ההיסטורי . אשר לחששן של העותרות כי 
לאחר שהבניין ייהרס הוא לא יוקם מחדש , או שאם יוקם הוא לא יהיה נאמן למקור , 
הטעים השופט : " רשמנו לפנינו את הודעת המשיבות כי נקבעה דרך מפורטת ומבוקרת 
של ביצוע הפירוק וההרכבה מחדש , וכי הליך זה ייעשה תחת השגחה של מומחה לשימור , 
אדריכל ומהנדס . כמו - כן הודיעו המשיבות כי היזם התחייב להפקיד ערבות 
להבטחת ביצוע השימור על - פי לוח הזמנים שיקבעו מוסדות התכנון " . 
