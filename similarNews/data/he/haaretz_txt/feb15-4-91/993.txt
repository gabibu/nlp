סוף סוף כשנשמע אופנוע , נדע שזה אופנוע . סוף סוף לא ניאלץ להאזין 42 
שעות ברדיו לאלופים במיל מפרשנים ש"תהיה זו מלחמה עקובה מדם " , ש"לאמריקאים 
צפויים 000 , 51 הרוגים " . לא נשמע את שלונסקי אומר מדי ערב ש"הצבא העיראקי 
עוד לא נשבר , ויכולת שיגור הטילים לא נפגעה " . סוף סוף ערביי השטחים לא 
ירקדו על הגגות , ויחדשו את האבנים ואת הדקירות . עתה נוכל לבכות על שביטחנו 
את תכולת הבית . יהודי הגולה יזכרו להזדהות אתנו בארץ . סוף סוף המטוסים 
גם ישובו מלאים . השרים שלנו ימלאו שוב את ניו - יורק . סוף סוף אפשר יהיה 
לברוח קצת מתל אביב בלי שיאמרו שברחת . הירושלמים יוכלו שוב לברוח אלינו . 
ציץ יחזיר את הסנדול . סוף סוף תשוב שבשבת , ושוב לא נדע מה מזג האוויר . 
סוף סוף יוכלו להתחדש מלחמות היהודים . שוב נוזמן למסיבות ב9 בערב ונבוא 
כרגיל ב11 בלילה . וסוף סוף תוכל רבקה שי לומר לבעלה : נחמן , תוריד את 
הזבל . קפמאפרקאני מתחיל לחשוב ש"הנשק הסודי והמפתיע " שבו סדאם הילך עלינו 
אימים הוא הצפת הכוח התוקף במאות אלפי שבויים . אחרת אין להבין איך היו 
לכולם בדים לבנים מוכנים . כשתקום ועדת החקירה , כדרישת כל מיני לצים אצלנו , 
שתחקור איך לא ידענו על העוצמה האדירה של עיראק מוטב שבמקביל תקום ועדת 
חקירה שנייה בסוגיה איך לא ידענו שהעוצמה הזאת תתמוטט במאה שעות . אילו סדאם 
היה ריאליסט , הוא היה צריך לדעת מראש שלא יכול להיות לו סיכוי נגד מתקפה 
אמריקאית - בריטית . אך הוא כנראה סמך על רשת הטלוויזיה סי - בי - אס שדיווחה 
כי " ארה"ב במצבים כאלה אימפוטנטית למרות עוצמתה הצבאית " ; על אן - בי - 
סי שדיווחה כי " אין אופציה צבאית מעשית להוציא את עיראק מכוויית " ; על 
" ניוזוויק " שכתב כי " מבצע צבאי אמריקאי בלתי אפשרי " ; על " וולסטריט 
גרנל " שכתב כי " סעודיה לא תתיר נוכחות אמריקאית בשטחה " ; על מכונים 
שחזו שפעולה צבאית בלתי אפשרית ; על " הניו - יורק טיימס " שניהל קמפניה 
נגד " השימוש בכוח " וכיו"ב . כתוצאה מכך עשה סדאם את כל המשגים האפשריים 
בעיקר בריכוז רוב צבאו בכוויית וסביבתה , שהפכו למלכודת מוות באיגופו של 
שוורצקופף . הפסקת האש דומה לקונצרט שעוד לא נשמע בו הפינאלה . התשתית נהרסה , 
הצבא מוגר , אך סדאם ומשטרו נשארו על כנם , וזה לא טוב . מצרים וסוריה , 
שתשתיתן הצבאית נהרסה על - ידי ישראל ב76 שוקמו מהר מאוד , והן היכו בנו 
תוך שש שנים . אמנם מצבו של סדאם לא טוב , ובכל מדינה דמוקרטית לא רק היה 
עף , אלא גם עומד לדין על פשעים נגד האנושות . אך רשמית זה לא במנדט של 
מועצת הביטחון לחסל את סדאם ומשטרו . וכרגע המאבק האחרון הוא זה שלא מספרים 
עליו : בין " השורד הגדול " , העלול תוך זמן קצר להפוך מפלה לניצחון , 
לבין מבקשי נפשו . אל יקום הקהל על רגליו להריע כל עוד סדאם לא נפל . קפמאפרקתענוג 
היה לראות את הבחורים . בהמתנה הארוכה , בהיערכות ובפעולה . בלי " שוויץ " 
בלי פטפוטים . עובדים כנמלים . פוחדים אך בטוחים במשימתם . בלי " מלחמות 
גנרלים " . בלי הדלפות והשמצות . תדרוכים בלי קשקושים . גנרלים בלי דוברים . 
אם יש למושג הזה עוד משמעות , ראינו מעצמת - על בפעולה . בכל גדלותה , 
סבלנותה , כבדותה , אך בכל עוצמתה הטכנולוגית . הכל דיברו אמנם על קרב 
היבשה , אך בסופו של דבר , אחרי " כתישה " אווירית של 73 ימים הניצחון 
שייך הפעם למה שנראה כמשחקי וידאו בגדול . בוש , שאיפשר בקלות דעת לעיראק 
לפלוש לכוויית , נחשב עד אז נשיא כושל . ככל שהתמהמה , הוסיף סדאם להתגרות 
בו והפך את העימות אחד על אחד . בוש לא היה שחקן בהוליווד כקודמו , אלא 
במאטריה שלו כטייס קרבי וראש הסי - איי - אי . ובעת משבר התעלה לדרגת מנהיג 
חזק . לא מפני שהדביר את עיראק בתמיכת כל העולם במינימום של קורבנות , 
אלא בעיקר משום ששיחרר את ארצו מתסמונת וייטנאם . מחלה נפשית שהפכה את 
אמריקה לנכה . ואין פלא שעתה הוא בשיא הפופולריות שלו . אבל אחרי ניצחון 
שהתרחש אי - שם בקצה השני של העולם נשאר בוש בבית עם בעיותיו האמיתיות . 
המשבר הכלכלי החמור , השפל , האבטלה , נפילות הבנקים והמצב הקשה בענפי 
תעשייה שלמים אלה הן הבעיות המטרידות באמת את האמריקאי . יכולתו להתמודד 
עמן תקבע את הפופולריות שלו ואת גדלת נשיאותו . תזכורת : צרציל הגדול , 
גיבור הניצחון על גרמניה , הובס בבחירות מיד אחרי הניצחון . האנגלים רצו 
במנהיג פחות אדיר , אך שישקם את רווחתם הכלכלית . קפמאפרקהמלחמה הזאת הוכיחה 
שהערבים יודעים להילחם בינם לבין עצמם גם בלי עזרת הסכסוך הישראלי - פלשתיני . 
לכן אני מתקשה להבין למה אמריקה מתייחסת לבעלות בריתה הערביות כאילו שהן 
עושות לה טובה ומתרפסת בפניהן . הרי זה צריך היה להיות ההיפך . מצרים , 
סעודיה , הנסיכויות וסוריה היו צריכות להשתחוות פעמיים ביום בפני ארה"ב 
על שזו הסכימה לעשות את מלחמתן . כי סדאם התכוון להשתלט לא רק על מקורות 
הנפט , אלא גם להכתיר עצמו מנהיג העולם הערבי באיימו על המשטרים הערביים . 
אמריקה פשוט הצילה אותם . מכאן שאין היא צריכה כל בוקר לחוש חובה לגמול 
להן , ואינה צריכה כל יומיים לנזוף באיזה מנהיג ישראלי כדי לרצות אותן . 
ההיפך מכך : יש לה הזכות לבוא אליהן בדרישות להכיר בישראל ולהגיע עמה להסדרי 
שלום . הפלשתינאים אינם לב הסכסוך , אלא הבעיה . לכל מקום שהם מגיעים 
הביאו חורבן בלבנון , בכוויית ובירדן . בייחוד עכשיו , שערפאת וארגונו 
תמכו בעיראק . לארה"ב יכולת עתה ללחוץ על בעלות בריתה להגיע להסדרי שלום 
עם ישראל . בעקבותיה יהיה קל יותר למצוא בני - שיח בישראל להתפשר עם הבעיה 
הפלשתינית . קפמאפרקהמשגרים בעיראק היו משולים לאמבות . כל פעם שהודיעו 
שחיסלו ארבעה משגרים , צצו שמונה חדשים . על כל פנים , אחרי שסקאד אחד 
גרם ל521 אבידות בקסרקטין אמריקאי , אני בספק אם שוורצקופף היה חוזר על 
אמרתו שסופת רעמים בווירגיניה מפחידה יותר מסקאד . מראות ההרג זיעזעו והכעיסו 
את אמריקה , ונתנו הצדקה להרס ולהרג שבוצע בעיראק . מסתבר , במבט לאחור , 
שהסקאדים שנפלו על ישראל וההרס שנראה על מרקעי הטלוויזיה עשו רבות להגדלת 
הגיבוי לבוש . אצלנו האפקט היה שונה . אילו היה אומר מישהו לפני המלחמה 
שיירו עלינו 04 סקאדים ולא נגיב , היו אומרים עליו שהוא מטורף . אך זה 
קרה . ישבנו בחדרים אטומים , במסכות גז , נבוכים , מפוחדים ומבוישים . 
החיים שותקו . רבים ברחו לחו"ל . ואנו דמינו לברווזי עץ בביתן ירי בלונה 
פארק . ביטחונו האישי של כל אזרח בכוחנו הצבאי התערער במקצת . נכון שהסקאדים 
לא היו משמעותיים מבחינה צבאית , אך היחשפותו של עקב - אכילס שלנו הותירה 
בכל אחד מאתנו משקע כבד בלב , וראש מלא מחשבות על מגבלות הכוח . 
