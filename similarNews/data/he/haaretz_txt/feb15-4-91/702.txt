לונדון ( מיוחד ל"הארץ " ) . חיילי המשמר הרפובליקני , ששהו עד לאחרונה 
בצפון כוויית , הוצאו משם והוחזרו אל לשטח עיראק כך מסרה בסוף השבוע רשת 
הטלוויזיה אי - טי - אן . כעת ממוקם הגרעין הקשה והמובחר של צבא סדאם בדרום 
מערב עיראק . החיילים שוהים בשטחי האימונים הקבועים שלהם וצבאותיהן של בעלות 
הברית יצטרכו להתמודד עמם בתנאי שטח המוכרים לעיראקים היטב , ולא על אדמת 
כוויית , הזרה לשני הצדדים . כלי התקשורת הבריטיים מסרו אתמול כי כוחות 
הקואליציה מוכנים להסתער על צבא עיראק לאחר שפרצו דרכי גישה בבריקדות שבנו 
העיראקים בחצי השנה האחרונה על גבול סעודיה . חמישה שבועות של הפצצות מהאוויר , 
במיוחד על - ידי מטוסי בי - 25 , הרסו טילים , ביצורים , עמדות תותחים , 
משגרים של טילי קרקע - קרקע ועמדות נגד טנקים . מפקדי הצבאות יודעים כי 
את המכשלה הגדולה ביותר בשלב הראשון של הקרב יהוו שדות המוקשים שזרעו העיראקים . 
החשש הוא , כי בזמן היקר שיחידות ההנדסה ינסו לפרוץ דרכים בשטחים הממוקשים , 
יהפכו יחידות הקואליציה למטרה נייחת עבור העיראקים . בשל בעיה זו , במקום 
לשלוח את האוגדות לרוחב 021 המילים של הגבול בין סעודיה לכוויית , תיערך 
מתקפת היבשה בצורת מתקפות קטנות יותר מנקודות רבות לאורך הגבול . יחידות 
קומנדו וצנחנים יופעלו במיקומים שונים , כהסוואה או כדי להסיח את דעת העיראקים 
מהאתר שבו תבוצע המתקפה הגדולה . קפידבינכתבים בריטים , הנמצאים עם חטיבות 
השריון של הצבא הבריטי במדבר , דיווחו אמש כי ההכנות למתקפת היבשה הושלמו . 
כתבת של הבי - בי - סי אמרה כי ההפצצות שהיו עד כה על העיראקים מעבר לגבול 
היו כאין וכאפס לעומת מה שעומד לבוא . לדבריה , תהיה עוצמת האש חסרת תקדים 
בהיקפה , כדי למנוע נפגעים בקרב חיילי בעלות הברית . כתב הבי - בי - סי 
בבגדאד דיווח בשעה שבע בערב לפי שעון ישראל , על הפצצה כבדה ביותר המתנהלת 
מהאוויר על בגדאד וסביבותיה , ועל התפוצצויות עזות שזעזעו את מלון א - רשיד . 
הוא תיאר את מצב רוחם של תושבי בגדאד כפטליסטי , ואמר כי הם אינם יודעים 
כלל על האולטימטום של הנשיא בוש , מאחר שרדיו עיראק לא דיווח עליו . 
