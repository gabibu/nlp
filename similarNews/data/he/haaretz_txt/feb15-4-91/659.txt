אורי רייזמן מת בגיל 76 , גיל צעיר לכל אדם ובפרט לאמן . אישיותו היתה 
מורכבת ובלתי מוכרת לקהל חובבי האמנות בארץ . הציורים שלו היו מכרים מיד 
והיטב , ובלתי נשכחים מרגע ראייתם . הם העבירו את תחושת הארץ הגדולה , 
ואת היותו חלק מהנוף הזה . יותר מכל הם העבירו את גודל תחושותיו , מועקותיו 
ואת רוחב ראייתו . אנו חיים בתקופה שבה מתנהל ויכוח על מות הציור , על השיבה 
לציור , ועל ציור אחר . הציורים של אורי ריזמן הם סתירה והוכחה לכל המתחבטים 
בנושא . אלה ציורים מעבר לגבולות זמן ומקום . הם הוכחה שגם חיים במקום 
סגור יכולים להיות פתוחים מאוד וחובקי עולם . מרבית הציורים שלו טבולים באור 
זהוב . יש בהם מרחבים , גם כשצייר פורטרטים המזוהים אולי למכריו , אך 
דומים יותר ל"כל - אדם " ובעיקר לו עצמו . די לעקוב אחרי הדרך שבה צייר 
פה קפוץ , כשהיה פה בציור , או קו אופק , כדי להבין כמה לא פשוטות היו 
ההחלטות שלו . כך גם ההחלטה איזה מין חתימה תלווה את היצירה . בתערוכה 
שלו בגלריה גורדון הוצגו כ51 ציורים גדולי מידות . רק באחד מהם השתרעה חתימתו 
לרוחב הציור , במקום הכי פחות הגיוני ומובן . הציורים שלו , עם כל פשטותם 
לכאורה , מאוד לא הגיוניים ולא מובנים , אך הם מעוררים התרגשות עזה . 
אם יש עדיין כבוד למלה " יופי " באמנות , יש בהם יופי עצום ומועקה גדולה . 
על כל ציור שלו אפשר להגיד " תראו מה שצבע יכול לעשות " . אורי רייזמן היה 
יליד הארץ ובן - הארץ . חבר קיבוץ במרבית שנותיו ( בית הערבה וכברי ) 
עד יום מותו . הוא למד בפאריס , אך חי את חיי הקיבוץ על חובותיו השונות . 
תערוכה אחת שלו התקיימה במוזיאון ישראל ב3891 . תערוכה רטרוספקטיווית נערכה 
במוזיאון ע"ש אתר בעין חרוד . גלריה גורדון בתל - אביב הציגה תערוכות שלו , 
והכרחי שיצירותיו יהיו מוצגות עוד ועוד . 
