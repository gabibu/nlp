מאז פלישת הצבא העיראקי לכוויית מתריעים גורמי הביטחון על אפשרות של מתקפה 
כימית נגד ישראל . לנוכח אפשרות כזאת ננקטו בארץ מספר צעדים להגנת העורף , 
ובעיקר : חולקו ערכות מגן ופורסמו הנחיות מפורטות להתאמת חדרים אטומים 
וכללים להתנהגות בעת אזעקה . דומה שלא נטעה אם נאמר , שנימת ההתרעה נגד 
מתקפה כימית הוחמרה במרוצת הזמן . ביום ה שעבר כבר התבטא ראש אגף מודיעין 
במטכ"ל באופן שממנו ניתן להבין , שקיימת סבירות גבוהה שבידי העיראקים טילים 
בעלי ראש קרב כימי . על רקע ההתרעות החוזרות ונישנות , אין פלא שהציבור 
מתייחס ברצינות לסכנת המתקפה הכימית , ורובו הגדול נוהג בהתאם לכללים שגורמי 
הביטחון קבעו החל בנשיאת ערכות המגן בעת השהייה מחוץ לבית , וכלה בשהייה 
בחדר אטום בעת אזעקה עד למתן אות הארגעה . הציבור הוכיח שהוא מתייחס ברצינות 
לא רק לסכנה שמפניה הוזהר , אלא גם לאמצעים שהוא נדרש לנקוט כדי להתגונן 
מפניה , וכי יש לו אמון במידע ובהנחיות הניתנים מטעם גורמי הביטחון . בימים 
האחרונים התעוררו מספר שאלות , שטיפול לא נכון בהן , עלול לפגום באמון 
זה . שאלה אחת נוגעת לאמינות המסננים הצמודים למסכות המגן . מנתונים שפורסמו 
ולא הוכחשו עד כה מתקבל הרושם , שבידי חלק מן הציבור מסננים ישנים , מהם 
שיוצרו עוד בשנות השבעים המוקדמות . מטבע הדברים התעוררה השאלה , אם מסנן 
שיוצר לפני 51 או 81 שנה , והיה מונח מאז במחסנים , ימלא את תפקידו בעת 
הצורך . שאלה אחרת התעוררה לגבי מזרקי האטרופין , שרבים מהם יוצרו לפני 
חמש שנים ויותר , ולא מצוין עליהם תאריך התפוגה , כפי שמורה החוק לגבי 
חומרי רפואה . במענה לשאלות שהופנו בעניין זה לדובר צה"ל נמסרה שוב ושוב 
תשובה אחידה , שעיקרה : צה"ל קובע את התקנים לגבי ערכות המגן וכל הציוד 
שחולק לציבור עומד בתקנים אלה . תשובה כללית וגורפת זו היתה אולי מספקת 
בשלב מוקדם , אך לא עוד . הסיבה : עדויות לא מוכחשות , שפורסמו בשמם 
או מטעמם של מי שמוכרים כמומחים , שלפיהן מסננים יהיו יעילים בתנאי שגילם 
אינו עולה על חמש ולכל היותר עשר שנים , ואילו החומר הידוע כאטרופין מתחיל , 
לפי עדויות אלה , לאבד את יעילותו אחרי חמש שנים . מאחר שהציבור הוזהר 
שוב ושוב מפני מתקפה כימית , זכותו לדעת בביטחון כי כל סוגי הציוד שסופקו 
לו לשם התגוננות מסכנה זו , מכל שנות הייצור , ראויים לשימוש ויפעלו כהלכה 
בעת הצורך . הואיל והביקורת היתה ספיציפית מפי מומחים , צריך גם ההסבר 
מדוע ביקורת זו אינה במקומה , להיות ספציפי ולבוא מפי מומחים . בגיליון 
זה מתפרסם מידע נוסף בנושא , חלקו בא ממקורות צה"ל , בתשובה לשאלות פומביות 
שהוצגו לדובריו , וחלקו ממקורות אחרים . על פי הודעת צה"ל , קבע הצבא 
למסננים מאוחסנים תקופת חיים של 91 שנים , ולמסכות גז עשרים שנה . ידוע 
גם כי קביעה זו נעשתה על פי בדיקותיו של צה"ל והיצרן המקומי וכי צה"ל קוצב 
לציוד תקופת חיים ארוכה בהרבה מכפי שקובעים היצרנים המסחריים באירופה , 
המשווקים ציוד דומה . לאור מידע נוסף זה , מן הראוי שצה"ל ישקול , האם 
לא רצוי לבצע כבר עתה פעולת החלפה מוקדמת של ציוד שהתיישן ובמיוחד של מסננים 
משנות השבעים , שסיום תקופת היעילות שלהם קרוב לגבול העליון שקבע צה"ל . 
