בביטאון המועצה האזורית מטה בנימין מופיע סיפורו של ש"ח המתגורר באחד הישובים 
באזור . תחת הכותרת " פעולת תגמול " מגולל האיש , בהגזמה רבה , את קורותיו 
במהלך אירוע שבו נופצו שמשות מכוניתו ולאחריו . הדברים מדברים בעד עצמם , 
ומובאים כאן בקיצורים המתבקשים . " אור לראש חודש , עם חשיכה , אני חוזר 
מירושלים דרך רמאללה . ברדיו מדווחים על יום סוער בשטחים . . . ערבי 
נפצע קשה בהיתקלות מסתורית עם כוחות קרית ארבע . זרקו עליהם אבנים ליד חלחול 
והם יצאו החוצה וזרקו בחזרה על מכונית של אזרחים שלווים מדהיישה . . . 
אני מדבר עם עצמי . מתי הכהניסטים האלה יבינו שזה מתנקם בנו בסוף . הם 
רק נותנים לחם ליוסי שריד וכל אלה . חוץ מזה יתפסו אותם בסוף , אז מהם 
הם הרוויחו . חוליגנים ! ופתאום בווום . צוק בגודל בינוני מנפץ בקול 
חבטה איומה את השמשה הקדמית . " האוטו מתמלא רסיסים . ברקס . הדם עולה 
לי לראש . להרוג אותם . בתוך שלוש עשיריות שנייה אני מחוץ לרכב עם אקדח 
שלוף ומבט של רצח בעיניים . כצפוי המתנקשים לא פראיירים לחכות לי . . . 
כיוון שכך , אני מחליט להסתפק בפעולת תגמול קרה . . . מינימום צריך 
לשבור שמשה למכונית הישמעאלית הקרובה ביותר , או דוד שמש , או תריס , 
או כל נכס שביר אחר בערך של אלף ש"ח מינימום . אני רץ בחזרה למכונית , 
שולף את הסלע מהמושב הקדמי , ומתקדם אתו בכיוון של אוטוביאנקי כסופה החונה 
לתומה בסמטה ממול . עוד רגע ושמשתה הקדמית תהיה מאוד דומה לשמשה הקדמית 
שלי . האבן כבר מונפת אל על במגמת זריקה , כשהרהור חרטה פתאומי עוצר את 
התנופה . רגע רגע , אולי האוטו שייך דווקא לערבי שוחר שלום . . . ובכלל , 
אני ממשיך את הדיאלוג הנוקב עם עצמי , איזה רב נתן לך היתר לקחת את החוק 
לידיים . בוודאי לא הרב נחמיה . רק במוצאי שבת האחרון הוא נתן שיעור שלם 
בנושא קדושת הממלכתיות וגבורת ההתאפקות . אני שומט את הסלע וניגש לאוטו . 
בדיוק באותה שנייה נעצרת לידי מכונית השרד של פרישטיק . פרישטיק מבסוט : 
הבנתי . " למחרת חוזרת רזיאלה אשתי מהמכולת , כולה קורנת : מה אני שומעת 
עליך גיבור ישראל שלי . בלה פרישטיק סיפרה לי בדיוק מה עשית אתמול ברמאללה . 
בעלה תפש אותך על חם עם סלע של טון ביד , מגלגל פחים ומה לא . הרעיון 
דווקא מוצא חן בעיני . מה אכפת לי להיות גיבור מקומי בלי שזה יעלה לי כסף . 
לפרישטיקים האלה יש פה יותר מדי גדול , אני אומר בפוזה של כעס , יש לך 
מושג עם מי הם עוד דיברו ? לא , אבל חמישה אלמונים שמו לנו בתא פתקים אנונימיים . 
הנה תקרא בעצמך : יישר כוח , כל הקווד ( בכתב יד של בוריס הכהניסט ) 
, לך בכוחך זה והושעת את ישראל . " לקראת הצהריים אני פוגש ראשון , כולו 
הערצה , את גוזלן הטרנספריסט . וואלא יצאת גבר . אומרים שהשתוללת עם סלעים 
ולא השארת שום זכוכית שלמה ברדיוס של מאה מטר . היית עצבני קצת . הא . 
עשרה מטרים אחריו אני נתקל במונטהגליקים . צהריים טובים , כבודו . זה 
עתה גונבו לאוזנינו אי - אלו מעלילותיך בליל אמש . לעניות דעתנו יכולת להסתפק 
בכיסוח שמשות ולוותר על ההצתות , אבל מילא . מי אמר שאנו צריכים לתת תמיד 
לצד השני להכתיב את קצב האירועים . מקורות המקורבים למזכירות אומרים שהשארת 
אחריך אדמה חרוכה : שני מיצובישים עשנים , אחת משאית ליילנד שרופה וארבעה 
פרייבטים מפויחים " . " אחר כך מגיע תורו של שרעבי . לפי המידע שבידיו סחבאק 
אחראי ללא פחות מתחנת דלק שרופה , מטע זיתים עקור , 22 גרוטאות של מכוניות 
מודל 98 ותשעה ערבושים נכים . " משום מה העסק מתחיל לעצבן אותי . עוד מעט 
העיתונים יתחילו לחטט והמשטרה תשאל שאלות , והרי לפחות אתם יודעים שאני 
חף מפשע וגם די מתנגד לפעולות פרטיזניות של אזרחים פרטיים . מצד שני לא 
איכפת לי שקהילת הקודש המקומית תתייחס אלי שבוע כמו למאיר הר ציון " . 
