מימרה רווחת באנטוליה אומרת : " אין היום שום חג ושום חגיגה משפחתית , 
אז למה הדוד שלי מנשק אותי ? " זו בדיוק השאלה ששאלו את עצמם לפני שבועיים 
מיליוני כורדים בטורקיה , לאחר שהממשלה באנקרה הודיעה כי היא מתכוונת לבטל 
את החוק האוסר על שימוש פומבי בשפה הכורדית . מאז הקים קמאל אתא - תורק 
את טורקיה המודרנית ב3291 כמדינה אוטוריטרית נוקשה , ריכוזית ושוביניסטית , 
היה בה , רשמית , רק עם אחד , ו21 מיליוני הכורדים סווגו כ"טורקים הרריים " . 
היו אלה שנים של דיכוי ורדיפות , של עינויים וכלא , לכל מי שחלמו על כורדיסטן , 
דיברו או לחמו למען מטרה זו . ההחלטה האחרונה לא עוררה שום צהלה בדרום 
אנטוליה , שמרבית תושביה הם כורדים ושב01 השנים האחרונות מכביד עליה מצב 
חירום קבוע . שכן , ביטול האיסור לדבר בשפה הכורדית איסור שהכורדים התעלמו 
ממנו במידה גדלה והולכת עדיין אין פירושו שגם ספרים ועיתונים בשפה הכורדית , 
או אפילו לימוד כורדית בבתי - הספר , יותרו . גם ברשויות ובמערכת המשפטית 
מוסיפה הכורדית להיות שפה אסורה . העיתון הכורדי " ייני אילקר " , המנהל 
מאבק קשה בצנזורה , מתפרסם בשפה הטורקית . " הם רק העניקו תוקף חוקי למה 
שאנו עושים זה שנים " , אמר מוסטפה גירביס , עורך בעיתון . קלטות של שירים 
לאומיים מהפכניים כורדיים אכן נמכרות ועוברות מיד ליד באין מפריע בשנים האחרונות , 
שינוי המעיד על התחזקות השאיפות הלאומיות הכורדיות יותר מתמיד , כמו גם 
על שאיפת השלטונות לשמור על סטטוס קוו מסוים במסגרת הדיכוי הכולל . נוראטין 
יילמאז , חברת פרלמנט מטעם מפלגת השלטון " מפלגת המולדת " , יכולה היתה 
להעלות על נס את ביטול האיסור כ"ברכה חמה לאומה הכורדית " . אבל הכורדים 
" לא רוצים את העצמות שאוזאל זורק להם " , אמר מנהיג הכורדים , סעיט אלתוגן , 
החי בגלות ביוון . אין לשכוח כי רק לפני ארבע שנים אמר הנשיא בפומבי ש"יכרות 
את ראשיהם " של הכורדים . בנוסף לכך , הכורדים , הנמלטים במאות אלפיהם 
בשבועות האחרונים מגבול טורקיה - עיראק , חשים עצמם נטושים ונבגדים עוד 
יותר מתמיד אין להם לא מקלטים ראויים לשמם ולא מסכות גז . קפמאבינלאוזאל 
יש כמה וכמה מטרות בפוליטיקה החדשה שלו : הוא רוצה להפיס את דעתה של אירופה 
מאוחדת ולהראות לה , עוד לפני המשך השיחות על הצטרפות טורקיה לקהילה , 
כי מצב זכויות האדם בארצו הולך ומשתפר . הוא גם שומר לעצמו אופציה , להציע 
מעין פתיון : " חסות " ל5 . 3 מיליון הכורדים בעיראק , שלא היו זקוקים 
לטבח בני עמם בגז מרעיל בחלבגה ב8891 כדי לדעת שמסדאם הם יכולים לצפות רק 
לגרוע ביותר . לאוזאל יש חלום משלו על טורקיה שלאחר המלחמה : היא תתייצב 
אז בעולם " גדולה יותר וחזקה יותר " . כבר עכשיו היא חזקה יותר . עוד בשנה 
שעברה , כאשר הגוש המזרחי המתפורר עורר את הרושם שנאט"ו ייהפך למיותר , 
נראה היה שטורקיה שוקעת לשולית פוליטית כמו גם אסטרטגית . מלחמת המפרץ 
הביאה למדינה זאת בעלת הגבול המשותף עם עיראק עדנה , והפכה אותה שוב , 
במפתיע , לנקודת מפתח אסטרטגית . אוזאל מתכוון לקבל גמול נדיב על נכונותו 
לסייע לבעלות הברית , גם בהאצת הליכי ההצטרפות לקהילה האירופית . לגבי 
דידו תהיה טורקיה שלאחר המלחמה גורם מייצב , גורם של שמירת סדר , כמו גם 
נקודת הצטלבות בין העולם המערבי לאיסלמי . " טורקיה רוצה לשבת לשולחן בסעודת 
הניצחון ולא להיות כלולה בתפריט " , אמר שר בממשלה . בניגוד לצבא הטורקי , 
שדווקא אינו להוט למלחמה זאת , חולם אוזאל לא רק על חיזוקה הפוליטי של 
טורקיה , אלא גם על חיזוקה הטריטוריאלי . באנקרה מהלכת השמועה שהוא לוטש 
עיניו לאזורי הנפט העשירים בכירכוך ומוסול שבצפון כורדיסטן העיראקית כתגמול 
על סיועו במלחמה . חמדנות כזו תעמוד למכשול בפני תקוות הכורדים העיראקיים 
לאוטונומיה , אם לא לעצמאות , לאחר תבוסתו של סדאם חוסיין . טורקיה , 
איראן , עיראק וסוריה חוששות יותר מכל שמא יתגברו הכורדים בשטחיהן על הפילוגים 
ביניהם וידרשו מקהילת העמים בקול אחד , כמו הפלשתינאים , את הזכות להקים 
מדינה משלהם . בקרב היסטוריונים רבים , בהם כורדים , מקובלת המוסכמה שהכורדים 
היו האויבים הגרועים ביותר של עצמם ושתמיד כרתו ברית עם ממשלות שכנות שדיכאו 
בעצמן במרץ רב את הכורדים בתחומיהן . אבל מעבר למעידות ולעוורונות , המוחלטים 
לא אחת , של הנהגות כורדיות רשמיות , הכורדים באמת היו ועודם נתונים במלכוד 
נואש , והם יכלו לטעון במידה רבה יותר של הצדקה מרבים אחרים כי להם אין 
ברירה . הכורדים באיראן , שהיו בין הראשונים שיצאו נגד חומייני ( כשם 
שהיו נגד השאח בזמנו ) , לא נחשדו מעולם באהבה לסדאם חוסיין , אבל בלית 
ברירה קיבלו בתקופת מלחמת איראן - עיראק את עזרתו ונימקו אותה במבוכה מגומגמת 
כיוון שהיה היחיד שהיה מוכן לעזור להם , כשם שאחיהם בעיראק הסתייעו , 
מאותן סיבות עצמן , באיראן . על - פי ידיעה שהופיעה ב"וואשינגטון פוסט " , 
אנקרה וטהראן חתמו כבר ב4 בינואר , עקב חששן המשותף מהכורדים , על הסכם 
חשאי שבו התחייבו למנוע , לאחר תום המלחמה , את חלוקת עיראק , כמו גם 
את הקמתה של מדינה כורדית עצמאית . ארצות - הברית אמורה , בתמורה לרשות 
להשתמש בבסיסי אוויר טורקיים , להתחייב שלא לתמוך בתנועה כורדית , אפילו 
לא בתנועה התובעת אוטונומיה בלבד . אם ייפול המשטר בבגדד רוצה אוזאל , 
גם אם לא יצליח לקבל את כירכוך ומוסול , לקבל לפחות לתקופה מסוימת את האזור 
כאזור חסות ולנצל כמה שנים את הנפט שבתחומו , כתב העיתון " טרגימאן " . 
" הכורדים כלל אינם זקוקים למדינה משלהם " , פסק אוזאל ; ומשום שאף באחת 
מהמדינות השכנות לא חיים כורדים כה רבים כמו בטורקיה , יכולים גם הכורדים 
העיראקיים למצוא בטורקיה בית , " אולי אפילו בית מורחב " , הוסיף . אבל 
דבריו אינם מפתים כלל ועיקר את הכורדים בעיראק . גלל טלבאני , מנהיג " האיחוד 
הפטריוטי של כורדיסטן " , וקבוצות התנגדות כורדיות רבות נגד סדאם חוסיין 
בעיראק אמרו : " אי אפשר לפתוח במלחמה נגד סיפוח כוויית ואז להרשות סיפוח 
אחר " . הכורדים בטורקיה אינם מאמינים , כאמור , לאוזאל יותר מכפי שמאמינים 
לו אחיהם מעברו השני של הגבול ; הם גם חוששים , כפי שהסביר ראש עיריית 
גיזרה , האשים האשמי , שכמו תמיד יהיה חלקם עם המפסידים . " אין זה משנה 
מי ינצח במלחמה האיומה הזאת " , אמר , " הכורדים ישלמו את החשבון " . עלוני 
ההגנה האזרחית נראים לתושבי העיירה שלו כלעג לרש . " עם הישמע קול האזעקה " , 
נאמר בהם , חבשו במהירות את מסיכות הגז שלכם ופנו מיד לבונקר הקרוב ביותר " , 
אבל בגיזרה , הבירה הכורדית המחוזית באזור הגבול , כמו בכל האזורים הכורדיים 
של טורקיה , אין לא מסיכות גז ולא אמצעי הגנה כלשהם לאוכלוסייה . חודשים 
השתדל האשמי להשיג אמצעי הגנה לעירו , אבל כל פניותיו הושבו ריקם . " בישראל 
יש אפילו לכלבים מסיכות גז " , אמר . " לנו לא דואג אף אחד " . התקנת צופר 
אזעקה על גג בניין המועצה המחוזית , שלושה שבועות לאחר תחילת הקרבות , 
נראית לו כ"בדיחה " . האשים האשמי עומד בראש עיר אשר סבלה מהמלחמה עוד לפני 
שזו פרצה . לפני תחילת המשבר במפרץ התגוררו בגיזרה 85 אלף תושבים . עד 
ל01 אלפים משאיות הגיעו כל יום ב"דרך המשי " האגדית ועברו בעיר בת מאות 
השנים . המכליות שהביאו נפט מכירכוך וממוסול הביאו סחורות נוספות מעיראק , 
ויישובים רבים לאורך הנתיב לים התיכון התפרנסו מכך . עכשיו מעלות המשאיות 
חלודה בצדי הרחובות ואלפי נהגים איבדו את מטה לחמם . " משבר המפרץ הרס 
את כולנו " , אומר נהג המשאית אמין ננטו . קפמאבינאת גל הפליטים הראשון מגיזרה , 
שעזבו כאשר הוטל האמברגו על עיראק , עוד ניסה האשמי לבלום . הוא הסתובב 
במכוניתו ברחובות העיירה וקרא ברמקול לתושבים להישאר . הוא האמין אז שהמשבר 
יחלוף במהרה . כאשר פרצה המלחמה , ב71 בינואר , נסו אלפים בבהלה מערבה . 
נשים מכרו את תכשיטיהן כדי לקנות למשפחותיהן כרטיסי נסיעה לאיסטנבול או 
לאיזמיר . איכרים מכרו במחירי הפסד עדרים ובתים . עד לסוף חודש ינואר עזבו 
יותר מ03 אלף איש את גיזרה לבדה . הנשארים מלאי פחד מהטילים של סדאם חוסיין . 
" סדאם חוסיין רצח בגז את אחינו מהעבר השני של הגבול . מאז נמצאת חלבגה 
עמוק בתוכנו , הכורדים " , אמר הסוחר נגאט עבדול גליל . הוא חי עם ארבעת 
אחיו , אישתו , ארבע גיסותיו ו82 ילדים בבית גדול בעיר העתיקה של גיזרה . 
בחדר אחד כיסה את החלון בקפדנות ביריעות פלסטיק ומרתף ששימש בדרך - כלל 
כאורווה אמור להיות מקלט . אבל אין לו שום אשליות באשר ליעילותו . " אני 
יודע שחומר כימי נכנס אפילו דרך סדקים בקירות . אנחנו חסרי אונים " . הפחד 
מניסיון השמדה נוסף התחפר במעמקי התודעה של הכורדים . הם שונאים את סדאם 
כ"קצב " של בני עמם , אבל חוסר האמון שלהם בממשלה הטורקית ובצבאה גדול 
לא פחות . בשלושת אזורי הגבול מרדין , סירט והקארי " רקנו " בשיטתיות 
יותר ממחצית כל הכפרים הכורדיים כבר לפני שנתיים . הסיבה הרשמית לפינוי : 
הקמת רצועת ביטחון לאורך הגבול עם סוריה ועיראק כדי למנוע הסתננותם של לוחמי 
גרילה כורדים . " על התושבים מטילים אימה , שוב אין מרשים להם לצאת לשדות . 
לעתים קרובות שורפים את הבתים שלהם וממקשים את הכפרים " , אמרה נציגת ארגון 
לזכויות האדם בדיארבקיר , בירת כורדיסטן הטורקית . לאיש אין הגנה כנגד 
הצבא , כוחות הביטחון והיחידות למלחמה בגרילה " אזלטים " , הכפופות למשרד 
הפנים . במארס האחרון נורו למוות באזור גיזרה תשעה אנשים . התקוממות עממית 
שהתפשטה לכל החבל הדרום - מזרחי של טורקיה פרצה , לאחר שכוחות הביטחון ירו 
לתוך הקהל בהלוויית לוחם גרילה בנוסייבין . בגיזרה הקימו התושבים מתרסים 
ונלחמו משך ימים באבנים ב"רמבואים " של משרד הפנים . " זו היתה האינתיפדה 
שלנו " , זוכרת צעירה . עכשיו , כאשר טורקיה ערוכה להצטרפות למלחמת המפרץ , 
חוזר הפחד . כורדים רבים חוששים כי אנקרה תנצל את ההזדמנות כדי לפתור את 
" הבעיה הכורדית " שלה . " סדאם חוסיין ניצל את המלחמה באיראן כדי לטבוח 
בכורדים בארץ שלו " , אמר נגאט עבדול גליל . " למה שלא תעשה הממשלה הטורקית 
את אותו דבר אתנו ? כורדים רבים מספרים שהמטוסים האמריקאיים הממריאים מבסיסים 
טורקיים " מאבדים " תמיד פצצות עם שובם מגיחות בעיראק , כאשר הם טסים 
מעל אזורי הכורדים . הם אומרים שזוהי מזימה טורקית - אמריקאית . " ההסבר 
הרשמי הוא שהמטוסים חייבים להיפטר מפצצות שבהן לא השתמשו לפני שיוכלו לנחות " , 
אמר מוסטפה גירביס . " אבל אנחנו שואלים את עצמנו מדוע הפצצות נופלות 
בדיוק במקומות שבהם פעילים חברי המחתרת הכורדית " . למרבה המזל , אמר , 
עדיין לא נפגע שום בית , " אבל הבהלה בקרב האוכלוסייה גוברת , ואולי 
זאת בדיוק המטרה " . " כל גיליון שני שלנו נאסר לפרסום " , אומרת ליילה 
זאנה , העורכת הראשית של העיתון שבו עובד גירביס , המודפס ב02 אלף עותקים . 
הכורדים חשים שהמערב בגד בהם . עדיין לא נערכו פעולות מחאה נגד החיילים 
המערב - גרמניים שחוזרים לאחר תום מלאכתם למלון " קנט " במלאטיה , הנמצא 
תחת שמירה כבדה . " החיילים הטורקים הם כובשים מבחינתנו " , אמר צעיר בדיארבקיר . 
" אבל גם החיילים הגרמנים אינם נמצאים כאן כדי להגן עלינו . גם הם כובשים " . 
