מנהלי חברות הביטוח חוששים מהפסדים כבדים , כתוצאה מהסתבכותה של החברה לביטוח - 
משנה מקבוצת הביטוח ההסתדרותית הסנה . חלק ממנהלי חברות הביטוח אומרים כי 
על הסנה לעשות מאמץ ולהבריא את החברה , שכן הנזק שייגרם לענף כתוצאה מנפילתה 
האפשרית עלול להיות חמור , בעיקר בחו"ל הם אומרים . מעריכים כי הפסדי החברה 
לביטוח - משנה עשויים להגיע לכ0203 מיליון שקל . תאגיד הביטוח אבנר יספוג 
כתוצאה מכך הפסד של כ01 מיליון שקל . הנזק של חברות הביטוח יהיה כפול , 
הן בשל ביטוחי - משנה שנעשו בחברה לביטוח - משנה והן בשל שותפותן בתאגיד 
הביטוח אבנר , העוסק בביטוח רכב חובה והנמצא בבעלות כל חברות הביטוח . מנהלי 
החברה לביטוח - משנה הכריזו בסוף השבוע שעבר שהחברה לא תוכל לקבל יותר עסקים 
בשל הפסדיה הכבדים בשנים האחרונות . ההון של החברה נעשה שלילי בהיקף של מיליוני 
דולר . ראשי החברה ניסו בשבועות האחרונים לשפר את מצבה על - ידי מכירת תיק 
ביטוח - החיים שלה . התנהלו מגעים עם גורמים בחו"ל , אך בסופו של דבר הגיעו 
למסקנה שאין אפשרות לבצע את העסקה . יותר משנה ניסו ראשי הסנה , לשוא , 
למכור את החברה לגורמים בחו"ל . חלק מהכשלון נבע מהעובדה שהגורמים הזרים 
לא קיבלו את היתר המפקח על הביטוח לרכישת החברה . המפקח על הביטוח במשרד 
האוצר , גד ארבל , עומד להיפגש השבוע עם יו"ר החברה , מיכאל ( מיקי ) 
מילר , המכהן כמנכ"ל הסנה , ועם צבי לזר , שמונה באחרונה למנכ"ל החברה , 
כדי לקבל דיווח על המתרחש בה . בפגישה זו ישתתף גם סמי שמואלי , שכיהן 
עד לאחרונה כמנכ"ל החברה ומונה לחשב הסנה . בחוגי הביטוח מציינים שלעובדה 
שחברת - ביטוח ישראלית הגיעה למצב שהיא למעשה חדלת פרעון תהיה השלכה חמורה 
על מעמדה של ישראל בשווקים הפיננסיים בעולם . יו"ר קבוצת הביטוח הסנה , 
ריצארד ערמון , אמר בסוף השבוע ל"הארץ " כי מצבה של החברה ייבחן בקרוב 
במטרה לבדוק אם אכן היא הגיעה לסוף דרכה או שניתן להבריאה . מועצת המנהלים 
של החברה הזמינה דו"ח מרו"ח על מצבה . ערמון אישר כי החברה החליטה לא לקבל 
עסקים חדשים . צבי לזר , המנכ"ל החדש של החברה לביטוח - משנה , מסרב להגיב , 
אך מקורות בחברה מציינים כי הוחלט לא לקבל עסקים חדשים ולדווח על מצב החברה 
לבורסה כדי שמשקיעים לא ייפגעו כתוצאה מהמסחר במניותיה . כיום יש תביעות 
נגד החברה , אך רק בעוד 01 שנים ניתן יהיה לדעת אם תחויב בכל התשלומים . 
