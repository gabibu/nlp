שנה אינן בדיוק תאריך עגול , ובדרך - כלל אינן סיבה למסיבה . אבל כאשר 
בעל היובל הוא אייברהם לינקולן , וכאשר ארצות - הברית זקוקה בדחיפות למקור 
השראה , גם 281 שנה יספיקו . וכך , בשבוע שעבר , חזרה אמריקה והתרפקה 
על זכרו של הנשיא ה61 באובססיה שהיתה צריכה להביך במקצת את הנשיא ה14 , 
גורג בוש . ב"לינקולן ממוריאל , היכל השיש הענקי על שפת נהר הפוטומאק , 
חזר שר השיכון גק קם ונשא את נאום גטיסברג ( " ממשלה מטעם העם , על - 
ידי העם , למען העם " ) ; ולסגן הנשיא דן קווייל לא היה ספק , שלינקולן 
היה צועד כיום בראש הפגנה בזכות המלחמה במפרץ הפרסי . ב"ניו - יורק טיימס " 
כתב בעל הטור טום וויקר , לעומת זאת , כי אין ספק שלינקולן היה תומך בזכות 
להפגין נגד המלחמה . כתב - העת המצולם " לייף " מרח את לינקולן על מלוא 
עמוד השער שלו , והעתיק , לצד התמונה , דברים שנשא הנשיא ה61 שנתיים וחצי 
לפני מלחמת האזרחים , עוד לפני שהיה נשיא . " מהו עיקר חירותנו ועצמאותנו ? 
" שאל אז לינקולן , והשיב : " אין הוא התותחים של ספינות המלחמה שלנו , 
או העוצמה של צבאנו המפואר והממושמע . . . כוחנו הוא באהבת החירות שטמן 
אלוהים בחיקנו " . זה כמובן נכון , אבל לינקולן הקשיש והטוב גילה באפריל 
1681 כי חירות ללא ספינות מלחמה וללא צבא ממושמע היא עניין מוגבל מאוד . 
כאשר ציווה על התותחים לירות , הוא החליט שניצחון צבאי חשוב אפילו מן החירות , 
והשעה את אחת מזכויות היסוד של החוקה האמריקאית ( זכותו של חשוד להיות 
מובא לפני שופט , או " האס קורפוס " ) . מה , אם כן , עורר באמריקאים 
את הגעגועים ללינקולן ? גארי וילס כתב ב"לייף " : הצורך ברטוריקה מוסרית 
משכנעת מורגש באופן החריף ביותר בזמן משבר " . לינקולן היה הרטוריקן הגדול 
ביותר בתולדות הנשיאות האמריקאית . בניגוד לרוב יורשיו , הוא לא היה זקוק 
לכותבי נאומים , וגם לא היה צריך יותר מדקות אחדות כדי להביע את הרעיונות 
הנשגבים ביותר . כמעט כל משפט בנאומי לינקולן נעשה במרוצת השנים נכס צאן 
ברזל של הרטוריקה הפוליטית בארה"ב , ולפעמים בעולם כולו . היסטוריונים 
הפליגו לימים כל - כך בהערכת הכשרון הרטורי הזה , עד שאחד מהם הביע אפילו 
את הסברה , שאילו היה נשיא מדינות הדרום המורדות במלחמת האזרחים , גפרסון 
דייוויס , מצליח לנסח את רעיונותיו בכשרונו של לינקולן , תוצאות המלחמה 
היו אחרות . מותר לפקפק בהערכה הזאת , בייחוד מפני שחלק ניכר מנאומי לינקולן 
הובנו והוערכו יותר על - ידי הדורות הבאים מאשר על - ידי שומעיהם . חלק 
אחר של נאומי לינקולן הצטיינו במידה ניכרת של מוסר וצדקנות , אבל אינם עומדים 
במבחן ההיסטוריה . הוא , למשל , היה מבקר קולני של הנשיא גיימס פולק אשר 
החליט , ב7481 , לצאת למלחמה במקסיקו כדי להרחיב את שטחה של ארה"ב . 
לינקולן הכריז , כי דמם של הרוגי המלחמה זועק אל השמיים " כמו דמו של 
הבל " . ההיסטוריה שפטה את פולק במושגים מוסרניים פחות . היא זקפה לזכותו 
את סיפוחן של קליפורניה , של טקסס , של אריזונה , של ניו - מקסיקו ושל 
נוודה . האם יכול מישהו לשער את ארה"ב בלי החלק הדרום - מערבי שלה ? ייתכן 
שללא להיטותו של פולק לצאת למלחמה אימפריאלית , לא היתה ארה"ב הופכת לעולם 
למעצמה גדולה , שלא לומר מעצמת - על . גורג בוש אינו מחוויר רק בהשוואה 
ללינקולן . כנואם , הוא מחוויר בהשוואה לרוב נשיאי ארה"ב במאה ה02 . חוסר 
יכולתו להציג הסבר מקיף , מובן , רהוט ומשכנע למעשיו במפרץ היה אולי הסיבה 
העיקרית למסלול המכשולים שעבר ממשלו מ2 באוגוסט עד לקבלת הרשות מן הקונגרס 
לפתוח במלחמה . שום דבר שאמר בוש לא צילצל כמו הצהרתו הדרמטית של הנשיא 
וודרו וילסון , כאשר ביקש מן הקונגרס להכריז מלחמה על גרמניה הקיסרית , 
ב7191 . " הגיע היום " , אמר וילסון , " שבו נפל בחלקה של אמריקה הכבוד 
לשפוך את דמה , ולנצל את כוחה , לטובת העקרונות שהעניקו לה את חייה ואת 
אושרה , והבטיחו לה את השלום שממנו נהנתה . כה ייתן לה אלוהים וכה יוסיף , 
היא לא יכלה לנהוג אחרת " . הנוסטלגיה ללינקולן לבשה בשבועות האחרונים ממדים 
גרוטסקיים כמעט . לפני עשרה ימים דווח כאן , כי מוזיאון ממשלתי בוואשינגטון 
שוקל לשכפל דגימות של תאים מקווצת שיער של לינקולן כדי לבדוק אם הנשיא ה61 
סבל ממחלה הידועה כ"תסמונת מרפאן " . במאה ה91 מתו שני שלישים מחולי מרפאן 
בגילו של לינקולן . אם ישוכפלו הדגימות , ואם תאושר ההשערה , יהיה אפשר 
לייחס שורה של מעשים בחיי לינקולן למצב בריאותו . יהיה אפשר גם להגיע למסקנה , 
שלינקולן היה מת ממילא , אפילו לא היה קנאי דרומי יורה כדור ברקתו באפריל 
5681 . ההסברים שניתנו להרפתקה המדעית המשונה הזאת לא נשמעו משכנעים במיוחד . 
בעיקרו של דבר , מדענים אמריקאיים יעשו עכשיו ללינקולן מה שלא יכלו טורי 
רכילות לעשות לו לפני 031 שנה : הם ייכנסו לו לעצמות , פשוטו כמשמעו . 
הם גם יעשו צעד אחד נוסף בהפיכת ההיסטוריה למדע מדויק . 
