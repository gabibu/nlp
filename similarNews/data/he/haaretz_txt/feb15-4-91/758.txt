בודפשט ( מיוחד ל"הארץ " ) . הפילוג ב"פורום האזרחי " ( המפלגה החזקה 
ביותר בפרלמנט הצכוסלובקי ) היה אתמול לעובדה קיימת , כאשר הכינוס הארצי 
של הפורום החליט על הקמת שני ארגונים אוטונומיים : " הימין הדמוקרטי " 
שבראשו שר האוצר ואצלב קלאוס והתנועה הליברלית , שביו מנהיגיה שר החוץ יירי 
דינסטביר . הפילוג לא מסכן , לפי שעה , את יציבות הקואליציה הממשלתית , 
כי שתי הסיעות החדשות התחייבו לפעול יחד , כש"הפורום האזרחי " משמש להם 
ארגון גג , להגשמת מצע הממשלה והרשויות המקומיות שבהנהלת הפורום . לארגון 
הגג יוכפפו כתריסר קבוצות קטנות יותר , שהיו עד עתה היו חלק מהפורום האזרחי , 
או שיתפו פעולה עמו , ואין ברצונן להצטרף לאחת משתי הסיעות הגדולות . במספר 
מחוזות סירבו חברי התנועה להשלים עם הפילוג והחליטו להוסיף ולפעול בסניפים 
משותפים . הנשיא האוול שהיה בין מייסדי הפורום , לא הצטרף לאף אחת מן הסיעות , 
אך הבטיח לסייע להן להתגבר על חילוקי דעות ביניהן , אם יתעוררו . 
