" אפשר לעבור את האוסטרלים , הסיכויים הם חמישים חמישים , אך אני חושב 
שזמן רב לא תהיה לנו הזדמנות להגיע לטורניר גמר הגביע העולמי לאחר מפגש כפול " 
אמר אמש אמנון רז , מאמן נבחרת הנוער בכדורגל היוצאת היום בדרכה לאוסטרליה . 
ישראל ואוסטרליה יתמודדו במפגש כפול ב - 6 וב - 9 במארס . שני המשחקים יהיו 
בסידני . הנבחרת שתנצח תשתתף בגמר הגביע העולמי לנוער , בפורטוגל , בקיץ 
הקרוב . זו הפעם השביעית שישראל משתתפת בגמר הגביע העולמי לנוער . הראשונה 
היתה ב - 9791 . ישראל לא הצליחה מעולם להגיע לטורניר הגמר . בשלושה מששת 
הטורנירים הקדימה אוסטרליה את ישראל ( קוסטה - ריקה , אוסטרליה וניו - 
זילנד ) . בפעמים אחרות שובצה ישראל עם נבחרות מדרום אמריקה ( ארגנטינה 
פעמיים ופארגאווי פעם אחת ) . אומר המאמן רז : " יש תכונות בהן אנו עולים 
על האוסטרלים : טכניקה , שליטה בכדור , מחשבה . הם עולים עלינו במהירות , 
בכוח ובחוסן פיזי . כדי להצליח עלינו להיות בשיא ולהיעזר במזל " . אם יהיה 
שיוויון בנקודות , המשחק הראשון ייחשב ביתי של האוסטרלים והשני ביתי של 
ישראל ( שער חוץ נחשב לשניים ) . אתמול כמעט הוחלט להשאיר בארץ את פליכס 
חלפון מהפועל ת"א שנפגע , אך לאחר בדיקה בידי ד"ר מרק רוסנובסקי , אישר 
הרופא את נסיעתו . בסגל 81 שחקנים : איציק קורנפיין ( הפועל ירושלים ) 
, שביט אלימלך ( הפועל ת"א ) , פליכס חלפון ( הפועל ת"א ) , שמואל 
לוי ( בית"ר ירושלים ) , דוד אמסלם ( בני יהודה ) , אבי נמני ( מכבי 
ת"א ) , שגיא גונן ( מכבי חיפה ) , עופר מזרחי ( בית"ר ירושלים ) , 
איתן מזרחי ( בית"ר ירושלים ) , ארצי ששון ( הפועל ירושלים ) , יניב 
כהן ( מכבי חיפה ) , אייל ברקוביץ ( מכבי חיפה ) , חיים רביבו ( בני 
יהודה ) , אלון מזרחי ( הפועל ת"א ) , שי הולצמן ( מכבי נתניה ) , 
אסף טובי ( שמשון ת"א ) , אדורם קייסי ( שמשון ת"א ) , עמיר תורגמן 
( מכבי ת"א ) . ראש המשלחת יהיה שאול סוירי יו"ר ההתאחדות לכדורגל . עוד 
במשלחת חבר ההתאחדות ראובן פריזנר ורופא הנבחרת ד"ר מרק רוסנובסקי . 
