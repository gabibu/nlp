" היערכות חירום שלב ב " , התוכנית ששלח פרוף אדיר כהן למשרד החינוך , 
היא דבריו הצעה לתוכנית - מגירה למצב חירום , שניתן להפעיל רבים מעקרונותיה 
גם בימות שלום . חייבת ליפול הכרעה במישור הארצי על ריכוז תוכניות הלימודים 
סביב 34 מקצועות בלבד . לשון עברית וספרותה , אנגלית , מתמטיקה ומקצוע 
בין - תחומי במדעי הטבע . במרכז הלמידה הגמיש שהופעל לא מכבר נכללו כל מקצועות 
הלימוד . אין דבר חסר שחר מזה , טוען כהן . אי אפשר לארגן למידה עצמית 
ראויה במגוון כל כך נרחב של מקצועות . היות שלתלמידים ולמורים יש היום סף 
ריכוז נמוך , כדאי לבנות תוכנית למידה שניתן להתקדם בה בשלבים קטנים ושלמים . 
תרגילים ושאלות בחשבון עדיפים מניתוח פרק בהיסטוריה או בגיאוגרפיה . יש 
לערוך רשימה של כל ספרי הלימוד , ספרי העזר , החוברות וערכות הלימוד הקיימים 
בארץ , היוצאים לאור על ידי משרד החינוך ובהוצאות פרטיות . כל החומר ירוכז 
באמצעות מל"ח ( משק לשעת חירום ) ויועבר למרכזי הלימוד , כבסיס לעבודה 
עצמית . על בסיס המצאי הזה ישתפו המורים את התלמידים בבחירת החומר ובהכנת 
ערכות לימוד לכל תלמיד . הטלוויזיה החינוכית תכין חוברות שבהן ישובצו קטעים 
מספרי הלימוד והעזר . החוברות יחולקו לכל התלמידים ומורים מעולים ילמדו 
אותן מעל המרקע . יש להדגיש בתקופת החירום את האוטונומיה של המחוזות במשרד 
החינוך . יש לדלל את מספר התלמידים בבתי הספר ולחלקם לקבוצות קטנות . 
חלקם יישארו בבתי הספר והשאר ילמדו בקבוצות , בבתים פרטיים , במתנ"סים , 
במוזיאונים , במוסדות תרבות , באולמות שמחה ובמבנים ציבוריים , שבכולם 
יש מקלטים . בכל מחוז יש לאתר ולמפות את המבנים הממוקלטים ולנצל את רשת 
המפקחים , המדריכים והמנחים של משרד החינוך , כדי שישמשו כעין קציני קישור 
בשדה . מערך הספריות הציבוריות ישמש להשאלת ספרים לבתי התלמידים . אפשר 
לנייד ספרים מהספרייה לבתי התלמידים באמצעות מל"ח . בתי הספר ירכזו את ההורים 
פעם - פעמיים בשבוע וידריכו אותם איך לטפל בילד הלומד . מועד הבחינות יושהה 
או יידחה לשלב מאוחר . כשתחול רגיעה יש לרכז חומרים ולוותר על חלק מפרקי 
הלימוד . בית הספר ייערך לטיפול בתלמידים במצבי לחץ , לא רק כיחידים אלא 
גם בקבוצות . הבעה עצמית , באמצעות חיבורים ושירים , עדיפה מלמידה ושינון . 
תלמידים יכולים לעסוק בציור ובאמנויות פלסטיות אחרות וכן בתנועה . תלמידי 
הסמינרים ילמדו קבוצות קטנות של תלמידים בכיתות רב - גיליות , הנוצרות בתנאי 
חירום . 
