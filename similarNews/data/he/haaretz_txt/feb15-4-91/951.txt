" דרישת עמידר מדייריה להכניס דיירים זרים לדירות היא בגדר שערוריה " , 
כך נאמר אתמול בהחלטה רשמית של השדולה החברתית בכנסת , בראשות שמעון שטרית 
( מערך ) . ההחלטה התקבלה בעקבות מכתב ששלחה עמידר לרבבות דייריה , ונאמר 
בה כי תוכן המכתב הוא " פלישה לתחום הפרט " . השדולה החברתית דרשה לבטל את 
התוכנית , וקראה לממשלה להימנע מצעדים שיגרמו לחיכוך בלתי רצוי בין ותיקים 
לבין עולים . כל משתתפי הדיון בשדולה שטרית , עמיר פרץ , שושנה ארבלי - 
אלמוזלינו , יאיר צבן , צרלי ביטון , אלי דיין ורענן כהן תקפו בחריפות 
את הממשלה , וטענו שהחלטת עמידר מעידה כי אין לממשלה תוכנית רצינית לקלוט 
את העולים . קפידביניו"ר הוועד המנהל של החברה להגנת הטבע , יואב שגיא , 
מסר אתמול כי נזקי המלחמה של החברה הסתכמו ב2 מיליון שקלים . פעילות החברה 
צומצמה , והסיוע בסך חצי מיליון שקלים שקיבלה ממשרד החינוך אינו מספיק . 
יו"ר ועדת החינוך , מיכאל בר - זוהר ( מערך ) , מסר אתמול כי הוועדה 
תפנה אל משרדי הממשלה שיסייעו מתקציביהם לחברה להגנת הטבע . 
