" הם הגיעו בשעות השחר , עדיין בהלם . 62 מחבריהם נהרגו בחפירה שלהם מפגיעה 
ישירה של פצצה . קברנו את הסגן שלנו ועזבנו , אמרו " . קולונל איברהים 
( שם בדוי ) מכוחות הקומנדו המצריים , עטוף במעיל ארוך המגן עליו בדוחק 
מרוח המדבר הקרה החודרת לעצמות , ביטא ללא הסתייגות את רגשות המועקה ואי - 
הנוחות שלו מהמלחמה , כאשר דיבר על גורלם של החיילים העיראקים ושל אותם 
עריקים במלחמה זו " שבה אנו , ערבים ומוסלמים , ניצבים נגד ערבים ומוסלמים 
אחרים . אלה הם אנשים מסכנים , שכל פעם חוזרים ומספרים לנו על הטינה שיש 
להם לסדאם חוסיין ועל כך שהם נמצאים בכוויית בניגוד לרצונם . הגיל שלהם 
נע מ91 עד 04 . כמה מהם משרתים בצבא כבר יותר משמונה שנים רצופות " . קולונל 
איברהים ואנשיו , המוצבים במרחק כמה קילומטרים מהגבול , נמנים עם הכוחות 
הקדמיים ביותר של מערך היחידות הערביות השוכן במרכז החזית , ושהתמיכה היחידה 
שלהם הם קומץ חיילים אמריקאיים , אשר תפקידם , במקרה של מתקפה , יהיה 
ללא ספק להזעיק מטוסים ולכוון אותם . מרבית הכוחות נמצאים מאחור . במשאית 
שלו , המוגנת על ידי סוללת חול והמשמשת לו משרד וחדר מגורים כאחד , שאליה 
עולים בשלוש מדרגות העשויות ארגזי תחמושת ריקים , לא מסתיר הקולונל איברהים , 
המוקף בעוזריו , את רגשות החמלה וההשתתפות שלו כלפי אותם חיילים עיראקיים 
הסופגים הפצצות כה עזות של בעלות - הברית . " הם לא יכולים עוד לעמוד מול 
הפצצות האלו שהורגות אותם , הם מפחדים מהן " , אמר הקולונל שדיבר עם 21 
עריקים שהגיעו בתוך יומיים . " כמה מהם הגיעו עם העלונים שהצניחו מטוסים 
אמריקאים מעל הקווים העיראקיים כדי להסביר לאלו הרוצים לברוח מה לעשות . 
האחרים בכלל לא ידעו שעלונים כאלה קיימים ואנחנו מראים להם אותם כאשר הם 
באים " . כוחות הקומנדו המצריים מחזיקים בעמדות קדמיות אלו קצת פחות משבוע , 
והם עדיין לא התרגלו למדבר הריק . הקווים העיראקיים הקדמיים ביותר שוכנים 
במרחק של פחות מששה ק"ם , והמצרים שומעים בבירור את קולות ההפצצות המרעידות 
את האוויר , שלא אחת נראים בעקבותיהן שובלי עשן גדולים בשמים . ההפצצות 
הן כמעט בלתי פוסקות , ובשעות הלילה אי - אפשר כמעט להבדיל בין האורות האדומים 
של המטוסים ובין הכוכבים . כל אימת שנשמע קול פיצוץ , חשים אותם קצינים 
מצריים דבר מה הדומה למוסר כליות . הם אומרים כי ברצונם לגמור במהירות את 
המלחמה הזו , " שצריך לעשות אותה " , אך שלא באמת הם משוכנעים בצורך שלה 
" זו החלטה של מנהיגים ולא של עמים " , אומר אחד מהם . נוסף לכך , מאז 
הגיעו לכאן אינם יכולים עוד ליצור קשר עם בני משפחותיהם וחסרות להם ידיעות . 
היחסים עם קבוצת החיילים האמריקאיים הקטנה שאוהליה שוכנים במרחק של פחות 
מ001 מטר , " הם בלי בעיות " , אומר הקולונל איברהים , שעבר פעמיים הכשרה 
בארצות - הברית , אבל גם אינם חמים במיוחד . כולם חוששים כאן מחזרה על 
פרשת חאפגי , מתקפה שבלעה את אותן עמדות קלות , לפני שהספיקו להתערב המטוסים 
והארטילריה הכבדה . " קל מאוד לעיראקים לחצות את הקווים " , אמר קצין בכיר . 
" הם יורים ונסוגים לפני שאפשר אפילו להבחין בכך " . ניתן להאמין בכך בקלות 
כאשר מתבוננים בשטח השטוח האין - סופי שבו נראים הכוחות המפוזרים כנקודות 
קטנות על מפה . קפמאבינכמה קילומטרים מערבה , בשתי עמדות הנמצאות כעת בשלבי 
הקמה שהמרחק ביניהן הוא ארבעה או חמישה ק"ם , נראים החיילים הסורים מסויגים 
יותר . בפינה זו התחוללה התנגשות עם כוח קומנדו עיראקי ב4 בפברואר , אבל 
אי - אפשר להשיג פרטים כלשהם בנושא . עם רדת הערב מתחפרים 02 חיילים סורים 
בהשגחת קצין . ארבעה משוריינים קלים עומדים מאחורי סוללת החול . על האדמה 
ערימות של שטיחים ושל שמיכות שבהחלט דרושים , שכן בלילה הטמפרטורה קרובה 
לאפס . האם עמדות חדשות אלו תופסות את מקומן של העמדות שהותקפו ? השאלה 
נענית בשתיקה . הגרסאות על אותו אירוע עדיין סותרות . יש האומרים שלסורים 
היו קורבנות , אחרים שהעיראקים נסוגו מיד לאחר שירו כמה טילי אר - פי - 
גי . הדבר היחיד שסרן סורי מוכן לומר הוא , ש"כאשר הם ראו שאנחנו סורים , 
הם עזבו " . העובדה שהמצרים השוכנים לא הרחק מכאן לא התערבו , נוטה להצביע 
על כך שבכל מקרה היתה זו התנגשות קצרה , בין אם היו בה נפגעים בין אם לאו . 
" אל תתמהמהי כאן " , אמר הקצין הסורי . " כל לילה הארטילריה נכנסת לפעולה . 
זה לא מקום טוב " . בכפר נטוש , עומדת על המשמר יחידה מיוחדת של הכוחות 
האמריקאים . עצבנות החיילים כה חזקה עד כי ברור שרצוי שלא להתקרב יתר על 
המידה . לאחר יותר משלושה שבועות של מתקפות אוויר שתוצאותיהן נתונות לפירושים 
שונים , קרובים הכוחות על הקרקע למגע עם האויב , ויודעים שבסופו של דבר 
הם אלה שיצטרכו להיכנס לכוויית , יהיה המחיר אשר יהיה . " להתראות בכוויית " , 
אמר הקולונל איברהים , כאשר נפרד מאתנו . הדרך לקהיר , לדידו , עוברת 
דרך כוויית . וככל שיקדים לחזור כן מוטב . 
