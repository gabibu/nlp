ואשינגטון ( מיוחד ל"הארץ " ) . מפקדי צבאות הקואליציה ייפגשו היום עם 
מפקדים בכירים של צבא עיראק בדרום עיראק , לדון בתנאי הפסקת האש והפרדת 
הכוחות . שני התנאים העיקריים שמפקדי הקואליציה ידרשו מעמיתיהם העיראקים 
יהיו שחרור שבויי המלחמה של מדינות הקואליציה , וגילוי מקומם של כל שדות 
המוקשים באזור . המפקדים ינסו להשיג הפרדת כוחות יעילה בין שני הצבאות . 
דוברים צבאיים של ארה"ב אמרו אתמול כי אם עיראק לא תיענה לתנאים הללו , 
הלחימה עשויה להתחדש באוויר וביבשה . " אנו יכולים לעבור במהירות וביעילות 
למצב התקפי " , אמר אתמול גנראל ריצרד ניל לכתבים בסעודיה . ניל אמר עוד , 
כי במפגש הקצינים לא יתנהל משא ומתן , אלא " אנו באים למסור להם תנאים 
מוקדמים מסוימים " . ניל אמר שהפסקת האש ובמיוחד הפרדת הכוחות נחוצה עתה מאוד , 
כדי לצמצם ככל האפשר את החיכוך בין יחידות של מדינות הברית לבין שרידי הצבא 
העיראקי בשדה המערכה , שעדיין אינם יודעים על ההפסקה במעשי האיבה . בשיחות 
הפסקת האש היום ישתתפו שני המפקדים הראשיים של מבצע " סופת המדבר " , גנראל 
נורמן שווארצקופף מארה"ב והגנרל הסעודי חאלד בן - סולטאן , שפיקד על הכוחות 
הערביים המשותפים . השיחות היו אמורות להיפתח כבר אתמול , אך עיראק ביקשה 
לדחותן מסיבות טכניות . מיקומה המדויק של הפגישה נשמר בסוד . קפידבינאתמול 
אירעה ההפרה החמורה ביותר של הפסקת הלחימה , כאשר טור שריון עיראקי התקרב 
אל ריכוז כוחות שריון אמריקאים בדרום עיראק ותקף אותם באש טנקים ומטולי אר - 
פי - גי . השריון האמריקאי השיב אש , והצליח להשמיד או לנטרל כ041 טנקים 
עיראקיים . בתקרית אחרת , בשדה התעופה אל - טליל בדרום עיראק , נלכד מפקד 
חטיבה עיראקית שמסר לידי האמריקאים מידע על מיקומם של חייליו . כוחות צבא 
ארה"ב יצאו לאזור , ושידרו הוראות כניעה לחיילים העיראקים . מעל אלף מהם 
נלקחו בשבי . לבד משרידים אחרונים של כוחות עיראקיים , נותרו באזור הקרבות 
גם עשרות אלפי מוקשים שפוזרו באורח לא שיטתי ועדיין לא פורקו . אתמול נהרגו 
שני חיילים אמריקאים מפגיעת מוקשים . אחד מהם נהרג כשהנגמ"ש שלו עלה על 
מוקש , ואחר נהרג מפגיעת רסיסים , כאשר כלי הרכב שנסע לפניו עלה על מוקש 
והתפוצץ . בכוויית - סיטי נמשכות הסריקות לחשיפת מוקשים ומטעני חבלה שהחיילים 
העיראקים הותירו אחריהם , בכלל זה מלכודות נפץ וכמויות גדולות של תחמושת . 
חבלנים מצבא סעודיה ומצבא כוויית משתתפים במבצע , וההערכה היא שטיהור העיר 
יימשך עוד כשלושה ימים . בידי עיראק 31 שבויי מלחמה , רובם טייסים , ממדינות 
שונות בקואליציה . שמונה מהשבויים הם אמריקאים . כ05 מחיילי הקואליציה 
הוכרזו נעדרים . ידיעות לא רשמיות שהתפרסמו אתמול מסרו כי שניים מהשבויים 
שבידי עיראק , טייסים בריטיים , נהרגו . לפי סברה אחת , הם עונו למוות , 
ולפי סברה אחרת הוכו בידי אספסוף , לאחר שצנחו ממטוסם שהתרסק . מספר שבויי 
המלחמה העיראקים שבידי כוחות הקואליציה עולה על 08 אלף . קפידבינמזכיר ההגנה 
האמריקאי ריצרד צייני אמר כי ארה"ב שוקלת להשאיר במזרח התיכון די טנקים , 
תותחים ונשק אחר , כדי לצייד דיוויזיה משוריינת כבדה בעת הצורך . " אחד 
הדברים שעליהם שוחחנו עם אחדים מהאנשים באזור , היא האפשרות להשאיר ציוד 
מאוחסן לדיוויזיה כבדה , כך שאם נצטרך לחזור הנה , נוכל לעשות זאת בזמן 
הרבה יותר קצר " , אמר והוסיף כי הוא מצפה שארה"ב תחזק את נוכחותה הימית 
במפרץ ותוסיף " נוכחות אווירית איתנה יותר " . מקורות צבאיים אמריקאיים בריאד 
מסרו אתמול כי רוב הכוחות האמריקאיים עשויים לעזוב את המפרץ תוך שלושה חודשים . 
כוח משימה מיוחד של 003 איש , המסייע בתיקוני חירום ובהערכת נזקים בכוויית - 
סיטי , עשוי להישאר באזור זמן רב יותר . במסיבת עיתונאים שכינס שלשום אמר 
נשיא ארה"ב , גורג בוש , כי ארה"ב אינה מתכוונת להשקיע " אף פרוטה אחת " 
בשיקומה של עיראק , אך אם יהיה צורך בסיוע הומניטארי , ארה"ב מוכנה להירתם 
לכך . בוש דרש שעיראק תשחרר לאלתר את בני הערובה הכוויתיים שבידיה , שמספרם 
מוערך בעשרות אלפים . קפידבינרשת אן - בי - סי מסרה שלשום כי כוחות הברית 
הרגו במלחמה קרוב ל051 אלף חיילים עיראקים , בהפצצות ובקרבות היבשה . בשידור 
נאמר כי הנתונים מסתמכים על " מומחי מודיעין בארה"ב ובמדינות השותפות לקואליציה " , 
וכי לרשת נמסר שההערכה מהימנה ביותר . בידיעה נאמר כי רוב העיראקים נהרגו 
בהפצצות האוויר , ועשרות אלפים מהם נקברו בקברי אחים המוניים . פקידים 
בפנטגון לא מסרו עד כה סיכומים על אבדות האויב , ואמרו כי ייתכן ולא ייוודע 
לעולם כמה עיראקים נהרגו במלחמה . 
