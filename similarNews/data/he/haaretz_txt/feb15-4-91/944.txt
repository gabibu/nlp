מאז פרוץ המלחמה נרשם גידול של כ%05 במספר השיקים החוזרים . כך מסר אתמול 
לועדה לביקורת המדינה מנכל איגוד הבנקים , ד"ר אשר הלפרין . יו"ר הוועדה , 
ח"ך דוד ליבאי ( מערך ) , דרש מנציגי הבנקים לשאת באחריות לשיקים שהם 
מנפיקים ללקוחותיהם המושכים באמצעותם סכומי כסף ללא כיסוי . לדבריו , הבנקים 
שותפים באחריות לתופעת השיקים החוזרים , באפשרם לכל לקוח הפותח חשבון לקבל 
פנקסי שיקים ללא קשר עם סכום הכסף המצוי בחשבונו או עם הביטחונות שהוא מסוגל 
להמציא . ליבאי הציע להפוך את השיקים לאמצעי תשלום בטוח , דוגמת כרטיסי 
אשראי ; ולחייב את הבנקים לכבד שיק , גם אם אין לו כיסוי , ולפעול לגביית 
הכסף מהלקוח שמשך אותו . אם לא ייעשה כן , מציע ליבאי לחייב את הבנקים 
להשתתף במימון הליכי ההוצאה לפועל לגביית השיקים החוזרים . בתגובה לדרישות 
ליבאי אמרה עו"ד מרים קול מאיגוד הבנקים , כי החוק אינו מאפשר לבנקים לסרב 
לפתוח חשבון לכל אזרח . יתכן ששינוי בחוק יאפשר לבנקים לקבל את דרישת ליבאי , 
ולקבל אחריות לשיקים שמושכים לקוחותיהם . ליבאי אמר בתגובה כי אפשר לפתוח 
חשבון לכל אחד , אך לא למסור בידיו פנקס שיקים ללא ביטחונות מתאימים . ניצב 
חנה הירש מהמשטרה דיווחה לוועדה על הכפלת מספר השוטרים וכלי הרכב שעומדים 
לרשות ההוצאה לפועל , מתוך כוונה להגביר את ההתרעה ואת האכיפה . ראש ההוצאה 
לפועל , השופט רוני בודסקי , דיווח לוועדה כי חוק גביית חובות שהתקבל באחרונה 
מאפשר למשטרה לטפל ביתר יעילות במאסר חייבים . הוא הציע להתיר את צוואר 
הבקבוק בהוצאה לפועל , בדרך של שחרור ההוצאה לפועל מטיפול בשיקים בסכומים 
קטנים . 
