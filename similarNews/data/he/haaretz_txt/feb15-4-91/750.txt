סרטו של קווין קוסטנר , " לרקוד עם זאבים " , עוד לא הוקרן בארץ , אולם 
במרבית הדיווחים עליו נכתב שהוא מסמן שינוי דרסטי ביחס הקולנוע האמריקאי 
אל האינדיאנים . על סמך המאמרים הנלהבים שנכתבו על הסרט , נדמה כאילו שעד 
כה תואר האינדיאני בקולנוע האמריקאי רק כפרא צמא - דם , שפניו צבועות בצבעי 
מלחמה , טומהוק בידו , והוא רוקד סביב למדורה כשפיו מפיק צווחות מקפיאות 
דם ובידו מטלטלת קרקפתו של אויבו הלבן . הסרט המועמד ל21 אוסקרים , הוא 
סיפורו של קצין אמריקאי שנשבה בקסמם של האינדיאנים ונקלט על ידם . האינדיאנים 
שבו הם " הטובים " ואילו החיילים האמריקאיים הם " הרעים " . ייתכן אמנם 
שיחסו של קוסטנר אל האינדיאני בסרטו הוא מתקדם יותר מאשר אצל קודמיו , אולם 
קשירת כתרים של " משנה יחס " לא לגמרי מדייקת עם העובדות . גם לא הכל רואים 
באופן שבו מציג קוסטנר את דמותו של האינדיאני בסרטו התקדמות של ממש . מייקל 
דוריס , סופר אמריקאי ממוצא אינדיאני , פירסם בירחון האמריקאי לענייני 
קולנוע , " פרמייר " , רשימה קצרה . " היה לי יותר קל לאהוב את הסרט 
אם התסריטאי שלו , מייקל בלייק , לא היה משתמש בכל סטיראוטיף חיובי שבנמצא 
כדי לתאר את האינדיאנים שבו " , הוא כותב . אפילו האינדיאנים נוסח הוליווד 
לא חייבים להיות תמיד כל - כך חיוביים . דוריס טוען שציף דן גורג , בסרטו 
של ארתור פן , " איש קטן גדול " ( 0791 ) , היה אינדיאני חריף לשון 
ומחשבה , חם מזג ואקצנטרי , והצטייר כדמות אמינה בהרבה מהאינדיאנים שבסרטו 
של קוסטנר . האינדיאני בקולנוע ביטא , אולי יותר מכל מיעוט אחר , את הקושי 
בהתייחסותה של אמריקה אל האחר . היחס אליו היה תערובת של פחד , הערצה 
ורגשות אשמה . לפני כשבועיים , בשבת אחר הצהריים , הוקרן בטלוויזיה מערבונו 
של דלמר דייווס משנת 0591 , " החץ השבור " . זה הסרט שסימן בזמנו שינוי 
ביחסה של הוליווד אל האינדיאני . הוא נוצר בתקופה שבה החל הקולנוע האמריקאי 
להכיר בעובדה שקיימת אפליה בחברה האמריקאית . אחרי השחורים ( " פינקי " ) 
והיהודים ( " הסכם גנטלמני " ) , בא תורם של האינדיאנים . הסרט תיאר 
את הברית המתפתחת בין קצין לבן ללוחם אינדיאני , במטרה לשים קץ למלחמות 
האינדיאנים . לראשונה ניתן לדמות אינדיאנית תפקיד מרכזי בסרט . לאמריקה 
לא היה קשה להזדהות עם הדמות , היות שגילם אותה שחקן לא - אינדיאני : היה 
זה גף צנדלר , שהיה אפילו ממוצא יהודי . זה היה אינדיאני בתחפושת , וכך 
היה גם במרבית הסרטים שנוצרו בעקבות הצלחתו של סרט זה . ברט לנקסטר גילם 
את התפקיד הראשי בסרטו של רוברט אולדריץ , משנת 4591 , " אפאצי " , והאינדיאנים 
האמריקאיים התרעמו על כך שלתפקיד האינדיאני נבחר דווקא כוכב כחול עיניים . 
בעקבות הצלחתו של " החץ השבור " , יצר לו דאגלס סירק , ב4591 , סרט שתיאר 
את קורות בן הגיבור של הסרט הקודם . ב"טאזה , בנו של קיציס " , ניתן התפקיד 
לרוק הדסון . להוליווד , שסמכה על כוח משיכתם של כוכבים , לא היו כוכבים 
ממוצא אינדיאני , ולפיכך שיחקו אותם לבנים . בחירות השחקנים היו לעתים 
משונות ביותר : ב0691 נוצרו שני סרטים על אומללותם של האינדיאנים . ב"כוכב 
האש " של דונלד סיגל , גילם את הדמות אלוויס פרסלי , וב"הבלתי נסלח " 
של גון יוסטון , ניתן תפקידה של בת התערובת לאודרי הפבורן . במרבית הסרטים 
שגיבוריהם היו בני תערובת , הם נאלצו לבחור בין עולמם של האינדיאנים לעולמו 
של הלבן . הבחירה נפלה תמיד על העולם הלבן . כך היה גם בסרטים , כמו זה 
של קוסטנר , שתיארו את קורותיהם של לבנים שחיים עם האינדיאנים וחייבים לבסוף 
להחליט עם להישאר עם עמם המאומץ או לחזור אל אחיהם הלבנים . השהות אצל האינדיאנים 
תוארה לרוב כחוויה שמעשירה את האדם , אך בסופה חוזרים אל ה"תרבות " הלבנה . 
ב"אור ביער " , שהופק על ידי אולפנו של וולט דיסני ב8591 , גילם גיימס 
מקארתור את דמותו של ילד שגדל אצל האינדיאנים . הם מעניקים לו מחומם , מחוכמת 
עולמם ומאומץ לבם . בסופו של הסרט , למרות אהבתו את בני משפחתו המאמצת , 
הוא " מוכר " אותם ללבנים . בשנות הששים גברה באמריקה המודעות להיסטוריה 
של האינדיאנים ולעוול שנגרם וממשיך להיגרם להם . עידן " ילדי הפרחים " 
הביא עמו התעניינות בכל מה שהוא " טבעי " ואקזוטי . ב1691 גילם טוני קרטיס , 
בסרט " האאוטסיידר " , את דמותו של איירה הייס , שהפך לאחד החיילים הנודעים 
ביותר במלחמת העולמה שנייה , כאשר היה בין מניפי דגלה של ארצות - הברית 
באיבו גימה . בתום המלחמה נשכחה תהילתו , הוא נאלץ לחזור לשמורה , ומת 
כאלכוהוליסט חסר - כל . ב0791 הופיע ריצרד האריס בראשון שבסדרת סרטי " איש 
ושמו סוס " , שבו גילם את דמותו של אריסטוקרט בריטי שנשבה בידי אינדיאנים , 
ולאחר כמה טקסי חניכה אכזריים במיוחד , לומד לחיות במחיצתם . ההתעניינות 
בהיסטוריה של האינדיאנים התחברה בסוף שנות הששים עם ההתנגדות ההולכת וגוברת 
למעורבותה של אמריקה במלחמת וייטנאם . בסרטים כגון " חייל בכחול " של 
רלף נלסון משנת 0791 , ו"איש קטן גדול " , היו סצינות הטבח המחרידות של 
הלבנים באינדיאנים אמירה על ההמשכיות ההיסטורית של יחסה של אמריקה לכל מה 
שהוא זר לה ומאיים עליה בזרותו : אז תושבי שמורה אינדיאנית , היום תושבי 
כפר קטן בווייטאנם . לאיזכור מיוחד ראוי סרטו של אברהם פולונסקי , " וילי 
בוי " משנת 9691 , שתיאר את קורותיו של אינדיאני שנמלט משמורתו . פולונסקי 
היה אחד מקורבנותיו הנודעים ביותר של המקארתיזם , והוא הזדהה עם דמותו של 
הפליט הנרדף על ידי אמריקה הלבנה . בהקשר האינדיאני צריך להזכיר גם את השערורייה 
שפרצה ב2791 , כשמרלון ברנדו שלח לטקס האוסקרים צעירה אינדיאנית ( שמאוחר 
יותר התגלתה כלא כל - כך אינדיאנית ) כדי לדחות בשמו את הפרס שבו זכה עבור 
" הסנדק " , במחאה על יחסה של אמריקה לאינדיאנים . מעניין במיוחד לעקוב 
אחרי היחס המשתנה לאינדיאני בסרטיו של גון פורד , שנחשב לגדול במאי המערבונים . 
ב"קרון הדואר " הנודע משנת 9391 , תואר האינדיאני כמפלצת צווחת שיורה 
חצים בלבנים חפים מפשע . ב"מבצר האפאצים " משנת 8491 , ביקר פורד את המיליטריזם 
הנוקשה של הצבא האמריקאי , הגורם לטבח חסר סיבה ותועלת באינדיאנים . ב4691 , 
בסמוך לסופה של הקריירה הארוכה שלו , יצר פורד מערבון רחב - יריעה ששמו 
" סתיו האינדיאנים " , שבו תיאר מסע ארוך וקודר של שבט אינדיאנים בחזרה 
לשמורתו שממנה הוא נמלט . הסרט היה , לטענתו , ניסיון מצדו לכפר על האופן 
שבו הוא ואחרים תיארו את האינדיאנים בסרטים רבים כל - כך . ביצירת המופת 
שלו , " המחפשים " ( 6591 ) , תיאר פורד סיפור של איש המערב האמריקאי 
( גון ויין ) שמחפש במשך שנים ארוכות אחר ילדה שנחטפה בידי האינדיאנים . 
כאשר הוא מוצא אותה , היא כבר אישה צעירה שחיה שנים רבות בקרב האינדיאנים , 
והיא כבר יותר דומה להם מאשר לו . אין הוא יודע אם לאמץ אותה ללבו או להרוג 
אותה . אין סרט אמריקאי גדול מזה שעוסק במערכת היחסים הסבוכה שבין אמריקה 
הלבנה והאינדיאנים שלה . רבים מהמאמרים על סרטו של קוסטנר מזכירים את פורד , 
ונצטרך לחכות ולראות כדי לדעת אם ב"לרקוד עם זאבים " יש חידוש או רק המשך . 
