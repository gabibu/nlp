מעצרו של פנחס רחמיאן תושב מעלה שומרון , החשוד שרצח את אשתו לעיני ששת 
ילדיו ביום רביעי שעבר , הוארך בעשרה ימים . רחמיאן , בן 73 , חשוד ברצח 
ובניסיון לרצח של גיסו ושל ילד בן עשר מן היישוב , אותם פצע במהלך המעשה . 
הרקע למעשה היה צו בית - משפט , שהורה להרחיק את הבעל מביתו למשך חודש ימים , 
במסגרת הליכי גירושין בהם היו נתונים בני הזוג רחמיאן . שופטת בית - משפט 
השלום בפתח תקוה , שרה פריש , אמרה בהחלטתה מיום ששי כי החקירה בתחילתה 
וכי יש עדיין שאלות תמוהות הנוגעות לרקע למעשה , לנסיבותיו ולאופן ביצועו . 
נציג המשטרה טען כי רחמיאן רצח את אשתו בדם קר , וביקש להאריך את מעצרו 
ב51 יום . סניגורו של רחמיאן , עו"ד אוריאל עינב , טען להריגה וביקש להפחית 
את ימי המעצר . לדבריו , יש סיבה להאמין שהיתה כאן פרובוקציה מכוונת מצד 
המנוחה ואחיה . האח נטל חלק פעיל באירוע , והגיע למקום כשהוא מצויד באקדח . 
עובדה זו הדליקה נורה אדומה אצל החשוד והוא נאלץ להתגונן , טען הסניגור . 
עו"ד עינב ביקש להוציא צו הסתכלות , שיקבע אם החשוד היה שפוי בעת המעשה 
ואם הוא יכול לעמוד לדין . במשך הדיון נראה החשוד אדיש לסובב אותו ומלמל 
כל העת : " אני לא אשם , אני לא אשם " . 
