פאריס ( מיוחד ל"הארץ " ) . תחנות רדיו צרפתיות החליטו להימנע מהשמעת שירים 
העשויים להיות רגישים לאוזנו של המאזין בתקופת מלחמה . על פי דיווח שהתפרסם 
אתמול בעיתון " ליברסיון " , החליטו מנהלי תוכניות בתחנות רדיו לאומיות 
להימנע מהשמעת שירים אלה , החל מה51 בינואר , למרות שלא ניתנה כל הוראה 
ממשלתית בנושא . לא מכבר החרימה המשטרה קלטות של שירים התומכים בסדאם , 
ועולבים בנשיאים מיטראן ובוש . נגד המפיצים נפתחו הליכים משפטיים . המנהל 
הכללי של רדיו לוקסמבורג , פיליף לאברו , הסביר כי בתקופות של מתח לוקחים 
בחשבון את כל הרגישויות של המאזינים . הוא האשים את אנשי יחסי הציבור של 
הזמרים והלהקות , אשר מבקשים לקדם את המכירות של הזמרים . לאברו הכחיש כי 
קיימות רשימות שחורות , ואמר כי הקריטריון היחיד להשמעה הוא האיכות . נטלי 
אנדרה , מרדיו מונטה קרלו , הסבירה כי לשמונה מתוך עשרה מאזינים לתחנה 
יש קרוב המשרת בצבא . ברגע שמשדרים מבזק חדשות מהמפרץ , אי אפשר לתת שיר 
אשר יוצר קשר עם המלחמה . זמרי המוסיקה בעלת היסודות הערביים , הפופולארית 
בקרב צעירים ממוצא מוסלמי , אומרים כי הם מורגלים בצנזור שיריהם . כך למשל 
בשנת 6891 , בעת גל מעשי הטרור בפאריס , נמנעה השמעת המוסיקה שלהם . אחר 
כך , הם הוחרמו כאשר החלה פרשת רושדי , ומאוחר יותר כאשר צרפת עסקה בשאלה 
האם יש להתיר לבנות ממוצא מוסלמי , ללבוש רעלות . באחרונה הפיצה תנועת 
הנוער הקומוניסטית בצרפת קלטת עם שירים שנפסלו בידי תחנות הרדיו . 
