בזכייתו של הפועל כפר סבא בגביע המדינה אשתקד , כשניצח את שמשון תל אביב 
10 , חזו ך - 0005 צופים מעט מדי למעמד כזה . שלשום באשדוד , בעימות 
בין שתי הפינאליסטיות , נכחו בפתיחה ך - 002 אוהדים בלבד ; תולדה של המצב 
הביטחוני ושל מצב שתי הקבוצות השנה : כפר סבא שקועה במרתף הלאומית ; לשמשון 
תל אביב אין חיים קלים בליגה הארצית . לפני השריקה בדק קצין משטרה , אם 
היושבים סמוך לקווים הביאו עמם מסיכות . הבדיקה היתה שיטחית ותירוצים כמו 
" המסיכה בחדר ההלבשה " היו מקובלים על הקצין . המחצית הראשונה , הטובה 
של כפר סבא , במהלכה כבשה שני שערים , הותירה את השמשונים פסימיים והיו"ר , 
עמי פזטל , הרגיע את המאמן הכעוס גדעון דמתי : " לא כדאי לך לצעוק . 
במילא כבר אין לנו סיכוי . השחקנים שלנו פשוט לא מסוגלים לכבוש " . הוא 
לא שיער אז עד כמה טעה . בהפסקה רצו הכל למקלטי הרדיו , כשהחלו הדיווחים 
על נסיגה עיראקית אפשרית . הפרשן הראשי במגרש היה זוזו אבוטבול , שחילק 
זמנו בין ניתוח צבאי של המצב לבין תיאור מקיף של הטיל של מיייקל יפה לרשתו 
של השוער נחשון . לקראת סיום 09 הדקות נראה מצב שמשון אבוד . פזטל : " לאחר 
שנים אחדות , אנחנו עפים מהגביע בשלב מוקדם מאד " . אבל מומי סייג ואסף 
טובי חשבו אחרת וכפו הארכה . עם כיבוש השער של טובי , 4 וחצי דקות לאחר 
תום המועד החוקי , השליך אחד העיתונאים בזעם את מחברתו . אנשי שמשון הסתערו 
על האיש וקבלו על חוסר האובייקטיוויות שלו . " אתה מתאים לשיר של אריק 
איינשטיין , עיתונאי קטן " , הטיח בו אבינועם עובדיה . בהארכה טיווחו השמשונים 
את שער כפר סבא , עכשיו כבר לעיני קהל רב יותר , שכן בינתיים התאפשרה כניסה 
חופשית . " בעצם , כל המשחק לא היו השערים נעולים . הצופים שעמדו בחוץ 
פשוט לא ידעו על כך והמתינו עד שהשערים נפתחו לרווחה " , גילה סדרן אשדודי 
בחיוך . 
