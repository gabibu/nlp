ועדת החוקה חוק ומשפט של הכנסת , תקיים בימים הקרובים דיון בהצהרתה של התובעת 
במשפט של משתתפי " הפגישה הלילית " , עו"ד מרים רוזנטל , כי הופעלו עליה 
לחצים מגבוה על מנת שתגיש כתבי אישום קלים מכפי שהתכוונה . בכך נענה יו"ר 
הוועדה , ח"ך אוריאל לין ( ליכוד ) , לפנייתו של ח"ך מרדכי וירשובסקי 
( רץ ) . וירשובסקי דורש מהוועדה לבדוק אלו לחצים הופעלו על הפרקליטות 
בעניין הגשת כתבי אישום , בידי גורמים המקורבים לשלטון ולשררה ומי הם הגורמים 
הלוחצים . לדבריו , מדובר במקרה חמור של פגיעה בשלטון החוק ובעקרון השוויון 
בפני החוק . שני הפרקליטים , רם כספי ויגאל ארנון , הנאבקים בבית המשפט 
העליון , עם ארבעת הנאשמים האחרים , נגד הרשעתם בהטרדת העד אלברט אזולאי 
בפרשת " הפגישה הלילית " , לימדו על עצמם סניגוריה , בניסיון לשכנע את 
השופטים בחפותם . בישיבת בית משפט זו הגיע שלב הסיום בדיוני הערעורים , 
שנמשכו 01 ימים . לדברי עו"ד כספי , לא התיימרו הוא ועמיתו ארנון להיות 
הזרוע הארוכה של המשטרה , ולחקור את אזולאי לגבי גרסת השוחד שמסר נגד ח"ך 
לשעבר שלמה עמר . כספי טען כי ידע אומנם שצפויה חקירה בפרשה , אולם כל כוונתו 
היתה רק לקבל מאזולאי את גרסתו , שעליה נמסר לו כי היא שונה מהגרסה שפורסמה 
בכלי התקשורת . לדבריו , התכוון לפנות אחר כך ליועץ המשפטי לממשלה ולמצ"ח . 
לדבריו , לקוחו , ח"ך לשעבר שלמה עמר , אמר לו שאזולאי שקרן ואף הוא עצמו 
סבר כך מששמע שאזולאי טוען כי הוא ( כספי ) ביקר בביתו בקריית שמונה . 
כספי טען , כי לאחר שלקוחו עמר הודיע לו שאזולאי מבקש להיפגש איתו לא 
ראה בזה כל פסול . עו"ד יגאל ארנון טען באוזני השופטים נשיא בית המשפט העליון 
מאיר שמגר , המשנה לנשיא מנחם אלון והשופטת שושנה נתניהו כי אינו זוכר 
מה התרחש ב"פגישה הלילית " . לדבריו , היה מודע למה שהתרחש בישיבה , על 
פי הפרוטוקול שרשם באותה פגישה , ביושבו כעו"ד נייטראלי . לדברי ארנון , 
עובדת היות הפרוטוקול מוכיחה את חפותו . עוד טען , כי לא ידע שהעד אזולאי 
נחקר או עומד להיחקר במצ"ח , והאמין שעורך הדין שרגא בלזר , שהגיע עם אזולאי 
לאותה ישיבה , הוא בא - כוחו . קפידבינאביו של הנאשם , עו"ד מיכאל כספי , 
שהתמקד בטיעון המשפטי , גרס כי יש לזכות את בנו מאשמה משום שלא הוכח שאזולאי 
אכן הוטרד בפגישה ושנגרמה לו אי נעימות בידי משתתפיה . לדבריו , אין הוכחה 
שעורכי הדין ארנון וכספי , יחד עם עמר , קשרו קנוניה להטריד את העד אזולאי . 
לחיזוק טיעונו הביא עו"ד כספי האב את עובדת רישום הפרוטוקול , וטען כי 
אם אכן היה בכוונת הישיבה להטריד , לא היו מנציחים אותה בכתובים . עו"ד 
מישאל חשין , סניגורו של ארנון , ניסה לשכנע את השופטים בסבירות ואמינות 
הגרסה , לפיה שולחו לא זכר דבר ממה שהתרחש ב"פגישה הלילית " ובישיבה המכינה 
שלפניה . לדבריו , למרשו לא היה שום אינטרס בפרשה , הוא לא הכיר את אזולאי 
ולא היתה לו סיבה להטרידו . אשר לפליאתה של התביעה , מדוע נזקקו המשתתפים 
לעורך דין ברמתו של ארנון , שישמש רק ככותב פרוטוקול , אמר עו"ד חשין : 
" הוא עשה טובה לחבר " . נשיא בית המשפט העליון , השופט שמגר , שאל את 
עו"ד חשין האם לאחר שהפגישה הופסקה , לא היו צריכים לדווח עליה למצ"ח . 
חשין השיב כי לארנון לא היה כל קשר לכך , ומשום כך לא היה מתפקידו לדווח 
עליה . לטענת עו"ד מיכאל קירש , סניגורו של עמר , אזולאי הוא שביקש את 
הפגישה , וכי בהסכמתו לבוא אליה , שלל קיומה של עבירת הטרדה . עורכת הדין 
מיכל שקד , פרקליטתם של שני החוקרים הפרטיים , אהרון יקים ואביטל למברסקי , 
טענה גם היא כי שולחיה חשבו שאזולאי בא בהסכמתו , לחזור בו מגרסתו וכי 
הם לא הטרידו אותו . הפרקליט השלישי המעורב בפרשה , עורך דין שרגא בלזר , 
עמד על גרסתו כי בא ל"פגישה הלילית " עם אזולאי , ובהסכמתו , כדי לייצגו 
ולהגן עליו מפני תביעת דיבה מצד עמר . את הדיון חתמה עו"ד מרים רוזנטל , 
סגנית בכירה לפרקליט מחוז תל אביב , שביקשה להשאיר בעינם את העונשים שהוטלו 
על ששת המורשעים . בית המשפט המחוזי דן את עו"ד כספי ל8 חודשי מאסר על - 
תנאי ולקנס בסך 76 אלף שקלים ; עו"ד ארנון נקנס בסכום של 53 אלף שקלים וח"ך 
לשעבר שלמה עמר נדון ל4 חודשי מאסר בפועל ולקנס בסך 03 אלף שקלים ; עו"ד 
שרגא בלזר נדון לקנס בסך 03 אלף שקלים ואילו על החוקרים לברסקי ויקים נגזר 
חודש מאסר בפועל וקנסות גבוהים . 
