ביוני 7891 , נפצעה עופרה קוך , תושבת קרית ארבע , מאבן שיודתה ממחנה 
הפליטים דהיישה לעבר אוטובוס שבו נסעה מירושלים לחברון . למחרת , בבוקר 
יום השבת , הפכה פציעתה של קוך לשיחת היום בבתי הכנסת בקרית ארבע ובחברון . 
רבים אמרו כי הגיעו מים עד נפש . במוצאי שבת יצאו כ05 איש מהקריה לכיוון 
דהיישה . מאורעות אותו לילה ייזכרו בעיקר בזכות משפט אחד של עמרם מצנע , 
באותם ימים אלוף פיקוד המרכז . " מעשה נבלה " כינה אז מצנע את מעשי המתנחלים , 
והמדינה מיהרה להגיש כתבי אישום נגד 51 איש . השבוע , 5 . 4 שנים אחרי 
האירוע , נתן השופט יעקב צמח מבית המשפט המחוזי בירושלים את הכרעת הדין 
בפרשה הכמעט נשכחת ההיא , אחרי עשרות ישיבות , עשרות עדים ואלפי עמודי 
פרוטוקול . התוצאה מבחינתה של המדינה היא אכזבה . שלושה נאשמים זוכו , 
ורוב האחרים הורשעו בעבירות קלות מאלה שיוחסו להם . כך למשל הואשם מרדכי 
פולק בהתפרעות שסופה נזק ובגרימת חבלה חמורה , אך הורשע בהתקהלות אסורה 
בלבד . מישע משכן , שיוחסו לו אותן עבירות , הורשע בהתפרעות , בהעלבת 
עובד ציבור ובהפרעה לעובד ציבור . פרקליטות המדינה , למרות מאמצים מרובים 
של התובע , עו"ד מרדכי פנציאס , לא הצליחה להוכיח פוגרום , או כוונה לבצע 
פוגרום , כפי שנטען בכתב האישום . בפרספקטיווה של ארבע שנים נמדדים האירועים 
בקנה - מידה שונה . מאז דהיישה ועד היום אפשר למנות כמה וכמה מקרים , חמורים 
פי כמה מאלה שתוארו בכתב האישום בפרשייה הנדונה , שבהם היו מעורבים מתנחלים . 
יתרה מזאת , דרך ההתנהגות של כמה מהנאשמים , כפי שהיא מתוארת בכתב האישום , 
מזכירה מאוד דפוסי תגובה של מתנחלים שהותקפו במהלך שנות האינתיפאדה בדרכי 
יש"ע : ירידה מהרכב , ירי באוויר , מרדף קצר , רגלי או ממונע , אחרי 
התוקף , ירי מהנשק האישי לעבר בתים , דודי שמש ורכוש ערבי קרוב , למען 
יראו וייראו , והסתלקות מהירה מהמקום , אם אפשר תוך טשטוש עובדת הירי . 
במעט מאוד מקרים מסוג זה , שהתרחשו במהלך האינתיפאדה , הוגשו כתבי אישום 
נגד מתנחלים . לעומת זאת נרשם יותר ממקרה אחד במהלך שנות האינתיפאדה שבו 
התגוננו מתנחלים בפני אבנים , וכתוצאה מכך נפצעו או נהרגו ערבים . ובכל 
זאת , רק במיעוטם של המקרים הללו הוגש כתב אישום . במקרה של דהיישה , 
כותב השופט בהכרעת דינו , לא היו נפגעים בנפש , והנזקים ברכוש הסתכמו בכמה 
אלפי שקלים . באמצע 7891 , מכל מקום , התייחסה המדינה למשפט דהיישה ברצינות 
רבה . ברשימת 51 הנאשמים בפרשת דהיישה אפשר למצוא כמה מן הדמויות המרכיבות 
את הגרעין הקשה והקיצוני ביותר של אנשי קרית ארבע בכל הנוגע לנושא הביטחון : 
שמואל בן - ישי למשל עמד בראש הוועד לביטחון בכבישים מיסודה של תנועת " כך " ; 
שמואל מידד נמנה אף הוא עם הפעילים הבולטים ב"כך " ; כאמור גם מישע משכן , 
שובת הרעב המפורסם מתקופת פינוי ימית , נמצא ברשימה , וכן מתניה ליאור , 
בנו של הרב דב ליאור , רבה של קרית ארבע . כתב האישום ייחס לחבורה הזאת 
כוונה להפגין ולהעניש את תושבי המחנה . " למטרה זו " , נכתב שם , " יצאו 
מקרית ארבע במכוניות פרטיות ובאוטובוס למעלה מ05 איש , מרביתם חמושים באקדחים 
ורובים . . . בהגיעם למקום החלו להתפרע . . . הציבו 2 מחסומים של מכוניות 
לרוחב הכביש והחלו לירות בנשקיהם לעבר בתי המחנה ויושביהם . הכדורים אכן 
חדרו לבתים . כן יידו המתפרעים אבנים לעבר בתי המחנה . המתפרעים בחרו מספר 
כלי רכב של ערבים , ניפצו את שמשותיהם , היכו את היושבים בתוכם ושרפו מכונית 
אחת " . מישע משכן הואשם כי תקף את המג"ד , סא"ל בן - ציון דיאמנט , וחייל 
נוסף , וכי נשכב עליו בגופו כדי לאפשר למתפרעים החמושים לחדור לתוך המחנה 
ולירות על הבתים ועל יושביהם מקרבו . שמואל מידד הואשם כי חנק את המג"ד 
ודחף אותו החוצה . על כך הורשע בהתקהלות אסורה ובהפרעה לעובד ציבור . נאשם 
אחר , אנדריי גייבסקי , הואשם כי ניסה לדרוס חייל ( וזוכה ) . התביעה 
גרסה כי הנאשמים יצאו ל"מסע עונשין מאורגן ומתוכנן " , והטילה על כל הנאשמים 
אחריות לכל אשר אירע . ההגנה לעומת זאת טענה כי הם ביקשו לקיים הפגנה שקטה , 
במקום שבו נפצעה תושבת קרית ארבע . השופט מצא כי מדובר ב"אירוע בתנועה , 
דרמטי , חריג , מפתיע , מהיר , שאירע בשעות הלילה , שרשרת של התרחשויות 
שונות , שאירעו בנפרד , בזירות פזורות , באזור רחב ידיים , שבהן השתתפו 
מפגינים אלה או אחרים , במעמד זה או אחר . להוציא מקרים בודדים , אין 
לדעת מי מהמפגינים , וכל שכן מי מהנאשמים , השתתפו בהתרחשות זו או אחרת . 
. . גם המפגינים וגם אנשי כוחות הביטחון הגיעו למקום בזמנים שונים , 
שהו במקומות שונים באזור וראו קטעים שונים " . כאן היו נעוצים הן הקושי של 
התביעה להוכיח את טענותיה , והן הצלחת הסנגוריה ( עורכי הדין גרוס והעצני ) 
בשיבוש מהלכיה של התביעה . על המג"ד , דמות מפתח במשפט ובאירוע , אמנם 
אמר השופט כי הוא עד אמין , ועם זאת קבע כי " אין הוא מבחין תמיד הבחן 
היטב לעניין פרטים מסוימים בין עובדה לבין מסקנה " . התמונה המצטיירת מהאירועים 
במוצאי אותה שבת אינה קלה . " הראיות מציירות תמונה של אנדרלמוסיה הן בקרב 
כוחות הביטחון והן בקרב המפגינים " , נכתב בהכרעת הדין . כמה מן העדויות 
שמביא השופט אכן מאששות את המסקנה הזאת , ואף למעלה מכך . פרשת ההאנדברקס , 
כפי שכונתה במשפט , היא מסוג העדויות האלה . " משלא הצליח המג"ד לפזר 
את המכוניות החוסמות הורה לבקייר ( רס"ל אדוארד בקייר , נהג המג"ד נ"ש ) 
, לשחרר את בלם היד של אחת המכוניות החוסמות , כדי לחלץ את הגיף מהמקום . 
משניסה בקייר לעשות כן , קפצו עליו שני מפגינים , משכו אותו , ניסו להכותו 
והפילוהו עם נשקו על הקרקע . בקייר מעד , התרגז והחל להשיב מהלומות . 
הוא אף דרך את נשקו . המג"ד ריסנו : אמרתי לו , תפסיק , עזוב את זה , 
אלה יהודים , לא יורים בהם . ובזה נגמר העניין . המג"ד נטל את הנשק מידי 
בקייר , הפסיק את הדריכה והרחיקו מהמקום " . חוסר הבהירות ביחס למה קרה בדיוק 
בא לידי ביטוי גם בפרשת ידויי האבנים . " נוכח הסתירות בעדויות אנשי כוחות 
הביטחון אין אפשרות לקבוע בוודאות אם המפגינים הם אלה שיזמו ידויי אבנים 
לעבר המחנה , או כי יידוי האבנים לעבר המחנה היו המשך ההתפרעות של המפגינים . 
על כן אין לשלול ראיות ההגנה שלפיהן , בשעה שעמדו מפגינים בכביש , במעמד 
החסימה , ירד עליהם מטר אבנים מהמחנה שסיכן את חייהם " . גם סוגיית היריות 
אינה נהירה : " המג"ד העיד שראה את יעקב בן - דוד יורה בנשקו 61לכיוון 
המחנה בכינון ישיר , שפירושו ירי שטוח מסלול ולא לגובה . בקייר ראה את 
נאשם מספר 1 ( מרדכי פולק נ"ש ) יורה בעוזי בלבד לתוך המחנה . . . 
לידו עמד אדם אחר שירה באקדח . . . השניים ירו בכינון ישיר לעבר גג בית 
שעליו עמדו כמה ערבים שיידו אבנים לעברנו . . . " ( מתוך העדות של נהג 
המג"ד נ"ש ) . " עדות זו " , קבע בית המשפט , " יוצרת זיקה של סיבה 
ומסובב בין היריות לבין האבנים : שהיריות נורו אחרי זריקת האבנים מהמחנה 
ובעקבותיהן . גם סגן זאב פארן העיד שיריות המפגינים באו בתגובה לאבנים שנזרקו 
מהמחנה . . . " . המג"ד העיד כי בשלב זה ראה הסתערות פתאומית של כמה מהמפגינים 
לכיוון פתח השביל המוביל לתוככי המחנה . המפגינים השמיעו בליל של צעקות , 
וביניהן היה ניתן לשמוע " נקמה " ו"דם יהודי " . המג"ד חשש מפוגרום : 
" אני ראיתי אותם רצים בהיסטריה וצועקים . . . חששתי שהם יפרצו פנימה , 
היו חברה עם נשק . אחרי שהם ירו מבחוץ , אני הבינותי שפה הולכים לבצע 
כנראה שפטים בתושבים עצמם . . . התבלט ביניהם משכן , שדחף אותי , נשכב 
עלי בגופו , דחף את זקנו קדימה אלי , אל תוך גופי וניסה לפגוע בשיווי המשקל 
שלי כדי שאפשר יהיה לחדור פנימה לתוך המחנה " . על השלב הבא באירוע סיפר בעדותו 
רס"ל סגל : " התחילו צעקות : יהודים בתוך המחנה , והם הורגים יהודים . 
הם ניסו לפרוץ בכוח , כדי אולי להציל את היהודי הזה . אז אני באותו זמן 
עם עוד חייל אחד נכנסנו פנימה למחנה . זה היה מרחק של איזה 03 מטר למקום 
שהם הצביעו . שם כביכול ישנו היהודי הזה . גם אני דאגתי שאולי באמת אחד 
נכנס פנימה ושמה הערבים עושים בו שפטים . נכנסנו פנימה לאזור הזה ובדקנו , 
ולא היה שם כמובן אף יהודי " . סיכומו של שלב זה : הפריצה למחנה ארכה 3 
דקות . השתתפו בה 3 אנשים והיא התבצעה לעומק של 03 מטר . בסיומה החלה זריקת 
אבנים מאסיווית מתוך המחנה . פארן העיד כי נזרקו מהמחנה אבנים שסיכנו את 
חיי המפגינים והחיילים שהיו במקום . האבנים , כעדותו , היו גדולות במיוחד , 
ומשקלן בין חצי ק"ג לשני ק"ג . גם סמל יהודה לוי העיד כי האבנים סיכנו 
את חיי העומדים על הכביש , אולם בד בבד ראה לוי את המג"ד צועק על המפגינים , 
דוחף אותם , מכנה אותם כינויי גנאי , כגון " שונאי המדינה " , ודורש 
מהם להסתלק מהמקום . לאי - ההבנות הרבות תרמה העובדה שהמג"ד לא ענד דרגות , 
ורבים לא ידעו כי מדובר בקצין בדרגתו . גם החיילים המשתתפים באירוע ירו 
כדורים וגז אל תוך המחנה כדי להשתיק את מקור האבנים , ובמקביל יידו מפגינים 
אבנים מנקודות נוספות על המחנה . עדותו של סגן זאב פארן מאירה היבט נוסף 
של מה שהתרחש באותו לילה בדהיישה . " הופתעתי מההתארגנות של תושבי המחנה , 
מזריקת האבנים , ומהתעוזה . . . " , מצטט השופט את פארן . " זה היה 
המקרה הראשון שבו נתקלנו בכוח מאורגן שפעל בתקיפות נגד הצבא . ירי לא הפחיד 
אותם . עד אז הייתי רגיל שנוכחות צבאית שמגיעה לידי ירי גורמת לערבים להתפזר " . 
השורה התחתונה בהכרעת הדין : הראיות , קבע השופט , " אינן מלמדות בהכרח , 
כפי הנחת היסוד שעליה מושתתת אשמתם המשותפת של הנאשמים , כי הם באו מלכתחילה 
למבצע עונשין מתוכנן , כדי לבצע פוגרום בתושבי המחנה כסברת המג"ד " . לפי 
עדות המג"ד , " רק קומץ קטן " היה פעיל באירוע . חלקם ניתקו את עצמם 
מההפגנה בשלבים מוקדמים . אחרים באו והתנצלו : " זה חילול ה " , והיו 
גם שניסו להרגיע את הרוחות , כפי שהעידו קציני צה"ל נוספים . הליך ההתפזרות , 
מצא השופט , היה מבולבל ואינדיווידואלי . הכל היה תלוי בהפוגה במטחי האבנים , 
ובאפשרות להשיג הסעה חזרה לקרית ארבע ולחברון . לא מן הנמנע שידויי האבנים 
של המפגינים לעבר בתי המחנה היה תוצאה של חוסר האונים שלהם עצמם ושל צה"ל 
מול זרם האבנים שהלך וגבר מהמחנה . " מעשה זה או אחר של מפגין זה או אחר 
נראה כתגובה ספונטנית להתרחשות במקום . אין ראיה כי הנזקים נגרמו דווקא 
בידי הנאשמים ואין ללמוד מהראיות מי היו הפעילים " , פסק . 
