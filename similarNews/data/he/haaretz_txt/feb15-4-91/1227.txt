חיילים חמושים , שנמלטו מפני התסיסה הפוליטית באלבניה , הגיעה אתמול לנמל 
אוטראנטו שבדרום איטליה מספר שעות לאחר שלאותו נמל הגיעה ספינה אחרת ובה 
535 פליטים . החיילים , שביקשו מקלט מדיני , היו לבושים בבגדים אזרחיים . 
הם הניחו את רוביהם וכלי הנשק האחרים שבידיהם על הסיפון , כדי להפגין שאין 
להם כוונות רעות . מאז ה02 בפברואר , כאשר מפגינים הפילו פסל ענק של הרודן 
האלבני לשעבר אנוור הודגה בטיראנה , נמלטו כ009 אלבנים לנמלים באיטליה . 
בשבת בערב שיגרו שלטונות איטליה ספינת - ניווט וסירה מהירה כדי להנחות את 
האוניה עם 535 הפליטים לנמל אוטראנטו . הפליטים שוכנו זמנית בבתי מלון מקומיים . 
רובם ביקשו מקלט מדיני . האניה " רקפת " , של חברת צים הישראלית , סייעה 
אתמול בהצלת ספינת הפליטים האלבנית שקראה לעזרה . האניה המפליגה בדגל ישראל , 
בפיקודו של רב החובל יגאל מאור , יצאה את נמל חיפה ביום ד בדרכה לטריאסט . 
רב החובל העביר את קריאות העזרה של הספינה האלבנית , והודיע על מיקומה 
המדויק . לאחר מכן המתין במקום עד שספינות גרר אטלקיות הגיעו למקום , קשרו 
את הספינה והחלו בגרירתה לנמל האיטלקי . האניה " רקפת " , בת 004 , 9 טון 
מעמס וכושר הובלה של 056 מכולות , מפליגה בין נמלי חיפה , אשדוד , טריאסט , 
ונציה , וראוונה . 
