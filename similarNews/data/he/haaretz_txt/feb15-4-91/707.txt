( ע ) . נהיגת אוטובוס בקלות ראש וברשלנות של נהג אוטובוס " דן " מיכאל 
דה - לוי ( 23 ) מבת - ים , גרמה למות נער בן 61 בעת שאכל גלידה , ולהרס 
חנות הגלידה , שקירותיה התמוטטו ומחצו רכב חונה , וכן לתאונת שרשרת של 
ארבע מכוניות נטען בכתב אישום שהוגש לבית משפט השלום בתל אביב . דה - לוי 
נהג באוטובוס מכיוון בת - ים לתל אביב ב8 בנובמבר 09 , סמוך לחצות . ברחוב 
יפת ביפו , נאמר בכתב האישום , הוא נסע בעקומת הכביש במהירות בלתי סבירה , 
איבד את השליטה , עלה על המדרכה ונכנס עם חזית האוטובוס לחנות לממכר גלידה . 
הנער חורי סימון , בן 61 , שישב סמוך לחנות ואכל גלידה , נהרג במקום . 
נוסעי האוטובוס , לרבות הנאשם ועובדי החנות , נחבלו . הרס מוחלט נגרם 
לחנות הגלידה וקירותיה התמוטטו . כמו - כן נמחץ מהריסות רכב שחנה בסמוך 
לחנות . אחרי הפגיעה , טוענת עוד התובעת , נהג הנאשם את האוטובוס בנסיעה 
אחורית בקלות ראש וברשלנות , פגע במכונית שעמדה מאחוריו וגרם לתאונת שרשרת 
של ארבע מכוניות . 
