כוחה האלקטוראלי של מפלגת העבודה בבחירות הקרובות לכנסת לא יושפע מהאירועים 
סביב מלחמת המפרץ , אלא ממה שיקרה מתום המלחמה ואילך כך קבע אתמול מזכ"ל 
המפלגה ח"ך מיכה חריש בפגישת תדרוך עם הכתבים לענייני מפלגות . לדברי חריש , 
כלל לא בטוח שהמפלגה תיפגע אלקטוראלית , שכן הנושאים שיעמדו על הפרק לאחר 
המלחמה יהיו נושאים חברתיים - כלכליים , שבהם היא תוכל לנהל מתקפה חזיתית 
מול הליכוד ולהציג אלטרנטיבה שלטונית . חריש אמר גם כי הוא מתנגד לקולות 
שנשמעו בצמרת המפלגה להקים ועדת חקירה שתבדוק את היערכות הממשלה לקראת המלחמה , 
בפרט בכל הקשור לעורף . חריש פירט את התסבוכת שאליה נקלעה מפלגת העבודה 
לנוכח התקפות הטילים , שעה שביקשה להימנע מביקורת כלפי הממשלה , ויחד עם 
זאת לא להחריש מול המחדלים , כדי להביא לתיקון מידי של המצב . " היתה 
לנו אחריות ותחושה לגבי מה שאפשר לעשות בציבור , דבר שחייב אותנו ליצירת 
חזית של אחדות בעם מול האיום המלחמתי , תוך ידיעה ברורה שממצב זה הממשלה 
מרוויחה והאופוזיציה משלמת מחיר פוליטי ממשי " , אמר חריש . לדבריו , גם 
לאחר שראש הממשלה יצחק שמיר שבר את הקונסנסוס הלאומי עם צירופו של הגזען 
זאבי לממשלה , המשיכה מפלגת העבודה להימנע מביקורת בנושאי ביטחון וריכזה 
את תגובתה רק לנושאים כלכליים - חברתיים וכאלו הדורשים תגובה מידית . " מצב 
זה של בין - ערביים גורם לדילמות לא קטנות מבחינתנו , והטילים שנפלו שלשום 
מעידים שאנו עדיין נמצאים בסכנת מלחמה . עדיין לא הגיע הזמן להתנהג כאילו 
נגמרה המלחמה , ועל כן נמשיך את מדיניות האיפוק שלנו , כל עוד איום הטילים 
טרם הוסר " , הבטיח חריש . קפידביניחד עם זאת , הבהיר , אין להתעלם מההידרדרות 
בתפקוד הממשלה , כפי שהיא באה לידי ביטוי בסכסוך בין השרים דוד לוי ומשה 
ארנס , במריבות בין יצחק מודעי לגדעון פת , בדבריו האומללים של השגריר 
שובל ועוד . " המריבות בין השרים הן בבחינת מחלוקת המזיקה לאינטרסים של 
מדינת ישראל . מה שקורה בין לוי וארנס משפיע ישירות על מצבנו הביטחוני ועל 
הקשרים שלנו עם ארה"ב , כמו גם על מצבנו הכלכלי , וזאת לא נרשה " , ציין 
חריש . לנושא התהליך המדיני , ציין המזכ"ל כי עדיפה יוזמת שלום ישראלית 
על - פני ניסיון אירופי או אמריקאי להכתיב לישראל תוכנית . אין ספק , קבע 
חריש , שלחלק ממדינות אירופה יהיו תוכניות מרחיקות לכת לגבי ישראל , ויש 
להיערך לכך . " אם לא תהיה יוזמה ישראלית למהלך של שלום , נעמוד בפני 
התפתחויות חמורות . האגף הנצי בה יחוזק , ודוד לוי , המגלה עמדות יוניות , 
ינוטרל ויבודד " . לדעת חריש , לאחר המלחמה " תעמוד מדינת ישראל מול מצוקה 
קשה מאוד בתחום התעסוקה והדיור . מצבנו הכספי יהיה קשה , הרשויות המקומיות 
יהיו בלחץ כספי . כאן תיכנס מפלגת העבודה לתמונה " . חריש הבטיח כי מפלגת 
העבודה תחדש את יוזמתה לשינוי שיטת הבחירות , הממשל ולהעלאת אחוז החסימה 
לכנסת ל%5 . 2 . המפלגה תגביר גם את הלחץ הבין - לאומי על מפלגות סוציאליסטיות 
ברחבי אירופה כדי לקרבן לאינטרס הישראלי , ותלחץ לפגוע בחברות הבין - לאומיות 
שסייעו לעיראק לפתח את הנשק הבלתי קונבנציונאלי . קפידבינמבחינה פנים - מפלגתית , 
הודיע חריש כי בתום המלחמה יקבע לוח - זמנים חדש לוועידת המפלגה , ואם 
המלחמה תסתיים תוך חודש ימים , אזי ניתן לקיים את הוועידה בסביבות אוגוסט - 
ספטמבר . חריש נמנע מלהגיב על ניסיונות מצד יו"ר המפלגה ח"ך שמעון פרס לבטל 
את מפקד החברים ולמנוע את קיום הוועידה . לדבריו , התפקדו עד היום כ02 
אלף איש , ורק בשבוע שעבר הגיעו למפלגת העבודה כ000 , 2 טפסים . חריש אמר 
כי הוא מצפה להתפקדות של 0708 אלף איש , ובכך יראה הישג . עוד הודיע , 
כי באורח חד - משמעי , הנהגת המפלגה לקראת הבחירות הבאות תיבחר בשיטת הפריימריס . 
" ראו זאת כהתחייבות מפורשת שלי " , אמר . 
