, לכבודו של באקמינסטר פולר , שהמציא את הכיפה הגיאודטית העשויה מלוחות 
מישוריים . הכימאים ברחבי העולם כבר הצמידו לו כינוי - חיבה קצר יותר : 
באקיבול , כדורי באקי . זוהי צורה גבישית חדשה של פחמן טהור , שעד 
כה היה ידוע רק בשתי צורות , גראפיט ויהלום . כל גביש מכיל 06 אטומים 
של פחמן , ומכאן שמו הקצר עוד יותר : 06 . כדורי באקי בודדו לפני חמישה 
חודשים במעבדות מאקס פלאנק לפיסיקה גרעינית בהיידלברג . בחינות נוספות , 
בכל הטכנולוגיות הקיימות לבדיקת צורתם של גבישים , הראו כי אכן מדובר בחומר 
שהמולקולה שלו היא בעלת הצורה הכדורית ביותר הידוע עד כה : גביש כדורי שעל 
פניו מסודרים 06 אטומים של פחמן בדרך שבה מסודרות פיסות העור המרכיבות כדורגל . 
השימושים האפשריים של כדורי באקי מלהיבים את דמיונם של כימאים בכל רחבי העולם . 
" המוח מתרוצץ במחשבות על השימושים האפשריים " , אמר אחד ממגלי החומר , 
ריצרד סמאלי , לירחון " סיינטיפיק אמריקן " . השימוש הצפוי החשוב ביותר 
הוא כחומר מוצא לשורה של תרכובות אורגניות , בדומה לשימוש בבנזן לאחר גילויו 
ב5281 . ההצלחה בהפקת כמויות של כדורי באקי הנמדדות בגרמים באה כמעט שבע 
שנים לאחר שהכימאים הצליחו להפיק כמויות זעירות של 06 שנמדדו במיליגרמים , 
אלא שהחוקרים לא ידעו מהו בדיוק החומר שהפיקו ומהו המבנה הגבישי שלו . 
היום כבר מוצעות כמויות של כדורי באקי לשימוש במעבדות על - ידי חברה מסחרית 
מטוסן אריזונה , " מאטיריאלס אנד אלקטרוקמיקל ריסרץ " . החוקרים שהצליחו 
להפיק , לבודד ולזהות כדורי באקי מעריכים כי בהפקה מסחרית יהיה החומר " זול 
כמו עפר " . כבר ב5891 שיערו סמאלי ועמיתיו כי מדובר בפחמן המסודר בצורה כדורית , 
אך רק לאחר שהופקו גרמים של החומר אומת הדבר . למעשה , הופקו כמויות זעירות 
של כדורי באקי כבר ב3891 , אך החוקרים לא ידעו מהו החומר הזה . רק לאחר 
שנתיים של מחקרים הסיקו כי מדובר בפחמן 06 . ייצור כדורי באקי בכמות ניכרת 
הצליח כאשר וולפגנג קרצמר ודונלד הופמן , שעבדו במעבדות מאקס פלאנק , יצרו 
קשת חשמלית בין שתי אלקטרודות של גראפיט באטמוספירה של הליום , שהוחזקה 
בשביעית מלחץ האוויר האטמוספרי הרגיל . החוקרים אספו את הפיח שנוצר כאשר 
האלקטרודות כילו את עצמן , המסו אותו בבנזן , וקיבלו תערובת של שני חומרים , 
06 ו07 . החומר השני קרוב לכדורי באקי , אך צורתו ביצית ולא כדורית . 
לאחר סילוק 07 מן התערובת , נותרו גבישים של חומר בצבע צהוב - חרדל , 
עובדה שעודדה מאוד את סמאלי ועמיתיו , שכן על - פי התיאוריה של מבנה החומר , 
06 היה אמור להיות צהוב . לדברי סמאלי , את כל תהליך הגילוי של החומר 
כינו אנשי המחקר " החיפוש אחר הבקבוקון הצהוב " . הצלחת המאמצים לבידוד 
החומר היא תוצאה של חמש שנות מחקר , שהחלו כאשר בעיתונות המקצועית דווח 
על משהו שהיה רק קפיצה של מחט הרישום בספקטרוגרף המסות . החוקרים חיפשו 
אחר חומר יציב המורכב מאטומי פחמן בלבד , וניסו לפתח צורות שונות של סידור 
אטומים של פחמן , החל מיריעות מעוקמות וכלה בכלובים סגורים . הניסיונות 
ליצור מודל גביש של החומר המבוקש כמעט נכשלו כאשר החוקרים השתמשו ללא הצלחה 
בקיסמי שיניים ובפלסטלינה ואף בתוכנות מחשב ( שאותן הגדירו " מתסכלות " ) 
. לדברי סמאלי , הוא הצליח לפתח את המודל ( שאומת , כאמור , בחודשים 
האחרונים ) במטבח ביתו בשעות הקטנות של הלילה באוגוסט 58 . לצורך בניית 
הדגם השתמש במגזרות נייר של פוליגונים , משושים ומחומשים , כשהוא מנסה 
לחברם כדי ליצור דגם של מבנה פחמני יציב . הוא מצא כי 21 מחומשים ו02 משושים 
יכולים ליצור פני כדור שבו אין המחומשים נוגעים זה בזה אלא רק במשושים , 
כאשר הם ניצבים במישורים מקבילים והאנכים האמצעיים שלהם יוצרים קטרים של 
הכדור . מבחינה הנדסית , זוהי צורה מושלמת : 06 האטומים שווים ל06 צירי 
הסיבוב האפשריים של רב - צלעון מרחבי , תוך שמירת הסימטריה שלו . למעשה , 
כדור באקי הוא הצורה הסימטרית המושלמת ביותר שאפשר לצפות ממולקולה . למולקולה 
העגולה מכולן יכולים להיות שימושים מסחריים רבים . שימוש אחד הוא כגרעין 
בתרכובות של חומרי סיכה . ייצור חומר כזה יחייב קשירתם של 06 אטומי הפחמן 
לאטומים אחרים , למשל פלואור . חיבור כזה אפשרי כיוון שלכל אטום פחמן היכולת 
ליצור ארבעה קשרים , ובמבנה של מולקולת כדור באקי קשור כל אטום פחמן רק 
לשלושה אטומים אחרים , כך שקשר אחד הוא כפול ואפשר להתירו ולנצלו לקשירת 
חומר אחר . אפשרות מבטיחה אחרת נובעת מתכונותיו החשמליות של כדור באקי : 
הסימטריה המושלמת שלו מאפשרת נדידת אלקטרונים בכל מעטפת המולקולה , כאשר 
" העומס " מתחלק על פני כל האטומים ( בדומה לחלוקת עומס הכובד בכיפה גיאודטית ) 
. תכונה זו מקילה על הוספתם וגריעתם של אלקטרונים בריאקציות כימיות הפיכות , 
ועשויה להיות מבטיחה בפיתוח סוללות חדישות לאגירת חשמל שיעלו על כל סוללה 
מוכרת היום . כימאים רבים , וסמאלי ביניהם , מתלהבים בעיקר מן האפשרות 
התיאורטית לעטוף אטום של מתכת בעטיפה פחמנית כאשר הוא כלוא בתוך כדור באקי . 
הדבר יאפשר ליצור מלכודות לאטום שיהיו דומות ל"מלכודות יונים " המוכרות 
היום . אלא שבניגוד למלכודות יונים , היכולות לכלוא רק אטום מיונן בעל 
מטען חשמלי , אפשר יהיה לכלוא בכדור באקי אטום לא - טעון . כליאת אטומי 
מתכת בכדור באקי יכולה ליצור שורה של חומרים בעלי תכונות כימיות ופיסיקליות 
שונות , וכל אחד מ29 היסודות שתיאורטית אפשר לכלוא בכדור כזה יכול להניב 
חומר שונה . ההתלהבות שמפגינים הכימאים כלפי התרכובת החדשה מבוטאת גם בשורה 
של מונחים ושמות שהומצאו כבר , גם לחומרים הקיימים רק על הנייר . כך , 
למשל , נקראות תרכובות אורגניות שבהן קשורים חלקי המולקולה אל כדור באקי 
בקשרי מימן בשם " פאזיבולס " , ותרכובות שבהן כלואים אטומי מתכת בתוך כדורי 
באקי קרויות " מטאלופולרנאיום " . בעשרות מעבדות ברחבי העולם החלו כימאים 
במחקרים מקיפים על אודות כדורי באקי והתרכובות שאפשר להפיק מהם . כימאים 
אלה נאלצים לעת עתה לייצר את החומר בעצמם בתהליך שפותח במעבדות מאקס פלאנק 
בהיידלברג , או לרכוש אותו ם - באריזונה תמורת 052 , 1 דולר לגרם . המחיר 
רחוק מלהיות " זול כעפר " , אך אינו גבוה לחומר שכלל לא היה בנמצא לפני 
שנה . 
