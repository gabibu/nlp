ורג בוש , אמר אתמול כי עיראק הסכימה לקיים פגישה משותפת בדרג צבאי גבוה , 
כדי לדון בסיום מלחמת המפרץ ובהיבטים הצבאיים של הפסקת האש . קיום הפגישה 
היה אחד מתנאי בעלות הברית להפסקת האש במפרץ . בוש אמר כי אינו יודע עם עיראק 
קיבלה את כל תנאי בעלות הברית , אולם הוא בטוח שהיא תעשה זאת . עוד אמר 
כי עדיין לא נקבעו המועד או המקום לקיום השיחות עם הקצינים העיראקים . יחידות 
ראשונות של כוחות הקואליציה במפרץ יתחילו לחזור לבסיסי האם שלהן בעוד כשבוע , 
אך מבצע הפינוי של הכוחות יימשך כמה חודשים . בוואשינגטון החלו אתמול דיונים 
בהחזרת החיילים מהמפרץ . דוברים בפנטגון הבהירו שמבצע החזרת הכוחות הביתה 
יימשך חודשים אחדים , יהיה ממושך יותר ממבצע פריסתם במפרץ , ויתנהל על 
פי העיקרון של " ראשון נכנס , ראשון יוצא " . כרגע מוצבים כ735 אלף חיילים 
אמריקאים במפרץ . מזירת הקרבות נמסר שהפסקת האש נשמרת בדרך כלל , אך לא 
לגמרי . מטוסים אמריקאיים מפזרים כרוזים באזורים שבהם עדיין עשויים להימצא 
ריכוזים קטנים של צבא עיראק , ומבשרים על הפסקת הלחימה . כוחות אחרים , 
הפרוסים ברחבי כוויית ובדרום עיראק , מבשרים לחיילים העיראקים על סיום 
המלחמה ודורשים מהם להיכנע . בעיר כוויית סיטי הושלם אתמול טיהור אחרון 
של כיסי התנגדות עיראקיים , ונוטרלו מוקשים ומלכודות נפץ שחיילי עיראק טמנו 
לפני בריחתם . חיילים עיראקים שנלכדו בעיר בעת יציאת הכוחות החפוזה , פתחו 
באש על חיילים של כוחות הקואליציה , וחוסלו . בכוויית ובדרום עיראק הובסו 
כל יחידות הצבא העיראקי . כל 24 הדיוויזיות שנפרסו בזירת הלחימה הוכרזו 
בלתי - כשירות ללחימה , אך בכמה מקומות נותרו יחידות קטנות שעדיין מגלות 
התנגדות . ככל הנראה , חלק מהכוחות העיראקיים בחזית פשוט אינם יודעים עדיין 
על הפסקת האש , בהיעדר קשר עם מפקדתם בעורף . בכוויית פרוסים עתה כוחות 
הקואליציה , וסביב בצרה פרוסים כוחות של ארה"ב ובריטניה , שהשלימו שלשום 
בלילה את קרב השריון שלהם נגד יחידות השריון של משמר הרפובליקה . יחידות 
שריון קטנות הצליחו להימלט מדרום עיראק צפונה , לכיוון בגדאד אך רוב הטנקים 
של משמר הרפובליקה הושמדו בקרב , לאחר שמטוסי תקיפה אמריקאים חיסלו גשרים 
מאולתרים שיחידות הנדסה עיראקיות ניסו להרכיב , בניסיון לצלוח את הפרת באזור 
בצרה . דובר צבא ארה"ב בסעודיה אמר אתמול שכוח עיראקי , בסדר גודל של יותר 
מדיוויזיה , הצליח בכל זאת לצלוח את הפרת והחידקל ולנוס צפונה . בסיום 
המלחמה היו לצבא האמריקאי 97 הרוגים , 212 פצועים ו54 נעדרים . הכוחות 
הערביים בקואליציה איבדו 44 הרוגים ו602 פצועים , והצבא הבריטי 51 הרוגים , 
13 פצועים ו21 נעדרים . רשתות השידור בארה"ב מיעטו אתמול בשידורי חדשות 
בהולות מהחזית , ואווירה של שיבה הדרגתית לשגרת ההתמקדות בענייני פנים הורגשה 
במממשל ובקונגרס . 
