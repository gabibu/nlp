לפני שבוע הם לא יכלו ליוגוסלווי זופאר אבאדיה וחבריו מרמת השרון . אתמול , 
בבית , מול קבוצה חיפאית ללא זרים , היה ניצחונם של החולונים קל וגבוה , 
90108 . ההפרש בתוצאה היה גדול יותר מאשר ההבדל בזרים החסרים . חיפה , 
בהרכב כחול - לבן , לא היוותה יריב שקול להתלהבות הקבוצתית של אלימלך ובוגין , 
לכוח של ארל ולדיוק של דלזל . דומאס , שליהטט במפגן הטבעות , היה המצטיין . 
חיפה הצליחה להחזיק מעמד רק במשחק קבוצתי עם הרבה סבלנות . אבל קורן אמישה 
בחר ללכת עם הראש בקיר וצבירת הנקודות שלו היתה מפגן פרטי על חשבון הכלל . 
שטיינהאואר גילה יציבות לאורך כל המשחק ופליישר ובני מרכוס היו טובים לקראת 
הסיום . מאמן חולון , אפי בירנבוים , דאג לשמור על איזון אצל חניכיו ותעיד 
חלוקת הנקודות . כל שחקן שהגיע לשיאו ירד לספסל ופינה את הבמה לחברו , 
כך שלקראת הסיום שיחקה חולון עם חמישיה שהורכבה מחנוך , קריין , אקריש 
והאחים בלול . חולון שלטה במשחק בלא הפרעה ועלתה להפרש נקודות מבטיח מהדקות 
הראשונות להתמודדות . 
