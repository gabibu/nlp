חברת " משען " ההסתדרותית תשקיע 53 מיליון דולר בבית אבות , המצוי כבר 
בשלבי בנייה , ברחוב שלונסקי באפקה . דיירי הסביבה הביעו באחרונה את התנגדותם 
לבנייה המוסדית בשכונה היוקרתית , אך הוועדה המחוזית לתכנון ובנייה אישרה 
את המשך הבנייה , בכפוף לכמה שינויים בתוכנית , כמו סלילת מדרחוב ( על 
חשבון משען ) ונטיעת צמחייה חוצצת . במקום יהיו ארבעה בניינים בני 56 
קומות , בהם יהיו מסגרות לקשישים עצמאים , תשושים וסיעודיים . מאחר שהבינוי 
נעשה בעסקת קומבינציה על מגרש של עיריית תל - אביב , היא תקבל % 01 מהמקומות 
לצרכים עירוניים . קופת חולים הכללית וקבוצת פילץ מקימות פרויקט יוקרתי של 
דיור מוגן , בשטח מגרש החניה של מרכז קופ"ח ברחוב ארלוזורוב בת"א . תכנון 
הפרויקט הסתיים והוא נמצא בשלבי אישור בוועדה המחוזית . אם יאושר , מוערך 
משך הבנייה בחמש שנים . האדריכל אלדר שרון תכנן במקום שני גושי דיור עגולים , 
האחד בן 7 קומות והשני בן 21 קומות הכוללים 19 דירות . קופת חולים תצא 
נשכרת מאישור הפרויקט , שכן במקביל אישרה לה ועדת הבניין העירונית תוספת 
בנייה של ארבע קומות למשרדיה . 
