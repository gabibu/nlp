החידוש ההדרגתי של הפעילות בכדורגל הישראלי יקבל תנופה בסוף השבוע , כאשר 
ייערך הסיבוב השמיני בגביע המדינה . למעגל המשחקים מצטרפות 21 קבוצות הליגה 
הלאומית והן ישחקו נגד יריבות מליגות נמוכות יותר . 4 קבוצות הפועל קרית 
אונו , הפועל טבריה , מכבי בני חצור ומכבי עירוני אשדוד עלו לשמינית הגמר 
ללא משחק . קבוצות הליגות הנמוכות ינסו לנצל הרכבים חסרים של הקבוצות הלאומיות , 
שרוב הזרים עזבו אותן ולהפתיען . חמש קבוצות לאומיות אף יסבלו מאובדן 
הביתיות , לאחר שנאסר לשחק באיזורים א וב . יתכן שהרמה תינזק מפגרת המלחמה , 
מה עוד שהיציעים יהיו דלילים מאד , בשל הגבלת מספר הצופים במגרשים ( עד 
03 אחוז ) , על פי הוראות הג"א . חובה על הצופים להביא עימם ערכות מגן . 
היום יהיו ארבעה משחקים . המרכזי שבהם יפגיש באשדוד את שני הפיינליסטים 
מן העונה שעברה , שמשון תל אביב והפועל כפר סבא , שזכה בגביע ( ניצח את 
שמשון 10 ) . השנה שמשון מופיע בליגה הארצית וכפר סבא סוגרת את הטבלה הלאומית . 
מההרכב שזכה בגביע נותרו רק ארבעה שחקנים . לבית"ר תל אביב צפוי היום משחק 
קשה ביבנה נגד מכבי המקומי . הפועל ירושלים מועמד לנצח בימק"א את מכבי השקמה 
רמת גן , שבהרכבו מופיעים הוותיקים רוני לוריא , ויקי פרץ ודוד לביא . 
מכבי נתניה ומכבי יפו , שיתעמתו בנתניה , ידעו בעבר מאבקים מרתקים ביניהן , 
אולם היום לא צפויות לנתנייתים בעיות בדרך לניצחון . את משחקי מחר יפתח 
העימות החד - צדדי בין הפועל יהוד מליגה א לבין המוליך הלאומי , הפועל פתח 
תקווה . המשחק המרכזי יהיה בכפר סבא , בין מכבי תל אביב להפועל אשדוד . 
בימי שיגרה היה משחק זה מושך לפחות רבבת צופים . מכבי חיפה ינדוד לעפולה , 
שם יארח את מכבי שעריים , המקווה שהיום יגיע מלטביה האישור , שיאפשר לחלוץ 
הסובייטי פאבל לוין ליטול חלק במשחק . בלוד ינסה מכבי לזרוס חולון לנצל 
את שובם המאוחר של בני יהודה לאימונים ולהפתיעם . משחק מסקרן צפוי מחר באשדוד , 
שם יארח הפועל תל אביב את קבוצתו של דוד שוייצר , הפועל רמת גן . מכבי 
פתח תקווה , הצועד בראש הליגה הארצית , עשוי להפתיע את הפועל צפרירים חולון , 
שהפגרה כנראה קטעה את תנופתו . קרב קצוות גיאוגרפי יהיה בבאר שבע בין הפועל 
המקומי לבין מכבי עכו . בית"ר ירושלים , בהרכב כמעט מלא , מועמד לנצח 
בימק"א את מכבי עוספייה מליגה א . 
