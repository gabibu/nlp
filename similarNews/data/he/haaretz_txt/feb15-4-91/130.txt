בון ( מיוחד ל"הארץ " ) . שר החוץ הגרמני האנס - דיטריך גנשר הבטיח אתמול 
מענק של 051 מיליון מארק לירדן , כדי לסייע למלך חוסיין להתגבר על התוצאות 
הכלכליות של מלחמת המפרץ הפרסי . גנשר , שביקר אתמול בעמאן , הדגיש בכך 
את החשיבות שמייחסת המדיניות הגרמנית לשמירת יציבותה של ירדן , שמדיניותה 
הפרו - עיראקית הרתיעה את ארה"ב ובנות בריתה . הביקור של גנשר בירדן היה 
תחנה אחרונה במסע שהתחיל בקהיר ונמשך בדמשק . בכל אחת מן הבירות הערביות 
הדגיש גנשר את הצורך לגבש כבר עכשיו את " מבנה השלום " שיידרש לאחר מלחמת 
המפרץ , ודיבר על זכות ההגדרה העצמית של הפלשתינים . יו"ר המפלגה החופשית 
דמוקרטית , גראף למבסדורף , הציע אתמול לגנשר לנסוע גם לארה"ב , ולא להסתפק 
רק בביקור בעמאן . 
