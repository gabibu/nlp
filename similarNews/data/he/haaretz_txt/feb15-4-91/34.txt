בית הדין העליון של ההתאחדות לכדורגל ידון הבוקר בבקשת שלוש קבוצות לאומיות 
שלא לשחק בסוף השבוע הנוכחי במשחקי הסיבוב השמיני בגביע המדינה ולדחותם למועד 
אחר . הבקשה הוגשה אתמול בידי עורכי הדין יובל אלבז ויוסי שפרלינג ( יו"ר 
הפועל ת"א ) בשם הפועל תל אביב , הפועל באר שבע והפועל ירושלים . בבקשה 
סעיפים ונימוקים רבים 22 בסך הכל והיא משתרעת על פני שישה עמודים . בין 
הנימוקים העיקריים לבקשה : האפשרות שייגרם הפסד כספי משמעותי וכן נזק ספורטיווי 
עקב קיום המשחקים במועד שנקבע , ומפני שהפועל תל אביב נאלץ להעתיק לאשדוד 
את משחק הבית עם הפועל רמת גן . טיעונים נוספים בבקשת הדחיה : אפשר לדחות 
את משחקיהן של המבקשות כשם שאפשר לדחות את הדרבי התל אביבי בכדורסל ; ההגבלה 
של הג"א להתיר כניסת 03 אחוזים בלבד מתפוסת היציעים תפגע באופן רציני בהכנסות ; 
יש לקבוצות חוזים עם גופים שונים שבתנאים שנוצרו אי אפשר יהיה לקיימם ; 
אם רוצים לקיים משחקים גם במצב הנוכחי , אפשר לקיים משחקי ידידות ודחיית 
המשחקים במסגרת הגביע למועד מאוחר יותר לא תהיה בבחינת חריג ; לקבוצות ייגרם 
נזק בלתי הפיך מבחינה ספורטיווית שאינו ניתן לפיצוי כספי , נטען עוד בבקשת 
הדחיה . צעדן של הקבוצות הללו לא נראה ליו"ר מועצת ההימורים , אריה זייף . 
אתמול עוכבו תשלומים של מועצת ההימורים לגופי ספורט שונים . מדובר בתשלומים 
דו - חודשיים שמועצת ההימורים היתה אמורה להעביר אתמול . 
