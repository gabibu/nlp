מלחמת סופת המדבר תהיה אולי ציון דרך בהתרחקותה של אמריקה השחורה מאמריקה 
הלבנה . % 03 מן החיילים במדבר המזרחי הם שחורים , או , על - פי המינוח 
המתפשט בשנתיים האחרונות , אמריקאים אפריקאיים . חלקם של השחורים באוכלוסייה 
הכללית הוא רק % 21 . כנגד הדיספרופורציה בשירות הצבאי עומדת דיספרופורציה 
הפוכה בשיעור התמיכה במלחמה . סקר של רשת אי - בי - סי ושל העיתון " ואשינגטון 
פוסט " הראה בתחילת החודש , כי בעוד ש%48 מן הלבנים בארצות - הברית תומכים 
במלחמה , שיעור התמיכה בין השחורים עומד על % 84 בלבד . ביום ו שעבר נועדו 
בניו - יורק 05 מן המנהיגים הידועים ביותר של שחורי ארה"ב , ותיקי התנועה 
לשיווי זכויות האזרח , בכללם קורטה סקוט קינג , אלמנתו של ד"ר מרטין לותר 
קינג . " אני מאמינה , כי מרטין מחייך לעומתנו היום " , אמרה האלמנה . 
הפגישה התקיימה בכנסייה היסטורית בהארלם , ובסיומה הכריזו המשתתפים , 
כי המלחמה היא " הסחת דעת לא מוסרית ובלתי רוחנית " , והיא " התחמקות בוטה 
מאחריותנו לפתרון בעיות פנים ( בארה"ב ) " . הם גיבשו תוכנית פעולה , 
שבין עיקריה מתן עידוד רוחני וסיוע פיסי לעריקים ולסרבני מצפון . הם מועידים 
את 7 באפריל להיות " יום א של שלום עלי אדמות " . למתנגדי המלחמה הלבנים 
הם אומרים , כי " לא די בתהלוכות " . באי הכינוס העירו בסרקאזם , כי " מטריד 
לראות , שאותו הנשיא החושש מייצוג יתר של שחורים , ושל בני מיעוטים אחרים , 
בשוק העבודה האמריקאי , אינו מתנגד לייצוג יתר שלהם בחזית " . זה היה רמז 
ברור לווטו שהטיל הנשיא לא מכבר על חקיקה חדשה להבטחת זכויות האזרח של מיעוטים . 
החקיקה כללה שרין מקומות עבודה , שהנשיא ומפלגתו מתנגדים לו התנגדות פילוסופית . 
אבל , גם אם הווטו היה הקש ששבר את גב הגמל , עמדת השחורים כלפי המלחמה 
היא תוצאה של מהלך היסטורי : הניכור הגובר בין אמריקה הנשלטת ומיוצגת על - 
ידי הלבנים לבין אמריקה כפי שמכירים אותה השחורים . הרפורמות של שנות ה06 
העניקו לשחורים זכויות הצבעה שוות הישג חשוב כשלעצמו , שאיפשר לבוחרים 
שחורים , ב6891 , להכריע התמודדויות קונגרסיאליות גורליות במדינות הדרום 
לטובת המפלגה הדמוקרטית . שנות ה06 ראו גם את ההזרמה המאסיווית ביותר של 
כספים לתוכניות סעד ורווחה בגטאות השחורים , תוכנית " החברה הגדולה " 
של לינדון גונסון . אבל " החברה הגדולה " לא עלתה יפה . אמנם , המעמד 
הבינוני השחור התרחב במקצת , ושחורים נמצאים כיום בחלקים של הפוליטיקה ושל 
הכלכלה שלפני 02 שנה היו בשבילם מחוץ לתחום . לעומת זאת התרחב במידה גדולה 
הרבה יותר מה שסוציולוגים מכנים " התת - מעמד " השחור : מיליונים , שאין 
להם שום חלק בשגשוג האמריקאי ; פליטים כלכליים , חברתיים ותרבותיים . 
בשנים של מצוקה תקציבית מתמודד הרוב הלבן עם המיעוט השחור בייחוד דרך קנה 
אקדחם של שוטרים ושל אוכפי חוק . הסטטיסטיקה המבהילה מראה , כי סיכוייו 
של גבר שחור להגיע בשלב מוקדם אל הכלא הם בערך 05 : 05 . לציבור הזה , 
שאינו חלק מן החברה הפנימית האמריקאית , אין כמעט שום הזדהות עם יעדי מדיניות 
החוץ של ארה"ב . בשעה שאמריקה הלבנה התמוגגה למראה חומת ברלין הנופלת , 
חיכתה אמריקה השחורה לנלסון מאנדלה . אני זוכר יום אחד ב5891 , כאשר אירחה 
כנסייה בפטיסטית ידועה בהארלם את נשיא הקונגרס האפריקאי הלאומי , אוליבר 
טאמבו , חברו של מאנדלה . טאמבו , איש קטן , בעל פאות לחיים ארוכות , 
התייצב ליד המיקרופון , ואמר : " אנו , שחורי דרום אפריקה , שאבנו 
השראה ניכרת מן האופן שבו אתם , שחורי אמריקה , הצלחתם לפרק את האפרטהייד 
שממנו סבלתם " . מן האולם הגדוש עלתה נהמה גדולה של כעס . " לא הצלחנו 
לפרק שום דבר " , קראו באי הכנסייה לעבר טאמבו . המנהיג הדרום אפריקאי הגולה 
חייך במבוכה , ספק כפיים , הפנה את גבו אל הקהל , וקד קידה הפוכה . כאשר 
שולח גורג בוש חצי מיליון חיילים לשחרר את כוויית ולהבטיח את חירותם של עמים 
רחוקים , שואלים את עצמם השחורים מה יהיה על חירותם שלהם , מהלך שני רחובות 
מן הבית הלבן . תחנות רדיו שחורות בכל רחבי ארה"ב משדרות יום - יום ביטויי 
התנגדות קיצוניים , לפעמים ארסיים , למלחמה . מגיש באחת התחנות האלה , 
בוואשינגטון , דיבר ביום ב שעבר על " מה שעושים בוש והאנשים האלה " , 
כמו לא היו הדברים אמורים בנשיא ארה"ב , שהוא אחד מאזרחיה . אם תהיה מלחמת 
קרקע , ושחורים יתחילו לחזור בהמוניהם בארונות קבורה , תעלה זעקת שבר גדולה 
ברחבי אמריקה השחורה , שאת תוצאותיה קשה לפי שעה לחזות . כך או כך , לפילוג 
הגזעי הזה יהיו השפעות על יחסי לבנים ושחורים , ולצורך זה גם על יחסי יהודים 
ושחורים . ההנחה שבמזרח התיכון לוחמת ארה"ב את מלחמת ישראל , ושחורים עומדים 
ליהרג בשביל יהודים , כבר קונה לה שביתה . ועידת " המועצה היהודית הארצית 
המייעצת ליחסים קהילתיים " ( ) , ארגון גג של קהילות יהודיות ושל ארגונים 
מרכזיים , בוחנת השבוע במיאמי , בין השאר , הצעת החלטה המביעה חרדה עמוקה 
מהתגברות האנטישמיות השחורה , בלי קשר למפרץ הפרסי . מה יקרה ליחסים המעורערים 
בין שתי הקהילות בהשפעת המפרץ ? לתכלית הזאת טבעו האמריקאים את מטבע הלשון 
זה עוד כלום . 
