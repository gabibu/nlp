של ניצולי השואה שבישראל לאיום הטילים , בפרט לאיום הטילים הכימיים , מציתה 
בימים האחרונים את דמיונה של התקשורת הבין - לאומית . צוותי טלוויזיה ועיתונאים 
מקנדה , מהולנד , מגרמניה וממדינות אחרות צובאים על פתחה של עמותת " עמך " , 
המרכז הישראלי לתמיכה נפשית וחברתית בניצולי השואה , כעוטים על שלל רב 
ומשחרים ל"סיפור אנושי " . ואילו גיבורי הסיפור עצמם מגיבים באמביוולנטיות 
המאפיינת את חייהם . " למה חושבים שאנחנו שונים , שאנו משהו מיוחד " , 
הם ספק אומרים ספק מתלוננים , אך מיד אחר - כך גולשים לשיח כואב , המדגיש 
את מצבם המיוחד . בשבוע שעבר התכנסו במרכז שברמת - גן כ51 איש , בחדר המפגשים 
המכונה כאן " המועדון " . חדר גדול ובהיר שרהיטיו צבעוניים ועל קירותיו 
תמונות רוגעות . אלא שגם הנופים הפשוטים ביותר , כמו ציור שמן של יער , 
מעוררים כאן אסוציאיות זרות , הניזונות מסיפורים וסרטים על השואה . 
בזה אחר זה תפסו הנוכחים , רובם נשים , את מקומם . בתקופת השואה היו רובם 
ילדים או נערים צעירים , ולאחריה בנו חיים חדשים , מעוגנים היטב בהוויה 
הישראלית . אחדים באים לכאן דרך קבע , מאז החל הסניף לפעול לפני שנה , 
אחרים הגיעו לכאן בפעם הראשונה , מנסים להתעלם מהסיבה שהביאה אותם לכאן 
דווקא עכשיו . שלושה מנחים מכוונים את השיחה , וכשברקע עומדת האנלוגיה 
בין שתי התקופות , משוחחים המשתתפים על התגובה של הפרט מול תגובת הכלל , 
על אקטיוויות מול פסיוויות כפויה . והתוצאה מסמך אנושי מורכב , המאפיין 
שיחות הנשמעות כיום באלפי בתי - אב . קפמאבינאלישבע : למה חושבים שאנחנו 
מיוחדים במצב הזה ? אי - אפשר לנתק אותנו מן הכלל רק משום שעברנו את אושוויץ . 
איך אפשר להשוות בין התקופות ? יש לי מדינה , אני שייכת , ואת כל זה 
לא הרגשתי אז . חיה : הגזים יצרו את ההקשר . אלישבע : גזים ? איזו מין 
השוואה זאת ? איך אפשר להשוות בין מה שקורה עכשיו לתאי הגזים ? אנחנו מוגנים , 
עם מסכות , בחדרים אטומים . חנה : הגרמנים עשו את הלינקג הזה , כשסיפקו 
לעיראקים גזים . צבי : מה שאני מרגיש הוא , שכל השנים רוצים לחסל את היהודים . 
עכשיו אני מרגיש רע , משום ששוב אנחנו צריכים לשבת בשקט ולא להגיב . קלרה : 
זה מה שהכי מפריע לי . אני מרגישה מושפלת כשנלחמים בשבילנו . באתי לכאן 
מאושוויץ . הגעתי לכפר גלעדי , ולאחר שלושה שבועות עמדתי עם רובה בשמירה . 
הייתי חובשת קרבית בצבא . עכשיו , בגלל הפסיוויות שלנו , חזרתי אחורה . 
54 שנה ניתקתי את עצמי מן השואה . לא קראתי , לא ראיתי סרט , לא סיפרתי 
לילדים , ומה שמפתיע אותי זה שבמלחמה הזאת הרגשתי מושפלת כמו באושוויץ . 
חיה : זו פגיעה לדורות בכבוד העצמי שלנו . רחל : אם היינו פועלים ומגיבים , 
ההשפלה הזאת לא היתה . משה , המנחה : בפעם הקודמת אמרתם , " אז לא 
פחדנו , עכשיו אנחנו פוחדים " . אולי באושוויץ פשוט לא העזתם לפחד ? דורה : 
אז , בהפצצות , ממש שמחתי . לא היה אכפת לי למות , ובכל הפצצה קיוויתי 
שיהרסו את כל גרמניה . היום , עם כל סירנה אני רועדת , זה מחשמל אותי . 
חנה : פוחדים יותר על הרכוש מאשר על החיים . אלישבע : בונים מחדש את הקן , 
בקושי גדול כל - כך , בעמל של 54 שנה . ופתאום זה קורה . לילי : אני 
כבר הורדתי מזוודות גדולות . אני רוצה להוריד את האלבומים , את התמונות , 
לעטוף בניילון , ואולי להציל אותם . משה , המנחה : האם אנחנו שונים , 
פגיעים יותר ? מתמודדים טוב יותר ? שמואל : מי שמשווה דברים כאלה לשואה , 
פשוט לא יודע מהי השואה , מה זה להיות ילד בן 41 שניצל מארבעה תאי גזים . 
חיה : אז היינו מעבר לפחד . עכשיו הפסיכולוגים אומרים שאפשר לפחד . אז 
הייתי בת ארבע - חמש , ואני לא זוכרת שפחדתי . עשיתי דברים נבונים , שדווקא 
נגדו את ההיגיון , וזה מה שנתן לי הרגשה טובה . לא הרגשתי מושפלת כל - 
כך כמו היום , לכודה כמו עכבר , עושה מיני פעולות מאגיות עם פלסטר ונייר . 
חנה : כשבאתי לישראל עם עליית הנוער , אמרו מאחורי גבי שאלה שבאו מהשואה 
הם לא נורמלים . היום זה פתאום " אין " להיות ניצול שואה . צבי : מתעניינים 
בנו כדי להסיק מסקנות , כמו במעבדה . לא כדי להבין אותנו . אי - אפשר 
להבין אותנו . אלישבע : מצאתי את עצמי עומדת בסופרמרקט ואני במצב כלכלי 
טוב ומסתכלת בהתפעלות על הלחמים החמים . זה אף פעם לא קרה לי קודם . רק 
אז נזכרתי שהיה לי בשואה חלום אחד לאכול לחם בלי הגבלה . אחר כשעה וחצי 
מתחילים הנוכחים להתפזר בחוסר רצון . לפני צאתה פורצת אחת המשתתפות בבכי : 
" רק שלא יחשבו שאנחנו פוחדים " . קפמאבינאת השינויים הנפשיים הרגישו ב"עמך " 
שבועות רבים לפני שפרצה המלחמה . מנכ"ל העמותה , הפסיכיאטר ד"ר שלום ליטמן , 
מספר כי לאחת הפגישות של הדור השני , שאליה נרשמו 03 איש , הגיעו לבסוף 
יותר מ06 . באו לדבר על תגובות ההורים , ומצאו עצמם מבטאים הזדהות גדולה , 
מהולה בכאב ובכעס . ובכלל , לדבריו , הדור השני מגיב בחרדה על המצב הנוכחי . 
" הדור הזה נושא עמו רגישות לאיום , שהעבירו אליו ההורים , כולל רגשי 
אשמה חזקים . ההתקפות העיוורות האלה על האוכלוסייה , משום היותה יהודית , 
ותחושת הפסיוויות הכפויה כל אלה מזכירים להם את חוויות ההורים יותר מכל 
חוויה אחרת שחוו . מטבעם מגיבים בני הדור השני באקטיוויות , ואילו הסיטואציה 
הנוכחית כופה עליהם פסיוויות כזו של ההורים " . מאז פרצה המלחמה ידיהם של 
עובדי העמותה עמוסות עבודה . מספר הפניות ברמת - גן בלבד עלה ב%003 , כ052 
פונים מגיעים לסניף כל שבוע , ועתה הם מבקשים גם עזרה מסוג אחר . טלי מסנר , 
סגנית המנהל בסניף של רמת - גן , מספרת על אדם שהתקשר וביקש שיעזרו לו 
להחליף את מסכת האב"ך . בימים כתיקונם אין העמותה מטפלת בנושא כגון זה , 
אבל עכשיו אין מסרבים לשום בקשה . ברמת - גן טיפלו גם בשתי משפחות ניצולים , 
שאיבדו שנית את בתיהן , והפעם , לראשונה לאחר 54 שנה , נתנו דרור לרגשות 
מודחקים . הסניף ברמת - גן אינו היחיד המשתדל להגיש עזרה . בכל הארץ נעשים 
מאמצים להיענות לפניות , וגם לאתר את מי שזקוק לעזרה , ללוות אותו בייעוץ , 
בטיפול ובביקורי בית . אנשי העמותה מתמודדים עם תגובות קשות , כמו תגובתו 
של ניצול שהסתתר תקופה ארוכה בחפירות , אשר אינו מסוגל להיכנס לחדר האטום 
כיוון שהוא מזכיר לו את המנהרה שבה נחנקו למוות שתיים מאחיותיו . במקרים 
רבים יוצרות תגובות מעין אלה מתחים במשפחה . כמו , למשל , במשפחתה של 
ניצולה הנכנסת מדי יום לחדר האטום בשעה 5 ומחכה , משום שלדבריה , " הפעם 
לא יתפסו אותי לא מוכנה " . בני המשפחה עומדים חסרי אונים נוכח התגובה הקיצונית , 
ונסיונם להוציא אותה מן החדר הופך למאבק גלוי . ניצולים אחרים מסרבים לעזוב 
את ביתם שבאזור הסכנה , כי " בית לא עוזבים " , או שולחים את בני משפחתם 
למקומות מרוחקים בארץ , " כדי שמישהו יישאר בחיים " . יצחק מנלדסון , 
פסיכולוג קליני מן הסניף הירושלמי של עמותת " עמך " , מוצא מכנה משותף 
למגוון התגובות : " הניצולים חוזרים להשתמש במנגנון שעל - פי תפיסתם הציל 
אותם אז . זה אינו נכון בהכרח , אבל זה מה שמפעיל אותם עכשיו " . וביציאה 
מן המפגש ברמת - גן יכול המבקר לשמוע את אחד מביטוייו של המנגנון הזה . 
" למה כל הזמן מדברים על פחד ? " תוהה שמואל . " אני לא פוחד . 54 
שנה אני מרגיש ממילא שהחיים ניתנו לי במתנה , אז מה יש לי לפחוד ? 
