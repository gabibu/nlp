ניו יורק ( מיוחד ל"הארץ " ) . שופטת פדרלית בניו יורק , שגזרה עשר שנות 
מאסר למלך איגרות הזבל , מייקל מילקן , המליצה להפחית את עונשו לשלוש שנות 
מאסר בפועל . פרקליטיו של מילקן הגישו ערעור על גזר הדין , שהדיון בו נקבע 
לאפריל . מילקן אמור להתחיל בריצוי עונשו בראשית חודש מארס . הידיעה על 
המלצת השופטת , קימבה וואד , עוררה הפתעה ופורסמה שלשום בהבלטה באמצעי 
התקשורת בניו יורק . העיתון " ניו יורק טיימס " דיווח על הידיעה בעמודו 
הראשון . מילקן , שהמציא את מניות הסיכון הגבוה הנקראות אג"ח זבל , והפך 
לסמל הגאות של שנות ה08 , היה דמות מרכזית באחת מהשערוריות הפיננסיות הגדולות 
הזכורות בארצות הברית . הוא הואשם בקשירת קשר להונאת משקיעים , ובניצול 
לרעה של מידע פנימי לסחר במניות . מילקן הסכים לעסקת טיעון , לפיה הודה 
בששה סעיפים מכתב האישום נגדו . אך השופטת סירבה בזמנו להתחשב בהמלצותיהם 
של פרקליטים ואישי ציבור שביקשו להקל בעונשו , מאחר שלדבריהם תרמה פעילותו 
הפיננסית במשך שנים תרומה חיובית בתחום גיוס ההון לחברות ולמפעלים רבים . 
העונש של עשר שנות מאסר שהוטל על מילקן בנובמבר עורר הפתעה , ונראה למשפטנים 
כחמור מדי . השוטפת נימקה בזמנו , כי מטרת העונש הכבד להרתיע עברייני צווארון 
לבן , ולשמש מסר לקהילייה הפיננסית ולראשי חברות ברוקרים גדולות כי הם אינם 
חסינים מפני עונש על הפרות נוהלים ותקנות . בהמלצה שהגישה לוועדת הערעורים 
של רשות בתי הכלא להפחית את עונשו של מילקן , טוענת השופטת כי הצטברו הוכחות 
שההפסדים הישירים שגרם מילקן למשקיעים ולמחזיקי מניות הוא פחות ממיליון דולר . 
בזמנו טענה התביעה כי שיעור ההפסדים מסתכם ב7 . 4 מיליון דולר . השופטת 
הסבירה כי החליטה על גזר הדין של עשר שנות מאסר תוך התחשבות בעונש המאסר 
שנגזר בזמנו על איוואן בויסקי , אחד מהשותפים המרכזיים לעסקי המניות של 
מילקן . המידע שמסר בויסקי בעת חקירתו ומשפטו חשף את מעורבותו של מילקן 
במעשי הונאה . על בויסקי נגזרו 3 שנות מאסר , לאחר שהסכים לשתף פעולה עם 
חוקריו ומסר פרטים שהרשיעו את מילקן , ואחדים מראשי חברת הברוקרים דרקסל - 
ברנהם - למברט . " אם בויסקי לא היה משתף פעולה " , אמרה השופטת , " אין 
ספק כי גזר דינו היה חמור פי כמה " . עד כה גילה מילקן הסתייגות בנכונותו 
לשתף פעולה עם חוקריו . מעריכים כי המלצת השופטת להפחית את עונשו נועדה 
להמריץ אותו למסור מידע מרשיע על שותפיו לשעבר . 
