הערב תתקיים הצגה ראשונה של " מפקד המשמר " מאת גילברט וסאליבן , בביצוע 
קבוצת האופרה הקלה של הנגב , המציינת בימים אלה עשור לפעילותה . לקבוצה 
יש קהל אוהד ונאמן בדרום , הפוקד את הופעותיה השנתיות מזה עשר שנים . בין 
הזמרים עולים , בני קיבוצי האזור , רופא מומחה לאלרגיות , מתמטיקאי , 
וטרינר ופרופסור בעל שם בתחומו , כולם חובבים מושבעים של יצירות גילברט 
וסאליבן . בכל השנים ביצעה הקבוצה אופרות של הצמד הבריטי המצליח , מלבד 
השנה שעברה שבה הועלתה אופרטה של אופנבאך . לפני שנתיים העלתה האופרה את 
" אוניית הוד מלכותה פינאפור " , בבימויה של הלן אלעזרי ( קיי ) המביימת 
גם את " מפקד המשמר " . אלעזרי ( קיי ) חזרה לעבוד עם הקבוצה אחרי הצלחת 
העבודה הקודמת . אחד הדברים החשובים לי ביותר בעבודה הוא אווירה טובה וחדוות 
יצירה , וזה יש להם בשפע . אולי בגלל שהם לא מקצוענים , אין לנו בעיות 
של אגו מנופח , והזמרים עובדים ברצון " . אלעזרי היתה שחקנית ובמאית בניו 
יורק , באוף - אוף ברודווי ואפילו באוף ברודווי . מאז שעלתה לישראל היא 
עובדת כעיתונאית ב"גרוזלם פוסט " , אך עדיין מתגעגעת מאוד לבמה . " בשלב 
זה אני עובדת עם חובבים , אבל מקווה מאוד להתקדם לעבודה מקצועית . בתיאטרון 
העברי היה לי קשה מאוד להשתלב " . " מפקד המשמר " היא אחת האופרטות היחידות 
של גילברט וסאליבן שאין לה סוף טוב , וגיבוריה הם בשר ודם ולא קריקטורות . 
העלילה מתרחשת ב"טאוור " של לונדון בימי המלכה אליזבת הראשונה . חייל 
צעיר נידון למוות על פשע שלא ביצע . שמו האירוני של הגיבור המפסידן הוא 
פוינט ( עמיאל שוץ ) : הוא לא תופס את העיקר במצבו . בגלל חוסר יכולתו 
להחליט הוא מפסיד את אהובתו אלסי ( ליסה חציר ) לטובת האציל ספרפקס ( 
עדי אדר ) . מסביב לנקודה זו נטווית העלילה . את 04 הזמרים מלווים 51 נגני 
כלי נשיפה , טימפני ופסנתר , חלקם עולים חדשים . חלקם מתנדבים וחלקם נגנים 
מקצועיים , המקבלים בתשלום . המנצח , לאונטי וולף , עלה לארץ לפני חודש 
מבריה"ם , היה מנהלו המוסיקלי של בית האופרה של נובוסיבירסק . זהו המפגש 
הראשון שלו עם מוסיקה מסוג זה . אלעזרי מספרת שחברי הקבוצה התלבטו מאז התחילה 
המלחמה אם להמשיך בחזרות ולעמוד בתאריכים המקוריים שהציבו לעצמם . " החלטנו 
לא להפסיק , ומאז חודש אוקטובר החזרות נמשכות ללא הפרעה " . האופרה תוצג 
גם בנתניה , בתל - אביב , בירושלים , בחיפה ובכפר סבא במהלך חודש מארס . 
