בנק המשכנתאות טפחות דחה את תביעתו של משה מן , המנכ"ל לשעבר של הבנק , 
למימון הוצאות התביעה המשפטית שהוגשה נגדו . התביעה , שהוגשה לפני כחודשיים 
על - ידי פרקליטות מחוז ירושלים , מתייחסת לפרשת רכישת חווילת הפאר , שהיתה 
ברשות בנק טפחות והועברה למן תמורת 03 שקל , למרות ששוויה מיליון דולר . 
בתביעה מואשם מן , בין השאר , בעבירות מרמה . המנכ"ל לשעבר הכחיש מכל 
וכל את ההאשמות המיוחסות לו וביקש לפסול על הסף את התביעה גם מנימוקים טכניים . 
מן פנה כמה פעמים לדוד בלומברג , המנכ"ל הנוכחי , בבקשה למימון ההוצאות , 
בהסתמכו על כתב שיפוי שקיבל לפני כשנתיים וחצי לאחר פרישתו מהבנק . בכתב 
השיפוי , שהיה חלק מהסכם הפרישה , נכתב כי בנק טפחות מתחייב לממן הוצאות 
משפטיות של מן הנוגעות לפעולותיו כמנכ"ל הבנק . בלומברג דחה את תביעת מן 
בהסתמך על חוות דעת משפטיות . בטפחות טענו כי התביעה נגד מן אינה נוגעת 
לפעולות שעשה למען הבנק או לקידום עסקיו , אלא לקידום טובתו האישית , ולפיכך 
אין להעלות שהבנק יממן את הוצאות המשפט . את מן מייצג במשפט עורך - הדין 
יעקב נאמן . מכיוון שעו"ד נאמן נחשב למשפטן מהשורה הראשונה , ההוצאות המשפטיות 
( בגין הכנת כתב ההגנה וישיבות ביהמ"ש ) נאמדות במאות אלפי שקלים . 
