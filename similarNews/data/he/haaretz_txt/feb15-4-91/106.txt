משרד החוץ המצרי זימן אתמול את שגריר ישראל בקהיר , אברהם דובק , ומחה 
בפניו על העוצר הממושך שהטילו כוחות צה"ל בשטחים . מנהל מחלקת ישראל במשרד 
החוץ דרש מהשגריר כי ישראל תסיר את העוצר , ותאפשר לפלשתינאים לחזור לעבודה . 
השגריר הבטיח להעביר דרישה זו לממשלה . שביתת אבל בת שלושה ימים הוכרזה 
אתמול בגדה וברצועה , בתגובה להפצצת המקלט בבגדאד שגרמה למותם של אזרחים 
רבים . בגדה הסתובבו צעירים עם מגבירי קול ניידים וקראו לתושבים להפסיק 
את עבודתם . הארגונים השונים ברצועה הפיצו כרוזים המגנים את האמריקאים , 
ואף נכתבו סיסמאות הקוראות לפגוע בהם . צה"ל הסיר אתמול את העוצר מרוב היישובים 
בגדה , בין השעות שמונה בבוקר לארבע אחר הצהרים , אך בשל שביתת האבל פסק 
המסחר כבר בעשר בבוקר . במקומות אחדים הוחזר העוצר לאחר שהתפתחו תקריות 
עם התושבים . בשכם הוטל העוצר מחדש בשעה 03 : 21 בצהרים , לאחר תקרית שבה 
נפצעו שלושה תושבים . בבית החולים תל - השומר נפטר שלשום בלילה תושב מחנה 
הפליטים עסכר , עדנאן גראר , בן 23 , שנפצע מירי של חיילי צה"ל ב01 בפברואר . 
למרות שברוב שטחי הגדה הוסר אתמול העוצר לשעות רבות , התנועה בין הנפות 
עדיין אסורה , ומאזורים שלמים , כמו אזורי שכם וטול כרם , לא הותרה יציאת 
פועלים לעבודה בישראל . גורמים פלשתיניים העריכו אתמול כי רק % 5 מהעובדים 
שהועסקו בישראל לפני פרוץ המלחמה במפרץ , שבו כבר למקומות עבודתם . התאחדות 
איגודי הפועלים בגדה פנתה לארגוני פועלים ולארגוני צדקה בעולם , וביקשה 
מהם להתערב למען הסרת הגבלות התנועה על תושבי השטחים . במסיבת עיתונאים 
שכינסה אתמול ההתאחדות במלון ניישנאל פאלאס במזרח - ירושלים , מחו אנשיה 
על תנאי העוצר וההסגר הממושכים " המונעים מהתושבים להרוויח את פת לחמם בכבוד " . 
קפידבינברצועת עזה הוסר אתמול העוצר מהעיר עזה ומרפיח , כדי לאפשר לתושבים 
להצטייד במזון . תושבים ברפיח החלו ליידות אבנים בחיילים , ובהוראת מפקד 
הגזרה הוחזר העוצר על העיירה . מקורות פלשתיניים דיווחו כי שני תושבים נפצעו 
בתקריות ברפיח ובגבאליה . צה"ל לא דיווח על פצועים . אתמול יצאו 004 , 
4 פועלים מהרצועה לעבודה בישראל . ד"ר עבד - אל רנטיסי , ממנהיגי החמאס , 
הוכנס אתמול למעצר מנהלי למשך שנה . ( ע ) . שלוש מכוניות הוצתו אתמול 
במזרח - ירושלים : מכונית של שגרירות מצרים בישראל , שחנתה בשכונת ואדי 
גוז ושתי מכוניות שכורות , שחנו במגרש החניה במלון " אמריקן קולוני " 
בשכונת שייח גראח . אלמונים ניפצו את שמשות המכוניות , ושפכו לתוכן דלק . 
