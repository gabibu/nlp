שמת תקיפה ומעשים מגונים בחיילת בשער מחנה 08 בשלהי יולי אשתקד , פציעתה 
בנסיבות מחמירות והחזקת נשק שלא כדין , ביצע את המעשים המיוחסים לו קבעו 
נשיא בית המשפט המחוזי בחיפה אברהם פרידמן והשופטים מלכיאל סלוצקי ונתן קליינברגר 
בהחלטה מנומקת אתמול בשבתם כבית - משפט לנוער . רק לאחר קבלת תסקיר של קצין 
מבחן , שיוגש במהלך החודש , יקבע בית המשפט אם להרשיע את הנאשם . הנער 
( 61 ) , תושב פרדס - חנה , הואשם כי תקף טירונית שהוצבה בתפקיד שמירה 
ליד שער המחנה , כשברשותה תמק עוזי , ללא מחסנית . הוא טיפס מעבר לשער , 
כרך את זרועו סביב צווארה , פרק מעליה את נשקה , הצמיד להב אולר לאוזנה , 
קרע את חולצתה מעל גופה , ואגב החיפוש אחר המחסנית עשה בה מעשה מגונה . 
החיילת התעלפה , והנאשם כבל אותה בשרוכים בידיה וברגליה . הוא גם פצע 
אותה וגרם לה לחתכים בצווארה . סניגורו של הנאשם , עו"ד ירון זינגר , לא 
חלק על תיאור מעשה התקיפה , כפי שגוללה אותו החיילת בפני השופטים , אך 
טען כי חלה טעות בזיהוי התוקף . התביעה טענה , כי החיילת זיהתה את הנאשם 
לראשונה במסדר זיהוי - תמונות ובהמשך במסדר - זיהוי בתחנת המשטרה . עוד 
מסרה התביעה כראיה כי הנאשם נפגש עם המתלוננת במקום מעצרו , ביקש ממנה סליחה 
ומחילה , והביע את צערו על המעשים שביצע בהיותו " בעצבים " , לטענתו . 
שלושת השופטים קבעו בהכרעת הדין כי עדותה של החיילת עשתה עליהם רושם מהימן , 
וכי הם סומכים על דבריה כמשקפים את האירוע לאשורו . לחיזוק אמינות הזיהוי 
הסתמך בית המשפט בציון נקודת - החן על פניו של הנאשם , על - פי עדות המתלוננת 
בזיהוי התוקף . בית המשפט קבע עוד כי נאמנים עליו עדויות החוקרים שהנאשם 
מסר את הודעתו במשטרה מרצונו החופשי , וכי הודעה זו כוללת פרטים ותיאורים 
רבים שרק מי שנכח במקום האירוע יכול למסרם . 
