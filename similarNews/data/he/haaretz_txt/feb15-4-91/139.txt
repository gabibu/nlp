ואשינגטון ( ע"ר ) . שגריר ישראל בוואשינגטון , זלמן שובל , האשים ביום 
חמישי את הממשל האמריקאי בסחבת ובמדיניות של לך - ושוב כלפי הבקשה הישראלית 
לערובות והלוואות לצורך בניית שיכונים לעולים מבריה"ם . שובל גם התלונן כי 
ישראל לא קיבלה עד כה שום פיצוי על הנזקים הגדולים שנגרמו לה כתוצאה ממלחמת 
המפרץ . הוא דרש כי תביעות אלה ימולאו . השגריר אמר כי הוא מאוכזב לנוכח 
הדחייה המתמשכת במתן הערובות לבניית שיכונים , בהדגישו כי מדובר במתן ערובות 
להלוואות בהיקף של 004 מיליון דולר שאושרו עקרונית עוד באוקטובר שעבר , 
אך טרם מומשו על - ידי הממשל האמריקאי . " אנו מרגישים לעתים כי דוחים 
אותנו שוב ושוב , על אף שלמיטב הבנתי עמדה ישראל בכל הדרישות שהועלו בכל 
הקשור בנושא זה על - ידי הממשל " , אמר שובל . מזכיר המדינה גיימס בייקר , 
אמר בקונגרס בשבוע שעבר כי הוא מעכב את המלווים הללו עד שישראל תממש את 
הבטחתה למסור לארה"ב מידע מפורט על תוכנית ההתיישבות שלה בשטחים . שובל 
אמר כי בכל פעם שישראל מספקת מידע כזה , דורשת ואשינגטון מידע נוסף . " אני 
מאוכזב מן הדרך בה הממשל האמריקאי פועל בעניין זה . הרי זוהי טיפה בים ומדובר 
במאמץ הומניטרי " , אמר שובל . בהתייחסו להוצאות שנגרמו כתוצאה ממלחמת המפרץ , 
הוא אמר כי עדיין אין מתייחסים לישראל כאל מדינה בקו החזית , על אף שכלכלתה 
סבלה קשה מאז הפלישה העיראקית ב2 באוגוסט . " מאחר ואין אנו חברים בקואליציה 
לא קיבלנו אפילו סנט אחד , למרות שהיו לנו הוצאות צבאיות וכלכליות ישירות . 
אנו דורשים כי צרכים אלה יטופלו בהקדם האפשרי " . שובל אמר כי הוא אינו אופטימי 
באשר לסיכויי דו - שיח של שלום בין ישראל לסוריה , עם תום המלחמה , והמעיט 
בחשיבות ההודעה מדמשק כי סוריה מוכנה להכיר בזכות קיומה של ישראל כחלק מהסדר 
כולל באזור . לדבריו , התקווה לשלום עם הפלשתינאים תלויה בהוצאת אש"ף מתהליך 
השלום . שובל רמז על אפשרות של צעדים חד - צדדיים מצד ישראל הן בגדה המערבית 
והן ברצועת עזה . " ברגע שמלחמה זו תסתיים , ישראל תחזור לדעתי , על 
הצעת השלום שלה מחודש מאי 98 בנוגע למתן אוטונומיה לפלשתינאים , והיא אף 
תהיה מוכנה לבחון דרכים אחרות " . 
