העמודים , כדי לדעת את טעמה המיוחד של אותה עוגית המדלן שמאפשרת למספר 
" בחיפוש הזמן האבוד " להפליג למחוז ילדותו . גם אילו רצית , בעברית 
אתה עדיין אינך יכול . עתה מסתמנת הבטחה מסוימת שכשתסיים הלית ישורון את 
מפעל התרגום ( שיכול להיות מפעל חיים למתרגם ) בעוד שש שנים נוכל גם אנו 
לטעום מחיפוש הזמן האבוד של פרוסט . הכרך הראשון , שישורון נמצאת באמצע 
תרגומו , כולל את הספרים " קומברי " ו"סוואן המאוהב " , והוא אמור לפתוח 
את סדרת " הספריה החדשה " בשנה הבאה . אחר כך הקצב בהנחה שהמתרגמת והספריה 
יעמדו בו אמור להיות כרך לשנה . " במחוזו של סוואן " יצא בעברית , בתרגומו 
של ישראל זמורה , בהוצאת " מחברות לספרות " , לפני עשרים שנה לפחות . 
הוצאת זמורה - ביתן תכננה להשלים את התרגום , ואף היתה בקשר בעניין זה עם 
יורם ברונובסקי , אך המפעל לא יצא לפועל עד עתה . בינתיים פקעו הזכויות 
להוצאת כתבי פרוסט , משעברה התקופה המחייבת מאז מותו , בנובמבר 2291 . 
" הספריה החדשה " כללה בשנתה הראשונה את " אלברטין איננה " של פרוסט , 
שהוא נוסח אחר ומעובד , שנמצא זמן רב אחרי מותו של הסופר , מתוך הספר 
השביעי של " בחיפוש הזמן האבוד " . הספר יצא בעברית בתרגומה של אביבה ברק 
והיה המצליח ביותר מבין הספרים המתורגמים : נמכרו 431 , 8 עותקים . כשעיינה 
ישורון בתרגום של ברק , התעורר בה הרצון לתרגם את כל פרוסט . במקרה של 
מפעל תרגומי כזה הבעיה איננה הזכויות , אלא האפשרות הנוראה שמישהו יושב 
אי שם באיזו עליית גג ומתרגם , ואז כל מלאכתה עשויה להיות לשווא . קשה 
להעלות על הדעת ששתי הוצאות ספרים יוציאו את פרוסט , אף כי בתחרות בין מו " לים 
בארץ גם זה אפשרי . כדי להבטיח עצמה אמרה ישורון בראיון לגדעון לוי במוסף 
" הארץ " כי היא מתרגמת את פרוסט . מנחם פרי היה המו"ל שיצר את הקשר עמה , 
וכך נולד החוזה לתרגום , שעדיין לא חתום על כל סעיפיו . ישורון משתדלת 
בתרגומה להיות גם יפה וגם נאמנה ( שהרי הצרפתים אמרו שהתרגום הוא או יפה 
או נאמן ) , ובעיקר חשוב לה להעביר בעברית את המוסיקה של הטקסט . 
