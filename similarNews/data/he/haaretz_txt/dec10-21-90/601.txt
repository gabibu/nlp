הסיכוי להציל את מגן דוד אדום מהתמוטטות , תוך מספר ימים , תלוי בתוצאות 
הדיון , היום בוועדת העבודה והרווחה , שאמור לעסוק בשינוי חוק מגן דוד 
אדום , שינוי שיאפשר לשר הבריאות , אהוד אולמרט , למנות ועדה קרואה , 
וליישם תוכנית הבראה על בסיס המלצות ועדת רווח . ועדת העבודה והרווחה , 
שדנה מזה מספר חודשים בשינוי החקיקה , טרם הצליחה להגיע להסכמה , בשל 
חילוקי דעות שהתעוררו בין חברים מסיעות השמאל והימין , על ההשלכות של הענקת 
סמכויות לשר הבריאות , להתערב בניהול השירות ועל אפשרות , ששינוי החוק 
יביא לפגיעה במעמדו של מגן דוד אדום ביחס לצלב האדום . הוויכוח בוועדה מתנהל , 
כשבשטח קיים מחסור חמור בציוד , שלא מאפשר להמשיך ולקיים שירותים חיוניים 
להצלת חיי אדם . דווח על - ידי מנהלי סניפי וועד העובדים , כי בין השאר 
חסרים חוסמי עורקים וחוסמי ורידים , בלעדיהם לא ניתן לייצר עירויים , חסרות 
תחבושות מיוחדות לכוויות ושקיות דם לייצור מנות דם ומוצרי דם , ישנם שיבושים 
בהובלת מיכלי חמצן , חוסר בחומרי חיטוי , ואין אספקת תרופות לניידות טיפול 
נמרץ . במספר הנהלות בתי החולים אישרו כי כבר מורגש מחסור חמור בדם ובמוצריו . 
החוק כיום לא מקנה כל סמכות לשר הבריאות להתערב בנעשה בתוך הארגון . סחבת 
בדיונים על שינוי החוק , פירושה הרעה נוספת בתפקוד שירותי ההצלה , עד כדי 
סיכון חיי אדם . במכתב ששיגר אתמול השר אולמרט ליו"ר הועדה , ח"ך אורה נמיר , 
קבע השר כי יישום המלצות דו"ח רווח הוא בלתי נמנע , והינו תנאי שגם משרד 
האוצר העמיד , לצורך הבטחת התמיכה הממשלתית לייצובו של מגן דוד אדום מבחינה 
כלכלית . מאחר והמלצות דו"ח רווח אושרו כבר על - ידי הוועדה , כל דיון 
נוסף בדברים שכבר נדונו והוסכם עליהם בוועדה , עלול רק לעכב לזמן רב את 
הבראת מגן דוד אדום . השר הבטיח כי אם יידרש שינוי בתקנון מגן דוד אדום , 
שאינו פועל יוצא מהמלצות ועדת רווח , יובא הדבר לדיון בוועדה . כזכור , 
המליצה ועדה בראשות פרופסור משה רווח , מנהל המרכז הרפואי רמב"ם , לצמצם 
את התחנות והאמבולנסים לכמחצית , ולהפעיל את מגן דוד אדום כשרות הצלה לפינוי 
תאונות דרכים , וכזרוע מסייעת לחיל הרפואה של צה"ל . כמו כן הומלץ להשאיר 
תחת אחריותו את שרותי בנק הדם . עוד המליצה הועדה לתגבר את ניידות האמבולנסים 
במקומות שונים , ולהגדיל את הכנסותיו של מגן דוד אדום , באמצעות גביית 
תשלום על כוננויות והערכות ממשרדי ממשלה הנזקקים לשירות , מקופות חולים , 
רשויות מקומיות ועוד . במשרד הבריאות והנהלת מגן דוד אדום כבר החלו בהכנות 
האופרטיביות לגיבוש תוכנית פעולה להבראה מהירה של התאגיד , ומה שנותר הוא 
לחכות להחלטת ועדת הכנסת . 
