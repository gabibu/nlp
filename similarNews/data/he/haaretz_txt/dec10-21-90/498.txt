ירושלים מאופיינת בהגירה שלילית של יהודים , כתוצאה מריבוי האוכלוסייה הערבית 
מצד אחד ועזיבה מוגברת של יהודים בעקבות מחסור בתעסוקה . קשיים אובייקטיוויים 
בהקמת תעשיות עתירות ידע בבירה מחריפים את בעיית ההגירה היהודית , בעיקר 
בקרב בעלי השכלה , אך הם גם תוצאה שלה מבחינה מסוימת , בהתחשב בעובדה שבתעשיות 
אלה מועסקים יהודים בלבד , בשל הסיווג הביטחוני שלהן בדרך כלל , והן דורשות 
מיומנות מקצועית גבוהה . המספרים הרשמיים מדברים על רוב יהודי של % 17 בירושלים . 
המציאות , יודעים רבים , שונה . גבולות השיפוט העירוניים מותירים מחוץ 
לתחום אוכלוסייה ערבית ניכרת העובדת בירושלים , קונה שם בחנויות ובשווקים 
וקשורה אליה בכל התחומים . בנוסף , קיימת שאלת הרישום . לא מעט ערבים 
גרים בעיר המזרחית , אך רשמית הם נחשבים לתושבי הגדה . בפועל מדברים בעיריית 
ירושלים על % 45 יהודים , והריבוי הטבעי המהיר יותר של הערבים יקטין את המספר 
עוד יותר . הסטטיסטיקה של תנועת התושבים היהודים אל ירושלים וממנה , מגלה 
נתונים מדאיגים . שיעור גבוה במיוחד של עוזבים נרשם בקרב בני 0344 , השנים 
המכריעות מבחינת הקריירה המקצועית . ב8891 , השנה האחרונה שלגביה פורסמו 
נתונים , עזבו את ירושלים בסך הכל 710 , 01 יהודים , אך רק 419 , 8 הצטרפו 
לתושביה . מחקר מ6891 , אודות סיבות ההגירה מירושלים , מעלה כי % 58 מהירושלמים 
העוזבים את עירם מנמקים את צעדם בבעיות תעסוקה . ירושלים היתה ונותרה עיר 
של חלוקה , שירות ציבורי ואקדמיה . ומי שיוצא מאחת המסגרות האלה אנוס בדרך 
כלל לבקש לו מקום עבודה מחוץ לעיר . ירושלים , שאוכלוסייתה מהווה % 11 מתושבי 
המדינה , החזיקה ב78 רק ב%7 ממפעלי התעשייה וב%4 . 5 מהמועסקים בישראל . 
% 69 מהתעשייה בעיר מוחזקים בידיים פרטיות . התעשייה מתאפיינת בריכוזיות 
גבוהה : % 05 מהעובדים מרוכזים ב%6 מהמפעלים . החתך הענפי מורה כי למעלה 
מ%07 מהמועסקים מתרכזים בענפים דוגמת מתכת , טקסטיל , מזון ועץ , המאופיינים 
בתפוקה נמוכה לעובד ומיעוט כוח אדם מתקדם . קידום התעשייה בירושלים מצריך 
שינוי מבני , כאשר הפיתוח וההשקעות יהיו בתחום התעשיות עתירות הידע . עוזי 
וכסלר , מנכ"ל הרשת לפיתוח ירושלים , אומר כי הנושא הכלכלי לא הטריד בעבר 
את השלטון המקומי . בין 7691 ל4891 השקיעה מדינת ישראל 002 מיליון דולר 
בשנה בבניית 54 אלף יחידות דיור , בניסיון לשפר את המאזן הדמוגרפי בעיר . 
פחות מאמץ הושקע בתעסוקה , ועוד פחות בתיעוש עתיר ידע . יש לה לירושלים 
לא מעט נתונים שאינם מעודדים את ניסיונות התיעוש המתוחכם . מעטות הערים 
התעשייתיות היושבות בהר . הקרבה לתל אביב מפתה את היזמים , והמבנה החברתי 
הבסיסי אינו כזה של עיר יצרנית . עמק הסיליקון בארה"ב , ולהבדיל , גם 
אזור התעשיות עתירות הידע המרוכז סביב חיפה , נוצרו כאשר התנקז לאתר אחד 
מספר גדול של עסקים בתחום קרוב . ריכוז כזה מוליד תנועת מהנדסים , גניבת 
רעיונות במשמעותה החיובית , והתפתחות מהירה יותר . החברה הכלכלית לירושלים 
הוקמה כדי להתמודד עם משימות התיעוש של העיר . אלא שבתהליך הפרקינסוני המקובל , 
הפכה החברה ממשרתת של ירושלים למשרתת של עצמה . עוזי וכסלר מאשים כי עוד 
לפני הפרטתה , שזכתה לקיתונות ביקורת בדו"ח מבקרת המדינה , הפכה החברה 
הכלכלית לגורם שלילי בכל הקשור לתיעוש העיר . החברה הכלכלית פעלה לבניית 
שטחים ולהשכרתם , והתעניינה פחות באופי העסקים השוכרים . כאשר נוצר ביקוש 
לשטחים מסחריים , בגלל גידול האוכלוסייה ושיפור כושר המינוע שלה , הפך 
אזור התעשייה בגבעת שאול למרכז של אולמות שמחות , ואזור התעשייה של תלפיות 
היה לבזאר . אין מפעל שיוכל להתחרות במחיר השכירות שתציע חנות אופנה . בניסיון 
לקדם את ענייני התעשייה בעיר , ולעקוף את הקיפאון בחברה הכלכלית , הוקמה 
באמצע 8891 הרשות לפיתוח ירושלים . פרויקט ראשון שלה בתחום התעשייה עתירת 
הידע הוא הקמת הגן הטכנולוגי באזור מנחת . 96 אלף ממ"ר מבנים בסטנדרד גבוה , 
שיוקמו בדרום מערב העיר , לא הרחק מאתר האיצטדיון המפורסם , אמורים לתת 
זריקת עידוד ליזמים השוקלים הקמת תעשייה מתוחכמת בבירה . במקביל , נערכים 
לתכנון שלב ב של אזור התעשייה בהר חוצבים ואזור התעשייה בעטרות , ולפיתוח 
אזור התעשייה שאושר בפסגת זאב . האתגר , אומר עוזי וכסלר , מנהל הרשות , 
הוא יצירת עתודה מספקת של שטחים לתעשייה בשלבי תכנון ופיתוח שונים . את 
המלאכה הזאת , הוא גורס , לא יכולים הפוליטיקאים לעשות . אי אפשר לתת 
למי שעיסוקם בשגרה לעסוק בתכנון לטווח ארוך . אופק העניין של הפוליטיקאי 
מסתיים בסוף תקופת כהונתו בעוד תהליכי יזמות , תכנון ובנייה הם תהליך ארוך 
הרבה יותר . עדיפות מרכזית מבקש וכסלר לתת למה שהוא מכנה רציונאליזציה של 
הקרקעות בירושלים . 
