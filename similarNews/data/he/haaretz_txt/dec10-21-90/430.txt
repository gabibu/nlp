נתחיל מן החלק השני , הטוב יותר של הערב , והוא " השירים והקטעים שעשו 
היסטוריה " , שנתן לערב כולו את שמו , " הערב מחזמר " . אלה קטעים שעמדו 
במבחן הזמן ושרדו גם בביצועים רעים מאוד . מה כבר יכול להיות רע כשמפקידים 
אותם בידי תזמורת גדולה וכשרונות כמו דודו פישר וריטה ? אנחנו מתחילים אחרי 
ההפסקה , באקורדים היורדים - הרועמים של " פנטום האופרה " , כשריטה מפליאה 
לשיר בשמלת נשף ירוקה - כהה - בוהקת ( תלבושות : רות דר ויובל כספין ) 
, וקולו של דודו פישר בוקע מבעד למסכת הפנטום , כשלכך נוסף נפנוף מרהיב 
בגלימה ירוקה ומרשימה . משם ל"שיר ערש " של ארגוב ואלתרמן , מתוך " אסתר 
המלכה " שעדיין ממתין להפקה שתצליח בתיאטרון הישראלי , ולמצחיקונת " , 
שסובל מעודף הרצון של ריטה להיות מבריקה ומרשימה יותר מברברה סטרייסנד , 
בתחום הדק בין המבריק למגוחך . שני שירים מ"איש למנשה " ו"שיר המריבה " 
מתוך " שלמה המלך ושלמי הסנדלר " , המדגים מה יכול לעולל בימוי יתר . זהו 
שיר מבריק , אבל כשמביימים אותו כתחרות אגרוף בין נעמה ( ריטה ) ונופרית 
( טל אמיר ) , עם ניצבים שמנופפים מעליהן במגבות כשהתזמורת מנגנת את המעברים 
בין בתי השיר , מחמיצים את הסיטואציה לטובת ההצחקה . מה עוד אפשר לרצות 
כשדודו פישר עם הלהקה שרים את הסיום של " עלובי החיים " , עם כמה תנועות 
ששרדו מהבימוי של ההפקה בתיאטרון הקאמרי ? פישר היה ולזאן נהדר , והוא 
זמר בעל קול נפלא ; ההגברה מיטיבה עמו , והמוסיקה היא של " פינלה " . 
טוב היה גם לקבל תזכורת שריטה היתה לייזה מעולה ב"גבירתי הנאווה " , עם כי 
העיבוד היה יכול להיות מתפף פחות . מחזמר זה לא רק עניין של כשרון ; זה 
בעיקר עניין של מקצועיות . בערב הזה יש מן המיטב , וגם מן הגרוע ביותר . 
אין כל טעם לשלב בו קטע מ"שורת המקהלה " , שהבסיס של סיפורו העלילתי היא 
אחידותם של זמרי שורת המקהלה וייחוד דמויותיהם האנושיות , אם קבוצת הרקדנים 
על הבמה , בבגדי זהב נוצצים , אינם מסוגלים לעשות תנועה אחת ביחד . באף 
בית - ספר תיכון אמריקאי לא היו מעזים להעלות קטע כזה על הבמה . לעומת זאת , 
מחרוזת מ"סיפור הפרברים " מעוררת תיאבון לראות את המחזמר בעברית . לדודו 
פישר יש , כמובן , הקול הנפלא לשיר את טוני ( וזה ניכר גם כשהוא שר את 
" הליצן " של זונדהיים , שאפילו לא רשום בתוכנייה ) , אבל ספק אם אפשר 
היה לשלב אותו באופן אמין בהפקה מלאה . ריטה , לעומתו , יכולה להיות גם 
מריה וגם אניטה . היא נפלאה בשירה ובתנועה ב"אמריקה " , וקבוצת הרקדנים 
בקטע זה ( כוריאוגרפיה : חיליק כהן ) עושה את המיטב ומצליחה לטשטש את 
הטעם הרע של " שורת המקהלה " במקום צר המידות שנותר להם לרקוד בו . התאורה 
שעיצב במבי עובדת שעות נוספות , כיישות עצמאית לגמרי . העיצוב האמנותי 
של הערב נעשה על ידי עמרי ניצן , וזה די עצוב , כי איכותו של הערב היא 
תוצאה של איכות כוכביו וחומריו בלבד . כל זה היה עובד גם ללא עיצוב אמנותי . 
בין הקטעים נע על הבמה שלמה בראבא , כשהוא משמיע קטעי קישור שכתב הוא עצמו 
עם אבי קורן . על - פי הטקסט הוא מפיק בעל מבטא רומני , והוא מתחיל את 
החלק השני של הערב בכמה מלים של ביקורת על חלקו הראשון ( " קול נדרי " , 
ראה להלן ) , שהקהל בוודאי מסכים עמן . הוא יכול להיות מצחיק מאוד , 
אבל כשהוא מדבר על ניתוחי טחורים ופרוסטטה , ומתיישב על גלגל גומי תוך 
אנחות כאב , זה כבר עניין של טעם . יש גם חלק ראשון לערב הלא - קצר הזה , 
והוא כולל את השירים מתוך מחזמר בכתובים בשם " קול נדרי " , שאת התמליל 
שלו כתב אבי קורן ואת המוסיקה לאלו שיפרין . קשה לדעת למה החליטו בקאמרי 
להראות קטעים ממחזמר שלא מתחיל להיות גמור . על פי מה שהוצג , קשה לדעת 
אפילו אם יש פוטנציאל בעלילה ובמוסיקה . על - פי קורן את שיפרין , פישר 
הוא החזן יוסלה זינגר , שנלקח על - ידי זמרי אופרה ( ששי קשת ואלי גורנשטיין ) 
מעיירתו הקטנה לעיר הגדולה ורשה , והופך להיות טנור באופרה . רוזנת עשירה 
( טל אמיר ) הופכת אותו לזמר אופרה ששמו גוזפה בל - קנטו . אפילו מחזות 
זמר עם עלילה מטופשת יותר היו נמנעים מבדיחת שמות כזו . החזן זונח את אשתו 
האהובה , רייזל ( ריטה ) , בעיירה , ובנו הקטן יוצא לחפש אותו ואובד . 
משחק אין מי - יודע - מה , חוץ מהקולות של ריטה ופישר . כיוון שזה מחזמר 
על חזן שנמשך לאופרה , אנחנו זוכים גם לביצוע של אריה מתוך המערכה הראשונה 
של " לה טרוויאטה " של ורדי . פישר יכול לשיר אופרה , אבל מי זה שיכנע 
את לימור שפירא ואת האחראים על ההפקה שהיא מסוגלת לשיר את האריה , ועוד 
עם פישר ? אם גם נתעלם לרגע מאיכות הקול , הרי שהיא שרה נמוך בצורה שהיתה 
קשה לאוזן מוסיקלית . מפיקים מסחריים בעולם כולו נוהגים להוציא מחזות - זמר 
חדשים לתקופות הרצה בערים רבות , כדי לראות איזה קטע עובד ואיזה לא , איזה 
שיר להשמיט ואיזה להוסיף , איפה להדק את העלילה ואילו שינויים לעשות בליהוק . 
הם עושים את זה כשהמחזמר כבר קיים . אם רצו בקמארי " לעשות קופה " משמות 
כמו דודו פישר וריטה ולהפיק ערב בידור , די היה בחלק השני של הערב , מה 
גם שאחריו אתה לא זוכר ולו מנגינה אחת מהחלק הראשון . אם תיאטרון ציבורי - 
רפרטוארי רוצה לעשות מחזמר , בבקשה : שיעלה הפקה , מקורית או מתורגמת , 
וישקיע בה את כל משאביו האמנותיים . יגמרו את העבודה על " קול נדרי " , 
ויגישו אותו לקהל . במציאות הכלכלית של התיאטרונים הנתמכים בישראל אינני 
יכול לבוא בטענות אל תיאטרון הרוצה למלא את הקופה , אבל אם כך , הוא צריך 
להיבחן בקני - מידה של מפיק מסחרי שעושה ערב בידור . במקרה הזה , האיכויות 
המקצועיות מאוד לא אחידות בחלק השני ( בייחוד בקטעים שצריך היה פשוט להשמיט , 
כדי לשמור על מינימום של רמה מקצועית ושל טעם ) , עם חלק ראשון די מיותר . 
אני אחד מאותם 354 , 72 צופים שקנו ( על - פי המודעה ) כרטיסים למופע הזה 
שמפיק התיאטרון הקאמרי , במחיר 57 ש"ח בקופה . במודעה נאמר שאלה שקנו גם 
נהנו , אבל זה , הרי , גם עניין של טעם . על - פי אותה מודעה , יש להם 
עוד 622 , 5 כרטיסים למכור . מכירה נעימה . 
