שלושה בני נוער מבריה"ם , הלומדים בכפר הנוער הדסים , איימו באחרונה בהתאבדות 
עקב קשיי הסתגלות ומצוקה נפשית . כך סיפר מנהל הכפר , צבי לוי , בכנס 
שערכה הסתדרות המורים בת"א על בעיות הקליטה במערכת החינוך . לוי אמר כי חרף 
העובדה שבקרב התלמידים מבריה"ם בגילאי 41 ומעלה יש פוטנציאל אדיר של שאפתנות 
וכשרון , מתמודד הצוות שלו עם " סימפטומים קשים ולעתים מפחידים " , הנצפים 
אצלם . הוא ציין כי שלושת התלמידים שאיימו בהתאבדות הם ילדים מוכשרים במיוחד . 
" היו מאה חברה שלא ישנו בלילות עד ארבע לפנות בוקר ולא היו מסוגלים ללמוד 
ביום " , סיפר לוי . הוא הוסיף כי חלקם החלו לשתות וודקה ולשחק קלפים . 
טיפול נכון של הצוות חיסל בהדרגה את תופעת העירנות הלילית . תמי דותן , 
פסיכולוגית קלינית בעליית הנוער , אמרה שבתי - ספר רבים מדווחים על בעיות 
התנהגות אצל העולים . לדבריה , אחת הסיבות לכך נעוצה בקושי להסתגל לחופש 
בארץ ולגבולותיו . סיבה נוספת , לטענתה , היא התערערות המסגרת המשפחתית . 
" במשפחות רבות יש ירידה ביכולת ההורים לתמוך בילדיהם , כלכלית ורגשית . 
הילדים לומדים עברית מהר יותר מהוריהם , שאינם מכירים גם את דפוסי ההתנהגות 
הישראליים . עקב כך , במשפחות רבות נפגעת סמכות ההורים " . דותן ציינה כי 
הילדים מתוחים מאוד . " הם רוצים לדמות לילדים הישראלים , לבלות כמותם , 
לבזבז כסף ולקנות יותר גינסים . ההורים כועסים , מפני שהילדים אינם מגלים 
התחשבות ומעזים לבוא בדרישות " . ראש עיריית כרמיאל , עדי אלדר , דיבר על 
מצוקת תלמידים , שמשפחתם מתגוררת בדירה אחת עם עוד שתי משפחות . " הבית 
מלא כולו מזרונים על הרצפה , בלי שולחן להכין עליו שיעורי - בית , בלי 
תמיכה מינימאלית " . מזכ"ל הסתדרות המורים , יצחק ולבר , אמר כי התלמידים 
מבריה"ם חווים בבית " מצוקה כלכלית כמו בשנות ה05 , הוויה של משפחת מובטלים " . 
הוא הוסיף כי בבתי - ספר רבים , בעיקר בישובי פיתוח ובשכונות מצוקה , מצטבר 
חומר נפץ חברתי . " תלמיד שקודם היה הראשון בכיתתו יורד למקום העשירי , 
במיוחד במקצועות המדעיים , כי העולים מבריה"ם מצטיינים במקצועות אלה " . 
ולבר התריע נגד תופעה מתפשטת והולכת באולפנים לעולים מבוגרים . " משרד 
הקליטה ממנה רכזים חרדיים בתחום האדמיניסטרטיווי לאולפנים ממלכתיים " , אמר . 
דוברים רבים תקפו את משרד החינוך בגין העובדה שאינו מנחה את בתי הספר . 
המשנה למנכ"ל המשרד , בן - ציון דל , האחראי על הקליטה בבתי הספר ובאולפנים , 
טען כי משרדו מתקשה לווסת את זרם התלמידים העולים , עקב העובדה שהעולים 
מגיעים בלילה ואיש אינו יודע באיזה ישוב יגורו . דל ציין כי משרד האוצר 
מעדיף לבנות חדרי לימוד נוספים על פני הנהגת משמרת שנייה , שעלותה גבוהה 
יותר . 
