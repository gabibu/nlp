איגוד עובדי הדפוס תובע מוועדת הכספים של הכנסת לא לאשר את ביטול ההגבלות 
על עבודת משמרות לילה כמוצע בחוק ההסדרים . עובדי הדפוס מזהירים מפני ניצול 
עובדים ופיטורי ותיקים כתוצאה מאישור התיקון המוצע . בנייר עמדה שהגיש מזכ"ל 
איגוד עובדי הדפוס , מאיר גולדשטיין , לוועדת הכספים נאמר , כי לפי ההסדרים 
הקיימים וההסכמים הקיבוציים עובד המועסק במשמרת לילה זכאי לעבוד בשבוע שלאחר 
מכן במשמרת בוקר ובשבוע השלישי במשמרת צהריים . ההצעה החדשה היא לבטל את 
ההגבלות הללו . לדבריו ותיקים לא יוכלו לעמוד בתנאים אלה ואת מקומם יתפסו 
עולים חדשים שאינם מבינים את משמעות החוק החדש וצפוי ניצולם . 
