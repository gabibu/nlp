לוס אנגלס ( מיוחד ל"הארץ " ) . הנהלתו הממונה של מוסד ההלוואה והחיסכון 
מקליפורניה קולומביה סאווינגס אנד לון הגישה שלשום תביעה משפטית נגד מי שהיה 
אשף אג"ח הזבל של חברת ההשקעות דרקסל ברנהם למברט , מייקל מילקן , ונגד 
תשעה מאנשיו לשעבר . לטענת התביעה כפו מילקן ואנשיו על קולומביה לרכוש איגרות 
חוב בסך כולל של 4 מיליארד דולר יותר מכל מוסד הלוואה וחיסכון אחר בארה"ב . 
בכתב התביעה , המשתרע על פני 671 עמודים , מתאר עצמו המוסד כנתון לשליטתו 
של מילקן כמעט בסגנון של מסדר פולחני . לטענת התובעים , היוו אנשי קולומביה , 
החל מ2891 , מטרה ל"מאמץ אינדוקטרינציה בלתי פוסק " שנועד לשכנעם במעלותיהן 
של איגרות החוב המסוכנות . לדבריהם , יצרו מילקן ושותפיו רשת מסועפת של 
שותפויות אשר יצרה את האשלייה כי שוק האג"ח איתן . קולומביה ספגה הפסדים 
בסך 5 . 1 מליארד דולר כתוצאה מהתמוטטותו של שוק האג"ח , בעקבות שינוי בתקנות . 
העיתון " לוס אנגלס טיימס " , המדווח על ההתפתחות , תיאר את התביעה כאירונית 
במיוחד לאור העובדה שנשיאה לשעבר של קולומביה , תומאס שפיגל , היה בשעתו 
מבעלי בריתו הקרובים ביותר של מייקל מילקן . שפיגל לא היה בין הנתבעים לדין . 
בתגובה פירסם דוברו של מילקן הצהרה זועמת שבה תוארה התביעה כ"אסטרטגיה משפטית 
מהפכנית : התובע טוען שהוא לא שפוי בדעתו " . בהצהרה האשים דוברו של מילקן 
את הנהלת קולומביה בניסיון לסחוט חלק מ004 מיליון הדולרים שנאלץ מילקן לשלם 
בעקבות הודאתו בששה סעיפי אישום ( כזכור , נידון מילקן ל01 שנות מאסר בפועל ) 
. הדובר הוסיף כי קולומביה מנסה " להסיט את האשמה כלפי השעיר לעזאזל הנוח 
ביותר בשדה הכספים , מייקל מילקן , המואשם עתה בכל אחת מבעיותיה של הכלכלה 
האמריקאית , זולת פלישת עיראק לכוויית " . 
