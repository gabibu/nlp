שר הבינוי והשיכון , אריאל שרון , הטיל על חברת הבנייה הממשלתית שיכון - 
ופיתוח להיערך לאלתר לשיווקן של כל הדירות , שלגביהן יממש המשרד את התחייבויות 
הרכישה שנתן לקבלנים . כמו כן תשווק החברה את כל הדירות הנבנות ב"אתרי חירום " 
שונים ברחבי הארץ . ב - 33 אתרי חירום אלה מצויות כבר למעלה מ03 אלף יחידות 
דיור בשלבים שונים של תכנון וביצוע . על - פי סיכום שהושג בזמנו בין האוצר 
לשר שרון , ישנה התחייבות רכישה של משרד הבינוי והשיכון כלפי קבלנים שיבנו 
דירות בכל מקום בארץ ( % 05 במרכז הארץ ו%001 בצפון , בדרום ובירושלים ) 
. על שיווקן ומכירתן של כל יחידות דיור אלו הופקדה עתה שיכון - ופיתוח 
בנוסף לשיווק עוד אלפי יחידות שהיא בונה בעצמה . השר שרון כבר הנחה את הנהלת 
משרדו להעביר לשיכון - ופיתוח את פירוט אתרי החירום בכל הארץ אפיונם , 
פרטי הקבלנים הבונים ולוח זמנים משוער לגמר בנייה ואיכלוס . כמו כן משלים 
משרד השיכון את כתבי העברת הרכוש לשיכון - ופיתוח , קביעת מחירי המכירה 
של הדירות , סדרי התשלום , קביעת הזכאות לדיור ותנאי הסיוע המיוחדים שיעניק 
המשרד לרוכשים . מהנהלת שיכון - ופיתוח נמסר כי לאחר התארגנות מהירה תחל 
מכירת הדירות בכל הארץ , על - פי קצב סיומן , כבר מהחודש הבא . בחלק 
מהאתרים יוקמו דירות לדוגמה , במטרה להראות לעולים כיצד ניתן להתארגן בנוחות 
בדירות קטנות ובינוניות . 
