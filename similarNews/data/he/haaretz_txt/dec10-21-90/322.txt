לונדון ( רויטרס ) . בנקים וארגוני משכנתאות בבריטניה נקראו בתחילת השבוע 
לפקוח עין על כל סימן שלקוחות עלולים לנסות להלבין כסף שמקורו בעולם התחתון , 
במיוחד בסחר - סמים או בטרור . יחידה מיוחדת שהקים הבנק אוף אינגלנד ( 
הבנק המרכזי של בריטניה ) , המורכבת מנציגי התאחדות הבנקאים הבריטית , 
התאחדות אגודות הבנייה ומחלק הסמים של המשטרה , הפיצה באחרונה הנחיות מדויקות 
ללחימה בהלבנת כסף . חוברת ההנחיות , החובקות את רוב ענף הבנקאות והמשכנתאות 
בבריטניה , עוסקת בטכניקות של הלבנה , בסקירת החוקים והאמצעים לבדיקת 
זהותם של לקוחות , וכיו"ב . ההנחיות המפורטות מתארות את דרישות הרישום , 
כיצד להבחין בעסקות חשודות , ואיך להעביר את המידע ליחידת המודיעין הלאומית 
לענייני סמים . ההנחיות נובעות מהניסיון שצברו המוסדות בכל הנוגע להלבנת 
כספים , מאז הועבר ב68 החוק בדבר עבירות סחר סמים . 
