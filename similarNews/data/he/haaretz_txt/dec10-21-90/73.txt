אחרי ארבעה שנות משא ומתן דו - צדדי ורב - צדדי ושבוע של דיונים אינטנסיוויים 
במליאה בבריסל , התפוצץ ביום ששי " סיבוב אורוגואי " , שנועד להביא להסכם 
סחר עולמי חדש . נציגי 701 המדינות החתומות על גאט"ט החליטו אמנם , להתכנס 
לניסיון הידברות נוסף בראשית השנה הבאה , אך כעת אין יותר מאשר תקווה כי 
חודשיים של הרהור בתוצאות הכישלון , יקרבו את העמדות בשאלת הסובסידיות החקלאיות , 
שהיו ונשארו מוקד המחלוקת . הפער בין ארה"ב לשוק המשותף לא הצטמצם משמעותית . 
ארה"ב דרשה קיצוץ הדרגתי של % 09 בסובסידיות לחקלאים , בעוד שהשוק המשותף 
הציע % 03 . אולם , מאז החלו השיחות ב6891 , צומצמו הסובסידיות בתוך השוק , 
ולכן הוויתור שהציעו האירופים הוא % 51 . לכאורה , מדובר בעימות במישור 
סחר החוץ . אך למעשה , שורשי המחלוקת נעוצים בבעיות של מדיניות פנים . 
באירופה , בעיקר בצרפת ובגרמניה , מהווים החקלאים קבוצת לחץ חזקה הן בבחירות 
והן בבתי המחוקקים . לא ממשלתו הסוציאליסטית של מיטראן ולא ממשלתו הקואליציונית 
של קוהל , אף שזה עתה ניצחה ברוב מרשים , מעיזות להרגיז את האיכרים . 
אמנם , גם ארה"ב מעניקה סובסידיות ( בצורת , מחירי מינימום ) , אך החקלאים 
מהווים אחוז קטן יותר מהבוחרים ; יתר על כן , בארה"ב מהווה הגירעון התקציבי 
המצטבר בעיה פוליטית ואלקטוראלית חשובה יותר מכעסם של החקלאים . קיצוץ הסובסידיות 
מחייב גם העלאת מחירי התוצרת החקלאית , שכן ל היו האמריקאים מקצצים את התמיכה 
לחקלאים והאירופים לא , היה הדבר גורם להתייקרות היצוא החקלאי האמריקאי 
וירידת כושר תחרותו , דבר שהיה מביא להגדלת הגירעון במאזן המסחרי של ארה"ב . 
לכאורה , העימות הוא בין ארה"ב לאירופים , והתייקרות התוצרת היתה פוגעת 
בעיקר במדינות העניות הסובלות מרעב . אולם , יתר מדינות אירופה התעקשו 
בשיחות הרבה פחות מהצרפתים והגרמנים , ומאידך , בהורדת הסובסידיות תומכת 
גם רוב מדינות " העולם השלישי " , המעונינות בהעלאה כללית של מחירי חומרי 
הגלם והחקלאות , שהם מוצרי היצוא העיקריים שלהן . קיים חשש ניכר כי כישלון 
סופי בנושא המחירים החקלאיים יביא לתהליך שרשרת של מסי מגן הדדיים גם במוצרים 
תעשייתיים . חשש זה הוא גם מקור התקווה , שבפסק הזמן תימצא פשרה בשאלת 
הסובסידיות . 
