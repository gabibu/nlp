התחרות לקומפוזיציה בעילום שם על שם ליברסון , מטעם איגוד הקומפוזיטורים 
בישראל , הציעה לכל מלחין ישראלי החי בישראל , ללא הגבלת גיל , לכתוב 
יצירה שמישכה הזמני הוא בין 7 ל51 דקות , והמיועדת לשני נגנים : נקשן ונשפן 
באבוב , קלרניט או טרומבון . הוגשו שמונה יצירות בלבד , מהן נבחרו שלוש . 
תוכנית הערב , שבוצעה בפני אולם מלא , נפתחה בסקוונצה מס 5 לטרומבון של 
לוצאנו בריו , שכיבד את הארוע בנוכחותו . הנגן המצויין סטיוארט טיילור 
ביצע את היצירה כרוחה : גיחה קצרה ומרוכזת אל מערך הצלילים החדישים והמרתקים 
בטרומבון , המאפשרת בעזרת קולו של הנגן לבטא גם צדדים קפריזיים וגרוטסקיים 
שבאישיות המבצע . הערב הסתיים בשלושה קטעים קצרים לקלרניט סולו מאת סטרווינסקי , 
הכתובים בסגנון קרוב ל"החתונה " ו"מעשה בחייל " , שזכו לביצוע ראוי על 
ידי אביגיל ארנהיים . בין יצירות אלה בוצעו גם שלוש יצירות ישראליות השונות 
באופיין ובסגנונן : " ים שקט " ו"חמישה דיאלוגים " לקלרניט וכלי נקישה , 
ו"בלעם והאתון " לטרומבון וכלי נקישה . בשלושתן המגרעת הבולטת היתה , 
בעיני , ליקוי בחוש המידה . השניה התארכה ביותר , השלישית קצת פחות , 
והראשונה רק במעט . הערכתי את החשיבה המוסיקלית שבשנייה , התרשמתי עד 
לנקודה מסוימת מהעוצמה הדרמטית שבשלישית , אך העדפתי מכולן את הראשונה , 
בשל ההבעתיות הלירית והגוון המזרחי - מליסמטי שבה . הרבה יש ללמוד ממלחינים 
כסטרווינסקי ובריו , אך דבר אחד אסור לשכוח אף פעם : חוש מידה . בהצבעה 
החשאית של 32 מוסיקאים - שופטים נקבעה היצירה השלישית , מאת הירושלמי מקס 
שטרן , כזוכה בפרס בן 0004 ש"ח . ברשות המלחינים האחרים פורסמו גם שמותיהם : 
משה קילון הלחין את ה"דיאלוגים " ומיכאל דמיאן שהלחין את " ים שקט " 
( הראוי לפרס שלי ) , שגם זכתה לביצוע מעולה על ידי אביגיל ארנהיים וגין 
ציפריאני . 
