" אני ואורלי חלמנו לחזור ולהגיש יחד " , אמר אמש יורם ארבל , בתום השידור 
החי הראשון של תכנית הספורט " שם המשחק " בערוץ 2 . ארבל הוא גם מפיק 
ועורך התכנית . השידור החי נפתח בהפתעה תקשורתית : אורלי יניב מנחה לצידו 
של יורם ארבל . סוד זה נשמר עד לרגע האחרון . בין האורחים הרבים שהופיעו 
בעת השידור היה שר המשטרה רוני מילוא שבירך את המשתתפים ואת ערוץ 2 ; יו"ר 
דירקטוריון הפועל יורם אוברקוביץ שהתראיין על ההכנות למשחקים האולימפיים ; 
מנהל ערוץ 2 ניסים משעל שאמר בין היתר : " השידור מהווה פריצת דרך בשידורי 
הספורט של הערוץ השני , כאשר שדרים ברמתם של אורלי יניב ויורם ארבל מנחים " . 
משעל הוסיף , כי בכוונתו להגביר את שידורי הספורט ולגוון אותם במסגרת התקציב 
המצומצם העומד לרשות הערוץ . מסמר הערב היו כדורגלני ומנהלי בית"ר ת"א והפועל 
פ"ת שישבו משני צידי הבמה ושמעו את ירון כהן וניר לוין , שהפרשן מרדכי שפיגלר 
העדיף אותם כשחקני השבוע . השניים דיברו על המשחק הצפוי ביניהם בשבת . 
לפני כן היתה תצוגה חיה של מתעמלים המתכוננים לאולימפיאדה : כרמית ברוריאן 
ורון קפלן . אלי מחפוד מהפועל פ"ת הנעים בקולו הערב כאשר התכבד בהדלקת נר 
שני של חנוכה ובין לבין ראינו " שער מארץ השערים " של רוני רוזנטל , ופיסות 
ספורט מן העולם . האוירה באולפן היתה לחוצה בזמן השידור . בסיומו חיוכים 
ותשבחות : " היה טוב מאוד " , טפיחות על השכם . משעל אמר כי היו בזמן 
השידור צילצולי טלפון וברכות . ההשוואה עם הטלויזיה הכללית עומדת באויר , 
אבל אף אחד לא מדבר עליה בגלוי . מוטלה שפיגלר מסכם : " ספורט לא צריך 
להיות כל כך מרובע . שאחרים ישוו . ממילא יהיו כל כך הרבה שתתהפך להם הבטן 
אחרי התכנית הזו . מה שחשוב הוא שאני ואתה נהנינו " . תח6קפספבינמנהל הטלוויזיה , 
יוסף בראל , אמר אמש בתגובה על הופעת אורלי יניב בתכנית " שם המשחק " 
של ערוץ 2 , כי הנהלת רשות השידור החליטה שמי שמופיע בטלוויזיה הכללית לא 
יופיע בערוצים מתחרים . לדברי בראל , נראה שאורלי יניב ידעה את תוצאותיה 
של הופעתה בתוכנית הספורט של ערוץ 2 . " זה גם מה שמנע מיורם ארבל מלשדר 
אצלנו את משחקי מכבי תל אביב " , אמר בראל והוסיף שההחלטה בנוגע ליניב תיפול 
היום . הופעתו של חיים יבין בשירותרום בוטלה מאותה סיבה . גם הופעתה הצפוייה 
של מירב מיכאלי בתוכנית הטלוויזיה החינוכית " רואים 66 " נדונה ברשות השידור . 
