בבת - אחת הלילה , והתמונה מחשיכה . בקולנוע הדברים הנוראים קורים באפילה . 
מתוך הבר מזנק צעיר אל תא הטלפון , מזעיק משטרה . צעירה שזה עתה בוצע 
בה אונס קבוצתי זועקת לעזרה . היא עוצרת משאית . הסצינה הבאה מתרחשת בבית - 
החולים והיא עוסקת בשגרה המקצועית של טיפול במקרי אונס . היא משפילה ומכאיבה . 
לתמונה נכנסים גם אנשי התובע המחוזי , המכינים תיק משפטי . " הנאשמים " 
הוא סרט קודר . שרה טוביאס , צעירה ממעמד חברתי נמוך , מתנהגת בציבור 
בצורה פרובוקטיווית , שותה אלכוהול ומעשנת מריחואנה . התנהגותה במקום שבו 
גברים שותים וצופים בקרבות אגרוף המוקרנים בטלוויזיה התלויה מעל לבר , איננה 
מזמינה אונס . ריקוד הדוק מדי עם גברבר חתיך גם היא עדיין איננה סיבה לאונס . 
אך היצרים מתלהטים , וקהל חוליגנים ובני טובים הנמצאים במקום מעודדים את 
האנסים וצופים בנעשה בהתלהבות . על האנסים מוטל עונש קל מדי , ושרה טוביאס 
( גודי פוסטר ) המושפלת מבקשת משפט חוזר . התובעת ( קלי מקגיליס ) מחליטה 
להעמיד למשפט את העדים למעשה האונס , ובית - המשפט מרשיע אותם . ניצחונה 
של שרה הוא הגאולה שלה . סוגיית האנשים העומדים מנגד ואינם נוקפים אצבע , 
מעניינת לא פחות מבעיית האונס עצמו . סצינת האונס נראית כפלש - בק בסוף 
הסרט , ולראשונה בקולנוע האמריקאי מצולמת סצינה מינית כאשר הגברים עירומים . 
הסצינה בוטה מדי , אך ההיבט המפריד והמאיים בעצם מעשה האונס מקבל את ביטויו 
המבהיל . יונתן קפלן ( 24 ) עשה את סרטו הראשון בהיותו בן 42 . " הנאשמים " 
( 8891 ) הוא סרט חשוב , אך הוא הולך בתלם ההוליוודי של קולנוע מסחרי 
עשוי היטב . בקולנוע האמריקאי העכשווי ישנם במאים חשובים ממנו . גודי פוסטר 
זכתה בצדק באוסקר , וקלי מקגיליס חיוורת ולא מרשימה . מומלץ למבוגרים בלבד . 
