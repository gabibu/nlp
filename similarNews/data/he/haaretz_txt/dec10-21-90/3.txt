נבחרת הנוער של ישראל בכדורגל תתמודד עם ברית המועצות בפתיחת טורניר החורף 
המסורתי שיחל ב - 72 בדצמבר . ברית המועצות , שזכתה אשתקד בטורניר לאחר 
ניצחון בגמר על שוודיה , משתתפת במפעל הוותיק שנה שניה ברציפות . המשחק 
יהיה באיצטדיון העירוני בהרצליה . בבית הישראלי נכללות גם נבחרות הונגריה 
ורומניה . בבית השני נבחרות הנוער של פורטוגל , פולין , צכיה ויוגוסלוויה . 
לשתי האחרונות תהיה זו הופעת בכורה בטורניר החורף . את ישראל תייצג נבחרת 
נוער ב המובילה בראש הבית במוקדמות אליפות אירופה . היא ניצחה בבית את שוייץ 
20 ונפרדה בתיקו 11 בחוץ עם טורקיה . מחר תתמודד בהרצליה עם נבחרת נוער 
א המתכוננת לטורניר הקדם עולמי שיהיה בפברואר - מארס 1991 . במשחק המוקדם 
בהרצליה , ביום הפתיחה , יתמודדו נבחרות הנערים של ישראל ושוודיה . עוד 
בבית הישראלי קפריסין ורומניה . בבית השני בטורניר הנערים , נבחרות טורקיה , 
פולין , פורטוגל ואיסלנד . בשבוע הבא תצא נבחרת נוער א לפורטוגל שם תתמודד 
במשחק מבחן עם הנבחרת המקבילה של הפורטגלים . מאמן הנבחרת , אמנון רז , 
סיפר כי המשחק יהיה לאור זרקורים ( 00 . 02 ) כנראה באיצטדיון של בנפיקה . 
בינואר מתוכננים לנבחרת נוער א שני משחקי מבחן בארץ עם נבחרות הנוער של ברית 
המועצות ואירלנד . 
