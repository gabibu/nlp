י הר הבית " לצעוד בתוך העיר העתיקה במסגרת תהלוכה , כשלפידים ודגלים בידיהם . 
מתחם הר הבית חראם א - שריף בפי המוסלמים הינו חלק של העיר העתיקה ; 
משטרת ירושלים יכולה היתה וצריכה להסתמך על איסור זה . אולם הכת הלאומנית 
שגרשון סלומון עומד בראשה , טוענת שאין היא רוצה לעלות על הר הבית בתהלוכה , 
אלא כדי לחגוג שם את חג החנוכה . הנאמנים רוצים להדליק נרות חנוכה במקום 
שהנס התרחש בו בימי המכבים . מצווה היא להדליק נרות חנוכה ; אבל אין אסמכתא 
לכך כי מצווה היא להדליק נרות על הר הבית דווקא . גרשון סלומון ואנשיו מבקשים 
להציג את כוונתם כמשאלה דתית , והם טוענים בשם העיקרון של חופש הדת , שאין 
לשלול אותו מיהודים . האמת היא , כי אמונת ישראל משמשת להם אמתלה , כדי 
לקבל היתר להתנגח במוסלמים . פעם הם רוצים לעלות על הר הבית כדי להניח " אבן 
פינה לבית השלישי " ; פעם , בחג הסוכות , הם רוצים להקים סוכה במתחם שאינו 
מקודש רק ליהודים אלא גם למוסלמים ; עתה דעתם אינה נחה עד שהמשטרה תתיר 
להם להדליק , בצוותא , נרות חנוכה למראה כיפת הסלע ומסגד אל - אקצה . סולומון 
וחבורתו מודעים לעובדה כי המוסלמים רואים בדרישתם , ביטוי למגמה אשר חותרת 
לכינונו מחדש של בית המקדש ; מגמה אותה מטפח מגזר קטן של הציבור היהודי , 
והוא אף משקיע מאמץ בלימוד הדינים הנוגעים לנושא . אבל מודעות זו אינה 
מרתיעה , אלא דווקא מדרבנת אותם . נאמני הר הבית סבורים כי עליהם להשלים 
את מסע הכיבוש של צה"ל משנת 7691 . הם מאשימים את משה דיין , על שהורה 
בזמנו להוריד את דגל ישראל מהמסגדים , ואת כל ממשלות ישראל באי - מילוי 
חובתן . שר הביטחון דאז ידע היטב , עד כמה מסוכן יהיה לשלטון ישראלי לפגוע 
ברגישות המוסלמים לקודשי דתם ; ואם לא נרצה להוסיף להתנגדות הלאומית של 
הערבים לשלטוננו במזרח ירושלים , את היסוד של איבה דתית כלפי היהדות מן 
התבונה למנוע כל מהלך שעשוי לקומם את עדת המוסלמים . המוסלמים , אין לשכוח , 
מהווים רוב באוכלוסיה הערבית בישראל עצמה . אפשר לגנות את רגישות המוסלמים 
למתחם הר הבית ולהגדירה כקנאות ; אבל אין מקטינים את הסכנה הגלומה בה , 
על - ידי מתן דרור לקנאות של יהודים . התנועה הציונית קמה כדי לשחרר את 
עם ישראל ממצוקת הגלות , אשר מאיימת עליו באפליה , ברדיפות ואף בהשמדה , 
וגם בסוג של התבוללות אשר מרוקנת את זהותם היהודית מרוב תכניה . לכן היא 
קראה , ומוסיפה לקרוא , לעלייה לארץ - ישראל ולחידוש הממלכתיות היהודית ; 
אבל היא נמנעה מלכלול את הקמתו מחדש של בית המקדש ברשימת יעדיה . הציונות 
המדינית קמה לא רק על ברכי מסורת ישראל אלא שאבה השראה גם מתנועות השחרור 
הלאומי של כמה וכמה מעמי אירופה ; היא תנועה לאומית - חילונית לפי טבע בריאתה . 
את זאת ידעו גם אנשי " המזרחי " עת התחילו לשלוח נציגים לקונגרס הציוני . 
מן הראוי שמנהיגי הליכוד , התחייה וצומת ייזכרו בזה , ויבהירו בהכרזה פומבית 
לנאמני הר הבית ולראשי ישיבות ידועות , כי אין למדינת ישראל שום שותפות 
עמהם . אשר למשטרת ירושלים אין היא צריכה להמתין עד לשבוע הבא ; עליה 
לאסור לאלתר על הכת של גרשון סלומון לעלות על הר הבית בימי חנוכה , ולתת 
לאיסור זה פרסום מרבי . 
