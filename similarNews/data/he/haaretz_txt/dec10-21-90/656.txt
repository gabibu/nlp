" ההתאוששות בתנועת התיירות , שעליה דיווחה חברת אל - על , אינה מורגשת 
בבתי - המלון " , אמר אתמול מנכ"ל התאחדות המלונות , משה עמיר . אל - על 
דיווחה על " התאוששות בתנועת הנוסעים הנכנסים לקראת חנוכה וחג - המולד " . 
לדברי עמיר , " יבואו אולי כמה קבוצות של צליינים , אולם במלונות לא מורגש 
עדיין דבר " . מחברת - התעופה נמסר , כי בשל הביקוש תופעל סדרה של טיסות 
נוספות מערים באירופה ובצפון - אמריקה . השבוע תצאנה שתי טיסות גמבו נוספות 
מלונדון ושתיים מפאריס . " גם מארה"ב מורגש ביקוש מוגבר למקומות טיסה " , 
המשיכה ואמרה הודעת אל - על . תופעל טיסה אחת נוספת , גם כן במטוס בואינג 
747 , מניו - יורק . " הטיסות מכל יתר יעדי החברה באירופה מתמלאות בדרך 
לישראל . כמדי שנה , נוסעים גם ישראלים לחו"ל לחופשת חנוכה , ומערכת ההזמנות 
של אל - על דיווחה על לחץ בטיסות לארה"ב ולאירופה . לונדון , פאריס וציריך 
הן הערים המבוקשות ביותר " , הודיעה החברה . 
