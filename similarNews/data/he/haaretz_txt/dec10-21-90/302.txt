מאז מהפכת התרבות סובלת סין מפיגור בתחומים מדעיים השונים וממחסור באנשי 
מדע מובילים בגילאי הביניים . מדענים אלה , שבעת המהפכה היו עדיין צעירים , 
הוגלו ל"חינוך מחדש " בכפרים . כך עוכבה התפתחותו של דור שלם של חוקרים 
ונוצר נתק בין דור המדענים המבוגר , המוביל היום את המחקר המדעי בסין , 
ובין הצעירים המתחנכים באוניברסיטאות . בשלב זה לא קיימת בסין עתודה שיכולה 
למלא את מקום הדור המבוגר , ולהכין את הקרקע לדור הצעיר . כדי לסייע לסינים 
לטפח עתודה כזו החלה האוניברסיטה העברית להפעיל בחודשים האחרונים תוכנית 
השתלמות מיוחדת . את התוכנית יזם פרוף מרדכי חביון , מהמחלקה לביוכימיה 
של התא בפקולטות לרפואה ולרפואת שיניים באוניברסיטה העברית . חביון משמש 
גם כפרופסור מן המניין במכון למחקר רפואי באוקלהומה . לאחרונה התפרסם בזכות 
גישה חדשה שפיתח במעבדה שלו , בשיתוף עם המעבדה של פרוף אורצקי , למניעת 
נזקים הנגרמים ללב על - ידי " רדיקלים חופשיים " . פרוף חביון חקר בעיה זו 
במעבדות של המכון הרפואי באוקלהומה , ב5891 , יחד עם חוקר סיני , ד"ר 
צאו ואו , ובין השניים התפתחו קשרי ידידות אמיצים . ידידות זו הובילה להקמת 
תוכנית ההשתלמות . ואו רצה להשתלם בארץ וחביון , שניסה לסייע לו , ניסה 
לבדוק בגופים ומוסדות שונים אם הדבר אפשרי . במפגשים עם מי שהיה באותה 
תקופה דיקן הפקולטה לרפואה , פרוף מרסל אליקים , ועם אנשי הדסק הסיני במשרד 
החוץ , נולד הרעיון . ד"ר ואו לא הגיע לבסופלארץ למרות שהתקבל לאוניברסיטה 
העברית , משום שהממשלה הסינית הערימה קשיים . עד עתה הגיעו לישראל ששה משתתפים , 
שבנוסף לעבודה שיעשה כל אחד מהם בתחומו , ייחשפו למגוון רחב של נושאים 
במדע וברפואה . כל משתתף מקבל מהאוניברסיטה מלגת קיום צנועה ודיור , בעלות 
של 000 , 02 דולר לשנה לכל אחד . הראשון שהגיע לארץ היה ד"ר לי גאנג , 
המשתלם בביוכימיה במעבדה של פרוף חביון . אחריו הגיעו ד"ר גיאנג יאנדונג , 
המטולוג המשתלם בקרדיולוגיה ; ד"ר שאדה מו , רדיותרפיסטית שעבדה בבית 
חולים מיחד לחולי סרטן , משתלמת ברדיוביולוגיה ; ד"ר זאנג פנג , פרופסור 
חבר באוניברסיטת שנחאי והמדען הבכיר בין הששה , משתלם בחקר מחלות טרופיות 
ומחלות מדבקות ; ד"ר שוצי צן , עוסק כאן במחקר תכונות פיסיקליות של תאי 
דם ; וד"ר קה צין גן , כירורג המתמחה בפתולוגיה . 
