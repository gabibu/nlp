אני יכול לומר במידה רבה של ביטחון שהמערכת שלנו בוודאי לא יותר מושחתת ממה 
שמקובל במערב . אני כבר לא מדבר על מקומות אחרים . למרות זאת , קורים 
דברים שלא צריכים לקרות . אחת הסיבות לכך היא הלחץ של המצב הביטחוני , 
שמחייב מתן תשובות תוך פרקי זמן מאוד קצרים . אני לא חושב שמבחינה מבצעית 
פרשה זו תשפיע . היא כן תשפיע על הארגון הלוגיסטי . זוהי אפיזודה עצובה , 
אבל צה"ל הוא גוף מאוד חזק ובריא ואם הוא יכול לעמוד בדברים קשים בהרבה 
ובהתשה קשה כמו האינתיפאדה , יוכל גם להתגבר על פרשה זו . אבל הדבר החמור 
ביותר בכל הפרשה הזו , שזה נעשה דרך הכספים של המענק האמריקאי . אני לא 
רוצה להיכנס יותר מדי לנושא הזה ולפרט בו . אנחנו משתמשים בכספים הללו בצורה 
מאוד חכמה והפרשה הזו יכולה לגרום לנו להרבה בעיות בתחום זה . זו תופעה שאנו 
עדים לה גם בבנקים . איך קורה שמצליחים לרמות בנקים שיש להם רואי - חשבון 
ומערכות בקרה , מחשוב וכדומה ? כשמדובר במערכות אדירות שעוסקות במיליארדי 
דולרים ובעשרות אלפי הזמנות והתקשרויות , אז מי שבאמת יש לו כוונות רעות 
ומקדיש לזה זמן ושכל , קורה שהוא יכול להצליח גם במעשה מסוג כזה . אני לא 
חושב שצריך להיתפס ליותר מדי הגזמות . הצבא חסין ויכול להתמודד עם חריגות 
כאלה . לכן מעשים חריגים יש להעלות על פני השטח ולא להסתיר אותם כי בסופו 
של דבר חשיפה זו רק מבריאה את המערכת . עם זאת , מערכת הביטחון בהחלט צריכה 
לעיין מחדש גם במערכת השיטות והנהלים , וגם בהגדרה מחדש של תחומי האחריות . 
אני מסתייג מכך . אני לא חושב שבגלל מקרה זה צריך מישהו מהמפקדים הבכירים 
לתת את הדין מכוח אחריות מיניסטריאלית . אבל צריך להפיק את הלקחים , ובאומץ . 
אם מה שמיוחס לדותן נכון הרי מה שהוא עשה זה שהוא נכנס לתפר שבין הצבא למערכת 
הביטחון . הייתי מגדיר בצורה הרבה יותר חדה את מערך היחסים בין אנשי הלוגיסטיקה 
ובין העולם התעשייתי - מסחרי . הייתי הולך אפילו לקיצוניות וקובע שלא ייעשה 
שום מפגש בין אנשי הצבא ובין המערך התעשייתי - מסחרי , בתחום עסקות ביטחוניות , 
בלי שיהיה בהם נציג או נציגים של משרד הביטחון . עד היום אנשי הלוגיסטיקה 
עמדו בקשר עם חברות וגורמים תעשייתיים , הכינו איתם מפרטים ואחרי שלוש שנים 
של קשרים כאלה , לא היה כבר טעם למכרז של משרד הביטחון . שינוי זה מצריך 
כמובן שמשרד הביטחון יכשיר וימנה אנשים ברמה גבוהה מאוד , שתתאים לרמה הגבוהה 
של אנשי הלוגיסטיקה בצבא . במידה רבה של הצלחה ניסינו לבנות מערכת חכמה וממוחשבת 
שתהיה כדאית כלכלית ונכונה נוהלית , שתמנע כל מיני דברים שליליים . אבל 
מערכת כזו לא יכולה למנוע מעשים שליליים שמתבשלים לפני שהנושא מגיע למשרד 
הביטחון . עכשיו יש להפיק הלקח ולסגור פרצה זו בניסוח נהלים חדשים , וברוויזיה 
של נהלים קיימים . בזמני דותן היה קצין זוטר , וכמעט לא הכרתי אותו . הוא 
היה מופיע לישיבות כנספח , לא עבדתי ממש איתו . אבל הממונים עליו מעידים 
כי הוא איש מוכשר ביותר , בעל תפוקת עבודה בלתי רגילה , ולכן לדעתי אף 
מערך מיון וסינון לא יכול היה לנבא מראש את מעשיו ולפסול אותו . הכרתי היטב 
את הרולד כץ ועבדתי אתו בצמידות . אני חייב להודות שנדהמתי כאשר שמעתי על 
החלק המיוחס לו בפרשה . התרשמתי שזה אדם עם רמת אמינות ומסירות גבוהות . 
שירתתי את הצבא ומערכת הביטחון יותר מ03 שנה ולא זכורה לי פרשה כזו . זה 
בהחלט השאיר עלי רושם קשה ואני יודע שגם על רבים במערכת הביטחון . אם כל 
החשדות יתאמתו זה יהיה יום מאוד עצוב למערכת הביטחון . זו תהיה מכה אבל 
לא מסוג המכות שיכולות להוציא גוף חזק ומיומן כמו צה"ל ומערכת הביטחון מהמסלול 
שלו . 
