יורק ( מיוחד ל"הארץ " ) . בחיפושים שערכה המשטרה בביתו של סעיד א - נוסייר , 
החשוד ברצח מאיר כהנא , נמצאו 004 , 1 כדורי רובה , זאת מסר אתמול העתון 
" ניוזדיי " . בתא שהחזיק נוסייר במקום העבודה שלו , נמצאה צלוחית רעל . 
בנוסף לתחמושת , גילו החוקרים כי החזיק מטרת - ירי . לדברי המשטרה , מטען 
הכדורים מתאים לרובה - סער קלצניקוב . שלשום דחה בית - המשפט את הדיון על 
בקשת פרקליטו של נוסייר , להישאר מאושפז בבית חולים , ולדחות את העברתו 
לבית הכלא . הדיון יתחדש בשבוע הבא . פרקליטו , מיכאל ווארן אמר כי כתוצאה 
מהפציעה שנגרמה לו בליל ההתנקשות מצבו עדיין קשה . עסקנים יהודים מברוקלין 
ממשיכים לפעול להחלפת השופט אלווין שלזינגר , שהתמנה לנהל את משפטו של נוסייר . 
לדבריהם , נכונות השופט לשחרר את נוסייר בערבות , מוכיחה כי השופט אינו 
מודע לחומרת הפשע . נודע כי התובע הכללי של מנהטן , רוברט מורגנטאו , ביקש 
מהשופט לשקול מחדש את החלטתו לשחרר בערבות את החשוד ברצח כהנא . גם ידידיו 
של נוסייר תובעים מינוי שופט חדש , מכיוון שהשופט הנוכחי הוא יהודי ולדבריהם 
עשוי לגלות משוא פנים . 
