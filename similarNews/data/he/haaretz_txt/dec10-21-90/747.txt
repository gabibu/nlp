בעיותיה של הדרמה הטלוויזיונית למרות הגודש שמשפיעים עלינו דווקא בימי החנוכה 
רחוקות מלהיפתר . היא נעה בעצבנות ובחוסר - מנוחה בין שפת התיאטרון לשפת 
הקולנוע . מחפשת דרך ביניים , וללא כל סיבה מפתחת יומרות חסרות כיסוי . 
למעט כמה דרמות שנעו סביב נושאים אקטואליים חברתיים אקוטיים , והיו בעלות 
אופי כמעט דוקומנטרי , אין מצליחים כאן להפיק דרמות של ממש . התוצאה היא 
כל מיני ניסויים קלושים ועלובים , על - פי רוב משעממים , מייגעים ויומרניים , 
במעמד של פארודיה , שקשה לבקר אותם ברצינות . לדעתי , ספרות בינונית 
ואפילו למטה ממנה מתאימה הרבה יותר לשמש כחומר לדרמות טלוויזיונית מאשר 
ספרות טובה . משום - כך נראתה לי הבחירה בסיפור " טיסה 610 " , מתוך הספר 
" בחזרה לטיטניק " של אליעזר יערי , כמוצלחת . אבל מתברר שגם ספרות בינונית 
כל - כך נהפכת לדרמה טלוויזיונית בינונית עוד יותר . ושוב אנו נתקלים בתופעה 
קלוקלת , כלומר התעלמות במודע מן הצורך במערכת בקרה , שכל מי שפועל במסגרת 
הדוקה ורבת - מכשולים זו אם אינו גאון קולנועי נזקק לה כאוויר לנשימה . 
מה עוד כשמדובר בבמאי , יצחק חלוצי , שזו לו הדרמה המקורית הראשונה שהוא 
מפיק לטלוויזיה , ואשר כתב גם את התסריט . וכאן מתחילות כל הבעיות : בין 
התסריטאי לבין הבמאי אין מחסומי ביקורת ואין הפרדת רשויות , ולכן התוצאה 
היא דרמה המתפרשת על נושאים רבים מדי , שאין יודעים במה היא עוסקת ולמה 
היא מתכוונת . האם זהו סיפור על תהליך התבגרותו של נער המבלה את חופשת הקיץ 
שלו במושבה עם סבו וסבתו , ניצולי שואה מהונגריה , שכבר הספיקו כנראה להתאקלם 
בארץ , ועל מערכת יחסיו עם אמו הגרושה ? או אולי סיפור העימות הבלתי - 
נמנע בין שני נערים הישראלי והאמריקאי והנערה ששניהם אוהבים ? או אולי 
סיפורה של מושבה על כל המתחים האישיים שבה ? או אולי סיפורם של ניצולי שואה 
ושל גלנץ האופה , שלפרקים דומה כי הוא חי על סף טירוף , ושל שנדור , בעל 
המוסך , שוודקה משמשת לו כסם שכחה , והוא מתאבד בסופו של דבר אך לא ברור 
מדוע ? ברגע שהנער מיקי מגלה את האקדח במגירה שבה שומר שנדור את מעדן החלבה 
באגוזים , ברור לצופים , ברוח אמרתו המפורסמת של צכוב , שבסופה של המערכה 
השלישית אקדח זה יירה . תחושה זו מתחזקת כשמצטרפים אליה סמלים ברורים כמו 
בקבוקי הוודקה הריקים הנערמים במוסך , ותמונה של קסטנר ועליה צלב המסומן 
בעיפרון אדום . אלא שכאן עולה בעיה נוספת והיא האמינות . קשה לנחש מתי מתרחשת 
הדרמה : האם בסמוך למשפט קסטנר ולמותו הטראגי פרשה שעדיין מסעירה את הרוחות 
במושבה של ניצולי שואה מהונגריה , או שהיא מתרחשת עכשיו לפי הפוסטרים התלויים 
בחדר , ביניהם פוסטר של סמי גו מ"שושלת " . אין אני נתפסת לקטנות . אמינות , 
לדעתי , היא נתון ראשון במעלה כשעוסקים בדרמה טלוויזיונית שאין בה מקום 
לרשלנות , ולחוסר יחס לפרטים . לכן מאבדים הצופים את הפואנטה אם בכלל היתה . 
פה ושם אנו נתקלים בצילומי אווירה יפים של קיץ ישראלי , אבל אין זה מספיק . 
הקונפליקטים האנושיים מחוספסים ואינם מחודדים דיים . כמו בדרמות ישראליות 
אחרות , גם בזו הקדישו זמן ניכר לנסיעות חסרות מטרה במכונית , האמורות 
כנראה לשאת משמעות כלשהי ולשמש השראה לצלמים . וכך למרות כל המאמצים , 
גם של השחקנים , הדרמה נכשלת . גם ב"המציאה " , דרמה מקורית אחרת שהוקרנה 
במסגרת העינוגים לחג , נוסעות הדמויות בכבישי הארץ . אך הפעם הגיבורה היא 
מכונית מרצדס . והתזה שלי כי סיפורים בינוניים מהווים חומר גלם התואם 
דרמות טלוויזיוניות סופגת מכה מוחצת . ובאמת קשה להבין מדוע בחר הבמאי , 
דני שיק , בסיפור של עפרה אליגון שעלילתו מתאימה יותר לסיפורי שעת לילה 
מאוחרת של מוטי בהגן . מה עוד שסיפור זה אולי מתאים יותר לעיתון נשים , 
ובעצם טוב היה אילו לא נכתב כלל . זוהי דרמה לא אמינה ששום פרט בה לא מתקשר 
לשני , וכולה משועבדת לקראת ההפתעה שבסיום . את המרצדס ההדורה קונה דני , 
קיבוצניק צעיר , מגברת בלונדית הנראית כפאם - פאטאל פולניה . חברתו נירה 
לא אוהבת את המכונית : " יש משהו לא טוב במרצדס הזאת , תחזיר אותה " , 
היא אומרת , ויודעת על מה היא מדברת . בקיבוץ שבו הוא מתגורר מתקיימת אסיפת 
חברים בנושא המרצדס , וגם גרמניה והיטלר עולים על הפרק . בין נסיעה לנסיעה , 
בנופים אביכים , מתברר שהמרצדס שימשה כקן - אהבים לבעלה המנוח של הפאם - 
פאטאל , שהיא בתורה נקמה בפילגש של בעלה במוכרה את המכונית אותה הוריש 
לפילגשו במחיר של 005 , 2 שקל . אם לא ניחשתם , הפילגש היא נירה , אהובתו 
של דני , והוא מגלה זאת באמצעות הצק שקיבלה . רק לא ברור כיצד לא הכירה 
נירה את המרצדס , ומדוע הראתה לדני את הצק . אבל בדרמה ישראלית מקורית 
לא שואלים שאלות ענייניות . 
