שר הביטחון , משה ארנס , אישר אתמול שורה של מינויים בכירים בצה"ל על דעת 
הרמטכ"ל המיועד , האלוף אהוד ברק . המינוי הבולט ביותר הוא זה של האלוף 
( מיל ) עמנואל סאקל , שפרש מצה"ל לפני כארבע שנים , ועתה נעתר לבקשת 
האלוף ברק לשמש כמפקד חילות השדה . סאקל יחליף בתפקידו את האלוף אורי שגיא , 
שימונה כראש אגף המודיעין . תת - אלוף דני רוטשילד יועלה לדרגת אלוף וימונה 
כמתאם פעולו הממשלה בשטחים . זו הפעם השנייה בתולדות צה"ל , שאלוף במילואים 
חוזר לשירות פעיל . במקרה הקודם היה זה האלוף ( מיל ) דוד עברי , שמונה 
לראש אגף המבצעים במטכ"ל בתקופת כהונתו הראשונה של משה ארנס כשר הביטחון . 
בלשכת הרמטכ"ל , רב - אלוף דן שומרון , הובע אתמול זעם ממינויו של סאקל . 
שומרון הופתע מן המינוי , וגורמים צבאיים בכירים אמרו כי הרמטכ"ל לא ראיין 
את האלוף סאקל ולא שקל את מועמדותו לתפקיד . האלוף ( מיל ) סאקל פרש מצה"ל 
לאחר שהרמטכ"ל הנוכחי , רב - אלוף שומרון , לא מינה אותו לשום תפקיד . 
בשנים האחרונות כיהן כמנכ"ל מפעל הפוספטים בנגב , וזכה להצלחה בתפקידו . 
עמנואל סאקל , בן 05 , התגייס לצה"ל ב8591 . עשר שנים שירת כחייל וכקצין 
בחטיבת גולני . ב8691 עשה הסבה לשריון , ומונה למפקד פלוגת טנקים . לאחר - 
מכן היה מפקד בית הספר לשריון , מפקד עוצבת שריון , ראש מטה פיקוד הדרום 
וסגן מפקד חילות השדה . האלוף סאקל הוא בוגר ביה"ס לפיקוד ומטה בארה"ב . 
ב5891 הועלה לדרגת אלוף . מינוי נוסף , שאושר אתמול , הוא מינויו של האלוף 
אורי שגיא לתפקיד ראש אגף המודיעין . שגיא , המכהן כיום כמפקד חילות השדה , 
יחליף את האלוף אמנון שחק , שימונה לסגן הרמטכ"ל . האלוף שגיא מכהן בארבע 
השנים האחרונות כמפקד חילות השדה . בתקופה זו הושלמה בניית מפקדת חילות 
השדה . שר הביטחון ארנס , שהורה בזמנו על הקמת המפקדה , מעריך מאוד את 
האלוף שגיא . את רוב שירותו עשה אורי שגיא בחטיבת גולני . בזמן שירותו פיקד 
על סיירת גולני ואחר - כך על החטיבה כולה . לאחר מלחמת ההתשה עבר לחיל השריון , 
והיה מפקד עוצבה . 
