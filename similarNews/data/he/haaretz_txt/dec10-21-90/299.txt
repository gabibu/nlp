ישראל הפנתה לממשלת גרמניה בקשה לסיוע ביטחוני בצורת מענק ישיר . החידוש 
בבקשה הוא שמדובר במענק ישיר ולא בהלוואה סיוע שהעניקה לישראל עד כה רק 
ארה"ב . הבקשה הוגשה לקנצלר גרמניה , הלמוט קוהל , בידי שר הביטחון , 
משה ארנס , בעת ביקורו בבון לפני כחודשיים . שר הביטחון לא נקב בבקשתו 
בסכום הסיוע המבוקש , אך פירט את האילוצים הביטחוניים והאיומים על ישראל , 
שנוספו או התעצמו בתקופה האחרונה . ארנס הדגיש גם את חשיבות פרויקט הצוללות , 
שאמורה היתה ישראל לרכוש בגרמניה . הוא רמז כי מערכת הביטחון נתונה במצוקה 
כלכלית , דבר העלול לסכן את עתיד הפרויקט . עם זאת , נמנע מלהצביע על 
קשר ישיר בין בקשת הסיוע מממשלת גרמניה לבין החלטת מערכת הביטחון לגבי המשך 
פרויקט הצוללות . הקנצלר קוהל אמר כי הוא רואה בחיוב את הצורך לסייע לישראל , 
ככל האפשר . קוהל הדגיש את תמיכתו הנמרצת בפרויקט הצוללות , היוצר אלפי 
מקומות עבודה בתעשייה הביטחונית הגרמנית . גורמים במערכת הביטחון אמרו כי 
הסיכוי היחיד לדיון מחודש בעתידו של פרויקט הצוללות , ששר הביטחון והרמטכ"ל 
החליטו לפני כשבועיים לבטלו , טמון בהחלטה חיובית של ממשלת גרמניה לגבי 
מענק לישראל . במערכת הביטחון אין מוציאים מכלל אפשרות החלטה כזו , וממתינים 
לתשובה מבון . גורמים בממשלת גרמניה הבהירו כי הקנצלר קוהל אינו מוכן לקבל 
החלטה מעין זו לפני שיסיים להרכיב את ממשלתו החדשה . לאחר הרכבת הקואליציה 
לנוכח תוצאות הבחירות , שנערכו בתחילת החודש , יתבהרו יחסי הכוחות בין 
המפלגה הנוצרית - דמוקרטית השלטת לבין שותפותיה הפוליטיות , והקנצלר יוכל 
לכלכל את מעשיו . קפידבינמבדיקה של נתוני פרויקט הצוללות וההוצאות , שנלוו 
אליו , עולה כי ההפסד , שייגרם בפועל לישראל אם אכן תישאר בעינה ההחלטה 
לבטל את הפרויקט , יגיע ל07 מיליון דולר ולא ל02 מיליון , כפי שפורסם תחילה . 
מתברר כי התחשיב , שלפיו יגיע ההפסד ל02 מיליוני דולרים , הביא בחשבון 
רק את ההפסדים הישירים , שייגרמו מביטול ההתקשרות עם המספנות הגרמניות , 
האמורות לבנות את הצוללות . בתחשיב זה לא נכללו הכספים הרבים , שהוצאו 
במשך השנים מאז החלה העבודה על הפרויקט . מדובר , בין השאר , בעבודות 
תכנון שביצעו חברת רוקוול האמריקאית והחברה הגרמנית א - ק - ל ובתכנון מערכת 
הנשק של הצוללת , שנעשה בחברה האמריקאית " לוראל " ובחברה הגרמנית קרוף - 
אטלס . לכל אלו יש להוסיף את ההוצאות לשכר טרחת עורכי הדין , שעסקו בניסוח 
החוזים ובהכנתם , ולנסיעות לחו"ל בעיקר לארה"ב ולגרמניה של קציני חיל 
הים ואנשי מערכת הביטחון , לצורך תיאום עם החברות הזרות ומעקב אחר התקדמות 
הפרויקט . כספים אלה יירדו ברובם לטמיון , ועל - פי חישוב שערכו גורמים , 
המקורבים לפרויקט , מדובר בכ07 מיליון דולר . חמישה מנהלים של מפעלים ישראליים , 
שהיו אמורים לקבל עבודות במסגרת הסכמי רכישות הגומלין , שנחתמו בד - בבד 
עם חוזי פרויקט הצוללות , שיגרו מכתב לראש הממשלה , שר הביטחון וחברי הקבינט , 
ובו ביקשו לשקול מחדש את ההחלטה לבטל את הפרויקט . החמישה הם מנהלי תדיראן , 
אל - אוף , מב"ת , אלתא ואלביט . מבדיקת ההסכמים השונים לרכישות גומלין , 
שנחתמו עם המספנות הגרמניות ועם חברות בארה"ב ובגרמניה , האמורות לייצר 
מערכות לצוללות , עולה כי בסך - הכל מדובר ברכש מהתעשייה הישראלית בהיקף 
של יותר מ053 מיליון דולר . בה - בעת ממשיכים גורמים , המקורבים לפרויקט 
הצוללות , בניסיונות לשכנע את שרי הקבינט בנחיצות הפרויקט , לקראת המשך 
הדיון בנושא . אותם גורמים מציגים בפני השרים את ההיבטים המבצעיים של הפרויקט , 
את הסכנות לטווח ארוך , הגלומות בביטול זרוע הצוללות של חיל הים , ואת 
המשמעות החמורה שתהיה לביטול הסכמי רכישות הגומלין על התעשיות הביטחוניות . 
להערכתם , המאבק על עתיד הצוללות עדיין אינו אבוד , ויש סיכוי ששרי הקבינט 
ידרשו משר הביטחון לדון מחדש בהחלטתו לבטל את הפרויקט . 
