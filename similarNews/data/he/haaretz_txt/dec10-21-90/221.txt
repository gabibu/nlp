ביום ראשון השבוע , בלשכת שר המשטרה רוני מילוא , הוענקה דרגת תנ"ץ לקצין 
המשטרה הבכיר עמוס עזאני . עזאני , שבשנתיים האחרונות כיהן כמפקד מרחב 
איילון של המשטרה ולפני כן כמפקד היחידה המרכזית של משטרת תל - אביב , 
עלה בדרגה עם התמנותו לתפקיד סגן מפקד מחוז תל - אביב . לכאורה , היה עליו 
לשמוח , אך עזאני , שלא הביע את רגשותיו באותו מעמד , בוודאי לא היה 
מאושר . הקצין הבכיר והמנוסה נבעט כלפי מעלה לתפקיד סגן מפקד המחוז , 
מינוי שאינו מקובל על מפקד המחוז , ניצב יגאל מרקוס . מרקוס התנגד לקבל 
את עזאני כסגנו , מה גם שלא נועצו בו ביחס למינוי . על מינויו החפוז 
של עזאני הוחלט שלושה ימים בלבד לפני שהוא היה אמור להתמנות למפקד היחידה 
הארצית לחקירות הונאה ( " היחידה של זיגל " ) , במקומו של תנ"ץ זכריה 
בנאי שאמור היה לפרוש לגמלאות . עיסוקה של היחידה הוא בחקירת עבירות על 
טוהר המידות שבהן מעורבים אישים בכירים ופרשיות מרמה רחבות - היקף . ביטול 
מינוי לתפקיד בכיר כזה יומיים - שלושה בלבד לפני כניסתו לתוקף , ולאחר שהמפקד 
המיועד כבר עבד בחפיפה במשך שבועות עם המפקד היוצא , אינו יכול להיות מקרי . 
כבר לפני חודשים אחדים נקבע עמוס עזאני כמפקד החדש של היחידה הארצית לחקירות 
הונאה ( יאח"ה ) . הודעה על מינויו פורסמה רשמית על - ידי המפכ"ל , יעקב 
טרנר . בשבועות האחרונים למד עזאני את התפקיד ואת בעיותיה של היחידה . 
הוא נפגש עם קציני היחידה , למד את תיקי החקירות והנושאים שבהם עוסקת 
היחידה בימים אלה , ריאיין קצינים , הכין תוכנית לארגון - מחדש , ובכלל 
זה שינויים פרסונליים , וקבע דרכי עבודה . למעשה , בשבועות האחרונים 
היה עזאני כמעט המפקד בפועל של היחידה . עם סגן מפקד היחידה החדש , נצ"ם 
יעקב גרוסמן , הוא תיכנן את מהלכי החקירות והתארגנות היחידה לקראת יום 
ראשון השבוע , שבו היה אמור להיכנס לתפקידו . והיו לו ( כפי שאמר בראיון 
שהתפרסם ב"ידיעות אחרונות " ביום ו האחרון ) הרבה מחשבות ועקרונות שביקש 
ליישם ביחידה . אלא שמישהו חשב אחרת . ברגע האחרון , ביום חמישי שעבר , 
הוחלט כי עזאני לא יתמנה , למרות הכל , למפקדה . ההודעה הרשמית על ביטול 
המינוי הפתיעה קצינים בכירים . כדי להסביר את המהלך מיהר דובר המשטרה לפרסם 
הודעה , שהתקבלה בחוסר אמון במשטרה ומחוצה לה . על - פיה , " המפכ"ל 
ביקש מתנ"ץ זכריה בנאי להמשיך בתפקידו עד להשלמת החקירה בפרשת העברות הכספים 
לרשויות המקומיות ( פרשת דרעי ) , בשל מורכבות החקירה והשלב שבו היא 
נמצאת " . גורמים יודעי דבר בתוך המשטרה ובמשרד המשטרה אמרו מפורשות כי 
מניעים פוליטיים הנחו את שר המשטרה בהחלטתו זו . למי שמכיר את הנעשה במשטרה 
וביחידה לחקירות הונאה קשה לקבל את הנימוק הרשמי של המשטרה , גם משום שתפקודו 
של תנ"ץ זכריה בנאי זוכה זה מכבר לביקורת במשטרה . מדברים על עייפותו מהתפקיד . 
אשר לתרומתו לקידום החקירה בפרשיות דרעי בשבועות האחרונים לא היו בחקירה 
הזאת התפתחויות דרמטיות שמצדיקות את הישארותו של בנאי בתפקיד . בנאי ידוע 
כמי שאינו ממהר להחליט . הוא אינו מעורב באופן אינטנסיווי בניהול החקירות 
וגם אינו ממהר לקבל עליו חקירות בעייתיות . החקירה בפרשיות דרעי מתנהלת 
בעצלתיים כבר כמעט כשנה . היחידה לחקירות הונאה לא רשמה לזכותה בתקופתו 
של בנאי הישגים מיוחדים . עוד בתחילת השנה נדון עניין פרישתו לגמלאות 
והושגה הבנה שהוא יסיים את תפקידו בחודש ינואר , אחרי שיצבור תקופה מספקת 
לקבלת כל זכויות הפרישה . בנאי , בוודאי , אינו האיש שיוכל להציל את 
החקירה בפרשיות דרעי או לקדמה מעבר למקום שבו היא מצויה כיום . על - פי 
הגרסאות המושמעות במשטרה בימים אלה , דווקא רצונו של שר המשטרה למנוע את 
מינוי עזאני הוא שהשאיר , כברירת מחדל , את תנ"ץ בנאי בתפקיד . רוני 
מילוא , וכנראה גם גורמים בכירים מעליו בליכוד , התרשמו שתנ"ץ עזאני , 
כמפקד היחידה הארצית לחקירות הונאה , עלול לסכן את הליכוד ובכירים בליכוד 
ובקואליציה , בשל פרשיות שהם מעורבים בהן שנחקרו ואמורות להיחקר בקרוב 
ביחידה . עזאני מוכר כקצין משטרה מיומן בתחום החקירות והמודיעין ונחרץ בחקירותיו 
ובמשימותיו . כאיש מודיעין ותיק הוא התכוון לחזק את תחום המודיעין ביחידה 
לחקירות הונאה כלומר , ליזום חשיפה של שחיתויות ושל אישים שסרחו , ולאסוף 
עליהם חומר . הוא אף הצהיר על כך . ההערכה אצל כל הגורמים היתה , כי 
תנ"ץ עזאני כמפקד היחידה ונצ"ם גרוסמן כסגנו ( גרוסמן הוא משפטן וקצין 
חקירות מנוסה שהתמחה בחקירות הונאה והיה אחד מראשי מפלגי החקירות ביחידה 
שחקר את פרשיות אלבין ובלאס ) היו עשויים להצעיד את היחידה קדימה , כמו 
בתקופתו של בנימין זיגל . יחידה ארצית חזקה לחקירות הונאה עלולה לגרום 
צרות לכל שלטון , ומכך חוששים בליכוד . כך טוענים קצינים בכירים במשטרה . 
הם מאששים את טיעונם בעובדה , שביחידה לחקירות הונאה עדיין לא סיימו לחקור 
נושאים הנוגעים לספיחי פרשיות מימון הבחירות של הליכוד . עוד מזכירים אתהתלונות 
והמידע שהועברו רק באחרונה למשטרה נגד שרים וחברי - כנסת שהוחשדו בהעברות 
כספים לא - חוקיות . כל החקירות הרגישות האלה מונחות עתה לפתחה של היחידה 
הארצית לחקירות הונאה . השארתו של תנ"ץ זכריה בנאי בראש היחידה לחקירות הונאה 
מציגה את שר המשטרה באור לא רציני גם מזווית אחרת . רק לפני כשבועיים האשים 
מילוא את המשטרה בהדלפות מחקירת פרשיות דרעי . והודיע כי הוא " שוקל הסקת 
מסקנות אישיות נגד קציני משטרה בכירים . היה ברור כי הוא רומז , בין השאר , 
לבנאי . עכשיו מתברר כי השר אינו עומד מאחורי הצהרתו ועל - פי ההערכה 
הרווחת במשטרה , יחפש קצין שיצטייר כ"לא מסוכן " , כדי להציבו בראש היחידה . 
מילוא התבקש פעמיים השבוע , באמצעות דוברו רפי לוי , להתייחס לטענות המועלות 
בכתבה זו . הוא סירב והבהיר כי אין לו מה להוסיף לתגובת המשטרה . אין 
ספק שלמילוא נוח להציב בחזית התגובה את המשטרה והמפכ"ל ( שדווקא רצה שתנ"ץ 
עזאני יהיה מפקד היחידה לחקירות הונאה ) . למפכ"ל טרנר אין ברירה אלא 
ליישר קו עם השר הממונה , וזו התגובה שנמסרה מטעם דובר המשטרה , סנ"ץ 
עדי גונן : שום שיקול מהסוג שמוזכר בכתבה לא עמד בפני פיקוד המשטרה בבואו 
לבקש את תנ"ץ בנאי לדחות את פרישתו . הבהרנו בשעתו , ואני חוזר ומבהיר , 
כי המפכ"ל ניסה בחודשים האחרונים לשכנע את תנ"ץ בנאי לדחות את פרישתו בשל 
מורכבות החקירה והשלב שבו היא נמצאת . רק בסוף השבוע נענה תנ"ץ בנאי לפניות " . 
