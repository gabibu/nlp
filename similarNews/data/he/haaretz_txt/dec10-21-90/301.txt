פניהם של קבוצת האנשים , חברי המפלגה הקומוניסטית הצרפתית , שהופיעו באחרונה 
בטלוויזיה הצרפתית , טושטשו במתכוון וקולם עוות . הם ניסו לקדם את מכירתו 
של ספר חדש שחיברו על סודותיה " החדשים " של המפלגה הקומוניסטית הצרפתית . 
בהיותם אנונימים לא היססו למתוח ביקורת על מנהיג המפלגה הרודני , זורז 
מארשה , על קשריו ההדוקים בעבר עם מנהיגי ברית - המועצות . עד כה חשבו הכל 
כי המדובר באדם אחד , שהפסבדונים שלו הוא זאן פאביאן , ולא בקבוצה . סודות 
דרמטיים לא היו בספר הזה , אבל הוא משקף את פניה של המפלגה הקומוניסטית 
הצרפתית , שהיא בין הבודדות בעולם כולו הממשיכה בקו הסטליניסטי - ברזנייבי 
כאילו דבר לא אירע בשנים האחרונות בעולם הקומוניסטי . המתח במפלגה הולך 
וגובר בשבועות האלה . בין ה8102 בדצמבר תתקיים הוועידה ה72 שלה והיא תציין 
מלאות 07 שנה למפלגה ובאופן מאוד סמלי גם למנהיגה " הבלתי מעורער " , זורז 
מארשה . ועידה זו מציינת יותר מכל את המאבק הפנימי בין אנשי הקו הנוקשה , 
ובראשם המזכיר הכללי מארשה , המעוניינים בהמשך המסורת האידיאולוגית הקומוניסטית 
כאילו דבר לא השתנה , לבין קבוצה הולכת וגדלה של חברים , בראשות שר התחבורה 
לשעבר , שארל פיטרמן , התובעת התיישרות המפלגה עם קו שאר המפלגות הקומוניסטיות , 
שמשמעה יתר פתיחות וליברליזציה . הסימנים מצביעים על כך שהקו הנוקשה 
ימשיך לשלוט בכיפה , גם אם מספר תומכי השינויים הולך וגדל . קפמאבינהסימן 
הברור לכך היה כאשר נכשלו תומכי הקו הליברלי להעביר הצעת החלטה בוועד המרכזי 
של המפלגה במהלך חודש ספטמבר , אשר אמורה היתה לאפשר הצגת נוסח החלטה נוסף 
על זה של הוועד המרכזי של המפלגה . מארשה , שניסח הצעת החלטה המותחת ביקורת 
על השינויים שחלו במזרח - אירופה ועל התקרבותו של מנהיג ברית - המועצות מיכאיל 
גורבצוב לקפיטליזם המערבי , הכשיל את ההצעה להגיש נוסח החלטה נגדית , 
לראשונה בתולדות המפלגה . על - פי הערכות משקיפים בפאריס , הרי שבוועידה 
הקרובה של המפלגה יבוא לידי ביטוי יותר מכל הקרע שבינה לבין ברית - המועצות . 
הביטוי הבולט ביותר של הקרע הזה עד כה היה הביקורת השיטתית בעיתון המפלגה 
" הומאניטה " , שלא היסס לבקר את מנהיג ברית - המועצות על הצטרפותו לקואליציה 
האנטי - עיראקית בסכסוך במפרץ הפרסי . המפלגה הקומוניסטית הצרפתית , שלא 
חיה את קשיי היום - יום במדינות הקומוניסטיות ושלא היססה , למשל , לתמוך 
בפלישה הסובייטית לאפגניסטן , הצליחה לשמר את הקו האידיאולוגי בתנאים הנוחים 
של מדינה מערבית דמוקרטית . אולם מעבר לאידיאולוגיה יש סיבה נוספת לקרע עם 
ברית - המועצות , והיא הפסקת התמיכה הכספית שסייעה לקומוניסטים הצרפתים 
לשרוד במשך תקופה ארוכה . בעקבותיה הולכת ונעלמת גם התמיכה של מארשה . 
יתר על כן , אם היה מעז מארשה לפעול בעבר בניגוד לקו של מוסקווה , היה 
מודח מיד מתפקידו . היום יכול מארשה להרשות לעצמו לנקוט עמדות שמעולם לא 
העז לנקוט . בצר לו , פעל מארשה ליצור קואליציה של המפלגות הקומוניסטיות 
בכל רחבי העולם התומכות עדיין בקו האורתודוכסי . הוא ניסה את מזלו אצל עמיתיו 
בפורטוגל , בווייטנאם ובקובה . אצל פידל קסטרו מצא את עיקר התמיכה . אלא 
שקסטרו לא יוכל לסייע למארשה במקום שבו קשה לו ביותר בצרפת . שם מידרדרת 
המפלגה הקומוניסטית מדחי אל דחי . בבחירות לאסיפה הלאומית שהתקיימו ב8891 
נבחרו 72 צירים מתוך 775 המושבים בפרלמנט ( 23 . 11 אחוזים בסיבוב הראשון 
ו34 . 3 אחוזים בסיבוב השני ) . זהו , ללא ספק , שיאו של תהליך ההידרדרות 
העובר על המפלגה מאז 6491 , אז זכתה בבחירות לאסיפה הלאומית ב6 . 82 אחוזים 
מכלל הקולות . במשך השנים איבד הציבור הצרפתי את אמונו במארשה ובמפלגתו , 
בעיקר על רקע צייתנותו לברית - המועצות . כל אחת מהפעולות התוקפניות הסובייטיות , 
בבודפשט ב6591 , בפראג ב8691 , בקאבול ב9791 ובווארשה ב1891 , הפחיתה 
את תמיכת הציבור הצרפתי במארשה . בנוסף לכך , לא ידעה המפלגה להתמודד עם 
אירועים צרפתיים פנימיים , כמו מהומות הסטודנטים במאי 8691 או פיצוץ איחוד 
השמאל עם המפלגה הסוציאליסטית ב7791 , אירוע שחיזק את הימין . ב1891 נבחר 
פרנסואה מיטראן לנשיא הסוציאליסטי הראשון של צרפת , בזכות תמיכתם של הקומוניסטים . 
ארבעה מחבריהם הפכו לשרים בממשלתו למשך שלוש שנים בלבד , ואחר - כך פרשו . 
קפמאבינלמרות הקו האידיאולוגי הברור - כביכול של המפלגה , יותר ויותר מתומכיה 
הפסיקו להבין מה בעצם המסר שלה . הטשטוש בינה לבין המפלגה הסוציאליסטית , 
העובדה שכיום מעמד הפועלים אינו עוד כשהיה וקריסת הקומוניזם במזרח - אירופה 
ובברית - המועצות גרמו למפלגה הקומוניסטית להיראות אנכרוניסטית . מארשה 
וחבריו ניסו לטעון שהמפלגה הסוציאליסטית השלטת אינה משרתת את מעמד הפועלים , 
אך הציבור הצרפתי אינו מתרגש עוד מהנאומים המתלהמים של מארשה . ובכל זאת , 
המפלגה הסוציאליסטית השלטת עדיין נזקקת לתמיכתם של הקומוניסטים כדי למנוע 
את נפילת ממשלתו של מישל רוקאר . גם אם היו הקומוניסטים באופוזיציה , ולמרות 
יחסם האמביוולנטי לסוציאליסטים , היו נמנעים מלתמוך בהצעות אי - האמון נגד 
הממשלה שהועלו מצד סיעות הימין , בהעדיפם ממשלה סוציאליסטית על פני אלטרנטיווה 
ימנית . אלא שלפני ימים אחדים ביקשה המפלגה הקומוניסטית לעשות שרירים וכאשר 
הציעו סיעות הימין אי - אמון באסיפה הלאומית נגד כוונתו של רוקאר לחוקק מס 
של 1 . 1 אחוז , המיועד לממן את מערכת הבריאות הקורסת תחת עול הגירעון , 
הצביעו הקומוניסטים לראשונה יחד עם הימין . ממשלתו של רוקאר ניצלה רק בזכות 
עסקות פוליטיות עם חברי פרלמנט מהימין , שמוצאם ממושבותיה של צרפת . הליכתם 
של הקומוניסטים עם הימין השאירה טעם לא טוב בפיהם של רבים מתומכיהם . אני 
קריגל , פובליציסטית ימנית בדעותיה , אומרת כי המפלגה הקומוניסטית איננה 
מעניינת כיום איש בצרפת . שאלת השאלות היא כמובן כיצד תוכל המפלגה לשרוד 
בשנים הקרובות . אנשי הקו הליברלי גורסים כי זוהי בעצם ההזדמנות האחרונה 
של המפלגה למצוא לעצמה לבוש חדש . לעומתם , טוענים מצדדי הקו הקשוח כי 
יש להמשיך במדיניות המשרתת את האידיאולוגיה ההיסטורית . הוועידה עתידה 
לתת את התשובה . 
