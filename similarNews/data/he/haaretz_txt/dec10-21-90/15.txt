" להיות עם משפחתי זה אושר גדול " , אומר המנצח ריקרדו מוטי . " ככל שחולף 
הזמן אני משוכנע בכך יותר . פעם חשבתי שהמוסיקה היא הכל עבורי . אבל זה 
לא נכון . אין על פני האדמה הזו שום ערך העולה על המשפחה . לכן אני מנסה 
לבלות זמן רב יותר עם אשתי וילדי , על אף התתחייבויות התובעניות שלי " . 
המנהל המוסיקלי של בית האופרה לה סקלה במילנו שהה בראוונה , בביתו בויה 
בקריני , לתקופת מנוחה קצרה . זה עתה חזר מעונת קיץ מלאה ניצחונות : סיור 
עם תזמורת לה סקאלה ביפאן שזכה להצלחה אדירה , הופעה בפסטיבל זלצבורג , 
שם החזיר את ימי הקסם של קאראיאן , כשניצח על האופרות של מוצרט , בעיקר 
" קוזי פן טוטה " ו"דון גובאני " . גם בעת המנוחה הקצרה חושב מוטי על ה"לה 
סקאלה " , ועל העונה הבאה , שנפתחת ב"אידומניאו " של מוצרט . " אידומניאו " 
הפחות ידוע בין האופרות של מוצרט נבחרה לפתיחת עונת 09911991 : " בשנה 
הבאה " יחגוג העולם כולו את יום השנה ה002 למותו של מוצרט . בחרנו ב"אידומניאו " 
כיוון שזו יצירה מחוכמת ומעודנת . הציבור ללא ספק יעריך אותה . מעריצי 
הרפורטואר הפופולרי יוכלו במהלך העונה לראות ולשמוע גם את " אטילה " , " לה 
טרוויאטה " , " אדריאנה לקוברר " , " מנון לסקו " , " הנערה מהמערב " . 
רבים סבורים שהאופרה הלירית שרויה במשבר . מוטי סבור שהציבור נאמן לאופרה , 
והמשבר הוא נחלתם של המבצעים . " הם אינם עוד הקולות שהיו פעם . ב03 
השנים האחרונות יכולה היתה האופרה להישען על קבוצת מבצעים ששמרה על יוקרתה 
הגבוהה של האמנות הלירית . אבל אמנים אלו הגיעו פחות או יותר לגיל מסוים . 
תוך שנים ספורות יפסיקו את פעילותם . הדור שיתפוש את מקומם אינו מציע תחליף 
הולם . מצב זה עלול גרום לכך שנפסיק לבצע יצירות מסוימות ברפרטואר , בשל 
חוסר היכולת למצוא מבצעים מניחים את הדעת . אבל האופרה תמשיך להיות פופולרית " . 
עתידה של ה"לה סקאלה " הוא אחד מיעדיו של מוטי , גם אם פירושו של דבר לשנות 
מן היסוד את תדמיתו של בית האופרה בעל המוניטין : " החלטתי לפתוח את הלה 
סקאלה לצעירים . פעם נחשבה לה סקאלה לקו המטרה . עכשיו עליה ליהפך לאדן 
הזינוק . לכן העלינו בשנה שעברה את " לה טראוויטה " עם זמרים צעירים ( 
ובראשם טיציאנה פבריציני ) , וההפקה זכתה להצלחה רבה . הניסוי ימשך . 
אני כבר חושב לעבוד עם זמרים צעירים על יצירות כמו " ריגולטו " ו"איל 
טרובטורה " . אני בטוח שזו הדרך הנכונה " . אחד מיעדיו המקוריים של מוטי , 
כשהתמנה למנהלו המוסיקלי של בית האופרה ב6891 , היה להקים אקדמיה קולית . 
התוכנית לא מומשה עד כה כי הוא נתקל בקשיים , אותם הצליח להסיר מדרכו . 
בקרוב אכן תיפתח האקדמיה . אין לו תשובה לשאלה מדוע נעלמים קולות האופרה 
הגדולים : " זו עובדה . זה נתון שמבחינה מסוימת הוא מוזר ומסתורי , כיוון 
שהוא אינו חל על כלל השירה הלירית , אלא רק על ביטויים ספציפיים מסוימים 
שלה . קולות המותאמים לשירת מוצרט הולכים ומתרבים , אולם יש מחסור בקולות 
כהים , המתאימים ליצירות ורדי " . הבעיות העומדות בפני התיאטרון הלירי אינן 
מסתיימות בעניין הזמרים . לדעתו חסרה גם האסכולה . " מוסיקה היא מורכבת , 
ולא די לבצע ללא שגיאות את מה שכתוב בפרטיטורה . דרוש סגנון שלם , צריך 
לרכוש נוהגים כדי ליצור את האווירה הנכונה . בווינה , למשל , קיים סגנון 
ביצוע של מוצרט שאי אפשר לטעות בו , והוא סגנון נכון . הוא פרי של עשרות 
שנות ביצועים , שהגיעו לכלל קודקס במסורת החוזרת אחורה דורות שלמים , וקשורה 
למי שיצר מוסיקה זו . באיטליה קיים סגנון לאינטרפרטציה של בליני , רוסיני , 
דוניצטי , ורדי . תזמורת לה סקאלה אינה מיטיבה לנגן אותם רק משום שהיא 
מוכשרת , אלא גם משום שלביצוע שלה זורמות עשרות שנות ניסיון נגינה , ששורשיו 
נעוצים בתקופה בה חיו אותם מלחינים . זמרים ומנהלים מוסיקלים חייבים לדעת 
כל זאת כדי ליצור מוסיקה טובה " . האקדמיה הקולית שיקים מוטי תשמש גם כקנה 
מידה ומוקד לפירוש נכון של אופרות איטלקיות . " אקדמיה זו חייבת להיות 
מגדלור , להוביל את הזמרים הרוצים ללמוד להיות מבצעים אמיתיים של האופרה 
האיטלקית " . הוא פורש מתפקידו כמנהל מוסיקלי של התזמורת הפילהרמונית של 
פילדלפיה מסיבות משפחתיות ולא מקצועיות . ביולי מלאו לו 94 שנים , ורצונו 
לבלות זמן רב יותר עם משפחתו . ההחלטה לעזוב את התזמורת היתה קשה עבורו . 
ביחד הם עשו דברים יוצאים מגדר הרגיל . הפרישה מוצגת על ידו כוויתור וקורבן . 
הוא מונה ל"מנצח אמריטוס " של התזמורת , וזה מאפשר לו לעבוד אתה כאשר 
ירצה , ללא התחייבויות קבועות . 
