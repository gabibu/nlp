ועדת הכלכלה דורשת מוועדת השרים הבוחנת את נושא חשיפת המשק ליבוא מתחרה לעכב 
את החלטותיה , עד להשגת סיכום עם כל הגופים המעורבים . המדובר בוועדת שרים 
שבה חברים מודעי , נסים , מרידור ומגן . יו"ר ועדת הכלכלה ח"ך שושנה ארבלי - 
אלמוזלינו ( מערך ) אמרה כי אם תיושם החלטת החשיפה , יימצאו העובדים קרבנות 
של השיטה הליבראלית , ושל הנהגת כלכלת שוק ומשק חופשי . לדבריה , מדיניות 
החשיפה המוצעת בתקופה של עלייה המונית היא מדיניות המתעלמת מהאינטרס הלאומי , 
מתכחשת לצרכי העם והמדינה , ותגרום לסגירת מפעלים ותוסיף למחנות המובטלים 
עשרות - אלפי פועלים . יו"ר הוועדה דרשה כי כל הנתונים בנושא החשיפה יוגשו 
ויילמדו תחילה , וכי תגובש תוכנית לכל ענף ומוצר . היא הזהירה מפני הצפת 
המשק ביבוא מהמזרח הרחוק , הנשען על שכר - עבודה זול . קפידבינמנכ"ל משרד 
התעשייה והמסחר צבי קורן אמר כי המלצת משרדו היא לבצע חשיפה הדרגתית ומבוקרת , 
כדי לאפשר שהות דרושה להיערכות . לדבריו , יש להבחין בין יבוא מוצרים 
מוגמרים לבין יבוא חומרי - גלם , שיאפשר חשיפתם של יצרני חומרי - גלם לתחרות . 
מנכ"ל התאחדות התעשיינים יורם בליזובסקי דרש לדחות בשנה את ההכרעה על הפעלת 
תוכנית החשיפה , כדי לעקוב אחר התנהגות המשק בשעה קריטית זו . חשיפת המשק 
כעת היא ירייה למטרה בעיניים עצומות , אמר . יורם רדושיצקי , יו"ר הוועדה 
לסחר - חוץ בהתאחדות התעשיינים , אמר כי אילו אימצנו את מדיניות ההגנה של 
ארצות המערב על תעשיותיהן המקומיות , היינו צריכים לנקוט מדיניות הפוכה 
למדיניות החשיפה שאותה מציע האוצר . רדושיצקי הסביר כי תהליך החשיפה לארצות 
שלישיות חייב להיות מלוה בתוכנית מאקרו - כלכלית שתעלה את המשק על פסים רווחיים , 
וכי תנאים הכרחיים להשוואה הם לימוד ממצה ומקצועי של השלכות תוכנית החשיפה , 
חקיקת חוק היטלי - סחר באופן מידי , כמקובל בעולם , ותגבור מערך אכיפת 
המכס מפני יבוא בלתי - הוגן . קפידביניו"ר מטה כחול - לבן בהסתדרות שאול 
בן - שמחון דרש גם הוא להקפיא את תוכנית הממשלה לחשיפה , בטענה שהתוכנית 
תוביל , בנוסף לפיטורי 57 אלף עובדים , גם לפיטורי עשרת - אלפים עולים 
חדשים שנקלטו בענפים המיועדים לחשיפה , בעיקר ענפי המזון והטקסטיל . במקביל 
לחשיפת מוצרים ישראליים באופן סלקטיבי והדרגתי , אמר , יש להקפיד על העדפה 
של תוצרת הארץ . מנכ"ל איגוד לשכות המסחר צבי עמית אמר כי התעשייה צריכה 
לייצר רק מוצרים שלישראל יש עדיפות ויתרון יחסי בהם , שכן הגנה על מוצרים 
גוררת רמת - חיים נמוכה , העלאת מחירים , וכופה על העובדים תעסוקות שמשלמות 
שכר זול . ח"ך גדליה גל ( מערך ) טען כי בוועדות הכספים והכלכלה יושבים 
מספיק חברי - כנסת שיתנו גיבוי לתהליך של חשיפה איטית כפי שמבקש משרד התעשייה 
והמסחר , ובניגוד לדעת האוצר . " התוכניות הנשלפות היום ממגירות האוצר 
אינן רלוואנטיות לכמויות כוח האדם הנשפכות למשק " , קבע גל . ח"ך אברהם פורז 
( שינוי ) אמר כי העלייה " טרפה את כל הקלפים " , והמשק הישראלי לא יוכל 
להשקיע כ07 אלף דולר ליצירת מקור תעסוקה לעובד בתעשייה המתוחכמת , ולתקופת 
הביניים אנו נדרשים לכל ענף בתעשייה . ח"ך יואש צידון ( צומת ) הציע שכל 
ענף יציג תוכנית חשיפה משלו , שתילקח בחשבון בעת ההיערכות לקראת חשיפת המשק 
כולו ליבוא . 
