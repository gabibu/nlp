הצעד הראשון המתבקש כדי לעצור את חדירת האינתיפאדה ללב הארץ הוא להפסיק , 
קודם כל , את העסקתם של ערביי השטחים בתחום ישראל . צעד כזה יהיה אמנם 
קשה על שני הצדדים , אך הוא אפשרי . אפשרי , משום שבלאו הכי , במוקדם 
או במאוחר , זה מה שיקרה מעצמו . כי המראות הללו שאנו עדים להם באחרונה 
בלב הארץ לא רק מעוררים דאגה , אלא אינם מבשרים טובות לעתיד . הגיע הזמן 
שהממשלה תתחיל להתייחס למצב באחריות וברצינות המתבקשים ותתחיל לפעול בהתאם . 
לא ייתכן שאזרח בלב העורף לא יהיה בטוח בחצר ביתו , בגינה הציבורית של שכונתו 
או ברחוב . לא ייתכן שפועל או פקיד במפעל יחשוש להפנות את גבו לעמית מהשטחים 
שעובד עמו שנים , פן לזה יתחשק פתאום לדקור אותו , אם מפני שברצונו להתקבל 
לארגון כלשהו או מפני שקיבל הוראה להרוג יהודי . לא ייתכן שכל חבילה על המדרכה 
תביא אותנו להזעיק את המשטרה , שאדם יימנע מלשלוח את ילדיו לטיול בארץ והוא 
עצמו ידיר רגליו ממרכזי בידור , מחשש שיהיה קורבן לפיגוע או למכונית תופת . 
באותה מידה גם לא ייתכן מצב שבו כל ערבי הבא למצוא אצלנו את פרנסתו והם 
לא בהכרח חוטבי עצים ושואבי מים , אלא בנאים , רצפים , טייחים ופועלי 
תעשייה , שמרוויחים פה בכבוד יהיה , מעצם היותו ערבי , חשוד ; שייעצר 
עשר פעמים ביום ויושפל עד עפר בחיפושים מעליבים בחפציו ועל גופו . לא ייתכן 
שבכל פעם שייפגע יהודי יהיו פועלי השטחים בתוכנו מטרה למעשי שפטים ללא הבחנה 
בידי חמומי מוח ב"קריזה " . מה שקורה בשטח הוא כבר איום ונורא , ויש סימנים 
מדאיגים שכל זה לא ייגמר בטוב . הבטן הרכה שלנו במצב הזה , היא העובדה 
שישראל פתוחה יום - יום ל001 אלף עובדים מהשטחים . ולמצב זה אין ולא יכולה 
להיות תשובה מבצעית . די להטות אוזן לתגובות המבולבלות וההיסטריות של השרים 
כדי לחשוש שהשלטון מאבד שליטה במצב : אחד מציע לחמש את כל האזרחים בנשק , 
כאילו היינו המערב הפרוע ; אחד מציע גירושים המוניים ; אחד מציע עונש 
מוות . כל הצעה גרועה מרעותה . אילו היה לערבים אחד כמו רפול , היה מן 
הסתם מתאר אותנו כ"גוקים מסוממים " . הכל מבינים עתה , גם רבים מבוחרי הליכוד , 
שכך אי - אפשר להמשיך , וכי דרושה בדחיפות יוזמה לפתרון כולל . רוב השרים 
ורוב אנשי הביטחון יודעים בלבם שהפתרון אינו במישור הטקטי . אין למשטרה 
פתרון לבעיית העורף . יקימו עוד מאה מחסומים , יציבו עוד תריסר ניידות 
בכיכרות הערים , יעשו עוד פשיטות על עובדים שגונבים את הלילה אצלנו לא 
אפשר יהיה למנוע את הפיגוע האינדיווידואלי , את הרימון , הדקירה , השחתת 
המכונית , הטמנת הפצצה . מי כמונו אמורים לדעת זאת : הרי הצבא המהולל 
של האימפריה הבריטית לא יכול היה לעצור את לוחמי החופש שלנו . גם צה"ל מגביל 
את עיסוקו במה שהוא מכנה " הורדת רמת האלימות " , אך מפקדיו יודעים את מגבלות 
הכוח . באחרונה מוצא עצמו הצבא מתרכז בעיקר באבטחת צירי התנועה . תחת אפו 
הולכת וקמה בשטחים תשתית של מדינה . אזורים רבים בשטחים נהנים עתה בעצם 
מאוטונומיה מלאה , במידה כזאת שאם הצבא ירצה לשוב אליהם , ייאלץ תחילה 
לכבוש אותם מחדש . למעשה , אנו עדים לחזרה הדרגתית לגבולות 76 ולהסתגרות 
שני העמים בתוך עצמם . אם זה קורה ממילא , למה שהדבר לא ייעשה מתוך הידברות 
ומשא ומתן על הסדרים של החיים ביחד , תחת להעמיק את השנאה ? כדי לעצור את 
הטירוף צריך תחילה להקפיא את העסקת הערבים בישראל לפני שמעשי ייאוש משני 
הצדדים ישרפו גשרים של שותפות וחיים ביחד בעתיד . במקביל חייבת הממשלה , 
עם אמריקה או בלי אמריקה , להתחיל ללא דיחוי ביוזמת הידברות עם ערביי השטחים . 
לא שאיננו זקוקים לכוח העבודה שלהם והם לא זקוקים למקומות העבודה שלנו ; 
ההיפך הוא הנכון : שיתוף פעולה כלכלי הדוק יהיה אחד מנדבכי ההסדר . הם 
יזדקקו לתעסוקה , למוצא לים ולשווקים שלנו , ואנו נזדקק לעסקים אתם וגם 
לכוח העבודה שלהם . אך לא בתנאים אלה . לא בתנאים שהם גם יעבדו וגם ירצחו , 
שאנחנו גם נהנה מהם וגם נדכא אותם ובסוף ניסחף כולנו למרחץ דמים אלא מתוך 
הסדר והבנה . הסדר והבנה , אתם שומעים שם ? מה עוד צריך לקרות כדי שהממשלה 
תבין שמדיניות השב - ואל - תעשה ( בה אנו יושבים והם עושים ) פשטה את הרגל ? 
