מי שלא מכיר את " ימי קול המוסיקה בגליל העליון " , הנערכים מדי קיץ בכפר 
בלום , יזכה בסוף השבוע להזדמנות לחוות את האווירה המאפיינת אותם בתל אביב . 
" אנסמבל קול המוסיקה בגליל העליון " יקיים שני קונצרטים במוזיאון תל 
אביב . הערב ינוגנו סונטות של בטהובן בביצוע הכנר גיל שרון והפסנתרנית עינת 
צבי ( יוזמת ועורכת " ימי קול המוסיקה " ) . בשבת ינגנו שרון וצבי מיצירות 
שוברט , יחד עם הצלנים מיכאל הרן ואלה ימפולסקי , הכנר רפי מרקוס , הוויולן 
דניאל בנימיני ונגן הקונטרבס גבריאל וולה . הכנר גיל שרון , החי בהולנד , 
נהג עד לפני כמה שנים להגיע לישראל פעם בשנה , " בלי הכינור " , כדי לבקר 
את הוריו . מאז החל הפסטיבל לפני חמש שנים , ושרון הפך להיות נגן קבע במסגרתו , 
התחזקו הקשרים האישיים והמוסיקליים בארץ . השנה הוא היה כאן בקיץ , חזר 
עכשיו , יגיע בפברואר כדי לנגן כסולן עם התזמורת הסימפונית של חיפה , ובקיץ 
ישוב לכאן לכפר בלום . " אני יודע שבזמנו עוררה הזמנת נגנים ישראלים שחיים 
בחו"ל ביקורת . אבל הודות לפסטיבל הרבה נגנים שלא היו כאן שנים פתאום חידשו 
קשרים . כפר בלום כבר הפך למושג בין - לאומי . את זה אני יודע משיחות עם 
הרבה מוסיקאים באירופה . אני עוזר ככל יכולתי בגיוס עזרה ואמנים לימי המוסיקה , 
ואני קורא לעצמי שר החוץ של כפר בלום , למרות שאיש לא הטיל עלי את התפקיד . 
הפסטיבל הזה הפך לחיות חלק ממני ומחיי משפחתי " . שרון חי בהולנד בעבר 02 
שנה , ומנגן כינור ראשון בתזמורת לימבורג . הוא מנגן כסולן עם תזמורות 
אירופיות ואמריקאיות שונות . רביעיית שרון , הקרויה על שמו , הופיעה לא 
מזמן בארץ , ובקרוב תקליט קומפקט - דיסק של רביעיות שוברט . החשיפה בכפר 
בלום הזרימה אליו הצעות עבודה מכל התזמורות בארץ , רשמיות ומרומזות : " אני 
תמיד ניגנתי כינור כשם שאני מנגן עכשיו . פשוט איש לא שמע אותי כאן , למרות 
שהייתי מבקר במשך כל השנים . בזכות כפר בלום יכלו הקהל ועמיתים בעולם המוסיקה 
לשמוע אותי . כל הצעה שקיבלתי שקלתי ברצינות . בינתיים אינני יודע אם אחזור 
לכאן לחיי קבע . אני אף פעם לא אומר לעולם לא " . שני הקונצרטים אמורים לשחזר 
משהו מאווירת כפר בלום . " אחד האפיונים של כפר בלום הוא שאף פעם אי אפשר 
לצפות מראש את התוצאה המוסיקלית של הרכב מסוים " , אומר שרון . " גם הפעם 
הרגשנו כך , כי ההרכב הספציפי שינגן לא ניגן יחד בכפר בלום . החזרה היתה 
מצוינת , ואנחנו מקווים שהקהל יהנה ויבוא שוב בקיץ " . 
