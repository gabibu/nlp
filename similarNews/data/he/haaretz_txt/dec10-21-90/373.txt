תת - אלוף רמי דותן מחיל האוויר , העצור זה שבעה שבועות בחשד שקיבל שוחד , 
ביקש לפני יותר משנתיים מפקוד שלו , רס"ר יעקב פרנק , שיבקר בדירת - הגג 
ברחוב אנדרסן 5 ברמת אביב , ויחווה דעתו על הדירה . פרנק סיפר לחוקרי המשטרה 
ומצ"ח כי ביקר בדירה ופגש את בעליה הקודמים , בני משפחת קורין . הוא התרשם 
לטובה ממה שראה וסיפר על רשמיו לדותן . דירת הפנטהאוז נקנתה לפני יותר משנתיים 
בידי החברה הבלגית " טריידבר " , אותה ייצג בארץ עו"ד הרולד כץ , שנעצר 
בפרשת דותן . בדירה בוצע שיפוץ יסודי , היא נבנתה מחדש והותקנו בה קירות 
זכוכית וגקוזי . המשטרה חושדת כי הדירה נקנתה בנאמנות עבור דותן . לפני 
ארבעה שבועות הטיל בית משפט שיעבוד על הדירה לטובת המדינה . רס"ר פרנק משרת 
בענף הנעה בחיל האוויר , ומופקד על הטיפול במנועי הבוכנה ועל תקציבי הענף . 
הוא נחשב למקורבו ואיש סודו של דותן , שהיה מפקדו הישיר במשך שבע שנים . 
דותן נהג , למשל , להשאיר לפרנק את מכוניתו הצבאית כאשר שהה בחו"ל , 
גם אחרי שקודם בתפקידו והיה לראש להק ציוד בחיל . ימים אחדים לאחר מעצרו 
של דותן עבר פרנק , כפי שסיפר למקורביו , מעין מהפך מחשבתי . הוא אמר 
להם כי קשה לו להאמין שהיו עוצרים את דותן סתם כך , וכנראה ש"אין עשן בלי 
אש " . מאז החל לשתף פעולה עם החוקרים . חקירתו של פרנק , כמו גם של קצינים 
אחרים בענף הנעה , עדיין נמשכת . קפידבינחברת טריידבר הבלגית עברה גלגולים 
שונים עד שקנתה את הפנטהאוז ברמת אביב . היא נוסדה בבריסל בדצמבר 48 בידי 
יוסי יגר , יצרן קונפקציה ישראלי . יגר מייצר בגדים לנשים במידות גדולות , 
וביקש לייצא לשוק המשותף באמצעות חברה בבריסל . יגר הקים את החברה באמצעות 
עורך - הדין שילה מילר , ישראלי המנהל את השלוחה האירופית של משרד עורכי 
הדין הישראלי צדוק - שטריקס . כתובת החברה כיום היא במשרדו של מילר בבריסל , 
והוא היחיד שליווה את טריידבר בכל גלגוליה . עסקי הייצוא של יגר לא עלו 
יפה . " אחרי שנה וחצי של ניסיון התברר שאי אפשר לייצא " , הוא אומר . 
" החברה הפסידה , והחלטנו למכור אותה " . יגר מסר את החברה לעו"ד מילר , 
וביקש ממנו שימכור את החברה . פירוקה היה אמור לעלות כמה אלפי דולרים , 
והמכירה הכניסה ליגר 001 דולרים . להערכת גורם שהיה קשור בעסקה , טריידבר 
נמכרה לגורם שביקש לקנות חברה מפסידה . יגר זוכר שאת החברה קנתה חברה אנגלית 
בשם " אי - ט - אם יורו מנגמנט " מלונדון . הוא לא היה קשור בה יותר , 
עד שלפני כשבועיים וחצי נקרא להפתעתו ליחידה לחקירת פשעים במשטרה , ונחקר 
על הקמת טריידבר ומכירתה . החוקרים דרשו לראות את מסמכי המכירה , אך לדבריו , 
הם ידעו את הפרטים ורצו את עדותו רק מטעמים של השלמת התיק . תיקי רשם החברות 
הבלגי אינם מעידים על שינוי באחזקות בעלי המניות , אך ב88 . 11 . 03 החליטה 
האסיפה הכללית של החברה על פיטורי מועצת המנהלים הישנה , בה ישבו יגר ואחרים . 
במקומם מונו עו"ד הרולד כץ , עו"ד שילה מילר וואלרי פראבידלו , מזכירה 
מבריסל . פעילות החברה לא עלתה יפה גם אחרי השינויים בבעלות . המאזן האחרון , 
המופיע בתיקי רשם החברות בבריסל , מלמד על מחזור מכירות של 3 מיליון פרנק 
בלגי ( שווה ערך לכ002 אלף שקלים ) . החברה הפסידה 477 אלף פרנק ( כ05 
אלף שקלים ) , וחובותיה מסתכמים ב2 . 2 מיליון פרנק ( כ341 אלף שקלים ) 
. קפידבינהנציג הישראלי של החברה בגלגולה האחרון היה עו"ד הרולד כץ , שהסתייע 
בעו"ד משה קופרשטיין , שחילק איתו משרד . כץ מתקשה בעברית וקופרשטיין סייע 
לו בנושאים שחייבו מגע עם הרשויות דוברות העברית , כמו משרדי הטאבו , העירייה 
וועד הבניין ברמת אביב . קופרשטיין נתקל בקשיים פורמליים עם הרשויות , ובמאי 
09 נסע עם כץ לבלגיה . במשרדו של עו"ד מילר הופגש קופרשטיין עם מי שהוצגו 
בפניו , לדבריו , כמועצת המנהלים של טריידבר . הם קיימו ישיבה בנוכחותו 
ומסרו לו יפוי כוח לפעול בשם החברה . קופרשטיין לא שמע על קשר כלשהו של דותן 
עם החברה , עד שדותן וכץ נעצרו , והחוקרים החרימו ממשרדו את התיק שנגע 
לטריידבר ולדירה ברמת אביב . לדברי קופרשטיין , הוא שמע מכץ שלחברה לא 
היו עסקים אחרים בישראל . עו"ד שילה מילר אומר שהוא לא הכיר את דותן מעולם , 
ולטענתו , שמע את שמו של הקצין בראשונה רק כשנעצר . " אבל את כץ אני 
מכיר הרבה שנים " , אמר מילר . הדירה נקנתה בשנת 8891 . באוקטובר 98 נרשמה 
בטאבו על שם טריידבר , ובחודשים הראשונים של 0991 נעשו בה השיפוצים . קופרשטיין 
קיבל הנחיות מכץ לאסוף הצעות מחיר מכמה קבלנים . הקבלן הזוכה נדרש לנהל 
את השיפוץ כולו , לבחור קבלני - משנה ולדאוג לכל הדרוש . בעבודת השיפוץ 
זכה אלון סולקין , קבלן מרמת - גן . סולקין שותף עם אביו עודד בחברת " ס . 
אלון השקעות ובנייה " . הוא נחקר במשטרה על העבודה שביצע בדירת הגג ברמת 
אביב . לשאלות " הארץ " סירב להשיב , ואף טען כי עיתונאים הציעו לו סכום 
כסף גדול תמורת הסיפור , אך ללא הועיל . התשלומים תמורת השיפוצים , דמי 
ועד הבית והוצאות אחרות של הדירה בוצעו מחשבון בנק של חברת טריידבר בבנק 
הבינלאומי הראשון , בסניף צפון תל אביב . בעל זכות החתימה בחשבון ( מס 
480232501240 ) היה עו"ד כץ . עו"ד קופרשטיין אומר שכץ היה חותם מראש על 
השיקים . קופרשטיין ביצע את התשלומים בפועל . 
