המתחבט בשאלות הנהגתו של שוק חופשי . עד כה הוא חזר בו מהחלטות נחרצות או 
מיתן את תוכניותיו כאשר התעצמו תלונות הציבור . זהירותו עומדת בניגוד גמור 
לנחישותם של המנהיגים הפולנים , שצללו הישר לתוך השוק החופשי והתירו אינפלציה . 
" הפולנים מעדיפים מחירים גבוהים על פני מדפים ריקים " , העיר ניקולאי פטרקוב , 
יועצו הכלכלי האישי של גורבצוב . " במדינתנו , כל סקרי דעת הקהל מראים 
את ההיפך . אנשים מוכנים להסכים לתלושי מזון ולעמידה בתור במיוחד בזמן 
שעות העבודה ולא לעליות מחירים " . " כולנו צועקים במקהלה כולל אלה המעדיפים 
כלכלת שוק אל תגעו במחירים " , מסביר הכלכלן אוטו לאטסיס התומך ברפורמה . 
" זהו סוג השק שאנו מעדיפים : שושנה ללא חוחים " . הסובייטים ידועים גם 
בסלידתם מהסתכנות . הם עם זהיר ושמרן . אבטלה מטילה עליהם אימים , ולחברה 
הסובייטית אין די ניסיון ואין התשתית להתמודדות עם בעיה זו . על - פי אומדני 
הממשלה , כשלושה מיליון איש לערך פוטרו מעבודתם בשנים 58919891 . כ51 מיליון 
משרות נוספות יבוטלו עד סוף המאה . משרות חדשות נוצרות במגזרים אחרים , 
כולל תעשייה פרטית המסתתרת מאחורי התואר הכשר " קואופרטיב " , כלומר , 
עסק בבעלותה של קבוצת אנשים . הפועלים הנועזים יותר , בייחוד הצעירים , 
מוכנים לנסות את כוחם במגזר זה . אך רוב הפועלים הסובייטים נמנעים מלהתמודד 
עם אתגר זה . הם יעדיפו להסתפק במשכורת נמוכה ובתנאי חיים עלובים ולהמשיך 
להתלונן על כך מאשר לעזוב את מקומות עבודתם ולהסתכן בעתיד ללא ודאות בקואופרטיב . 
" ההמונים מצפים לשינוי שיבוא מלמעלה " , אומר לי חברי אנדריי סמירנוב , 
במאי הסרטים . " הם אינם מבינים שדמוקרטיה אמיתית או שינויים אמיתיים 
בכלכלה חייבים לבוא מלמטה . הם מתקוממים נגד הרעיון שעלינו לשנות את עצמנו " . 
נוהג התלות במדינה מושרש בקרב כל שכבות החברה הסובייטית . סמירנוב , שהיה 
ראש איגוד עושי הסרטים בשנתיים הגורליות של ההסתגלות מחדש , בסוף העשור 
הקודם , הגדיר את איגודו כמיקרוקוסמוס של תגובות סובייטיות לחירות כלכלית 
גדולה יותר . " כולם התלהבו מחיסול השיטה הדיקטטורית הישנה " , סיפר , 
" אך המנהלים והמפיקים שלנו מלאי פחד מהשיטה החדשה של תחרות . אם תינתן 
בידינו הבחירה בין שוק חופשי ומשכורת בטוחה , הרוב יבחר באפשרות השנייה . 
אלה שאינם יכולים להתחרות בשוק אינם ששים לאפשרות היותם מובטלים . אחרים , 
המוכשרים יותר , אינם ששים לרעיון התחרות החופשית , משום שהם חוששים שמנהלים 
יבחרו בחבריהם ובחביביהם , ולא על פי אמות מידה מקצועיות . הם רוצים שהאיגוד 
יגן עליהם וישגיח על המנהלים . הטובים באמת , המסוגלים לעבוד בכל מצב , 
אינם מאושרים בשל הטכנולוגיה העלובה שלנו ושיטת המימון הלקויה " . ראיר סימוניאן , 
ראש ההנהלה האדמיניסטרטיווית של המכון המוסקוואי המפורסם ליחסים בין - לאומיים 
וכלכלה עולמית , דיווח על תגובות דומות בקרב מנהלי העבודה וגם בקרב המומחים 
לענייני התייעלות במכון . " כל אחד יכול לספר לך על הצורך בשינוי , אך 
כשהדבר נוגע להם , זה שונה " , אמר לי . " היו לי צרות עם אנשי שלי . 
" כל אחד אומר שאנו זקוקים לשינוי מהשורש . הדבר הראשון שניסיתי לעשות 
היה לקצץ בגודל הצוות שלנו 06 חוקרים זה יותר מדי . אך האנשים נסערו . 
הם אמרו לי אינך יכול לקבוע משרות על פי שיקולי יעילות בלבד . עליך לאזן 
בין יעילות וביטחון סוציאלי . אינך יכול לפטר אדם בן חמישים ללא כל סיכוי 
לעבודה , או אישה עם שני ילדים . אפילו מנהלי העבודה שלנו שאנו מנסים 
לשחררם מהתלות במדינה ולהשיג בשבילם יתר חופש הכרעה דבקים בשיטה הישנה של 
הספקת משאבים מובטחת . הם יאמרו לנו לעתים קרובות , אנו זקוקים ל%001 הוראות 
מהמדינה כדי שלא יהיו לנו כל בעיות בהספקה החומרית הדרושה לנו " . אלכסנדר 
יקובלב , בעל בריתו הקרוב ביותר של גורבצוב בהנהגה , הוא אפילו מטיף נלהב 
יותר לרפורמה מהנשיא . לגביו , תלות פסיכולוגית בפטרנליזם של המדינה מובילה 
לתשישות וסבילות המונית , תכונות סובייטיות המציבות את המכשול המרתיע ביותר 
בפני כל רפורמה . " החברה הסובייטית רגילה לקבל לחם חסד , ולא רק במובן 
החומרי " , הסביר לי יום אחד בשיחה מתארכת . " הבנאדם רוצה להיות בטוח 
שיקבל משכורת , גם אם אינו עובד . אך גם בפוליטיקה , הוא רוצה להיות בטוח 
שיקבל הוראות , פקודות , שאנשים יסבירו , יראו לו מה לעשות ואיך . בכל 
רמה שהיא , זוהי חברה של לחם חסד , או סוציאליזם של לחם חסד . " אם לא 
נפרוץ את המלכוד הזה , אם האדם לא יסגל לעצמו איזו שהיא חירות פנימית , 
יוזמה ואחריות , אם לא ייכון שלטון - עצמי כלשהו של החברה , אזי דבר לא 
ישתנה " . " פירושו של דבר שעל אנשים לקחת אחריות אמיתית " , הערתי . " אך 
לאנשים אין חשק לקחת אחריות " , ענה מיד . " שמישהו אחר יענה , אבל לא 
אני . גם זוהי צורה של לחם - חסד . וזה אכל כל חלקה טובה בחיינו " . לגבי 
מרבית ההמונים הסובייטים , השנים הארוכות של מאבק בלתי פוסק נגד ההספקה 
הלקויה של צורכי החיים הבסיסיים ביותר הניבו מנהגים והתייחסויות המנוגדים 
לרוחה של רפורמה . ספסרות לא חוקית נפוצה כמו יבלית ; זהו מנגנון הגנה 
כמעט אוניוורסלי שפעל מתחת לפני השטח במשך שנים רבות . רק חישבו על הפועל 
שגנב מריצות , והכפילו אותו במיליון . מכת הסחיבות גורמת לרבים , גם אם 
הם יוצאים נשכרים מעסקות מתחת לשולחן , להתייחס לכל מי שמרוויח מהסחיבות 
כלעבריין . מעבר לכך , המאבק היומיומי בין העומדים בתור לחנויות הזין נטיות 
מרושעות בנפש הסובייטית . בעוד הרוסים ידועים , ובצדק , כמקריני חום זה 
לזה בתוך חוג מוכר של אנשים וכמכניסי אורחים רחבי לב , הם לעתים קרובות 
מגלים טינה עיקשת לכל מי שמחוץ למעגלים החברתיים שלהם . החממה הטבעית לטיפוח 
יחס זה היא הזעם המצטבר בשל תנאי החיים המחפירים . הרוסים הם עם ידוע סבל 
המסוגל לשאת את המצוקה , כל עוד הם רואים שזוהי גם מנת חלקם של האחרים . 
אך ברגע שהם נוכחים לדעת שיש מי שמצבו משתפר ואפילו באמצעות עבודה כפיים 
ישרה מתחילה לקדוח הקנאה הקולקטיווית . השכבה השלטת הסובייטית , על מכוניותיה 
המרופדות , מרפאותיה המיוחדות ובתי הקיט שלה , היא מטרה טבעית לזעמו של 
האיש ברחוב . אך מבחינת הרפורמות של גורבצוב סימן מבשר רעות הוא העובדה 
שכעסם של " עמך " מופנה כלפי כל מי שמתבלט . העוינות מסכנת את רוח היזמות 
שמנסה גורבצוב לטפח . היא כבר מחבלת ביוזמות מתונות שמנסים להנהיג בבתי 
חרושת או בחוות . העוינות משתקת את הרוב הגדול והוא כבול באזיקים של סתגלנות 
וקונפורמיות . מוואלנטין ברשקוב , דיפלומט סובייטי לשעבר , שמעתי על איכר 
בקרבת מוסקווה , ששכניו שחררו את סוסו ופרותיו הספורות והציתו אש באסם שלו , 
מתוך קנאה בהצלחותיו הצנועות . העיתונות הסובייטית מלאה בסיפורים מעין 
אלה , על מסעדות שבבעלות קואופרטיווית - פרטית ושאר נותני שירותים שהותקפו 
בידי אנשים שההצלחה ניקרה את עיניהם . בדיונים בסובייט העליון , הוויכוחים 
הלוהטים ביותר מלווים בהאשמות שהשוק החופשי יאפשר לספקולנטים להתעשר מניצול 
מעמד הפועלים . התנצחויות אלה מעידות כמובן על ההשפעה הכבירה שהיתה לעשרות 
שנים של אינדוקטרינציה לניניסטית . לרבים מאוד בעם הסובייטי הקפיטליזם נחשב 
עדיין מלה גסה ; העובדה שמישהו מרוויח יותר מהשני נתפסת כהפרה של אידיאל 
השוויוניות של הסוציאליזם . מאות מיליונים של אזרחים חשים חוסר - אמון עמוק 
כלפי השוק , וחוששים שירומו בידי הממולחים מהם . הם מוצאים שמניע הרווח 
בלתי מוסרי . ככלות הכל , לנין כתב ב8191 : " אנו רואים באדמה רכוש משותף . 
אך אם אקח פיסת קרקע לעצמי , אגדל חיטה בכמות שמעבר לצרכי ואמכור את העודף 
ברווח . . . האם כך אנהג כקומוניסט ? לא . אתנהג כנצלן , כבעל רכוש " . 
אך לא רק אידיאולוגיה מעורבת פה . יש אינסטינקטים מעמדיים וקולקטיוויים 
שצמחו במרחב הכפרי בתקופה הטרום מהפכנית , והם שזורים בנפש האיכר ולעתים 
קרובות מועברים מהכפר אל בית החרושת בעיר , שאליה הגרו האיכרים . העוינות 
כלפי מי שהתנשא מעל לראשי העדר כולו משקפת את האתיקה הקיבוצית של האובשצינה , 
הכפר השיתופי מתקופת הצאר . בניגוד לחוואים האמריקאים הפזורים על פני שטחים 
נרחבים , האיכרים הרוסים היו מקובצים בצפיפות ובסמיכות זה לזה . לאחר שהצמיתות 
בוטלה ב1681 האיכרים חברו יחד ועיבדו את האדמה במשותף . הכפר השיתופי הקצה 
לכל איכר רצועות אדמה לעיבוד , בשדות שונים אחדות בסמוך לכפר , אחרות 
רחוקות ממנו חלוקה שהבטיחה שלכל משפחה תהיה חלקת אדמה טובה וטובה פחות . 
האובשצינה החליטה היכן כולם ישתלו , יקצרו ולעתים קרובות איך יעבדו את 
שדותיהם . הכפריים סבלו במשותף ממזג אוויר קשה . הם גידלו אותם גידולים . 
הם התרגלו לשותפות בגורל . והם הגיבו בכעס כלפי כל מי שניסה להשיג ולעלות 
על השווים לו . פליסיטי ברינגר , לשעבר כתבת " ניו יורק טיימס " במוסקווה , 
נתנה את האבחנה החדה : " בארה"ב זהו חטא להיות מפסידן , אבל אם יש חטא 
כלשהו בחברה הסובייטית , הרי הוא להיות מנצח " . דימיטרי זכארוב , המנחה 
בתוכנית הטלוויזיה של ליל שבת " וזגליאד " אומר : " במערב , אם אמריקאי 
רואה מישהו בטלוויזיה ולו מכונית נוצצת חדשה , הוא יחשוב : אוה , אולי 
יום אחד אשיג לעצמי מכונית כזאת . אבל אם רוסי רואה את זה , הוא יחשוב : 
הממזר הזה עם המכונית שלו . בא לי להרוג אותו על שהוא חי טוב ממני . כשרוסים 
רואים קואופרטיב שאנשיו מרוויחים הרבה כסף , הם שואלים בכעס : למה האנשים 
האלה מרוויחים כל כך הרבה כסף ? במקום להתאמץ ולהגדיל את הכנסותיהם , הם 
רוצים לסגור את הקואופרטיווים " . אנאטולי א . סובצאק , ראש עיריית לנינגראד , 
אמר לי : " אנשינו אינם יכולים לסבול שמישהו מרוויח יותר מהם . אנשינו 
רוצים חלוקה שווה של הכסף , בין אם פירוש הדבר עושר ובין אם עוני . הם 
כל כך מקנאים באנשים , עד שהם מייחלים אפילו שלשני יהיה רע , רק כדי להבטיח 
את השוויון . " יש לנו סיפור : אלוהים בא יום אחד אל איכר רוסי בר מזל 
ומציע לו להביע משאלה כלשהי . האיכר מתלהב ומתחיל לחלום בהקיץ . רק זכור , 
אומר אלוהים , כל מה שתבחר , אתן לשכנך כפליים . האיכר נבוך , משום 
שאינו יכול לשאת את המחשבה שלשכנו יהיה טוב יותר . לבסוף צץ במוחו רעיון 
והוא אומר לאלוהים : עוור את אחת מעיני ואת שתי עיניו של שכני " . " לשנות 
את הפסיכולוגיה הזו הוא החלק הקשה ביותר ברפורמה הכלכלית . הפסיכולוגיה 
הזו של אי - סובלנות כלפי כל מי שמרוויח יותר , ואין זה משנה מדוע , ואם 
זה כתוצאה מעבודה קשה יותר , ארוכה יותר או טובה יותר הפסיכולוגיה הזו 
חוסמת את דרכה של הרפורמה הכלכלית " . ולאד פוזנר שם דגש שונה על תופעה שהבחנתי 
בה כבר קודם : הזהירות המובנית בברכות היומיות שלהם . " כששני אמריקאים 
נפגשים והאחד שואל את השני מה נשמע , יאמרו שניהם בסדר , גם אם אמו של 
האחד מתה אתמול . " לעומת זאת , כששני אזרחים סובייטים נפגשים ושואלים 
מה נשמע , הם יגידו כרגיל , או ככה ככה , גם אם הכל בסדר גמור אצלם . 
אינך רוצה לפתוח פה לשטן . אינך רוצה לגרום לאנשים לחשוב שמצב העניינים 
אצלך בכי טוב . כי אז הם עלולים לקנא . ואם הם יקנאו , אי אפשר לדעת מה 
הם יעשו " . ניקולאי שמיילוב , איש הרפורמות הכלכליות הרדיקליות , קורא 
לדחף להשוות את גורל כולם , לחלוק במצוקה ולפזרה בין כולם , " סינדרום 
העוני השווה לכל " . " הקנאה העיוורת והצורבת בהצלחת השכן הפכה להיות הבלם 
החזק ביותר של רעיונות הפרסטרויקה ויישומה " , אמר שמיילוב במארס לוועידת 
צירי העם . " כל עוד לא נכניע קנאה זו , הצלחת הפרסטרויקה מוטלת בספק " . 
גם גורבצוב עצמו נפנה לנושא זה . באפריל גער בפועלים הסובייטים על " העדר 
חוש אחריות " ועל התנגדותם לרפורמות בשיטת השכר , ולהנהגת שיטה של תמורה 
בשביל תרומה . הוא הזהיר במיוחד מפני תרבות הקנאה , שעלולה לכבות כל ניצוץ 
יוזמה והעזה ושתחבל בכל תקווה להתקדמות כלכלית . " אם לא נפרוץ את השיטה 
הטפשית הזו של השוואת שכר " , הכריז , " נהרוס כל ניצוץ חיים בקרב אנשינו . 
אנחנו ניחנק " . 
