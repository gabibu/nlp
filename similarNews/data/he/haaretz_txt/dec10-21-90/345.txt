זרא קמא , שופט שלום , הוא איש מחויך ונעים סבר , שערו מאפיר , עיניו 
אומרות סקרנות נבונה . האולם הקטן שתקרתו קמורה , אי - שם בקצה המסדרון 
של בית המשפט הירושלמי כל כך , אשר הוקם אולי לפני מאה שנה כאכסניה לצליינים 
מרוסיה , הולם אותו היטב והוא הולם אותו . יש לו קול רך , מבטאו ס"ט . 
בימים אלה מנהל קמא הליך משפטי נדיר מעין אלה שזורז סימנון אהב למקם בערי 
מחוז נידחות : קמא פועל כ"חוקר מקרה מוות " . הוא מנסה לברר את האמת על 
מה שקרה לפני ששה שבועות בהר הבית . אני מניח שהוא לא יאהב את הניסוח הזה , 
אך הרושם הוא שזהו משפטה של ועדת זמיר . המשך החקירה הרחק מדרך המלך של 
העניין הציבורי ולזמן מה אף בדלתיים סגורות אומר כמובן שלפחות מבחינה משפטית 
האירועים על הר הבית עודם בבחינת תעלומה . הדו"ח המשונה של " ועדת הבירור " 
מתקבל לכל היותר כאחת הגרסאות של מה שקרה . השופט קמא כבר שמע שורה של 
עדויות השונות בכמה נקודות מממצאיה של הוועדה . במוקד החקירה עומדות שתי 
שאלות מרכזיות : ראשית , מהו סדר האירועים שבשיאם נהרגו ונפצעו האנשים ; 
ושנית , האם כל אחד מהשוטרים שירה אש חיה , אכן היה נתון בסכנת חיים שהצדיקה 
את הירי . מבחינה משפטית לא מוטל על השופט לקבוע מה באמת קרה בהר הבית , 
וברגע זה אין ביטחון שירצה לקחת עליו לקבוע את הדבר . כחוקר מקרה מוות 
מוטל עליו לקבוע רק אם יש ראיות לכאורה המצדיקות להעמיד מישהו לדין . לשם 
כך יש צורך למצוא קשר סיבתי לכאורה בין ירייה מסוימת למוות מסוים . זה קשה 
מאוד . " היה שם ברדק אימים " , העיד השבוע סגן ניצב שלום קעטבי , מפקד 
פלוגה ג של משמר הגבול . קעטבי הוא איש נמוך קומה , בן להורים יוצאי תימן . 
מוצאו עלה בדיון בקשר לשאלה האם הוא שולט בערבית . זה חשוב בין היתר כדי 
לוודא שהבין אל נכון מה צעקו הערבים . כדי לנהל משא ומתן עם ראשי הווקף 
נזקק קעטבי למתורגמן . אך הוא שמע שצועקים את המלה דם והבין שהכוונה לדם 
היהודים . " כנראה שדם הוא דם בכל שפה " , העיר השופט קמא בנימה פילוסופית . 
קעטבי הבטיח לראשי הוואקף ש"נאמני הר הבית " לא יורשו לעלות על ההר , והשתדל 
להצניע את נוכחותם של אנשיו . הם ישבו בצד ואכלו ארוחת עשר , מסר קעטבי 
לשופט , סנדוויצים בשוקולד . מבחינתו החלו האירועים כשמישהו השליך עליו 
אבן מאחור ופגע בכתפו . כשהסתובב מצא את עצמו מול המון היסטרי . האנשים 
ידו אבנים , מוטות ברזל , שרשראות . קעטבי עשה מה שהוא עושה תמיד במקרה 
זה : הניף לעבר הקהל את הרובה שלו . בעבר זה עזר . לא הפעם . אנשים הוסיפו 
להתקדם לעברו . היו בהם גם זקנים . הוא , קעטבי , נדהם : מהיכן האומץ 
הזה פתאום . הוא הרגיש שעומדים לעשות בו לינץ , הוא עמד מולם לבדו . " רק 
אני ואלוהים " , אמר . הוא ירה כמה יריות באוויר ונסוג עם אנשיו . זה היה 
השלב הראשון . אין ללמוד מעדותו אם מישהו ירה לפני שההמון התחיל להתפרע . 
קעטבי לא יכול לראות זאת שכן באותה שעה עמד כשפניו אל הכותל וגבו אל המסגדים . 
עורך הדין אביגדור פלדמן , המייצג בחקירה את משפחתו של אחד ההרוגים , תושב 
הכפר טמרה שבגליל , שאל את קעטבי אם שמע ירייה לפני שפגעה בו האבן . קעטבי 
אמר שלא . פלדמן שאל אם אין הוא מנסה , אולי , להסתיר את האמת . קעטבי 
אמר שלא . פלדמן אמר שבית המשפט ראה סרטים שצולמו בעת ההתפרעות , ובאחד 
מהם ניתן לשמוע בבירור שהיתה ירייה לפני שהחל יידוי האבנים . השופט קמא 
התערב : בבקשה , אמר , לא " אנחנו שמענו " , כי אם אדוני שמע . קמא 
מקפיד לפנות אל הנוכחים בגוף שלישי . פלדמן תיקן : בסדר , אני שמעתי . 
קעטבי אמר שלא שמע . פלדמן ציטט את השוטר דאוד עלאן שהיה מוצב על הר הבית . 
על פי הפרוטוקול שנרשם בעת שקמא ביקר במקום אמר השוטר : " זריקות האבנים 
התחילו אחרי הצרורות לכיוון הצד המזרחי " . קעטבי אמר שזה " קשקוש " , ומיד 
התנצל על הביטוי הבוטה . הוא בא בגינס , בסווטשירט צבאי שמזהה את לובשו 
כמשתתף באחד הקורסים של פו"ם . מתחתיו לבש אפוד מגן . שמו מופיע בכרוז 
ערבי בין שמות האנשים המועמדים לחיסול . בבואו לבית המשפט ליוו אותו שומר 
ראש בבגדים אזרחיים ושני שוטרים של משמר הגבול , חמושים ברובים . זה מראה 
נדיר מאוד בבית המשפט . עורך דינו ביקש להשמיע את עדותו של קעטבי בדלתיים 
סגורות , להגנה על ביטחונו האישי . פלדמן התנגד : זה יעורר את הרושם שמבקשים 
להסתיר מהציבור את האמת , אמר , בצדק . השופט , מהוסס משהו , אמר שסגירת 
הדלתות אינה צריכה להצביע על כך שקעטבי היה " הטבח הראשי " . הוא פסק שתחילת 
עדותו תישמע בדלתיים פתוחות , ואחר כך התיר לפרסום גם את החלק שנשמע בדלתיים 
סגורות . קעטבי יוצא מהסיפור הזה כאיש נבון , עצור , עם שיקול דעת . הרושם 
הוא שהוא מודע לחומרת התקרית . לאחר עדותו ביקש מפלדמן למסור את תנחומיו 
למשפחת ההרוג שפלדמן מייצג . בראשית השבוע הבא אמור להעיד פייסל חוסייני , 
שהיה על הר הבית בשעת התקרית . הגרסה הפלשתינית קיבלה בינתיים ביטוי בסרט 
ששידרה בשבוע שעבר רשת הטלוויזיה האמריקאית סי - בי - אס במסגרת התוכנית 
רבת המוניטין " ששים דקות " . השבוע ראיתי את הסרט . גרסתו היא שיידוי האבנים 
התחיל רק אחרי ששוטר כלשהו או חייל ירה מנת גז אל תוך ההמון , וכי האבנים 
לא כוונו אל עבר המתפללים בכותל כי אם אל כוחות הביטחון הישראלים . התזה 
היא שלא היתה סיבה לפתוח באש חיה . העדות העיקרית על מה שקרה באה בסרט מפי 
נער נחמד , יפה עיניים , המיטיב לדבר אנגלית : זהו בנו של סרי נוסייבה . 
יש גם עדות מפי אשה המתארת כיצד ירו אל עבר האמבולנס שנסעה בו . רואים 
אמבולנס עם שמשה מנוקבת . זה סרט קשה עם צילומים שנעשו במהלך הארוע עצמו . 
אחד האנשים נפגע לעיני המצלמה ; אחר כך מת . הטלוויזיה הישראלית לא הראתה 
את התמונות האלה . היא הראתה את המתפללים נמלטים מפני ברד האבנים . סי - 
בי - אס הראה כי המתפללים נמלטו כשהחלו היריות , לפני שהגיעו האבנים . 
זה מסביר מדוע איש מהמתפללים לא נפגע . מיייק וואלס , השדרן , אוהב מחוות 
תיאטרליות על גבול הדמגוגיה . אבל למה , למה הם ירו בך , שאל את הפצועה 
בבית החולים , וכצפוי חילץ ממנה זעקת " למה " פוטוגנית . דברים כאלה . 
אבל הגרסה היא גרסה . עוד גרסה , צריך לומר . את האמת אולי לא נדע לעולם . 
לשכת העיתונות הממשלתית ומשרד החוץ אמרו שזה סרט " אנטי - ישראלי " . אילו 
הצדיק הסרט את מותם של האנשים על הר הבית הוא היה , על פי ההיגיון הזה , 
סרט " פרו - ישראלי " . למעשה לא מדינת ישראל יוצאת רע בסרט , כי אם בנימין 
נתניהו , וזה , עם כל הכבוד , בכל זאת לא לגמרי אותו הדבר . מיד אחרי 
האירוע טען נתניהו שההתקפה על המתפללים בכותל באה כדי להסיט את תשומת לבו 
של העולם מהמשבר במפרץ הפרסי . בעת דיבורו הניף אל מול המצלמות אבן גדולה . 
זו היתה תגובה מטופשת . משרד החוץ כועס שוואלס השתמש בתגובה הראשונה של 
נתניהו ולא נתן לו הזדמנות לנסות משהו חכם יותר . אבל גם קולה של ישראל השפויה 
נשמע בסרט : טדי קולק , חמור סבר כיאה לטרגדיה , נראה אמין מאוד , אף 
רגע לא תועמלן - דמגוג . אני בטוח שנתניהו מאמין במה שאמר , העיר קולק 
באבירות של גדולים . וגם זה כמובן מרגיז מאוד : כמעט , אפשר לומר , אנטי - 
ישראלי . מפזרכותדי קולק ציין בימים אלה את יום השנה ה52 לשלטונו . זה 
חצי יובל ללא שמחה . מאה שנה לא פינקו את העיר כפי שהוא פינק . רוב חלומותיו 
בתחום התכנון והבנייה היו למציאות . על חלק גדול ממה שבנה אין לעיר סיבה 
להצטער . הוא הצליח לחסל חלק גדול ממוקדי ההתנגשות בין דתיים לחילוניים , 
ולהוריד את רמת המתיחות בין שכונות המצוקה לשכונות היוקרה . הוא שידר סובלנות 
גם ביחסים בין יהודים לערבים . אך קולק האמין שנים רבות שאפשר לנתק את ירושלים 
המזרחית מהגדה . כה עמוקה היתה האמונה הזו , עד שלא עשה כל מה שיכול היה 
וצריך היה לעשות כדי לגשר על הפער באיכות החיים בין מערב העיר למזרחה . 
האם זה היה מבטיח את " אחדותה ? " אולי לא . כך או אחרת , דוקטרינת 
הכיבוש הנאור התפוצצה לו בין האצבעות . בעיר הזו , הנוראה , שכולה סמלים 
עמוסי רגש , מצאתי השבוע פינה אחת המסמלת , אני חושב , יותר מכל את שלטונו 
של טדי קולק . זוהי הטיילת החדשה שעל הר העצה הרעה . בדומה לארמון הנציב 
המנדטורי , הניצב בסמוך לה , היא נראית כמו היתה שם מאז ומתמיד , רבת - 
עוצמה , באבן , ומצטנעת לטובתה אל מול הנוף רב ההוד ועוצר הנשימה שאין 
כמוהו בארץ כולה . המונים רבים באים אל הטיילת . היא משמשת שדה התעופה 
הגדול ביותר בארץ לעפיפונים . הנה טדי קולק במיטבו . אך לא היתה זו ירושלים 
לולא קבעו בטיילת שלט זיכרון לנופלים במלחמות . על הנופלים במלחמת ששת הימים 
נאמר , בעברית ובאנגלית : " במותם השיבו לעם את עירו " . האיש שהתיר את 
הניסוח הזה לא יעשה אותה לעיר אחת . כי זהו הפרדוקס : כדי לשמור על אחדות 
העיר , כמו על אחדות הארץ , יש להכיר בכך שהיא שייכת לשני העמים היושבים 
בה ולחלק ביניהם את השלטון בה . לפעמים אני חושד בקולק שגם הוא מתחיל להבין 
את זה . בשבוע שעבר אמר לשבועון " כל העיר " שבאופן עקרוני הוא חושב שישראל 
צריכה לדבר עם אש"ף , אבל " כרגע " לא צריך לעשות את זה , כי " כרגע " 
זה לא היה מועיל . הייתי נותן לו עוד עשרים וחמש שנה כדי לעשות מה שאילנית 
מציעה עכשיו ב"יש פה ארץ נהדרת " : להתחיל מהתחלה . מפזרכותקיבא נוף , משורר 
ופרקליט , זמר ומלחין , הצליח השבוע לשכנע את בית המשפט הגבוה לצדק להורות 
לרשות השידור ולגלי צה"ל לנמק בתוך 03 יום מדוע אינם משדרים שיר שכתב , 
הלחין והקליט בקולו , ושמו " לי יש רק אחת " . הח"ך לשעבר ( " מים לדוד 
המלך " ) טוען כי משתיקים את השיר בשל תוכנו הפוליטי . פרקליטות המדינה 
השיבה כי ההחלטה שלא לשדר את השיר התקבלה " על יסוד שיקולים מקצועיים , 
מוסיקליים ואמנותיים בלבד " . זה ניסוח עדין , הייתי אומר . המדובר ב"הורה " . 
נוף מתאר אותה כ"הורה התאבדות " . היא כוללת השוואה מרומזת בין " נכון 
לעכשיו " , תוכנית רדיו יומית המשודרת בגלי צה"ל בהנחייתו של רפי רשף , 
לבין מחנות ההשמדה הנאציים : " כן , תזמורת היתה כבר בשביל לכבשנאבל שם 
בלי ברירה היינו עשנמה עכשיו , לצלילי רשף קול מלטפמוליכים אותי שוב אל 
שיני הטורף ? הכוונה גם לערבים . עוד מתוך השיר : " להם יש עשרים ושתי 
מדינותולי יש רק אחתהם רוצים גם את זאתוהכל כה צודק והכל כה פשוטכשבאים הם 
עכשיו ודורשים עצמאותלא ממלך ירדנלא בארץ סעודאלא רק בלטרון שבדרך ללודעל 
חורבות תל - אביב הם רוצים מדינהחילונית , דמוקרטית , חופשית , מתונהחילונית 
כמו " חמאסחופשית כמו ריאדדמוקרטית כמו עץ התליה בבגדדשוויונית כמו ביירות 
אש באש לאזנגם שפויה כמו בלוב ומתונה כגרזנהמוסיקה והביצוע הזכירו לי את 
ישראל יצחקי ב"סימונה מדימונה " . בהמשך יש חיסול חשבונות מרומז עם אי - אלה 
שירים וזמרים . כמו שזה קורה עם שירה גדולה באמת , יש צורך במידה של בקיאות 
והשראה כדי לרדת אל סוף כוונתו של המשורר . חבר שניסה להסביר לי במה המדובר , 
מאמין שנוף מייחס גם לחוה אלברשטיין כוונה להשמיד את העם היהודי , אך על - 
פי אסכולה אחרת של מלומדים , אלברשטיין זוממת לחסל רק את מדינת ישראל . 
את השורה " לא רוצה על קברי שום זרי נוריות " ( למה לא ? מה הוא רוצה ? 
) קוראים חוקרי נוף כרמז לנורית גלרון : היא זמרת הנשואה לרפי רשף . יואב 
קוטנר , שמעתי , עשה לנוף דבר נורא : הוא שידר את השיר מראשיתו ועד סופו . 
מפזרכותוסי פלד , אלוף פיקוד הצפון שהחליט השבוע לצאת לחופשת לימודים , 
אמר לי לא מכבר כי על פי הערכתו יש בצה"ל מי שמייחסים לו ניסיון לנצל את 
סיפור חייו לקידום יחסי הציבור שלו במסגרת מאמציו להתמנות לרמטכ"ל . על 
כן הוא נזהר שלא לטפח את עצמו כסמל , אמר , אך הסיפור , מה לעשות , דרמאטי 
כל כך , אכן מסמל את כוח החיות היהודי ופלד מודע לכך . הוריו התגוררו בווארשה . 
פלד אמר שאין לו מושג במה עסק אביו . פעם שמע שהיה קשור בענף היהלומים , 
מה שמסביר אולי כיצד הצליח , זמן מה לפני המלחמה , להימלט עם אשתו ושתי 
בנותיו לאנטוורפן , בלגיה . שם המשפחה היה מנדלביץ . בנם נולד שם ב1491 , 
והם קראו לו גפקה , קיצור חיבה פולני ליוסף . בלגיה כבר היתה נתונה אז 
תחת שלטון הכיבוש הנאצי . בתוך חודשים אחדים החמיר מצב היהודים , ואז החליטו 
בני הזוג מנדלביץ למסור את שלושת ילדיהם למשפחה אומנת , בלגית - קתולית . 
זו היתה החלטה נכונה : זמן לא רב לאחר מכן שולחו ההורים לאושוויץ . בני 
הזוג שלקחו את גפקה ואת שתי אחיותיו לאימוץ היו אנשים מבוגרים . אחד מבניהם 
שירת בצבא הבלגי . המנדלביצים שילמו להם , אך ככל הנראה הם לקחו את הילדים 
היהודים גם מתוך שיקול הומניטרי . זה היה כרוך בסכנה . פלד אמר שהוא זוכר 
אותם בחיבה , כאבא ואמא . הם גידלו אותו ואת אחיותיו כילדים קאתוליים לכל 
דבר . הוא למד להתפלל , בפלמית , לפני הארוחות ולפני ששכב לישון . בימי 
ראשון היה הולך לכנסייה . כך עברו עליו ימי המלחמה . אביו נרצח באושוויץ , 
אמו הצליחה לשרוד וחזרה לאנטרוורפן לקחת אותו . הוא לא רצה ללכת איתה , 
הוא לא הכיר אותה . בתוך זמן קצר התברר שאין ביכולתה לטפל בו , ואז שבה 
ומסרה אותו , הפעם לבית יתומים יהודי . הוא היה עכשיו כבן שש . אמרו לו 
שהוא יהודי , והורו לו לחדול מהתפילות שנהג לומר עד אז . לא בנקל התרגל 
לכך . במשך זמן מה המשיך להתפלל בסתר , במיטתו , אחרי כיבוי האורות . 
יצאה עוד שנה והילדים הועברו , דרך צרפת , לישראל . אימם לא באה איתם . 
בנמל חיפה ציפה להם איש זר , דודם , ולקח אותם איתו אל הקיבוץ שלו , 
נגבה . זה היה ב9491 . חודשים אחדים קודם לכן קמה מדינת ישראל והסתיימה 
מלחמת העצמאות . יוסף , כפי שהתחילו לקרוא לו עכשיו , היה כבן שבע . קיבוץ 
נגבה עוד היה מתאושש באותה תקופה מהקרבות הקשים שעברו עליו במלחמת העצמאות , 
וכבר החל לגבש את דימויו כאחד מסמלי הגבורה הישראלית . עוד מעט הזמינו 
אצל נתן רפפורט אנדרטה ענקית : שני צעירים שריריים ואשה במטפחת ראש , ברונזה 
בסגנון ההרואיזם הסטליניסטי שהיה מקובל אז על קיבוצי " השומר הצעיר " . ילדי 
הקיבוץ התעללו בו : הוא היה ילד - פליט , ללא הורים , שידע רק כמה מלים 
בעברית ודיבר במבטא פולני . שרידיו ניכרים בדיבורו עד היום . " גוסקייה " , 
כפי שקראו לו בלעג , העלים מהילדים את העובדה שאביו נרצח באושוויץ . הוא 
נהרג במרד גטו וארשה , שיקר להם ועשה כמיטב יכולתו להתקבל ביניהם כאחד משלהם . 
היה לו קשה מאוד . הוא חי בחרדה מתמדת ששוב ינתקו אותו מסביבתו , כולו 
איבה וחשדנות . עברו העיק עליו . במשך שנים רבות נטה להדחיק אותו כסוד מביך . 
לפני חמש שנים , בדצמבר 5891 , צפה פלד בסרט על השואה שעשה המשורר חיים 
גורי יחד עם זאקו ארליך , ובעקבות זאת כתב לגורי מכתב , על נייר רשמי של 
המטה הכללי של צה"ל . הוא מרגיש צורך עמוק וחזק לחלק עם גורי את זיכרונות 
ילדותו , כתב פלד . זה מסמך מיוחד במינו , ציון דרך בהתמודדותו של פלד 
עם עברו . השבוע הרשה לי לפרסמו : " אתמול ישבתי וצפיתי בפני המרד , ומערבולת 
ילדותי הקשורה לתקופה הקשה של עמנו שוב קיבלה דחיפה של התרגשות גדולה . 
אני , שנולדתי שם לתוך התופת , אני התינוק היהודי בן ששה חודשים הנמסר 
למשפחה נוצרית למספר שנים , אני הילד היהודי בן השש המוחזר ליהדות על - 
ידי הבריגדה היהודית , אני מוצא את עצמי כקצין בצבא היהודי , צופה עשרות 
שנים אחורה , מרגיש ומבין מנין ינקנו בידיעה או שלא בידיעה את גבורת העם 
הזה . " אני רוצה שתדע , חיים גורי , לעתים כאשר אני עם עצמי חוזר אני 
במחשבותי כמה עשרות שנים אחורה , זוכר רק קטעי דברים , תמונות כמו כניסת 
הנאצים לבית המשפחה הנוצרית בחפשם אחרי ילדים יהודים , קטע של מסילת רכבת . 
. . את הכנסייה הנוצרית . . . את כניסת בנות הברית . . . את האשה 
הזרה ( ואני כבר בן שש ) המוצגת לפני כאמי . . . את התנגדותי להיכנס 
למסעדה שעליה מגן דוד וזאת אני אומר לאמי שזה עתה חזרה מאושוויץ . . . 
" כל הזיכרונות האלה גורמים לי לעתים להרגיש לפתע כי זולגות דמעות מעיני , 
וכאשר אני מביט בדמעות אלה , למרות היותי כבר אדם מבוגר ומנוסה בחיים , 
שעבר מספר מלחמות , אני רואה שאלו הן דמעותיו של ילד יהודי בן ארבע , 
בן חמש . " ככל שאני מתבגר הקשר לעבר שלי הולך ומתחזק , העבר שלי , שהוא 
העבר של עמנו , נעשה חזק וחשוב יותר . " חיים גורי , ידידי תרשה לי להעביר 
לך את התרגשותי הגדולה שחוויתי אותה בצפייה בסרט . אני אסיר תודה לך כאלוף 
בצה"ל , כאזרח ישראל , כילד יהודי שחזר ליהדות , שיכולת למצוא דרך חזקה 
להביע את התקופה ואת גבורת היהדות בתקופה ההיא . " הרבה מאוד מהדברים שעשיתי 
שנים , מקורם באותה תקופה נוראה . בכנות הדחף שלשני בני , ילידי ישראל , 
לא יקרה את אשר קרה לבני משפחתי וששת המיליונים , הוא הדחף האמיתי שמניע 
אותי ( . . . ) אין הוא יכול לנחש מה היו מגלים אילו הניחו אותו על ספת 
הפסיכיאטר , אמר לי פלד , אך ככל שהוא יודע לא השואה הניעה אותו להיות 
קצין , כי אם המג"ד שלו , מרדכי ציפורי . קודם לכן לא חשב להישאר בצבא . 
כשהגיע זמנו להשתחרר קרא לו ציפורי , סיפר לו על המחסור בקצינים , וביקשו 
להישאר עוד לששה חודשים . כך עברו שלושים שנה . " אני מקנא בקצינים אשר 
בהיותם בני עשרים ראו בחלומם את תיאודור הרצל וקיבלו ממנו הוראה להישאר בצבא 
כדי לבצר את התנועה הציונית " , אמר פלד בלעג . " בחלום שלי הרצל לא הופיע " . 
להיפך , הוסיף : יצאו שנים עד ששירותו הצבאי היה להשקפת עולם . כך או 
אחרת , צה"ל סיפק לו אתגר , חברה ובית . בצבא החלו לקרוא לו יוסי , ואחר 
כך שינה את שמו לפלד . הוא היה מקורב ליצחק רבין , רמטכ"ל ששת הימים , 
והתחתן עם אחת מעובדות לשכתו . שר הביטחון רבין הזמין אותו להתלוות אליו 
לביקור רשמי בגרמניה המערבית . בעת ביקורם במחנה הריכוז לשעבר בדכאו , 
נראה פלד כשהוא מפנה את ראשו ובוכה . כשנתיים לאחר מכן היתה היתקלות שבמהלכה 
נהרגו שני צנחנים . כמה מחבריהם לקרב פרצו בבכי . עיתונאים שמעו את פלד 
אומר להם כי אין כל רע בדמעות . הרמטכ"ל דן שומרון אמר לעומת זאת למחרת 
כי לוחמים של ממש אינם בוכים . " זאת היתה אמירה אווילית " , אמר פלד . 
" למה לא לבכות , אם בא לך לבכות . השאלה היא האם אתה עושה את העבודה 
כמו שצריך . לילה אחד לאחר שבכו על חבריהם שנפלו שוב , היו הצנחנים מעורבים 
בהיתקלות והם היו בסדר גמור . מי שמרגיש צורך לבכות שיבכה " . פלד ראה 
בהחצנת הרגש סימן של בגרות . הוא דיבר מתוך ניסיון , אמר . ככל שהתבגר 
איבד מהסגירות הקשוחה שסיגל לעצמו כשהתגייס לצבא , כשלושים שנה קודם לכן , 
ולמד להתמודד עם רגשותיו . לא ברצון רב גילה לי פלד שיש חלום אחד החוזר 
אליו לעתים : בחלומו הוא רץ בתוך יער גדול , בורח על נפשו ונאצים רודפים 
אחריו . במציאות זה לא קרה לו לעולם . לבד מזה השואה אינה רודפת אותו , 
אמר פלד , אך לפעמים , כשהוא ניצב מול תלמידים , הוא זוכר את עצמו בגילם , 
וכמו חי מחדש את שרשרת הניתוקים שעבר מיום שהוריו מסרו אותו לטיפולה של 
המשפחה ההיא באנטוורפן . פעם טס מעל העיר במסוק כאורח הרמטכ"ל הבלגי . 
הוא ידע לכוון אותו אל עבר הרובע שגדל בו , וילרייק , וגם איתר מהאוויר 
את הכנסייה הקתולית שנהג להתפלל בה . לא , אמר לי , אין הוא חי את השואה 
בכל שעה משעות היום . ככל שהוא זוכר מעולם לא חשב עליה בשעת קרב . משלמד 
להבין שאין לו סיבה להתבייש בעברו הרשה לטלוויזיה הישראלית להפיק סרט על 
חייו , ומאז הוצף בהזמנות להרצאות . הוא נטה להיענות בעיקר לתלמידים . 
בין היתר הוא אומר להם שקשה לו לקבוע בוודאות אם מדינת ישראל היתה קמה גם 
לולא היתה השואה , אך אין לו ספק שהיא האיצה את התהליך שהביא להקמתה . 
" למעשה " , אומר פלד , " המדינה הזאת הוקמה על מגש הכסף של ששה מיליון 
גופות " . פלד השתמש בביטוי המיוחס לחיים וייצמן : " אין מדינה ניתנת לעם 
על מגש של כסף " , הזהיר המנהיג הציוני . נתן אלתרמן שאב מהמלים האלה השראה 
לשיר אשר עם השנים קיבל מעמד כמעט המנוני , וצוטט לעתים קרובות באזכרות 
ממלכתיות לחללי צה"ל . אצל אלתרמן " מגש הכסף " שעליו ניתנה המדינה לאומה 
הוא נערה ונער , " נוטפים טללי נעורים עבריים " , בני הדור שלחמו במלחמת 
העצמאות . יצאו ארבעים שנה והאלוף " בצבא היהודי " , כדבריו , שהאתוס 
הצברי כה הציק לו בנעוריו , מעביר את " מגש הכסף " מהישראלים הראשונים 
אל היהודים האחרונים . הנה תמציתה של התמורה שחלה בשנים האחרונות בדימויים 
העצמי ובתחושת זהותם של הישראלים . 
