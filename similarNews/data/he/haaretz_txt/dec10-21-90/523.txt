הכרעה בדבר גורלו של שדה התעופה החדש עין עברונה , 11 ק"ם צפונית לאילת , 
אמורה להתקבל היום בדיון בלשכת שר התחבורה בירושלים . לקראת הישיבה הוגש 
לשר קצב מסמך המלצות חדש לגבי עתידו של השדה . הקמת שדה התעופה החדש שנויה 
במחלוקת . חילוקי הדעות התחדדו במיוחד עקב ההצעות השונות שהוגשו במכרז הבין - 
לאומי להעתקת שדה התעופה הקיים באילת . ההצעות לא היו מספקות , ושוב הועלתה 
התוכנית לבצע שינויים בשדה התעופה הנוכחי במרכז העיר . על - פי תוכנית זו , 
יוארך המסלול הקיים צפונה ואתו כל שדה התעופה , כך שייווצר רצף בין אזור 
המלונות למרכז אילת . השפל בתנועת התיירות לישראל בכלל ולאילת בפרט יצר אף 
הוא מצב חדש . הכנסות רשות שדות התעופה נפגעו ואם המצב יימשך הן עשויות 
לקטון עוד יותר , דבר שיקשה על הקצאת כספים לשדה התעופה החדש . למרות שעיקר 
המימון לשדה החדש אמור לבוא מהיזמים , שיקבלו בתמורה את שטח נמל התעופה 
של אילת התחייבה רשות שדות התעופה להשתתף בכ01 מיליון ש"ח בהקמת בית נתיבות 
חדש בשדה התעופה . אי - הוודאות לגבי מועד ההתאוששות בתיירות השכר לאילת 
מקשה גם היא על קבלת החלטה חיובית לגבי תחילת ביצוע העבודות . משום כך , 
אפשר שבישיבה היום יוחלט לדחות בינתיים את פרויקט העתקתו של שדה התעופה 
של אילת לאתר החדש בעין עברונה . שר התחבורה מתנגד לשינוי בתנאי המכרז הבינ"ל 
וגורס כי יש לפתוח את הנושא מחדש . 
