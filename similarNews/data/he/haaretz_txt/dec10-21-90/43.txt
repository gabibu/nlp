צו בסופו של דבר לאשר לפרחי הטיס הלבנונים ( ברובם נוצרים ) להביא עמם 
בקבוק ערק זחלאווי אחד בלבד . החניכים הלבנונים בקורס הטיס של חיל האוויר 
העיראקי , המיועד לשליחי " צבאות האחיות הערביות " , סבלו יותר מאחרים 
מההגבלות על השתייה החריפה . כל הניסיונות להרגילם לשתות את הערק המסטקי 
המקומי , המופק מתמרים ומשרף עץ , כשלו . בעיית הערק חשפה עובדה הרבה 
יותר מעניינת : למרות התהפוכות בלבנון נמשכו הקשרים בין עיראק ללבנון . 
קשריה של עיראק נמשכים גם עם מדינות נוספות , ובאותו קורס אפשר למצוא 
חניכים ממדינות ערביות אחרות , נוסף על חניכים מאש"ף . נראה כי נמשכו מגעים 
מסודרים , ובדרגים לא זוטרים , בין עיראק לבין המדינות הערביות , לרבות 
אלה הנמנות עם מדינות הקואליציה המערבית . בנסיבות שנוצרו יש למהלכים העיראקיים , 
או לפחות לחלק מהן , השפעה על המצב הפנימי ביותר מאשר מדינה ערבית אחת . 
מכאן הרגישות במרבית בירות ערב לכל התפתחות במשבר המפרץ , ועל אחת כמה 
וכמה התפתחויות דרמטיות , כמו אלה האחרונות . גם אם יתברר כי יוזמת בוש 
והמחווה של סדאם צמחו על רקע מגעים מסודרים בין גורמים בשתי המדינות , 
בגדד מצפה בכל זאת לרווחים נאים . סדאם חוסיין שבע רצון מכך שאינו נדרש 
לשלם , בתמורה , במטבע כווייתי . באמצעות מבצע תעמולתי , ההופך מעשה 
בריונות של החזקת בני ערובה ל"מחווה הומוניטרית " , הוא מצפה לשיפור תדמית , 
להערמת קשיים על מהלך התקפי ולחיזוק התמיכה הפנימית בו . מבחינתה של 
בגדד , כל הרווחים האלה יושגו בלא צורך לשנות את מעמדה הנוכחי של כוויית 
כמחוז עיראקי . שחרור בני הערובה והמפגשים הצפויים בוואשינגטון בין הנשיא 
בוש לסגן ראש הממשלה של עיראק ושר החוץ שלה , ד"ר טארק עזיז , ובבגדד , 
בין מזכיר המדינה האמריקאי גיימס בייקר לנשיא סדאם חוסיין , ממשיכים להעסיק 
את אמצעי התקשורת ואת בירות העולם . בכל ההמולה הזאת מאבד עצם כיבוש כוויית 
ממשקלו . יתרה מזאת , מחוותה של עיראק , המלווה בקריאות ל"שלום ולהידברות " , 
מעמידה את מדינות הקואליציה הערביות במצב עדין . קשה להתעלם מהקריאה להידברות 
בין - ערבית שבאה מבגדד בשבוע שעבר בעקבות המפגש המרובע בין סדאם חוסיין , 
המלך חוסיין , סגן נשיא תימן סאלם אל - ביד וראש אש"ף יאסר ערפאת . הכוונה 
להידברות שמטרתה לגבש עמדה ערבית אחידה נוכח הרצון ( העיראקי ) להביא 
ל"פתרון צודק של כל הבעיות הרגישות באזור " . גם אם היה שוני בסגנון , הרי 
שמדינות הקואליציה הערביות , ובהן מצרים , סוריה וסעודיה , עשו ניסיונות 
לנטרל את ההתפתחויות סביב בעיית המפרץ , להשתלב בהן , או להתיישר עמן . 
הוחל במגעים לבירור אפשרות לקיום מפגש פיוס בין סדאם חוסיין למלך פהד . 
מגעים אלה החלו עוד בשבוע שעבר במפגש שרי החוץ של מצרים , סוריה וסעודיה 
בקהיר , ויש להניח שיתחדשו היום בקהיר , במסגרת דיוני הוועדה המשותפת 
המצרית - הסורית העליונה . נראה כי בכך לא די ויש צורך להוכיח כי בעניין 
הפלשתיני מדינות הקואליציה הערביות אינן נופלות במחויבותן מעיראק ומבעלי - 
בריתה . אמנם מצרים , סוריה וסעודיה מתנגדות ל"לינקג " בין משבר המפרץ 
לבין הסכסוך הערבי - הישראלי , אך אין זה מונע " טיפול מקביל " ובאותה 
נחישות . מכאן ההצהרות הפתאומיות המחודשות מפי אחראים מצרים , סורים וסעודים 
בכירים בזכות ועידה בין - לאומית . מובארק , על - פי הדלפות מצריות , 
אף שיגר איגרת לבוש ערב המפגש מחר עם ראש הממשלה יצחק שמיר , שבה תבע 
מהממשל האמריקאי לפעול ביתר שאת " נוכח הידרדרות המצב בשטחים הכבושים " . 
סגן עורך " אל - אהראם " והאחראי למהדורה הבין - לאומית , סלאח אל - 
דין חאפד , מגיע למסקנה כי ארה"ב תצטרך לשלם במטבע ישראלי תמורת המשך קיומה 
של הקואליציה הערבית הפרו - מערבית . 
