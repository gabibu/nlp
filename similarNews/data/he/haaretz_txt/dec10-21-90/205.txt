קי במוסף " תרבות וספרות " של עיתון " הארץ " : " מספד לציור או למביניו ? 
" . דברים דומים , בניסוח פחות מבריק ובפחות הצלחה , פירסמתי לפני 81 שנה 
ברבעון " קשת , תחת הכותרת " גם לי יש קונצפציה " . לאחר קריאת דבריו של 
יזהר קראתי ב"הארץ " בשבוע שעבר את תגובתו הסתמית והמשעממת של אחד חיים 
לוסקי , המסביר שאמנות לומדים באקדמיה ולא במריחת צבעים במכחול , ממש כפי 
שלומדים סינית . ואכן , כל לימוד הוא מכשיר . אבל לא כל מי שלומד פילוסופיה 
הוא פילוסוף ולא כל מי שלומד אמנות הוא אמן . ביקורת עצמית היא תכונה נדירה . 
ולכן קובע האופורטוניזם היאפי שאפשר ללמוד כל דבר ואפילו לקבל דיפלומה . 
מזה אפשר להסיק היום שגם האמנות היא קריירה ולא משאת - נפש . בעשרים השנים 
האחרונות קמו לה לאמנות הרבה טפילים בעלי תעודה , כמו היסטוריונים , אוצרים , 
מבקרים וסוחרים בעלי - דיעה , שנהפכו למנחים לאמנות ולאמנים . הם שמחקו 
את ההישג הגדול של העידן המודרני חופש היצירה הבלעדי של האמן , כשכל השאר 
משמשים לכל היותר פרשנים לתהליך היצירה ולהלכי הנפש של היוצר . בעידן הפוסט - 
מודרניסטי התחליף לביטוי האינדיווידואלי הוא פרודוקציה של אריזה תקשורתית 
המלאה בתדמית , פייפר , ביזנס וחדווה עצומה של תת - תרבות בעלת קונסנזוס 
רחב ביותר . זאת בניגוד מוחלט לעידן המודרני , שבו חברו האמירה האישית 
והדמיון החופשי להפיח רוח בחומר , כביטוי עליון לחוויה תרבותית . העידן 
הפוסט - מודרניסטי השלים עם המכנה המשותף הבינוני . הכל יצירתי אבל אין 
יוצרים , הכל מתגודד ופשטני בביטוי ובתפישה . כולם למדו לאן ולמי לקוד . 
" האדם המורד " של אלבר קאמי נראה רחוק ואוטופי כימות המשיח . 
