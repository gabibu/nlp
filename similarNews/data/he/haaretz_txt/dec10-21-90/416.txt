לפני שבוע , בבלומפילד , הציג הפועל פתח תקוה אחד ממשחקיו התוקפניים שסחטו 
מחמאות וגם הרבה זיעה ומאמצי התגוננות ממכבי תל אביב . אבל פתח תקוה לא 
ניצחה . רק הצליחה להשוות בדקה ה - 98 . רק נקודה . אתמול , בהצגה הראשונה 
ברמת גן , מול יריב שונה , באופי ובסגנון , לא הכתיב הפועל פתח תקוה את 
רוב מהלכי הכדור . רוב הזמן טיפל ביצר ההתקפה של בית"ר תל אביב . ובית"ר , 
ששיחק דקות רבות ליד החצר של המובילה , הצליח רק לצמצם . הפועל ניצח 31 . 
שלוש נקודות . אין בין שתי ההופעות של פתח תקוה , השונות ויזואלית , בתוך 
שמונה ימים , כדי לגמד את השלושער של ניר לוין . אומרים ואתמול השתמשו 
רבים באמירה הלעוסה כי קבוצה טובה הרצה לאליפות נמדדת ביכולתה לנצח משחקים 
גם כשאינה במיטבה , או ליתר דיוק : כשאינה השלטת במגרש . רציני ובדוק 
יותר , במקרה הזה , לבחון את מלאי הואריאציות שיש למובילה הלאומית , על 
פי תנאי המשחק ואופיו של היריב . זה מומש גם אתמול . גם בזה עוצמתה . מול 
אוחזי הכדור הזריזים של בית"ר , בשני המערכים הקדמיים , ולאור הידיעה שבית"ר 
נותן לשחק ויתר הפועל על עליונות כמותית במרכז הדשא , נתן לשחקני - הצבע 
של בית"ר ללטף את הכדור הרבה זמן ואז יצא למתפרצות חכמות , בטרם חזרו בית"רים 
רבים הביתה . זה סוד המתפרצת , שאינה תלויה תמיד במספר השחקנים במגרש . 
עובדה , גם עם 01 שחקנים , אחרי כמחצית שעה , ובלי מגינה המצטיין והתוקף 
קוזושווילי שהורחק המשיכה פתח תקוה להתגונן בקור רוח , להציג את קייסי 
בגדולתו , והעיקר לשלח כמה זיקוקין שהאירו את רחבת בית"ר וחשפוה ללוין ולבסון . 
זה היה ניצחון הטאקטיקה של הפועל ; גם ההבדל בין משחקה הערמומי לנאיוויות 
המסויימת של בית"ר . מהיכן שלא תבוא , אפילו היא נראית סכמתית היא מפתיעה . 
כמו אתמול . איני בטוח שההסתננויות המרשימות של הפועל היו מוכתרות בשערים , 
אילו במקום לוין חלוץ תכליתי ושונא התחכמויות בשטח הירי היה ירון כהן 
חוד החנית של הפועל . ההבדל בין השניים מתבטא גם בנקודה זו . ניר מול ירון . 
והבית"רי , שיהיה ברור , כשרוני מאד . להטוטיו עם הכדור , או שהם שוטפים 
עיניים או מרתיחים את המחנה . ואתמול , במעקב צמוד , היתה אנוכיותו של 
ירון בעוכרי בית"ר . וזה מוזר עוד יותר כאשר הוא מנסה לעבור כמה יריבים 
הרחק מעמדות הההבקעה . עצמאי בשטח . אבל בית"ר ניזוק מכך בדרך כלל . היה 
עוד שוני אישי במשחק . שוער לעומת שוער . והמאזניים האולימפיים נטו אתמול 
לצידו של רפי כהן . אלבז אוכל אותה לפעמים , כמו בחיפה . אז כשמחברים את 
הנתונים והאירועים הללו , ומפרידים בין הזכות לחובה , ואם גם לוקחים בחשבון 
שיוסי לוי לא היה בגדולתו הפעם זה רק מחזק את ניצחון פתח תקוה לנוכח נתוני 
הפתיחה הקשים שלה . לא המקצועיים . חשוב ליריביה הבאים לזכור זאת . אולי 
זה יעזור להם . 
