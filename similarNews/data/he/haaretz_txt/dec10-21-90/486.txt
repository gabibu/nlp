את הכותרת למאמר זה שאלתי מהרצאה של חיים כהן , מגדולי השופטים בישראל , 
שתוכנה התפרסם בספר השנה של העיתונאים ב0891 . בהרצאתו הגיב השופט כהן 
על סדרת מאמרים בקובץ משל ד"ר משה קרן ז"ל , שמתחה ביקורת קשה על פסיקת 
בית המשפט המחוזי במשפט הדיבה של קסטנר נגד גרינוולד . כהן העיר כי " היתה 
זו ביקורת שלא השאירה מפסק הדין שריד ופליט " . הוא מחל לכותב על שמאמריו 
פורסמו ב"הארץ " בעת שהיה ברור כי יוגש ערעור על פסק הדין . באופן כללי , 
קבע כי " העיתונים שלנו רשאים למתוח ביקורת ככל אשר לבם חפץ וידם משתוקקת . 
. . וכל זמן שהביקורת היא כנה ואדיבה היא לגיטימית " . דברים אלה מקבלים 
כעת משנה תוקף , שכן הביקורת על פסיקת בתי המשפט הופכת כמעט למעשה שבשיגרה . 
לעתים היא רחוקה מכל " כנות ואדיבות " , ולכאורה נפתח פתח לעבירה פלילית 
של " זילות בית המשפט " . באחרונה השמיע חיים הברפלד , יו"ר האגף לאיגוד 
מקצועי , דברים בוטים מאוד נגד השופטים , " הלוקחים את הכל " ומבקשים 
לגזול את שכר המינימום של העובדים . וכל זאת בתגובה על צו מניעה זמני שהוציא 
בית המשפט המחוזי נגד השביתה שאירגנה ההסתדרות ; אנשי " כך " האשימו את 
שופטי בג"ץ באחריות לפגיעות אפשריות בעיתונאים , לאחר שהשופטים סירבו להתערב 
בהחלטת המשטרה לאסור הפגנה ליד בניין הטלוויזיה . דברים חמורים הושמעו נגד 
הרכב השופטים שפטר בעונש קל את הרב חיים פרדס , לאחר שאישר " עיסקת טיעון " 
בין הפרקליטות לסניגוריה . קפמאבינולהבדיל , בתוכן ובסגנון , נמתחה בעת 
האחרונה בכלי התקשורת ביקורת עניינית על החלטות בית המשפט העליון : ההחלטה 
שלא לבחון את חוקיות נוהלי הפתיחה באש בשטחים , הואיל ואין לעותר אינטרס 
אישי בנושא ; החלטת בג"ץ שלא להתערב בבחירת יו"ר לדירקטוריון חברת החשמל ; 
החלטת בג"ץ שלא לתת זכות טיעון לפני ביצוע צו שלטונות צה"ל להרוס בתים 
בכביש הכניסה למחנה הפליטים אל - בורייג . כל אלה מעוררים את השאלה הקשה 
של לגיטימיות הביקורת על בתי המשפט . האינטרסים המתנגשים כאן הם חובת ההגנה 
על המערכת השיפוטית למען שמירה על אמון הציבור בה , מצד אחד , וחופש הביטוי 
והביקורת , מצד שני . היתר משפטי - חברתי לביקורת הוא בעייתי מכמה סיבות : 
החשש כי ביקורת עלולה לפגוע באמון הציבור בשפיטה , שהוא צורך דמוקרטי 
בסיסי ; החשש לביקורת בוטה , בלתי עניינית ובלתי מבוססת של הצד שהפסיד 
בדינו והעובדה כי שופט מנוע מלהגיב על ביקורת . מול כל אלה , ברור שבחברה 
דמוקרטית חופש הביקורת לאחר סיום הליך משפטי הוא עיקר יסודי . מה שקיים 
כלפי כל בעלי סמכויות השלטון , חייב להיות קיים גם כלפי בעלי סמכויות השיפוט , 
המרכזים בידם עוצמה רבה . בעניין זה , המשפט האנגלי מדגיש כי בתי המשפט 
אמורים להיות חשופים לא רק לביקורת של מלומדים , אלא גם ל"תגובות של האדם 
הפשוט " . לורד דנינג אמר כי " אין אנו פוחדים מביקורת " , והציבור " רשאי 
לומר שאנו טועים ושהחלטותינו שגויות , ובלבד שיזכור כי אין אנו יכולים להשיב 
לו " . במשפט הישראלי קיימת העבירה של " זילות בית המשפט " . מצד אחד , 
יוחדה למערכת השיפוטית הוראה מיוחדת , האוסרת ביקורת שאינה " כנה ואדיבה " . 
מצד שני , אפשר ללמוד מנוסח הסעיף כי חייבים להוכיח כוונה מיוחדת של המפרסם 
לפגוע במערכת השפיטה , כדי להרשיעו . לפיכך , אין הרשעה כזאת קלה , אפילו 
השמיע המפרסם דברים בוטים מאוד . בהחלטה שניתנה בראשית השנה ( בג"ץ 98605 , 
בארי נגד ראש מדור תביעות , המטה הארצי ) דחה בג"ץ עתירה שנועדה להביא 
לידי העמדת ח"ך לשעבר ( מתי פלד ) לדין על " זילות בית המשפט " . השופטים 
סברו כי חבר כנסת נהנה מחסינות מהותית , שאין ליטול אותה , בשעה שהוא משמיע 
דברים נגד הכרעת בית המשפט בעניין הנוגע לו ולסיעתו במישרין . אשר לנקיטת 
הליכים פליליים בדרך כלל נגד מבקרים למיניהם , סברו השופטים שאין מקום לשימוש 
בכוח הפלילי של התביעה " אם הפגיעה בערך החברתי של אמון הציבור בבתי המשפט 
וברשות השופטת אינה קשה , רצינית וחמורה " . גישה זו , שביטאו השופטים 
מאיר שמגר ואהרון ברק , מבססת השקפה שלפיה ראוי לתביעה להפעיל את כוחה רק 
במקרים חריגים ויוצאי דופן , כאשר מדובר בביקורת המתפרסמת לאחר סיום המשפט . 
לפיכך , אולי אפשר להצדיק את ההימנעות מהגשת אישום פלילי נגד יו"ר המחלקה 
לאיגוד מקצועי או נגד אנשי " כך " , אף שלכאורה הדרך פתוחה לצעד כזה . 
אבל ליברליות זו , שיסודה בהכרה בחופש הביטוי , אינה צריכה להיות " אור 
ירוק " למי שסבורים כי חופש הביטוי פירושו הפקרות הביטוי . איני בטוח שיש 
להפעיל את הדין הפלילי חדשות לבקרים כדי להעניש על " זילות בית המשפט " . 
עם זאת , נראה לי שהמבקרים חייבים לרסן עצמם . ביקורת על החלטות בתי 
המשפט מפי חברי כנסת , המוגנים באמצעות חסינותם , היא תופעה מבישה וראויה 
לגינוי . זו פלישה בלתי ראויה של הפוליטיקה לבתי המשפט . גם ביקורת מפי 
בעלי הדין עצמם , להבדיל מביקורת מפי אחרים , היא בלתי ראויה , ועל פרקליטי 
הצדדים מוטלת החובה להדריך את מרשיהם להימנע מכך . ראיון של בעלי הדין בכלי 
התקשורת נראה לי בלתי ראוי גם לאחר מתן ההחלטה , בשעה שרוב כלי התקשורת 
מסתפקים בדיווח קצר על ההחלטה ואינם מפרטים את נימוקיה ואת כל ההיבטים שלה . 
גם ביקורת של פרקליט על הלכה שנקבעה בפסק דין , בניגוד לטיעוניו , פסולה 
בעיני , ומוטב להימנע ממנה . עם זאת , חייב להיות ברור שביקורת עניינית 
ומבוססת היא לגיטימית ומחויבת המציאות הדמוקרטית . ומדובר גם בביקורת בכלי 
התקשורת ולא רק בביקורת כתבי עת משפטיים , המגיעה לידיעת מעטים בלבד . 
בפסק הדין שהוזכר , כתב השופט ברק כי " ביקורת ציבורית חשובה היא לרשות 
השופטת , ומבטיחה , בסופו של דבר , אמון הציבור בשפיטה . . . השופטים 
מקבלים ביקורת זו באהבה . מבינים הם כי במשפט המתנהל בפניהם , הכל עומדים 
לדין : בעלי הדין , הדין והדיין עצמו . יודעים הם , כי ביקורת עליהם , 
ואף ביקורת קשה , היא חלק מהאיזונים הנחוצים בחברה דמוקרטית " . אני סובר , 
בכל הכבוד , כי דברים אלה אופטימיים מדי . כל מי שהזדמן לו לבקר פסק דין , 
ואפילו במתינות ובכבוד רב לשופט ולאשר כתב , יידע כי לא תמיד מתקבלת הביקורת 
באהבה . שופטים , המוצאים עצמם מכריעים במשפטים בעלי משמעות פוליטית , 
טוענים כי אין הם ששים לעשות זאת , אך זו חובתם כשופטים . הוא הדין במי 
שמבקרים , בכנות ובאדיבות , את פסקי הדין . ביקורת הפסיקה , כמעט כפסיקה 
עצמה , היא מרכיב חיוני במרקם הדמוקרטי בכללו . 
