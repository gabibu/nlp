חוגים פרטיים לפיתוח כושר גופני ונפשי , לקראת הגיוס לצה"ל , תמורת סכום 
הנע בין 05 ל09 ש"ח בחודש , הם החידוש האופנתי של השנים האחרונות לשמיניסטים , 
ולעיתים גם לתלמידי שביעית . החוגים האלה , לא פחות מחוגים פרטיים אחרים 
בתחום החינוך , הם בבחינת חינוך " אפור " , שכן צה"ל עצמו , באמצעות הגדנ"ע 
ומחלקת כושר קרבי , מקיים פרויקט לשיפור הכושר . בפרויקט זכאי להשתתף כל 
תלמיד שמינית שכבר התייצב ונקבע לו פרופיל 28 ומעלה . תלמידים אלה יכולים 
להשתלב באחד המרכזים הפועלים מרמת הגולן ועד מרכז ספיר בערבה . הפרופיל 
הרפואי משמש אישור רפואי המכסה את הביטוח במקרה פגיעה . עובדה מעניינת היא , 
שהמחיר הנמוך שנגבה בפרויקט הצה"לי , כ08 ש"ח לשנה , לכיסוי הוצאות נסיעה 
בלבד , אינו דוחק את רגליהם של עשרות החוגים הפרטיים שגובים מחיר הגבוה 
פי עשרה ויותר . אולם הבעיה איננה רק המחיר הגבוה יחסית , אלא גם רמת האימונים , 
שאינה תמיד עונה לדרישות , ואף החשש מפני נזקים גופניים שעלולים להיגרם 
למשתתפים בחוגים לא - מוסמכים . סא"ל אבי , המנהל את פרויקט ההכנה מטעם 
צה"ל , אומר שיש לו אינטרס מקצועי טהור הצורך להכשיר בני נוער בזמן מתאים 
לצה"ל . " הדור שלי , לפני 91 שנה " , הוא אומר , " עבד קשה ונראה גרוע . 
אנשים התאמנו לבד וניזוקו . היום המודעות לכושר גופני עלתה והעניין ממוסד . 
אימונים עצמאיים עלולים להיות מסוכנים . ריצה על הכבישים , למשל , לבד 
מסיכון בטיחותי , עלולה לגרום שברי הליכה . אדם שמתאמן לבד אינו מפתח משמעת 
פנימית . בפרויקט של צה"ל המדריכים מקצועיים , בוגרי קורס מ"כים , אנשי 
ספורט , בעלי ניסיון ובגרות נפשית " . עם זאת , סא"ל אבי אינו פוסל את 
פעילותם של גופים פרטיים טובים העובדים נכון , לפי סרגל מאמצים של צה"ל . 
מקורות בצה"ל הקרובים לתחום הכושר הגופני , שביקשו לא להזדהות , ציינו 
כמה מהחוגים המקובלים על הממסד הצבאי כטובים . בחלק מהחוגים האלה ביקרתי 
ושוחחתי עם מנהליהם . יובל עילם , מורה לחינוך גופני , מאמן כושר מוסמך 
וחובש , מנהל חוג פרטי ברמת השרון משנת 6891 . לדבריו , עם שחרורו מצה"ל , 
גילה כי הצעירים לפני הגיוס בורים ביחס למצפה להם במערכת . הוא פנה לתיכון 
שלו בהרצליה והציע למחנכת להקים חוג . מהיענות של שניים צמח חוג רציני , 
שמשתתפים בו בני נוער מתל - אביב ומהשרון . באחרונה קמה גם קבוצת בנות . 
" ילדים טובים מבתים טובים , שיוצאים בשבתות לטיולי אופניים " , מגדיר 
אותם עילם . הוא אינו רואה בהם חוג אליטיסטי . אין מבחני קבלה ואין מיון , 
המחיר 09 ש"ח לחודש , פעמיים בשבוע . תמורת סכום זה עוברים המשתתפים אימונים 
גופניים ולומדים שיפור סבולת לב - ריאה , חיזוק קבוצות שרירים , פיתוח 
שיווי משקל , זריזות וקואורדינציה , שימוש נכון בגב ושמירה על הגוף . 
בחוג מושם דגש גם על הכנה נפשית , יחס אישי , מפגשים עם קצינים מיחידות 
שונות ומגוונות , מפגשים עם ההורים , טיולים ברחבי הארץ , גיבוש חברתי . 
עילם מכין אותם גם לכישלונות , מצייר להם את המערכת הצבאית ללא כחל וסרק , 
ללא מיתוסים . באזור השרון , שבו שיעור ההתגייסות ליחידות מובחרות גבוה , 
פועלות קבוצות פרטיות רבות , וההורים מוכנים לשלם כדי לקדם את בניהם ולהכינם 
טוב יותר לצה"ל . משפחת פרי מכפר - סבא , חברי קיבוץ לשעבר , תומכת בשני 
הבנים ( יש גם שתי בנות ) שהתאמנו בחוג הפרטי של עילם . הראשון כבר משרת 
בצה"ל , השני מתכונן . דפנה זינגר , תלמידת שמינית , הצטרפה לחוג הפרטי 
כדי להגדיל את סיכוייה לשרת כמדריכת ספורט בצה"ל . הפעילות בקבוצה מוסיפה 
לה מוטיווציה , וההוצאה הכספית כדאית . ליאורה , אמו של איתי עינב : 
" בהתחלה התפלאתי שעלי לשלם כסף כדי שהחייל שלי יהיה מוצלח יותר . אך הקשר 
של המדריך עם החניכים , המפגשים עם ההורים , המוסר והערכים הוכיחו את עצמם . 
אפילו ההדחה של הבן מקורס הטיס עברה עלי בשלום בזכות אותה הכנה נפשית , 
והוכיחה שההשקעה הכספית היתה במקום " . עמרם אבינרי מקיים חוג פרטי בכפר - 
שמריהו . הכנה מרוכזת לקראת הגיוס אינה מקובלת עליו . הוא אומר כי כדי 
למנוע נזקים יש לעשות זאת לאורך שנים . התפתחות העצם מפגרת אחרי התפתחות 
השריר בששה שבועות , הוא מסביר , ויש צורך בעבודה הדרגתית עם פרקי מנוחה . 
כמורה לחינוך גופני ומדריך כושר קרבי לשעבר במחלקת כושר קרבי בצה"ל הוא 
מכין צעירים כבר בכיתה הששית , תמורת 08 ש"ח לחודש . שלוש פעמים בשבוע 
הוא נותן תרגילי סבולת לב - ריאה , כוח - רגליים , חדרי כושר , הרצאות 
ומפגשים עם אנשי צבא וניווט . ברק ירוחם מדריך בני נוער הן במסגרת הפרויקט 
הארצי של צה"ל בצפון תל - אביב והן במסגרת נפרדת מטעם אוניברסיטת תל - אביב . 
החוג האחרון מיועד לצעירים שאינם מתאימים לפרויקט הארצי , אם בשל גילם 
הצעיר , או בשל פרופיל רפואי נמוך מ28 . החוג ניתן במסגרת שירות קהילתי 
מטעם מועדון הספורט של האוניברסיטה . המדריכים הם ירוחם ועודד סלע , גם 
הוא בעל עבר קרבי . החניכים הם בעיקר " צפוניים " , לעתים בעלי כושר גופני 
ירוד , שחוששים מפני השירות , או רוצים לשפר את כושרם לקראת גיוס ליחידות 
מובחרות . המחירים לילדים של מנויי מרכז הספורט הם 03 ש"ח לחודש , והחוג 
כולל פעילות פעמיים בשבוע . לילדי סגל , לסטודנטים ולחברי ארגון מסיימי 
האוניברסיטה המחיר הוא 54 ש"ח לחודש , ולילדי אורחים 95 ש"ח לחודש . ישראל 
חילו , בוגר וינגייט , יוצא יחידה קרבית , שעבר קורס סמלי כושר קרבי , 
מקיים חוג פרטי בהוד השרון . עיקר ייעודו בהכנת בני נוער ליחידות מובחרות , 
ולשיפור הכושר הגופני בכלל . שני מדריכים אמונים על הנושא , שלוש פעמים 
בשבוע , בתיכון מוסינזון בהוד השרון . המחיר 06 ש"ח לחודש וכולל חדר - 
כושר משוכלל . חילו מפעיל מדדים לשיפור , מקיים מבחנים , מעקב אישי קבוע 
והכנה נפשית . חוג פרטי נוסף פועל באורנית ובקריית אונו , בהדרכת עוז 
שפירא . רמי שלמון , ראש מדור הספורט של מעלות , מנהל חוג בנהריה זה שמונה 
שנים . הוא עובד לפי סרגל מאמצים של צה"ל . גל נופר מנהל חוג במתנ"ס של 
צפת . בירושלים קיימים עשרות חוגים פרטיים , אבל חלק מהם נחשבים גרועים . 
מה הם , אם כן , המדדים לבחירת קורס מתאים למי שאינו מסתפק בפרויקט המאורגן 
של צה"ל ? סא"ל אבי : " להיכנס רק לחוג פרטי שנמצא בכפיפה לגוף שמעליו , 
כמו מתנ"ס , עירייה , מועצה מקומית , בית - ספר . כן יש לוודא שהמדריכים 
הם בוגרי וינגייט או מוסמכים אחרים . אין להשתלב בחוג פרטי שאין מעליו שום 
גוף ובקרה . לא ייתכן שכל סמל בגולני יפתח חוג " . 
