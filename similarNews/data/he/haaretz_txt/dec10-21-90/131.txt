במשרד האוצר נשלמו ההכנות להפעלת תוכנית חומש לחשיפת התעשייה הישראלית ליבוא 
מתחרה מרחבי העולם . יש לסייג את המלים " מרחבי העולם " : התעשייה נחשפה 
או נמצאת בתהליך חשיפה מתקדם כלפי שני אזורי סחר עולמיים : אירופה המערבית , 
מכוח ההסכמים עם השוק , וארצות - הברית , מכוח הסכם הסחר החופשי . מדובר 
למעשה בחשיפת התעשייה ל"שאר העולם " , ובאופן מעשי ליבוא מארצות המזרח הרחוק , 
כולל דרום - מזרח אסיה , ומזרח אירופה . על היבוא מ"שאר העולם " מוטלות 
הגבלות משמעותיות , מכסיות אך בעיקר מנהליות . מחייבי החשיפה צודקים באומרם 
שהאמצעי הטוב ביותר לייעול התעשייה הוא חשיפתה ליבוא מתחרה . כאשר מופיעות 
סחורות זולות באיכות סבירה מחו"ל על מדפי החנויות בארץ , נדחפים יצרנים 
מקומיים למאמץ ייעול ממשי . לעתים יתברר כי מפעלים או ענפים שלמים אינם 
מסוגלים להתחרות ביבוא , משום שלמפעלים בחו"ל יתרונות יחסיים חד - משמעיים ; 
במקרה זה אין מנוס מסגירת מפעלים או ענפים . לא נורא , זה יהיה לטובת 
המשק : גורמי הייצור יעברו למפעלים או ענפים שבהם יש לנו יתרון , וכך תגבר 
רווחת הכלל . תוך כדי תהליך השינוי המבני נחסוך גם מטבע חוץ : יבוא זול 
במונחי מטבע חוץ יאפשר לחסוך דולרים יקרים שעולה הייצור המקומי . התעשיינים 
מתנגדים מטבע הדברים לחשיפה . כל תעשיין נורמלי יעדיף להמשיך ולפעול באווירה 
החמימה שמספקת ההגנה המנהלית או המכסית . הגנה מאפשרת לקיים לאורך זמן מפעלים 
לא יעילים , כדאיים לבעליהם אך מזיקים למשק הלאומי ופוגעים בצרכן חסר הברירה , 
המשלם בעד חוסר היעילות במונחים של רמת חיים נמוכה יותר . גם תעשיינים 
שמפעליהם חשופים ליבוא או מחוסנים מתחרות ( אלה הנהנים מ"הגנה טבעית " ) 
אינם נוהגים לצדד בחשיפה , למרות שגם הם נפגעים בעקיפין ממדיניות הגנה , 
כיוון שכוח הקנייה הריאלי של הצרכן קטן משיכול היה להיות . התעשיינים ימצאו 
תמיד נימוקים נגד חשיפה עכשיו ( בדיוק כשם שהיבואנים יהיו בעד חשיפה , 
תמיד ובכל תנאי ) . התעשיינים יאמרו שבעיקרון הם מצדדים בחשיפה , מהטעמים 
הכתובים בספרי הכלכלה , אבל לא עכשיו , אלא בזמנים אחרים , טובים יותר . 
חשיפה עכשיו פירושה פיטורים וצמצומים , סגירת מפעלים , הגברת האבטלה , 
הרס התעשייה ומה לא . אין להסכים למהלך שיביא לתוצאות כאלה דווקא עכשיו , 
ש . . . ( וכאן באים הנתונים התקופתיים המתאימים ) . כיוון שהתעשיינים 
מתנגדים תמיד לחשיפה , צריך להתייחס תמיד בחשדנות לטענותיהם . עכשיו , 
לדוגמה , הם טוענים שצריך לדחות את החשיפה משתי סיבות . אחת מדובר ביבוא 
מחלקי עולם שבהם שכר העבודה נמוך באופן קיצוני וניצול העובדים מחפיר ; הארצות 
התעשייתיות במערב , ללא יוצאת מן הכלל , דואגות להגן על התעסוקה אצלן מפני 
" יבוא אבטלה " מחלקי עולם אלה . הסיבה השנייה : בתקופת עלייה גדולה , 
החובה הראשונית היא ליצור מקומות עבודה חדשים . חשיפת התעשייה עכשיו , 
לא רק שלא תאפשר קליטת עובדים חדשים , אלא תגרום פיטורים בהיקף גדול בענפים 
שהתחרות מחו"ל תכה בהם מכה קשה ( בעיקר טקסטיל , הלבשה והנעלה ) . כיצד 
להכריע בחילוקי הדעות שבין כלכלני האוצר , בנק ישראל וכלכלנים אחרים לבין 
התעשיינים ? לא קל ( ומבחינה מסוימת גם לא נוח ) להזדהות עם העמדה המסורתית 
של התעשיינים . אך ראייה מפוכחת של המציאות לא משאירה ברירה אחרת . בשבוע 
שעבר , במפעל טקטסיל לא גדול במרכז הארץ , הודגמו הדברים לעיני המבקר . 
במפעל , המקיים רווחיות צנועה הודות לפעולות ייעול וחיסכון נמרצות , מועסקים 
כ061 עובדים , בהם כעשרה עולים חדשים , וביכולתו לקלוט עובדים נוספים . 
במאמצים גדולים הצליח המפעל להגדיל את יצואו לכ%05 מהייצור , אך לצורך 
שיווק המחצית השנייה נזקק המפעל לשוק המקומי . השכר הממוצע נע סביב 003 , 
1 שקלים . פתיחת השוק המקומי ליבוא מדרום מזרח אסיה שם רמת השכר החודשית 
נמדדת בעשרות דולרים פירושה , להערכת המנכ"ל ( שכיר החברה , שיש יסוד 
לקבל את הערכתו כמהימנה ) , צמצום חד בייצור , פיטורים וסכנה של סגירת 
המפעל . בימים כתיקונם כדאי להשלים עם תהליך קשה כזה , תחת הכותרת " שינוי 
מבני במשק " . האם יכולים אנו להרשות לעצמנו מותרות כאלה לקראת תקופה שבה 
יחפשו רבבות ואולי מאות אלפי עולים חדשים עבודה ? והרי לא ברור כלל אם ומנין 
יימצאו ההשקעות והשווקים למפעלים החלופיים , בעלי היתרון היחסי , האמורים 
לקום במהלך השינוי במשק . בשנים הקרובות נכיר טובה על כל מקום עבודה , 
גם במפעלים שוליים יותר מזה המתואר , באשר החלופה היא אבטלה נרחבת . השינוי 
המבני במשק וייעולו חשובים , אך אין מנוס מבחירה קשה בינם לבין קליטת עובדים 
המונית . משק המוצף בבת אחת בגלי הגירת חירום לא יכול להרשות לעצמו חיסול 
מפעלים קיימים , בטרם יתברר אם ומתי יקומו החדשים . לכן יש להתייחס ברצינות 
לסכנה שעליה מתריעים התעשיינים . אל לנו לחשוף את עצמנו לדעת . 
