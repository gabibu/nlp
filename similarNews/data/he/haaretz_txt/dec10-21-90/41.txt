היום או מחר , בקריאה שנייה ושלישית , את החוק המסמיך את העיריות והמועצות 
המקומיות לסגור בתי עינוגים בלילות שבת ובשבתות . על - פי החוק , בתי עינוגים 
כוללים בתי קולנוע , תיאטראות , מועדונים , וגם מתקני ספורט ציבוריים , 
שבהם מתקיימות תחרויות ספורט בנוכחות קהל . המדובר בתיקון לסעיף מספר 942 
בפקודת העיריות , שמפרט את סמכויותיה של העירייה . " חוק ההסמכה " החדש 
מוסיף לתת - הסעיף בפקודה זו , המדבר באופן כללי על סמכותה של העירייה להסדיר 
את פתיחתן וסגירתן של חנויות , מסעדות , בתי קפה , בתי קולנוע , תיאטראות 
וכדומה , סעיף נוסף שקובע כי " העירייה רשאית להפעיל את סמכותה הנ"ל בתחום 
שיפוטה או בחלק ממנו לגבי ימי המנוחה בהתחשב בטעמים שבמסורת דתית " . חוק 
ההסמכה החדש קובע גם כי " חוק עזר בדבר פתיחת עסקים וסגירתם , שהתקינה 
עירייה או מועצה מקומית , לפני תחולתו של חוק זה ואשר היה נעשה כדין אילו 
חוק זה היה בתוקפו אותה שעה , יראוהו מיום תחילתו של חוק זה כאילו הותקן 
לפיו " . לשון אחר , אם עד כה , בשל אי - בהירות משפטית ביחס לפרשנות 
החוק וסמכויות העיריות בנדון התאפשרה הפעלת עשרות בתי קולנוע בלילות שבת 
ובשבתות ברשויות המקומיות , מעתה תהיה חובה חוקית לפעול על - פי חוקי העזר 
העירוניים ולסגור את מוקדי הבילוי בשבתות . חוק ההסמכה מבית מדרשו של המפד"ל 
נולד בעקבות פסק - דין שנתנה לפני כשלוש שנים השופטת הירושלמית איילה פרוקציה , 
שקבע שאין זה מסמכותה של מועצת עירייה לחוקק חוק עזר ששיקוליו דתיים , 
שכן תחום הדת הוא מסמכות המדינה והמחוקק הראשי הכנסת . בד בבד ניתן בביהמ"ש 
המחוזי בתל - אביב פסק - דין מנוגד , בעניין הנוגע לסגירת בית הקולנוע 
" דקל " , שקבע כי לעירייה סמכות לסגור בתי עינוגים בלילות שבת . ערעור 
על פסק - דין זה עדיין תלוי ועומד בבית - המשפט העליון . המפד"ל מיהרה להרים 
את הכפפה שהשליכה השופטת פרוקציה ויזמה את התיקון לפקודת העיריות , או מה 
שמכונה חוק ההסמכה . התיקון מקנה לרשות המקומית סמכות להחליט על סגירת 
בתי עינוגים ובתי עסק בשבתות מטעמי דת . לכאורה , חוק ההסמכה החדש מעניק 
את שיקול - הדעת והעצמאות לרשות המקומית להחליט אם ברצונה לסגור את בתי העינוגים 
בשבתות בתחומה . אלא שזו ליברליות על הנייר בלבד , שכן הקואליציות בחלק 
ניכר מהרשויות המקומיות נשענות על המפלגות הדתיות . גם אם רשות מקומית תשתחרר 
ממגבלה זו ותחוקק חוק עזר עירוני המאפשר פתיחת בתי קולנוע בתחומה בשבתות , 
עדיין ספק גדול אם שר הפנים , אריה דרעי , איש ש"ס , יאשר חוק זה . 
שר הפנים לא התלהב , אם לנקוט לשון המעטה , מיוזמות החקיקה הדתית של אגודת - 
ישראל . בכל הקשור לתחום המוניציפלי הוא חסיד שמירת הסטטוס - קוו בנושאי 
הדת , אולם אגודת - ישראל והמפד"ל תימרנו אותו ואת אנשיו למצב מאוד לא - 
נוח מבחינתם . הוא לא ירצה להופיע כלפי בוחריו כמי שבולם תחיקה דתית , 
וייאלץ להיגרר אחר יוזמות אלה . בחלק ניכר מהערים הגדולות , וגם ביישובים 
קטנים בפריפריה , פועלים בתי קולנוע בלילות שבת ומועלים מופעי תיאטרון , 
בידור וכיוצא באלה . בשנים האחרונות הלך וגדל מספרם של בתי הקולנוע שנפתחו 
בלילות שבת . ראש עיריית תל - אביב , שלמה להט , ייזכר לא בזכות הטיילת 
אלא בעיקר בזכות העובדה שאיפשר ל54 בתי קולנוע לפעול בלילות שבת . באחרונה , 
חרף מחאות הסיעה הדתית בעירייה , איפשר גם את פתיחתו של הסינימטק בלילות 
שבת , אף על פי שבתל - אביב קיים חוק עזר משנת 7391 , שתוקן ב5591 , האוסר 
למעשה פתיחת בתי קולנוע בשבתות . אלא שלהט עלול לאבד את הישגו אם יניח לשיקולים 
קואליציוניים צרים להכתיב את מהלכיו . ח"ך מרדכי וירשובסקי , שהוא גם חבר 
מועצת עיריית תל - אביב , דרש עוד לפני שנים מספר לתקן את חוק העזר העירוני 
ולעגן בחוק פתיחת בתי הקולנוע בלילות שבת . ראש העירייה וחבריו לסיעה , 
כמו גם שותפיו הקואליציוניים מהמערך , העדיפו להשאיר את המצב על כנו . 
עתה , משייכנס החוק הזה לתוקף , העירייה תהיה מחויבת לכבד את חוק העזר 
ולדאוג לאכיפתו . ח"ך וירשובסקי מנסה להציל את המצב ויוזם הצעה לחוק עזר 
עירוני שיאפשר לרשויות המקומיות פתיחת בתי קולנוע בלילות שבת במקומות שאין 
בהם משום מטרד ופגיעה בדתיים . בניגוד לנבחרי הציבור הדתיים בכנסת הוכיחו 
נבחרי ציבור דתיים במישור המוניציפלי שהם זהירים יותר ופחות ששים למהלכים 
העלולים להתפרש ככפייה דתית , ושום קול לא נגרע מהסיעות הדתיות בעיריית 
תל - אביב מפני שנתנו לפחות הסכמה שבשתיקה לפתיחתם של בתי קולנוע בלילות 
שבת . חוק ההסמכה משאיר לרשות המקומית לקבוע אם לסגור מטעמי דת בתי עינוגים 
בשבתות בכל תחום שיפוטה או רק בחלק ממנה . כיום מרבית בתי העינוגים פועלים 
במקומות המרוחקים משכונות דתיות , ומן הראוי שמצב זה יימשך . הסטטוס - 
קוו איפשר עד היום לחילוניים ולדתיים לחיות זה עם זה בשלום . ניסיון להפר 
עתה את הסטטוס - קוו יעורר מוקד - מתיחות נוסף ויגרום לכך שהנוער יבלה בחוצות , 
במעשי פרחחות ואולי גם עבריינות . . לכן בבואם להחליט בתחום זה מן הראוי 
שפרנסי הציבור הדתיים בתחום המוניציפלי ימשיכו לנהוג באותה בגרות ציבורית 
כפי שנהגו עד כה ויימנעו מלאכוף על הציבור גזירה שלא יוכל לעמוד בה , שגם 
עלולה להיות חרב - פיפיות לדתיים . יש גם לקוות שחלק מעוקצה של הצעת החוק 
יינטל , בכך שתתקבל הסתייגות חברי - הכנסת מוועדת חוקה , חוק ומשפט של 
הכנסת . ואם נגזר שהצעת החוק תאושר שיהיה זה לפחות בלא סעיף התחולה הרטרואקטיווית . 
