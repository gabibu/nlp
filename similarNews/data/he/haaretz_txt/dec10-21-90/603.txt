ניו - יורק ( מיוחד ל"הארץ " ) . שני סעיפים המגנים את ישראל בגלל החלטתה 
לגרש ארבעה פלשתינאים נוספו להצעת ההחלטה , שתוגש להצבעה במועצת הביטחון , 
שאמורה היתה להתכנס אמש ; כך עולה מנייר עבודה אמריקאי מתוקן , שהופץ 
אתמול במרכז האו"ם . אזכורה של ועידה בין - לאומית לשלום יופיע בנוסח , 
שהאמריקאים מסווגים כמרוכך , בהצהרה נשיאותית שתפורסם בנפרד . בשיחות שלא 
לייחוס אמרו אמש דיפלומטים אמריקאים כי יעמדו על כך שההצבעה תיערך כמתוכנן . 
אולם , מקורות במרכז האו"ם אמרו כי סעיפים אחדים בנייר העבודה האמריקאי 
עדיין שנויים במחלוקת ותיתכן דחיית ההצבעה ב42 שעות . בשאלת אזכור כינוסה 
של ועידה בין - לאומית התקבלה , ככל הנראה , הצעת הפשרה האמריקאית והיא 
תאוזכר בהצהרה מטעם נשיא מועצת הביטחון , שתפורסם בנפרד . בסעיף מיוחד 
במבוא להצעת ההחלטה ייאמר כי " המועצה רושמת לפניה את ההצהרה הנשיאותית 
מ71 בדצמבר " . לפי הטיוטה שהופצה אמש , לפני כינוס המועצה , מטעימה ההצהרה 
הנשיאותית כי " חברות מועצת הביטחון מסכימות שכינוס ועידה בין - לאומית 
לשלום בזמן המתאים ובהכנות נאותות , יוכל להקל ולסייע במאמצים להשיג הסדר 
ושלום בר - קיימא בסכסוך הישראלי - ערבי " . ההצהרה אומרת עוד כי " עם זאת , 
מסכימות חברות המועצה כי עתה אין זה הזמן המתאים לכינוס הוועידה , ובכל 
מקרה מועד כינוסה נשאר לדיון בין הצדדים המעורבים " . פסקה נוספת , שהאמריקאים 
עומדים על הכללתה בהצהרה הנשיאותית , אומרת כי " לפי דעת חברות המועצה , 
הסכסוך הישראלי - ערבי והתוקפנות העיראקית נגד כוויית הם שני נושאים נפרדים 
בעליל ואין זיקה ביניהם " . קפידבינשגרירי מלזיה ותימן , התומכות בעיראק , 
מתנגדים לנוסח האמריקאי של ההצהרה הנשיאותית . אמש מאוחר הפיצו ארבע המדינות 
הבלתי - מזדהות החברות במועצת הביטחון נוסחה מתוקנת של הצעת החלטה המקורית 
שלהן , המגנה את ישראל על הגירושים ותובעת שישראל תחזיר את כל הפלשתינאים 
שגורשו עד היום . הצעות הבלתי - מזדהות כוללת את אזכור הוועידה הבין - לאומית 
במבוא , ותובעת מהמזכ"ל לדווח למועצה עד סוף ינואר . מקורות באו"ם חזו 
כי ארה"ב תטיל וטו על החלטה כזו . החלטת ישראל לגרש את ארבעת הפלשתינאים 
הקשיחה את עמדת האמריקאים , שנסוגו מהתנגדותם להכללת ירושלים בשטחים הכבושים . 
בנייר העבודה המתוקן מופיע במבוא סעיף המביע " דאגה חמורה מהאלימות בישראל 
ומההידרדרות המסוכנת במצב בשטחים ובטריטוריות ערביות הכבושות על - ידי ישראל , 
כולל ירושלים " . הגינוי לישראל בגין גירוש הפלשתינאים מאוזכר בסעיף אחד 
במבוא , בו " מביעה המועצה אות אזעקה מהחלטת ממשלת ישראל לגרש ארבעה פלשתינאים 
מהשטחים הכבושים , המהווה סטייה מהתחייבותה לאמנת זנווה הרביעית " . בסעיף 
אופרטיווי בגוף ההחלטה נאמר כי " המועצה מגנה את ישראל על שחידשה גירושי 
פלשתינאים מהשטחים הכבושים " . ישראל לא הובאה בסוד הדיונים על הצעת ההחלטה 
המוסכמת , שנערכו מאחורי דלתיים סגורות . לדיפלומטים ישראלים נודע עליה 
מנייר העבודה האמריקאי . במשלחת הישראלית שוררת מורת רוח מהצעת הפשרה האמריקאית , 
הכוללת מרכיבים נוספים שישראל מתנגדת להם בתקיפות , ביניהן הקריאה למדינות 
החתומות על אמנת זנווה הרביעית כי יבטיחו שישראל תכבד את סעיפי האמנה . המזכיר 
הכללי של האו"ם מתבקש בסעיף זה , בשיתוף פעולה עם הצלב האדום הבין - לאומי , 
להזמין את המדינות החתומות על אמנת זנווה להגיש המלצות בדבר כינוסן , כדי 
לדון בנקיטת אמצעים שיתרמו למטרות האמנה . כמו כן מובעת דאגה עמוקה מסירובה 
של ישראל להישמע להחלטה 376 של המועצה בדבר ועדת חקירה לאירועי הר - הבית . 
קפידבינפקידים במחלקת המדינה האמריקאית אמרו אתמול כי הלשון המתונה של הודעת 
הגינוי , שפרסם הממשל עקב החלטת ישראל לגרש ארבעה פעילים פלשתינאים מרצועת 
עזה , אינה משקפת את נאמנה את הכעס השורר בממשל בגלל ההחלטה . לדבריהם , 
נובע הכעס הן מההתנגדות העקרונית של ארה"ב לשימוש שעושה ישראל בעונש הגירוש , 
והן מן העובדה שהנושא נדון בפגישה בין שמיר לבייקר ביום חמישי שעבר , 
ובייקר הביע את הסתייגותה החריפה של ארה"ב מהשימוש באמצעי הזה . " כעבור 
יומיים , שמיר כבר חתם על ארבעה צווי גירוש " , אמר פקיד במחלקת המדינה . 
דובר מחלקת המדינה , ריצארד באוצר , אישר אתמול בתדרוך היומי לעיתונאים , 
כי הסוגייה אכן הועלתה לדיון בפגישת בייקר - שמיר , וכי מזכיר המדינה הביע 
את התנגדות הממשל לגירוש פלשתינאים מהשטחים . באוצר שב והקריא באוזני העיתונאים 
את הודעת הגינוי של הממשל , ומסר כי ההתנגדות לגירוש נמסרה גם בעל - פה , 
בשיחה שניהל עוזרו של מזכיר המדינה לענייני המזרח התיכון , גון קלי , 
עם שגריר ישראל בוואשינגטון , זלמן שובל , ובשיחות של אנשי שגרירות ארה"ב 
בתל - אביב עם נציגי משרדי החוץ והביטחון . קפידבינסוגיית גירוש הפלשתינאים 
מהשטחים עלתה אתמול באורח בלתי - צפוי גם בשיחה בין שגריר ישראל בוואשינגטון 
זלמן שובל לבין נשיא ארה"ב גורג בוש , שעה שהשגריר הגיש את כתב האמנה שלו 
בבית הלבן . שובל שוחח עם בוש על הגירוש ועל הצעת ההחלטה בעניין זה במועצת 
הביטחון . לאחר הפגישה סיפר שובל כי אמר לנשיא שהוא יודע שישראל וארה"ב " אינן 
משדרות על אותו גל " בעניין זה , אך למרות זאת הוא מצפה שבהצעת החלטת במועצת 
הביטחון יוזכר לא רק הגירוש , אלא גם " מה שקדם לכך " . שובל אמר : " סיפרתי 
לו שבחורה ושני גברים באו למקום העבודה שלהם ביפו ונרצחו בדם קר רק מפני 
שהיו יהודים ורק מפני שארגון החמאס , שארבעה ממנהיגיו קיבלו צו גירוש , 
פקדו על רציחת יהודים באכזריות . אמרתי לו שיש מוסר כפול , ושמתייחסים 
לתוצאה ולא לסיבה " . לדברי שובל התייחס בוש לדבריו ברצינות ושאל את עוזריו 
מדוע לא נזכר הרצח ביפו בהצעת ההחלטה למועצת הביטחון . בתגובה אמרו העוזרים 
כי ישנם קשיים בניהול מו"ם עם 51 החברות במועצת הביטחון , וכי ההחלטה אומרת 
כי החברות במועצת הביטחון מגנות כל אלימות . שובל סיפר כי התרשם שדבריו 
" נפלו על אוזן קשבת , לפחות אצל הנשיא " . קפידבינאתמול גם פרסמה מחלקת 
המדינה הודעת גינוי על השימוש שעושה צה"ל באש חיה בידי צלפים , כדי לפצוע 
משליכי אבנים בגדה המערבית וברצועת עזה . ההודעה חריפה למדי , והיא אומרת 
כי השימוש בצלפים הוא " בלתי - הולם " ואינו פרופורציוני לאיום הנובע מיידוי 
אבנים . לדברי ההודעה , " השימוש באש חיה , ולוא גם בידי צלפים מאומנים , 
מגדיל את הסבירות של מקרי מוות ופציעה נוספים , ומהווה תגובה בלתי - הולמת 
לאיום שמציבים מיידי האבנים . אנו מאמינים שהשימוש בכוח צריך להיות פרופורציוני 
לפעולה שהוא אמור למנוע . הבענו את דאגתנו באזני ממשלת ישראל " . אחד המומחים 
לענייני זכויות האדם במנגנון החוץ של ארה"ב אמר שלשום כי הוא ועמיתיו משוכנעים 
שלא זו בלבד שעונש הגירוש אינו מוסרי ואינו מוצדק משפטית , הוא גם אינו 
אפקטיווי ואין בו כל ערך מרתיע . הוא אמר כי להערכת רבים בממשל , הסיבה 
היחידה להכרזות של שרים בישראל על ההחלטה המחודשת להפעיל את עונש הגירוש 
היא רצונם להפיס את דעתם של גורמי ניציים בימין ולשכך את זעם ההמון בישראל . 
