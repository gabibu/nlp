אתמול החל מבצע הפינוי של שארית בני הערובה המערביים שהיו לכודים בעיראק 
מאז פלישתה לכוויית , בתוך התדיינות בין ממשל ארה"ב לבין הממשל של עיראק 
על מועדי הפגישות בין נשיאיהן לבין שרי החוץ שלהן . הממשל האמריקאי דוחה 
את הצעת עיראק להפגיש את מזכיר המדינה בייקר עם הנשיא סדאם חוסיין ב21 בינואר , 
וקובע כי לא יאות לקיים את הפגישה אחרי ה3 בינואר . בייקר אמר אתמול בראיון 
טלוויזיוני בוואשינגטון כי הצעת בגדאד לדחות את תאריך המפגש עד ל21 בינואר , 
שלושה ימים טרם פקיעת האולטימטום של האו"ם לעיראק לסגת מכוויית בדרכי שלום , 
מצביעה על חוסר רצינות ועל ניסיון " לשחק משחקים " . שגריר עיראק באו"ם , 
עבד אל - אמיר אל - ענברי , אמר אתמול בניו - יורק , בראיון טלוויזיוני 
אחר , כי אין חשיבות גדולה למועדי הפגישות , וכי הוא משוכנע שאפשר יהיה 
להגיע להסכמה על מועד מתאים לפגישת הנשיא בוש עם שר החוץ טארק עזיז , ולפגישת 
הנשיא סדאם חוסיין עם מזכיר המדינה בייקר . ביקורו של בייקר בבגדאד אמור 
לחול לאחר ביקורו של טארק עזיז בוואשינגטון . העיראקים הציעו את ה71 בדצמבר 
לביקורו של עזיז , אך ארה"ב הודיעה כי היא מבקשת תחילה לקבוע מועד לביקורו 
של בייקר , בטרם תסכם על תאריך לביקורו של עזיז . בייקר ויועצו של הנשיא 
בוש לביטחון לאומי ברנט סקוקרופט הבטיחו אתמול כי ארה"ב לא תנהל מו"ם עם 
עיראק , וכי ההחלטה לפתוח בדיאלוג עם בגדאד היא החלטה טאקטית , שאינה מעידה 
על תמורה מהותית באסטרטגיה של ארה"ב במפרץ . בייקר אמר עוד כי " יהיה צורך 
לטפל בדרך כלשהי " בכוח הצבאי שנצבר בידי עיראק , אפילו אם סדאם חוסיין 
יסוג מכוויית . הוא הציע כי ארה"ב תשתתף בכוח שיישאר במזרח התיכון , כדי 
לאזן את העצמה העיראקית , גם לאחר פתרון הסכסוך . " אנו נדאג . . . 
כי הסדר כלשהו של ביטחון יבטיח מפני חזרה על מה שקרה , והדבר יאפשר לכוויית 
לשאת ולתת על בסיס הרבה יותר מאוזן . אנו מסכימים גם כי יהיה צורך לטפל 
בנשק להשמדה המונית שברשות עיראק " , אמר . בייקר הבהיר כי תהיה זו כוויית , 
ולא ארה"ב , שתשא ותתן עם עיראק על סכסוכים ביניהן לאחר שעיראק תחזיר את 
כוחותיה , " אולם הכווייתים ישאו ויתנו כשהקואליציה הבין - לאומית עומדת 
לצדם " . עשרות אלפי מפגינים , רובם סטודנטים , ממשיכים להפגין ברחובות 
הערים הגדולות של ארה"ב נגד יציאה למלחמה במפרץ . ביומיים האחרונים התקיימו 
שתי הפגנות גדולות בלוס - אנגלס ובשיקאגו . הפגנת המחאה הגדולה ביותר מתוכננת 
ל62 בדצמבר בבירת ארה"ב , ואשינגטון . קפידבינהמלך חוסיין הצהיר אתמול לראשונה 
כי רק פשרה תביא לפתרון משבר המפרץ בדרכי שלום , וזאת בתנאי שהדבר ייעשה 
באמצעות תיווך בין - ערבי ומפגש ישיר בין הצדדים הנוגעים בדבר . דבריו של 
המלך הושמעו בפני בכירי הצבא הירדני , במהלך טקס סיום המחזור ה13 של המכללה 
הצבאית לפיקוד ומטה . חוסיין , העומד יחד עם מנהיג אש"ף יאסר ערפאת בראש 
המחנה הערבי התומך בעיראק , ניהל בימים האחרונים שיחות ממושכות עם נשיא 
עיראק בבגדאד . עוד אמר המלך חוסיין כי פתרון בדרכי שלום יושתת גם על בחינת 
משבר המפרץ מנקודת ראות כל הבעיות באזור . בתחילת דבריו הזהיר חוסיין כי 
האזור הערבי " עומד עתה על סף מלחמת חורבן שתגרום , אם תפרוץ , לאסון 
גדול שישפיע על ההווה והעתיד " . הוא חזר והשמיע את הקריאה בזכות קיום דו - 
שיח בין - ערבי במקביל לדו - שיח בין ארה"ב לעיראק , שיוביל בסופו של דבר 
לכינוס ועידת - פסגה ערבית . כן חזר על תביעתו לכינוס ועידה בין - לאומית 
לשלום במזרח התיכון . העיתון הקהירי " אל - אחבאר " תקף במאמרו הראשי אתמול 
את המלך חוסיין , על שהתנה את נסיגת עיראק מכוויית בנסיגת ישראל מהגדה והרצועה . 
" חוסיין מבקש ללא הועיל להציג את סדאם חוסיין כגיבור המשחרר את פלשתין 
בעוד שיתר מנהיגי ערב כאילו נכשלו בכך " , אומר העיתון באירוניה . שגריר 
ארה"ב בקהיר פראנק ויזנר אמר אתמול בראיון לעתון הקהירי " אל - אהראם " 
כי הטיפול הבין - לאומי במשבר כוויית מהווה מבחן ליסודות הסדר העולמי החדש . 
עוד ציין כי הקואליציה המערבית - ערבית מבקשת ליצור איום צבאי על עיראק , 
ובעת ובעונה אחת להושיט את היד לשלום . לדבריו יושתתו סידורי הביטחון במפרץ , 
לאחר פתרון המשבר , על הסכם שיכלול את מצרים וסוריה , והנוכחות האמריקאית 
תצטמצם לנוכחות הימית הרגילה כפי שהיתה מאז 8491 . קפידבינערב הסעודית והאמיר 
של כוויית הם שהחליטו על מגעים סודיים עם עיראק כדי להגיע להסדר , כותב 
העיתון הבריטי " אינדפנדנט און סאנדיי " בידיעה משולבת של כתביו מלונדון 
ומוואשינגטון . היוזמה של סעודיה ושל האמיר החלה לאחר הודעתו הפתאומית של 
הנשיא בוש , שישלח את בייקר לשיחות לבגדאד . השותפים הערבים לא קיבלו הודעה 
מוקדמת על כך . הם פירשו את השליחות כתפנית אמריקאית , וכאות לכך שרצון 
הלחימה של ארה"ב פחת . תכליתם של המגעים האחרונים , בתיווכה של תימן , 
להראות לסדאם חוסיין שאם יסוג מכוויית , אפשר יהיה להגיע להסכמה שתעניק 
לו כמה מן הדברים שזה זמן רב הוא מבקש להשיגם , ובכללם שני איים בכניסה 
לנמל עיראקי ואת כל שדה הנפט של רומיילה , הנמצא בחלקו בעיראק ובחלקו בכוויית . 
קפידבינעיתון מפלגת הבעת העיראקית כתב אתמול כי הנשיא בוש ומזכיר המדינה 
בייקר טועים בסברם שמלחמה לגירוש הצבא העיראקי מכוויית תהיה קצרה ומכרעת . 
" המלחמה הזאת תהיה הרסנית מאוד . . . יותר הרסנית ממלחמת וייטנאם , 
והיא תימשך זמן רב , הרבה יותר מכפי שהם חושבים " , כתב " אל - תאורה " 
במאמר ראשי . העיתון גם דחה הערכות לפיהן מספר הקרבנות יגיע ל54 אלף . להערכתו , 
" מספר ההרוגים האמריקאים יהיה הרבה יותר גבוה מכפי שבוש ובייקר מעלים 
על דעתם " . העיתון חזר והזהיר כי הכוחות העיראקיים נמצאים בכוננות מלאה , 
ולא יאפשרו לצבא האמריקאי לנהל מלחמת בזק . " אם בוש יפלוש לעיראק , 
לא יהיה עוד נפט ערבי זול . למעשה לא יהיה בכלל נפט באזור , מפני שכל הבארות 
יישרפו ויושמדו " . עוד חזר העיתון על האיום העיראקי כי " כל השותפים שיקחו 
חלק בתוקפנות נגד עיראק יושמדו , לרבות ישראל , השותף העיקרי . . . 
פעולת התגמול העיראקית נגד התוקפים תהיה מהירה וקטלנית . המלחמה לא תתקיים 
בגבולות כוויית - סעודיה בלבד . . . האש המכלה שלה תשרוף את בוש ואת כל 
אויבי האומה הערבית , ובראשם חוסני מובארק והמלך פאהד " . קפידבינאחרי סיור 
ב21 מדינות תוך 02 יום , החל הנשיא בוש ב"ספירה לאחור " לקראת סיום מועד 
האולטימטום לעיראק . בוש יבלה את חמשת השבועות שנותרו בוואשינגטון , או 
בקרבתה , בקמף - דייוויד . בוש ציין את הדברים בשבת בקרקאס , בתום סיור 
של ששה ימים בחמש מדינות של דרום - אמריקה . הוא הכריז כי גם שחרור כל בני 
הערובה לא ימנע הפעלת כוח , אם בגדאד לא תציית להוראות האו"ם . נהפוך הוא , 
רמז , אם לא יהיו עוד אמריקאים בכוויית ובעיראק , יקל הדבר על שימוש בכוח 
צבאי . בוש , אשר לדעת רוב המשקיפים איננו שש למלחמה , ממשיך לקוות כי 
תקיפותו תשתלם , וכי סדאם חוסיין יבין זאת בסופו של דבר ויפעל בהתאם . 
אך היו גם משקיפים שגרסו כי תגובתו התקיפה של בוש בוונצואלה לא היתה במקומה , 
שכן עמדתו עשויה לשכנע את נשיא עיראק לחזור בו ולהחזיק בבני הערובה האמריקאים . 
בוש לא ייצא כמדי שנה בשנה , בין חג המולד וראש השנה האזרחית , לציד בטקסאס , 
יחד עם ידידו בייקר . הבית הלבן מדגיש כי הנשיא מסוגל בכל אתר ואתר לטפל 
במשברים , אולם אתר הציד בטקסאס נחשב לנידח מדי . בינתיים נמסר כי סגן נשיא 
ארה"ב דן קווייל שוקל ביקור במפרץ בתקופת חג המולד . שר החוץ הסובייטי אדוארד 
שוורדנאדזה יצא אתמול ממוסקווה לפגישה עם עמיתו האמריקאי בעיר יוסטון שבטקסאס . 
בהתאם לדיווח של רדיו מוסקווה ידונו שני שרי החוץ , בין השאר , בבעיית 
המפרץ הפרסי ובסכסוך הישראלי - פלשתיני . בנושא המפרץ לא חל שינוי בעמדה 
הסובייטית , לפיה על עיראק לסגת מכוויית ללא תנאי . בנושא הסכסוך הישראלי - 
פלשתיני , חזרה והכריזה בריה"ם על רצונה בכינוס ועידה בין - לאומית , וייתכן 
כי בפגישה ביוסטון ינסה שוורדנאדזה לשכנע את עמיתו שלא להטיל וטו על הצעת 
ההחלטה הנדונה במועצת הביטחון . רדיו מוסקווה מסר אתמול על יוזמה של נשיא 
תוניס , בן - עלי , לשגר לבגדאד משלחת המורכבת מנציגי מדינות ערב , אפריקה 
ומדינות בלתי - מזדהות . נשיא עיראק הביע נכונות לדון עם משלחת כזאת על 
הדרכים לפתרון פוליטי של הסכסוך במפרץ . 
