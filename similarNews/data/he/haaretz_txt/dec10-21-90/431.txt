רוקי שב משדה הקרב , הרוס לגמרי מבחינה גופנית , מוחית וכלכלית . לאחר 
שבפרק הקודם ניצח במו אגרופיו במלחמת העולם השלישית הסימבולית את יריבו הסובייטי 
( והסרט אינו שוכח להזכיר זאת בתחילתו ) , הוא שב הביתה , סובל מנזק 
מוחי ומרושש . מובן שלא גיבור כרוקי אחראי למפולת הכספית . הוא קורבן , 
והאשמה נופלת על גיסו , מנהל החשבונות שלו ושלטונות המס המתנכלים לו . 
עם כל הזלזול שאנו חשים נוכח סדרת סרטים זאת , שנפתחה ב6791 , צריך להודות 
שהיא תופעה סוציולוגית ומיתולוגית . חמשת סרטיה מייצגים חמש גישות שונות 
לתהליך בריאתו של גיבור מיתולוגי . זהו סיפור סימבולי של אמריקה של שלושה 
נשיאים : הסרט הראשון נוצר בשנה שבה עלה קרטר לשלטון ; השני נוצר בשנתו 
האחרונה של קרטר , ומייצג את האנטי - תיזה שתיוצג על - ידי הבחירה ברייגן ; 
" רוקי 3 " ו"רוקי 4 " נוצרו בזמן שתי הקדנציות של רייגן . " רוקי 5 " 
הוא הסרט הראשון לעידן בוש . במקביל יצר סילווסטר סטאלונה את דמותו של רמבו , 
המשלימה את סדרת רוקי ומספקת לה הקשר פוליטי והיסטורי ישיר . מסרט לסרט 
הלך רוקי והפך להיות מזוהה עם אמריקה עצמה . אף על פי שזהו ניסיון של סטאלונה - 
רוקי לחזור לשורשיו בפילדלפיה , יש בסרט פחות קטעי אגרוף , יותר דגש על 
על אותנטיות לוקלית ועל מין צניעות קולנועית . מלאכת הבימוי נמסרה לגון 
ג . אוילדסן , שביים את הסרט הראשון בסדרה . זה גם הסרט המיתולוגי ביותר 
בסדרה . הרי מה נותר לריקי עתה לעשות ? לברוא רוקי חדש בצלמו , ולא אחד , 
אלא שניים . בסרט הזה הוא התגלמות ארצות - הברית כולה , ככוח הבלעדי אליו 
מנסה העולם כולו להידמות . רוקי בורא בדמותו מתאגרף צעיר ושמו טומי גאן 
( איזה שם ! ) ומשקם את יחסיו עם בנו , הדומה לו , כמובן , ונקרא , 
כמובן , רוקי גוניור , ומגולם על - ידי בנו האמיתי , סייג סטאלונה . 
את שניהם הוא מבקש להכניס לזירת האגרוף , שהיא עדיין הטריטוריה הסימבולית 
שבה מתנהלים מאבקי הכוח , לחיים ולמוות , של הקפיטליזם המאוחר . הסרט , 
כמו סרטים אמריקאיים רבים באחרונה , אומר שהסיכוי היחיד של אמריקה תלוי 
בהמשכיות הגברית בין אב לבנו , אשר תמשיך להוביל את אמריקה מניצחון לניצחון . 
ולחשוב שסרט זה נעשה לפני המשבר במפרץ . ברקע ניצבת עדיין טליה שייר הכנועה 
אך הנחושה , בדמות הרעיה והאם . בסרט מופיע אפילו ברגס מרדית , בדמות 
מאמנו של רוקי , שנפטר באחד הפרקים הקודמים , כדי להעניק לו עידוד נחוץ 
כל - כך ומטפיסי לחלוטין . האם זה מרמז על כך שבאחד הפרקים הבאים ( לא 
צריך להאמין שזהו סופה של הסדרה , לאור הצלחתה הכלכלית ) ינצח רוקי גם 
את המוות ? התופעה מדהימה כל - כך עד שקל לשכוח שהסרט עצמו מייגע , עשוי 
ברישול ובשגרתיות מוחלטת . אולי זה חלק מהמנגנון שמפעיל אותו . אוילדסן 
זכה בזמנו ב"אוסקר " על בימוי הפרק הראשון בסדרה . לא היה במאי גרוע ממנו 
שזכה אי פעם באוסקר . אבל גם באוסקר העיקר הוא לנצח , ואוילדסן וסטאלונה 
עשו זאת . 
