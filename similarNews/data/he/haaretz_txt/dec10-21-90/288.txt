" מדברים על הסרט הזה , חרושת של שמועות בישרה שאו - טו - טו הולכת לבוא 
אחת ההפתעות הגדולות בתולדות הקולנוע הישראלי , ועתה ניתנה סוף סוף ההזדמנות 
לצפות בו . הדיווחים היו על הפקה דלת תקציב במיוחד , על שינויים שחלו 
במהלך כתיבת התסריט והצילומים , ועל מקורותיו של הסרט בחוג לקולנוע באוניברסיטת 
תל - אביב . " שורו " אמור היה להיות מוקרן בפסטיבל ירושלים האחרון ובפסטיבל 
חיפה האחרון , ולא הוקרן ; " הסרט עוד לא מוכן " אמרו היוצרים . חרושת 
השמועות גברה כאשר פה ושם הגיעו דיווחים מאלה שראו את הסרט : התלהבות כמעט 
פה אחד . " צעיר " , " רענן " , " טבעי " , וגם אמרו : " סוף סוף סרט 
שלא דן ביחסי ישראלים - פלשתינאים " . השיא היה בזכייתו של הסרט , לפני מספר 
שבועות , בפרס " מנורת הכסף " שחולק מטעם האקדמיה החדשה לקולנוע . היא 
אמרה " כן " ל"שורו " ו"לא " ל"המיועד " ו"אהבתה האחרונה של לורה אדלר " , 
ובחרה ב"שורו " כנציגה של ישראל לאוסקר . האם אנחנו לפני רגע של שינוי , 
נוכל לראות עתה . הסרט מגדיר את עצמו כקומדיה על צעירים נבוכים בתל אביב . 
לצעירים אלה קם מנהיג בשם אשר ישורון ( משה איבגי ) , אשר מבקש לשחרר 
אותם ממבוכתם הרוחנית . הבמאי הוא שבי גביזון , בוגר החוג לקולנוע של אוניברסיטת 
תל אביב , שביים קודם לכן סרט קצר אחד . את התסריט כתבו שבי גביזון ויונתן 
ארוך ( מפיק הסרט ) בשיתוף עם יוחנן רביב . קפמאפרקאין זה הסרט הראשון 
שמתאר את כוחו של הקול האנושי שבוקע ממקלט הרדיו , ואשר ביכולתו להפוך את 
בעל הקול לגיבור תרבות בעל עוצמה מאניפולאטיווית אדירה . סרטים כגון " מיסטי " 
של קלינט איסטווד ו"שיחות לילה " של אוליבר סטון עולים בזיכרון , ושניהם 
תיארו את המחיר שנושאי הבשורה הרדיופונית שילמו עבור עוצמתם שיצאה מכלל שליטה . 
גיבור סרט זה הוא מרק האנטר , צעיר מופנם בצורה כמעט פאתולוגית , שבלילה 
הופך לשדרן רדיו פיראטי , שמדבר על סקס ואלימות , נגד הממסד ובעד המרידה , 
ומצליח לשלהב ולהלהיב את קהל שומעיו הצעירים . מרק הופך לגיבור תרבות הנגד , 
באותה קהילה עירונית באריזונה שבה מתרחשת עלילת הסרט תופעה מאיימת ומשחררת 
כאחת . את הסרט כתב וביים אלן מוייל קנדי , שחקן לשעבר , במאי סרטים 
תיעודיים , שהכריז כי הושפע בעיקר מיצירתם של אנדי וורהול וגון קסבטאס . 
זהו סרטו העלילתי הארוך הרביעי . האחרון שבהם , " ככר טיימס " , הוקרן 
אצלנו לפני כעשור , וזכור לי כסרט מעניין למדי . משתתפים : כריסטיאן סלייטר 
בתפקיד הראשי ולצידו צוות מעניין של שחקנים . ביניהם , סמאנתה מאטיס בתפקיד 
אחת המאזינות שמתאהבת בו , אלן גרין ( שהופיעה גם ב"שיחות לילה " ) בתפקיד 
מורה סימפאטית בבית הספר שבו לומד גיבור הסרט , וזמרת הגאז הגדולה , אנני 
רוס , בתפקיד המנהלת המושחתת של אותו מוסד . קפמאפרקאת קריסטי אלי פגשנו 
לאחרונה כשהיא נכנסה להריון בסרט " תראו מי שמדבר " , ילדה תינוק חמוד עם 
קולו של ברוס וויליס ומצאה לו אבא בדמותו של גון טראבולטה . כעת , ולפני 
שיגיע אלינו סרט המשך לקומדיה ההיא שהפכה ללהיט , היא מסתבכת בפרשייה שחותרת 
נגד נוהליה של המשפחה האמריקאית . ב"בגידה נעימה " היא מגלמת אשה נשואה , 
עקרת בית , סופרת מתוסכלת , נשואה לרופא , במשפחה שבה כמעט כולם רופאים , 
שאחר צהריים אחד , כמעט במקרה , בוגדת בבעלה . מה שקורה בהמשך הוא עיקר 
עלילת קומדיה זו . את התסריט כתבה מרתה גולדה רש , וביים קרל ריינר הוותיק , 
אחת מדמויות המפתח בהתפתחות הקומדיה הטלוויזיונית , שביים כמה סרטים ומוכר 
גם כאביו של רוב ריינר , במאי " כשהארי פגש את סאלי " . 
