אמש פורסם כי שר הביטחון משה ארנס והרמטכ"ל המיועד אהוד ברק סיכמו על מינויו 
של אלוף פיקוד המרכז , יצחקמרדכי , לתפקיד אלוף פיקוד הצפון . הוא ייכנס 
לתפקידו בשבועות הקרובים . בצה"ל הופתעו ממינוי זה . כן סוכם על מינויו 
של ראש אגף תכנון דני יתום לאלוף פיקוד המרכז . נודע כי הרמטכ"ל רא"ל דן 
שומרון לא תמך באלוף מרדכי , ומועמדו לפיקוד צפון היה האלוף עמרם מצנע . 
נודע כי לאלוף מצנע הוצע התפקיד של ראש אגף תכנון , אך לא ברור אם הוא ישיב 
בחיוב . בצה"ל מעריכים שהוא יודיע על פרישה , וכמוהו דורון רובין , המשמש 
עתה כראש מחלקת ההדרכה במטה הכללי , שראה את עצמו מועמד לאלוף פיקוד או 
למפקד חילות השדה . מרדכי משמש זה כשנה וחצי כאלוף פיקוד המרכז , וזוכה 
להערכה רבה משר הביטחון ארנס . קודם לכן , במשך שנתיים , היה אלוף פיקוד 
הדרום , ולפני כן ראש מחלקת ההדרכה . יש לו רקע מבצעי רב וניסיון פיקודי 
עשיר , וזה שנים הוא מבקש להתמנות לאלוף פיקוד הצפון . מרדכי עלה לכותרות 
עם פרשת השב"ך , שבה העלילו עליו את הריגת המחבלים באוטובוס בקו 003 . 
כאלוף פיקוד הדרום התמקד באינתיפאדה ברצועת - עזה . במהלך שירותו שם הועמדו 
לדין חיילים וקצינים בגין הכאת תושבים ערבים והריגתם . כך במשפטי גבעתי 
א וב וכך במשפט גולני . נגד האלוף מרדכי הושמעו עדויות לפיהן הוא היה מעורב 
בהכאות , ואף היתה דרישה להעמידו לדין . הפרקליט הצבאי הראשי תא"ל אמנון 
סטרשנוב טרם החליט אם לפתוח בחקירה נגדו . מרדכי מסוכסך זה תקופה ארוכה עם 
הרמטכ"ל שומרון , ולאחרונה אף קיבל הערה ממנו . יום לאחר קבלת ההערה זכה 
לדברי שבח משר הביטחון . בין האלוף מרדכי למספר אלופים בצה"ל שוררת יריבות , 
ולעומת זאת שוררים יחסים קרובים וחבריים בינו לבין הרמטכ"ל המיועד ברק . 
בתקופת שירותו כאלוף פיקוד המרכז שקד מרדכי להוריד את רמת האלימות בגדה , 
הקים עשרות מאחזים ושיפר את מצב הביטחון בצירי התנועה . הוא עובר לפיקוד 
הצפון בתקופה שבה הטרור בגבול לבנון מתגבר . בלשכתו שררה אמש שמחה על מינויו . 
האלוף דני יתום היה מועמד לתפקיד ראש אמ"ן , אך התפקיד הוטל על האלוף אורי 
שגיא . יתום שימש בעבר כמזכירו הצבאי של שר הביטחון ארנס , וידוע ביחסי 
קרבה לשר . גם יחסיו עם הרמטכ"ל המיועד ברק טובים . 
