אני חש בעניין זה פיצול אישיות . מצד אחד , איני חושב כי יש מניעה מוסרית 
כלשהי להוציא להורג רוצחים , כמו המחבלים שרצחו את שלושת היהודים ביפו , 
או יהודים שרוצחים בדם קר נשים קשישות בעת שוד . זה בלתי מוסרי להעדיף 
את חייו של הרוצח על חיי הקורבן . מצד שני , מתוך שיקולים פוליטיים לא הייתי 
גוזר היום עונש מוות , בגלל הסיבוכים שצעד כזה עלולים לגרום לנו . איני 
חושב שנוכל לעמוד בלחצים שיופעלו עלינו . לדעתי , גם אם יחליטו להנהיג 
עונש מוות למחבלים , לא תמומש החלטה זו . הפתרון הטוב ביותר הוא להרוג 
את המחבל באירוע עצמו , כפי שעשו כוחות הביטחון בפרשת האוטובוס בקו 003 . 
אין ספק שהחשש מחבל התלייה הרתיע רבים . עובדה שהיו רבבות יהודים בארץ אשר 
לא הצטרפו ללח"י . רק מאות בודדות של פעילים בלח"י לא נרתעו מחבל התלייה . 
כששוקלים את גורם ההרתעה , אין לקחת בחשבון את האנשים המשוכנעים בצדקתם 
ואת הפנאטים . סכנת התלייה אינה מרתיעה אותם . אבל על אנשים אחרים , ובעיקר 
הורים שידעו כי ילדיהם מסכנים את חייהם , זה בוודאי השפיע . אני חושב שזה 
ירתיע את ההורים , אבל פחות את הצעירים . אתן לך דוגמא : אילו החליטו , 
ואיני מציע חלילה לקבל החלטה כזו , להתיר לכוחות הביטחון לירות בילדים 
בשטחים המיידים אבנים , אני משוכנע שההורים היו משגיחים על ילדיהם , ומונעים 
מהם ליידות אבנים . אין ספק שהמפגשים עם הורי הקורבנות , היו בשבילי קשים 
מאד . הם לא היו מסוגלים להבין כיצד אדם שהרג את בנם ממשיך לחיות ולנשום , 
ונגזר עליו רק עונש מאסר כבד . זכור לי שלאחר שצעיר יהודי אשר עלה מארה"ב 
נרצח באכזריות ב8 דקירות סכין בהרודיון , הגיעה אמו ארצה ונפגשה אתי . 
היא ביקשה שנרשה לה לצפות בהוצאתו להורג של הרוצח . כשסיפרתי לה כי אצלנו 
אין גוזרים עונש מוות , היא לא הצליחה להבין כיצד רוצח בנה ימשיך לחיות , 
בשעה שבנה קבור באדמה . 
