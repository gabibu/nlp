בודפשט ( מיוחד ל"הארץ " ) . מנהיג " תנועת התחייה הסרבית " האופוזיציונית , 
ווק דרשקוביץ , הודה כי מפלגתו נחלה תבוסה בבחירות לפרלמנט הסרבי , שהסיבוב 
הראשון שלהם נערך ביום ראשון והסתיימו בניצחון הקומוניסטים . נציגי האופוזיציה 
השמיעו טענות לזיופים אולם משקיפים בין - לאומיים מצאו את הבחירות תקינות 
בדרך כלל והצביעו רק על פגמים בלתי משמעותים . ההשתתפות בבחירות היתה בדרך 
כלל גבוהה ך - % 08 אך במחוז קוסובו המאוכלס ברובו אלבנים , הם הטילו חרם 
על הבחירות ושיעור ההשתתפות לא עלה על % 02 . כבר בסיבוב הראשון זכו במחוזותיהם , 
ברוב מוחלט כ08 צירים סוציאליסטיים ( קומוניסטים לשעבר ) . מנהיגם סלובודן 
מילושביץ , צועד בראש בהפרש ניכר בבחירות לנשיאות סרביה , ונראה שכבר בסיבוב 
הראשון יזכה ברוב המוחלט הדרוש . מאחר שמילושביץ ידוע בחתירתו לחיזוק מעמדה 
הבכיר של סרביה ביוגוסלאוויה , ניצחונו עלול להגביר את מגמות ההינתקות של 
סלובניה וקרואטיה מן הפדראציה היוגוסלאווית . הסיבוב השני של הבחירות ייערך 
ב32 בדצמבר . ביום בו תושבי סרביה , הרפובליקה היוגוסלאווית הגדולה ביותר , 
בחרו בפרלמנט שלהם , הלכו אל הקלפיות גם תושבי הרפובליקה הקטנה ביותר 
מונטה נגרו ועל פי התוצאות המוקדמות גם כאן זכו הקומוניסטים בניצחון . 
