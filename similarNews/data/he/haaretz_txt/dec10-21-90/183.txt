" בתוכנית " בת - צחוק " מושמעות דרך קבע המלים " אינעל ראבאק " שמשמעותן 
" ארור בוראך " , חס ושלום . ברצוני לשאול : מדוע משדרים ב"קול ישראל " 
ביטוי מסוג זה ? מה בדעת השר לעשות " ? שאלה בנוסח זה הציג באחרונה ח"ך חנן 
פורת ( מפד"ל ) לחברו למפלגה , שר החינוך והתרבות זבולון המר . שר החינוך 
עלה לדוכן וברצינות רבה השיב ש"הביטוי האמור נמצא בתוך מספר גדול של הקלטות 
היתוליות מכל המינים שמצויות ברדיו . כפי שנמסר לי , הרי השימוש בביטוי 
ערבי זה בתוך טקסט עברי , משולל קונוטציה של חילול השם . בדעתי לפנות שוב 
לרשות השידור ולומר להם שיש הרואים בכך פגיעה בדת ועל כן אבקש להתחשב בכך 
ולקחת זאת בחשבון " . זו דוגמה אחת מתוך עשרות שאילתות המוצגות מדי שבוע על - 
ידי נבחרי העם לשרי הממשלה . בדרך כלל איש זולת מציג השאילתה איננו מתעניין 
בתשובת השר ( או סגן השר ) . מרבית השאילתות עוסקות בנושאים שוליים וחסרי 
חשיבות ציבורית . לפרקים הן נועדו לנגח את השר או את המשרד שהוא עומד בראשו . 
על - פי רוב , רק השאילתות שיש להן ערך פיקנטי כלשהו זוכות להתייחסות של 
התקשורת . כך , למשל , בשבוע שעבר שאל ח"ך אליקים העצני ( התחיה ) את 
שר החינוך , מי אחראי לכך שלאחר רצח שלושת הקורבנות בשכונת בקעה בירושלים 
הושמע השיר " עד מתי תאכל חרב " של שמוליק קראוס . המר השיב כי " השיר 
הושמע בסדר השמעה רגיל ולא נקבע במכוון לאיזה עיתוי " . קפמאבינכשביקש העצני 
לדעת מה מתכוון השר לעשות בעניין זה , השיב לו המר , " זאת שאלה מאוד 
מקיפה שלא נוגעת רק לשיר הזה ( . . . ) האם מלים המצויות השיר הזה 
ראויות לצנזורה של שר ? אני חושב שזה לא כל - כך עניין לטעמו של השר או 
של הח"ך , אלא באמת עד כמה אנחנו נתערב במלים של שירים , איפה הם גבולות 
ההתערבות שלנו " . העצני לא היה שבע רצון מהתשובה . הוא ניצל את זכותו להציג 
שאלה נוספת שנועדה לעקוץ את המר : " האם תפקידו של השר לשמש שופר וחותמת 
גומי של הרשות הזו או שמא יש לו גם דעה משלו ? מתי נשמע מהשר תשובה חד - 
משמעית , לא מטושטשת , לא מטייחת , שיש בה מסר כלשהו " ? המר לא נגרר 
לעימות מילולי עם נציג התחיה : " אני לא יודע לאיזה מסר אתה מצפה . המסר 
שלי אולי איננו המסר שלך ולכן אתה רואה בו דבר מטושטש . אני סבור שאין זה 
מתפקידי , לפי פירוש שאתה מפרש שיר מסוים , להחליט שאני מצנזר אותו " . 
כך , בזה אחר זה , השיב בסוף השבוע שעבר שר החינוך על שאילתות רבות בנושאים 
מגוונים . שאלו אותו על התגברות האלימות בבתי - הספר , על מצבו הכספי של 
מוזיאון ישראל , על חידוש שידור התוכנית " כלבוטק " ועוד . ככלל , לשר 
החינוך מוצג מספר השאילתות הגדול ביותר . בבדיקה שערך ח"ך פרוף שבח וייס 
( מערך ) בכנסת ה11 , הוא מצא ששר החינוך ניצב בראש מצעד הנשאלים . בכנסת 
הקודמת ( בתום שלושת המושבים הראשונים ) הופנו לשר החינוך 064 שאילתות 
מתוך 106 , 3 שאילתות בסך הכל שהוצגו על - ידי הח"כים . גם שר המשטרה השיב 
על שאילתות רבות ( 844 ) ושר הפנים ( 652 ) . לעומת זאת לשר המשפטים 
הוצגו רק 721 שאילתות . אין ספק שרמת השאילתות ( רובן , לא כולן ) המוצגות 
על - ידי הח"כים היא בבואה לרמת בית - המחוקקים שלנו . הזמן הרב החולף ממועד 
הגשת השאילתה ועד למתן התשובה על - ידי השר , מעיד על הזלזול המופגן של 
השרים בכנסת ( כל השרים שיש להם סגני שרים מטילים עליהם את המשימה של מתן 
תשובות לשאילתות ) . אשר צידון , שהיה מזכיר הכנסת , מציין בספרו " בית - 
הנבחרים " , כי בראשית ימיה של המדינה נקבע בתקנון שתשובת השר על השאילתה 
צריכה להינתן בתוך 84 שעות . לאחר מכן נקבע בתקנון הכנסת שהתשובה צריכה 
להינתן בתוך 41 יום . עתה קובע התקנון שעל השר להשיב בתוך 12 יום . אולם 
מרבית השרים אינם ממלאים אחרי הוראה זו , וישנן דוגמאות רבות לכך שהתשובות 
ניתנו אחרי חצי שנה ולעתים אף שנה . צידון מציין בספרו שהשאילתה היא מכשיר 
פרלמנטרי בעל חשיבות רבה , משום שהיא נותנת הזדמנות קלה לביקורת ולפיקוח 
על מעשה השלטון יום - יום . זה גורם מדרבן , מרתיע ומייעל . השאילתה מחנכת 
לאזרחות פעילה , משום שכשנעשה עוול לאזרח מצד השלטון הוא יכול באמצעות ח"ך 
לתת לו ביטוי מעל במת הכנסת . השאילתה היא אמצעי לגילוי יוזמה מצד ח"ך מבלי 
שיהיה כפוף לסיעתו . הכנסת מקבלת על - ידי השאילתות אופי של מוסד העוסק 
לא רק בתחום המדיניות הגבוהה , אלא גם בפכים הקטנים , בעניינים אפרוריים 
של חיי האזרח יום - יום . אולם מאז ראה אור ספרו של צידון ב6691 , חל פיחות 
במעמדה ובכוחה של הכנסת , ורמת השאילתות היא דוגמה אחת מני רבות המשקפת 
תהליך זה . אגב , בניגוד לירידה שחלה ברמתן של השאילתות , חלה עלייה משמעותית 
במספר השאילתות . בכנסת הראשונה הוצגו רק 899 שאילתות , בכנסת השנייה הצטמצם 
מספרן ל345 , בכנסת השלישית כבר הוגשו 687 , 1 שאילתות ובכנסת הרביעית 
859 , 1 . בכנסת ה11 הציגו הח"כים , כאמור , 106 , 3 שאילתות . ח"ך וייס 
מספר בספרו " יומן פרלמנטרי " , כי בעבר היו ח"כים שהצטיינו בשיגור עשרות 
ולעתים מאות שאילתות לשרים . בדרך כלל הם לא עסקו בכך בעצמם , אלא הטילו 
על העוזרים הפרלמנטריים שלהם לעסוק בנושא זה . וייס בדק ומצא שבכנסת ה11 
עמד הח"ך אז מתתיהו פלד בראש מציגי השאילתות ( 231 ) , דוד מגן ( 811 ) 
, תופיק טובי ( 711 ) , בני שליטא ( 411 ) , יצחק ארצי ( 901 ) 
, שולמית אלוני ( 401 ) וגאולה כהן ( 301 ) . אולם בעקבות האינפלציה 
במספר השאילתות , הוחלט להגביל את הח"כים ונקבעה מכסה , שלפיה כל ח"ך רשאי 
להגיש רק 03 שאילתות בשנה ( 81 במושב החורף ו21 במושב הקיץ ) . במקביל 
הונהג מוסד השאילתות בעל - פה ( לכל ח"ך מותר להגיש שתי שאילתות בעל - פה 
בכל מושב ) , המאפשר לנבחרי העם לקבל תשובות מהירות מן השרים הנוגעים בדבר 
על נושאים אקטואליים . כך , למשל , שאלה בשבוע שעבר שולמית אלוני ( רץ ) 
את שר האוצר , מתי ומאיזה סעיף תקציבי החליטה הממשלה להעביר 004 אלף שקלים 
לצורכי שמירה לישיבת " עטרת כהנים " ברוב המוסלמי בירושלים העתיקה , באמצעות 
עמותת הרובע היהודי , ששימשה צינור העברה של כספים שהועברו אליה על - ידי 
שרי החינוך והשיכון . ח"ך אלוני תמהה מדוע יש צורך להקציב כספים לשמירה 
כשהמשטרה וצה"ל מופקדים על הביטחון . קפמאבינסגן שר האוצר , יוסף עזרן , 
המשיב בקביעות על שאילתות המופנות לשר האוצר , ענה כי הכסף מקורו בהקצבות 
שנקבעו לחלוקה על - ידי ועדת השרים לעיזבונות ב3 באפריל שנה זו . לדבריו , 
משרד האוצר תיקצב ב52 בנובמבר , בעקבות החלטת הממשלה , סכום של 004 אלף 
שקלים , כהשתתפות האפוטרופוס בתקציב משרד הבינוי לשימור אתרים ונכסים בירושלים , 
לצורכי שמירה מיוחדים בנוסף לשמירה המתבצעת בידי המשטרה וצה"ל בעיר , עקב 
התנכלויות לתושבים ולרכושם . שולמית אלוני , ובעקבותיה גם אברהם בורג ( 
מערך ) ורן כהן ( רץ ) , ביקשו להציג לסגן שר האוצר שאלות נוספות באותו 
נושא . אלוני הזכירה שישיבת " עטרת כהנים " ידועה כאחת הקבוצות הפראיות , 
המתפרעות והמסוכנות ביותר בעיר העתיקה , ולכן לא ברור על שום מה ניתן להם 
כסף לשמירה . " יש פה הרגשה שהוליכו אותנו שולל ועושים בכסף שימושים שלא 
לשמם הוא נועד " , כעסה אלוני . סגן השר עזרן היה קצת נבוך ממטר השאלות הקשות . 
" הממשלה מתקצבת הגנה על גופם ועל ביטחונם של יהודים ולא על דעותיהם . 
אין במתן ההקצבה שום תמיכה בדעותיהם או בהשקפותיהם " . אין ספק ששאילתות 
חשובות כמו זו של אלוני מספקות עניין ומעוררות תשומת לב . אולם מרבית השאילתות 
עוסקות בנושאים שוליים , כשמקור המידע שמהם ניזון הח"ך היא כתבה או ידיעה 
בעיתון זה או אחר . זכותם של חברי - הכנסת להסתמך על פרסומים בכלי התקשורת , 
אולם אין הם יכולים להסתפק בכך . עליהם להכין " שיעורי בית " יסודיים 
לפני שהם דורשים מהשר להשיב תשובה רצינית ואמינה . 
