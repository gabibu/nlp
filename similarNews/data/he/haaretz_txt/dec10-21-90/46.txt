מצוקת משרדי הנסיעות לנוכח המשבר בענף התיירות , והחשש כי משרדים רבים יתקשו 
להחזיק מעמד לאורך זמן , יעמדו במרכז דיוני האסיפה הכללית השנתית של התאחדות 
סוכני הנסיעות והתיירות , שתתקיים היום בכפר המכביה ברמת - גן . אורח הכבוד 
יהיה שר התיירות , גדעון פת . דו"ח היו"ר , יעקב קרני , חוזה שחורות לענף , 
אם לא יתגבשו סוכני הנסיעות להיאבק של שמירת מטה לחמם . קרני יניח לפני 
האסיפה הכללית מכתב התפטרות , שייכנס לתוקף אם לא יוחלט על הקמת גוף כלל - 
ענפי , שיתגייס לפעולת חירום נחרצת , לנוכח המשבר בענף . לדברי קרני , 
ניהלה התאחדות סוכני הנסיעות והתיירות בשנה האחרונה את המאבקים הבאים : 
" נגד גורמים חיצוניים ששואפים לחדור למגזר סוכני הנסיעות ולנגוס בפרנסתם ; 
נגד מגמות הפוגעות במעמדו של סוכן הנסיעות כאמצעי השיווק העיקרי של חברת - 
התעופה ; נגד המגמה לנצל את עמלות הסוכן לצורכי קידום מכירות גורמי תיירות 
וגורמים חיצוניים , תוך פגיעה בעמלה , ונגד העדפות סוכנים אחדים על פני 
חבריהם " . 
