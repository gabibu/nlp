במאה החמישית לפנה"ס נערכו מלחמות קשות בין היוונים לבין מלכי האימפריה הפרסית . 
דומה היה שיד הפרסים על העליונה : צבאותיהם חצו את מיצר הבוספורוס ופלשו 
ליוון , כשהם מרבים בה הרס והרג . אך בסופה של המאה הרביעית לפנה"ס היו 
אלה צבאות היוונים , בהנהגת אלכסנדר מוקדון , מבכירי מצביאי העולם בכל 
הזמנים , שפלשו ללב מלכות פרס וסיפחו אותה על כל מושבותיה במזרח אל כתר 
המלוכה המוקדונית . שליטי יוון נהגו ליישב חיילים משוחררים על אדמות הארצות 
הכבושות . תוך שנים לא רבות ערים חדשות המאוכלסות ביוונים צצו בכל רחבי 
המזרח ובנקודות האסטרטגיות החשובות ביותר . לאחר מות אלכסנדר נחלקה האימפריה 
בין יורשיו שאף בנו את בירות מדינותיהם במזרח : אלכסנדריה במצרים ואנטיוכיה 
בסוריה . עוד בימיו של אלכסנדר גילו הוא וצמרת שלטונו עניין בתרבות המזרח , 
ואף אימצו לעצמם את הנראה להם כמועיל וכראוי לחיקוי . המיזוג החדש של תרבות 
יוון המערבית בתרבויות המזרח הוליד את התרבות החדשה ההלניזם . התרבות החדשה 
קמה במרכזי היישוב היווני החדש , ומשם חילחלה ופעפעה לשכבות רבות של בני 
המקום . פתיחותם של היוונים ונטייתם לא לכפות דבר על הזולת , חשפו את אמונתם 
ותרבותם בפני המקומיים , שהיו נכונים לקבל את בשורות העולם החדש . גם שכבות 
שונות בממלכת יהודה משפחות הכהונה הגדולה , מפרנסי השלטון ונשואי העדה 
העלו את ההלניזם על בימת ההיסטוריה ללא כפייה . התהליך כונה " התייוונות " 
על - ידי אלה שראו בו רעה חולה שתכרית בסופו של דבר את האמונה והתרבות היהודיים , 
הנושאת עמה מסרים מוסריים מהותיים לקיום החברה האנושית בכלל ; אבל לכלל 
מלחמה טוטלית בהתייוונות לא הגיעו ביהודה אלא בעטיין של גזרות אנטיוכוס . 
סמוך לשנת 071 לפנה"ס שלט על יהודה אנטיוכוס הרביעי , אפיפנס , מלך סוריה 
הסלבקית . כשליט בעל חושים מדיניים מפותחים , חש את חיבוקה הממשמש ובא 
של רומא השכנה מן המערב , שהיתה בעלת תיאבון רב לכיבוש המזרח . אחת מדרכי 
ההגנה שאימץ לו היתה אכיפת התרבות והדת היוונית על כל נתיני מלכותו . בכך 
קיווה ליצור מעמים שונים מקשה אחת , שתגדיל את סיכויו לנצח את רומא . ( 
יש לציין כי בדרך זו הלכו גם החשמונאים כאשר נקטו מדיניות של גיור מתוך אונס ) 
. קפמאפרקכמעט כל היחידות האתניות שהיו תחת שלטונו קיבלו את תביעותיו , 
ואף רבים מיהודה . קבוצת מיעוט שראתה בקיום מהות היהדות , תרבותה ודתה , 
ערך שעליו חל הכלל " ייהרג ובל יעבור " יצאה למאבק חסר פשרות . בראש 
התנועה עמדו מתתיהו החשמונאי ובניו , כוהנים מן הכפר מודיעין שבשפלת יהודה . 
ההלניזם היה עבורם בבחינת מוקצה מחמת מיאוס שיש להילחם בו מלחמת חורמה . 
הם ראו במתייוונים יהודים שקיבלו עליהם מרצון את תרבות יוון קבוצה שיש 
להכחידה . מה פסול מצאו בני מפלגת החשמונאים במתייוונים ובתורת יוון ? הרי 
היו בה גם זרעים רבים חיוביים הראויים להילמד ולהשתבץ בערכי היהדות . יתרה 
מזאת , עוד לפני פרוץ המרד החשמונאי וגם לאחריו נטלה תרבות ישראל מתרבות 
יוון , כמו גם מתרבויות אחרות עמן קיימה מפגשים , מחשבות ורעיונות , שקיבלו 
צביון יהודי ונהפכו בתרבות היהודית לאבני יסוד ; רבים מחכמי ישראל ומנשיאי 
העם בימי המשנה ידעו יוונית על בוריה , קראו בספרות יוון וניזונו מן הטוב 
שבה . התבוננות ראשונית מלמדת כי שורש הבעיה היה נעוץ בנטילת הקליפות החיצוניות 
של תרבות יוון וערכיה , ולא בחדירה אל הלוז שבתוכה , קרי הם בחרו בצורות 
ולא בתכנים . בסיסה של כל השקפת עולם תהא זו דתית , תרבותית או חברתית 
מושתתת על שני עמודי תווך : צורות ותכנים . מהות ההשקפה וערכיה מגולמים 
בתכניה , כלומר , בבחירה בדרך הנאותה שבאמצעותה אפשר יהיה לגבש חברה טובה 
וצודקת יותר ( למשל , בסיס ערכיה של החברה היהודית נוסח על ידי הלל הזקן 
במשפט : " מה ששנוא עליך אל תעשה לחברך " ; וכל עקרונות היהדות האחרים 
נובעים מאב המוסר הזה ) . שמירה מרבית על התכנים סולם הערכים התרבותי 
מביאה ליצירת חברה בריאה וטובה , בעוד שזלזול בו יגרום להיחלשות החברה 
והתפוררותה עד להיעלמותה הסופית . לצד התכנים עומדות הצורות . הכוונה היא 
לאותם חוקים והלכות שמלמדים בדרך של ההתבוננות מבחוץ ונתינת סימנים לאיזה 
חברה או קבוצה משתייך הפרט . אנו זקוקים להם רק לשם יצירת המסגרת התרבותית . 
היוונים במפגשם עם תרבות זרה הריקו לתוכם הרבה מערכיה ותכניה , ובמידה 
מסוימת נטלו גם מצורותיה . אך המתייוונים יהודים ושאינם יהודים שהסתופפו 
תחת תרבויות יוון , נטלו מהן רק את הצורות ואל עולם התכנים לא חדרו , וכאן 
נעוץ הכשל . מפני שאם שואלים מתרבות אחרת רק את עולם הצורות , ומתעלמים 
מתכניו , נידונים לאובדן זהות , ואובדן כל דפוס התנהגותי או מוסרי . משום 
כך יצאו האמונים על דת ומסורת ישראל למלחמת חורמה בהתייוונות . יש לציין 
שאנטיוכוס במפעל ההתייוונות הגדול שלו לא חשב כי האוכלוסיות הסרות למרותו 
תשמרנה את רוח יוון , אלא ראה בהן בסיס לפירמידה כלכלית וצבאית . לא מגדלור 
חוכמה שיפיץ אור יווני , אלא מכשיר לתיעול שאיפותיו המדיניות . במלחמה 
קשה וחסרת פשרות הצליחו בני החשמונאים להדוף מזימה זו , שהיתה מביאה כליה 
על תרבותו ומסריו כמו גם על עצם ישותו של עם ישראל . קפמאפרקמאחר שגם היהדות 
בנויה מעולמות של צורות ותכנים , היה קל ליהודים בכל הדורות לשמור ולקיים 
את עולם הצורות , להתפשר ולעתים אף לזלזל בעולם התכנים . מובילי המסר של 
היהדות ומעצביה הנביאים וחכמי ההלכה הקדישו למלחמה בתופעה הזו את כל מרצם , 
והמשפט : " טוב שמע מזבח " ( שמוע עולם התכנים , זבח עולם הצורות ) 
מסמל זאת יותר מכל . נבואות ירמיהו ומיכה שהתריעו על חורבן המקדש מצביעות 
על העמדת ערכי הצורות ואפילו הנכבדה שבהן , המקדש ופולחנו כחסרי ערך וברי 
הריסה לעומת נצחיות הדרך הנכונה שיילך בה האדם . המסרים במשנה האומרים שאין 
יום הכיפורים מכפר אלא על עבירות שבין אדם למקום מבטאים את תמצית ההפרדה 
בין התכנים לבין הצורות . עולם הדת , השקפת העולם והתרבות היהודית , מתבטאים 
במערכת היחסים שבין אדם לחברו ; הצורות מתבטאות ביחסי אדם - אל . כמובן 
שקשה יותר להקפיד על דפוסי ההתנהגות החברתיים , מאשר להבין את מצוות הצורות 
ולקיימן . אם בוחנים את כישלון היהדות החרדית בשלהי המאה ה91 וה02 , מגלים 
כי היא שמרה בצורה קפדנית על עולם הצורות , וזלזלה בתכנים ובערכים . כיבוד 
הזולת ודעותיו , מתן כבוד לאמונות אחרות , נשיאה שווה בעול הכספי האישי , 
ולא הסתתרות מאחורי אוהלה של תורה כל אותם ערכים חשובים שהטיפו לקיומם 
גדולי ההלכה נדחקו הצדה על - ידי המדקדקים בסוגיות שוליות כגון : זמן צאת 
וכניסת השבת לצורכי תחבורה ציבורית , או חקיקת חוקים למניעת פרסום תועבה , 
הנכפים על הציבור החילוני . בחרדים השמים את הדגש על קיום מצוות שבין אדם 
לאלוהיו ומזלזלים באלו שבין אדם לחברו מצוי קורטוב של התייוונות . 
