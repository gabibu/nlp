השערורייה שפרצה לאחרונה עקב ביטול תערוכת " דמות המנהיג באמנות הישראלית " 
במוזיאון ארץ - ישראל , מגלה כי בבניין ההיסטורי בשדרות רוטשילד 61 יושבים 
מנהל וצוות עובדים המריצים בעצלתיים מפעל סודי המכונה היכל העצמאות ובית 
התנ"ך . מבנהו הקודם של מוזיאון תל - אביב , שבאולמו הראשי התקיים טקס 
הכרזת המדינה ואשר שימש בראשיתו כביתו הפרטי של מאיר דיזנגוף , ראוי שהפוך 
לגוף חי ונושם המנציח עובדות אלה . רק בניינים מעטים בארץ יכולים להתחרות 
בו במטענם ההיסטורי . מאז הוקם בשנות הששים ביתן הלנה רובינשטין , הועברה 
אליו מרב פעילותו של המוזיאון , יציר כפיו של ראש העירייה הראשון . כשנבנה 
ביתנו החדש בשדרות שאול המלך , נעזב המבנה הישן והצר לחלוטין . מאז הוא 
ניצב משמים כמו האזור כולו , שבעבר הרחוק היה לב העיר . במשך היום גודשים 
אותו פקידים , בנקאים ואנשי עסקים , הממהרים לצאת ממנו עם סיום שעות העבודה . 
המאמצים ליצור במרחב זה מוקד תרבותי - אטרקטיווי ולהקנות לבניין תוכן חלופי 
העלו חרס . כבית התנ"ך לא היה בו משום מתן ערך נוסף , וודאי לא באותן תערוכות 
ספורות ומאולצות שאירגן . כמשמר את הרגע הגדול של הכרזת המדינה לא מצאו 
מנהליו את התכנים והכלים המתאימים , שיקנו לעובדה ההיסטורית ולממשות הפיסית 
של המקום ממד חדש ומפרה . הרי דווקא בבנין זה ומעל בימה זאת היה יכול להיווצר 
מוקד לעשייה ולדיון חברתי ופוליטי , שאינו נרתע מהבט ביקורתי ומבחינה מעמיקה 
של מה שעלה בגורלם ולהיכן התגלגלו חזון מאי 84 ומגילת העצמאות . גדודי ילדי 
בית - ספר המוסעים אליו , אינם יכולים לשמש עלה תאנה לערוות שיממונו . דמיונם 
היוצר של אבות העיר אינו מסוגל להתעלות מעל לנוסחה הבנלית ביותר של " מוזיאון " , 
גם שעה שאין חומרי תצוגה , ממצאים יחודיים וכר נאות לפעילות , שתצדיק 
יומרה זאת . כך נותר מין מוזיאון סוג ג , שאינו רשאי לעסוק באמנות לשמה 
או בארכיאולוגיה של ארץ - ישראל , שהרי אלה בחזקת זכויותיהם של גופים אחרים , 
גם בתוך מוזיאון ארץ - ישראל , בראשותו של רחבעם זאבי . התערוכה שלא נפתחה 
היתה אולי התקווה האחרונה ליציקת תוכן ועניין . למרות זהירותו המופלגת של 
האוצר , ד"ר גדעון עפרת , התערוכה לא עברה את מחסומי התפיסה הלאומית - 
טוטליטרית שאינה מסוגלת לגלות שמץ של ליברליות , פתיחות וסובלנות לחירות 
האמירה ולעובדת קיומו של ויכוח ציבורי מהותי בחיינו . מוטב לכן לקחת את הבניין 
הנהדר הזה ולשכן בו עולים חדשים , או להופכו ללשכת ראש העירייה ולאולם מועצת 
העיר , להשכירו לפעילות מסחרית פרטית , או להקים בו אקדמיה תל - אביבית 
לאמנות . הדבר היה מתיישב טוב מכל עם חזונו וצוואתו של מאיר דיזנגוף , 
אשר הוריש ב - 1391 את ביתו להקמת מוזיאון לאמנות ולקידומה של היצירה הפלסטית . 
ביתו של מאיר דיזנגוף הוקם ב9091 כאחד מראשוני בתיה של אחוזת בית . הוא 
נבנה בסגנון אירופי פרוורי סתמי , כבניין בן קומה אחת המקורה בגג רעפים . 
אולם חללו הפנימי שימר את המתכונת המזרחית - ערבית המקומית . ממרפסת הכניסה , 
המוגבהת במספר מדרגות , נפתחה הדלת אל ה"אילואן " חלל מרכזי החוצה את 
הבית לאורכו , שלצדיו ממוקמים החדרים השונים . ב6391 בנה אותו מחדש האדריכל 
קרל רובין והתאימו לתפקידו כמוזיאון . הוא הרחיב בהרבה את המבנה , הוסיף 
לו קומות ושינה את חזיתותיו ללא הכר . האילואן הפך לאולם רחב , מעוצב בקווים 
נקיים ואומרי רצינות . חללי התצוגה היו קטנים יחסית , אינטימים ויעילים 
ברוח הפשטות הצנועה של אותם ימים . רובין , שעבד קודם לכן במשרדו של אריך 
מנדלסון בברלין , היקנה לחזית הפונה לשדרות רוטשילד אופי סימטרי ומינימליסטי . 
מדרגות שחורות רחבות יחסית מובילות אל שער הכניסה , השקוע בין שני אגפים 
זהים . החזית אטומה , לבד משני חלונות אופקיים צרים בקירות האגפים . הבניין 
מזכיר את עבודותיו של הווינאי אדולף לוס בגיאומטריזציה החריפה שלו , בהעדרו 
של כל אלמנט מרכך , בפשטות הצורנית ובנוכחות החזקה . היה זה אחד הבניינים 
היחדים בני הסגנון הבין - לאומי בעיר , שלמרות ממדיו הצנועים ומיקומו לאורך 
השדרה , הפגין מונומנטליות והחצין את מהותו כבניין ציבורי מרכזי . למעלה 
משני עשורים מכסה מעטפת מרשימה זאת על לא כלום . מוזיאונים היסטוריים עשוים 
להיות אבן שואבת לקהל ולעורר עניין אם מתקיימות בהם תצוגות אותנטיות ומעוררות 
לחשיבה , או אם הם משמרים ממצאים ותעודות בעלי ערך לקהל הרחב או לחוקרים . 
הכנסייה הנוצרית הבינה זאת מראשיתה , ועשתה את האתרים הראוים להנצחה למקומות 
חיים המאכסנים רליקוויה טעונה ברגשות הזדהות , שסביב מתפתחת פעילות יום - 
יומית . אולם ישיבות ריק אינו אנדרטה ואינו אתר הנצחה . לשם כך מספיק שלט 
ברונזה . טיפול בו בחרדת קודש יאה רק לבתי - קברות . 
