הסרט " שירת האבן " של מישל חלייפי יוקרן במוצאי שבת , בנוכחות הבמאי , 
בסינמטק ירושלים , ויפתח שבוע של הקרנת סרטיו בסינמטקים של תל אביב , 
ירושלים וחיפה . חלייפי הוא במאי סרטים פלשתיני שחי בבלגיה , וסרטיו מוקרנים 
בפסטיבלים רבים בעולם . מארגני פסטיבלי סרטים ישראליים בחו"ל נוהגים לכלול 
גם את סרטיו של חלייפי , מה שמעורר כמובן מחלוקות רבות . הכללת סרטו " חתונה 
בגליל " בפסטיבל קאן האחרון עוררה את התנגדות השגרירות הישראלית בצרפת . 
" שירת האבן " הוא סרט אינתיפאדה , בו מתעד חלייפי את המאבק בשטחים ; 
פצועים פלשתינאים בבתי החולים , משמר הגבול עוצר תלמידות בית ספר ; אשה 
ערבייה החיה במובלעת חקלאית קטנה , למרגלות אחת השכונות החדשות של ירושלים , 
מספרת את היסטוריית הפקעת הקרקעות שעברה משפחתה ; עוצר , ילדים מקימים 
בריקדות של צמיגים בוערים בעזה , ילדים משתמשים בכדורי גומי ופלסטיק במשחק 
גולים , חיילי צה"ל מנסים למנוע מן המצלמה לצלם , בולדוזרים הורסים בתים . 
הקטעים הדוקומנטרים מצולמים בסגנון של " מצלמה שהולכת בשטח " . בתוך זה 
משולב סיפור אהבתם הבדיוני של מכרם חורי ובושרה קרמן . הוא אסיר פוליטי 
לשעבר , עייף קצת ממלחמות . " האינתיפדה " הוא אומר " היא מלחמתם 
של אלה שנולדו אל תוך הכיבוש " . היא , אהובתו מן העבר , חיה בבריטניה 
ומגיע לארץ על מנת לחקור את מיתוס ההקרבה הנמצא , לדעתה , בבסיס המאבק 
וההתנגדות . הטקסט אינו משוחק אלא מדוקלם . עבודת הצילום והעריכה מקנה 
לטון הדקלומי אופי פיוטי . חלייפי : " אפשר להגיד שכל שלטון מבוסס על מיתולוגיה . 
הפרדוקס הוא שמדינת ישראל היא המיתולוגיה הרציונאלית היחידה של המאה הזו . 
בגלל זה , הילד שהייתי , עדיין מנסה למקם את עצמו ביחס לסיפורים התנ"כיים 
שהוא למד , ולאמת שסבבה אותו . לכן אני תמיד חייב להתייחס לבעיה של הקשר 
בין מציאות לדמיון " . " שירת האבן " , כמו סרטיו האחרים של חלייפי , הוא 
נסיון לחקור דרך הקשרים בין דמיון ומציאות את הכוחות והמניעים של התרבות 
הפלשתינית . סרט זה , שנעשה השנה , נוקט עמדה לאומית ברורה יותר מאשר 
סרטיו הקודמים . ב"חתונה בגליל " , שנעשה ב7891 , מתורגם העימות של הכובש 
והנכבש לעימות שבין כוחות גבריים ונשיים . כך קורה גם ב"שירת האבן " , 
אולם נראה שבלב לבו של המאבק , בוחר חלייפי לסגת מן הסמבוליות לעבר דיון 
קונקרטי יותר . בשלושת הסינמטקים יוקרנו גם שני סרטים תעודיים של חלייפי : 
" זכרונות פוריים " , שעשה ב0891 ו"מעלול " מ5891 . 
