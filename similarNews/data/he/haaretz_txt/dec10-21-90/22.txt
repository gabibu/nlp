) בבית שמש , ניגשו בתשמ"ט לבחינות הבגרות . רק 21 מתוכם ניגשו לבחינת 
הבגרות במתמטיקה ברמה מוגברת , ומהם רק שמונה עמדו בה . זאת אחת הדוגמאות 
להישגים הנמוכים בבחינות הבגרות ביישובי הפיתוח , הכלולות בדו"ח חדש של 
משרד החינוך . הפתיחות הראויה לציון של השר המר , שאיפשרה לעיתונאים לקבל 
את הדו"ח , אינה מחפה על הנתונים הקשים שיש בו . שיעור התלמידים ביישובי 
פיתוח הזכאים לתעודת בגרות מקרב אוכלוסיית הזכאים לתעודת בגרות בארץ נמוך 
בהשוואה לחלקם היחסי באוכלוסיית התלמידים בישראל ( 6 . 7 אחוזים לעומת 4 . 
11 ) . ככל שעולים בפירמידת הקושי של המבחנים , מתמעט והולך חלקם של תלמידים 
מיישובי פיתוח . לשון אחר , גם אם שיעור מסוים מצליחים במאמץ עילאי לזכות 
בתעודת בגרות , הם אינם נמנים עם שכבת התלמידים המצטיינים בישראל . בית 
שמש היא רק דוגמה אחת . ביוקנעם עלית לא נבחן בתשמ"ט אף לא בוגר י"ב אחד 
בבחינת בגרות במתמטיקה ברמה מוגברת . קומץ בלבד ניגשו ועמדו באותה שנה לבחינה 
המוגברת במתמטיקה ביישובי פיתוח כחצור הגלילית , דימונה , טבריה , מגדל 
העמק , עפולה , קריית גת וקריית מלאכי . מצב דומה , אם כי מעט טוב יותר , 
נצפה בנוגע לבחינה באנגלית ברמה מוגברת . ההישגים בבחינת הבגרות במתמטיקה 
ביישובי הפיתוח מלמדים על מצב המקצוע בקרב כל אוכלוסיית התלמידים בארץ . 
