החוק לתיקון פקודת העיריות , המכונה " חוק ההסמכה " , יוגש היום למליאת 
הכנסת לאישור סופי . התיקון נותן סמכות סטטוטורית מפורשת לרשות מקומית להחליט 
על אי - פתיחת עסקים בשבת או ביום מנוחה , מטעמים שבמסורת דתית . את החוק 
יזמה ממשלת האחדות הלאומית לפני כשנתיים בעקבות פסק - הדין של השופטת איילה 
פרוקציה , שהטיל ספק בסמכותן של הרשויות המקומיות להתקין הוראות כאלה בחוקי 
העזר שלהן . הצעת החוק הממשלתית עובדה בוועדת חוקה , חוק ומשפט של הכנסת , 
והוכנסו בה כמה שינויים מהותיים . יו"ר הוועדה , ח"ך אוריאל לין , מציין 
כי נקבע בהצעה המוגשת לכנסת שהסמכות לסגור בתי עסק חלה לא רק על שבתות וחגים 
של יהודים , כפי שהציעה הממשלה , אלא על חגי כל הדתות והעדות . אין מדובר 
בחוק מיוחד העומד בפני עצמו , כפי שהציעה הממשלה , אלא בתיקון של סעיף 
קיים בפקודת העיריות . הכללים החלים כיום , חוץ מהוראות ספציפיות הכלולות 
בתיקון , חלים גם לעניין תיקון זה . צו המונע פתיחת עסק לא יינתן רק משום 
שבית - המשפט שוכנע שהיתה כוונה לפתוח אותו בניגוד לחוק , כפי שהציעה הממשלה , 
אלא אם שוכנע בית - המשפט כי נפתח בפועל בניגוד לחוק . על החלטה כזאת יהיה 
אפשר לערער בתוך 03 יום . על - פי הצעת החוק הממשלתית , היה אמור להינתן 
תוקף רטרואקטיווי לכל חוקי העזר שהותקנו לפני תחילת חוק זה , אם הם עונים 
על אמות המידה של התיקון . ואולם על - פי ההצעה שאושרה בוועדה , יינתן 
תוקף לחוקי העזר אם הם עומדים בקריטריונים של התיקון רק מיום תחילתו של החוק . 
על - פי החלטת הוועדה , יוכל שר המשפטים להתקין תקנות סדרי - דין לעניין 
התיקון , באישור ועדת חוקה , חוק ומשפט . 
