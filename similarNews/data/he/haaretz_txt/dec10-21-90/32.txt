אנשים על רצפה חשופה מהוות את הכפר צאן לינגאנג , השוכן הרחק מהדרכים 
המהירות , בגובה של 004 , 2 מטרים בחבל יונאן בסין . התושבים אינם סינים , 
הם בני המיעוט הלאומי מאו המונה חמישה מיליון איש . שלא כמו בעלוני התעמולה 
בפקין , הם אינם לבושים בתלבושות לאומיות מפוארות , אלא בגלימות קרועות 
ומזוהמות . האימהות מיניקות תינוקות שראשיהם מכוסים ספחת בשלב מתקדם . 
התינוקות נולדים בדרך - כלל ללא עזרה רפואית . 41 המשפחות בכפר הקטן והמרוחק 
רועות בקר ומגדלות תירס ותפוחי אדמה , כשהן משתמשות בכלי עבודה מיושנים 
שהן מייצרות במו ידיהן . גם את בגדיהם אורגים התושבים בעצמם בנולים פרימיטיוויים . 
הם אינם יודעים קרוא וכתוב , וביניהם יש כאלה שגם אינם יודעים מה גילם . 
בית הספר הקרוב ביותר שוכן במרחק שבע שעות הליכה , ולא תמיד נמצא בו מורה , 
שכן את שכרו חייבת האוכלוסייה לשלם בעצמה , ורק לעתים רחוקות מצליחים התושבים 
לגייס את הכסף . המאו עומדים בתחתית הסולם החברתי במדינה המאוכלסת ביותר 
בעולם : קרוב ל85 מיליון אזרחי הרפובליקה העממית של סין חיים אפילו על 
פי דיווחים רשמיים " על גבול קיום המינימום " . כלומר , ביגוד ומנת אורז 
או אטריות יום - יומית אינם עבורם דבר מובן מאליו . להערכת סניף יוניצ"ף 
בפקין , מספר התושבים החיים " מהיד אל הפה , ושעבורם המאבק להישרדות הוא 
סיוט מתמיד " מגיע עד ל001 מיליון . הרחק ממסלולי התיירים ו"האזורים הכלכליים 
המיוחדים " השוקקים , סין היא עדיין 44 שנים לאחר שהמפלגה הקומוניסטית 
עלתה לשלטון אחת המדינות המתפתחות העניות ביותר . העניים בסין טוחנים 
את החיטה שלהם באבני ריחיים מימי הביניים , שהם נאלצים לגרור בעצמם , כאשר 
ידם אינה משגת לקנות חמור . בתי הספר שלהם , כמו בחבל יונאן , הם לרוב 
בקתות הרוסות למחצה ללא ציוד הוראה . החנויות , כמו בכפרים באזור שאנשי , 
הן שלדי אוטובוסים שתוקנו בחימר . בתי השימוש הם גיגיות בשולי הכפר . 
מיליונים חשופים לסכנת מוות מתמדת ממגיפות בשל מחסור בשירותים רפואיים . 
הם לעולם לא יקבלו מכתב , שלא לדבר על כך שלא יקראו לעולם כתבה בעיתון 
העממי המפלגתי . בהשוואה לאחרים , חייהם של בני מאו בצאן לינגאנג עוד 
טובים יחסית , שכן באחרונה מסייעים להם טכנאים לבנות באר בכפרם . הם מלמדים 
את האיכרים לגדל גידולים חקלאיים בטראסות באזור ההררי ומומחה אחד אפילו 
הצליח להפיק אנרגיה מביוגז , המועבר בצינורות פלסטיק לכמה מהבקתות . ביתו 
של ראש מועצת הכפר יאנג שינגפה מואר הודות לגז זה , ויש לו גם רדיו הפועל 
על סוללות : היות ושכרו 007 יואן בשנה ( 032 מארק ) שכר שווה ערך למחיר 
שלושה זוגות אופניים הוא נחשב לאדם עשיר בכפר . על פי אמות המידה של השלטון , 
אדם שמרוויח בשנה 051 עד 003 יואן בלבד ( מקרר עולה יותר מ000 , 2 יואן ) 
ומי שקוצר מדי שנה פחות מ002 ק"ג חיטה , נחשב לעני . באזורי הגבול השוממים 
סמוך למונגוליה ולברית - המועצות , באזורים שבהם אדמת לס במרכז סין , באזורי 
הגיר הקשים לגישה בדרום - מערב ובהרי המזרח , באזור צינגחאי וגויזו , חיים 
האנשים הנחשבים לעניים , המתקנים דודים ישנים ותופרים טלאים על מכנסיהם 
הקרועים . הם חיים במערות ובבקתות פרימיטיוויות שנייר סותם את חלונותיהן 
במקום שמשות . 31 מיליון סינים חיים ללא גישה למי שתיה . לכן מתים ילדים 
רבים , ואילו השורדים הם נמוכי קומה בשל חוסר ברזל וסידן . על - פי דו"ח 
ארגון האו"ם " תוכנית מזון עולמית " על הנעשה בצפון שאנשי , היבול שם 
מספיק רק לצרכי המינימום של האיכרים עצמם . על רוטב סויה , קמח , או נעלי 
פלסטיק שהן חיקוי עור וללא שרוכים , הם משלמים בתמרים או בדוחן . לעתים 
ניתק הקשר שלהם עם העולם החיצון כשהגשם הופך את שבילי הבוץ לבלתי ניתנים 
למעבר משאיות . " עבודת הכפיים של שנה שלמה הביאה למשפחה ממוצעת רק 04 
יואן " , שהם כ41 מארק , לפי דיווח של שני סוציולוגים סינים מכפר בגאנסו . 
" למעט כלי עבודה אחדים , מחצלת משומשת ושמיכה קרועה לא היה להם שום רכוש " . 
שיטפונות או תקופות בצורת ממושכות מקשות על האנשים כיום כמו בסין העתיקה . 
גם היום לא משקיע השלטון כספים בסלילת כבישים , בבניית בתי חולים , בתי 
ספר או קווי חשמל . כאשר הנהיג מאו ב8591 את " הזינוק הגדול קדימה " , 
מתו מאות אלפים מרעב באזורי הספר . לפני כחמש שנים בלבד הקימה פקין עבור 
העניים את " המשרד לפיתוח הכלכלי של אזורי העוני " . הם קיבלו פטור ממס , 
אשראי זול וסובסידיות בסך ארבעה מיליארד יואן לשנה , שהסתכמו ב31 מארק 
לכל עני מרוד באזורים נחשלים אלה . השלטון המרכזי שלח לשאנשי שתילי תפוחי 
עץ עמידים והציע לאיכרים להשתמש ביריעות פלסטיק כדי להגן על האדמה ולבנות 
מדרגות למניעת סחף קרקע ולהגדלת שטח השדות . עצות אלה כבר נתן בזמנו מאו 
לכפר לדוגמה דזאי , שהפך לחלק מהפולחן הרשמי , אך נכשל . בארבעה כפרים 
ליד גויאפינג , שבהם מנסים ליישם את העצות , מתנוססים דגלים אדומים , 
כמו בימי מאו , ושלט מודיע : " גברים , נשים , הורים , ילדים , משתתפים 
במאבק . לכן עלינו לעבוד בחריצות ולעבד במו ידינו 082 דונם קרקע " . אבל 
פקין נותנת ביד אחת ולוקחת ביד השנייה . את רווחי האיכרים , שבדוחק נחלצו 
מסף רעב , היא ממהרת לקחת בצורת מסים גבוהים ותשלומים תמורת שירותיה . 
לא קיים ביטוח סוציאלי לאיכרים שעזבו ב8791 את הקומונות העממיות . כיוון 
שאינם זכאים לפנסיה , מביאים האיכרים יותר ויותר ילדים לעולם . זה אמנם 
בניגוד לחוק , אך ממילא אינם יכולים לשלם את הקנסות המוטלים עליהם . מעגל 
קסמים זה מתאר סגן מנהל הרשות האמורה לסייע לעניים בפקין , גאו הונגבין : 
" ככל שהאנשים עניים יותר , כך הם מביאים יותר ילדים לעולם . ככל שיש 
להם יותר ילדים , כך הם הופכים לעניים יותר ויותר " . לפונקציונרים בפקין 
נשקפת סכנה מאזורי העוני , שכן בדומה לאינטלקטואלים ולסטודנטים העירונים 
עלולים גם חסרי הכל מהאזורים ההרריים והמדבריים לצאת נגדם . בעלון ממלכתי 
נכתב בגלוי : " למצב זה יש השפעה ישירה על הרפורמות בסין , היציבות הפוליטית , 
האיחוד הלאומי , הלך הרוחות החברתי ופיתוח כלכלת המדינה " . לפיכך , 
יש לחסל עד שנת 000 , 2 את תופעת העוני , תוכנית שהיא חסרת כל סיכוי . 
גאו מהמשרד להתפתחות כלכלית באזורי העוני אומר : " הקופה שלנו ריקה והזרועות 
שלנו קצרות מדי " . 
