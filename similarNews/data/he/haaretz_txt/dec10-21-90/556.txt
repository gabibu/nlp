באימון הפועל כפר סבא נראו אתמול פנים חדשות . אשר מסינג , שמנה למאמן 
במקום ויטק לאזארק , והבלם הבין לאומי ירון פרסלני שעבר מבית"ר תל אביב 
ושב לכפר סבא לאחר שלוש שנות היעדרות . עתה מקוויים בקבוצה לשיפור משמעותי 
ביכולת , שיאפשר לה להיחלץ מהמקום האחרון . למאמן לאזארק הוצע לשמש אחראי 
ראשי על מחלקת הנוער , אך ספק אם המאמן הפולני שלא נראה אתמול באימון 
ייענה להצעה . מסינג היה עד כה מאמן קבוצת הנוער , הצועדת בראש הליגה העילית . 
