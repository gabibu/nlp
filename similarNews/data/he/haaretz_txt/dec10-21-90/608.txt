בשם חברות - קש נוהגים לכנות את אותן חברות שאין להן פעילות עסקית עצמאית , 
אלא הן מוקמות כדי להחזיק בנכסים או במניות של חברה אחרת , כאשר רצון המתאגדים 
הנו שלא לזהות את הבעלים האמיתי העומד מאחורי הנכסים . בזמנו התפרסמה החקירה 
שנוהלה נגד תאגידים בנקאיים ישראליים בחו"ל , שהקימו חברות זרות לכאורה , 
כדי לעקוף את החוק שאסר עליהם לתת הלוואות לחברות ישראליות . חברות הקש 
הן שקיבלו את ההלוואות , והעבירו אותן לגופים ישראליים . כבעלי המניות של 
חברות אלה משמשים בדרך - כלל נאמנים , חברות - נאמנות המתמחות בכך או עורכי - 
דין , וכל המבקש לוודא מי הוא בעל המניות נתקל בחומת הנאמנות . הבעלים 
האמיתי חותם על הסכם נאמנות לפיו הנאמן יפעל על - פי הוראותיו , והוא עצמו 
אינו מופיע ברישומי החברה . למקום ייסודה של החברה יש חשיבות רבה בהיבט המיסויי , 
שכן חברות כאלה , שהן בדרך - כלל חברות - אחזקה , אינן משלמות מס במקום 
רישומן אם אין להן פעילות עסקית עצמאית שם . לכן מתחרות מדינות רבות בעולם 
על הלקוחות הפוטנציאליים לרישום חברות כאלה , וביניהן בולטות לוקסמבורג , 
ליכטנשטיין , איי התעלה הבריטיים , האנטילים ההולנדיים , הולנד ועוד . 
הנאמן , כאמור , נושא חובת אמון וסודיות לשולחו . אם זו חברה לנאמנות 
של בנק , חלה חובת הסודיות הבנקאית , ואם זה עורך - דין , חלה עליו חובת 
הסודיות המוכרת במדינה שבה הוא פועל . המגמה להקים חברות כאלה ב"ארצות נוחות " 
קשורה גם במידת הסודיות המוכרת בהן , ומכאן הנטייה לרשום חברות רבות בשווייץ , 
שבה חובת הסודיות חמורה . במספר מדינות מוכחת הבעלות על - ידי תעודה למוכ"ז , 
כך שאף הנאמן עצמו , שקיבל ייפוי - כוח לפעול בשם החברה , אינו יודע בידי 
מי הבעלות האמיתית , המועברת במסירת התעודה מיד ליד . הסודיות במקרים כאלה 
היא אפוא מירבית , אלא אם ניתן לכפות באמצעות בית - משפט את הנאמן לגלות 
את הידוע לו , וספק אם בית - משפט יעשה זאת . תושבי ישראל אינם רשאים להחזיק 
בנכסים ובמניות מחוץ לישראל , אלא בהיתר מיוחד של המפקח על מט"ח . מכאן 
שתושבי ישראל אינם יכולים להקים להם חברות מסוג זה או להיות בעלים של חברות 
כאלה . במקרים לא מעטים מתיר המפקח על מט"ח לפעול מחוץ לישראל באמצעות תאגידים 
מסוג זה , כאשר החברה הפעילה בחו"ל מסתירה את זהותה מחשש חרם ערבי , או 
במקרים של פעילות ממשלתית , כאשר הפועל רוצה להישאר בעילום שם . 
