של ישראל חזרה אמש מפורטוגל שם נוצחה שלשום 13 על ידי נבחרת הנוער המקומית 
המחזיקה בתואר אלופת העולם . למרות ההפסד מוצא מאמן נבחרת הנוער אמנון רז 
סיבות מקלות רבות להפסד . רז ציין את התנאים הקשים בהם היה המשחק : " שיחקנו 
במזג אויר קשה ובטמפרטורה של 45 מעלות . המשחק היה בשעה מאוחרת . יתרון 
המארחים היה בכך ששיתפו לא פחות ם - 02 שחקנים . גם המגרש רחב הידיים בליסבון 
היקשה עלינו . לא נוחה לנו ההסתגלות במשחקי חוץ , כי אנחנו לא מבורכים 
בנסיעות . הכל הולך לנו קשה . היו דרושות לנו 41 שעות כדי להגיע לליסבון 
ו - 9 שעות כדי לחזור , בעוד שהאירופים עוברים ממדינה למדינה בזמן קצר . 
למרות זאת אני לא מחפש תירוצים " . רז טוען , כי קיימת בעיה בהגנת הנבחרת , 
אולם בניגוד לפרסומים לא ניפה שום שחקן כולל הבלם חיים אמזלג . הוא הודיע , 
כי דרוש רק שינוי בתפקידים במערך העורף . בקישור , הסביר רז , כי שירותו 
הצבאי של אבי נמני פוגם ביכולתו ואילו אייל ברקוביץ וחיים רביבו עדיין לא 
ממצים עצמם . החוד סבל לדברי המאמן מהיעדרו של אסף טובי ושובו הקרוב יפתור 
את הבעיה שנוצרה בהתקפה . רז סיפר , כי הפורטוגלים , בראשות נשיא התאחדות 
הכדורגל המקומית , התנצלו על שביטלו את בואן של נבחרות הנוער והנערים שלהם 
לטורניר החורף . הם הסבירו כי בלחץ ההורים , שחששו מן המצב הבטחוני בארץ , 
נמנע הביקור בארץ . 
