הקיבוצים מבקשים להבטיח את עתיד חבריהם באמצעות קרנות פנסיה או חברות הביטוח . 
היוזמה לכך נובעת מלחצים מצד חברי הקיבוצים , בעקבות הכישלונות העסקיים 
בתנועה הקיבוצית בשנים האחרונות . מזכיר התק"ם , מוקי צור , אמר אתמול 
בשיחה עם " הארץ " כי בהתאם להחלטה עקרונית שנתקבלה במוסדות התנועה , 
בודקים הקיבוצים באחרונה חלופות שונות להבטיח זכויות פנסיה לחברים . לדברי 
צור , התנועה טרם החליטה אם להעדיף קרן פנסיה הסתדרותית או חברת - ביטוח , 
והיא נמצאת עתה בשלב האחרון של גיבוש תוכנית בנושא . התק"ם עומד להגיש 
המלצות בעניין לקיבוצים , וכל קיבוץ יקבל החלטה על - פי שיקול דעתו . נודע 
כי " מבטחים " , במסגרת מאמצים מצדה לזכות בביטוח חברי הקיבוצים , מציעה 
לתנועה הקיבוצית ליהנות מהסכם חריג שיבטיח לחברים שמירה על זכויותיהם בלי 
קשר למצב הקרן בעתיד . קפידבינבענף הביטוח הסוציאלי קיימת בשבועות האחרונים 
תחרות חריפה ביותר במאמץ לזכות בעסקת - ענק המוצעת מטעם התנועה הקיבוצית , 
ולפיה יובטחו זכויות הפנסיה של אלפי חברים בהגיעם לגיל פרישה או במקרה שיעזבו 
את הקיבוץ . עד היום , היו אמנם קיבוצים שביטחו את חבריהם בביטוח - חיים , 
אך לא ידוע על הסכמים פורמאליים לביטוח סוציאלי בתנועה הקיבוצית ; חברי 
קיבוץ לא נהנו מזכויות פנסיה פורמאליות , ועתידם הובטח רק במסגרת החיים 
בקיבוץ . על - פי הערכות לנוכח התוכנית המתגבשת , מדובר בתשלומי פרמיה בהיקף 
של בין חצי מיליון למיליון שקל בשנה לקיבוץ . כ081 קיבוצים מגלים עניין 
בתוכנית . בין חברות הביטוח המגלות עניין בעסקה , בנוסף למבטחים , גם 
מגדל , כלל , הפניקס , הסנה והמגן . במסגרת המאבק בין חברות הביטוח לבין 
קרנות הפנסיה ההסתדרותיות לקבלת התיק , מנצלות הקרנות ההסתדרותיות את המצב 
החוקי הקיים , שלפיו הן נהנות מהנפקת איגרות - חוב מיועדות בריבית של % 3 . 
6 , בעוד שחברות הביטוח זוכות כעת רק להבטחת תשואה של % 4 . חברות הביטוח 
מצדן עושות מאמץ לסיים את העסקה עד סוף 0991 , כדי שיוכלו להבטיח לחברי 
הקיבוצים פנסיה המבוססת על אג"ח המונפקות עתה , ולא על אג"ח שניתן להציען 
החל מראשית 1991 בלבד . ביום עיון בשבוע שעבר אמר סגן הממונה על הביטוח במשרד 
האוצר , מיכה וינטר , כי אם אמנם הוצעו חוזים חריגים , שזכו לכינוי " בועות " , 
מטעם קרנות הפנסיה , הרי שזו עבירה חמורה על החוק , שכן חוזה כזה יוצר 
אפליה בין עמיתים , וסותר את תקנות קרנות הפנסיה עצמן . 
