ממשלת הליכוד מוסיפה לדחות בתקיפות את כינון הוועידה הבין - לאומית . היא 
רק שכחה למה . מאז יזם שמעון פרס את הצעת " הפתיחה הבין - לאומית " ב5891 , 
הסבירו יצחק שמיר ועמיתיו , שנעזרו ביצחק רבין , כי מדובר במלכודת סובייטית . 
הרי ברית - המועצות תמיד תתייצב לצד כל תביעה ערבית קיצונית , ואילו ארה"ב 
תנסה לאלץ את ישראל לוויתורים . בינתיים השתנו פני הזירה . ברית - המועצות 
ההיא כבר אינה קיימת עוד . העולם כולו השתנה . רק ישראל של שמיר נשארה 
עם הפזמון הישן , שלא תיתכן ועידה בין - לאומית בהשתתפות הסובייטים . אפילו 
קריסת האימפריה הקומוניסטית לא שיכנעה את הממשלה בירושלים כי אירע משהו המצדיק 
הערכת - מצב מחודשת . ברור שתהיה באו"ם החלטה על ועידה בין - לאומית . שלשום 
ביקשו האמריקאים מהסובייטים לדחות את הדיון במועצת הביטחון כדי לעבור בשלום 
את המפגש הטורדני בין גורג בוש לבין יצחק שמיר . היום הוועידה הבין - לאומית 
תחזור אל שולחן הדיונים , ואם לא השבוע אז בעוד חודש . שתי מעצמות - העל 
יעלו אותה על סדר היום כאשר יסתיים המשבר במפרץ הפרסי . כרגיל , התחלת הדיון 
נעשית על ידי פקידים בכירים , שעזבו לכמה שנים את הממשל האמריקאי לטובת 
בישול רעיונות מדיניים במכוני המחקר . מומחים כאלה לעולם אינם חוזרים להיות 
אזרחים פרטיים , לא בארה"ב ולא בבריה"ם . בצאתם מהממשל הם מוסיפים להשפיע 
עליו או שהם חוזרים אליו . במאמר שפירסמו ריצארד מרפי וגון מארקס ב"לוס - 
אנגלס טיימס " גילו כי קבוצה אמריקאית - סובייטית מנוסה נפגשה במוסקווה 
והגיעה להסכמה לא רק על עצם הצורך לחדש את המשא ומתן במזרח - התיכון אלא 
גם על המסגרת והיעדים . לדברי השניים , השתתפו במפגש מומחים בכירים משתי 
המעצמות . הרעיון המרכזי בא לידי ביטוי בשני מסמכים שהוכנו על ידי הארגון 
הוואשינגטוני " בחיפוש אחר מכנה משותף " : הושגה הסכמה ליוזמה מעצמתית בחסות 
האו"ם לכנס מעין " ועידת הלסינקי 5791 " , שנועדה לקדם את " הביטחון ושיתוף 
הפעולה באירופה . " יש צורך בהכנת מסמכים כאלה גם לסכסוך המזרח - תיכוני . 
במסמך - טיוטה מן ה62 בנובמבר 0991 הוסבר כי יתרונה של ועידה כזאת הוא בכך 
שהיא מאפשרת משהו לכל אחד ממשתתפיה . לישראל היא מאפשרת התניית כל סיכום 
בהסכמת כל הגורמים הערביים האחרים . " ועידת הלסינקי " מזרח - תיכונית 
תעודד , למשל , הסכם בעניינים דחופים כזכויות המים עוד לפני הפתרון הפוליטי . 
העיקר הוא להשאיר את התוכן מעורפל במידה מסוימת כדי שישראל וכל הגורמים 
הערביים לא יאבדו עניין בוועידה , שהוכיחה את יעילותה באירופה . מן הוועידה 
כבר יגיעו למשא ומתן על הסדר מדיני ושלום . חבל שישראל משקיעה מאמצים כה 
רבים בסיכול יוזמות כאלה . החלופה הכפויה לוועידה בין - לאומית היא מועצת 
הביטחון בהשתתפות תימן , היכולה להפעיל סנקציות כלכליות , ובה אפילו משטר 
בוש העוין ייראה פרו - ישראלי . כבר הוכח שבכוחה לגרום בהלה בממשלת הימין 
בירושלים , וגם היא סוג מסוים של ועידה בין - לאומית . בפועל לא נשארו סיבות 
טובות לדחות את הוועידה הבין - לאומית חוץ מהעובדה ההיסטורית המצערת כי הוצעה 
לראשונה על - ידי פרס . עכשיו היא תתקיים בתנאים קשים יותר , עם ירדן שחמישה 
משריה נמנים על האחים המוסלמים , עם סוריה שאינה ענייה ומבודדת כבעבר , 
עם עיראק שכבר אינה שקועה עד צוואר במלחמתה באיראן ועם לבנון , שאינה שסועה 
עוד בין פלגיה , אלא תובעת לעצמה את דרום . הזמן לכינונה הוא מיד עם סיום 
המשבר בכוויית , שכן בעתיד יהיה קשה עוד יותר , וכבר אין ברירה . אפילו 
המעודנים והמתוחכמים בשרי וח"כי הליכוד לא יודו לאיזה שפל דירדרה ממשלתם 
את ישראל . איזו חרפה היא , שהאמריקאים יעצו מראש לשמיר לבל ייכנס לבוש 
עם בקשה לסיוע לעולים החדשים , מפני שלא ייענה . אף לא דולר נוסף לדבר 
שהוא התגשמות חלומו של העם היהודי , ומדהים עד כמה אמריקה אדישה לקמצנות 
זו של הבית הלבן ; ואף לא מארק גרמני אחד מבנק כלשהו באירופה , כפי שהוכח 
לאחרונה . ממשלת הליכוד מחמיצה את העלייה ואת השלום בגלל סירוב דווקאי , 
אך ממשיכה ליהנות ממנעמי השלטון , למרות שבתוך - תוכם יודעים חבריה שלא 
יהיה מנוס מלכונן ועידה בין - לאומית . 
