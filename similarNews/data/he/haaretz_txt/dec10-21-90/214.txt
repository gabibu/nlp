שילובם של שירים עם שלישיות הוא גיוון מבורך , וכן ניצול יעיל של השלישייה 
פסנתר - כינור - צלו שבחרו היידן ובטהובן לליווי שירי - העם שלהם . הרכב 
בלתי שכיח זה הוא אולי הסיבה למיעוט ביצועם של שירים אלה בקונצרטים , שבדרך 
כלל אינם מתקצבים לזמר , או לזמרת , יותר מאשר פסנתרן אחד . בגרסאות שהתקינו 
היידן ובטהובן לשירי - עם סקוטיים , דניים , פורטוגליים ואחרים , הם שומרים 
על אופיים העממי הפשוט של השירים . כך עשתה גם הזמרת צילה גרוסמאיר , במימוש 
נבון של החן הטבעי שבהם . חדות מה ותחושת מאמץ , שהורגשו עדיין בצלילים 
הגבוהים של שירי היידן , בתחילת התוכנית , נעלמו בשירי בטהובן , בהם שבו 
אל קולה הרוך והגמישות ברגיסטר הגבוה והעניקו הנאה של ממש במיניאטורות מוסיקליות 
אלה . הצוות בת - שבע סאבאלדי - קולברג ( כינור ) , אינה יוסט ( צלו ) 
וברוס לוי ( פסנתר ) מנגן בלכידות , בזמרתיות מעוגלת של הצליל הכנרי , 
בצלילי צלו חמים ובדיסקרטיות פסנתרנית הנוסכת ביטחון . את השלישייה אופוס 
07 מס 2 של בטהובן הם ניגנו בתנופה שהעדרה היה מורגש בפרק הסיום של השלישייה 
בסול מזור מאת היידן . קפמאפרקהסגולות הבולטת בנגינתו של ודים מונסטירסקי 
פסנתרן עולה חדש מרוסיה היא כושרו הווירטואוזי המבריק : טכניקה מלוטשת , 
הבעה תיאטרלית עזה , תנופה סוחפת , עושר של צבעי - צליל ונטייה מובהקת 
לרגשנות רומנטית . בזכות תכונות אלו העפיל הפסנתרן בסונטה מס 2 של רחמנינוב 
וב"בסו אוסטינטו " של שצדרין , כהדרן , אל השיאים האמנותיים של הערב . 
הסונטה של רחמנינוב , המושמעת לעתים נדירות , היא יצירה תובענית בדרישותיה 
הווירטואוזיות המסחררות , מונסטירסקי נענה לכל תביעותיה באופן מרשים . לעומת 
הרומנטיציזם המלודרמטי של רחמנינוב , מייצג שצדרין את התוקפנות הקשוחה של 
המוסיקה הרוסית המודרנית . גם בסגנון זה הפגין הפסנתרן במה כוחו גדול . 
המגע הנוקשה בפרקים המהירים והנטייה להתמוגגות רומנטית בפרקים האטיים , 
היו פחות במקומם בסוויטה הצרפתית בסול מזור של באך . באטיודים של שופן שלטה 
הבלטת ההישגיות הטכנית , אך לא פעם על חשבון הדקויות המוסיקליות . כובד 
משקלה של יד שמאל כיסה לעתים על מהלכים פיליגרניים ומלודיים של יד ימין . 
הבלדה מס 4 זכתה למיצוי תכניה הדרמטיים , מדי פעם אף במידה מוגזמת שהלמה 
באופן נאמן יותר את ליסט , בפרפרזה שלו על " ריגולטו " . 
