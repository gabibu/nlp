סיאול ( ע"ר וע"ץ ) . ראשי ממשלות צפון קוריאה ודרומה סיימו אתמול סיבוב 
שלישי של שיחות מבלי שיגשרו על פני הפערים בעמדותיהם . גם הפעם החליטו שני 
המדינאים להיפגש שוב , ב52 בפברואר 19 בפיונגיאנג , לשיחות שיימשכו ארבעה 
ימים . ראש ממשלת צפון - קוריאה יון יונג - מוק שהה בסיאול מאז יום שלישי 
עם משלחת גדולה שמנתה 98 מדינאים ופקידים בכירים . שתי הקוריאות מצויות מבחינה 
טכנית במצב מלחמה , לאחר המלחמה הפעילה ביניהן בשנים 0591 3591 . שתי הממשלות 
חלוקות ביניהן באשר לבסיס לפיוס . הצפון דורש חתימה על חוזה לאי - התקפה 
תחילה , בעוד שהדרום מעוניין בהפשרת המעבר בגבול לנסיעות ולסחר . עוד לפני 
שהחלו השיחות האחרונות אמרו פקידים בשתי המשלחות , וכן דיפלומטים , כי 
קלושים הסיכויים להשגת הבנה בבעיות היסוד . ברור לכל , עם זאת , כי הסכם 
יקדם את התהליך הארוך לאיחוד שתי הקוריאות . " השיחות התנהלו באווירה קרירה 
ובפער גדול בין הצדדים " , אמר לכתבים דובר המשלחת הדרום - קוריאנית , לימב 
דונג - וון . " התוצאה היא ששני הצדדים מבינים טוב יותר את הנושאים שבמחלוקת , 
ואנו נמשיך ונעבוד , שלב אחר שלב , כדי לצמצם את הפערים " . אתמול חזרו 
הביתה מסיאול חברי להקה מוסיקאלית צפון - קוריאנית , לאחר שקיימו שני קונצרטים 
ונטלו חלק בהופעה אמנותית מיוחדת של מוסיקה קוריאנית מסורתית יחד עם אמנים 
דרום - קוריאנים . 
