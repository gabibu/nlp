התאחדות המלונות פנתה אתמול למשרד האוצר בתביעה לכלול את עובדי הענף במסגרת 
הדיונים על הקטנת שכר המינימום . במכתב ששיגר אתמול לממונה על השכר באוצר , 
יעקב דנון , טען הכלכלן הראשי של התאחדות המלונות , דן ירדן , כי מאז 
פרוץ המשבר בספטמבר , היתה ירידה של % 06 במספר הלינות וירידה של כ%53 בתפוסה , 
בהשוואה לתקופה המקבילה אשתקד . " לצערנו אנו נתונים בעיצומו של משבר ואין 
רואים את האור בקצה המנהרה . על פי ההסכם בין האוצר להסתדרות , ייפתח מו"ם 
על הורדת שכר המינימום לגבי חלק מענפי התעשייה " , כתב ירון . " המצב הנתון 
חייב פיטורים נרחבים , הוצאת עובדים לחופשות ללא תשלום ומעבר לשבוע עבודה 
של 4 ימים בחלק גדול מהמלונות . " אנו תובעים לכלול את עובדי ענף האירוח 
במסגרת הדיונים על הקטנת שכר המינימום . יש לשאוף להסכם , שבמידה וההורדה 
תוגבל לתקופה קצובה , ניתן יהיה להאריכה במקרה שמצב הענף יחייב זאת " . 
