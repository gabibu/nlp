בשתי הכנסיות הפרווסלוויות בירושלים לא מצאתי אותם . 5 אחוזים או 03 אחוז 
כטענת הרב פרץ גם הנוצרים שבין העולים מברית המועצות הם אנשים חילונים . 
רובם של הלא - יהודים העולים לישראל הם צד בנישואי תערובת או ילדים מנישואין 
כאלה . " הם מגיעים אלי בימיהם הראשונים בארץ כשהם מבוהלים " , מספרת אינה 
פקטור , מתנדבת מרחובות . " הם חוששים מאפליה כאן . למרבה הצער יוצרים 
כאן אווירת חשדנות כלפיהם . במה הם אשמים , שהתחתנו עם יהודים ? הם עולים 
בעיקר בגלל הילדים הסובלים שם מאנטישמיות בלי קשר מי מהוריהם היה יהודי , 
האם או האב " . רבים מהלא - יהודים שאליהם פניתי סירבו בתוקף לשוחח על הנושא 
מחשש פו יינזקו . אחד שלא חשש הוא ויקטור , רופא מאוקראינה , שאינו מסתיר 
שהוא רוסי גוי , אך גם אינו מעוניין להכריז על כך בפומבי , למרות שעלה 
לארץ על - פי החוק שכן אשתו חצי - יהודיה . סיפור עלייתו טיפוסי לרוב הלא - 
יהודים מבין העולים . את ברית המועצות עזב משיקולים פרגמטיים : הוא רצה 
לחיות טוב יותר . למרות שידע " להסתדר " בברית המועצות ומצבו הכלכלי נחשב 
טוב מאוד , נמאס לו מחיי ההשפלה , כאשר בערבים נאלץ לרוץ לבתיהם של המטופלים 
שלו כדי להשיג מהם בשר ( אם היה מדובר בחולה שהיא זבנית בחנות מזון ) , 
או דלק גנוב מהצבא ( אם החולה היה קצין ) עבור מכוניתו , שכשלעצמה היא 
דבר מותרות . רעיון ההגירה עלה בחוג חבריהם היהודים לפני כשנה וחצי . משני 
בני הזוג היה זה דווקא ויקטור דובר האנגליתקפמאליד4ששלל את " האופציה האמריקאית " . 
הוא העריך שסיכוייו להיות רופא בארצות הברית קלושים , והפרספקטיווה של 
המתנה ארוכה במחנות מעבר באיטליה ואחר כך חיים ב"גטו הרוסי " בברוקלין לא 
נראתה טובה יותר מחיי ההשפלה בברית המועצות . הגיעו לארץ לפני כשנה והתיישבו 
במרכז הארץ . ויקטור קלט במהירות את השפה העברית , ומדבר כמעט ללא מבטא . 
לקירות דירתם מוצמדות פתקאות שעליהן מלים בעברית , בניסיון ללמוד את השפה 
מהר ככל האפשר . הוא עובד במקצועו , נוהג ברכב חדש ומאוד שבע רצון . אשתו , 
לעומתו , עברה תקופת משבר קשה . התגעגעה מאוד . הוא כעס עליה : צריך 
לשכוח מה שהיה שם וללמוד איך חיים כאן . כאשר שאלתי איך הוא מרגיש כמיעוט 
בתוך רוב יהודי , אפשר היה לראות כי השאלה אינה מוצאת חן בעיניו . הוא 
סיפר שמעולם לא התעניין בדת , לא נוצרית ולא אחרת , ולא הרגיש גאווה מיוחדת 
על כך שהוא משתייך ל"עם הרוסי הגדול " כפי שכונה על - ידי התעמולה הסובייטית . 
כמו כולם מנסה ויקטור להיות ישראלי . האם באמת הוא מרגיש כאן " כמו כולם " ? 
הוא עונה בחיוב , קצת מהסס , ואז בא הסיפור כיצד ניגש למשרד הפנים להוציא 
תעודת זהות ושם " הציעו " לו להתגייר . " זה יהיה מאוד לטובתך " , נרמז 
לו בגלוי . וסיפור נוסף : כאשר הגיש את מסמכיו לוועדה המאשרת רשיון עבודה 
לרופאים , היה משוכנע שיחויב בבחינה , למרות שבברית המועצות ניהל מחלקה 
בבית חולים , בעיקר משום שבטפסים שלו רשום " רוסי " ולא " יהודי " בסעיף 
הלאום . להפתעתו לא הופלה לרעה וקיבל את רשיונו ללא בחינה , ואף זכה למשרה 
טובה בבית חולים . המפתיע מכל הוא יחסם של ישראלים חילונים : הם מעולם 
לא הרימו גבה כששמעו שהוא רוסי , גוי . כאשר מילא טפסים במקום העבודה וציין 
בסעיף הלאום " רוסי " , על פי הרישום בתעודת הזהות שלו , מחקה הפקידה את 
המלה " רוסי " ורשמה במקומה " ישראלי " . הפתעה גדולה זמנה לוויקטור כאשר 
איתר בארץ קרובי משפחה , שאבותיהם הגיעו לארץ הקודש כנוצרים אדוקים לפני 
כמה דורות , התגיירו ונשארו . היתה זו תגלית מקרית לחלוטין : כאשר שוחח 
ויקטור עם מנהל מחלקה בבית החולים " בילינסון " על אפשרויות תעסוקה הוזכר 
בדרך אגב חולה בעל אותו שם משפחה ששכב במחלקה . הם נפגשו , וכך נוצר הקשר 
עם המשפחה הענפה המונה כמה מאות אנשים . שאלת הגיור אינה עומדת על הפרק . 
הוא מעדיף להישאר מה שהוא . " יש כאלה " , מוסיפה אשתו , " שממהרים 
להתגייר מנימוקים פרגמטיים . בעיני הם עושים שקר בנפשם . זהו סוג האנשים 
שבברית המועצות הזדרזו להירשם לשורות המפלגה כדי לזכות בטובות - הנאה " . 
על רקע הוויכוח כיום מתבקשת השאלה , כיצד הסתדרו בארץ הלא - יהודים שהגיעו 
מברית המועצות בשנות ה07 . מדוע אז לא עלה הנושא לכותרות ? הרי נישואי 
תערובת אינם תגלית של שנות ה09 . לפרופסור מיכאל אגורסקי , שבעצמו נשוי 
לרוסייה , תשובה פשוטה : " בשנות ה07 המספרים היו שונים . הגרעין הציוני 
היה חזק . בני הזוג הלא - יהודים שהגיעו אז השתלבו בתוך החברה הישראלית 
בצורה טובה ביותר " . אשתו התגיירה מבלי שמישהו לחץ עליה , כך גם בנו המנוח 
ששירת ביחידה קרבית . הוא מספר גם על רבים אחרים שלא התגיירו , ודבר זה 
לא הפריע להם ולבניהם לשרת ביחידות מובחרות בצה"ל ולהזדהות עם המדינה באופן 
מוחלט . כמובן , היו גם כאלה שלא הסתדרו וירדו . אך האם לא היו גם יהודים 
כאלה ? הפעם , טוען פרוף אגורסקי , הבעיה היא כלכלית בעיקרה , לכן אין 
צורך לשנות את חוק השבות , אלא יש להכניס סדרי עדיפויות : בני זוג ששניהם 
רשומים כלא - יהודים בתעודת הזהות שלהם בברית המועצות , ומשום כך לא נשקפת 
להם סכנה מיידית , לא יעלו בעדיפות ראשונה , כלומר לא מיד . ומה עם חצי - 
יהודים הרשומים כרוסים אך נראים יהודים ? הרי שם מרביצים בפרצוף ולא בתעודות 
הזהות . לשר פרץ הצעה משלו לשינוי החוק : לאפשר עליית המשפחה שהיהודי היחיד 
בה הוא הסב , רק בתנאי שהסב עדיין בחיים . ואני נזכרת בסיפורו של מיכאל 
אוזלנר מלנינגרד : קרוב משפחה של אשתו , שרק סבו שנפטר היה יהודי , ירש 
מהסב גם את שם המשפחה היהודי המובהק וגם את האף היהודי . בגלל שם המשפחה 
סבל מאפלייה במוסדות , ובגלל האף מהאנטישמיות ברחוב . אוזלנר עצמו הוא 
בן למשפחה מעורבת . אביו יהודי ואמו רוסייה . ביתם היה בית יהודי , הסביבה 
קיבלה אותם כיהודים , ואף להם לא היה ספק בכך . בבית חגגו חגים יהודיים , 
אך האם שמרה גם על מנהגים פראווסלאוויים . האב ליגלג אך לא התנגד , והילדים 
נהנו גם ממצות וגם מעוגת פסחא . כאשר הגיעה העת לבחור בלאום שיהיה רשום בסעיף 
5 המפורסם בתעודת הזהות הסובייטית לא היו למיכאל כל לבטים . לפי חוקי ברית 
המועצות אפשר לבחור בין לאום האם לבין זה של האב . רבים מבני התערובת נרשמו 
כ"לא - יהודים " על מנת שלא לסבול מאפליה נגד יהודים הקיימת בכל תחומי החיים 
בברית המועצות . דווקא בשל כך , כמחאה על האפליה , נרשם מיכאל כיהודי . 
אמו היתה גאה במעשהו ואביו קיבל זאת כמובן מאליו . כבר מתחילת שנות ה07 
חלמו מיכאל ואביו לעלות לארץ , אך כאשר הדבר התאפשר חלה האב אנושות ונפטר . 
העלייה נדחתה . עם נישואיו ליהודייה מלנינגרד עזב מיכאל את אסיה התיכונה . 
רק בלנינגרד הוא גילה את מלוא עוצמת האנטישמיות והאפליה . חמותו ניסתה 
לעזור לחתנה , מתמטיקאי מצטיין , למצוא מקום עבודה . היא פנתה לידידים 
רבים וקיבלה תשובה אחת : " מצטערים , אין שום אפשרות לעבור את המחסום 
של אחוז היהודים במקום העבודה " . מיכאל שמע אותה מתחננת בטלפון : " הוא 
לא יהודי מלא , אמו רוסיה . . . " . בשנים האחרונות , עם פתיחת השערים , 
עלה שוב עניין ההגירה . אשתו ומשפחתו כיוונו את פניהם לאמריקה . מיכאל 
התחיל ללמוד אנגלית והיסטוריה אמריקאית . מהר מאוד גילה שהוא אדיש למתרחש 
בארצות הברית , בעוד כל ידיעה על פגיעה בישראל או בישראלים קורעת את לבו . 
הוא ידע שמקומו בארץ , עמד מול הלחץ של משפחת אשתו ושכנע אותה לעלות לישראל . 
כל תקופת מגוריו בלנינגרד חיפש חברה של פעילים יהודים , והשתתף בפגישות 
של פעילי עלייה . לבנו ערך ברית מילה , ואף ניסה לשמור בבית על מסורת . 
לפני הגלאסנוסט כל זה היה כרוך בסכנה . בגלל חששה מהק - ג - ב התייחסה אשתו 
לפעילות זו באיבה , וכאשר מיכאל הרחיק לכת והחליט להתגייר לפי ההלכה ולחזור 
בתשובה באופן גלוי איימה בגירושין . מיכאל ויתר . כאשר הגיע לארץ ונתקל 
בכפייה דתית ובגיור מנימוקים פרגמטיים ולא רוחניים , נטש את רעיון הגיור 
והחזרה בתשובה לחלוטין . שאלתי אותו על גויים רוסים שאין להם כל קשר ליהדות , 
המזייפים את תעודותיהם בברית המועצות ומגיעים לישראל . הוא שמע שיש כאלה 
ואף הכיר זוג כזה . הבעל היה בן לעובד נומנקלטורה ( בעלי תפקידים גבוהים 
במפלגה הנהנים מטובות הנאה מיוחדות ) , וכאשר החלו לאחרונה להדיח את האנשים 
הללו מתפקידיהם ולשלול את זכויות היתר שלהם , הוא נבהל שמא יחרימו את דירת 
5 החדרים שלו בלנינגרד , זייף את מסמכי המשפחה והגיע לכאן כעולה חדש יהודי . 
" ישראל אינה תחנת מעבר לגויים המבקשים להימלט מרוסיה הרעבה " , אומר מיכאל 
אוזלנר ברוגז , " ומשום שאין כאן משאבים אין - סופיים , הלא - יהודים 
האלה תופסים את מקומם של היהודים " . במשרד הפנים בני הזוג הרוסים הללו רשומים 
כיהודים . לעומתם מיכאל אוזלנר רשום כ"רוסי " . הוא הודיע שאמו היתה רוסייה 
מבלי שנשאל . אמו נרצחה באכזריות בעיירת מולדתו תוך כדי שוד בדירתה , יום 
אחד בלבד לפני נסיעתה המתוכננת ללנינגרד כדי להיפרד ממיכאל ומשפחתו שעמדו 
לצאת לישראל . הסתרת הלאום של אמו ( כפי שנוהגים אחדים מבני הזוגות המעורבים ) 
, היתה פוגעת בזכרה . " הרי זה אבסורד . שם היית יהודי , סבלת מאנטישמיות 
ומאפליה , וכאן אתה רוסי , גוי " , אמרתי לו . " לפי הבנתי הלאום של 
אדם נקבע על פי חינוכו , על פי הרגשתו והזדהותו עם העם " , השיב . " אני 
חונכתי כיהודי , אני יודע ומרגיש שאני יהודי , והרישום בסעיף הלאום בתעודת 
הזהות לא ישנה זאת . לביורוקרטיה קל יותר להגדיר את האנשים לפי סוגים , 
לחלק אותם למגירות ולהכניסם למסגרות שהיא קבעה . אך החיים והאנשים מורכבים 
יותר מחוקי הביורוקרטיה או חוקי ההלכה " . 
