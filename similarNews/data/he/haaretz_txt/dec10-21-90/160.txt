מזכיר מועצת פועלי ירושלים , שמעון צוריאלי , פנה אתמול למזכ"ל ההסתדרות , 
ישראל קיסר , בבקשה שינחה את מפעל חברת העובדים וגורמים כלכליים אחרים 
הקשורים להסתדרות להימנע מפרסום בגרוסלם פוסט . " מתוך דאגה וחרדה לעתיד 
העובדים , שרובם המכריע בעלי משפחות , אני מציע שהגורמים הכלכליים בהסתדרות 
ובמיוחד חברת העובדים , יקבלו ממך הנחיה חד - משמעית להימנע מכל קשר עם 
הגרוסלם פוסט , ובמיוחד שיימנעו מפרסום מודעות ומרכישת עיתונים " , כתב . 
צוריאלי הודה במכתבו שזה צעד יוצא דופן , אבל אין מנוס מנקיטת צעדים אלה 
נוכח עמדתה הקשוחה של הנהלת העיתון . " זה הסיבוב השני בפיטורי עובדים 
בעיתון , כאשר הנהלת העיתון מסתייעת בעובדים המועסקים בחוזים אישיים , 
כדי לשבור את השביתה הנוכחית " , כתב . עובדי הדפוס של העיתון דחו את פניית 
מועצת הפועלים להצטרף לשביתה כדי למנוע את הוצאת העיתון . עובדים בדפוס 
מסרו שאינם מוכנים לסכן את פרנסתם . נודע שרוב העיתונאים בפוסט כבר התחילו 
לחפש מקומות עבודה חדשים . 
