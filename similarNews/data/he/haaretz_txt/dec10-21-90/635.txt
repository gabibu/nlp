. 21 . 41 ) כרכתם את דמי הטיפול ואת ריבית הפיגורים שנגבו עקב אי תשלום 
חשבון במועדו , וחישבתם את הרבית " המשוקללת " בטענה ש"הנזק נגרם לחברת 
החשמל הוא אובדן חלופי של הריבית " ו"עלות הוצאת חשבון נוסף היא אפסית " 
ולא היא . העיקרון המונח בבסיס חישובם של תעריפי החשמל הוא התאמתם לעלויות , 
וזקיפתם על הצרכן המתאים , כדי למנוע סבסוד צרכן אחד על - ידי האחר . חשבון 
שלא שולם במועדו יוצר עלויות מחשב וטיפול אדמיניסטרטיווי . הרי בעצמכם ציינתם 
כי התקבלה הודעה נוספת . וכלום משלוח ההודעה אינו כרוך בהוצאה ? מכיוון 
שהוצאות טיפול אלו קבועות , דמי הטיפול הם בסכום קבוע , ללא קשר לגובה 
החשבון . חיבורם לסכום הריבית וחישוב ה"ריבית המשותפת " לפי חשבון ספציפי 
כפי שעשיתם , אינם נכונים כלכלית וחשבונית , ועלולים להטעות את הצרכן . 
אין מקום גם לטענות בדבר היעדר מועד לתשלום בהודעה לפני ניתוק שהרי תשלום 
שמועד פירעונו חלף יש לפרוע מיידית . דובר חברת החשמלחיפהקפמאביגברצוני להביע 
את פליאתי על כך שאנשים מבקרים את עבודתי בטרם קראוה ( " הם לא אחים שלנו " , 
מאת נורית כהנא , " הארץ " , 21 . 31 , הדן במחקרי " לא תשנא את אחיך " ) 
. מחקרי יפורסם בעוד חודשים מספר ועד כה פורסמו רק קטעים בודדים מתוכו . 
במחקרי אני מדגיש את ערכו הרב של המוסר בתורת משה רבנו , שתשתיותיו מקובלות 
עד היום בתרבויות עמי העולם המערבי ; הפילוסופים שעניינם היה במוסר שאבו 
ממנו במשך הדורות . יחד עם זאת ישנן בתורה קללות המכוונות אל האדם שאינו 
מקיים מצוות הפולחן והדת . בשל כך נוצר אצל האדם המאמין בכנות קונפליקט 
נפשי : האם עליו לעזור לאדם שאלוהים מקללו ? נכון שרשת גמילות החסדים ומפעלים 
דומים של הקהילה החרדית פועלים בהצלחה ומשפיעים , גם לפי דעתי , לטובת 
המוסר . אך יש התבטאויות של מנהיגים רוחניים בעדה החרדית ( כגון " אוכלי 
חזיר " , האם יהודים הם " ? ) שלא עוזרות לרעיונות אלה . אגודת היהדות 
ההומניסטית חילוניתחיפהקפמאביגבהשוואה לרוב הדיווחים בתקשורת על הסימפוזיון 
מטעם כתבי - העת " עכשיו " ו"נקודה " , היה , לדעתי , דיווחו של עוזי 
בנזימן שקול וענייני . אולם לפחות ביטוי אחד בדבריו נראה לי בלתי - מבוסס . 
כוונתי למשפט " מדוע נגרר גבריאל מוקד למפגש לא נהיר לי לגמרי " . אם כן , 
לא נגררתי לסימפוזיון , אלא הייתי בין יוזמיו , וזאת משני טעמים , אחד 
פורמלי יותר ואחד תוכני . ראשית , מערכת " עכשיו " ופורום סופרים , אנשי 
אקדמיה ואמנים , שאני נמנה עליו , החליטו ליזום סדרת מפגשים ודיונים עם 
אישים וציבורים שונים בארץ ובחו"ל לשם ליבון בעיות - יסוד תרבותיות וחברתיות . 
כך , למשל , נפגשנו עם אישים בולטים בארץ ובעולם היהודי ועם סופרים ערביים . 
הסימפוזיון עם נציגים אידיאולוגיים של המתיישבים בגדה המערבית , הוא בהתאם 
לתפיסה שלי ושל חברים אחרים בפורום שלנו , כי מוטב לעתים לערוך בירור ועימות 
אינטלקטואלי ישיר . אולם מעולם לא הבטחנו לאיש שיהיה זה כנס התקרבות . דומה , 
כי אותם הסר - יונים שיצאו נגד עצם קיומו של סימפוזיון עם אנשי הימין , 
מוכנים לנסוע גם לתימן וגם לאלזיר לשם שיחות עם אינטלקטואלים של אש"ף , 
ואני חושב שהם צודקים . אך מוזר לשמוע מפיהם כי מפגש עם אנשי חוואתמה , 
למשל , הוא לגיטימי , אך עימות גלוי ופומבי עם אנשי הימין בירושלים אסור 
מדרבנן . לגבי הצד התוכני של המפגש אעיר כי היה בו , כאמור , עימות חריף 
עם אנשי הימין אך , מצד שני , בשעת - חירום זו של " לבנוניזציה " של 
הסכסוך הלאומי בארץ , עם הסכינים מזה ועימות מלחמתי במפרץ מזה , ראיתי 
חובה לעצמי לנסות לשכנע את אנשי הימין לסגת מעמדתם הקיצונית - לעילא ולאפשר 
גיבוש קונסנסוס לאומי , החיוני בשעת חירום לקראת בואם של הלחצים הגדולים , 
בין ימין לא - מטורף למרכז ולשמאל שקולים . לדעתי , קונסנסוס זה צריך להיות 
מבוסס על הכרה בזכויות אנושיות ומדיניות של ערביי השטחים ועל חוסר רצוננו 
להכליל במדינת ישראל מסות של אוכלוסין ערביים ואיסלאמיים , וכן על הכרה 
בזכות קיום של יישובים עבריים מעבר לקו הירוק וסידורי ביטחון וכלכלה קונפדרטיווים 
בחלקי ארץ - ישראל ( פלשתין ) . עלי לציין , כי למרות דברי - הפולמוס 
החריפים בסימפוזיון הוגשו בו על - ידי אחדים מהמשתתפים הצעות מעניינות בכתב , 
המציעות מעין פשרה היסטורית בעמדות השנויות במחלוקת , ולדעתי אין , למשל , 
הבדל רב בין מסמך שהגיש הסופר אהרון מגד לבין המסמך שהגיש מהצד השני של 
המתרס , אורי אליצור . אני מצדי מקווה שהשכל הישר ודרישות המציאות יעודדו 
גישות מציאותיות , בניגוד לאותם סוגים של קיצוניות רעיונית שאין שום קשר 
בינה לבין המצב הממשי והאפשרויות המעשיות . תל - אביבקפמאביגהזדעזעתי לשמוע 
את השיר " הירקן " בטלוויזיה הממלכתית של מדינת ישראל , המשווה בגלוי 
את האנטישמיות בגולה לתגובתם של אזרחים במדינת ישראל לאירועי האינתיפאדה . 
השוואה כזו יכולה רק לבוא מפי אדם שאין לו כל מושג על גורלו של עם ישראל 
בגלות ועל משמעותה של השואה . מצער מאוד שהנהלת רשות השידור לא עצרה בעד 
השמעת השיר ולא מנעה את השמעת המלים המזעזעות והמשפילות אותנו . אינני תומך 
בשום פנים בצנזורה על יצירות אמנות , וזכותם של אמנים לבטא את דעתם בפומבי 
ביצירותיהם האמנותיות , בין שהן נוטות לימין או לשמאל של המפה הפוליטית 
בארץ . עם זאת , אני סבור כי זהו עלבון צורב ומכאיב לשמוע מפי יהודי השוואת 
בין הקונפליקט בין מדינת ישראל והעם הערבי - פלשתיני לאנטישמיות ולשואת היהודים 
באירופה . ירושלימקפמאביגלאחרונה התבשרנו כי איש הפנתרים השחורים , כוכבי 
שמש , יצא יחד עם כמה מחבריו לברית - המועצות כדי לעצור את העלייה , על 
מנת " למנוע חורבן בית שלישי " . ואנו שואלים : האם אין ממשלה בישראל ואיש 
הישר בעיניו יעשה ? עד מתי נרשה , בשם הדמוקרטיה המזויפת , לאנשים החותרים 
תחת יסודות המדינה להשתולל בראש חוצות ולהעז לשלוח יד זדונית בבבת עינה של 
הציונות ? 
