בשבוע שעבר העלתה האופרה הישראלית החדשה את הצגת " המדיום " של מנוטי , 
מופע מרתק ומעולה , ומה שקרה אותו ערב חייב להעלות כמה מחשבות בקול רם 
על היחס שבין אהבת האמנות לרכישת תרבות . באותו ערב היו בקהל כמאה וחמישים 
תלמידי תיכון עירוני חדש ותיכון עירוני ה כולם " צפוניים " למהדרין במסגרת 
חינוכם לאמנות . מתחילת הערב היה ברור כי לקהל נכון עינוי לא קטן : הצעקות 
והשריקות אילצו את המנצח להפסיק את הפתיחה , לרדת מהדוכן ולהתחילה מחדש . 
המלודרמה של מנוטי לא שיכנעה את הקהל הצעיר והסצינות הנרגשות על הבמה עוררו 
אצלם גלים של צחוק . קריאות מחאה והשתקה של קהל נזעם לא עזרו ולא הועילו . 
בהפסקה ניגשתי לנערים ולנערות וביקשתים לעזוב וללכת הביתה . הסברתי להם 
כי התנהגותם פוגעת בזמרים , בנגנים ובקהל , שזכאי לתמורה לכספו ולהנאתו . 
התשובה שקיבלתי היתה כי הביקור באופרה הוא בגדר חובה , כי הם לא קיבלו 
" שחרור " מהמופע ולרובם אין עניין לא בעלילה ולא במוסיקה שתיהן מוזרות 
לעין ולאוזן . הסתבר לי כי בשני בתי הספר קיים נוהג מחייב של ביקורים בתיאטרון 
ובקונצרטים , וכי השנה נוסף ל"סל התרבות " הזה גם ביקור באופרה . הדבר 
לא נעשה בחופזה אלא מתוך כוונה טובה והכנה נאותה . הזמרת מירה זכאי והמנצח 
אשר פיש ביקרו בבתי הספר והכינו את התלמידים לקראת המופע . אך ההכנה לא 
הועילה הרבה . ולמרות שמורים היו באולם בלוויית התלמידים , אירעה ההתפרצות . 
האם זוהי הדרך הנכונה לקרב נוער תיכון לאופרה ? ייתכן שלמרות ההפרעות והצעקות 
נמצאו גם אלה שהמפגש עם העולם של דרמה מושרת הנערים אכן צדקו : זהו עולם 
מוזר יגרה את סקרנותם . אפשר שהסקרנות תוליד גם בקרב מעטים עניין , והעניין 
יוליד אהבה , והאהבה תוליד אותה התמכרות המאפיינת אוהבי אופרה . ייתכן 
שכך הדבר , אם כי כשלעצמי איני מאמין שהדרך הנאותה היא כפיית ביקור המוני 
במופע כלשהו . אך לא על כך מבקש אני להעלות מחשבות בקול רם , אלא על הקשר 
והיחס שבין שתי מלים אמנות ותרבות שאצלנו הן זהות וחופפות . אדם תרבותי 
אינו חייב לאהוב אופרה . הוא אפילו אינו מוכרח להיות שוחר מוסיקה , ובוודאי 
שהוא פטר פטר מוחלט מהצורך להתמכר לאופרות של מנוטי . אך הוא חייב לקיים 
כמה ציוויים של בן תרבות , ולאפשר לאחרים ליהנות ממה שלבם ואזנם חפצים . 
הכוונה לחנך את תלמידי התיכון להבנת אמנות ומוסיקה היא רצויה , אך התוצאה 
בפועל היא חינוך אנטי - תרבותי : אין לך דבר יותר חסר - תרבות מאשר לפגוע 
בזולת ולא כל שכן כאשר הזולת הוא אמן הניצב חי על הבמה . אין לעניין זה 
שום קשר לאהבת אמנות . נכון : חשוב מאוד שיהיה בארץ קהל גדול ככל האפשר 
כדי שיפרנס את ענפיה השונים של האמנות : זו יכולה לשגשג לפחות מבחינה כמותית 
רק כאשר יש לה קהל לקוחות גדול , והקהל בישראל הוא גדול מאוד יחסית לאוכלוסיית 
ארצנו , אך האמנות עוסקת , בסופו של דבר , בחוויה אישית גם של היוצר , 
גם של השומע , הקורא , הצופה . התרבות עוסקת בנורמות התנהגות חברתיות 
ותכליתה היא לאפשר אורח חיים מיוחד נקרא לו איכותי , נקרא לו תרבותי לחברה , 
ולא לפרט . הציוויליזציה מאפשרת פיתוח הפוטנציאל האנושי כולל זה האמנותי , 
אך אין היא זהה עם אותה מתנת אלוה המאפשרת לבני תמותה להיות מוצארט או שייקספיר . 
תרבות אינה אמנות . תרבות גם אינה חדר או סמלת או שעה או סל . חשוב ליצור 
בקרב הדור הצעיר את הכלים שיאפשרו להם להתענג לא רק על הרגע החולף של עולם 
הלהיטים , אלא גם על מה שחורג מעבר למקום ולזמן הזה . אך עוד יותר חשוב 
להנחיל להם כללים מחייבים של התנהגות חברתית הולמת . חשוב שבית הספר יביאם 
לכך שירצו לבקר בעצמם ומרצונם באולמות הקונצרטים , התיאטרון והאופרה . 
אך חשוב מכך שיידעו כיצד נוהגים כלפי זולתם . וחשוב גם אני יודע שברגע 
זה אני מקומם נגדי עולם ומלואו ללמדם כמה כללי נימוס פשוטים . אלה יעזרו 
להם . ולנו , לא פחות מאשר ביקור כפוי באופרה של מנוטי . 
