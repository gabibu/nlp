איגוד הטייסים התלונן אתמול במינהל התעופה האזרחית על כי טייסים בארץ חוששים 
להתלונן על ליקויי בטיחות בחברות שהם מועסקים בהן . יו"ר האיגוד , קברניט 
יצחק גונן , דרש מראש המנהל , שי שוהמי , לחוקק תקנה חדשה שתגן על טייסים 
שיתלוננו נגד חברות , מפני פיטורים או פגיעה בתנאי עבודתם . לאיגוד הטייסים 
ידוע לפחות על מקרה אחד שבו , בספר - העזר המבצעי של חברת - תעופה , היה 
איסור מפורש על העובדים לפנות למינהל התעופה האזרחית בעניינים הנוגעים לפעילות 
החברה , אלא באמצעות מנהליה . הוראה זו בוטלה לאחר לחץ כבד מצד האיגוד . 
יור האיגוד טוען כי " מאחר שלחברה , כמעסיק של עובדי טיס , יש אפשרות 
מעשית לפגוע בעובדיה בין באמצעות הצרת צעדיהם במסגרת תעסוקתם ובין בפיטוריהם , 
נרתעים עובדי הטיס מלהודיע למינהל על תקלות בטיחות " . גונן כתב עוד בתלונתו , 
שהרעיון לבקשת חקיקה זו בא בעקבות אירוע שקרה באחד מחברות התעופה האמריקאיות 
הקטנות . קברניט התלונן על מצב תחזוקה לקוי של מטוסי החברה שלו לפני שלטונות 
התעופה של ארה"ב , והמטוסים קורקעו . החברה פיטרה את האיש , ואולם למינהל 
התעופה האמריקאי לא היתה סמכות לתת לו גיבוי . 
