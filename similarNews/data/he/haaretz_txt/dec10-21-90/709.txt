לוי אשכול המנוח נהג לומר שהוא חושש יותר משנה שחונה בארה"ב מאשר מבצורת 
בישראל . הנה , בנוסף לעצירת הגשמים בישראל מאיימת עלינו בצורת במערכת 
הבנקאות האמריקאית , העלולה לפגוע במאמצים למצוא מקורות מימון לקליטת העלייה . 
התמוטטות רחבה של קופות הלוואה וחיסכון כבר עלתה למשלם המסים האמריקאי עשרות 
מיליארדי דולר . עתה התבשר הציבור האמריקאי שגם על מערכת הבנקאות המסחרית 
הכללית מאיים גל של פשיטות - רגל . נמסר על קשיים רציניים אפילו ב"סיטקרף " , 
הגדול בבנקים האמריקאיים , שנכסיו מסתכמים בכ032 מיליארד דולר . " האומה 
עומדת בפני מצב . . . שהבנקים הגדולים ביותר פועלים על סף פשיטת - רגל , 
ואולי כבר מעבר לה " , נאמר בדו"ח שהוכן עבור ועדת המשנה לבנקאות של בית 
הנבחרים . " במקרה של מיתון קשה , עלולות פשיטות הרגל הבנקאיות להסתכם 
בכ36 מיליארד דולר " . אפילו נסיגה כלכלית מתונה , נאמר בדו"ח , עלולה 
לרוקן את קרנות חברת ביטוח הפיקדונות הפדראלית . ויליאם סיידמן , יו"ר החברה , 
שהיא גוף ממלכתי סטאטוטורי , הזהיר שהחברה תפסיד השנה כ4 מיליארד , וההפסד 
החזוי של עוד 5 מיליארד בשנה הבאה ירוקן אותה מקרנות נזילות . כלכלנים אמריקאים 
טוענים שמצב בריא מחייב קרן ביטוח של 52 . 1 דולר על כל 001 דולר הפקדות . 
כיום ירדה כבר הקרן ל06 סנט על כל 001 דולר , ואם יתממשו התחזיות , יירד 
השיעור בסוף השנה הבאה ל81 סנט . הסכנות המשתמעות מהמצב נוגעות גם לישראל : 
גל התמוטטויות בנקאיות עלול להאיץ משבר כלכלי שיפגע ביכולת יהודי אמריקה 
לתרום ולהשקיע בישראל ; המשבר יצמצם את נכונותה ויכולתה של הבנקאות להעניק 
לישראל הלוואות לקליטת העלייה , ובוודאי שלא יעודד את ממשלת ארה"ב להעניק 
לישראל את הערבויות שבלעדיהן אין סיכוי לגייס הלוואות גדולות . הקשר בין 
סיוע אמריקאי לקליטת עולים לבין מדיניותה של ממשלת ישראל בנושא השלום עשוי 
להתהדק עוד יותר כתוצאה ממשבר הבנקאות בארה"ב . 
