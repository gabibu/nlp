חלפון , אקהויז , סגל , הרשליקוביץ , הרמה , מוסה ( זאנו ) , אבוקסיס 
( פילוס ) , סיני , ניביידמובסקי , אלון מזרחי . המאמן : אריה בזרנו . 
ישראל , מאיר , אלי כהן , דוידי , עודה ( חזן ) , בלס , שוך , 
אנטון , בן - ברוך , פס ( טראן ) , סויסה , ארמלי . המאמן : ניסים 
בכר . שפט חיים ליפקוביץ , 005 , 2 צופים , בבלומפילד . עלטה מוחלטת בחג 
האורים היא הגדרה הולמת למשחק החלש בין שתי קבוצות התחתית . ואכן , הטבלה 
אינה משקרת . היכולת שהציגו הפועל תל אביב וחולון היתה ירודה ביותר , גררה 
פיהוקים ועוררה כעס גלוי בקרב האוהדים ביציעים הקרחים . במשחק השקול נראתה 
חולון מסוכנת ונועזת יותר . הגנתה , בהנהגת אלי כהן ודוידי , מנעה כל 
גישה לרחבה והרחיקה את הסכנה . מנגד , שוב הוברר כי הבעיה של הפועל תל 
אביב מחריפה . המנהל - שחקן משה סיני , החייב למשוך את העגלה , מפוזר 
ולא יעיל . התקפת תל אביב חסרת מעוף ועוצמה . בדקה ה - 52 הדף שוער חולון 
לקרן כדור שנבעט על ידי גל הרשליקוביץ , ובדקה ה - 04 חלף בן - ברוך על 
פני הגנת תל אביב ונפל ברחבה , בהחמיצו מול השער . אלו היו שתי ההתקפות 
היחידות הראויות לציון במחצית הראשונה . לאחר ההפסקה דעך המשחק , אם כי 
פה ושם נראו בעיטות לשער . מ"העליה הרוסית " של חולון ציפינו ליותר . אולג 
טראן , בכל פעם שהגיע לרגליו הכדור , החל דוהר כסוס לכל עבר רק לא לעבר 
שער היריב , וצריך להסביר לו היכן הכיוון הרצוי . הרכש הפולני של תל אביב , 
מריוס ניביידמובסקי , אינו מצדיק לפי שעה את הכללתו בהרכב . הכדור היחיד 
שאיים לחדור לשער במהלך המחצית השניה היה בדקה ה - 09 : החולוני מרקו בן 
ברוך התנהל 03 מטר מהשער , אך הכדור שבעט נהדף מהקורה החוצה . 
