מנהל בית הספר היסודי " ליוואי " בבת - ים , דוד משיח , נדהם כאשר שלושה 
עולים מבריה"ם , שילדיהם נקלטו בבית ספרו , ביקשו להעניק לו 004 שקלים 
כאות הוקרה על שסידר להם עבודה . לדברי משיח , באו אליו העולים שני מהנדסים 
ורופא ואמרו לו : " בית כבר יש לנו , ואנו לומדים באולפן . עכשיו אנו 
רוצים שתעזור לנו למצוא עבודה " . בתיווכו של המנהל , התקבלו השלושה לעבודה 
כמנקי מכוניות בתחנת דלק בבת - ים . אחרי חודש באו אליו השלושה , והניחו 
על שולחנו מעטפה ובה 004 שקלים . " ככה מקובל ברוסיה . מהמשכורת הראשונה 
מפרישים חלק לזה שסידר את העבודה " , אמרו לו . משיח , הדובר רוסית , 
אמר להם לקחת מיד את הכסף ולצאת מחדרו . משיח , המשמש גם כיו"ר ועדת הקליטה 
בבתי הספר היסודיים בבת - ים , סיפר על הבדלי המנטאליות בין העולים לישראלים , 
ועל ההרגלים שהעולים מביאים איתם . " עשיתי מסיבה לעולים . הורים הביאו 
לי בקבוק וודקה . אמרתי להם שאינני שותה אלכוהול , והם ענו : גם אנו לא 
שותים כשאין . פתחתי את הבקבוק , וכיבדתי בו את כל ההורים " . משיח סיפר 
שכאשר מגיעים אליו עולים ומביאים את ילדם לבית הספר , הם יושבים ומחכים 
לו . " כשאני נכנס לחדר ומציג את עצמי לפניהם כמנהל , % 09 מהאבות ומהאמהות 
גוערים בילד : תקום , פה זה חדר המנהל . אני אומר להם שבחדר המנהל אפשר 
גם לשבת , וזה נראה להם מוזר . ברוסיה ההורים לא רואים בכל יום מנהל . 
זו פרוצדורה שלמה להגיע אליו " . לדבריו , הכבוד שרוחשים הורים למנהל בית - 
ספר בבריה"ם אינו דומה למערכת היחסים המקבילה בישראל . " שם לא ייתכן שמנהל 
יזמין הורה לבירור ושההורה ישלח פתק , שבו כתוב שאינו יכול לבוא באותו יום . 
שם , אם ההורה לא עוזב לשעות אחדות את עבודתו במפעל , מטלפן מנהל בית 
הספר למנהל המפעל , וזה שולח אותו מיד לבית הספר " . 
