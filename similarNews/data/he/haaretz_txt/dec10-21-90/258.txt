נגיד בנק ישראל , מיכאל ברונו , שיגר באחרונה מכתב לשר האוצר , יצחק מודעי , 
ולשר התעשייה והמסחר , משה נסים , שבו הוא מביע את התנגדותו למכירת חברת 
כימיקלים לישראל למשקיע זר . במכתב ציין ברונו כי צעד זה אינו רצוי ואף מסוכן , 
וכי הדרך להפרטת החברה היא הנפקה הדרגתית בבורסה בישראל . הצעה זו הועברה 
כבר לפני כשנה ליו"ר ועדת הכספים של הכנסת . ברונו הבהיר במכתבו כי מכירת 
כי"ל למשקיע זר אינה רצויה מהסיבות הבאות : יש סכנה לדליפת ידע על מחקר ופיתוח , 
אם הרוכש הפוטנציאלי הוא בעל עניין בתחום דומה , כגון גרייט - לייקס . 
דמי הזיכיון שחברת כי"ל משלמת לממשלה בגין ניצול אוצרות הטבע של המדינה , 
לא הוסדרו בצורה מניחה את הדעת . מכירת החברה לגורם זר עלולה לפגוע בתמלוגים 
המגיעים למשק ממשאבי טבע אלה . לא נראה כי אפשר להגן על האינטרס של המשק 
במידה מספקת באמצעות מתן " מניית זהב " לממשלה מניה שמקנה לממשלה זכויות 
מסוימות בקביעת מדיניות החברה . מדיניות החברה ודרך תפעולה , לאחר מכירתה 
לגורם זר , יקשו על שמירת זכויות אלה . 
