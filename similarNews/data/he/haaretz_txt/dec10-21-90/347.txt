נות והעניין , לפחות שלי , התרכזו לאו דווקא בגרי גילמור הרוצח האמריקאי 
שנידון למוות ביוטה , והפך גיבור תקשורת בגלל דרישתו לבצע את פסק הדין 
אלא בסופר נורמן מיילר , שתיעד ברומאן דוקומנטרי סנסציוני את חייו ומותו 
של גילמור . מיילר , ב"דיוקן " של רשת תיימז הבריטית , שהוקרן בערוץ 
השני , אינו מתגלה כהוגה דעות מקורי , אלא כתוצר של תרבות אמריקאית מוגדרת 
מאוד . הוא נע בין רצונו לתעד את הנוף החברתי האמריקאי לבין רצונו למצוא 
תשובות לשאלות שגם פסיכולוגים ופסיכיאטרים אינם יכולים להשיב עליהן . כלומר , 
המטוטלת נעה בין בעיות חברתיות לבין בעיות אישיות - נפשיות במיטב המסורת 
של חקר הנפש האמריקאית . מיילר , בראיון ארוך , נראה דובי ומסורבל , אבל 
גם אינו מצטייר כתוקפני וחסר - סבלנות . אדרבה , דומה שפרשת גילמור נגעה 
בנימים דקים של רגישויות אנושיות אצלו , וכאמריקאי טיפוסי הוא מנסה , באמצעות 
וידויים אישיים פרטניים ומלים רבות ככל האפשר , לחשוף איזשהן אמיתות אבסולוטיות , 
שאין אחריהן ספקות ופקפוקים . קסמו של גילמור , כמו של פושעים אחרים על - 
פי מיילר הוא בכך שהוא חריג ויוצא דופן במידה ניכרת , ומעשיו האכזריים 
מתפרשים כמחאה חברתית קיצונית . אבל מה לעשות ומיילר אינו דוסטויבסקי . 
בגילמור האיש שישב 81 שנים בבית סוהר , שוחרר בגיל 63 , חזר לעיירתו 
ביוטה המורמונית ורצח שני בני אדם בלא כל עילה , לדבריו בהתקפת זעם רואה 
מיילר אדם מורכב מאוד . הוא לא היה גאון , אומר מיילר , אבל אישיותו היתה 
מורכבת כמו זאת של גאונים כפיקסו ואיינשטיין , אם כי היה חסר את הכשרונות 
של השניים . נשמע כהגזמה מיילרית , אבל גם נשמע טוב בטלוויזיה . מיילר 
גם מנסה לטעון שייחודו של גילמור בכך שסירב בתוקף ובעקשות שאין דומה לה , 
לערער על פסק דין המוות . ניצחונו לפי מיילר היה הוצאתו לפועל של פסק הדין , 
על - ידי פלוגת יורים , כפי שביקש . מיילר עוסק בפרטי הפרטים של חיי גילמור 
והאנשים הקרובים לו . בפרטים הלגמרי - לא - אטרקטיוויים הוא מגלה משמעויות 
שלפרקים נשמעות מוגזמות וספרותיות יתר על המידה . גם במקרה זה הפרשנויות 
נכפות על האיש ועל פרשת חייו , וזוכות לחשיבות ראשונה במעלה רעה חולה אופיינית 
למיילר ולסופרים אמריקאים רבים אחרים . 
