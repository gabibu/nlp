" יש לצמצם באופן נרחב את מטה קונצרן כור , מעבר לכוונה שעליה הודיעה הנהלת 
כור , להקטין את המטה מ011 עובדים כיום לששים בעתיד " . כך אמר אמש ל"הארץ " 
גורם במערכת הבנקאית . לדברי אותו גורם , על - פי תוכנית ההבראה ודרישות 
הבנקים תהפוך כור לחברת אחזקות , ולכן מטה המונה 06 עובדים " גדול עליה " . 
הוא הוסיף כי הבנקים יגדילו את מעורבותם בכל הנעשה בקונצרן , וכי כבר בימים 
הקרובים תחל בדיקת כל המפעלים והחברות של כור באורח פרטני . הבדיקה תקבע 
אילו מפעלים וחברות ישרתו את חובה של כור שייוותר לאחר השלמת ההסדר , ואילו 
תידרש הנהלת כור למכור , כדי להקטין את החוב . לדברי הגורם , יהיה צורך 
לבצע שינויים גם בתוכנית החומש שגובשה למפעלי כור . הוא ציין , כי לא די 
בשיפור שהציג הקונצרן ברבעון השלישי של 09 רווח של 4 . 01 מיליון ש"ח . 
לדבריו , מעט חברות בכור מציגות רווחיות נאותה , ומלבד חברות כגון פניציה 
וסולתם המהוות מרכזי הפסד , חברות רבות עדיין מקרטעות . הגורם הוסיף , 
כי על ראשי כור למצות את התקופה שנותרה עד לחשיפה ועל - ידי התייעלות משמעותית 
יותר להגדיל את הרווחיות . גורם זה ציין , כי לאחר השלמת ההסדר הפיננסי 
הכולל לקונצרן כור ייצאו הבנקים הזרים מן התמונה , וקונסורציום הבנקים הישראליים 
הנושים בכור יהווה גוף אחד . לדבריו , קונסורציום הבנקים יגלה מעורבות 
גבוהה בקבלת ההחלטות בקונצרן ובמפעלי הקונצרן , האמורים לשרת את החוב שייוותר 
ברמה של 006 מיליון דולר , וגם יביא לשינוי בהרכב מועצת המנהלים של כור . 
