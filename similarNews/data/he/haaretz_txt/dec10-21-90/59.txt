" חוק ההסמכה " שאמור להעלות היום בכנסת לקריאה שנייה ושלישית , יביא 
ל"כיבוי אורות כללי בלילות שבת בתל - אביב ויהפוך את תל - אביב לעיר עם הפסקה " 
כך טען אמש חבר מועצת עיריית תל - אביב , ח"ך מרדכי וירשובסקי ( רץ ) 
, בישיבת מועצת עיריית תל - אביב . וירשובסקי קרא לראש העירייה שלמה להט , 
ולחברי מועצת העיר , לחוקק לאלתר חוק עזר עירוני שיתיר את פתיחתם של בתי 
עינוגים כמו בתי קולנוע , מועדונים , תיאטראות , מרכזי תרבות וכדומה , 
בלילות שבת ובשבתות , למעט אזורים רגישים שמאוכלסים במרביתם באוכלוסיה 
דתית . וירשובסקי הדגיש , כי חוק עזר כזה , אם יתקבל ברוב גדול של מועצת 
העיר , יחייב גם את שר הפנים לאשר את רצונה של עיריית תל - אביב , " כדי 
שאורחות החיים של מרבית התושבים לא ייפגע מכה אנושה " . " חוק ההסמכה " 
אמור להסמיך את מועצת העיר לקבוע את ההוראות בעניין סגירתם של עסקים , בהסתמך 
על טעמים של מסורת דתית . וירשובסקי ציין , כי כבר משנת 7391 קיים בתל - 
אביב חוק עזר שאסר פתיחת עסקים , לרבות עינוגים ציבוריים , כגון בתי קולנוע , 
תיאטרון ומוסדות ספורט . אולם רוב הרשויות המקומיות , ובראשן תל - אביב , 
איפשרו את פתיחת בתי העינוגים בערבי שבתות ובשבתות , למרות שבתל - אביב 
תמיד שותפו המפלגות הדתיות בקואליציה . כיום מגיע מספר בתי הקולנוע הפועלים 
בלילות שבת בתל אביב ל54 לפחות . וכל זאת התאפשר , לדעת וירשובסקי , מתוך 
התפיסה שההוראות בעניין חוק העזר העירוני מתקופת המנדט אינן תקפות . אולם 
הוא הוסיף עם קבלתו של " חוק ההסמכה " יהפכו כל האירועים המתקיימים בשבתות 
לבלתי חוקיים , ויתכן לדרוש התערבות בתי המשפט לסגירתם , שכן חוק ההסמכה 
קובע במפורש , שחוקי העזר שהיו קיימים בעבר ולא קויימו , יהפכו לתקפים 
ומכאן " התוצאה תהייה כיבוי אורות כללי בלילות שבת בתל - אביב " , ופגיעה 
בזכותם הבסיסית של תושבי תל - אביב , כמו גם ערים אחרות בארץ , לבלות בלילות 
שבת במוסדות התרבות בעיר . וירשובסקי הזהיר , כי החלת חוק ההסמכה והפעלת 
חוקי עזר שיביאו לסגירת בתי עינוג בלילות שבת , כרוכה גם בסיכון בני הנוער 
שהשעמום יביא אותם להרבות בשתיית אלכוהול על כל התוצאות ההרסניות המתלוות 
לכך . וירשובסקי הודיע , כי ינסח הצעה לחוק עזר עירוני שיציע למועצת העירייה , 
ושנועדה לאפשר המשך הפעלתם של בתי הקולנוע , מועדונים ומתקני ספורט בשבתות , 
לפחות את אלה שפעלו עד היום . את הצעת החוק הזו יפיץ גם בקרב רשויות מקומיות 
אחרות . מועצת עיריית תל - אביב שמעה רק את דבריו של וירשובסקי אך לא קיימה 
דיון בנושא . 
