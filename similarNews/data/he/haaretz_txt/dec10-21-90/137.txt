" תקנים הם דבר נהדר " , אומרת בדיחה המהלכת בין אנשי מחשבים , " לכן 
יש לנו לפחות שניים שונים בכל תחום " . מלת הקסם בעולם המחשוב כיום היא תקנים . 
אחרי מגדל בבל של מערכות הפעלה , מערכות תקשורת , שפות ומסדי נתונים , 
משווע השוק לשיטה אחידה . ומערכת ההפעלה יוניקס היא כיום נושאת התקוות 
לאחידות כזאת : מערכת הפעלה תקנית , שראשיתה לפני 81 שנים במעבדות בל , 
המפגינה סימנים של עוף חול אגדי החוזר לחיים ומאיים לכבוש את העולם . בינתיים 
פעילים שני ארגונים עולמיים בגיבוש נוסחאות שונות של מערכת ההפעלה הזאת , 
וחברות המחשבים מתגוששות ביניהן לגבי עתידה ומקומה . במסגרת כנס משתמשים 
בבסיסי הנתונים אורקל , שנערך בשבוע שעבר בתל - אביב , זימנה חברת גון 
ברייס , מפיצת אורקל , נציגים בכירים של כל חברות החומרה המעורבות כיום 
בשוק היוניקס בישראל לשולחן עגול , בניסיון לחזות את העתיד . בצד הסכמה 
עקרונית בכמה נקודות , אפשר היה לחוש שם גם את ההבדלים היסודיים בתפיסות 
העולם . ד"ר דוד מיטווך , מנכ"ל י . א . מיטווך ובניו , נציגי אן - סי - 
אר , צופה תהליך התכנסות מהיר של גרסאות היוניקס השונות וגידול מאסיווי 
במספר יצרני החומרה ופתרונות התוכנה המוצעים בשוק . דוד אייזנר , מנכ"ל 
מכשירי מדידה , מפיצת היולט פקרד , חוזה כי לאחר הסטנדרטיזציה של מערכת 
ההפעלה , שאותה מבשר יוניקס , תבוא סטנדרטיזציה בתחום בסיסי הנתונים . 
לאורקל , לדעתו , עמדת זינוק טובה בתחרות הזאת . על - פי התסריט שלו 
יזכה גם עולם תקשורת המחשבים בתקנים ברורים ואחידים ובשלב הבא תבוא הגרפיקה . 
אייזנר צופה כי בעוד חמש שנים יהיה הנושא המדובר ביותר תחנות - עבודה ניידות , 
וחברות שינהלו בסיסי נתונים מרכזיים לתחנות אלה יגבו דמי - שירות על - פי 
סוג השאילתא : כמות התקשורת שהיא דורשת וכושר החיפוש שהופעל במהלכה . עמנואל 
גרינגרד מיבם ניסה לצנן מעט את ההתלהבות . יוניקס , הוא אומר , הצליח 
ליצור תמונה לפיה הוא לכאורה התקן . אלא שמערכת ההפעלה הזאת לא תזכה , 
להערכתו , להצלחה מסחרית בהיקפים שחוזים לה . הוא אומר כי גם יבם היתה 
רוצה לוותר על מקצת משש מערכות ההפעלה השונות שהיא משווקת כיום . אלא שאלה 
יחיו לנצח , שכן הלקוחות הקיימים לא ימהרו להיכנס להוצאות העצומות הכרוכות 
בהגירה למערכת הפעלה אחרת . ביבם חוזים כי יוניקס , התופס כיום % 01 מהשוק 
במספר ההתקנות , יגיע בעוד חמש שנים ל%04 גם אם חלקו בהכנסה יהיה נמוך 
במידה ניכרת , כיוון שמדובר בעיקר בהתקנות של מערכות קטנות יחסית . על - 
פי התחזית הזאת לא ידחוק יוניקס את רגליהן של מערכות ההפעלה הקנייניות של 
החברות הגדולות . יבם תעדיף כיום להציע פתרונות המבוססים על מערכות הפעלה 
קנייניות שלה במכרזי עיבוד נתונים גדולים . בעתיד תכריז גם על יוניקס למערכות 
גדולות ועתירות תנועות , כך שבעוד שלוש שנים חוזה גרינגרד לבטים קשים יותר 
בחברה על איזו מערכת הפעלה לבסס כל הצעת פתרון . על - פי התסריט שלו , 
יוניקס מתפתח כיום לעולם המסחרי , גם אם קיימים עדיין קשיים בתחום היישומים 
העבריים המבוססים עליו , המאיטים את קצב חדירתו לארץ . ב5991 , צופה גרינגרד , 
תהיה תקשורת המחשבים ולא יוניקס לנושא הבוער . סלט עצום של סטנדרטים ישווע 
לפתרון ולסדר . בדיגיטל , אומר אורי אדלמן , חוזים מכנה משותף בין זרמי 
היוניקס השונים . מה שמטריד ויטריד גם הלאה את הספקים הוא שאלת הצגת ייחודם 
בעולם של אחידות : כיצד תשכנע אותך דיגיטל כי המחשב שלה הוא הטוב ביותר , 
שעה שכולם מריצים אותה מערכת הפעלה ומציעים אותה תוכנה יישומית . אדלמן 
חוזה כי צריך יהיה לבחון את החברה שתספק את הפתרון , לנתח את אמינותה כספק 
וכנותן שירות , ולחטט פחות בפרמטרים של מבחנים השוואתיים . לשאלה על איזו 
מערכת הפעלה הוא מעדיף לבסס פתרונות למכרזים המוצעים כיום על זו הקניינית 
שלו ( וי - אם - אס ) או על יוניקס הוא משיב בדיפלומטיות : " אם יבם 
תציע יוניקס , גם אנחנו נציע יוניקס " . התחרות , מסכים שרגא שחק , מנכ"ל 
א . ם . מחשוב , נציגי יצרנית תחנות - העבודה סאן , היא תחרות על אמינות , 
תאימות ושירות . עולם היוניקס מגלה סימני זהות עם עולם הדס : כמות אדירה 
של תוכנה טובה ופשוטה מוצעת בשוק ואיש לא יוכל לעצור את המגמה . היוניקס 
נוגס במחשבים הגדולים מלמעלה ובמערכות דוס מלמטה : ברבעון הנוכחי יוצע בשוק 
תואם סאן בפחות מ000 , 3 דולר , ומערכת ההפעלה הזאת תגיע לתחום הביתי עם 
תוכנות הנמכרות במאות ספורות של דולרים . שחק מסביר כי קצב הפיתוח של חומרה 
מהיר כל - כך עד שאין לאיש זמן להיכנס לבניית מערכת הפעלה חדשה מה שמותיר 
אותנו עם יוניקס כפתרון יחיד . בעוד חמש שנים , הוא מבטיח , נעמוד עם 
מחשב של 71 מיפס על השולחן . מה שמגביל אותנו כיום בהמשך תהליך המזעור הוא 
המקלדת והמסך , וגם לאלה הוא צופה פתרונות חדשים . פליקס זילברשטיין מחברת 
תים , נציגת דטה גנרל , פחות אופטימי מחבריו בנושא הסטנדרטים . הוא חוזה 
כי גם בעוד חמש שנים ימשיכו שני ארגוני היוניקס , יוניקס אינטרנשיונל ואו - 
אס - אף , להתגושש בסוגיית התקנים הנפרדים שלהם . השאלה האמיתית , הוא 
טוען , היא מי מהיצרנים הקיימים כיום ישרוד בשוק התחרותי הזה בעוד חמש שנים . 
ישראל אורגד מסינטק , משווקת בול - הניוול , חוזה דווקא גידול במספר הספקים . 
לדברי זילברשטיין , מפגרת ישראל אחר אירופה אך מקדימה מעט את ארה"ב בכל 
הנוגע לנכונות לאמץ את מערכת ההפעלה הפתוחה . הוא מקווה כי דחיפה של האוצר , 
שיקדם את היוניקס במכרזים ממשלתיים , תעזור להתגברות על בעיות השפה . אשר 
רובין , איש כלל מערכות , נציגת יוניסיס , מזכיר כי בעבר הרחוק טענו שלקוחות 
קשורים בחומרה המותקנת אצלם ונאלצים לשמור אמונים לספק . אחר - כך דיברו 
על תלות בתוכנה . ב5991 , הוא חוזה , תהיה השאלה לאיזו רשת תקשורת אתה 
קשור ובאיזה תקן תקשורת אתה עובד . באוליבטי , מספר יעקס פלינט , איש החברה 
בארץ , היתה ב9891 אחת מכל עשר התקנות של מכונת יוניקס . ב3991 חוזה החברה 
הכפלת השיעור הזה . כבר השנה היו מחצית ההתקנות של יישומים מסחריים בחברה 
מבוססות על מערכת ההפעלה הזאת . על - פי נתונים שבידו , אירופה מעדיפה 
מכונות יוניקס המבוססות על מעבדים מרכזיים מתוצרת אינטל על פני מכונות המבוססות 
על מעבדי מוטורולה או שבבים אחרים . למעבדי אינטל יש , לדבריו , יתרון 
במערכות של עד 05 משתמשים , שהן כיום עיקר שוק היוניקס . למכונות מבוססות 
מעבדי מוטורולה יתרון בתחום של למעלה ממאה משתמשים . לקראת מחצית העשור 
הבא , הוא חוזה , יוצעו מחשבים אישיים מסוימים עם יוניקס כמערכת הפעלה 
ראשונה ומי שירצה דוס יצטרך לבקשו במיוחד . תחזית אחרת שלו נוגעת לזהות 
ספק מערכת ההפעלה . במקום המצב הקיים , בו נרכשים המחשב ומערכת ההפעלה 
מספק אחד והתוכנה מספק אחר , חוזה פלינט כי ספקי התוכנה והיישומים ישווקו 
חבילה אחת , שתכלול גם את מערכת ההפעלה . אורקל , דרך אגב , מתכוונת 
להיכנס לשיווק מן הסוג הזה תוך חצי שנה : החברה תארוז את בסיס הנתונים שלה 
יחד עם מערכת הפעלה וחבילת תקשורת . על - פי ההערכות , תביא החלפת ספק 
מערכת ההפעלה לשיפור יכולת הבחירה של המשתמש הסופי . לאחר הדיון אני משוחח 
עם ד"ר אריק וולפרס , מנהל עסקי אורקל באפריקה , מרכז אסיה ואזור האוקיאנוס 
ההודי . עם מחזור של כמיליארד דולר ולאחר משבר ברבעון הראשון של השנה שנוצר 
כאשר התברר כי קצב הגידול שלה השנה יהיה % 52 ולא % 05 , כפי שהתרגלה בעבר 
פועלת אורקל על פלטפורמות יוניקס שונות ומנסה לגשר ביניהן . וולפרס אומר 
כי הוא מכיר 81 תקנים שונים בתחום היוניקס . אין תאימות ממשקים גראפיים 
בין מחשבים שונים , אין תאימות ברמת התוכנה . היצרנים , הוא טוען , הם 
שאינם מעוניינים בתאימות מלאה , והם מנהלים מלחמת מאסף כדי לשמור איש איש 
על שבבי הייחוד האחרונים שלו . 
