חלוץ מכבי תל אביב , מאיר מליקה , זומן לאימוני הסגל האולימפי שיחדש את 
פעילותו ביום ב הקרוב . האולימפיים יתאמנו בצוותא עם כמה שחקנים מהנבחרת 
הלאומית . הסגל החדש יתכונן למשחק הבין ארצי במלטה שיהיה בינואר 1991 . 
מליקה היה בזמנו בסגל האולימפי ושוחרר זמן רב לפני הנסיעה ליוון . למחנה 
האימונים בשבוע הבא זומנו רוב שחקני הסגל האולימפי שהיו ביוון . ארבעה לא 
זומנו : שלושה הנמנים עם נבחרת נוער א המתכוננת לקדם הגביע העולמי , אייל 
ברקוביץ , אבי נמני ואסף טובי ; אבי פיטוסי שהבקיע את שער המשווה ביוון 
לא זומן עקב גיוסו לצה"ל . המאמנים יצחק שניאור ויעקב גרונדמן עדיין לא החליטו 
מי יזומן מהסגל הלאומי הישן . גרונדמן אמר לי אמש כי שניים בוודאי יזומנו , 
קשר מכבי תל אביב ניר קלינגר ובלם בית"ר תל אביב יהודה עמר . לגבי האחרים 
יוחלט עד סוף השבוע . בתחילת השבוע שעבר אמר גרונדמן כי נשקלת אפשרות לצרף 
לסגל את שוער מכבי נתניה יעקב בלדב , בנוסף לשוערים האולימפיים , גבי אלבז 
ורפי כהן . נראה שרק לאחר משחקי המחזור ה - 11 בלאומית יוחלט את מי השחקנים 
הנוספים שיצורפו . 
