חייל אחד גיא פרידמן נהרג ושניים מחבריו לסיור נפצעו בבית - לחם , כתוצאה 
ממטען - צד שהונח במרחק של מאתיים מטרים מהכניסה לבניין הממשל הצבאי . האם 
מעיד המקרה שהאינתיפאדה עוברת לשלב של החלפת הנשק הקר בנשק חם ? מקרים של 
הפעלת נשק חם הלכו ורבו בזמן האחרון ; אבל עדיין אין לומר כי מקרים אלה 
מטביעים את חותמם על ההתקוממות בכללותה ; השיטות האחרות לא יצאו מכלל שימוש . 
מקרה אחד של מטען - צד עדיין אינו מצדיק תחזית החוזה התחדשות הסינדרום הלבנוני . 
אבל אין גם ודאות כי חיילינו לא יהיו צפויים להיות מותקפים על - ידי מטעני - 
צד נוספים . כשרון טכני מופלג אינו דרוש כדי ליצור מטעני חבלה ולהפעילם 
ידנית , או בשלט רחוק . בעוד שרוב ההתקפות הרצחניות בוצעו לאחרונה בידי 
פלשתינאים שלא היו מוכרים לשלטונות , בבית - לחם פעלה , ככל הנראה , חולייה 
מאורגנת ; מנהיג של ארגון הגיהאד האיסלמי הכריז שהמתנקשים פעלו לפי השראתו . 
גל האינתיפאדה מוסיף לזרום בכמה וכמה אפיקים מקבילים . " גורם צבאי בכיר " 
אמר אתמול כי צה"ל " לא יעבור בשתיקה על שימוש בנשק חם או במטעני חבלה . 
הרמטכ"ל אמר כי צה"ל יוסיף להילחם " בגרעין הרצחני " של האינתיפאדה . 
אבל דיבורים תקיפים כאלה מחייבים תשובה על השאלה : באילו כלים ניתן להשתמש 
כדי לנצח בלחימה זו ? צה"ל מגיב על מקרה מהסוג שנתקל בו בבית - לחם , בסריקות 
לאורכה ולרוחבה של הסביבה הבלתי - אמצעית , בהטלת עוצר ובהקמת מחסומים . 
אבל אפילו נניח כי זרועות הביטחון יצליחו ללכוד את מניחי המטען שגיא פרידמן 
נפל לו קורבן מי יתקע לידינו שלא תתארגן חולייה נוספת ותיכנס לפעולה גם 
היא ? אין נחמה בטענה כי השימוש בנשק חם ובחומרי חבלה כאילו מעיד על " ייאוש " , 
מאחר שההתקוממות לא הצליחה להוציא את ישראל מהשטחים המוחזקים ; השיטות 
החדשניות , בהשוואה להפגנות המונים וליידוי אבנים , אינן מקילות על כוחות 
הביטחון ; ואלה נתבעים עתה להתעמת עם שיטות מסוכנות יותר . אין להבחין במה 
צה"ל יוכל עוד להחמיר ; גם עונשים סביבתיים לא יובילו לידי כך שהאוכלוסייה 
תקום כדי להכריח את ארגוני המחבלים לחדול מפעילותם . כל פעולות התגמול של 
צה"ל בשנות החמישים לא כפו על השלטון ועל האוכלוסייה של ירדן את בלימת הפדאיון ; 
תושבי הגדה המערבית ורצועת עזה לא ייחלצו עתה כדי לרסן את אנשי הגרעין הקשיח 
שדן שומרון מדבר עליו . רובם ככולם מוכנים לשאת בחוסר הנוחות וצמצום פרנסתם , 
שאמצעי הדיכוי עלולים להטיל עליהם . חבר - הכנסת יצחק רבין מודה עתה כי 
הבחין רק כעבור ארבעה חודשים אחרי פרוץ האינתיפאדה , כי אין לגבור עליה 
באמצעים כוחניים בלבד ; אבל ממשלת האחדות שכיהן בה כשר הביטחון האמינה כי 
צה"ל יוכל לשים לה קץ , וממשלת הליכוד - התחיה - צומת מוסיפה לדבוק בתפיסה 
מוטעית זו . צה"ל מופעל בתפקידי שיטור , על סמך הנחה כי עניין לנו עם הפרות 
סדר בלבד . צה"ל מנוע , כמובן , להפעיל את מלוא כוחו ; הוא חש את עצמו 
מתוסכל , אבל כל יום הוא נאלץ מחדש לעמוד במבחן שאינו בנוי לקראתו . כל 
עוד הממשלה תסרב להתייחס אל האינתיפאדה כאל בעיה מדינית , היא תימשך ותתבע 
קורבנות . אמת זו יש לשנן באוזני הממשלה שוב ושוב עד שתפתח אותן לשמוע 
ולהקשיב . 
