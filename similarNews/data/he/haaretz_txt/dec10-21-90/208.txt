לפני שהושבע בשבוע שעבר כראש הממשלה השני בתולדות סינגפור , המעיט גו צוק 
טונג בערכו של המאורע וכינה אותו " לא - אירוע " . החדשות האמיתיות , אמר , 
הן שקודמו למשרה , לי קואן יו , מפנה את מקומו . לי , אבי סינגפור העצמאית , 
שירת בתפקידו זמן רב יותר מכל ראש מדינה אחר בעולם . בשנת 5691 הוא הוביל 
את המושבה הבריטית המרוששת לשעבר לעצמאות , ובשנים הבאות הפך את תחנת הביניים 
בשולי הקיסרות הבריטית לעיר - מדינה משגשגת . במשך שנים הכין לי את גו להיות 
יורשו . בעת השבעתו הביע גו רחשי כבוד למורו , אבל גם רמז שיהיה מוכן , 
ביום מן הימים , להתוות בעצמו את דרכו . " כל יורש יגלה שהנעליים שהותיר 
אחריו לי מעט גדולות מדי . אני לא מתכונן לנעול את נעליו " , אמר ראש הממשלה 
החדש . " אני אנעל את נעלי ואבחר את צעדי . אני מתכוון להיות אני עצמי " . 
מי הוא , אם כן , גו , וכיצד ישלוט בסינגפור ? קרוב לוודאי שהתשובה לא 
תתברר לחלוטין עד לאחר שקודמו לתפקיד יסתלק לחלוטין מהזירה הפוליטית . בגיל 
76 , בריאותו של לי עדיין טובה . הוא רץ מדי יום ושמר לעצמו מקום בממשלה 
כשר בכיר ללא תיק . לפי הפרוטוקול הרשמי , הוא האיש מספר שתיים . למעשה , 
כמזכיר הכללי של " מפלגת הפעולה העממית " ( ) השלטת , נתון בידיו 
הכוח האמיתי . הוא נשבע " לחזור אפילו מן הקבר " , אם דור המנהיגים החדש 
של סינגפור יתחיל לסטות מהנתיב שהתווה לו . " אלה המאמינים שפרשתי לחלוטין 
לגמלאות צריכים לפנות לפסיכיאטר " , אמר לי . תחת מבטו הבוחן של אבי המדינה , 
מעבר לשולחן הקבינט , לא ימהר גו לסטות מחוקיו של לי , המאפשרים כלכלה 
דינמית אך בה - בעת מפקחים על כל דבר אחר . תחת שלטונו של לי שיגשג האי 
חסר המשאבים כנמל וכמרכז פיננסי והכלכלה צמחה בממוצע שנתי של % 9 במשך יותר 
מ02 שנה . לסינגפור יש הכנסה של 005 , 01 דולר לנפש הגבוהה ביותר באסיה , 
אחרי יפאן וברוניי . השגשוג לא החליש את הסדר החברתי החמור שעליו מגן לי , 
בטענה שהוא נחוץ כדי למנוע מהומות במדינה המחולקת בין רוב סיני לבין מיעוטים 
מלאיים והודיים לא מבוטלים . " נזקקנו לסדר כדי להזיז דברים " , אמר לי 
בראיון ל"ניוזוויק " . אבל יש לייחס משמעות לדברים שהוסיף : " אם נוכל 
להרשות לעצמנו להניח לאנשים לסטות מן הקו , והמדינה לא תשתנה , זה יהיה 
נפלא " . כסגן ראשון של ראש הממשלה בחמש השנים האחרונות , ביצע גו בנאמנות 
את התרגום המעשי לחזונו החברתי הנוקשה של לי . בשבוע שעבר אמר גו : " אני 
לא אתנתק מן העבר " , אבל גם חזר ואמר שיציע סגנון מנהיגות חדש . קפמאבינגו , 
מרצה לכלכלה לשעבר ואדם ביישן , היה צריך שידחקו בו להיכנס לפוליטיקה . 
שגריר מערבי העיר לפני זמן לא רב שהדבר הבולט ביותר באישיותו הוא " שהוא 
גבוה מאוד " ( מטר ותשעים ) . שלא כקודמו , גו " איננו אישיות מרשימה , 
גדולה מן החיים . הוא טכנוקרט שאינו מתבלט " , אמר הדיפלומט . לי הוא פרקליט 
לוחם שאמר כי הוא יודע טוב יותר משיודעים המצביעים למה זקוקה סינגפור . 
בניגוד ללי , גו הבטיח לבני סינגפור יותר " השתתפות , קונסנסוס וויתורים " 
בשלטון , ויותר " חמלה ונדיבות " בחברה . עד עכשיו הציג ראש הממשלה החדש 
רק דוגמאות מעטות לסינגפור הנדיבה והעדינה יותר שלו , לבד מתוספת מוסיקה , 
קריאה וספורט . גו לא רמז אפילו על כך שמוסדות כמו " שוטרי ההדחה " , 
האוכפים את הניקיון בבתי שימוש ציבוריים , יבוטלו בקרוב , שלא לדבר על 
אזעקות הלחות בכמה מעליות , שמטרתן להרתיע אנשים מלהטיל בהן את מימיהם . 
ראש ממשלת סינגפור גם הגן על חוק ביטחון הפנים , עמוד התווך של משטרו של 
לי , המאפשר מעצר בלתי מוגבל ללא משפט . אבל בממשלה הוא כבר עושה מאמצים 
גדולים יותר מאשר קודמו להשיג קונסנסוס . " כיום יש הרבה ועדות של המגזר 
הפרטי באותם מקומות שבהם שלטה קודם הממשלה באמצעות צווים " , אומר מנהל חברה 
מסינגפור , המשתתף באחדות מוועדות אלו . הוא מביא לדוגמה את " ועדת חזון 
העתיד " , הבוחנת תוכניות כלכליות לטווח ארוך . " יש לה כמה חזונות ביורוקרטיים 
למדי " , אומר המנהל , " אבל היא מראה שגו רגיש יותר לדברים הבלתי מוחשיים 
של החיים " . יש גם לחצים מוחשיים לחולל שינויים . בגיל 94 , גו שייך לדור 
שרצונו ליהנות מן השגשוג גובר והולך . מומחים אומרים שהתמיכה במפלגה השלטת 
נשחקה באורח הדרגתי , בעיקר בין המצביעים הצעירים . מספר המצביעים ל"מפלגת 
הפעולה העממית " ירד בעקביות , מ%48 ב8691 ל%26 ב8891 ( אף שהמפלגה מעולם 
לא הפסידה יותר משניים מבין 18 המושבים בפרלמנט ) . האות המדאיג ביותר לאי 
שביעות רצונם של המצביעים הצעירים הוא הגירתם של בעלי המקצוע מן המדינה . 
לפני שנתיים עזבו את סינגפור 007 , 4 משפחות , בעיקר לאוסטרליה ולמערב . 
סנגוי צודורי , מנתח כלכלי בחברת מריל לינץ , אומר שיחסית לגודל האוכלוסייה , 
" מספרים אלה גרועים כמו בריחת המוחות מהונג קונג , הממתינה בדאגה למעבר 
לשלטון סיני בשנת 7991 " . נראה שהיציאה הואטה השנה , ואפשר שלי צודק כאשר 
הוא מייחס אותה למיתון של אמצע שנות ה08 . אבל בשיחות פרטיות מאשימים סינגפורים 
רבים את הסביבה הפוליטית והחברתית הקשוחה . גו התחיל לרכך את הרטוריקה הממשלתית 
עוד לפני ההגירה , והעזיבות עשויות לשכנע אותו שהנתיב הרך הוא הנתיב הנכון . 
כמדינאי מעצב לעצמו גו תפקיד צר הרבה יותר מאשר זה שהיה לקודמו . המוניטין 
העולמי של לי גדול כיום , במידה מסוימת , מסינגפור . לי , שהיה בעת לימודיו 
בקיימברידג סוציאליסט , עשה את סינגפור בשנות ה06 וה07 למבצר אנטי - קומוניסטי . 
הוא חיסל את המפלגה הקומוניסטית של סינגפור והצליח לשכנע את שכניו המוסלמים 
במלזיה ובאינדונזיה , שהאי לא ישמש כ"גיס החמישי של פקין באזור " . סינגפור 
שרדה בתנאים שאותם כינה הסופר דניס בלודוורת " אגוז סיני הלכוד במפצח האגוזים 
המלאי " . סינגפור , שרוחבה אינו עולה על 04 קילומטרים והיא שוכנת בנקודה 
אסטרטגית במיצר מלאקה , היא זעירה וחשופה . כדי להבטיח את גבולותיה ניסה 
לי ליצור " חברה קשוחה " . הוא שכר יועצים ישראלים לאמן את צבאו , שעם 
כוחות המילואים שלו כולל עדיין רק % 01 מ7 . 2 מיליון תושביה של סינגפור . 
אבל במציאות היתה סינגפור תמיד חברה של בנקאים ולא של לוחמים שווייץ יותר 
מאשר ישראל . עכשיו , כשהקומוניזם מצוי בנסיגה , הישרדות פשוטה שוב אינה 
נושא דחוף . בשנה שעברה אמר לי שהבעיות הפרוזאיות יותר של ימינו שוב אינן 
דורשות " דמויות הרואיות " , ואולי לכן בחר בגו . מדיניות החוץ ההגיונית , 
אבל ללא ספק בלתי הרואית , של ראש הממשלה החדש , קוראת להקמת " משולש 
צמיחה " בדרום מזרח אסיה , הכולל את מלזיה ואינדונזיה . הפרויקט , שיעשה 
שימוש במומחיות של סינגפור ובקרקעות ובמים של שכנותיה , יפתח את מדינת גוהור 
במלזיה , את האי בטאם ואת סינגפור כאזור אחד . " זה דגש שונה משל לי המדינאי 
העולמי " , אומר דיפלומט מערבי . בנושאים אסטרטגיים לי הוא עדיין הקובע . 
במשך שנים היה אחד מן המנהיגים האסייתים הבודדים שקיבלו בברכה ובגלוי את 
הכוחות האמריקאיים באוקיינוס השקט כנוכחות מייצבת . מדינאים אסייתים רבים 
אחרים סירבו להסכים אתו בגלוי , מחשש להכעסת הלאומנים . אבל עכשיו רווחות 
דאגות שמא , בשעה שוואשינגטון מצמצמת את כוחה הצבאי באוקיינוס השקט , ובעיקר 
בפיליפינים , יתפסו את מקומה יפאן , סין או הודו . בניסיון לשכך דאגות 
אלה , הגדיל לי בראשית נובמבר את הנגישות האמריקאית למתקנים צבאיים בסינגפור 
והגדיל את מספר חיילי התחזוקה האמריקאים המוצבים בבסיסים , מ02 ל59 . לדבריו 
של לי , מטרתו לחלוק " במעמסה הפוליטית " של כוחות ארצות - הברית ולהקל 
על מנילה להרשות קיום בסיסים אמריקאיים על אדמתה , בלא שתיראה כמשרת של 
האימפריאליסטים " . קפמאבינהפטריארך של סינגפור נבחר בראשונה כראש ממשלה בשנת 
9591 , עם שקיעת השלטון הקולוניאלי . בעת ההיא היה לי נואם אנטי - בריטי 
מסעיר המונים , שהתלונן שהשנים הרבות שעשה בבריטניה גרמו לאנגלית שבפיו 
שתהיה שוטפת יותר משפת אמו , סינית - מנדרינית . מאוחר יותר ליטש לי את 
מיומנותו בשפות והרשים את ציבור בוחריו בנאומי בחירות באנגלית , בסינית 
ובמלאית . אחרי העצמאות הקים לי פדרציה עם מלזיה שנכשלה עד מהרה , בשל מתחים 
גזעיים בין מלאים לבין סינים . לי לא האמין שסינגפור תוכל להתקיים בפני 
עצמה והוא זוכר את הקרע עם מלזיה כ"רגע הייסורים " הגדול ביותר שלו . לי 
הפסיק את המהומות במהירות , כמו גם את מרבית הסימנים האחרים לחוסר מנוחה 
או להתנהגות קטנונית . כדי לגרום לשגשוג , הוא נשבע " לסחור גם עם השטן " 
אם יהיה צורך בכך , והתחיל לפתח את הנמל שהוא כיום נמל המכולות הגדול ביותר 
באזור . לי הפך לחוק את הפירוש שלו לעקרונותיו של קונפוציוס בדבר אזרחות 
טובה , שהעמידו את טובת הקהילה במקום הראשון . היום עדיין נאכפים בקפידה 
חוקים נגד כל דבר , החל במעבר רחוב שלא במעבר חצייה וכלה באכילה ברכבת התחתית . 
אפילו סוגי עצים המשירים עלים רבים מדי נקבעו כ"מלכלכים " ונאסר על נטיעתם 
בגנים ציבוריים . גם בסינגפור , כמו בישראל בקרוב , אסור גידול חזירים , 
אבל לא מסיבות של דת אלא מסיבות היגייניות . הטענה היא שהחזירים מלכלכים , 
ובעיר צפופה כמו סינגפור עלול הדבר לגרום למחלות . אבל שלא כמו בישראל , 
איסור גידול החזיר אינו איסור על אכילתו , ואזרחי סינגפור מייבאים מתאילנד 
הסמוכה את אלפי טונות בשר החזיר שהם צורכים מדי שנה . ממשלת סינגפור משגיחה 
מקרוב גם על חייו של הפרט , מן הלידה ועד המוות . לפני כעשר שנים גילה 
לי שסינגפורים בעלי השכלה נמוכה מתרבים בקצב מהיר יותר מאשר בוגרי אוניבסיטאות ; 
הוא פתח מיד בתוכנית שזכתה בכינוי מסע ל"עיצוב גנים " . יוזמתה הראשונה 
של תוכניתו היתה " יחידת ההתפתחות החברתית " שירות פגישות רשמי התומך 
בשיט , טיולים , שיעורי ריקוד ומפגשי זוגות כדי לעודד רומנטיקה ונישואים 
אצל בעלי מקצוע . בד בבד שונו חוקי המסים כדי לתת פרס לזוגות של בוגרי אוניברסיטאות 
שלהם יותר מילד אחד . אזרחי סינגפור חייבים גם בשירות צבאי , שונה במשהו 
מהרגיל : צעירים שמנים מסתכנים בתקופות שירות ארוכות כעונש על כרסם הגדולה . 
בבתי הספר נבחנים ילדים בני שמונה לגילוי כשרונותיהם , ואחר כך מפנים אותם 
למסלולים מהירים או איטיים למשך שארית שנות לימודיהם . ההורים המבוהלים 
שוכרים , לעתים קרובות , מורים לילדיהם בכיתה א . " מערכת החינוך חסרת 
רחמים " , אומר דיפלומט מערבי . " בגיל שמונה , אם לא נכנסת למסלול האוניברסיטאי , 
אתה נשטף מתוך המערכת " . לעתים נראה היה שגו מפקפק במערכת בהרהוריו הציבוריים . 
" אולי הדגשנו את הצמיחה הכלכלית יותר מדי וגרמנו לאנשים להסתגל במקום 
ליצור " , העיר פעם . אבל כל מי שינסה לנבא שינויים דרמטיים , ייטיב לעשות 
אם יבחן את מעשיו של גו ולא את נאומיו . בבחירות של 4891 סבלה " מפלגת 
הפעולה העממית " מן הירידה הגדולה ביותר במספר המצביעים , וכאשר התקרבו 
הבחירות של 8891 היה זה גו שתיכנן את חסימת אי ההסכמה למפלגתו , כולל מעצרם 
של 22 בני אדם ( 01 מהם פעילים של הכנסייה הקתולית ) , שהואשמו ב"קשר 
מרקסיסטי " להפיל את הממשלה . אפילו נוטה גו לתקוף את הסדר הישן , יהיה 
עליו להמרות לשם כך את פי מפלגתו , דבר שאינו משימה קלה . בשנת 7591 , 
כאשר " מפלגת הפעולה העממית " נאבקה בחדירה קומוניסטית , בנה אותה לי 
מחדש כמפלגה סודית בסגנון לניניסטי , וכיום הוא מתפאר ש"השתמש בטקטיקות 
קומוניסטיות כדי להילחם בקומוניסטים " . חברי המפלגה עדיין עומדים במבחן של 
יציבות ונאמנות פוליטית . אומרים שרק לי מכיר את הרשימה הסודית של כמה מאות 
" קאדרים " של אליטה מפלגתית , המאשרים את 11 חברי הוועדה המרכזית שבהם 
הוא בוחר . ממש אי אפשר להתנגד ללי בפרלמנט , כל עוד הוא שולט במפלגה השלטת . 
קשה גם להאמין שסינגפור תהיה סובלנית יותר לאי הסכמה כל עוד תשמור " מפלגת 
הפעולה העממית " על אופיה הסודי . " גישה זו תשלוט כל עוד תישאר סינגפור 
מדינה של מפלגה אחת " , אומר דיפלומט מערבי . לעתים נראה שגו אימץ לעצמו 
את האינסטינקטים של לי . הוא , למשל , תומך נלהב במסעו של לי לעודד " ערכים 
אסיאתיים " כתרופה ל"תרבות המתירנית , האסקפיסטית והנגועה בסמים " של 
המערב . בשבוע שעבר דרש גו מבני סינגפור לדבר בשפת האם שלהם " כדי שנישאר 
אסיאתים ולא נהפוך להיות מערביים מדי ונאבד את תרבותנו " . שעה שהמסע נועד 
לבנות ליכוד חברתי באמצעות הדגש על שורשים תרבותיים , הכעיסה הממשלה מלאים , 
הודים וסינים רבים שאינם דוברי מנדרין , בשל התמקדותה בשפת המנדרין . 
שלטים באנגלית תובעים : " אם אתה סיני , אמור זאת במנדרין " . המבחן האמיתי 
לכוונותיו של גו יבוא לאחר הבחירות לפרלמנט של שנת 3991 . לי אמר שאם המפלגה 
תצליח , הוא עשוי להעביר את המנהיגות של " מפלגת הפעולה העממית " , ויחד 
אתה את מנהיגות המדינה , לידיו של גו . אבל יש עוד מועמד אחד . גו כבר 
משח את בנו של לי , בריגדיר גנרל לי סיין לונג , ליורשו . אפשר יהיה להביא 
בקלות את בי - גי לי , כפי שהוא מכונה , אל קדמת הבימה , אם גו ייכשל . 
אולי לכן נשמע גו לפעמים יותר לי מבני משפחת לי עצמם . בקיץ האחרון הזהיר 
שמחרחרי צרות יחושו " בחבטה העזה של הממשלה . כל רוכב במרוץ נושא אתו שוט 
כדי לדרבן את סוסו לביצוע טוב יותר " . כששמע את הדברים תהה דיפלומט מערבי 
אחד אם גו יבנה סינגפור עדינה ונדיבה יותר או פשוט יניף שוט " רך וקצר 
יותר " . 
