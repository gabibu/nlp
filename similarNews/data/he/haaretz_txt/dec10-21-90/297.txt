נשיאה הראשון של בנגלדש נרצח בכדור מתנקש , ונשיאים אחרים הופלו בהפיכות 
צבאיות . בשבוע שעבר הפילו הפגנות המוניות את חוסיין מוחמד ארשאד , הנשיא 
העשירי ב02 שנות קיומה של המדינה . ארשאד בן ה06 , גנרל לשעבר , תפס את 
השלטון ב2891 . מאז האשימו אותו קבוצות אופוזיציה בבנגלדש בניהול משטר עריץ , 
בלתי חוקי ומושחת . גל של שביתות והפגנות ברחבי המדינה , שהחל באוקטובר , 
הביא את התנועה נגד ארשאד לנקודת רתיחה , והניע את הממשלה להכריז על מצב 
חירום . אבל האלימות הלכה וגברה . קרוב ל001 איש נהרגו , ומאות נפצעו 
בהתנגשויות עם הצבא והמשטרה . ארשאד נכנע לבסוף . בהופעה בטלוויזיה הממלכתית 
הודיע כי יתפטר ברגע שגופי האופוזיציה ימנו יורש . " הכדור הוא עכשיו במגרש 
האופוזיציה " , הכריז . האופוזיציה מיהרה להגיב על קריאת התיגר . בעוד 
המוני תושבי בנגלדש חגגו את הסתלקותו הקרובה של ארשאד , מינו 22 מהמפלגות 
שפעלו נגדו את שופט בית הדין העליון , שחבודין אחמד , לעמוד בראש ממשלת 
מעבר , עד לקיום בחירות ארציות בתחילת השנה הבאה . שחבודין בירך על סילוק 
ארשאד כ"ניצחון לדמוקרטיה " וקרא לאזרחי ארצו " לבנות מוסדות דמוקרטיים 
ולכונן את שלטון החוק " . אולם לפי שעה נראה שמעייני קבוצות האופוזיציה נתונים 
יותר לענישת ארשאד . בהכרזה פומבית דרשו מנהיגי הבריתות השונות נגד ארשאד 
מממשלת המעבר , להחרים את דרכונו של השליט המודח , להקפיא את חשבונות הבנק 
שלו , ולהעמיד אותו למשפט בעוון שחיתות . האופוזיציה אמרה כי היא רואה 
אותו אחראי ל"שימוש לרעה בכוח " בקנה מידה רחב , במהלך קרוב לתשע שנותיו 
בשלטון . בדומה לקודמיו , הבטיח בזמנו ארשאד להוביל את בנגלדש לדמוקרטיה . 
אבל שלטונו העריץ קומם כנגדו רבים , והעלה אותו על מסלול התנגשות בלתי 
נמנע עם סטודנטים וחברי האופוזיציה הפוליטית . כאשר בהתקוממות אנשי צבא 
נרצח הנשיא זיאור רחמן ב1891 , דיכא ארשאד שהיה אז רמטכ"ל את המרד , והבטיח 
תקופת מעבר שלווה עד לבחירת נשיא חדש . עבדוס סאטאר , שופט בבית הדין העליון 
בא במקומו של רחמן כנשיא . אך תוך חודשים ספורים הפיל אותו ארשאד בטענה 
כי " הצבא צריך היה להתערב להציל את המדינה " . ארשאד שלט במסגרת מצב חירום 
במשך למעלה מארבע שנים . הוא זכה בניצחון סוחף בבחירות לנשיאות ב6891 ( 
שהאופוזיציה טענה כי היו מזויפות ) , ובבחירות לפרלמנט ב8891 זכתה מפלגתו , 
גאטיה דאל , ב252 מ003 המושבים , בעיקר כיוון שהאופוזיציה החרימה את הבחירות . 
ארשאד סלל דרכים ובנה גשרים , קידם ליברליזציה כלכלית , עודד הפרטה של 
מפעלים ממלכתיים והנהיג רפורמה אגררית . אבל מתנגדיו אמרו כי מגרעותיו גברו 
על השגיו . כאשר עלה לשלטון , הוא הבטיח מסע צלב נגד השחיתות . כאשר התפטר , 
תוארה ממשלתו על - ידי האופוזיציה כמושחתת ביותר בתולדות המדינה . מתנגדים 
טענו שפקידים בכירים צברו מיליוני דולרים מדמי עמלה שדרשו על עסקות ( אשמה 
שהם כופרים בה ) . תחילה נראה ארשאד בעיני מתנגדיו כ"גזלן וחמסן " שהרס 
מוסדות דמוקרטיים . " אנחנו רוצים משפט לאלה שביצעו פשעים , מעשי זוועה 
ועוולות בתשע השנים האחרונות " , אמר חאלדה זיה , מנהיג המפלגה הלאומית 
של בנגלדש . שוייך חסינה ואזד , מנהיג ליגת עוואמי אמר : " אנחנו רוצים 
את הבחירות החופשיות שארשאד לא יכול היה לתת מעודו . הוא התפטר והאומה השתחררה 
ממצב מחניק . פעם נוספת הוכח שכוח העם חזק יותר מכדורים " . כעת חייבת בנגלדש 
לשאת עיניה לחיים שלאחר ארשאד . " נדרשו שמונה שנים לחיסול מרכיב אחד בלבד 
של שלטון מדינה אוטוריטרי , היינו שלטון אישי " , אמר אנאיאטולה חאן , 
עורך עיתון החדשות השבועי הבלתי תלוי הולידיי : " מעבר תחת ממשלה זמנית 
ותחייה דמוקרטית בעקבותיו , יצטרכו להתבצע בעמל וסבלנות " . ומי יתן ללא 
הפיכות " . 
