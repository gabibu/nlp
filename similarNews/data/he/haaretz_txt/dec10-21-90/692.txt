באחד מנאומיו לאומה הציג רונלד רייגן את חברת המחשבים דייזי כתמצית החלום 
האמריקאי קבוצת יזמים צעירים , שתרגמה חזון טכנולוגי לסיפור הצלחה בן 001 
מיליון דולר . בשנות השמונים היתה דייזי מופת וסמל לפוטנציאל האדיר הגלום 
בעמק הסיליקון בארצות - הברית . בארץ שימשה החברה דוגמה לכוחו של הראש הישראלי : 
שלושה ישראלים נסעו ללימודים מתקדמים בארה"ב , הצליחו שם ושבו כדי להקים 
כאן את מרכז הפיתוח של חברה הנמצאת בחזית הטכנולוגיה . בשבוע שעבר ירד , 
ככל הנראה , המסך על דייזי ישראל . חברת אינטרגראף , ענק מחשבים מאלבמה 
שבדרום ארה"ב , המגלגלת יותר ממיליארד דולר מחזור בשנה , רכשה את דייזי 
העולמית והחליטה כי שוב אין לה צורך במרכז הישראלי . כ031 עובדי המרכז קיבלו 
התראה על הפסקת עבודתם בתוך חודש . מרכז הפיתוח של דייזי בישראל עומד בפני 
סגירה . לא צריך לדאוג לרובם המכריע של האנשים האלה , לפחות במישור האישי . 
אבל צריך לחשוש , מבחינת המדינה . כבר במהלך סוף השבוע קיבלו אחדים מעובדי 
דייזי פניות מחברות מובילות בתעשייה המתוחכמת בארץ . אלא שדייזי ישראל נחשבת 
לאחת מקבוצות המהנדסים המובילותבעולם , ומי שלא ייקלט במקום עבודה בישראל 
ייסע לארה"ב . והאיחוד בין אורבוט ואופטרוטק , שעליו הוסכם בשבוע שעבר , 
עשוי לפלוט לשוק כוחות הנדסיים נוספים , וגם לאלה עשוי הפתרון להיות כרטיס 
טיסה בכיוון אחד לארה"ב . סיפור נפילתה של דייזי אינו עניין ישראלי , גם 
אם לגבי רבים היא נתפסת כחברה ישראלית לכל דבר . אריה פיינגולד , שיסד 
את החברה בראשית שנות השמונים , אומר כי אפשר לראות בה את התגלמות התהליך 
שעבר על המשק האמריקאי בעשור האחרון . תחילה היתה היזמות הטכנולוגית . 
קבוצת מהנדסים בעמק הסיליקון , בהנהגת פיינגולד , החליטה לפתח כלי לתכנון 
ולבחינה מוקדמת של מעגלים ורכיבים אלקטרוניים . הרעיון החדשני הביא את החברה 
בתוך פחות משש שנים למחזור של 031 מיליון דולר . ב6891 הסתמן המשבר הראשון 
בדייזי , וביצירתו חברו מספר גורמים . המרכזי שבהם יצרנית השבבים אינטל , 
שעל רכיביה התבססו המכונות מתוצרת דייזי , איחרה בהצגת שבב חדש ( 68308 ) 
, שעה שהשבב המקביל מתוצרת מוטורולה כבר יצא לשוק . חברות שביססו את מכונותיהן 
על שבבי מוטורולה זכו ביתרון . אך למרות הקיפאון במכירות עזב פיינגולד חברה , 
שחשבון הבנק שלה הורה על יתרת זכות בסך 001 מיליון דולר , ואשר תזרים המזומנים 
שלה חיובי גם אם הרווחים שהציגה נבעו מריבית ולא מהפעילות השוטפת . גם במהלך 
המשבר המשיכה דייזי להפעיל ולהרחיב את מרכז הפיתוח שלה בהרצליה . ההנחה , 
שהוכיחה את עצמה , היתה כי רק מאמץ פיתוח יבטיח יציאה מהמשבר . הבורדמסטר , 
כלי ממוחשב לעריכה ולבחינה של מעגלים אלקטרוניים , שפותח בהרצליה , היה 
עדות לנכונות הגישה הזאת . בסוף 78 , לאחר שנתיים של הפסדים , סיימה דייזי 
שוב רבעון ברווח . קפמאבינהבעיה , אומר פיינגולד , היתה שבמחצית השנייה 
של שנות השמונים התחלפה האווירה במשק האמריקאי . את מקומם של בעלי החזון 
הטכנולוגי , העושים כסף מייצור מוצרים שיש בהם ממש , תפסו יאפים שעושים 
כסף מלשחק בכסף . הגיבורים הגדולים של העידן החדש היו מייקל מילקן ואיוואן 
בויסקי , והספורט הלאומי היה למזג חברות כדי למכור אחר - כך חלקים מהן ברווח . 
נורמן פרידמן , שניהל עכשיו את דייזי , לא היה כלל מהנדס . הוא נבחר 
על - סמך כרטיס הביקור של גאון פיננסי שהציג , וביקש להוכיח את יכולתו בתחום 
המניפולציות של רכישות ומיזוגים . פרידמן , שקיבל לידיו חברה רווחית עם 
53 מיליון דולר בבנק , החליט לרכוש את חברת קדנטיקס , שעסקה בתחום קרוב 
לזה של דייזי . את הרכישה מימן בהלוואות לטווח קצר , שנטל בבנקים . בתוך 
זמן קצר עמדה החברה המאוחדת , דייזיקס , ביתרת חוב של 001 מיליון דולר . 
מדוע הימר פרידמן על רכישת קדנטיקס ? על - פי אחת הסברות , הניח שיוכל 
להנפיק את מניות החברה המאוחדת ברווח הון מהותי . אלא שהבורסה נפלה , שוק 
ההנפקות קפא , ודייזיקס המאוחדת גררה חובות שהלכו ותפחו . העובדה שגם בשלב 
הזה היו לדייזיקס חוזי אחזקה , המבטיחים הכנסה שנתית קבועה ובטוחה של 08 
מיליון דולר , לא עזרה . בסופו של דבר עברה החברה לידי הבנקים הנושים , 
ואלה הוציאו אותה למכירה . מול ההסבר הזה , של תאבון - ספקולציות גדול 
מדי , יש מי שמציע את הסבר חיסול הנישה . התעשייה המתוחכמת מכירה את התופעה 
של הופעת חברה המזהה פלח שוק חדש , מפתחת מוצר העונה לצרכיו ורושמת לזכותה 
הצלחה מטאורית . מבחנן של חברות כאלה , הקרויות באנגלית " חברות נישה " , 
בא אחר - כך כאשר השחקנים הוותיקים יותר מחליטים שהשוק שהזניחו בעבר רחב 
דיו ומצדיק את כניסתם אליו . כך קמה ונפלה אלסינט , ובשלב מסוים היו מי 
שניבאו תסריט זהה גם לסאייטקס . הצלחתה הגדולה של דייזי היתה , כשהציעה 
תחנות עבודה בפחות מ001 אלף דולר למהנדסים שהשתמשו קודם לכן במכונות של מאות - 
אלפים ומיליוני דולרים , שאותן חילקו ביניהם . בעיותיה החלו כאשר מחיר 
תחנת העבודה ההנדסית שלה איים לרדת אל מתחת לעשרת - אלפים דולר תחום המצריך 
שינוי בדפוסי החשיבה של אנשי השיווק . גם בעיצומו של המשבר , גם כאשר התווית 
" למכירה " הוצמדה לחברה - האם בארה"ב , המשיך מרכז הפיתוח של דייזי בישראל 
להתרחב ולגייס עובדים . על - פי הערכות , מדובר בלא פחות מ52 מהנדסים ואנשי 
מקצוע חדשים , שהצטרפו לצוות במחצית השנה האחרונה . ההיגיון מאחורי המשך 
הגיוס הזה היה זהה לזה שהגן על הפעילות הישראלית בזמן המשבר של אמצע שנות 
השמונים : מרכז פיתוח הוא עתידה של כל חברת מחשבים , יהיו מי שיהיו בעליה . 
קפמאבינכאשר קמה דייזי , בראשית שנות השמונים , כבר גלגלה אינטרגראף מחזור 
של כמעט מיליארד דולר . החברה , שהתמחתה במערכות גראפיות , יושבת באלבמה 
ומתנהלת באורח שונה לחלוטין מחברות עמק הסיליקון , שדייזי היתה להן מופת . 
עשר שנים אחר - כך , אינטרגראף רושמת שיעורי גידול נמוכים באורח מהותי 
מהמקובל בקליפורניה , אולם יציבותה מאפשרת לה לרכוש את דייזי . מדוע החליטה 
אינטרגראף לוותר על מרכז הפיתוח בישראל ? קשה לתת תשובה בדוקה ומוסמכת . 
מנוסח המכתב לעובדים ניתן ללמוד שאינטרגראף הניחה כי מדובר בהתחייבויות 
כספיות נוספות , שאליהן העדיפה לא להיכנס . בסופו של דבר , אולי משערים 
באלבמה כי מה שאפשר לעשות בהרצליה אפשר לעשות גם בדרום ארה"ב : לכל היותר , 
ישכרו מחדש אחדים מאנשי המפתח ויעבירו אותם אל מעבר לאטלנטי . אגב , בימיו 
של אריה פיינגולד בראש החברה התעניינה היולט פקרד , יצרנית מחשבים ומהמובילות 
בשוק מכשירי המדידה והתחנות ההנדסיות , באפשרות רכישתה . גם אז דובר על 
סגירת מרכז הפיתוח בישראל . יש להניח , כי המשבר במפרץ הקל על המנהלים 
בארה"ב לוותר על הרצליה . פיינגולד , המשקיף על התהליך מבחוץ , מעריך כי 
אינטרגראף טועה בהחלטתה לסגור את המרכז בישראל . להערכתו היא זקוקה לכל 
העובדים האלה , אם אין בכוונתה לנוון את דייזי לחלוטין . הוא רואה בעובדי 
דייזי פוטנציאל גיוס , ומעריך כי אם תקום חברה ישראלית ותרכוש את המרכז 
כמו שהוא , היא תקבל בסופו של דבר לא - מעט עבודה גם מאינטרגראף עצמה . 
ביום שני השבוע שב מרדכי כרמל , מנהל המרכז בהרצליה , מפגישות באלבמה עם 
הבעלים החדשים של דייזי . כרמל מבקש לא להתראיין , ואינו מוכן למסור פרטים 
על שיחותיו עם אינטרגראף או עם גורמים אחרים בארה"ב . הוא מדבר על ניסיון 
להציל את המרכז ולדאוג שימשיך לפעול , במסגרת אינטרגראף או מחוץ לה . אנשי 
מקצוע הבקיאים במתרחש בשוק הישראלי והאמריקאי מעריכים , כי לא מן הנמנע 
שכרמל יצליח בסופו של דבר , ולו גם באופן חלקי , לשמור על הקבוצה שגיבש 
סביבו . הלקח שמציע פיינגולד לללמוד מן הפרשה נוגע לא רק לחברות היי - טק : 
" צריך להתרחק מהבנקאים ולהחזיק את הכסף בקופה . אין טעם בתרגילים פיננסיים , 
צריך להפשיל שרוולים ולעבוד " . 
