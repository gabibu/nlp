מכבי תל - אביב חזר אמש למקומו המסורתי בפיסגה הלאומית לאחר שגבר בדרבי על 
בית"ר 10158 . למרות ההפרש הגבוה , היה ביתר יריב שקול דקות רבות , אבל 
התעוררות של רויאל וגמצי ברבע האחרון של המשחק העלתה את הפער . בחמישיה הפותחת 
של מכבי נכללו בין השאר אד הורטון וגיא גודס , על אף מחלתו . הורטון , 
יחד עם רויאל , דאגו להחזיק את מכבי בתמונה מול ההתלהבות הרבה של בית"ר 
שבניצוחם של מייקל האקט וגו דאוסן הוביל 2362 בדקה ה - 31 . ליפין , שעלה 
מהספסל במקום גודס , ניווט היטב את חבריו שירדו להפסקה ביתרון 5493 . במחצית 
השניה נתן מאמן מכבי צבי שרף אשראי לאיציק כהן , והחליפו רק לקראת הסיום . 
אבל את המיפנה חולל רויאל שסחף את מכבי מיתרון מיזערי של 8646 להפרש המוחץ 
6886 חמש דקות מן הסיום . רויאל נעזר בגמצי , שלאחר מחצית מאכזבת התעורר 
וקלע סלים חשובים . סימס שותף רבות במחצית זו ואיכזב הפעם . מנגד נחלשו 
האקט ודאוסן , ואילו הרכז הצעיר וייסמן שפתח היטב את המחצית השניה , נעלם . 
הבית"רים איבדו כדורים רבים שנוצלו על - ידי מכבי לסלים קלים בהתקפות מתפרצות . 
את טעם ההפסד הבית"רי המתיק במעט שלמה סלינס , בסל שקלע ממחצית המגרש עם 
שריקת הסיום . 
