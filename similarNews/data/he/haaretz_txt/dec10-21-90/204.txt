מצוידת בתיבת - הילוכים אוטומטית חדשה . חמישה הילוכים . הילוך רביעי 
הוא ישיר , החמישי הוא הילוך - יתר . בתיבות המרובעות הקודמות השלישי הוא 
ההילוך הישיר והרביעי הוא הילוך - היתר . כמעט כרגיל שלושה מצבי נהיגה : 
חסכונית , ספורטיווית ומושלגת . המצב " המושלג " מבטל את ההילוך הראשון 
ומונע מן המכונית לכלות את כוחותיה לריק בסיבוב הגלגלים במקום . המצב החסכוני 
נע בין חמשת ההילוכים בצורה מתונה , ורק קיק - דאן אלים מגעיש את המנוע . 
המצב הספורטיווי מנטרל את ההילוך החמישי ומבקש להפיק מן המנוע את מיטבו . 
במצב זה " נמשך " המנוע בכל הילוך עד אל הקו האדום . לעתים אפילו אל 
צדו הסמוק . אף כי כבר נמאס להחמיא , גם לגיר הזה יאות כל המחמאות . הוא 
חלק כחמאה , ובזכות יחסי - ההעברה הצפופים יותר , כמעט שאין לחוש אותן 
קפיצות מעצבנות בעת המעבר מהילוך להילוך . חישני מצב מצערת , עומס ומשקל 
משנים באופן אוטומטי את מפת חילופי ההילוכים , והתיבה מתאימה את עצמה בזריזות 
לשינויי הנהיגה של האוחז בהגה . לחץ קצת בחוזקה , והתיבה תבין שאתה מבקש 
לדהור . לחץ במתינות , והיא תתמתן בהתאם . כל אלה אינם בהכרח חידוש , 
אך בתיבה הזאת הם מבוצעים לעילא ולעילא , ודי אם נציין כאן נתון אחד , 
מפתיע עד כדי מוזרות : על - פי נתוני היצרן , פער הביצועים בין מכוניות 
המצוידות בתיבת - הילוכים אוטומטית זו לבין המצוידות בתיבה ידנית מזערי , 
ולא זו בלבד אלא שהן יותר מאחיותיהן הידניות . חביב , לא - כן ? 
