" עשרה קבין של יופי ירדו לעולם , תשעה מהם נטלה ירושלים " ; כך דרשו על 
בירת ממלכת יהודה בתפארתה , בשלהי ימי הבית השני . כשהכריז אנטיוכוס הרביעי 
מלחמה על היהדות היתה גולת הכותרת של הגזירות ההוראה להעמיד את פסלו של דאוס 
במקדש ולהופכו למקום עבודה זרה . לאחר סדרת קרבות קשים , שלוו בניצחונות 
מזהירים לצדם של כמה כישלונות , הצליח צבא המכבים ויהודה בראשו לכבוש את 
העיר ולסלק מן המקדש את פריטי העבודה הזרה ולהחזיר על כנו את הפולחן היהודי . 
נס נעשה לחשמונאים שמצאו במחסני המקדש פך שמן סגור קטן חתום בחותם הכהן הגדול . 
בשמן שלא טומא אפשר היה להדליק את המנורה . מאז חוגגים היהודים בכל אתר 
ואתר את האירוע בהדליקם נרות במשך שמונה ימים , זכר לשמונת ימי חג הסוכות 
האחרון שלא נחוג בזמנו בשל טומאת המקדש . לפרקים , תחת שלטון רומא וביזנטיון 
( מאות אז לסה"ן ) , הוצאו חוקים , אשר אסרו על יהודים לא רק להתגורר 
בירושלים , אלא אף לפקוד אותה . עדויות ספרותיות וארכיאולוגיות מלמדות 
שתמיד נמצאו יהודים וקבוצות שהפרו הוראות אלו . בימים אלה הידלדלה אמנם תנועת 
התיירות לעיר , אך הביקור בה ובאתריה יוכיח שאין כל סיבה והצדקה להדיר רגליים 
ממנה . וכיאה לימי החנוכה , כדאי להתמקד הפעם בעיקר בעקבות החשמונאים . 
קפמאבינהעולה לירושלים , כדאי לו להתחיל את ביקורו באזור לטרון . שני אתרים 
ראויים לביקור : שרידי אמאוס , הנמצאים ב"פארק קנדה " , ומבצר הצלבנים 
בלטרון . חמת ביהודה היה שמה של העיירה שעמדה בימי בית שני במקום הזה חמת 
על שום מעיינות מי המרפא שהיו בה . אמאוס הוא שם העיר ביוונית וזה השתבש 
לעמוואס בערבית . חשיבות העיר היתה במיקומה במעבר שבין מישורי השפלה לרכסי 
ההר בואכה ירושלים . מכאן יצאו שתי דרכים לבירה : האחת במעלה בית חורון , 
והשנייה בתוואי המקביל לדרך שער הגיא , מפתחו של הגיא ולאורך הערוץ העולה 
לנווה - אילן ומשם לירושלים . חמת ירשה בתקופה זו את מעמדה של אילון הנודעת 
מתקופת כיבוש הארץ ( " שמש בגבעון דום וירח בעמק אילון " ) בימי יהושע 
ובתקופת מלכי יהודה . בימינו , נמצאים במקום שרידי הכפר הערבי ההרוס יאלו . 
קרבות מפתח בתולדות ארץ - ישראל ניטשו פה , ומטרתם היתה תמיד לסלול את הדרך 
לשליטה על ירושלים . בימי הצלבנים , ובמיוחד בזמן מסע הצלב השלישי ( 
1911 ) היו אלו ריצארד לב - הארי הנוצרי וסאלח א - דין המוסלמי שניהלו מלחמות 
עקובות מדם באזור זה ובמבצר לטרון . גורל ירושלים ומעמדה היו תלויים בתוצאות 
הקרבות . לבסוף נותר המבצר בידי המוסלמים , והצלבנים התבססו ברמלה . קדמו 
למלחמה זו מלחמות הערבים במאה ה7 לסה"ן לכיבוש הארץ מידי הביזנטים . למרות 
המגיפה הקשה שפגעה בצבאות הערבים , ושבה מצאו את מותם מבכירי המפקדים , 
לבסוף זכו הערבים בניצחון והדרך לירושלים נפתחה בפניהם . באזור זה ניטשו 
כמה מהקשים שבקרבות מלחמת העצמאות , ובמשטרת לטרון אפשר להבחין בסימני 
הימים ההם . בשטח שמסביב למשטרה מקים עתה צה"ל את מוזיאון השריון , וכבר 
יש מה לראות בו . השלישי בקרבות יהודה , ואחד הניצחונות המזהירים שלו , 
התחולל באמאוס . שלושה מפקדים יוונים מהוללים תלמי , גורגיאס וניקנור 
ריכזו כאן צבא של ארבעים אלף חיילים ושבעת אלפים פרשים , ויהודה נקט פה 
את טקטיקת ה"מלחמה עם שחר " המוצלחת שלו , ובסופו של הקרב לקח נשק רב כשלל . 
בקרבת יער בן - שמן מצוי הכפר הערבי מידיה , השומר על שמו של כפר החשמונאים 
מודיעין . בקרבת מקום מצויים קברים עתיקים שזוהו בעבר כקברות החשמונאים . 
דרך שער הגיא מטפסת ועולה , ומימינה ניבטים אלינו , ממרומי כיפת הר , 
שרידי המבצר היפה , לפרט . זהו מבצר צלבני שלימים נבנה עליו הכפר הערבי 
צובא . בימי הביניים זיהו הצלבנים מקום זה עם מודיעין של החשמונאים זיהוי 
שכמובן אין לו על מה להסתמך . קפמאבינאל העיר העתיקה של ירושלים אפשר להגיע 
דרך בנייני האומה , שכונת רחביה ורחוב ממילא . במורד הרחוב נמצא מגרש 
חניה מוסדר ורחב ידיים , ומשם אפשר לסור לביקור במצודת העיר הידועה בשמה 
העממי " מגדל - דוד " . לפני שנים אחדות נפתח במקום מוזיאון בעיצוב מודרני , 
המספר בקצרה את תולדות ירושלים וסוקר את כל נקודות המפנה בקורותיה ופעולות 
המלכים והאישים שעיצבו את אופיה . מקום החשמונאים , כמובן , לא נפקד מתערוכה 
זו . אבל פרט לתצוגה הנאה והמיוחדת מעניין לראות איך נשמר מבנה המצודה מימי 
העותומנים ומימי הביניים והותאם לצורכי המוזיאון . בחצר המצודה נחשפו שרידי 
המצודה העתיקה , שראשיתה בימי יוחנן הורקנוס הא , אחד מגדולי מלכי בית 
חשמונאי , ואחריתה במצודה בעלת שלושת המגדלים שבנה הורדוס , ושנועדה לסוכך 
על ארמונו שהיה מדרום לה ועל מבואות העיר . קפמאבינמן המוזיאון יוצאים לרחוב 
הרכב , שבו נוסעות המכוניות לכיוון הרובע היהודי . מהסמטה הראשונה שמאלה 
מגיעים כעבור שתי דקות הליכה ללב הרובע היהודי הקרדו , רחוב אורך ראשי 
בירושלים בתקופת בית שני ובתקופות הרומית והביזאנטית . אחריו כיכר החורבה 
רחבת הידיים ומתחת לישיבת הכותל הכניסה למה שמופיע בשלטים כ"מוזיאון וואהל " , 
הקרוי כך על שם התורם . היורד אל מתחת לפני האדמה נדהם מהמבנה העשיר שנמצא 
שם . את המבנה חשפה משלחת החפירות ברובע היהודי , בראשות פרוף נחמן אביגד . 
השרידים והממצאים היו כה חשובים , עד כי בנקל שוכנעה החברה לפיתוח הרובע 
היהודי שהם ראויים לשימור ולטיפוח ושיש לפתוח את האתר למבקרים . מלאכת 
התכנון הופקדה בידי האדריכלים יואל בר - דור ונחמיה בוקסון , שעשו מלאכה 
נאמנה בהדרכתו הצמודה של פרוף אביגד . התוצאה היא אתר ארכיאולוגי מהיפים 
במדינה ובעל מעמד של אתר בין - לאומי . אפשר להבחין בשרידי מקוואות טהרה 
ורצפות פסיפס מרהיבות , חדרים וחצר עמודים , בורות מים וחדרי מרגוע , 
שבכמה מהם אף שרדו פרסקים צבעוניים . רבים מן הכלים שנחשפו במבנה ובסביבה 
הקרובה , לרבות תצוגה עשירה של פאר תעשיית - האבן הירושלמית בימי בית שני , 
מוצגים מאחורי ויטרינות בלב האתר . חושפי האתר הזה כינו את המבנה בשם " בית 
המידת " , בשל ממדיו הבלתי שגרתיים של המבנה ואופיו המרשים . בשלטי ההסבר 
מושווים לעתים אגפי המבנה לממצאים בארמונות החשמונאים והורדוס במצדה וביריחו . 
כותב שורות אלו כבר העלה את ההשערה שאין לראות במבנה זה סתם בית - מידות , 
אלא את ארמונם של מלכי בית חשמונאי . הזיהוי מבוסס על סיפור צדדי וחבוי 
אצל יוסף בן - מתתיהו , המספר שהמלך אגריפס השני , שגר דרך קבע בצפון הארץ 
ושפקד את ירושלים במועדי העלייה לרגל , נהג אז לדור בארמון החשמונאים ששלטונות 
רומא לא הפקיעו . ארמון הורדוס שליד המצודה הופקע ושימש את הנציב הרומאי , 
שעלה אף הוא לירושלים בעת החגים ממקום ישיבת הקבע שלו בקיסריה . באחד מתיאוריו 
מספר בן מתתיהו על אגריפס , ממנהיגי המתונים ערב המרד ברומאים , שהתעצל 
לצאת מארמונו או אולי חשש מהתנקשות הקיצונים בו . כשרצה לראות את טקס הקרבת 
הקורבנות הוא עלה על גג ארמונו וצפה משם במתרחש . רק מבית המידות היה אפשר 
לצפות אל המזבח , שמיקומו היה בחלקו הדרומי - מזרחי של המקדש . בכל נקודה 
אחרת צפונית משם היה המקדש חוסם את זווית הראייה . צירוף זה של זווית הראייה 
ועושר המבנה מרמזים על האפשרות שלפנינו תגלית נדירה שרידי ארמון החשמונאים . 
קפמאבינמהלך כמה דקות משם נמצאת רחבת הכותל המערבי ובסמוך לשער האשפות הכניסה 
לאתר החפירות בעופל , המוכר גם בכינוי חפירות הר - הבית . לנכנסים פנימה 
מצפים השרידים המגוונים מתקופת בית ראשון ובית שני ובמיוחד השרידים מימי 
הורדוס , בתי המגורים מתקופת השלטון הביזנטי ושרידי הארמונות מראשית שלטון 
האיסלאם בירושלים . אך הפעם נצא אל מחוץ לחומת העיר . שם נחשפו שרידים 
משכונת המתייוונים בירושלים : שכונה שנבנתה מדרום להר הבית , בינו לבין 
עיר דוד . היא בוצרה בחומות וכובדה בבריכת מים ציבורית רחבת מידות שמימיה 
היו מי גשמים . השכונה כונתה בשמו של מייסדה אנטיוכוס , ונודעה בפי כל 
" אנטיוכיה של ירושלים " . בפינתה הצפונית - מערבית של השכונה , סמוך לכותל 
הדרומי של הר - הבית , נבנתה מצודה גדולה , חקרה בלשון הימים ההם . בחקרה 
שהה חיל המצב היווני שדאג להצר את רגלי היהודים הבאים בשערי הר - הבית . 
שמעון החשמונאי השקיע מאמץ אדיר בהריסת החקרה , ולפיכך היא הפכה לאחד הסודות 
הכמוסים בעולם הארכיאולוגיה . החפירות לאחר מלחמת ששת הימים הביאו לגילוי 
מעט משרידיה ולפתרון החידה . 
