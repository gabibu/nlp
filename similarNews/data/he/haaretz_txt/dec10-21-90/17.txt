זהו אולי המקצוע שבו הם מצליחים פחות מכל . גם בנהריה , שניתן להשוותה לערים 
מבוססות בארץ ( חרף העובדה שהיא מסווגת כעיר פיתוח ) , פחות ממחצית התלמידים 
שניגשו בתשמ"ט לבחינות הבגרות עמדו בבחינה במתמטיקה ברמה מוגברת . מספר 
בוגרי י"ב בנהריה היה 335 . רק 113 ניגשו לבחינת הבגרות המוגברת במתמטיקה , 
ורק 541 הצליחו בה . למרות שגם אנגלית היא מקצוע בעייתי לרבים , ניגשו 
392 בוגרי י"ב בנהריה לבחינה המוגברת באנגלית , וכמעט כולם עמדו בה . גם 
כאן שיעור המצטיינים במתמטיקה נמוך בהרבה משיעור המצטיינים באנגלית . ההתבטאות 
החריפה ביותר ( בנספחים לדו"ח משרד החינוך ) , בנוגע לכישלונם של תלמידים 
במתמטיקה , היא של הפרוף בנימין פרנקל מהאוניברסיטה העברית בירושלים . 
הוא אינו מתמקד רק בהישגים בבחינות הבגרות , אלא גם בהישגים בגילאים הנמוכים . 
" מנהלי בתי - ספר יסודיים " , טוען פרנקל , " מודים לעתים בפה מלא שאין 
להם מורים שיודעים חשבון " . לדבריו , כשרונם של הילדים בערי הפיתוח אינו 
נופל מכשרונם של ילדי הסביבות המבוססות , אלא שהחינוך הלקוי ורמת ההוראה 
הירודה במקצועות המפתח מפלים אותם לרעה " . גם פרנקל מדגיש כי המצב בחשבון 
בערי הפיתוח הוא בעייתי במיוחד , ותובע " לדאוג לכך שכל המורים בבתי - 
הספר היסודיים יוכיחו ידע והבנה בחשבון " . צמרת משרד החינוך מודעת לכישלונם 
היחסי של רבים מהתלמידים בארץ במתמטיקה ולא פחות מזה , יודעת היכן שורש 
הבעיה . המדען הראשי של המשרד והמפקח הארצי על המתמטיקה הזמינו לפני יותר 
משנה מחקר על תוכנית הלימודים במתמטיקה ( חשבון והנדסה ) לכיתות ג - ו 
בבתי - הספר היסודיים , הנלמדת על ידי פרחי הוראה בסמינרים ובמכללות . 
המחקר , והפרויקט הנערך במקביל לו , מתמקדים בעיקר בתוכנית הלימודים בהוראת 
מתמטיקה לכיתות אלו לסמינריסטים המתעתדים להיות מורים - כוללים , כלומר 
ללמד את רוב המקצועות . ההתמקדות הזו נובעת מהעובדה שרוב המורים בישראל 
המלמדים חשבון והנדסה , הם מורים כוללים והפרק בהוראת המקצוע , שאותו למדו 
בעת הכשרת , היה שולי . דו"ח - ביניים שהגישו למשרד החינוך עורכי המחקר 
והפרויקט , הפרוף אפרים פישביין וד"ר דינה תירוש , מבית - הספר לחינוך 
באוניברסיטת תל - אביב , מלמד כי תוכנית הלימודים בהוראת חשבון למורים - 
כוללים לעתיד זקוקה לשיפוץ מיידי , להרחבה ולהעמקה . " ברוב בתי - הספר 
יש גם מורים שלא התמחו בהוראת מתמטיקה לכיתות ג - ו , המלמדים את המקצוע " , 
אומרת תירוש . " המורים האלה קיבלו ( בעת הכשרתם ) , מספר מצומצם של 
שעות במתמטיקה , ולא נעשתה עבודה אישית עם כל אחד מהם על הידע שלו בחשבון " . 
המחקר שעורכים השניים נערך במכללות אחדות . תירוש טוענת , שחרף העובדה 
שלכל הסמינריסטים יש בגרות , לרבות במתמטיקה , " לחלק גדול מהם יש פחד 
ורתיעה מהמקצוע ומהוראתו " . היא מסבירה זאת , בין היתר , בחוסר הביטחון 
שיש להם בנוגע לידע שלהם במתמטיקה וביכולתם ללמדה . את העובדה שמורים - 
כוללים רבים מלמדים מתמטיקה , חרף הרתיעה שהם חשים מהוראת המקצוע , היא 
מגדירה " מצב לא בריא " . תירוש לימדה בעבר מתמטיקה בתיכון אליאנס ברמת - 
אביב ובתיכון טעון - טיפוח בתל - אביב . " אני לא מאמינה שתלמיד בעל אינטליגנציה 
ממוצעת אינו יכול להצליח בבחינת בגרות במתמטיקה ברמה של שלוש יחידות לפחות . 
יתר - על - כן , עם הדרכה נכונה כמעט כל אחד יכול להצליח גם בבחינה ברמה 
של ארבע יחידות . הבחינה ברמה של חמש יחידות כבר מצריכה יותר . בבתי - 
ספר מבוססים כל התלמידים ניגשים לבחינת הבגרות במתמטיקה ברמה של שלוש יחידות . 
אחוז ניכר מאלה שאינם מצליחים בה בגיל 81 , ניגשים אליה מאוחר יותר ועומדים 
בה , כי אז ניתן להם משך הזמן הדרוש ללימוד המקצוע וטיפול אינדיווידואלי 
וגם המוטיווציה שלהם בשלב זה גדולה יותר " . תירוש טוענת שתלמידיה בתיכון 
טעון - הטיפוח היו מסוגלים לעמוד בבחינת - בגרות במתמטיקה ברמה של שלוש יחידות 
מבחינת הפוטנציאל שלהם . העובדה שהם לא ניגשו בכלל לבחינות נובעת מסיבות 
אחרות , שבתוכן דימוי עצמי נמוך . מספר שעות הלימוד המוקדש למתמטיקה בבתי 
הספר , גם המבוססים וגם החלשים , מועט מדי , לדבריה . " זמן הוא גורם 
מאוד חשוב בלימוד מתמטיקה . אבל בבתי - הספר מחליטים מראש על אותו משך 
זמן לכל התלמידים שצריך להקדיש לנושא מסוים , בלי להתחשב בקצב הלמידה וביכולת 
של כל תלמיד . זו בעיה קשה . אם היו נותנים יותר שעות לתלמידים מתקשים 
במתמטיקה , עם הדרכה מכוונת והתאמה לקשיים הספציפיים של כל תלמיד , היו 
לנו הרבה יותר תלמידים שנבחנים במתמטיקה ברמה של ארבע - חמש יחידות , ללא 
הבדל בין בית - ספר בתל - אביב או בנתיבות " . את חסרון המשאבים בהוראת המתמטיקה 
בתיכונים משלימים התלמידים בצפון תל - אביב באמצעות שיעורים פרטיים . " לו 
היו נותנים במסגרת הלימודים הרגילה שעות נוספות לטיפול אינדיווידואלי או 
בקבוצות קטנות , לא היה צורך בשיעורי עזר . היום למי שיש יותר כסף יכול 
להשיג את השירות הזה " . פרוף פישביין יסד בגרמניה , ב6791 , את האיגוד 
הבין - לאומי לפסיכולוגיה של הוראת המתמטיקה , והיה נשיאו הראשון . באחרונה 
הצטרפה לאיגוד גם תירוש . השניים חוזרים ומצביעים על הליקויים בתוכנית הלימודים 
בחשבון ובהנדסה בסמינרים למורים - כוללים . רק שעתיים שבועיות מוקדשות 
ללימוד הוראת המקצוע , בעוד שסמינריסטים המתמחים בהוראת חשבון והנדסה לומדים 
שש שעות שבועיות , וגם זה מעט מדי לטענת פישביין ותירוש . 
