לאחר הדיווחים מהאגף הסגור של מליאת רשות השידור וההחלטות שהתקבלו שם , 
שמטרתן לחבל במעט שנותר בטלוויזיה , כמו יומן השבוע , קשה להתרכז בביקורת 
לשמה ויש מקום להגן על " סוף - שבוע " מפני קור ושות . ואכן , רק במקום 
בו אבסורד רודף איוולת יכולה מהתלה בדמותו של שלמה קור ללבוש ממדים רציניים , 
ועוד לאיים על חופש הביטוי והדיווח . ועכשיו , יחד עם מנך " ל הרשות , 
אריה מקל , מתנכלים השניים גם ליוסף בראל , ודומה שלא ישקטו ולא ינוחו 
עד שיחסלו את הטלוויזיה סופית , או שזו תלבש את דמותם הרוחנית . אבל אלה 
עדיין רק מאיימים , וסוף השבוע האחרון עומד בסימנם של שיבושים ממין אחר . 
אפילו הפרחים הלא - נכונים פורחים בחורף מוזר ומפחיד , כמו נועדו לזרים 
על קברות חדשים . האווירה דחוסה וגדושת סתירות . אפילו אדם ברוך אינו מצליח 
להעניק חיים ועניין ל"מוסף המוספים " , הלועס ללא שיניים את מוספי סוף השבוע 
שגם הם בעייתיים מבחינה עיתונאית ואינם מוסיפים יוקרה לאיש . אולי הגיעה 
השעה לצאת לחופשה . ירון לונדון גם הוא ממתן את הטונים האגרסיוויים שלו , 
ונראה כחושש מפני מישהו או משהו . הוא פותח את תוכניתו בקטע שהושאל כנראה 
מ"מסיבת גן " , עם ילדים השרים שירי חנוכה . אבל למי יש סבלנות לכך . אליעזר 
יערי , בפנים חמורים , תוהה כיצד לעבור מן הילדים לחדשות השבוע . אבל דווקא 
רה"ם נראה מרוצה מאוד , אם כי קשה להבין מה היה טוב כל - כך בביקורו בארה"ב . 
עד מתי ימשיך האיש הקטן , המשופם והעיקש הזה , שפגע ופוגע בכל רעיון של 
שלום , להלעיט אותנו בפראזות שחוקות על החייאת השלום ? על מה בעצם הוא 
מדבר ? מיד לאחר המסר האופטימי , כתבה על משבר נוסף בחקלאות . " אין צורך 
בסכינים ובאבנים , ממילא יקנו הערבים את האדמה באגורות שחוקות " , מקוננים 
חקלאים ביישובי הדרום , המעבירים את אדמותיהם ומכסות המים שלהם לערבים . 
לאיש כנראה לא אכפת כשהיסודות האמיתיים של הציונות מתערערים ונהרסים . 
רשימת המרואיינים של לונדון מתקבלת הפעם על הדעת , ואין בה קוריוזים . 
בולטות שתי נשים : ליזה בלסברג , יו"ר ארגון הבונדס בניו - יורק , המעוררת 
אמינות ורגשות אהדה , והזמרת אתי אנקרי , שהיא גם מוכשרת , גם יפה וגם 
מרואיינת אינטליגנטית . דבר נדיר אצל זמרים וזמרות . אלא שמצב הרוח הקודר 
משתלט על הכל . אפילו שלמה ניצן , שלונדון שולח לעברו מבטים מזהירים , 
אינו משעשע כרגיל . אבל למי יש כוח ורצון לצחוק באלה הימים . 
