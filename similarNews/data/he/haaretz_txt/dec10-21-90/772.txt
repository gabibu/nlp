לקראת סיומו של שבוע , שלא הביא לציבור בשורות מרנינות , פירסמה הלשכה 
המרכזית לסטטיסטיקה אומדנים מוקדמים של החשבונות הלאומיים , ומתקבל מהם 
הרושם , כי 0991 עשויה להתברר כשנת מפנה בכלכלה הישראלית , הקופאת מזה 
שנים אחדות על שמריה . לפי אומדנים אלה , שנת 0991 לא היתה טובה כפי שניתן 
היה לקוות בתחילתה , אך לבטח גרועה פחות ממה שניתן היה לחשוש בחודשים האחרונים . 
אחרי שנתיים של צמיחה מזערית , גדל התוצר המקומי הגולמי ביותר מחמישה אחוזים , 
גידול המבשר לכאורה על יציאה מן המיתון . הגידול בתמ"ג הוא תרכיב של גורמים 
רבים , וביניהם במיוחד הגידול בתוצר העסקי , שמצדו גדל בעיקר הודות לגידול 
בתוצר ענפי התעשייה והבניה . לאזכור מיוחד ראוי גם הגידול בהשקעות בנכסים 
קבועים , המפתח לצמיחת המשק בעתיד , וביניהן ההשקעות בענפי משק שונים במכונות 
ובציוד , שעלו בשיעור % 51 . בתחום הפרט נשאר המצב , בקירוב , כפי שהיה : 
השכר הריאלי קפא ברמת 9891 ( עלייה קלה במגזר הציבורי קיזזה ירידה קלה 
במגזר העסקי ) , ההכנסה הפנויה לא השתנתה , הצריכה הפרטית לנפש המדד 
המקובל לרמת החיים עלתה בכשני אחוזים , על חשבון הקטנת מה בחיסכון : מגמה 
שיש להצטער עליה ולקוות כי תתהפך בשנה הבאה . בתחום מאזן התשלומים חלה הרעה 
בולטת , באשר עודף היבוא האזרחי עלה באופן חד , מ5 . 2 ל9 . 3 מיליארדי 
דולרים . חלק ניכר מההרעה נגרם בגלל עליית מחירי הדלק וכן בגלל גידול ביבוא 
נכסי השקעה וייצור ( תופעה רצויה כשלעצמה ) . אך היצוא לא גדל כמקווה , 
ובמיוחד לא היצוא התעשייתי : גידול של כחמישה אחוזים , לעומת גידול בתפוקה 
התעשייתית של כשמונה אחוזים , מעיד כי השוק המקומי בלע חלק גדול מדי מן 
התוספת . נתונים אלה מחזקים את תביעת התעשיינים לנקוט אמצעים שיסייעו להקטנת 
עלויות הייצור במונחי מטבע חוץ , ובכלל זה תיקון המתבקש מזמן של שער החליפין . 
לנתוני החשבונאות הלאומית מצטרפים נתוני סדרות אחרות המעידות על שיפור בכלכלה . 
יש יסוד להעריך , כי מסתמנת הקלה במצב התעסוקה : אמנם מספר דורשי העבודה 
גדל בחודש שעבר , בעיקר עקב הצטרפות עולים חדשים לכוח העבודה , אך במקביל 
ובשיעור גבוה בהרבה גדל גם מספר ההזמנות של מעסיקים . ככל שיגדל מספר העולים 
הפונים אל שוק העבודה , יחזור ויגדל מספר הבלתי מועסקים , אך אם תימשך 
ההאצה בפעילות הכלכלית , ייקלטו דורשי עבודה במספרים גדלים והולכים במעגלי 
התעסוקה . ראויה לציון גם ההאטה הברורה בקצב האינפלציה . בניגוד לתחזיות 
של רואי שחורות וחרף תחושת אי הוודאות וגורמים אחרים , שבהם הוסברה עליית 
המחירים המואצת במהלך השנה , ההתייקרות הכוללת ב0991 לא תגיע ל%02 ויותר , 
אלא ל%5 . 81 או פחות . להערכה האופטימית של הישגי 0991 מתבקשות שתי הסתייגויות , 
מטעמי זהירות . האחת , מדובר בנתונים ארעיים , ובעבר כבר קרה , שהנתונים 
הסופיים שינו את התמונה המוקדמת . לעניין זה אין לנו אלא לסמוך על מיומנותם 
של סטטיסטיקאי הלשכה ; וההסתייגות השנייה : כבר היו שנים שבהן הסתמנה היחלצות 
ברורה לקראת צמיחה 7891 היתה שנה כזאת אך המגמה לא נמשכה . בעניין זה , 
הרבה תלוי במקבלי ההחלטות בממשלה ובבנק ישראל , בחברי הכנסת השותפים בפועל 
להחלטות , באיגודים המקצועיים ובמנהלי המפעלים לענפיהם . ריסון ההוצאות 
הציבוריות הבלתי חיוניות , התאמת המדיניות הפיסקלית והמוניטרית , ובכלל 
זה מדיניות שער החליפין ליעדי הצמיחה והתעסוקה , וכן מדיניות הכנסות מרוסנת 
ומותאמת לגידול בפריון באלה הערובה שהיציאה מן המיתון תתממש בכל עוצמתה 
ותתורגם לצמיחה מזורזת . 
