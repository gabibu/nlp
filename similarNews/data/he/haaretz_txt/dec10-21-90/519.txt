בפעם הראשונה בתולדות צה"ל התקיים דיון מכריע בגורלה של מערכת לחימה עיקרית 
של אחת מזרועות צה"ל מבלי שמפקד הזרוע יוזמן להשתתף בו . האם ניתן להעלות 
על הדעת ששר הביטחון והרמטכ"ל היו מחליטים על ביטול פרויקט הלביא בדיון שאליו 
לא הוזמן מפקד חיל האוויר , כי עמדתו ידועה ממילא ? קפמאבינאמנם , חיל 
הים אינו נהנה ממעמד דומה לזה של חיל האוויר במטה הכללי ובלשכת השר , אך 
לא בכבודו האבוד של חיל הים מדובר , אלא בליקוי חמור בתהליכי ההחלטה במערכת 
הביטחון . ההחלטה על ביטול פרויקט הצוללות התקבלה בניגוד למסקנותיהן של 
כל עבודות המטה ולהמלצותיהן של ועדות מקצועיות שבדקו את הנושא . הטיעון 
שבעטיו נמחה במחי - יד המרכיב התת - מימי העתידי של הזרוע הימית לא היה מקצועי 
וענייני , אלא תקציבי . לא שנושאי תקציב ומימון אינם ראויים להוביל למסקנות 
נחרצות , אלא שדומה כי הפעם לא התקיים דיון רציני בהשלכותיה של ההחלטה . 
ההיבט המקומם יותר מכל במקרה זה הוא קלות הדעת בה הסכימו מקבלי ההחלטות לוותר 
על פרויקט שעל חשיבותו אין הם מערערים , ואשר הרווח הכספי מביטולו הוא צנוע 
מאוד . היחיד שגילה עמדה אחראית בדיון היה מנכ"ל משרד הביטחון , דוד עברי . 
הוא טען כי יש להמשיך בפרויקט , והזכיר לנוכחים את הצורך לשתף את הקבינט 
בהחלטה , משום שפורום זה הוא שהחליט בעבר על היקפו של פרויקט ההצטיידות 
של חיל הים . הרמטכ"ל המיועד , אהוד ברק , טען בדיון כי בעת שהוא עצמו 
צלל באחת מצוללות חיל הים מדגם גל , אמר לו אחד הקצינים כי ריתוכיה הם כה 
חזקים ועמידים עד שאין כל בעיה להאריך את תוחלת חייה בשנים ארוכות . איש 
לא סתר את ההנחה הזאת , שנראתה כמוצא נוח למדי מהצורך להבטיח את עתיד הזרוע 
התת - מימית של חיל הים . איש לא סתר זאת משום שלא רק מפקד חיל הים לא נכח 
בדיון , אלא גם האלוף ישראל טל , שעמד בראש צוות בדיקה מקצועי שבחן לעומק 
את פרויקט ההצטיידות של החיל , לא הוזמן . בדו"ח שהגיש טל העיד פרופסור 
בודנר מן הטכניון , הנחשב למומחה ברמה עולמית בנושא חוזק גופים , כי להערכתו , 
ניתן אמנם להאריך את חייהן של צוללות הגל , אך העלות תהיה בין 001 ל003 
מיליון דולר , על - פי מידת החיזוק שעליה יוחלט , וככל שיחלפו השנים כך 
יקטן העומק שאליו יהיו רשאיות לצלול . שלוש הצוללות מדגם גל נבנו על בסיס 
טכנולוגיה של שנות הששים . קפמאבינהצוללות אינן רק מערכת לחימה לניהול קרבות 
ימיים . לצוללת מודרנית בציי העולם , המצוידת בטילים ארוכי טווח , יש 
תפקיד חשוב במתן אמינות לכושר ההרתעה , ואין מדובר במקרה זה רק בהיבט הלא - 
קונוונציונלי של ההרתעה . בצוללות אמריקאיות מותקנים טילים לטווח ארוך מדגם 
טומאהאוק . לטילים אלה , בגרסתם הקונוונציונלית , ניתן להתקין ראש נפץ 
במשקל חצי טון . טווחו של הטומאהאוק הוא 005 , 2 ק"ם ודיוקו הוא 01 מטרים . 
לאחר שנים ארוכות של השתדלויות הסכימו המחוקקים בארצות - הברית להעביר תיקון 
לחוק בקונגרס ולאפשר הסבתם של כספי סיוע אמריקאי לשימוש בגרמניה , לצורך 
בניית הצוללות לחיל הים הישראלי . היה בכך משום תקדים חשוב , הישג למערכת 
הביטחון , שהסבירה בהצלחה את הצורך המבצעי בצוללות , והוכחה נוספת לרצונם 
הטוב של האמריקאים כאשר מדובר בצרכיה הביטחוניים של ישראל . והנה , במחי 
יד , מודיעה ישראל כי הכל היה מיקח טעות . בעצם יש לנו דברים חשובים יותר , 
אומרים עכשיו בתל - אביב , ואם נחסוך 06 מיליון דולר לשנה עם ביטול הצוללות , 
נפתור לנו כמה בעיות בתוך מערכת הביטחון . מי ייקח את מערכת הביטחון הישראלית 
ברצינות בפעם הבאה שנציגיה יבקשו כספים לפיתוח מערכת נשק חדשה ? אם ישראל 
מוכנה , יגידו בקונגרס ובממשל , לבטל פרויקט שבעטיו שונה החוק האמריקאי , 
וכל זאת כדי לחסוך פחות מאחוז ממחיר הסכם קואליציוני שעליו ממשלתה חותמת 
עם מפלגה חרדית , מדוע עלינו לצאת מגדרנו ולסייע לה בכל פעם שנציגיה מסבירים 
לנו את מצבה הביטחוני הקשה . כשבוחנים את ההיבטים הכלכליים של ההחלטה מתברר 
כי החיסכון במשאבים כספיים יהיה צנוע למדי , ואילו ההפסד שייגרם לתעשיות 
המקומיות יהיה גדול . ראש מנהל הרכש , אברהם אורן , חזר מגרמניה ערב הדיון 
ועמו הסכמה של הממשל הגרמני לפרוס את התשלומים תמורת הצוללות . במקום לקבל 
051 מיליון דולר בשנים 19914991 , הסכימו הגרמנים שסכום זה ישולם רק בשנים 
59916991 , בתוספת ריבית של % 5 . התעשייה הישראלית תפסיד , בעקבות ביטול 
הפרויקט , חוזים לרכישות גומלין ( אוף - סט ) בסכום של כ053 מיליון דולר . 
07 מיליון דולר נוספים שהוציאה מערכת הביטחון עד עתה על פרויקט הצוללות 
יאבדו לשווא . אם נוסיף לכל אלה את עלות חיזוקן והארכת חייהן של הצוללות 
הקיימות , נגלה כי החיסכון האמיתי במשאבים כספיים שילווה את ביטול פרוייקט 
הצוללות הוא חסר משמעות של ממש בתוך תקציב ביטחון העומד השנה על כ61 מיליארד 
ש"ח . עדיין לא מאוחר לשנות את החלטת הביטול . הגרמנים ישמחו לחדש את העבודה 
על הפרויקט , ובקונגרס יישמעו כמה אנחות רווחה של ידידים מופתעים . על 
שרי הקבינט , המתכנסים ביום רביעי , לדרוש הסברים מפורטים מנציגי מערכת 
הביטחון ולא להסתפק הפעם בדיווח . 
