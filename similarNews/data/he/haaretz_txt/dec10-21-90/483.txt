מתשנ"ב יאלצו הסטודנטים למשפטים באוניברסיטה העברית בירושלים לשלם שכר לימוד 
מלא עבור השנה הרביעית ללימודיהם , אף שהיא נמשכת סמסטר אחד בלבד . וזאת , 
בשעה שכל סטודנט הלומד חצי תוכנית משלם רק מחצית שכר הלימוד . צעד זה תמוה 
ביותר בהתחשב בעובדה שעלותו של סטודנט למשפטים באוניברסיטה היא מהזולות , 
אם לא הזולה ביותר . המדינה מסבסדת את לימודיו של סטודנט למדעי הטבע בעשרות 
אלפי שקלים לשנה , ואילו לימודיו של סטודנט למשפטים מסובסדים בכ000 , 4 
ש"ח לכל היותר . גישה חדשה זו של גביית שכר לימוד מלא עבור פחות מחצי שנת 
לימוד , היא תקדים מסוכן לפריצת הנוסחה הקיימת של שוויוניות בשכר הלימוד . 
לתלמידי הפקולטה אין כל מושג מהן מניעיה וטעמיה של האוניברסיטה באפליה 
זו . אפשר לחשוד שהאוניברסיטה מנצלת באופן ציני את הביקוש הרב שיש ממילא 
ללימודים בפקולטה היוקרתית , וסבורה כי צעד מפלה מעין זה לא יגרום להקטנת 
התפוסה בכיתות . האוניברסיטה רק שכחה כי שכר הלימוד במדינת ישראל הוא שוויוני , 
כל עוד לא נקבע אחרת , ולא ייתכן שהאוניברסיטה תנהג באופן שרירותי ובדרך 
של איפה ואיפה בין סטודנטים . האוניברסיטה שכחה כי כמוסד המקבל את רוב תקציבו 
( כ%46 ) ממשרד החינוך היא עושה שימוש בכספי ציבור . מכאן , שהיא מחויבת 
לכללי מינהל ציבורי תקין , ואין היא רשאית להפלות מגזר שלם לרעה . כל ניסיונות 
ההידברות שהיו עד כה בין אגודת הסטודנטים למשפטים בירושלים לבין רשויות האוניברסיטה 
עלו בתוהו . מכתבים שנשלחו לרשויות אלה לא נענו כלל . בעבר הסכימה האוניברסיטה , 
לאחר משא ומתן , לדחות את תוכניתה זו בשנה אחת עקב טענתם של תלמידי שנה 
ד היום , כי בשנתון הלימודים שעל פיו נרשמו ללימודים , צוין כי שכר הלימוד 
המצטבר לקבלת תואר יעמוד על % 053 , ואין האוניברסיטה יכולה לחזור בה ממה 
שפירסמה . למרבה הצער , היתה היענותה של האוניברסיטה חלקית בלבד , והיא 
סירבה לדחייה נוספת , אף שאותה טענה עומדת גם לתלמידי שנה ג היום . גם בשנתון 
שלפיו נרשמו תלמידים אלה צוין כי שכר הלימוד יהיה % 053 . לסטודנטים למשפטים 
לא נותר כעת אלא לצאת למאבק נגד אפליה שרירותית זו . בשלב ראשון הגיש ח"ך 
שמעון שטרית , בשם הסטודנטים , שאילתא לשר החינוך כדי שיסביר את מדיניות 
האוניברסיטה . כמו כן נשלחו מכתבים אל השר ואל יו"ר המועצה להשכלה גבוהה 
בבקשה כי יטפלו בעניין . אם בכך לא תיפתר הבעיה ישקלו הסטודנטים פנייה לבית 
המשפט . כמי שעוסקים יום - יום בנושא זכויות האזרח , וכמי שעתידים למלא 
בעתיד תפקידים משפטיים במגזר הציבורי והפרטי , ובכלל זה תפקידי שיפוט , 
הסטודנטים למשפטים רגישים לפגיעה בזכויותיהם , ואין הם מתכוונים לעבור 
על כך לסדר היום . 
