הצעת חוק ההסדרים במשק המדינה ( יצירת תנאים לצמיחה ולקליטת העלייה ) התשנ"א0991 
פותחת בהצהרת מטרתו ( סעיף 1 ) : " חוק זה בא לתקן חוקים שונים ולקבוע 
הוראות חדשות במטרה ליצור במגזרים שונים במשק הישראלי תנאים לצמיחה , לקליטת 
העלייה ולהשגת יעדי המדיניות הכלכלית " . אין חולקים על כך שתנאי הצמיחה 
ומדיניות קליטת העלייה מחייבים בינוי נרחב , הן של מגורים לעולים והן של 
מבנים תעשייתיים ומסחריים לצורכי תעסוקה . אלא שמציעי החוק כנראה מתייחסים 
בציניות למטרתו ובעצם עושים לסיכול ייעודו בתחום הבנייה . במקום להקל על 
הנושאים הפוטנציאליים בעול הבנייה , הצעת החוק כוללת מיסוי חדש , מס 
בנייה , תחת השם " מס רכישה על בנייה . מס הרכישה על בנייה ( סעיף 01 
בהצעת החוק ) מוטל בגין בניית בניין על מקרקעין שאינם מלאי עסקי , בשיעור 
שיקבע שר האוצר . הנושא בנטל המס הוא הבעלים של המקרקעין . היות שהמס אינו 
חל על בנייה במקרקעין שהם מלאי עסקי , הרי שאינו פוגע בקבלני בניין , 
שבידם המקרקעין הם מלאי עסקי . אך פגיעתו קשה בכל בעלי המקרקעין , חברות 
ויחידים , המחזיקים במגרשים פנויים שלא כמלאי עסקי ושמבקשים להקים על מקרקעיהם 
מבנים . על כל אלה יחול המס החדש . המס יחול על בניין שבנייתו הסתיימה 
ביום תחילת החוק או לאחריו . כלומר , על מקרקעין המצויים בידי בעליהם 
זה שנים וטרם בונו , כמו גם מקרקעין שבנייתם החלה וטרם הושלמה . המס מוטל 
בשיעור משווי המקרקעין או משווי הבנייה . תחולתו חובקת גם תוספות בנייה , 
בשיעור משווי הבנייה , הכל כפי שיקבע שר האוצר באישור ועדת הכספים של הכנסת . 
יהיה אפשר לחמוק מהמס בדרך משפטית , שלפיה הרוכש ימתין לרישום המגרש על 
שמו עד תום הבנייה . אך מדוע ייגרע חלקו של הרוכש , המבטיח כהלכה את עסקתו 
ברישום המקרקעין על שמו , לעומת הקבלן הבונה ? ומדוע ייגרע חלקו של זה 
שרכש בזמנו מגרש ריק והיום מבקש לבנות עליו ? על - פי המצב המשפטי הקיים , 
הרוכש , או מי שרכש , מקרקעין פנויים ( בלתי - מבונים ) משלם מס רכישה 
בשיעור הגבוה ביותר % 5 ( תקנות מס רכישה ) . אילו רכש מקרקעין מבונים 
( מקרקעין ועליהם בניין קיים ) , היה משלם רק % 5 . 3 מס רכישה . המחוקק 
הכביד אפוא את עולו על רוכש מקרקעין פנויים . עתה יוסיף וישלם מס בנייה 
בגין הבנייה שיבצע על מקרקעין . זה אינו עידוד לבנות . וכאילו לא די באלה , 
כאשר מישהו רוכש מקבלן בניין תעשייתי ( כדי להעסיק בו מהנדסים מקרב העולים 
החדשים ) , ורושם את המקרקעין על שמו , בעוד הקבלן מתחיל , או ממשיך , 
בבניית המבנה הנרכש , מחויב הרוכש בתשלום מס רכישה בשיעור מלוא שוויו 
של הנכס הנרכש ( מקרקעין מבנה ) . ניסיון לחמוק מתשלום מס רכישה על רכיב 
הבנייה , על - ידי פיצול הרכישה לשני חוזים נפרדים , האחד בגין הקרקע ( 
שעליה ישולם מס רכישה ) והאחר בגין " הזמנת הבנייה ( שלגביה ייחסך מס 
הרכישה ) , אינו אפשרי נוכח הלכתו של בית - המשפט העליון בעניין תעש מור 
( ע"א 08093 ) . בית - המשפט קבע כי חרף פיצול החוזים , על הרוכש לשלם 
מס רכישה על מלוא רכישתו , קרי : שווי הקרקע והבנייה גם יחד . כלומר , 
מי שרכש באחרונה מבנה תעשייתי שילם מס רכישה מלא גם על רכיב שווי הבנייה , 
ומכיוון שהבנייה תסתיים רק אחרי שייכנס חוק ההסדרים במשק המדינה לתוקפו , 
הוא ייאלץ להוסיף תשלום מס בנייה על רכיב הבנייה . הטעם לכפל המס הוא , 
שהמחוקק לא השכיל לקבוע הוראות זיכוי או הפחתה בגין מס רכישה שכבר שולם 
בעבר על אותו נכס . אפשר שהתחשבנות כזאת תהיה בשיעורי מס הבנייה שיקבע 
שר האוצר , אך אין לכך כל הנחיה בהצעת החוק . יד הממסה עודנה נטויה : 
במשך כל זמן בנייתו של הבניין על מקרקעי הבעלים ( ושבגינו עלול להשתלם 
מס כפול ) ישולם מדי שנה מס רכוש בשיעור של % 5 . 2 משווי המקרקעין . רק 
כאשר יושלם הבניין יפקע חיוב מס הרכוש . כך ריבע המחוקק את חיובי המס על 
הבנייה ומקרקעיה : שיעור מס גבוה במיוחד על רכישת מקרקעין פנויים הפרש 
( " קנס " ) של % 5 . 1 ; מס רכישה על רכיב הקרקע והבנייה גם יחד ( הלכת 
תעש מור ) ; מס רכוש בשיעור של % 5 . 2 לשנה , עד להשלמת הבנייה ; מס 
בנייה , על - פי הצעת החוק לעידוד קליטת העלייה . 
