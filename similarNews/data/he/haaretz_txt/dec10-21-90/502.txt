צוות של יחידת חקירות פשעים של משטרת ישראל בודק בימים אלה חשדות לרשלנות 
תברואתית במפעל הסוללות של תדיראן בעקרון . הבדיקהנפתחה על פי הנחיית פרקליטת 
המדינה דורית בייניש ובעקבות תלונתו של חבר הכנסת יאיר צבן ממפם , ועד כה 
לא הגיעה לידיעת הציבור . בתלונתו תבע צבן לחקור אם מנהלים של המפעל , 
מפקחים של משרד העבודה ורופאים מהמחלקה לרפואה תעסוקתית בקופת חולים , לא 
התרשלו בתפקידם ואם לא נעברו , כתוצאה מכך , עבירות פליליות , כמו היעלמות 
תיקים רפואיים של עובדים . לפני כחצי שנה כבר התריע צבן על " מחדלים חמורים 
של הנהלת תדיראן בתחום הבטחת בריאותם של עובדים רבים במפעל " . לדבריו , 
לפני עשר שנים הוגש להנהלה מסמך המזהיר מפני חשיפתם של עובדים לחומרים רעילים . 
אך רק לפני כשנה וחצי הותקנו במפעל מתקני בטיחות בהשקעה של יותר ממיליון 
דולר . עשרות מהעובדים טוענים והנהלת המפעל מכחישה כי בשנות עבודתם הם 
באו במגע ונחשפו לחומרים מסוכנים ומזיקים לבריאותם ובמיוחד תיוניל כלוריד 
וניקל קדמיום . עובדים רבים עוברים עתה סדרה של בדיקות רפואיות בבית - החולים 
בתל השומר , כדי לברר אם בריאותם נפגעה . על רקע זה החלו לחקור בפרשה גם 
חברות ביטוח , שיצטרכו לשאת בתשלום הפיצויים , אם ייפסקו כאלה . זו הפעם 
הראשונה שהפרקליטות והמשטרה בישראל מגיעות למסקנה כי יש להם עניין ציבורי 
לחקור בפרשה הנוגעת לאיכות הסביבה בכלל ולפגיעה אפשרית בבריאות עובדים , 
במסגרת מפעל תעשייתי . קפמאלידתקדים הבדיקה המשטרתית ממקד את תשומת הלב 
למצב העגום של איכות הסביבה בישראל , הנובע מרשלנות של מפעלים תעשייתיים , 
כפי שמצטייר מהשיחות עם מומחים , רופאים , אנשי ציבור ומשק : המים 
שאנו שותים מזוהמים , האוויר שאנו נושמים מורעל , הקרקע שעליה גדל מזוננו 
רוויה בחומרים כימיים רעילים , המזון שבא לפינו נגוע והעובדים במקומות תעסוקתם 
חשופים לקרינה ולחומרים מסוכנים . הגם שנציגי ממשלה , המופקדים על נושאי 
הבטיחות והשמירה על איכות הסביבה , מסתייגים או דוחים חלק מהטענות , הם 
מסכימים כי " ישנן בעיות חמורות " בשמירה על איכות הסביבה בישראל , כהגדרתו 
של ד"ר שמואל ברנר , המשנה למנכ"ל המשרד לאיכות הסביבה . ברנר אף מסכים 
לקביעתו של אפרים כחלון , מפקח עבודה ראשי במשרד העבודה והרווחה , ( העומד 
עתה לפרוש ) כי ישראל מפגרת אחרי המדינות המתועשות של העולם המערבי בסטנדרטים 
שנקבעו ברוב התחומים האלה . ברנר , אפידמולוג בהשכלתו ומנהל המכון לחקר 
איכות הסביבה , מדגיש כי צריך לדרג את הסכנות והנזקים . לדבריו , זיהום 
מקורות המים בשל חדירת חומרים רעילים לתוכם , בעיקר כימיקלים ודשנים , 
ובעיית עכירותם של מקורות המים וקריסת מערכת השפכים בכל הארץ פרט לגוש דן 
וחיפה מדאיגים וחמורים יותר מזיהום האוויר . סכנה גדולה יותר לבריאות 
התושבים ולאיכותה של הסביבה בישראל כך מסכימים נציגי הממשלה ומומחים עצמאיים 
במכוני מחקר נשקפת מאסונות כימיים פוטנציאליים . אלה תאונות הנגרמות כתוצאה 
מהזנחה במפעלים שמשתמשים בחומרים מסוכנים ( חמ"ס ) או חומרים רעילים ( 
חמ"ר ) . בתחומי המפעל נשקפת סכנה לבריאות העובדים הבאים במגע או נחשפים 
לחומרים המסוכנים , ומחוץ לכתליו לסביבה ולאוכלוסייה המתגוררת בקרבת מקום . 
למעשה , מדי שנה , לא עובר כמעט חודש בלי שנרשמת לפחות תאונת עבודה אחת , 
שמקורה בליקויי בטיחות ואשר רק בנס אינה מסתיימת באסון המוני ( ראו מסגרת ) 
. מומחים לאיכות הסביבה מדגישים כי הליקויים רבים במיוחד במפעלים קטנים , 
ולרוב אינם מגיעים כלל לידיעת הרשויות המוסמכות , קל וחומר הציבור הרחב . 
מפעלי התעשייה הגדולים משתדלים יותר להקפיד על הנהלים ולהשקיע בציוד מניעה 
ומכשור מתקדמים . קפמאבינהאסון בעיר בופאל בהודו הוא הסיוט הגדול שמדיר שינה 
מעיני כל מי שעוסק בבטיחות במפעלים . ב4891 אירעה התפוצצות אדירה במפעל 
הכימי שם , שהיה בבעלות חברה אמריקאית . גאזים רעילים שנפלטו בהתפוצצות 
הביאו למותם של אלפיים בני אדם המתגוררים בסביבה . האם אסון דומה יכול להתרחש 
בישראל ? ב5891 חיבר משרד הבריאות מסמך הנקרא " איתור תעשיות בישראל " , 
שקיטלג את כל המפעלים בארץ לשבע קבוצות והמליץ על קביעת מיקומם במרחק מינימלי 
מאזורי מגורים . במקום הראשון נמנו מפעלים מענפי הכימיה , הנפט , עיבוד 
עור , תעשיות מזון , משקאות וטבק ועוד , המהווים סכנה לשלום הציבור . 
המסמך המליץ שהם יוקמו במרחק של לפחות שני קילומטרים ממקום יישוב . מבקר 
המדינה המליץ שהמסמך , ששימש להנחיית מדיניות משרד הבריאות , יהפוך לחוק . 
הדבר לא בוצע בגלל התנגדות התעשיינים ומשרדי הממשלה האחראים על עידוד השקעות 
במשק ובתעשייה , שכן החלטה כזו היתה מייקרת את הוצאות הקמתו של מפעל תעשייה 
ומרחיקה אותו מנמלי הארץ ומוקדי התשתית הטכנולוגית והמדעית . שאול בן שמחון , 
יושב ראש המחלקה לבטיחות בהסתדרות , העריך כי אסון המוני עלול להתרחש אם 
תקרה תאונה בשני מפעלים במרכז הארץ . לדעת צבן יש להוסיף לשניים אלה את 
מפעל פרוטארום ליד עכו . צבן , העומד בראש ועדת משנה לבטיחות בעבודה מטעם 
ועדת העבודה והרווחה של הכנסת , התריע במפורש כי תקלה חמורה במפעל זה יכולה 
לגרום " אסון המוני נוסח בופאל " . בעבר , כל אימת שההממשלה הגישה סיוע 
כספי לפרוטארום , דרש צבן להתנותו בהעברת המפעל למקום מבודד ומרוחק ממקומות 
יישוב , אך הוא היה תמיד בדעת מיעוט בכנסת . דין וחשבון חסוי מ5891 , 
שעובדת קיומו לא פורסמה עד כה , העריך את הסיכונים הנשקפים מהמפעל . הוא 
קובע כי במקרה של תקלה חמורה , עלולים להיפלט ממנו גאזים רעילים ובמיוחד 
כלור , והם אף עלולים להגיע לעכו או ליישובים סמוכים , ולפגוע במאות בני 
אדם ואולי אף באלפים . הדין וחשבון מדגיש כי הסכנה נובעת מעצם קרבתו של 
המפעל לעכו ובנותיה , ולא משום שההנהלה מתרשלת או אינה נוקטת אמצעי זהירות 
ובטיחות מתאימים . מנהל המפעל דב גרוסמן אמר בתגובה כי " הדאגה שלנו היא 
בראש וראשונה לעובדים ולאקולוגיה " . לדבריו , מאז הקמת המפעל ב2591 הותקנו 
בו מירב השכלולים במערכות הבקרה , הניטור , ההגנה והחירום כדי למנוע אסון 
כימי . הוא הוסיף כי העברתו של פרוטארום למקום אחר , שתעלה מאות מיליוני 
דולרים , " אינה עומדת כלל על הפרק " . קפמאבינלפרוטארום מצטרפת שורה שלמה 
של מפעלים הממוקמים בסמוך למקומות יישוב ומאיימים על סביבתם : אגן באשדוד , 
מכתשים בבאר שבע , רותם דשנים ותרכובות ברום בנגב , מפעלים פטרוכימיים 
ובתי הזיקוק בחיפה , ועוד . לפי רישומי ההסתדרות והממשלה ישנם כאלף מפעלים 
המשתמשים בחומרים מסוכנים או רעילים . משרד הבריאות מכיר בקיומם של 000 , 
3 חומרים כאלה , והוא אחראי על רישומם ומתן הרישוי . הדבר מאפשר פיקוח 
מסוים על כניסת החומרים שרובם מיובאים ועל המעקב אחריהם , עד שהם מגיעים 
למפעל המזמין . אבל , לדברי זאק עמר , מנהל המחלקה לבטיחות וגהות בהסתדרות , 
ברור כי בארצות המפותחות ובכלל זה בישראל משתמשים במספר רב עוד יותר של 
חומרים מסוכנים , אף שלא סווגו ככאלה . במקרה כזה , הפיקוח והמעקב אינם 
אפשריים . המשרד לאיכות הסביבה נוהג לבצע סקרים תקופתיים הבודקים את הקשר 
בין בריאות התושבים לפעילות תעשייתית בסביבתם . הם משווים אזורים עתירי 
תעשייה ודלי תעשייה , ובין אזורי תעשייה שבהם מקפידים על כללי בטיחות לאחרים . 
קבוצות הביקורת הן תלמידי בית ספר ( שנבחרים משום שאינם מעשנים ) , משני 
האזורים , שהושמו במעקב רפואי למשך תקופה של שנה ויותר . תוצאות הסקר היו 
צפויות : בריאות התושבים ( בעיקר בתחום מערכות כלי הנשימה ) המתגוררים 
בקרבת מפעלי תעשייה ירודה מבריאות תושבים שבתיהם מרוחקים ממפעלי חרושת . 
הסקר גם מצביע על כך כי הקפדה על כללי בטיחות מפחיתה את הנזק . הממצאים 
על חדרה , למשל , מצאו שתחנת הכוח בה , המונעת בפחם , אינה מסכנת את 
בריאות התושבים , משום ששם מקפידים על כללי הבטיחות . עוד מצאו הסקרים 
שאזור כפר סבא הוא אחד הנקיים ביותר בארץ ואילו חיפה וסביבותיה , שכונות 
מסוימות בבאר שבע , גוש אשדוד - יבנה ואזור התעשייה בפתח תקוה נחשבים לאזורים 
בעלי רמת זיהום האוויר הגבוהה ביותר בישראל . חמורה במיוחד היא שאלת פינוי 
פסולת בכלל ופסולת רעילה במיוחד . לפני שנים אחדות הוקם ברמת חובב שבנגב 
אתר ארצי , שאליו אמורה להישלח כל הפסולת הרעילה של ישראל . להערכת שמואל 
ברנר מצליח האתר לתפקד בצורה סבירה בחיסול פסולת מחומרים בלתי אורגניים . 
פסולת זו מנוטרלת , מפורקת ונקברת באתר בלי להוות סכנה לסביבה . אך לא 
כך הדבר לגבי פסולת אורגנית . פסולת זו מאוחסנת ברמת חובב על פני האדמה 
או נקברת בתוכה , בלי שתעבור תהליך נטרול מרעילותה , כמקובל בעולם . התוכנית 
של המשרד היא להקים משרפה גדולה שתשרוף ותנטרל את הפסולת האורגנית מיסודותיה 
המסוכנים . אולם בניית המשרפה מתעכבת משיקולים תקציביים , וד"ר ברנר מתריע 
כי " ישראל חיה על זמן שאול . אם תוך שלוש ארבע שנים לא נפעיל את המשרפה 
אני צופה מצב קשה ביותר עד כדי כך שלא נוכל להשליך עוד ברמת חובב פסולת אורגנית 
רעילה " . סכנה לא פחותה נשקפת גם מפסולת רפואית , שמקורה בבתי החולים , 
מכוני מחקר ומוסדות בריאות . בניגוד להנחיות של ארגון הבריאות העולמי ובניגוד 
למקובל במדינות המערב ובמיוחד בארצות הברית , בישראל אין מפנים פסולת זו 
כראוי . בארצות הברית מקפידים בתי החולים לכנס את הפסולת הרפואית חומרים 
רעילים , מסרטנים ובקטריאליים מפיצי מחלות לשקים מיוחדים בצבע אדום , 
ולהעבירם לאתר מיוחד ונפרד . בישראל היא מועברת למזבלות העירוניות ואינה 
זוכה לטיפול נפרד . קפמאבינבכל הקשור לקרינה רדיו אקטיווית ופעילות גרעינית 
רב הנסתר על הגלוי . המשרד לאיכות הסביבה מפעיל ארבע תחנות ביבנה , בחיפה , 
בתל אביב ובנגב לניטור קרינה סביבתית ובכלל זה קרינה רדיו - אקטיווית באוויר , 
ובאחריותו הפיקוח והמעקב אחר כל המוסדות האזרחיים המשתמשים בחומרים גרעיניים . 
אבל סמכותו של המשרד מסתיימת בקווי התיחום של המרכז למחקר גרעיני בנחל שורק 
( ממ"ג ) והקריה למחקר גרעיני ( קמ"ג ) בנגב , שהם הצרכנים הגדולים 
של חומרים רדיו אקטיוויים . שני מוסדות אלה נמצאים באחריות הוועדה לאנרגיה 
אטומית של משרד ראש הממשלה . כדי למנוע לזות שפתיים כי בעצם " שומר החתול 
על השמנת " פועלת כאן בצנעה ועדת - על , הוועדה לבטיחות גרעינית , בטג"ר . 
מתפקידה לפקח על הוועדה לאנרגיה אטומית ולדאוג לבטיחותם של שני הכורים בנחל 
שורק ובדימונה . בפועל , נקבעות ההחלטות בחדרי חדרים בידי קומץ אנשימללא 
נוהלי דיווח ופרסום לציבור . טענה חמורה על אפשרות זיהום רדיואקטיווי של 
מי התהום בישראל , המוזכרת בספר שיצא לאור לפני כשנתיים , בלונדון , " הפצצה 
הבלתי נראית , מירוץ החימוש הגרעיני במזרח התיכון " תידונבאחת הישיבות 
הקרובות של ועדת הבטג"ר . את הספר כתב הפיסיקאי ומדען הגרעין הבריטי ד"ר 
פרנק בארנבי , שהשתתף בצוות המדענים ששכר העיתון הבריטי " סאנדיי טיימס " 
ב5891 , כדי לאמת את סיפורו של מרדכי ואנונו . לפי בארנבי , טען ואנונו , 
שעבד כטכנאי בכור בדימונה , כי הפסולת הרדיו אקטיווית מועברת בלילה ונקברת 
בנגב בלי פיקוח ותוך סיכון העובדים . כמו כן נטען בספר כי הכור הגרעיני 
פולט לאוויר חומרים רעילים כל אימת שנושבת רוח מזרחית לכיוון ירדן . טענות 
אלה של ואנונו , כפי שמצטטן בארנבי , לא פורסמו בישראל . בקריה בנגב מצוי 
אתר ארצי לפינוי פסולת רדיו אקטיווית , ולטענת הגופים המוסמכים הוא מתנהל 
ללא תקלות . עם זאת , מומחים שביקשו להישאר בעילום שם הביעו את הדעה כי 
רצוי להגביר את הפיקוח על סילוק הפסולת הגרעינית . במיוחד הם הביעו חשש 
כי חלק מהפסולת המפונה חדר במרוצת השנים למפלס מי התהום של ישראל וזיהם את 
מקורות המים שלה . המעטה הסמיך של הסודיות , שנפרץ רק לעתים נדירות , אופף 
לא רק את מה שנוגע לאיכות הסביבה בשני מפעלים אלה אלא גם , ואולי במיוחד , 
את תנאי העבודה של המועסקים שם . לפני כארבעה חודשים אירעה תאונה במפעל 
צורבן , הנמצא במרכז בנחל שורק . המפעל , שהוא בבעלות משותפת של הממשלה 
ויזמים פרטיים , משתמש בחומרי קרינה לתעשיית המזון . כתוצאה מהתאונה נפגע 
העובד מרדכי לוי , ולאחר כמה שבועות נפטר . המשפחה , המסתייעת במחלקה 
לבטיחות של ההסתדרות , מאשימה את הנהלת המפעל ברשלנות ובאחריות למותו . 
ההנהלה דוחה את ההאשמה וטוענת כי העובד לא נקט את אמצעי הזהירות והבטיחות 
הנדרשים . בינתיים לא הגיעה הפרשה לאפיקים משפטיים . מקרה שהגיע לבית המשפט 
הוא בעניין מהנדס , שעבד בכור בדימונה ולקה בסרטן כליה . הוא הגיש לפני 
כשנתיים תביעת פיצויים על אובדן איבר . אחר התדיינות ראשונה בבית המשפט 
הסכימה ההנהלה לשלם למהנדס פיצוי כספי , ובלבד שיימנע פרסומה של הפרשה . 
כך או כך , בטיחות העובדים במקום עבודתם , בכל מפעל ומפעל , בין בטחוני 
ובין אזרחי , היא אחת הסוגיות הכואבות והרגישות ביותר , והם פורצים את 
מעטה הסודיות רק משהם מגיעים לבירור משפטי . גם בתוך כותלי המפעל , כמו 
במפגעים הסביבתיים , רשימת תאונות העבודה והפגיעות בבריאות היא ארוכה ( 
ראו מסגרת ) . באיחור של שנים חדרה גם לישראל ההכרה כי האסבט , הנכרה כמינרל 
מן הקרקע , פולט בתהליך הכרייה והחיתוך סיבים הנחשבים לחומר מסרטן , הפוגע 
בבריאותם של מי שבאים עמם במגע . בחודש האחרון הוציאה הממשלה תקנות חדשות 
המגבילות את השימוש באסבסט בישראל . מותר לייבא רק 003 טונות של אסבסט - 
צמנט ( המשמש לבניית קירות וצנרות ) וכ000 , 6 טונות אסבסט גולמי . כמו 
כן אוסרות התקנות החדשות להשתמש באסבסט לייצור רפידות לבלמים בכלי רכב כמו 
גם למוצרי נוי כמו אדניות ועציצים . נאסר גם שימוש בבגדי מגן חסיני אש , 
במיוחד לכבאים , שיש בהם יסודות של אסבסט . לעומת זאת , במדינות סקנדינאוויה 
וגם בארצות הברית הוטל איסור מוחלט על השימוש באסבסט . יצרנית האסבסט הגדולה 
ביותר בארצות הברית , גונס מנוויל מדנוור קולורדו , הפסיקה לפני כשנתיים 
את פעילותה , עקב אלפי תביעות לפיצויים , והקימה לשם כך קרן של כשני מיליארד 
דולר . 56 מחברי " ארגון חשופי אסבסט " בישראל הגישו לקרן בקשות לתשלום 
פיצויים . ואולם , על אף ההגבלות על היבוא והייצור , חוששים במשרד לאיכות 
הסביבה ובהסתדרות כי על רקע העלייה מברית המועצות , ייעשה שוב שימוש באסבסט 
לבניית מבנים טרומיים . " פנינו למשרד השיכון " , ציין ד"ר ברנר " וביקשנו 
מהם להקפיד שלא יבנו בתים ושלא ייובאו קרוואנים ומבנים טרומיים עם קירות 
ולוחות פנימיים עשויים מאסבסט " . בשנים האחרונות , בהשפעת תרבות המערב 
ועליית חשיבותם של נושאים אקולוגיים , גוברת גם בישראל התודעה להבטחת בריאותם 
של העובדים , אך המצב רחוק עדיין מלהשביע רצון . עובדים במפעלים מסוכנים 
אינם זוכים לבדיקות תקופתיות , אינם מודעים תמיד לזכויותיהם ולא אחת מוצאים 
עצמם מרומים בכל הנוגע לסיכונים של תנאי עבודתם . פעמים רבות עולה עניין 
חשיפתם לחומרים מסוכנים רק כתוצאה מסכסוכי עבודה או לפני פיטורים . גם מה 
שמתפרסם בעיתונות בנושא זה משקף רק את אפס קצהו של מה שקורה באמת . קפמאבין " היחס 
לבריאות העובדים מצד הרשויות " אומר ד"ר גרי ווסטין מהיחידה לרפואה תעסוקתית 
באוניברסיטה העברית , " הוא פשוט מפחיד . זהו חלום בלהות " . ד"ר ווסטין , 
שהשתלם ברפואה מונעת באוהיו ובעבר נקלע לעימותים עם הממסד הרפואי בישראל , 
מדגיש כי אין בישראל גוף מוסמך המקביל ל , המכון הלאומי לרפואה תעסוקתית 
ובטיחותית , השוכן בוואשינגטון . " כשעובד במפעל בארצות הברית מגיש תלונה 
נגד מקום עבודתו יתייצבו שם כבר למחרת היום חוקרים של המכון , כדי לבדוק 
את תלונתו " . האחריות לבריאותו , גהותו ( היגיינה ) ובטיחותו של העובד 
האזרחי בישראל ( עובדי מערכת הביטחון ומפעלים ביטחוניים רגישים הם מחוץ 
לתחום הפיקוח ) מוטלת על משרד העבודה והרווחה . ד"ר ווסטין וגם ד"ר יהודה 
ריכטר , מנהל היחידה לרפואה תעסוקתית באוניברסיטה העברית , מפנים אצבע 
מאשימה כלפי מחלקת הפיקוח של משרד העבודה . " אם המצב הוא כל כך גרוע במפעלים 
הגדולים והמסודרים יחסית , אפשר רק לתאר עד כמה הוא חמור במפעלים הקטנים . 
מי בכלל יודע אם במוסכים משתמשים באסבסט לרפידות או לא ? וזו רק דוגמה 
אחת מני רבות " , הם שואלים ריטורית . מי שצריך לדעת הוא המהנדס אפרים כחלון , 
מפקח עבודה ארצי במשרד העבודה . אבל גם הוא מודה , בחצי פה , כי מצב 
הפיקוח אינו משביע רצון . על פי עדותו קטן בעשור האחרון מספר המפקחים ממאה 
לשבעים . בעוד שבעולם המערבי מקובל שכל מפקחי העבודה הם מהנדסים בהשכלתם , 
בישראל רק % 57 הם בעלי תואר זה . בישראל אחראי מפקח הבטיחות על כאלף מקומות 
עבודה בממוצע . כלומר , עליו לבקר בכל יום בשלושה מקומות עבודה ולבדוק 
את מצב הבטיחות , הגהות , רווחות העובד ובריאותו . בארצות הברית ובאירופה 
מופקד המפקח רק על כשלוש מאות מפעלים בממוצע . לא ייפלא , על כן , שעומס 
העבודה ומחסור כוח אדם מביאים לכך שמספר תאונות העבודה בישראל כל התאונות 
ולא רק של חומרים מסוכנים או רעילים גבוה פי ארבעה מאשר ברוב המדינות המתועשות . 
יותר מ%4 מכלל המועסקים במשק נפגעימלעומת פחות מאחוז במערב . המדובר , 
אומר כחלון , ב06 אלף איש בשנה מכמיליון וחצי עובדים . ד"ר יוסף רוזנבאום , 
הרופא התעסוקתי של מפעל פזכים , שהוא וצוותו היו אמורים לגלות אם לקו עובדי 
המפעל במחלות כתוצאה מחשיפה לחומרים מסוכנים , ניסה לתלות את אשמת הפיקוח 
הלקוי בעומס עבודה . " מראשית שנות השבעים " , הוא אמר בוועדת המשנה של 
ועדת העבודה " הנהגנו בדיקות רפואיות שנתיות . נכון אמנם שהיתה הפסקה בבדיקות 
בין 6891 ל9891 , אולם היא נבעה מעומס רב על המחלקה ומתנאים מיוחדים כמו 
שירות מילואים . כמו כן הפסקנו לכמה שנים את צילומי הריאות אך לאחרונה חידשנו 
אותם " . במפעל תדיראן הופסקו הבדיקות הרפואיות לעובדים במשך שמונה שנים , 
מ9791 ועד 7891 . אל ח"ך צבן , כמו גם לד"ר ווסטין וד"ר ריכטר , מגיעות 
תלונות עובדים רבות , לעתים בעילום שם , על פיקוח לקוי או סכנות בריאות . 
לדעת צבן הבעיה אינה רק של הצטמקות המנגנון או בעומס עבודה רב המוטל על 
הפקחים . " נוצר דפוס עבודה מגונה " , הוא קובל . " פקחים מגיעים לביקורת 
שגרתית במקום העבודה ומסתפקים בשיחה עם מנהל המפעל ובסיור בחברתו מנהל המפעל , 
במקום לשוחח ביסודיות עם עובדים , במיוחד אלה המוצבים במקומות מסוכנים " . 
ביקורת נוספת על מערך הפיקוח של משרד העבודה השמיע גם שופט בית הדין הארצי 
לעבודה , סטיבן אדלר . הוא מציין כי בעשרים השנים האחרונות חלה ירידה דראסטית 
של % 08 במספר תביעות העונשין שהוגשו לבתי משפט בגין עבירות בטיחות . אפרים 
כחלון דוחה לחלוטין את הביקורת המוטחת נגד היחידה שלו , והוא גם חולק על 
הנתון שמעלה השופט אדלר . לטענתו , נרשמה ירידה של % 53 בלבד בתביעות שהוגשו , 
והדבר נובע מהקנסות הנמוכים שבתי הדין מטילים על מפעלים עבריינים . " בתי 
המשפט רשאים להטיל קנסות עד 0009 שקל ולמעשה רוב הקנסות הנפסקים שם מסתכמים 
בסכומים נמוכים יותר . לעומת מערכת הענישה המשפטית , יש לנו במערך הפיקוח 
אמצעי ענישה חמורים ומרתיעים יותר , כולל צווי שיפור המלווים בקנסות של 
54 שקלים ליום , עד שיתוקן הליקוי , ואם הסיכון מיידי אנו מוציאים צווי 
בטיחות . אם ההוראות אינן מבוצעות אפשר להגיש תביעות משפטיות " . בשנה האחרונה , 
הוא אומר , הוגשו כ0021 צווים ו005 תביעות משפטיות . כחלון אינו יודע 
כמה מהצווים והתביעות היו בעניין עבירות בטיחות על תקנות הנוגעות לחומרים 
מסוכנים או רעילים . אך הוא מעריך כי כ%5 מכלל הצווים הוצאו נגד מפעלי חמ"ס 
וחמ"ר . מנכ"ל משרד העבודה שמואל סלבין , שהתבקש להגיב על הטענות בכתבה 
זו , אמר כי הוא מודע לבעיות והבטיח שבקרוב יוכנסו שינויים ביחידת הפיקוח , 
במטרה לשפר את עבודתה . נודע כי אפרים כחלון יעזוב בעוד כשבוע את תפקידו . 
העילה הרשמית היא מחלוקת על תנאי השירות שלו . הנהלת המשרד שללה באחרונה 
מאפרים כחלון את הרכב הצמוד שהיה לו . קפמאלידבחינת הבטיחות במפעלים מעוררת 
גם את בעיית תפקודן של קרנות ממשלתיות , האמורות להקציב כספים למחקרים בבריאות 
סביבתית ותעסוקתית מחקרים שיתנו תשובות לבעיות קונקרטיות . המדובר במיוחד 
בוועדה לפעולה מונעת ולמחקרי בטיחות במשרד העבודה . ועדה זו מקבלת אחוז 
אחד מכספי המס המקביל . תקציבה בשנה האחרונה הסתכם בכעשרים מיליון שקל . 
אבל רק כמחצית מסכום זה הוקצבה למחקרים . תופעה זו , של אי ניצול כספים , 
חוזרת על עצמה זה יותר מעשר שנים . הכספים שאינם מנוצלים מועברים לקופת 
חולים של ההסתדרות למטרות אחרות . חברי הוועדה טוענים כי לא הוגשו להם הצעות 
מחקר מתאימות . חוקרים ואנשי אקדמיה טוענים , לעומת זאת , כי חברי הוועדה 
מייצגים בעיקר אינטרסים מוסדיים , וחוששים להקציב כספים לחוקרים עצמאיים 
ש"אינם משלנו " . כל המטפלים בענייני הבטיחות במפעלים מוצאים שדרוש גם שינוי 
בפעולתם וביחסם של מוסדות הבריאות , ובמיוחד של קופת חולים הכללית של ההסתדרות . 
הקופה מוצאת עצמה לעתים במצבים עדינים , שבהם עליה לקבוע אם עובדים הנמצאים 
בעימות עם הנהלות מפעלים של ההסתדרות עצמה לקו במחלות כתוצאה מרשלנות מעסיקיהם . 
חקירת המשטרה בפרשת מפעל הסוללות של תדיראן תנסה לבדוק בין השאר האם נעלמו 
מקופת חולים תיקים רפואיים של כמה עובדים , ואם כן מדוע . תנאי ראשון לשיפור 
המצב הקשה , אם כך , הוא בשינוי החקיקה והתקנת תקנות חדשות ומעודכנות יותר . 
כך לדוגמה יש לקבוע בחוק , שעובדים הבאים במגע עם חומרים מסוכנים יהיו 
חייבים לעבור בדיקה תקופתית . כמו כן יש להגביר את הפיקוח הממשלתי ולאכוף 
את החוקים על המפעלים המהווים מטרד פוטנציאלי לסביבתם ומסכנים את בריאות 
עובדיהם . נדרשת גם פעולת הסברה מקיפה כדי להגביר את מודעות העובדים לנושאי 
איכות הסביבה ובריאותם . 
