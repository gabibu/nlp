שר החוץ דוד לוי הצליח אתמול להביך את הח"כים ממפלגת העבודה . בתום נאום 
תקיף בו גינה בחריפות את פגישת ראשי העבודה עם ראשי הסגל הדיפלומטי , הציע 
במפתיע להסתפק בדבריו ולא לדון בהעברת הנושא לוועדת החוץ והביטחון , או 
להסיר את ההצעות מסדר היום . הצעתו הבלתי - צפויה עוררה מבוכה בספסלי העבודה , 
שלא ידעו אם לתמוך בה או להתנגד . שלושת אנשי הימין שהעלו את ההצעה לסדר , 
אליהו בן - אלישר ( ליכוד ) , גרשון שפט ( התחיה ) ויאיר שפרינצק ( 
מולדת ) נענו להצעה , אבל דדי צוקר ( רץ ) ביקש להעביר את הנושא לדיון 
בוועדת החוץ והביטחון . מיכה גולדמן ( עבודה ) שהעלה אף הוא את הנושא 
לסדר היום , הסתובב בין חבריו וקרא להם " לוועדה " " לוועדה " , אבל 
מ"ם יו"ר סיעת המערך שבח וייס היסה אותו והורה לחבריו להסכים להסתפק בדברי 
שר החוץ . גולדמן נאלץ להישמע להוראה , אבל הדבר עורר את זעמם של צוקר 
ויוסי שריד ( רץ ) שצעקו לעבר ספסלי העבודה : " השתגעתם ? הלא אנחנו 
באנו כדי לתבוע את עלבונכם . איזה חמורים אתם ? בינתיים גם ביקש נואף מסאלחה 
( מערך ) את רשות הדיבור כדי להציע להסתפק בדברי השר . יו"ר הישיבה שלמה 
דיין הכריז כי הצעתו של שר החוץ התקבלה . אי - אפשר היה שלא לחוש את המבוכה 
שפקדה את אנשי העבודה . דוד לוי ובעקבותיו הח"כים מהליכוד יצאו מהאולם כשחיוך 
של ניצחון על פניהם . מ"ם יו"ר סיעת המערך שבח וייס , מיהר להסביר כי הוחלט 
להתנגד להצעתו של צוקר להעביר את הנושא לדיון בוועדה , משום שהדיון בנושא 
בוועדת החוץ והביטחון היה הופך לטריבונל . הוא סיפר כי פרס , רבין ומזכ"ל 
המפלגה מיכה חריש , דחו את ההצעה לאפשר להם להגן על המפגש שקיימו עם חברי 
הסגל הדיפלומטי בדיון . בדיון אמר צוקר ( רץ ) כי הליכוד נוהג בצביעות 
בהתקיפו את מפלגת העבודה בעוד אנשי הליכוד תקפו את פרס בעת שכיהן כראש לממשלה 
ועשה בשליחויות בחו"ל . מיכה גולדמן ( מערך ) הדגיש ששגרירי העולם מודעים 
לחילוקי הדעות בישראל וקוראים עיתונים כמו כל אחד אחר . לדבריו , כל ניסיון 
של הליכוד ליצור דה - לגיטימציה למפלגת העבודה הוא סוג זול של הסתה . אליהו 
בן - אלישר ( ליכוד ) תקף בחריפות רבה את העבודה והאשים בהזמנת התערבות 
זרה שתביא לחץ נגד ישראל ובחתרנות . שר החוץ תקף אף הוא בחריפות רבה את ראשי 
מפלגת העבודה . " למצב שבו האופוזיציה מכנסת את הסגל הדיפלומטי כדי לנגח 
את הממשלה , אין תקדים וספק אם יש לו אח ורע בעולם החופשי כולו " . לוי 
הגדיר את המפגש " פשלה המונחת על מפתנה של מפלגת העבודה . אינני רוצה לומר 
מהי ההגדרה הנכונה של צעד כזה , כי אני רוצה שהאירוע הזה יחלוף מזכרוננו 
ולא יהיה נושא לחיקוי משום שהוא לא יוסיף לחוסננו הדמוקרטי . זה היה מעשה 
שלא ייעשה ומקומו לא יכרינו בחיים הפוליטיים שלנו " . אז הציע במפתיע להסתפק 
בדבריו . קפידבינהיועץ המשפטי לממשלה יוסף חריש הורה לראש אגף החקירות במשטרה 
לפתוח בחקירה בעקבות החלטת ועדת הביטחון של הישוב מכבים למנוע כניסתם של 
ערבים לקניות בסופרמרקט במקום . שר המשטרה רוני מילוא גילה זאת בתשובה להצעות 
לסדר היום של נואף מסאלחה ( מערך ) ועבד אל - והאב דראושה ( המפלגה הדמוקרטית 
הערבית ) . בתשובה לשאילתה של עדנה סולודר ( מערך ) גילה מילוא כי המשטרה 
המליצה להעמיד לדין את אבי פרחן ( תחיה ) בעקבות סילוקה של אנדרטת המחאה 
על אירועי האינתיפאדה , שהקים חבר קיבוץ נחל עוז . קפידבינהח"כים משה שחל 
( מערך ) וראובן ריבלין ( ליכוד ) הגישו אתמול כל אחד בנפרד , הצעה 
לחוקק את חוק המפלגות . אין זו הפעם הראשונה שיוזמות כאלה מועלות . גם 
שרי המשפטים לשעבר חיים צדוק ושמואל תמיר וכמה ח"כים יזמו בעבר הצעות חוק 
בנושא זה . שחל הסביר כי החידוש בהצעתו , שהיא פוסלת התארגנות מפלגה השוללת 
את קיומה של המדינה כמדינת העם היהודי או השוללת את אופיה הדמוקרטי של המדינה 
או מסיתה לגזענות . כן מציע החוק הנהגת בחירות מוקדמות לבחירת מועמדי המפלגה 
לתפקידים המרכזיים ( " פריימריס " ) ושולל ממפלגה עיסוק כלכלי מכל מסוג 
ומאפשר שלילת מימון ממפלגה שאיננה מקיימת את הוראות החוק . פה אחד הוחלט 
להעביר את הצעות החוק לוועדת החוקה להכנה לקראת קריאה ראשונה . קפידבינמיכאל 
בר - זוהר ( מערך ) מתח ביקורת חריפה על הצנזורה הצבאית . לדבריו , הדוגמא 
המזעזעת ביותר לאוזלת ידה היא פרסום פרטי התחקיר של יחידת גבעתי שחמישה מחייליה 
נהרגו בקרב עם מחבלים בדרום לבנון . הוא הזהיר שפרסום זה יעלה לצה"ל דם 
רב וקורבנות מיותרים . " דמם על ראשכם " התריס בר - זוהר לעבר הצנזורה . 
הוא הדגיש כי " זכות הציבור לדעת " אין פירושה שכל ילד בישראל וכל אויב 
חייב לדעת על בוריים את נהלי הקרב של צה"ל , שיטות ההסתערות והסריקה , 
אותות הקשר והסיוע מן האוויר . שר הביטחון משה ארנס , ניצל את ההזדמנות 
כדי למתוח ביקורת על העיתונות . " לא כל מה שמתפרסם בעיתון הוא נכון . 
אולי זו תעודת עניות לעיתונות שלנו " . לפי הצעתו הועבר הנושא לדיון בוועדה . 
