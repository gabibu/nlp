חבר מועצת עיריית תל - אביב , ח"ך מרדכי וירשובסקי ( רץ ) , שכיהן במשך 
שנים רבות כיועצה המשפטי של עיריית תל - אביב , טוען כי ראש אגף הפיקוח 
העירוני , בן - ציון מורדוב , חרג מסמכויותיו כאשר הורה לפקחי העירייה 
לערוך רישום של העסקים שבהם מועסקים פועלים ערבים . במכתב שהפנה אתמול לראש 
העירייה שלמה להט , טוען וירשובסקי כי " סמכויות הפקח מוגבלות לפיקוח על 
חוקי עזר וחוקי הבנייה , ועל שאר הדברים מופקדת המשטרה וכוחות ביטחון אחרים . 
לכן , הפעלת " סיירת מורדוב " היא בניגוד לחוק ומונעת מהפקחים לבצע את 
תפקידיהם החוקיים " , קובע וירשובסקי . וירשובסקי קרא ללהט להסיק מסקנות 
ולהעביר את מורדוב מתפקידו . יצויין כי להט עצמו , בראיון עיתונאי עמו , 
הסתייג מיוזמותיו העצמאיות של ראש האגף לפיקוח עירוני . כזכור , מורדוב 
קרא ביום ששי , לאחר רצח השלושה ביפו , גם להחרמת העסקים בתל - אביב המעסיקים 
פועלים ערביים שלא כחוק . וירשובסקי פנה גם לשר הפנים וליועץ המשפטי לממשלה , 
לבדוק מה שכינה " הפעילות הבלתי חוקית של מחלקת הפיקוח בעייריית תל - אביב " . 
שני חברי מועצה נוספים פנו באותו עניין ללהט ודרשו כינוס דחוף של מועצת 
העירייה . חברת הנהלת העירייה מטעם סיעת " המערך " , עו"ד אביבה אבי - 
גיא , הודיעה במכתב לראש העירייה כי " במידה שלא יושם קץ לשימוש הבלתי - 
חוקי בפקחים עירוניים לבצע מדיניות המנוגדת לחוק " , היא תדרוש לכנס את מוסדות 
מפלגת העבודה ותציע שסיעת מפלגת העבודה תפרוש מהקואליציה העירונית . חבר 
המועצה דן דרין ( רץ ) תקף את ראש העירייה על חוסר התגובה מצידו לפעולותיו 
הבלתי חוקיות לכאורה של ראש אגף הפיקוח העירוני , חבר סיעת הליכוד , מורדוב . 
" מאחר וקריאתו של מורדוב להחרמת סוחרים המעסיקים ערבים עברה ללא התראה 
מצידך , הרי הוא ממשיך לבדוק את אורך החבל " כתב דרין במכתבו ללהט . 
הוא הוסיף , כי ההוראה שנתן מורדוב לפקחי העירייה , לערוך רישום של העסקים 
המעסיקים ערבים היא " שלב נוראי בהסלמה של יחס יהודים כלפי ערבים " . עוד 
כתב , כי " בתקופה הרת גורל זו , חייבים כל נבחרי הציבור מחד , לסכל 
מזימות לפגיעות בתושבי המדינה , ובמקביל , לנסות ולהרגיע את היחסים בין 
יהודים לערבים . מורדוב עושה את ההפך . הוא מנצל את האגף שעליו הופקד למטרות 
פוליטיות שאינן בתחום סמכויות האגף " . תגובתו של מורדוב : " אני בז לכל 
אלו שמעלים בכלל את הרעיון הזה שאני גזעני ופועל ממניעים של גזענות . מה 
שהביא להידרדרות החמורה בבטחון הפנים הם כל אותם יפי נפש . אם נשמע בקולם 
נהיה קבורים עמוק עמוק באדמה " . עוד אמר , כי הוא מודע לכך שעל נושא תנועת 
ערביי השטחים בתחומי ישראל מופקדת המשטרה , אולם החליט ליטול יוזמה ולעזור 
למשטרה למלא משימה זו משום שאינה מצליחה לבצע זאת בשל מחסור בכוח אדם . בתושבה 
לשאלה אמר להט כי הינחה את היועצים המשפטיים של העירייה לבדוק אם העירייה 
יכולה מבחינת החוק והחוזים שיש לה עם הקבלנים , לדרוש לפטר גם את הפועלים 
מהשטחים המועסקים בחברות הקבלניות . 
