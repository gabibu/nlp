מבקש לדחות את ההתמודדות על החברה בשלושה חודשים . אתמול תמה ארכה בת שבועים 
שביקשה קבוצת גולדמן . גולדמן העביר אתמול , באמצעות נציגו בארץ , שמואל 
פרנקל , מכתב לעדי אמוראי , יו"ר נכסים ם . י . , בו ביקש לדחות את ההתמודדות 
בשלושה חודשים . גולדמן מנמק זאת במצב הפוליטי במזרח - התיכון ובמצב הכלכלי 
בארה"ב . אלה , לטענתו , מחייבים את דחיית ההתמודדות . בפגישה בין אמוראי 
לבין פרנקל נמסר כי גולדמן ממשיך להיות מעוניין לרכוש את השליטה בחברת אי - 
די - בי , וכי הוא משאיר את הפיקדון של 01 מיליון דולר שהעביר כבר לנכסים . 
מתברר כי חלק מהמשקיעים בקבוצת גולדמן החליטו לא להעביר בינתיים כספים לצורך 
הרכישה , בגלל הבעיות במפרץ . בחוגים פיננסיים בארץ רווחת הערכה כי קבוצת 
גורדון קפיטל חזרה בה מנכונותה להשקיע באי - די - בי , כנראה על רקע חשש 
מהחרם הערבי . על - פי הערכה זו , גרמה נסיגה זו גם לנסיגה של חברת ביר 
סטרנס . מקורבי גולדמן מכחישים זאת , אך יש הערכה שהוא יבקש לארגן קבוצת 
משקיעים חדשה . נמסר כי מועצת המנהלים של נכסים ם . י . בראשותו של עדי 
אמוראי תתכנס עד יום חמישי הבא כדי לקבל החלטה לגבי בקשת גולדמן . אמוראי 
אישר אמש שנפגש עם פרנקל בעניין בקשת גולדמן , אך טרם קיבל את המכתב . 
חוגים פיננסיים אומרים כי יש לדחות את בקשת גולדמן , שכן תוך שלושה חודשים 
לא צפוי שום שינוי במצב הכלכלי בארה"ב , ואולי אף לא במשבר המפרץ . 
