השבוע התחילה שנת האינתיפאדה הרביעית , על פי מניין הפלשתינאים . בראיון 
המובא להלן מנסה מתי שטיינברג , חוקר במכון טרומן , מבכירי המומחים בישראל 
בתחום האידיאולוגיות של הארגונים הפלשתיניים , לענות על מספר סוגיות אקטואליות 
הקשורות באינתיפאדה , כפי שהיא נראית מנקודת מבטם של הפלשתינאים . שטיינברג 
חזר באחרונה משנת השתלמות באוניברסיטת פרינסטון בארה"ב , שם כתב ספר על 
אש"ף , שבקרוב ייצא לאור , והוא אומר כי בקרב הארגונים הפלשתיניים מתנהלים 
דיונים בשאלות שונות הקשורות בקונפליקט עם ישראל באינטנסיוויות מרשימה ובאיכות 
גבוהה גם בהשוואה לרמת הדיון בארץ . בבירורים הללו כבר לא דנים ברעיונות 
ערטילאיים בלבד אלא בדרכי יישומם , הוא אומר . " מאמצע שנות ה07 מתחילה 
באש"ף מגמה של סטייה מהאמנה הפלשתינית , עוסקים פחות באידיאולוגיזציה של 
הפוליטיקה ויותר בפוליטיזציה של האידיאולוגיה . הארגונים הפלשתיניים מוציאים 
עשרות כתבי עת , עיתונים , שבועונים וירחונים לבירור שאלות השעה . הכמות 
הזאת יוצרת בשלב מסוים גם איכות " . המגמה הזאת , מוסיף שטיינברג , מנוגדת 
למגמות ההדחקה , הבורות והאתנוצנטריות , שגוברות בציבור הישראלי . קפמאליד4אין 
ספק שארגוני אש"ף השונים בחו"ל הופתעו מן האינתיפאדה ומן הנחישות של הפלשתינאים 
להציתה ובעיקר להתמיד בה . הם לא ידעו להעריך את עומק הנחישות של הפלשתינאים , 
ואת עומק הנחישות של הישראלים להתמודד עם עקשותם של הפלשתינאים . הם חששו 
משלהוב יצרים במחנה הפלשתיני ונקיטת צעדים כמו שימוש בנשק חם , שישחקו לידי 
ישראל ויניעו אותה למעשי גירוש המוניים . עוד לפני האינתיפאדה התנהלו באש"ף 
דיונים על האפשרות להפוך את ההמון הפלשתיני השקט בשטחים לגורם חשוב במאבק , 
אבל הדילמה שלהם היתה שאם התפרצות כזאת תהיה על פי ציווי מגבוה הדבר יעורר 
תהיות : איך זה שהם מוכנים להילחם עד הפלשתינאי האחרון בשטחים . בסופו 
של דבר נשענה האינתיפאדה על יסודות ארגוניים שכבר היו קיימים . למעשה החל 
מהמחצית השנייה של שנות ה07 הבינו באש"ף כי מרכז הכובד עובר לשטחים . כבר 
ב77 התוותה המל"ף ( מועצה לאומית פלשתינית ) תוכנית מפורטת מאוד ל"צומוד " 
בשטחים . אמנם לא קראו לה אינתיפאדה , אך השימוש במושג הזה היה כבר רווח . 
ארגון אבו מוסא , למשל , שהוקם ב28 נקרא " פת"ח אל אינתיפאדה " . פרסומים 
שונים של אש"ף לפני 78 ברכו את האינתיפאדה בשכם ובמקומות אחרים . האינתיפאדה 
לא תורגמה להישג של ויתור ישראלי על שטח , אך היא הביאה להישגים אחרים . 
בכלל , יש לנו נטייה לייחס לפלשתינאים קוצר רוח כאילו הם מצפים לניצחונות 
מיידיים , וזה לא כך . ראייתם ארוכת טווח והם לא אומרים נואש , וכאשר 
יש באינתיפאדה עליות ומורדות , הם לא רואים בכך סוף פסוק . ההישג העיקרי 
של האינתיפאדה בעיני אש"ף הוא הוויכוח המתנהל כיום בישראל : איך להיפרד 
זה מזה . באש"ף מעודדים מהסקרים המתפרסמים בעיתונות הישראלית על התחזקות 
התמיכה בהיפרדות . ברור להם שהאינתיפאדה הפריכה את האפשרות של דו - קיום 
אפילו במובן של אוטונומיה תחת שלטון ישראל , או כל דו - קיום אחר תחת שלטונה . 
האפשרות שנותרה היא היפרדות , שיכולה להתממש בשתי צורות : טריטוריאלית , 
קרי חלוקה , או טרנספר . בעיני אש"ף הטרנספר פחות אפשרי כיום בעקבות המשבר 
במפרץ והצורך האמריקאי להקפיד על שמירת הקואליציה הערבית . הם מבינים שהאמריקאים 
לא יתירו לישראל לבצע טרנספר , להוציא מצב של מלחמה כוללת שתגלוש לחזית 
המזרחית . אש"ף לא יקרא למרי עממי מזוין , שעלול להגדיל את סכנת הטרנספר , 
וכך גם החמאס שתפיסתו מושתת על נשימה ארוכה ואורך רוח . אש"ף יכול לומר 
כי נסתם הגולל על אופציה ירדנית צרופה . אני מדגיש צרופה , כי גם אש"ף 
נותן מקום לירדן בהסדר הסופי , ואילו לחוסיין זהו צורך קיומי . חוסיין 
זקוק לאש"ף לא רק בגלל הפלשתינאים החיים בממלכה , אלא גם כדי לעצור את הנחשול 
הפונדמנטליסטי . לאינתיפאדה שתי פנים : המאבק להתנתקות מישראל והמאבק למיסוד 
המדינה הפלשתינית שבדרך . כשאנשי אש"ף עושים את המאזן שלהם הם אומרים : 
התקדמנו יותר במאבק נגד ישראל ופחות במיסוד . בשטחים קמים איגודים מקצועיים 
ואגודות עממיות כמו פטריות אחר הגשם . יש מיסוד יתר אך פחות מדי כוח אינטגרטיווי . 
יש אמנם עצירה בהתקדמות , אך יש להם נסיבות מקלות : ישראל מפריעה להם 
בפעולות מנע . הם התפכחו מהר מאוד מהאופוריה וזחיחות הדעת , והאשליה שהאינתיפאדה 
תביא לנסיגת ישראל בהינף אחד עברה מן העולם . הם הסתגלו לעובדה שמדובר בתהליך 
ארוך ולא באירוע מכריע אחד . אם יש אצלם יאוש הוא אינו מהאינתיפאדה אלא 
מהפרגמטיזם . היאוש מהפרגמטיזם מוביל דווקא להתמדה באינתיפאדה . לאש"ף 
היתה תקווה גדולה שהאינתיפאדה תשאיר את רישומה על דעת הקהל הישראלית , אבל 
זה לא היה בגדר שיקול עליון . זה לא מנע ממנו , למשל , לעודד ולארגן חוליות 
למעשי טרור בזמן האינתיפאדה . כשהם מדברים על " אינתיפאדה לבנה " זה 
לא אומר שלא יהיו פה ושם פעולות מזוינות , אלא שלא יהיה מרי עממי מזוין 
כולל . בפעולות כאלה הם מבקשים להוכיח את עצמם בפני דעת הקהל הפלשתינית , 
כי הרי הפלשתינאים הבינו שוויתורי ערפאת לא הובילו להישגים . אחרי פעולות 
טרור היתה בדרך כלל האצה בהסברה של אש"ף שפנתה אל דעת הקהל הישראלית . זו 
לא היתה צביעות , זה היה אילוץ . בקרב הציבור הפלשתיני היתה ביקורת קשה : 
איך אפשר לדבר עם רבין ואחרים העוסקים בגלוי בדיכוי הפלשתינאים . מבחינתם 
יש חשיבות רבה למפגשים בין שני הצדדים . רבים בציבור הפלשתיני לא היו מסוגלים 
להבין איך פייסל אל חוסייני נפגש עם ישראלים . אצל הפלשתינאים קיים פער 
מתרחב בין העמדה האמוציונלית לעמדה הקוגניטיווית . הם מבינים שצריך להגיע 
להסדר , אך אינם מסוגלים להבין איך אפשר אחרי כל הסבל להיפגש עם ישראלים . 
עיקר הוויכוח בין הזרם הפונדמנטליסטי לזרם הלאומי עוסק בשאלה המרכזית של 
צביון המדינה הפלשתינית . בין החמאס לאש"ף מתנהלת מלחמת תרבות , וזו בעצם 
מערכה על דמותה של המדינה הפלשתינית . החמאס רוצה צביון איסלמי במדינה המבוססת 
על השריעה . הזרם הלאומי אינו אנטי דתי אבל הוא גם אינו דתי . בהצהרת העצמאות 
של אש"ף ב8891 אין מלה אחת על האיסלם . הפת"ח מקצה מקום לדת , אך תחת ההגמוניה 
של הלאומיות . הם מוכנים שיהיה קאדי אך עליו לדור במקדש הלאומיות . החמאס 
מתנגד לפוליטיזציה של האינתיפאדה . האינתיפאדה עבורו היא חוליה בדרך הגיהאד 
הארוכה . כל הסדר מבחינתו כרוך בהפקרת אדמות האיסלם , שהן ווקף , לטובת 
נוכרים . ראיית אנשי החמאס מבוססת על המושג " צבר " שמשמעו נחישות וסיבולת 
לשאת בתלאות , מתוך הנחה שסוף האיסלם לנצח . החמאס לא מודד את ההישגים 
במונחים ביולוגיים , אלא תיאולוגיים . על פי הקוראן : " אללה מע אלצאבירין " 
אלוהים עם הסבלניים . זהו מושג איסלמי בסיסי בעל ערכיות חיובית במסורת 
האיסלמית עוד מתקופת הגהאליה . לעתים נדמה לי שאנחנו מייחסים להם קוצר 
רוח דווקא כיוון שאנחנו קצרי רוח . לפני חודשיים וחצי חזרתי מחו"ל ונדהמתי 
לגלות שישראלים רבים כל כך , גם בעלי עמדה וידע על הנעשה בשטחים , דיברו 
על שקיעת האינתיפאדה , אך בנשימה אחת הזכירו את התעצמות הפונדמנטליזם , 
וזו סתירה . כאשר הפונדמנטליזם מתחזק גם ה"צבר " אורך הרוח של הפלשתינאים 
מתחזק . מה שנראה כשקיעת האינתיפאדה הוא בעצם רגעי השהיה בין הלך הנפש 
לביטויו בשטח . היה ברור שתוכנית בייקר נכשלה , ובלתי אפשרי להסלים את 
האינתיפאדה לכדי מרי עממי כולל , כי הפלשתינאים בשטחים לא מסוגלים להיפרד 
עתה מישראל ולכלכל את עצמם . וכך האינתיפאדה הפכה למה שהם מכנים " רתאבה " 
מעשה שבשגרה . הצלחתו של החמאס ובשורתו הן בתיעול הפלשתינאים לפעלתנות 
ולא לכניעה . הגיהאד האיסלמי הוא הסמן הקיצוני של החמאס . פעילי החמאס 
מכנים את אנשי הפלג הקטן הזה " חומניסטים " . בתקופת חומייני היה הגיהאד 
האיסלמי בעל אוריינטציה פרו - איראנית מובהקת , למרות שמדובר בסונים . 
הם ראו בחומייני דמות מופת ובאיראן סמל של מעבר מחברה חילונית לחברה דתית . 
הם מנסים למחוק את ההבדלים הדתיים בין הסונה לשיעה ולקרב בין האסכולות . 
הם גם משתמשים במושגים שיעיים כמו " מוסתעדיפון " המדוכאים עלי אדמות . 
הגיהאד האיסלמי , בניגוד לחמאס , דוחק את הקץ , מחפש קיצורי דרך . הגיהאד 
מבקש מלחמה במפרץ כי היא תהיה קטליזטור לגאולה . הקטסטרופה , מבחינתם , 
תגרום שבר בעולם הערבי שממנו ייבנה האיסלם . בניגוד לחמאס הם אומרים : 
" אל גיהאד חתא אל שיהאדה " גיהאד עד מוות . רוב הפונדמנטליסטים שייכים 
לאחים המוסלמים ולא לגיהאד האיסלמי . חשיבותו של הגיהאד האיסלמי בהיותו 
קטליזטור לרדיקליזאציה , אבל הוא לא יתפוס את מקום החמאס . כישלון או הישג 
של הזרם החילוני עומד ביחס הפוך לכישלון או הישג של הזרמים הדתיים . החמאס 
נגרר אחרי אש"ף כל עוד היה נדמה שערפאת מוביל למהלך מדיני . כל זמן שנראה 
כי בכוחו של הזרם החילוני להביא לתוצאות , לא היה בכוחו של הזרם הדתי לבלום 
אותו . היתה אפילו התמתנות מסוימת בעמדות החמאס , כמו נכונותם להשתתף 
בבחירות בשטחים , אם יהיו , כפי שאמר השייח אחמד יאסין . הם התנגדו אמנם 
לתוכנית בייקר , אבל אמרו כי אם זו תהיה עובדה מוגמרת הם יילחמו על חלקם 
בעיצוב ההסדר . אולם משנקלע התהליך המדיני למבוי סתום , הוברר לכל שהתראות 
החמאס מפני ויתורי סרק התאמתו לחלוטין . אחת מבעיותיו של ערפאת היא שהוא 
אינו מצליח להוכיח שדרכו צלחה . אזהרת החמאס התאמתה ערפאת קיבל את עקרון 
החלוקה ואת החלטת מועצת הביטחון 242 מבלי לקבל תמורה . אומרים שישראל סייעה 
בעצם לעליית החמאס כמשקל נגד לאש"ף . יש אמת בטענה שישראל לא מנעה מהמוגמע 
האיסלמי להקים מוסדות חינוך וכדומה , כנראה מתוך שיקול שאפשר להחליש באמצעותם 
את הזרם הלאומי . בכל מקרה , מי שרצה יכול היה לראות שהמוגמע לא הסתיר 
את כוונותיו האנטי יהודיות הקיצוניות . הוויכוח בין המוגמע לחמאס , שיצא 
מתוכו , לא היה על היעדים אלא על לוח הזמנים . היווצרותו של זן פונדמנטליסטי 
פלשתיני למהדרין בדמות החמאס היתה תוצאה מובהקת של האינתיפאדה . אין סיכוי 
לשיח ושיג עם החמאס . רק אם יעמוד בפני עובדה מוגמרת של הסדר מדיני , ייתכן 
שינסה להשפיע מבפנים על עיצוב המדינה הפלשתינית . אינני חושב שגם היום יש 
לחמאס זכות וטו , אך הקרקע הולכת ונשמטת מתחת לרגלי הזרם הפרגמטי , בגלל 
חוסר יכולתו להביא תוצאות , ופרגמטיזם הרי נבחן בתוצאות . זו תופעה מעניינת , 
כי למרות כישלון התהליך המדיני והמשבר במפרץ נמשכת המחלוקת בין הזרם הפונדמנטליסטי 
והלאומי כאילו לא היו דברים מעולם . אש"ף לא נסוג מנכונותו לוותר על אדמה 
פלשתינית גם עתה , למרות השינויים בזירה . החמאס מאשים את אש"ף בגלל אי 
דבקותו באמנתו שלו ( האמנה הפלשתינית ) וחושד כי ערפאת עדיין אורב להסדר 
פוליטי . ואכן ערפאת לא התנער עד היום מהתהליך המדיני . המחלוקות בתוך 
אש"ף , בין הזרם המרכזי לשמאלי , כבר לא חשובות . השמאל איבד למעשה מהרלוונטיות 
שלו . בעקבות קריסת המרקסיזם והמודל הסובייטי ועליית הפונדמנטליזם האיסלמי 
הפכו החזיתות לגורם זניח , גם בפנים וגם בחוץ . יאסר עבד רבו , סגנו של 
חוואתמה ( בחזית הדמוקרטית ) , הבין כי בריה"ם יצאה מהמשחק ורק ארה"ב 
נותרה במערכה , ומסקנתו היתה שיש להשתלב בפקס - אמריקנה . ההכרה הזאת הביאה 
אותו לתמיכה בערפאת , והוא אף היה נציגו של ערפאת בשיחות עם האמריקאים . 
אם סדאם חוסיין ייסוג מכוויית במסגרת הסדר מדיני יתברר כי ערפאת זכה בשיקוליו . 
תמיכתו בעיראק התחילה עוד לפני הפלישה לכוויית . כישלון תוכנית בייקר וקץ 
התהליך המדיני והאכזבה המוחלטת ממצרים וארה"ב , הובילו אותו אל העיראקים . 
המצרים והאמריקאים דחפו , פיתו ולחצו עליו להסכים לתוכנית בייקר . ויתוריו 
נתפסו בעיני פלשתינאים רבים כאבסורדיים , ונמתחה עליו ביקורת קשה מבית . 
מנקודת מבט יהודית אפשר להשוות זאת למצב שבו בעת מלחמה על עצמאותנו , ניתן 
לקונגרס היהודי האמריקאי לנהל את הדיונים במקומנו . הוא עשה דרך ארוכה של 
ויתורים , לא עמד על זכות השיבה האלמנטרית כל כך בעיני הפלשתינאים , והסכים 
למעין קמף דייוויד משופץ , מתכונת שנדחתה כבר בעבר . לא עברו ימים רבים 
מאז קטעה ישראל את התהליך והתחולל הטבח בראשון - לציון , ובאש"ף הניחו 
שאחרי שהם הוכיחו את נכונותם תתגייס ארה"ב במשהו לטובתם , כמו למשל בתמיכה 
בשיגור משלחת סקר לשטחים , אבל הם התאכזבו . ערפאת מכנה את העמדה האמריקאית 
הזאת " התרמית " . זו היתה אפיזודה בעלת חשיבות עצומה לאש"ף . והנה בזירה 
הערבית עלתה דמותו של סדאם חוסיין כגורם כוחני המוכן לאיים על ישראל וערפאת 
החליט להיצמד אליו . אש"ף לא רוצה במלחמה שעשויה לספק לישראל אמתלה לגירוש 
פלשתינאים . הם מעוניינים באיום . אם ערפאת היה נוקט עמדה שתומכת בקואליציה 
האנטי עיראקית הוא היה מאבד את עולמו בקרב הפלשתינאים . כפי שהלכי הרוחות 
בשטחים דחפו אותו בתחילת האינתיפאדה לנקוט בפרגמטיזם מדיני , כך הלכי הרוח 
בשטחים דחפו אותו לתמיכה בסדאם . ערפאת כל כך משופשף , שהוא יכול להרגיש 
את הלכי הרוח בקרב בני עמו . באופן פרדוקסלי חילץ המשבר במפרץ את הפלשתינאים 
מהמבוי הסתום ומשגרת האינתיפאדה . למרות ההערכות אצלנו המשבר במפרץ רק 
האיץ את האינתיפאדה . כיום תרגום האינתיפאדה למהלכים פוליטיים מהיר יותר 
מאשר לפניו . הימנעות האמריקאים מהטלת וטו על החלטות אנטי ישראליות באו"ם 
היא חדשה , ומקורה לא באינתיפאדה אלא בגישתם של האמריקאים שלפיה הכל כפוף 
עתה לשמירה על הלגיטימציה הערבית לנוכחותם של האמריקאים בסעודיה . הפלשתינאים 
מבינים כי זה נותן להם מרחב פעולה מסוים המתבטא גם בהסלמה מסוימת של הפעולות 
בשטחים . אינני חושב שתפקידו של ערפאת הסתיים גם אם יש כיום דיסקרדיטיזציה 
שלו . רעיון העצמאות הפלשתינית בלתי הפיך . תיאורטית יכול לחול ניתוק בין 
האיש ערפאת לבין הרעיון , אך הרעיון יימשך . ערפאת מבין שהלגיטימציה שלו 
תלויה בתמיכת הפלשתינאים ולא בתמיכת הקהילה הבין - לאומית . ערפאת תמיד 
חזר לזירה בזכות התמיכה הזאת . כשיחזור העולם להתעסק בסכסוך בתום המשבר 
במפרץ , הוא יבחין בשני כוחות : הזרם הפונדמנטליסטי ששולל הסדר , והזרם 
הלאומי שמוכן להסדר . באלימינציה פשוטה הם יחזרו אל ערפאת . השיקול לשמור 
על הרצון הטוב של המחנה הפלשתיני המתון יהיה שיקול עליון בעיני האמריקאים . 
גם מדינות ערב המתונות יתחרו על אהדת הפלשתינאים , וינסו לשקם את מעמדן 
באמצעות מחויבות טוטאלית לעניין הפלשתיני . מכיוון שכך , לגמרי לא ברור 
אם שיקוליו של ערפאת היו מוטעים . פתיחת שערי בריהם ליהודים והנעילה המקבילה 
של השערים באמריקה דחפה את הזרם המרכזי באש"ף לשאוף להסדר מהיר , וזו אחת 
הסיבות החשובות להסכמתם לתוכנית בייקר . באש"ף הבינו כי ראוי להתחיל בתהליך 
מדיני לפני שיהיה אולי מאוחר מדי . הם לא כל כך חוששים מהמאזן הדמוגרפי 
כמו מתהליכים פוליטיים וצבאיים שיובילו ליציאת הפלשתינאים מהשטחים . באש"ף 
חוששים שהמחנה המתון בישראל מורכב בעיקר ממה שהם מכנים " יונים דמוגרפיות " , 
כלומר שמדובר במתינות פרגמטית ביסודה ולא מוסרית , וכי ממדי העלייה יביאו 
לשינוי בתפיסות שלהם . חוסר יכולתם של היונים להשפיע בישראל על קבלת תוכנית 
בייקר , אישר את חששותיהם ותרם במידה רבה להתקרבותם לעיראק . הם נוכחו 
כי הזרם הראשי אצלם לא נפגש עם זרם ראשי מקביל בישראל . אנשי אש"ף רחוקים 
מלהיות מוראליסטים ושיקוליהם אמנם פרקטיים , פרגמטיים . הצורך שלהם בהסדר 
הוא אינטרס קיומי , אסטרטגי , כי ללא הסדר יעדיפו הפלשתינאים את " המים 
הזכים " של החמאס על " המים הדלוחים " של הזרם הלאומי . ראוי לזכור , 
כי למרות כישלון תוכנית בייקר וההיצמדות לעיראק , אש"ף לא התנער עד היום 
מהדרך המדינית . מנגד , כמעריץ גדול של המסורת היהודית אני תמה לאן נעלמה 
חוכמת המעשה היהודית . כשהאינתיפאדה נרגעת קצת אומרים אצלנו : אז למה בעצם 
לוותר ? כשאש"ף לא מעלה את זכות השיבה אומרים שהוא מסתיר זאת . וכשהוא 
מעלה את זכות השיבה אומרים שאי אפשר להגיע איתו להסדר . אני דורש דין וחשבון 
מכל אלה שטענו כי אש"ף לא יכול לקבל את 242 כי זה כרוך באובדן זהותו . משקיבל 
את 242 הם אמרו שמדובר בשינוי מילולי גרידא . כל עוד לא קיבל את החלטת 
האו"ם , נחשבה קבלתה לדבר מהותי ואימננטי , אבל משקיבל טענו שמדובר במהלך 
טקטי . כל הזמן אנחנו נעים במין מעגלי קסמים כאלה של כשלים לוגיים ומעגלי 
הונאה עצמית . אומרים שאי אפשר להגיע להסדר עם הערבים כי התרבות הפוליטית 
שלהם היא כזאת וכזאת . אבל אם התרבות שלהם אינה מקובלת עלינו ההיגיון אומר 
שנשאף להיפרדות כדי לא להפנימה . האם האלטרנטיווה לכך היא דו - קיום ? 
מתמיה אותי שאנחנו משלים את עצמנו שלמרות שלוש שנים של אינתיפאדה , מאות 
הרוגים ועשרות אלפי פצועים , נוכל להגיע לאינטימיות של אוטונומיה , אם 
הערבים יבינו שלא השיגו דבר . הרי ההיגיון אומר שאם הסיבות שקדמו לאינתיפאדה 
הספיקו כדי להביא לפריצתה , קל וחומר שהמשקעים שנוצרו בתקופתה לא יביאו 
לדעיכתה , במיוחד כשלוקחים בחשבון את חשיבותו של אלמנט הנקמה בחברה הפלשתינית . 
אינני מייצג שום אינטרסים פוליטיים ואינני רוצה לבקר פוליטית את ממשלת ישראל . 
האינטרס היחיד החשוב בעיני הוא קיומה של מדינת ישראל , ולכן אני רואה חשיבות 
בניסיון להסיר מסווים שערפלו את יכולת השיפוט שלנו . קפמאליד4העמדה הפלשתינית 
כמעט לא נדונה במאמרי השמאל הישראלי בעקבות המשבר במפרץ , ולא נעשתה הבחנה 
בין הקיצוניות המקורית של אש"ף לבין ההקצנה המאוחרת שהיתה תלויה בצעדיה של 
ישראל . אפשר להסביר זאת פשוט בבורות , אבל הדברים היו גלויים . אני חושב 
שמדובר במנגנון הדחקה , שכן הבלטת כישלון תוכנית בייקר , למרות נכונות 
ערפאת להשתלב בה , היתה מבליטה את חולשתם . אז עלתה הטענה המגוחכת שלא 
חשוב מהי עמדת הפלשתינאים אלא חשוב שהם אויבינו . השמאל הישראלי לא הבין 
כי ההיצמדות לעיראק נבעה מיאוש מהפרגמטיזם , מהשמאל ומהמחנה הישראלי המתון . 
לא מבינים אצלנו כי לערבים יש תרבות פוליטית שונה . התרשמו אצלנו מהנשיקות 
של ערפאת וסדאם . זו מסורת המזרח . גם שוקיירי התנשק בזמנו עם חוסיין למרות 
השנאה . בפרשת השבוע שעבר מפרשים את " וינשקהו " של עשיו ליעקב כ"ינשכהו " . 
ערפאת נצמד לסדאם לא בגלל הזדהותו המוחלטת איתו אלא באין ברירה . ייתכן 
כי ההדחקה הזו היא תוצאה של דימוי עצמי ירוד ותחושה של שוליות וחוסר רלוונטיות 
של המחנה הישראלי המתון . 
