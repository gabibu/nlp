הסיפור של העונה שעברה אסור שיחזור . רק לתעד ולשכוח . לפתוח את בית הגמר 
הערב ( 03 . 02 ) ביד אליהו עם הפסד ביתי מול לימוז , זה יהיה כמו להזמין 
תנורי חימום להיכל בחורף הקרוב . כי הכל יראה קודר . מי שמזלזל בחשיבות 
המשחק נגד לימוז , שיעלעל בדפי הארכיון . ההפסד אשתקד 8788 , הוביל את 
מכבי תל אביב באף לעונה קשה בגביע אירופה ולמקום שישי בבית הגמר . במכבי 
מאמינים בעליה לפיינל - פור בפאריס . אם כך , עליהם להוכיח הערב כי יש 
בכוחם לעשות זאת . זו גם הזדמנות ראשונה וכמעט אחרונה להחזיר את הקהל ליציעים . 
ולקהל תהיה חשיבות מכרעת בסיכויי ההצלחה העונה . לא רק נגד לימוז , אבל 
בעיקר נגד לימוז . ניצחון הערב עשוי לגלגל את העניינים לטובת מכבי . יחזיר 
לקבוצה הרבה בטחון ויחדיר רוח של התלהבות . לכן , הקהל צריך להיות שותף , 
אבל גם השחקנים והמאמנים . כדי לנצח יצטרך מכבי לעצור כמובן את המתפרצות 
של לימוז , אבל לא פחות לצאת להתקפות מהירות משלו . המאמן צבי שרף מאמין 
שלימוז פגיעה לא פחות ממכבי , ממשחק מהיר . לקבוצתו יש כלים לעשות זאת . 
מי ישמור על מי זו שאלה של מצב נתון במהלך המשחק . נדב הנפלד יצטרך לשמור 
על אוסטרובסקי , אבל גם מרסר עשוי לקבל את המשימה או אפילו הורטון . לרויאל 
תהיה משימה משלו דון קולינס . גם וילי סימס ומוטי דניאל יהיו שותפים . 
גיא גודס ודורון גמצי יתחלקו לסירוגין בשמירה על דאקורי ודאמורי . גם ליפין 
יראה את הפרקט ואת דאמורי . היתרון של מכבי על לימוז הוא בספסל , אם כי 
אין לזלזל בדאנסי הוותיק וברכז המחליף זוליין , שבלימוז בשנה שעברה ( 00157 ) 
התעלל במכבי . המאמן שרף תירגל בעיקר שמירה אישית , אבל גם יתכן מעבר לאיזורית 
ולשמירה לוחצת לאחר קליעות עונשין . הוא מסרב לומר מי תהיה החמישייה . 
היא תיבחר מששה שחקנים : גיא גודס , דורון גמצי , דונאלד רויאל , נדב 
הנפלד , אד הורטון ולאוון מרסר . בסיום האימון המסכם אמש אמר הנפלד , כי 
אין הוא מתרגש לקראת הופעת הבכורה שלו בבית הגמר : " הרבה משחקים מאחורי , 
אבל בית הגמר כמובן זהו סיפור שונה . אני מקווה שתהיה התחלה טובה . זה 
מאוד חשוב לנו . כולם מדברים על כל שאצטרך לשמור על אוסטרובסקי , אבל אני 
חושב שיש ללימוז שחקנים טובים נוספים . גם בנבחרת צרפת הוא לא השחקן היחידי " . 
" השתפרנו בהגנה , במאמץ הקבוצתי , בעזרה של כל אחד לרעהו . בגלל זה 
יש לי הרגשה שאנו יוצאים למתפרצות טוב יותר " . " נכון . כשאני משחק בתור 
גבוה שני , זה קשה יותר , קל וחומר בגביע אירופה , שכל שחקן מקביל לתפקיד 
שלי הוא ענק , אבל לא אהסס לקחת אחריות " . לימוז הגיעה ב - 8 בערב למלון 
הילטון . השחקנים נשלחו לחדרים ונתבקשו לרדת מייד לאימון ביד אליהו . המאמן 
סשה גומלסקי לא איפשר לעיתונאים לחזות באימון : " אתם מבינים אותי . מחר 
יש משחק מאוד מאוד חשוב " , התנצל . לימוז נראתה קצת מפחידה . 4 שחומי עור 
בקבוצה . בנוסף לאמריקאים ברוקס וקולינס ולמתאזרח דנסי המוכרים , נוסף 
אדי לאמי , שנרכש לגביע אירופה בעקבות פציעתו של פרנק בוטר . לגומלסקי אין 
כנראה התחבטויות לגבי החמישייה שתכלול אותם שחקנים שפתחו כאן אשתקד : דאמורי , 
דאקורי , קולינס , אוסטרובסקי וברוקס . לא חמישייה גבוהה , אבל מהירה 
ומיומנת , שמשחקת קבוצתי ועושה זאת שנה שניה ברציפות , אם כי דון קולינס 
חזר לקבוצה רק בחודש האחרון במקומו של מייק מקגי . ישפטו ריצארדסון מאנגליה 
וקוזלבסקי מפולין . שידורים ישירים ברדיו ובטלוויזיה החל ב - 03 . 02 . במשחקים 
נוספים בבית הגמר : אריס סלוניקי תארח את קינגסטון מאנגליה ופוף 48 ספליט 
תשחק בביתה נגד סקאווליני פזארו . 
