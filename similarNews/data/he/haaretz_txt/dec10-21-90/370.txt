זעם וחששות שוררים בשטחים , לאחר שהתברר כי היקף חלוקת תעודות הזהות הירוקות , 
המונעות מהמחזיקים בהן את הכניסה לישראל , גדול בהרבה מכפי שצפו . בין 
מקבלי התעודות הירוקות בימים האחרונים נמצאים גם יו"ר התאחדות איגודי הפועלים 
בשטחים , שאהר סעד , ושבעה עיתונאים ביניהם חסן אבו - חשיש מ"אל - פגר " , 
עבדאללה עוואד מ"אל - ביאדר א - סיאסי " , עלי אל - גרירי מהשבועון " אל - 
כאתיב " ומוחמד א - לחם מאגודת העיתונאים של רדואן אבו - עיאש . בין מקבלי 
התעודות מצויים לפחות שני עורכי - דין , עדנאן אבו - ליילה משכם וזוהיר 
חליל מטול - כרם , וכן רופא השיניים איברהים אבו - הילל מאבו - דיס . גם 
יו"ר אגודת הסופרים בשטחים , אל - מותווכל טהא , הוזמן למינהל האזרחי לקבלת 
תעודה ירוקה . רבים ממקבלי תעודות הזהות הירוקות מועסקים במזרח ירושלים , 
ועתה הם עלולים לאבד את מקורות פרנסתם . עו"ד אבו - ליילה , למשל , הרבה 
להופיע בבתי - משפט צבאיים ולייצג נאשמים מקציעות ומבתי כלא אחרים , אך 
עכשיו לא יוכל לעבור את הקו הירוק . רוב מקבלי התעודות ישבו בכלא במעצר מנהלי 
או ביטחוני ושוחררו בתום תקופת מאסרם . גורמים פלשתינים מעריכים כי כעשרת 
אלפים עד 31 אלף מתושבי השטחים כבר קיבלו תעודות . מקורות ביטחוניים אומרים 
כי מספרם יגיע בקץ התהליך ל21 אלף . קפידבינבכל כפר בגדה יש עשרות אנשים 
שקיבלו תעודות ירוקות . בעיירה בית - סחור הגיע מספרם לששים . מקורות פלשתינים 
טוענים כי מקבלי התעודות הירוקות הם אישים שמזוהים פוליטית , ואין להם כל 
קשר לפעילות חבלנית עוינת . ביניהם יש גם חולים , הנזקקים לטיפול בירושלים . 
האגודה לזכויות האזרח שוקלת לעתור לבג"ץ בנושא זה . מתאם הפעולות בשטחים , 
שמואל גורן , הסביר כי ההחלטה להרחיב את מספר המנועים מלהיכנס לישראל התקבלה 
בעקבות התקפות הסכינים של תושבים מהשטחים בתוך תחומי הקו הירוק . זאת למרות 
שראשי מערכת הביטחון מאשרים כי התקפות הסכינים האחרונות היו מבצעי יחיד , 
בדרך - כלל של קנאים מוסלמים שלא הופעלו על - ידי אש"ף , שרוב מקבלי התעודות 
הירוקות מזוהים איתו . הרחבת מעגל מקבלי התעודות לשכבות העלית של האוכלוסייה 
הפלשתינית מעורר דאגה רבה בשטחים , שם מוגדרת התעודה כ"עונש " . בשטחים 
מאמינים כי מדובר בצעד פוליטי ובכניעה של הממשלה ללחצי הימין . עו"ד עלי 
גוזלאן , יו"ר אגודת עורכי הדין הערבים בשטחים , אמר : " זהו צעד מוגזם 
שאין לו שום קשר לענייני ביטחון . מדובר באלפי אנשים , שחלק מהם לא נשפט 
מעולם ויתרם נשפטו , ריצו את עונשם והשתחררו . רבים מהם מבוגרים ומפרנסי 
משפחות . אינני מבין איזו סכנה צפויה מהם . כשאתה מונע ממישהו להרוויח 
את לחמו אתה דוחף אותו לקיצוניות בכל דרך " . גוזלאן ציין כי רופא השיניים 
ד"ר אבו - חליל , למשל , משרת עניים באזור ירושלים שאין להם מה לאכול . 
" כל חטאו שפעם ישב בכלא , אז צריך להעניש אותו שוב ? האם העבר שלו מסכן 
את העתיד ? " , שאל . העיתונאי חסן אבו - חשיש מאל - פגר השתחרר ב58 , 
ומאז לא נעצר ולא הועמד לדין . השבוע קיבל תעודה ירוקה . " זה לא הוגן 
שמענישים אותי על דבר שקרה לפני עשר שנים ושנענשתי עליו . זכותי לחיות ככל 
אדם רגיל . עד עכשיו עבדתי במזרח ירושלים ועכשיו אני לא יודע לאן מותר לי 
להגיע . עד א - רם ? עד קלנדיה ? עד הגבעה הצרפתית ? ומה אם איאלץ ללכת 
לבית - חולים ? זה אבסורד " , טען . 
