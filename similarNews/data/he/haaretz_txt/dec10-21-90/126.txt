בשנות ה08 פותחו בעולם טכנולוגיות חדשות בעלות יישום תעשייתי בתחומי המחשבים , 
התקשורת , החומרים והביו - טכנולוגיה . בעקבות ההתפתחויות הללו , אימצו 
מדינות רבות מדיניות תעשייתית - טכנולוגית חדשה שמאפייניה הם : ליברליזציה 
גוברת ביבוא ובהשקעות ; יציאת הממשלה מהתערבות מיקרו ברמת המוצרהמפעל הבודד ; 
הקטנת גירעון הממשלה ; שחרור שוק ההון ; הגברת דרגת חשיבותה של ההתפתחות 
הטכנולוגית ; מעבר ממדיניות שגרתית של תמיכה במחקר ופיתוח ( מו"ף ) לתמיכה 
בתשתיות טכנולוגיות באמצעות ירידה מסוימת והדרגתית בתמיכה הישירה במו"ף המבוצע 
במפעלים הגדולים . קפמאבינהמדיניות החדשה מכונה " מדיניות תעשייתית - טכנולוגית 
ליברלית " , כלומר , מדיניות המסתמכת על כוחות השוק , ומדינות רבות הצליחו 
לעבור מהמתכונת הישנה , המבוססת על הגנות וסבסוד ישיר של השקעות , למתכונת 
החדשה המבוססת על הקמת תשתיות טכנולוגיות חדשות ( וליברליזציה ) . ישראל 
שרויה עדיין בעידן המדיניות התעשייתית הישנה , הנסמכת בעיקר על הגנות וסובסידיות , 
כולל התמיכה הישירה לפרויקטי מו"ף התעשייתיים על ידי המדען הראשי במשרד 
התעשייה והמסחר . ואולם תמיכה זו אינה מסוגלת למלא את החסר ולעודד תשתיות 
טכנולוגיות , שהן דבר שונה לחלוטין . אין ספק שישראל מפגרת בהשוואה למדינות 
המובילות בתחום זה . לפיכך יש להציג תפיסה חדשה . ללא שינוי בתפיסה אין 
אפשרות לאמץ מדיניות חדשה ורצינית שתקיף באופן יעיל מספר רב של מגזרים . 
מצבנו בארץ נחות גם בגלל הנטייה לזלזל בכל מה שאינו ביצועי ומיידי . לפיכך , 
במכוון , אני עוסק כאן בתפיסה ולא בביצוע . בתקופתנו אין פעולה אקטיווית 
ללא חשיבה שיטתית ( ראה הדוגמה היפאנית ) . בתעשייה המסורתית משמעותה של 
התשתית הטכנולוגית החדשה היא פיתוח יכולת טכנולוגית בתחומי ביקורת איכות , 
ניסויים , קביעת סטנדרטים ומתן שירותים . בתעשייה זו חלק מהתשתיות צריכות 
להיות ענפיות , כאשר לכל חברה יש נגישות אל הידע שפותח ואל היכולת שנוצרה 
בתחום עיצוב המוצרים . בתעשייה זו חלק מהתשתיות עשויות להיות פונקציונליות . 
( בטייוואן , לדוגמה , פותחה יכולת פיתוח וייצור של חומרים מרוכבים . 
תעשיית האופניים משתמשת בה כדי להחליף מתכת בחומר מרוכב מסוים , ותעשיית 
המכוניות שוקלת להשתמש באותה יכולת למטרה אחרת ) . בתעשייה המתוחכמת , 
כמו מיקרו - אלקטרוניקה ואופטו - אקלטרוניקה , משמעות התשתית הטכנולוגית 
החדשה היא טיפוח יכולת הפיתוח , העיצוב והייצור , של רכיבים אלקטרונים 
ואו פיתוח היכולת להשתמש ברכיבים הקיימים . בביו - טכנולוגיה משמעותה היא 
פיתוח היכולת בתחום ההנדסה הגנטית ותרביות הרקמה והתייחסות מפורשת לנושאים 
הנדסיים ולא רק לידע האוניברסיטאי הקלאסי . ככלל אני מציע שלושה תחומים שבהם 
יש צורך בתשתיות טכנולוגיות חדשות : במפעלים קטנים ובתעשייה הקונוונציונלית 
( פלסטיקה , מתכת , כימיה ) ; בתעשיות ביטחון ובתעשיות מתוחכמות ( 
מיקרואופטו - אלקטרוניקה ) ; ובמחקר אוניברסיטאי אסטרטגי . באף אחד מהתחומים 
הנזכרים לא הצלחנו עד כה , בין אם בגלל חוסר ידע ובין אם בגלל ראייה לטווח 
קצר ופוליטיקה ארגונית של מרכזי כוח ביורוקרטיים בתוך ובין משרדי הממשלה . 
בכל אחד מהתחומים הבעיות הן שונות ומחייבות התארגנות אחרת של התעשייה והממשלה . 
צריך לזכור שהתשתית התעשייתית - טכנולוגית היא בעלת אופי קדם - תחרותי , 
כלומר , אין לפיתוח ולשכלול היכולת הכרוכים בה , ערך מסחרי ישיר . מסיבה 
זו מוצדק העידוד הממשלתי להקמתה . התשתית התעשייתית - טכנולוגית היא בעלת 
אופי גנרי שהוא בעל טווח רחב של יישומים אפשריים . התשתית מאפשרת מגוון 
של פרויקטי מו"ף ממוקדים ומגוון של מוצרים למספר רב של חברות . ולבסוף , 
התשתית התעשייתית - טכנולוגית שמדובר בה נושאת אופי בין - תחומי מובהק . 
מאחר שהתשתיות התעשייתיות - טכנולוגיות נסמכות על כוח אדם מקצועי ועל ידע , 
נדרשת להן התארגנות מיוחדת ; הכוונה להתארגנות מחוץ לפקולטות האוניברסיטאיות , 
במסגרת רב - תחומית , הכוללת מרכיב ברור של הנדסה . יש לנו מידע רב על 
חצי תריסר מודלים ארגוניים שונים שניתן ליישמם בישראל על בסיס ניסיוני עד 
שנגיע למערכת מוסדית המתאימה לנו . הדוגמאות שאובות מהתארגנויות מוצלחות 
בארה"ב , ביפאן , בקהילה האירופית ובבריטניה . תנאי מרכזי להצלחתה של מדיניות 
תשתיות טכנולוגיות הוא השגת שיתוף פעולה בין גורמים רבים בתוך הממשלה , 
בסקטור העסקי ובאקדמיה . קפמאבינשיתוף הפעולה נובע מהצרכים הבאים : קביעת 
סדרי עדיפות וקריטריונים לתמיכה ; קביעת תוכנית מו"ף משולבת ; קביעת דפוסי 
חלוקת עבודה בין הפירמות וקביעת הזרמת תוצאות ומידע בין הפירמות ובינן לבין 
הגורם המרכזי המתאם . מעל לכל , דרוש פיתוח של יכולת לאומית לניסוח המדיניות 
החדשה וליישומה . נושא זה דורש פירוט ויש לו מרכיבים מספר : המשרדים העיקריים 
הנוגעים בדבר ( תעשייה ומסחר , מדע וטכנולוגיה , אוצר , תקשורת , חינוך ) 
חיייבים לקבל ייעוץ צמוד של מומחים בכל הקשור למדיניות תשתיות טכנולוגיות , 
לשיוכלו בתוך זמן קצר להציע פתרונות קונקרטיים לבעיות בוערות וגם לכוון 
את פיתוח היכולת לטוווח הארוך . היועצים יהיו גרעין ראשון למטה מקצועי לנושא . 
רצוי לאתר מרכז או קבוצת מחקר ( או שתיים ) שיוכלו להיות מוקדי צבירת יכולת . 
הכוונה למשל , לקבוצות העורכות מחקרים מוקדמים בענף מסוים . רצוי להעמיד 
לרשות המרכז או קבוצת המחקר תמיכה תשתיתית שתאפשר חופש פעולה . יש סיכוי 
שמתוך ביצוע של מחקרים מוקדמים יצמחו בעלי רקע במדעי הכלכלה והמינהל מצד 
אחד , ובתחומי הטכנולוגיה והמדע ממצד שני , שיוכלו לעסוק בתחום המדיניות 
החדש . בתחום ענף הפלסטיקה והמפעלים הקטנים , העת בשלה להקים כוח משימה 
כדי לקדם את הנושא . חלק מהמחקרים המוקדמים כבר נעשו ( במכון ירושלים לחקר 
ישראל ובמוסד ש . נאמן בטכניון ) . לסיכום : הממשלה התעוררה מאוחר להכרה 
בחשיבות הנושא , ועדיין אין היא מבינה את מורכבותו . במיוחד לא מובן עדיין 
הצורך לפתח יכולת ניסוח והצורך לנסח מדיניות לתשתיות טכנולוגיות לפני שניגשים 
לביצוע המדיניות עצמה . בתחום זה אין קיצורי דרך . הממשלה צריכה לעודד את 
התשתית הארגונית , האנושית והמחקרית , בנושא מדיניות התשתיות הטכנולוגיות . 
תשתית זו היא חיונית לצמיחת התעשייה , ליצירת מקומות תעסוקה ולקליטת העלייה . 
