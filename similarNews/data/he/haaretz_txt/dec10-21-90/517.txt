יתוש מיוחד במינו עקץ את מנהיגינו , יתוש האזוריות . יצחק שמיר בוואשינגטון 
" קידם בברכה את היוזמה לכינון משטר של פיקוח ופירוז מנשק לא קונוונציונלי 
במזרח התיכון ( " הארץ " 21 . 31 ) . ואילו יריבו , שמעון פרס , שראוי 
לתואר אבי נשק ההרתעה הישראלי , הביע גם הוא נכונות להמית את ילדו במסגרת 
פירוק נשק בלתי קונוונציונלי אזורי . יהיו שיתמהו , לנוכח קרבה זו ביחסם 
של השניים לאחד היסודות הקיומיים של ישראל , מדוע לא ישובו ויכוננו ממשלת 
אחדות , שתחתור כיעדה הראשי להשיג אזר ( רגיונליזציה , בלע"ז ) של הבעיות 
המציקות לנו ולשכנינו . משונה הדבר , כי ראש ממשלה , אשר כה דואג לביטחון 
המדינה ולשריונה מפני התקפת חיסול ערבית , עד כדי סירוב מוחלט להתפשר ול 
על סנטימטר רבוע משטחה , יביע נכונות ובעצם יתפאר בנאום ברוח זו , שנשא 
לפני עשר שנים בעצרת האו"ם לוותר על קיר הברזל האמיתי של ישראל . אחרים 
רשאים להתגונן בבורת . לא כך מי שכיהן כראש ממשלה מאז 38 , ול בהפסקה זכורה 
לטוב של שנתיים . הוא יודע , ואם לא ידע , הוסבר לו על ידי בני סמכא , 
כי לא הירדן או גבעות יהודה סוככות על ישראל מפני התקפת חיסול , כי אם 
נשק ההרתעה השמור עמה . והנה בא האיש , בלי ליטול רשות , או אף להעלות 
את העניין לדיון ציבורי כיאה לדמוקרט מן הסוג הליכודי , ומציע לוותר על 
הערובה הממשית היחידה לקיומה הנמשך של המדינה בעת בידוד ומצוקה . על החטא 
הזה ראוי שמיר המדבר בשם המדינה עם גדולי עולם לעונש סקילה במונחים פוליטיים . 
אמנם , עונש זה היה נגזר עליו אילולא הבינו הבריות כי הדבר אינו רציני . 
ראש הממשלה אינו מתכוון לוותר , הוא בסך הכל רוצה להסיח את הדעת מקיבעון 
חייו האמיתי , יהודה ושומרון . אם לצורך זה הוא המציא בעבר תירוצים שונים , 
למשל הצורך להקדים השלמה עם מדינות ערב למציאת הסדר עם הפלשתינאים , מדוע 
לא יזרוק עוד פיסת לא - כלום עטופה באריזה נוצצת , שכתוב עליה " הסדר אזורי " 
או " הפיכת המזרח התיכון למרחב מפורז מנשק לא קונוונציונלי " . הצרה היא , 
כי הערכה זאת עלולה להתגשם , אם כי לא בדיוק כמצופה . אילו נזכר ראש הממשלה 
בניסיונו בעבר בהפרחת סיסמאות שאין עמן ממש , מן הסתם היה נמנע מלהעלות 
על דל שפתותיו את עניין הנשק הלא - קונוונציונלי כנושא למו"ם . כי הנה , 
מה קרה לו כשהפריח את יוזמת השלום שלו , שכל מי שהכיר את השקפת עולמו ידע , 
כי הוא לא התכוון לצעד שיעורר ספק בנחישות רצונו בקיום מצוות השמירה על 
שלמות הארץ . אך היו מי שהתפתו ליוזמה כלשונה , ובניגוד לרוח היוזם ; לרוע 
מזלו , נשיא ארה"ב היה אחד מהם . ועתה נושפת אותה יוזמה בעורפו ולא מרפה 
ממנו : וצריך היה לקוות שלמד דיו את שיטת הממשל האמריקאי כדי להבין כי שיחתו 
הלא - נעימה עם המזכיר בייקר , לא פחות מן האלם הנימוסי של הנשיא בעניין 
יוזמת השלום , היא המשקפת את כוונות הממשל . כלום לא חשב שיתפסוהו בלשונו 
גם בעניין הנשק הלא קונוונציונלי ? אין בכל אלה להסביר את נכונותו שבינתיים 
אינה מחייבת איש מלבדו של שמעון פרס להניח את נשק ההרתעה הישראלי על שולחן 
המו"ם על שלום אזורי . פרס הוא המהדורה העדכנית של יוסף מן התנ"ך ; גם 
הוא בן - יקיר , גם הוא איש חלומות , שרבים מהם התגשמו . אולי בשל כך 
נתפס באחרונה לאמונה הקלילה , כי די לו לחלום , והדבר יתרחש במציאות . 
כך זה היה בהסכם לונדון , כך בניסיון להקים ממשלה חלופית בראשותו , מתוך 
התבססות על שותפות עם דרעי ועם פרוש , וכך עתה בעניין השלום האזורי . כולם 
היו חלומות בלא סיכוי להתגשם . ובאשר לשלום האזורי , הרעיון הופרך ע"י 
מנהיגי ארה"ב , רק כדי לתרץ את היסוסיהם ביחס לקביעת מדיניותם במפרץ הפרסי . 
והנה בא פרס ומציע להניח על השולחן , על בסיס רעיון מופרך זה , את אחד 
מנכסיה האסטרטגיים של המדינה . הסחת דעת וקלות דעת , שתיהן מותרות אם הן 
לובשות צורה של מאמר מלומד או קביעת דעה בדו - שיח טלוויזיוני בין דיפלומט 
לעיתונאי . הכל יודעים , כי הדברים נכתבים או נאמרים בעירבון מוגבל , 
ואין הם מייצגים אלא את דעתו הרגעית של הכותב או המשיח . מה שאין כן במנהיגים , 
שהתבטאויותיהם עלולות להילקח ברצינות רבה יותר משרצוי להם עצמם , ולרדוף 
אותם לאורך זמן . והרי מן הראוי שנרשום לפנינו , כי בעולם כפי שהיה , 
הווה ויהיה , טרם הגיעה שעתו של ויתור על נשק ההרתעה . 
