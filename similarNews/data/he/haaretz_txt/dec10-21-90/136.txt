מי שממלא את ההצהרה השנתית למס הכנסה מכיר בקצה האצבעות את הצורך לכתוב ספרות 
ברורות ככל האפשר , שמא תיפול טעות בהבנת ספרה זו או אחרת , שסופה שומה 
מוגדלת . כתיבת מספרים היא כתיבה נטולת הקשר : אי - אפשר ללמוד ממספר אחד 
דבר לגבי המספר הבא . לעומת זאת , כאשר אנו ניגשים לכתיבת טקסט אנו משערים 
כי מי שיקרא את הדברים יוכל להקיש ממלה אחת לגבי משמעותה של האחרת , ולהסתפק 
בזיהוי ודאי של שלוש או ארבע אותיות כדי להבין את המלה כולה . מערכות זיהוי 
אותיות בכתב - יד עושות כיום את ראשית דרכן במעבדות מחקר . אם בתחום זיהוי 
האותיות המודפסות השיגו כבר מערכות מסחריות רמת דיוק של % 89 ויותר , הרי 
בכל הנוגע לכתב - יד עוד ארוכה הדרך . אחרי ככלות הכל , גם בתוך כתב - 
יד אחד ניתן למצוא עיצוב שונה של אותיות זהות , הכל על - פי מיקומן במלה 
והאותיות שלפניהן או אחריהן . העתיד , מכל מקום , שייך לזיהוי הממוחשב 
של אותיות כתובות ביד . קשה לראות את העולם כולו עובר לשימוש במסופונים 
ניידים , והטפסים הממולאים בעט ימשיכו ללוות אותנו עוד זמן רב . לפיכך , 
מעוררת מערכת המבצעת זיהוי אותיות כתובות התעניינות רבה . במקרה שלנו , 
מדובר במערכת שפותחה בישראל , על - ידי המרכז המדעי של יבם בחיפה . שימוש 
ראשון במערכת הזאת נעשה בימים אלה בשווייץ , לעיבוד אוטומטי של טפסי מפקד 
האוכלוסין שהחל שם בשבוע שעבר . המערכת הממוחשבת מבוססת על טכנולוגיה חדשה , 
המיועדת לענות על הצורך בטיפול אוטומטי בטפסים . למעשה , מדובר במערכת 
המשלבת תוכניות לזיהוי אותיות דפוס , לזיהוי ספרות ולזיהוי כתב - יד יחד 
עם מערכות לדחיסת מידע , המאפשרת צמצום נפח הדיסק הנדרש לאחסנת כל טופס . 
מפקדי אוכלוסין מתחילים במילוי טפסים על - ידי האזרחים , שלב מסובך לוגיסטית 
אך קצר יחסית . בהמשך , יש להקליד את הטפסים לצורך ביצוע עיבודי סטאטיסטיים 
שונים . המערכת שבנה המרכז המדעי בחיפה סורקת את הטפסים , שומרת את תמונתם 
תוך דחיסה מאסיווית של נפח הדיסק הדרוש לצורך זה , ומתרגמת את כתב - היד , 
באותיות דפוס לטיניות בשלוש השפות המדוברות בשווייץ , לקוד אסקי , אותיות 
מחשב רגילות וניתנות לעיבוד . בכנס האיגוד הישראלי לעיבוד אינפורמציה , 
באוקטובר 78 , הציגה יבם שיטה לדחיסת טפסים . הדחיסה מבוססת על שמירה אחת 
של דגם הטופס , כאשר השדות המיועדים למילוי בכתב - יד נשמרים ונדחסים בנפרד 
ללא המשבצות בהן הם מופיעים . בעת הקריאה לטופס , מאחדים את המבנה הקבוע 
עם השדות הממולאים בכתב - יד לתמונה המקורית של הטופס . טכנולוגיית הדחיסה 
הזאת מאפשרת איחסון כל עמוד ב000 , 4 בתי - זיכרון בלבד , לעומת 0407 אלף 
בתים הנדרשים בטכנולוגיית דחיסה מקובלת , או 007 אלף בתים הדרושים לאחסון 
אותו עמוד ללא דחיסה . אם נביא בחשבון כי מדובר בהזנה ובאחסון של 82 מיליון 
עמודים ( 7 מיליון טפסים בני ארבעה עמודים כל אחד ) , מתבררת חשיבות הדחיסה 
הזאת . זיהוי האותיות הוא עניין חדש יותר . המערכת נעזרת במילונים קבועים 
כמו מילון שמות היישובים בשווייץ ומשווה את המידע המפוענח עם נתוני המילון . 
במקרה של סתירה , עובר טופס המפקד המסוים הזה להשלמה ידנית . בצד זיהוי 
טקסט , יש שדות בהן נדרשת המערכת לזהות סימני במשבצת . כאן , יש להבחין 
בין קיים לבין שנכתב בטעות ונמחק אחר - כך . יש בטפסי המפקד שדות שהושארו 
מראש לטיפול קלדנות ידני . מדובר בנתונים שאינם חוזרים על עצמם , ואינם 
מופיעים בהכרח בכל טופס . הקלדנית יושבת מול מסך המחשב , מעלה את תמונת 
הטופס כפי שנסרק , ומשלימה בעת הצורך פרטים חסרים . יבם שווייץ פיתחה ממשק 
עבודה ידידותי במיוחד לצורכי הקלדנות של מפקד האוכלוסין . כמו - כן , פיתחה 
יבם שווייץ , שהיא הקבלנית הראשית בביצוע עיבודי המחשב של המפקד , את מערכת 
השליטה והבקרה , ושילבה בין המערכות השונות . המרכז המדעי של יבם בחיפה 
היה אחראי לפיתוח מערכת הדחיסה והזיהוי . יתרונות המערכת שפותחה בארץ מתבטאים 
בחיסכון משמעותי בעבודת קלדנות . אם בעבר דיברה הסטאטיסטיקה על כ03 שניות 
קלדנות בממוצע לכל טופס מפקד , הרי עתה הצטמצם המספר לעשר שניות בלבד . 
הפרויקט בשווייץ הוא ראשון בעולם בסוגו ובהיקפו . על בסיס הטכנולוגיה החדשה 
ניתן לפתח יישומים רבים בתחום המשרד הממוחשב והמינהל הציבורי , שהמשותף 
להם הוא המעבר מטיפול ידני בטפסים ובתיקי - נייר לטיפול ממוחשב בתמונות מסמכים , 
המאורגנים בארכיונים ממוחשבים . אם להביא דוגמה מהתחום הקרוב לנו , הרי 
במס הכנסה מהווה כיום ההזנה של הצהרות המס השנתיות למחשב צוואר - בקבוק בדרך 
לבדיקתן . מערכות זיהוי אותיות עשויות לפתור בעיה זאת לגמרי . המערכת כולה 
פועלת על רשת בת 002 מערכות אישיות של יבם , המחוברות ברשת תקשורת מקומית 
תחת מערכת ההפעלה אואס 2 . 
