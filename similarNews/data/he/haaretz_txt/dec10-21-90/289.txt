לאחרונה דרשה המועצה הדתית של אופקים מעזיזה אלגזר , בת העדה הקראית , 
להעסיק משגיח כשרות במשרה ולשלם אגרה בסך 003 שקלים לחודש בתמורה למתן הכשר 
למסעדת הפועלים שלה . דרישה זו , שלא הועלתה בכתובתה הקודמת של המסעדה , 
אילצה את אלגזר להגדיל את הוצאותיה השנתיות בסכום ניכר , יחסית לרווחיה . 
השינוי בתנאי הרישוי , והתעריף הגבוה , נתפסו בקרב העדה כהתנכלות ממניעים 
דתיים , במסגרת מערכת יחסים ממושכת ורעועה בין העדה לרבנות . הקראים הם 
פלג של היהדות המונה כ02 אלף איש בישראל . חלק גדול מן הציבור הישראלי אינו 
יודע מי הם הקראים ואף מתייחס אליהם כאילו אינם חלק מעם ישראל , קובלים 
אנשי העדה . הם מפנים אצבע מאשימה לעבר משרד החינוך ומשרד הדתות , בטענה 
של הסברה לקויה . " בספרי היסטוריה מציגים אותנו באור לא חיובי " , הם 
אומרים . מורים מסבירים לתלמידים שאיננו יהודים , קובל גבי מסעודה , תושב 
המושב הקראי רנן , ליד אופקים . " מתייחסים אלינו כאל אנשים פרימיטיווים " . 
דובר הרבנות הראשית , רמי סדן , כאילו מאשש בדבריו , בלי משים , את היחס 
המפלה והעוין כלפי הקראים . " הם נעצרו בהתפתחותם התרבותית לפני אלפיים 
שנה " , הוא מסביר . " בשבת הם אינם מדליקים אור ויושבים בחושך . ( הקראים 
מכחישים זאת , אגב ) . סדר פסח אצלם נחוג תמיד ביום ראשון בשבוע ולא ב41 
בניסן אצלם חוגגים תמיד למחרת השבת , בצורה פשטנית , בלי להבין " . מקורם 
של היהודים הקראים , או " בני המקרא " , באחת מכיתות הכפירה המוקדמות ביותר 
של היהדות , שהתנערה מהאמונה בקיום התורה שבעל פה , כפי שהתגבשה במשנה 
ובתלמוד , וראתה בה פרי מעשה אדם ולא מעשה אלוהים . מכאן גם שמם " המסתמכים 
על ספרי המקרא " . בעבר היתה לכפירה בתורה שבעל פה משמעות של חתרנות ואי 
ציות לממסד הדתי האורתודוקסי , אך כל מה שנותר ממנה כיום היא קליפה של מנהגים 
דתיים שונים משל היהדות הרבנית . הביטוי היום - יומי לכך הוא בטקסי הנישואין 
והגירושין , מועדי החגים , חוקי השחיטה . הקראים אינם מניחים תפילין 
ואסור להם לקיים יחסי - מין בשבתות ובחגים . אלא שגם כיום אין הממסד הדתי 
בארץ מסוגל להשלים עם ייחוד נוהגיהם ומנצל את ההגמוניה הדתית שלו כדי לקרוא 
אותם לסדר . הריכוז הגדול ביותר של קראים נמצא ברמלה , שם גם ממוקמים מוסדותיהם 
המרכזיים : בית - הדין הקראי , שהוא חסר מעמד משפטי , והמועצה הארצית 
של העדה . הקהילה הקראית השנייה בגודלה בארץ מתגוררת באשדוד ויש גם קהילות 
בבאר - שבע , באופקים , בבת - ים ובירושלים . מושב מצליח ליד רמלה ומושב 
רנן ליד אופקים מאוכלסים בקראים בלבד . מראשית קיומם ניהלו הקראים את אורח 
חייהם כעדה נפרדת מן היהדות הרבנית , אך כחלק אינטגרלי ממנה . השלטון העותומני 
הכיר במעמדם כעדה עצמאית . במצרים , שם התפתחה בראשית המאה העשרים קהילה 
קראית תוססת , היה לבית הדין הקראי מעמד משפטי . ( משה מרזוק , שהוצא 
להורג במשפט " מחתרת קהיר " ב6591 , היה קראי ) . במאה העשרים ידועות 
קהילות קראיות בעיקר בפולין ובבריה"ם . בשנות החמישים עלו רוב הקראים לישראל , 
ודווקא כאן נשלל מבית דינם שהוא המוסד המרכזי שלהם כל מעמד משפטי . ואמנם , 
לב המחלוקת כיום בין קראים לרבנים הוא המעמד האישי . ההלכה הרבנית מטילה 
בבני העדה " חשש לממזרות " , מכיוון שאינה מכירה בטקס הגירושין שלהם . 
הגרושה הקראית נחשבת על - פי ההלכה אשת איש וצאצאיה מנישואיה בפעם השנייה 
הם ממזרים . גם הקראים מתייחסים אל היהודים כאל " ספק ממזרים " , מכיוון 
שבהלכה שלהם אסור לגבר לשאת לאישה את דודתו או את אחייניתו . כלומר , לקראים 
אסור להתחתן עם יהודים שלא מבני עדתם בגלל איסור עריות . בעיית הקראים החריפה 
מאז הוכפפו לחוק שיפוט בתי - הדין הרבניים מ3591 , שלפיו ענייני נישואין 
וגירושין של יהודים בישראל יהיו בשיפוטם הבלעדי של בתי - הדין הרבניים . 
מתוקף חוק זה היה על הקראים לפנות לערכאות השיפוט הרבניות בכל הקשור לנישואין 
ולגירושין , למרות שטקס נישואין רבני , שפורש על - ידי בית - המשפט העליון 
ככולל את מצוות האישות שבתורה שבעל פה , אינו מקובל עליהם . משרד הדתות , 
בשיתוף עם מוסדות הקראים , מצא פתרון מנהלי לבעיה . שר הדתות המופקד על 
הענקת טופסי רישום לנישואין נוהג זה שנים למסור לרבנים הקראים טופסי רישום , 
והללו משיאים את בני עדתם . משרד הפנים נוהג לרשום נישואין כאלה במרשם 
האוכלוסין , ואולם להסדרים המנהליים אין בסיס משפטי . אם הנישואין חסרי 
תוקף , האישה אינה יכולה לתבוע מזונות מבעלה , שכן על - פי החוק היא אינה 
אישתו , וגבר יכול לשאת אישה שנייה בטענה שנישואיו הראשונים לא היו תקפים . 
פרצה זו מנוצלת לא אחת לרעה על ידי הקראים . מפעם לפעם קורה שאחד מבני - 
הזוג , שפסיקת בית - הדין הקראי אינה נראית לו , עותר לבג"ץ וזה מכריז 
על הגט של בית - הדין הקראי כחסר תוקף . בשל מקרים אלה הוקמה ב5691 ועדה 
ציבורית בראשות שופט בית - המשפט העליון אז , משה זילברג , לבחינת ההיבטים 
השונים של הנושא . הוועדה המליצה להקנות מעמד חוקי לבית - הדין של העדה 
ולאפשר לבניה חופש בחירה להינשא ולהתגרש לפי דיני עדתם , או לפי הדין הרבני . 
המלצות ועדת זילברג , מ7691 לא יושמו . הסחבת הממושכת בטיפול בבעיותיהם 
ריפה את ידיהם , טוענים הקראים . מאז הונחה ב1791 על שולחן הכנסת לקריאה 
ראשונה הצעת חוק שיפוט בתי - דין יהודיים קראיים , לא חלה תזוזה בעניינם . 
ההצעה עברה מכנסת לכנסת עד שביוני 0891 נדחתה . מאז לא הצליחו לעורר מחדש 
את תשומת לבה של הכנסת . עם זאת , בני העדה יכולים להתדיין בענייני גירושין 
בבית - משפט אזרחי . בית - המשפט מזמן לעתים רב קראי , המופיע לפניו במעמד 
של יועץ . לפני כחודש נקבע תקדים בעניין זה , כאשר הסכם גירושין נדון בבית - 
משפט אזרחי ולאחר שסוכם נשלחו בני - הזוג לקבל את הגט בבית - הדין הקראי . 
החלטה זו יש בה כדי לפתור את בעיית הגירושין של כל מקרה לגופו , אולם היא 
אינה עונה על רצונה של העדה בהכרה במעמד משפטי לבית - הדין שלה . בעיה נוספת 
המעיקה על הקראים קשורה לבית הכנסת הקראי ברובע היהודי בעיר העתיקה . לאחר 
כיבוש העיר העתיקה במלחמת ששת הימים הופקע רחוב הקראים , בצו משרד האוצר , 
כמו שאר הנכסים שבתוך חומות העיר העתיקה . לאחר דיון ממושך ומייגע עם 
החברה לפיתוח הרובע היהודי הוכרו הקראים כבעלים הבלעדיים של רכוש זה , 
ובית - המשפט פסק להם סכום השווה כיום ל581 אלף דולר . כשעמדה העדה לקבל 
את הכסף הגישה החברה לפיתוח ( חברה ממשלתית ) תביעת נגדית לקיזוז הוצאות 
שהוציאה בגין שיפוץ בית הכנסת הקראי . בפברואר 8791 אושרה עלות השיפוץ של 
בית הכנסת כמענק לחברה לפיתוח הרובע היהודי והחברה התבקשה למסור את בית הכנסת 
לרשות הקראים , בלא תמורה כספית . באוגוסט 8791 חזר , לטענת הקראים , 
שר הדתות אהרן אבו - חצירא על מחויבות זו , בתשובה לשאילתה בכנסת של שר 
הפנים שלמה הלל . בינתיים הגיעה פרשת בית הכנסת לערכאות משפטיות . בשל 
לחץ זמן לפתוח את בית הכנסת , לרגל חג השבועות , נאלצו הקראים לחתום על 
התחייבות האומרת , כי אם הממשלה לא תעמוד בהתחייבויותיה לכסות את הוצאות 
השיפוץ של בית הכנסת יוטל על העדה לכסותן . בעקבות זאת פסק בית - המשפט 
כי על הקראים לכסות את עלות השיפוץ ולשלם לחברה לפיתוח 004 אלף דולר בעד 
השיפוץ , בניכוי 581 אלף דולר בגין הפקעת הנכסים ברובע היהודי . החלטת 
בית - המשפט ניתנה ביוני 9891 . 11 שנים לאחר אישור המענק לקראים שילמה 
העדה את עלות השיפוץ של בית הכנסת מקופתה . למדינה היה נוח לראות בכך את 
סיום הפרשה . אך בדצמבר 9891 עלתה שאלת בית הכנסת לדיון בישיבת ועדת הפנים 
של הכנסת , על - פי בקשתו של הרב הקראי הראשי , חיים לוי . יו"ר הוועדה , 
ח"ך יהושע מצא , חזר ואישר את הבטחתו של שר הדתות אבו - חצירא . דברי 
הסיכום של הישיבה היו יותר מעורפלים . " הוועדה קוראת לשר הדתות " , נאמר 
שם , " שמשרדו ימשיך ויטפל בתביעותיה ( של העדה ) כפי שעשה עד היום , 
ויימצא דרך לפתרונן כדי שהעדה לא תרגיש מקופחת " . עד היום מתעלמים במשרד 
הדתות מההבטחה . בני העדה רואים עצמם כמסורתיים , המשולבים בחברה הישראלית , 
משרתים בצבא ובשירות לאומי . הם מאורגנים באמצעות המועצה הארצית של הקראים , 
המונה 73 חברים , שנבחרים מדי ארבע שנים בשיטה האזורית . חברי המועצה 
הם חברי הוועדים המקומיים שנבחרו בכל קהילה קראית בארץ . ראש המועצה הארצית , 
הממוקמת ברמלה , הוא יפת אלגמיל ומזכיר הוא שמואל מגדי . לעדה רב ראשי 
המכהן כראש המועצה הדתית של הקראים , כראש בית - הדין הקראי וכראש העדה 
באשדוד , שם הוא מתגורר . סגנו במועצה הוא הרב אליהו מרזוק , רב העדה 
באופקים . התקציב השנתי של העדה ל0991 הוא כ046 אלף שקל . % 06 מסכום זה 
מופרשים מתקציב משרד הפנים ו%04 מתקציב משרד הדתות ( 552 אלף ש"ח ) . 
הקראים טוענים כי התקציב הניתן להם קטן ב%52 מזה שסוכם אתם . את הכספים 
הם מקבלים באיחור , והם מספיקים בדוחק לתשלום משכורותיהם של 51 עובדי המועצה 
הדתית . במשרד הדתות דוחים טענות אלה . " אנו מתחשבים בהם מבחינה זו 
לא פחות מאשר במועצה דתית המופקדת על אוכלוסייה בת 02 אלף איש ואף יותר 
מכך " , אמר דובר משרד הדתות , אילן בומבך . ואכן , הנתונים תומכים בדבריו . 
תקציב המועצה הדתית של קריית מלאכי , בת כ02 אלף תושב 086 , 592 ש"ח . 
אופקים , שבה כ21 אלף תושבים , הוא 042 אלף שקל . אשר לשיעורו של התקציב , 
במשרד הדתות טוענים כי הקראים מסתמכים על המלצה לתקציב שנתנה ועדה משותפת 
למשרדי הדתות והפנים ונציגי הקראים , שעסקה בקביעת המסגרת התקציבית לעדה . 
המלצה זו לא אושרה על - ידי האוצר . קפמאבינבמסגרת מאבקם לשמירת ייחודם 
דורשים הקראים הקמת בית - ספר וגן לילדי העדה ברוח ערכי הקראות . " איננו 
יכולים להיכנס לבית - ספר ממלכתי - דתי , כי ההשקפה שלנו שונה " , אומר 
הרב אליהו מרזוק . במשרד החינוך דוחים את הבקשה על הסף , בטענה שזו השקעה 
כספית גדולה , ושהדבר יגדיל את הפיצול בעם . לדברי הקראים , עמדה זו של 
משרד החינוך עולה בקנה אחד עם המגמה שכה מקוממת אותם להטמיע את עדתם בכלל 
ישראל , בניגוד לרצונם . מסיבה זו , הם אומרים , הרבנות מתנגדת להענקת 
מעמד משפטי לבית - הדין הקראי . בכך משתף משרד החינוך פעולה עם הרבנות , 
הנאבקת בהתמדה נגד זרמים דתיים שאינם מקבלים את מרותה , או כפי שטען הרב 
שמואל זעפרני , עוזרו האישי של הראשון לציון : " היות והם יהודים עליהם 
לפנות לבית הדין הרבני , שיפסוק לפי דיני התורה . אם יתירו להם לפתוח בית - 
דין משלהם הם יכולים לגרום להעמקת הקרע בעם באופן בלתי - הפיך " . במאבק הזה 
בין הקראים לרבנות בולטות לעתים נעימות מוזרות , הנובעות מכך שגורמים מסוימים 
בממסד הקראי ( בניגוד לבני העדה ) נכונים לשלב ידיים עם הממסד הדתי האורתודוקסי 
נגד החילוניות . מכתב לשר הדתות זבולון המר , מ82 ביולי 7791 , פרי עטו 
של הרב הקראי מרזוק , כולל דרישה לאחד את החינוך הממלכתי והממלכתי הדתי 
ולחייב את כל התלמידים בארץ לקיים תפילות ראש חודש ולחבוש כיפה במקצועות 
דת , כדי " למנוע פילוג בין דתיים לחילוניים בישראל " . לפי המכתב , " מקצועות 
אלה נלמדים היום מפי מורים חסרי אמונה , שהספק מכרסם בלבם , והם אינם מסוגלים 
להשיב לכל השאלות הקשורות באמונה שמעלים ילדי ישראל . מורים אלה מחדירים 
בילדי ישראל רעיונות בניגוד לאמונה ומרחיקים אותם מאור האמונה ומעץ החיים " . 
עמדה " עקרונית " זו לא מנעה מהרב הקראי לשגר מכתב למשרד החינוך ביוני 
השנה , שבמרכזו הטענה כי " אין כל חשש לפיצול בעם מפתיחת גן ילדים ובית 
ספר ממלכתי דתי לעדה " . את מאבקם הפוליטי ניהלו הקראים עד היום בדרכים מתונות , 
בעיקר באמצעות מכתבים ופגישות עם אנשי ציבור . באחרונה מתגברים הקולות 
בקהילה לצאת להפגנות . טוען הרב אלי מרזוק : היינו צריכים להפגין מול משרד 
הדתות והכנסת , לצעוק , אבל אנחנו רק שלחנו מכתבים " . ויפת אלגמיל אומר : 
" אישית , אני מנסה להרגיע , אבל יותר ויותר חברים סבורים שמי שלא עושה 
רעש לא זוכה בכלום " . 
