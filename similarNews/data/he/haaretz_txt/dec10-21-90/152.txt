( ע ) . " הפעלת מטען הנפץ בבית - לחם שגרם למותו של חייל צה"ל היא שלב 
חדש ופעולות אלה יילכו ויחריפו בעתיד " , אמר ח"ך בנימין בן - אליעזר בראיון 
לקול - ישראל אתמול . לדברי בן - אליעזר , בעתיד הבעיה המרכזית שאתה תצטרך 
ישראל להתמודד היא " כמה חוליות נוספות יש בדרך " . בן - אליעזר , לשעבר 
מתאם הפעולות בשטחים , אמר כי קשה להתעלם מאופיה של הפעולה שהיתה שלשום 
בלילה . לדבריו , הפעולה נשאה אופי צבאי למחצה . " זה לא היה סתם ירי , 
אלא פעולה שיש בה תכנון , הטעיה ותעוזה . עובדה שהיא הביאה למותו של החייל 
גיא פרידמן " . בן - אליעזר סבור שהפעולה בבית - לחם היתה תולדה של הסקת מסקנות 
מצד הצדדים הנוגעים בדבר . " מדובר במסקנה של הצדדים הלא - אלימים במאבק . 
אלה שיידו אבנים והפגינו , נוכחו כי מעשים אלה לא הניבו פרי . מכאן , 
הסיקו שיש לעבור לסוג זה של פעולות אלימות " . לדברי בן - אליעזר התגברות 
הלחץ הביאה לשחרור יצרים עוינים ולשנאה . לדבריו , הצעדים שנקט בהם צה"ל 
בעבר , כמו הפעלת חצציות , הריסת בתים וגירושי תושבים , לא גרמו אלא להחרפת 
המצב . בן - אליעזר הוסיף , שאינו רואה שום דרך צבאית או פתרון צבאי , 
היכולים להביא לחיסול האלימות , כל עוד קיים מצב שנאה בסיסי . " כל דרך 
צבאית תהיה מקובלת עלי " , אמר , " ובלבד שיתלווה לה תהליך מדיני ואסטרטגיה 
מדינית כוללת " . 
