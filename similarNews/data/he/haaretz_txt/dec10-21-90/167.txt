שר הכלכלה והתכנון , דוד מגן , הביע אתמול את הסתייגותו מעמדת האוצר לגבי 
תוכנית חשיפת המשק . עקב כך , עשוי שר התעשייה והמסחר , משה נסים , לזכות 
בגיבוי נוסף בדיון על התוכנית , שיתקיים היום בפורום ועדת השרים לענייני 
כלכלה . עמדתו של מגן לקראת הדיון גובשה אתמול בישיבה של צמרת משרדו . בישיבה 
הבהיר השר כי החשיפה היא תהליך חיובי , בתנאי שהיא תיעשה באופן איטי ומבוקר . 
" יש להתחשב בנתונים בסיסיים במיוחד בעלייה מבריה"ם ובגידול במספר דורשי 
העבודה במשק . חשיפה לא - מבוקרת תביא לסגירת ענפי תעשייה רגישים , בעיקר 
באזורי הפיתוח , " אמר מגן בפעם הראשונה שהביע את עמדתו בנושא . ועדת 
השרים לענייני כלכלה אמורה להכריע בנושא זה בשבוע הבא . שר האוצר , יצחק 
מודעי , תומך בתהליך חשיפה מזורז ומקיף , ואילו נסים מצדד בתהליך איטי 
ומבוקר . החבר הרביעי בוועדה , שר המשפטים דן מרידור , הביע באחרונה תמיכה 
בעמדת מודעי . 
