נאפולי ( רויטר ואי - פי ) . כוכב הכדורגל הארגנטיני , דייגו מראדונה , 
הודיע אתמול כי אין לו אלטרנטיווה אחרת מלבד עזיבת מועדונו האיטלקי , נאפולי . 
מראדונה כתב על כך בטור אישי במקומון יומי ברומא . דייגו תקף בחריפות את 
מאמן הקבוצה אלברטו ביגון , על שניפה אותו מהסגל לפני המשחק שהיה ביום א 
עם אטאלאנטה . דייגו הוצא מן ההרכב לאחר שנעדר במשך שלושה ימים מאימוני 
הקבוצה . מראדונה הגדיר את החלטת המאמן : " הקש ששבר את גב הגמל " . על 
החלטת ביגון לנפותו , כתב דייגו : " איני יודע אם ביגון מתכוון להכליל 
אותי בסגל למשחק עם לאציו . ככל הנראה הוא מעדיף שחקנים שמתאמנים שישה ימים 
בשבוע אבל לא נתנו לנאפולי מה שאני כבר הענקתי לה " . מראדונה הגיע ב - 4891 
לנאפולי אחרי שתי עונות בקבוצה הספרדית ברצלונה . סכום העברה היה שיא באותם 
ימים : 01 מיליון דולר . בתקופה שבה שיחק באיטליה זכתה נאפולי באליפות 
ובגביע אופ"א . אולם בחודשים האחרונים החלו לצוץ בעיות במערכת היחסים בינו 
לבין נשיא נאפולי , קוראדו פרליאנו , וגורמים רישמיים אחרים בקבוצה . מראדונה 
סירב לצאת העונה עם הקבוצה למוסקווה , למשחק גומלין בסיבוב השני בגביע אירופה 
לאלופות . אולם אחרי מחאות של האוהדים ואיום של המועדון בנקיטת סנקציות , 
החליט דייגו לצאת במטוס פרטי לבירה הסובייטית . נאפולי הודחה בסיום אותו 
משחק . בשנה האחרונה נטל מראדונה חופשות ללא אישור , סירב לשחק במשחקים 
חשובים ולעיתים תכופות נעדר מאימונים . כבר בשנה שעברה נעדר במשך חודש ממחנה 
האימונים של איטליה . בתחילת החודש הוא נתבע בבית המשפט בידי נאפולי , על 
כך שהתנהגותו גרמה נזקים ופגעה בתדמית המועדון . יש סברה שמראדונה מבקש 
להשתחרר מהחוזה בן 2 מיליון דולר לעונה , עליו הוא חתום עד 3991 . הכדורגלן 
הארגנטיני אחד מבעלי השכר הגבוה בעולם קיבל הצעות קוסמות ממועדונים אחרים 
באירופה ובאסיה . התנהגותו של מראדונה זכתה לביקורת גם בעיתון היומי של הואתיקן , 
אובזרוואטר רומאנו , שאינו מרבה לדווח על ספורט . לדבריו , חייו הפרטיים 
של האדם חשובים כמו השערים היפים שהוא מבקיע . 
