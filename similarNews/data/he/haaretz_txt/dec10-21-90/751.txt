רפובליקות המוסלמיות באסיה המרכזית הן שותפות זוטרות בליברליזציה הפוליטית 
בבריה"ם . ריחוקן מן המרכז , עוניין , והיותן שבויות בידי בוסים קומוניסטים 
פיאודלים עיכבו בהן את התהליך , וצימצמו את ממדיו . אבל גם ברפובליקות 
הנידחות ביותר בשבועות האחרונות סימני תסיסה . קירגיזיה למשל , החולקת גבול 
ארוך עם סין , החליטה בסוף השבוע שעבר להשמיט משמה את המלים " סוציאליסטית " 
ו"סובייטית " . מעכשיו שמה יהיה ה"רפובליקה של קירגיזיה " . היא מגדירה את 
עצמה כ"מדינה עצמאית ריבונית " שלחוקיה יש עדיפות על פני חוקי בריה"ם . 
בזה הלכה קירגיזיה בעקבות כל שאר הרפובליקות . אבל לא סביר להניח שתתקרב 
אל הרדיקלית של המדינות הבאלטיות , למשל . הקירגיזים גם דנים עכשיו על החלפת 
שם בירתם , פרנזה . היא נקראת על שמו של גיבור מהפכני סובייטי שהיה שר 
לענייני צבא וצי באמצע שנות ה02 . קפפותחת2ינוי סיטוני של שמות בולשוויקיים 
מעסיק פרלמנטים רפובליקאיים ועיריות בכל רחבי בריה"ם בשנה האחרונה . בשבוע 
שעבר שלחו שלטונות האוניברסיטה של באקו , בירת אזרבייגאן , פועלים לגרד 
את שמו של המנהיג הבולשוויקי קירב מלוח השיש שבשערי האוניברסיטה . מעכשיו 
היא קרויה על שמו של אמין רסלזאדה , שהיה הנשיא הראשון והיחיד של אזארבייגאן 
העצמאית , מיד לאחר מלחמת העולם הראשונה . שבוע קודם הודיע הנשיא הקומוניסטי 
של אזרבייגאן על השמטת המלים " סובייטית " ו"סוציאליסטית " משם הרפובליקה 
שלו . קפפותחת2וונותיהן של הרפובליקות האסיאתיות האלו מוסיפות להיות חידה . 
בכולן מוסיפות לשלוט ביד רמה מפלגות קומוניסטיות . בשבוע שעבר הן עשו יד 
אחת כדי לשגר אזהרה לקטנה ברפובליקות הסובייטיות , מולדובה . הן הודיעו 
למורדת כי לא יחתמו אתה שום הסכמים דו - צדדיים , כל זמן שתעמוד בסירובה 
לחתום על אמנת האיחוד החדשה שמציע מיכאיל גורבצוב לברית המועצות . קפפותחת2ידה 
אחרת הקשורה ברפובליקות האלה היא המידה שבה ינצלו קיצונים מוסלמים את החירויות 
החדשות . הפרלמנט של טאגיקיסטן , שיש לה גבול משותף עם אפגניסטן , הוציא 
באחרונה אל מחוץ לחוק את השלוחה המקומית של " מפלגת התחייה האיסלמית " , 
בעוון הפרת החוקה . המפלגה מואשמת כי פעיליה השתתפו בהתקפות על מיעוטים 
לא - טאגיקיים בתחומי הרפובליקה . אבל בקזחסטן , הגדולה ברפובליקות האסיאתיות , 
עושה את צעדיה הראשונים מפלגה איסלמית , " אלאש " . מנהיגה , ראשיד נטושב , 
התראיין באמצע נובמבר לעיתון מקומי . הוא הסביר את משמעות השם " אלאש " : 
הוא אינו רק קאזאכי . הוא איש הערבה , ומאפייניו דומים לאלה של זאב חזק , 
נועז , חופשי וארסי . . . הזאב הוא סמלנו , בעוד הירח , סמל האיסלם , 
מעטר את העמוד הראשון של ביטאוננו " . המראיין שאל לתומו אם " ארסיות " 
היא מידה לא - ראויה למוסלמים . התשובה היתה מהירה : " שום דבר אינו ניתן 
להשגה ללא ארס . מה שנחוץ קודם כל הוא להיפטר מאלה החיים משומנה של הארץ , 
ואז לכונן חברה צודקת " . מלים ליברליות יותר ליוו את ייסודה של המפלגה האיסלמית 
הדמוקרטית ברפובליקה האוטונומית דאגסטאן , על החוף המערבי של הים הכספי . 
בראשה עומד רופא מוסקוואי , עבדוראשיד סאיידוב , בן 53 , שכנראה שאף 
אל ריאותיו רוחות סובלניות יותר מאלו הנושבות בחלקים אחרים של אסיה הסובייטית . 
הוא אמר לשבועון " חדשות מוסקווה " : " אין אנחנו מתכוונים לכפות את רעיונותינו 
על העם . מוחמד אמר כפייה על מחשבה היא החמורה בפשעים . אנחנו תומכים בגיבוש 
כוחות אנטי - טוטליטריים , אנטי - קומוניסטיים , במלחמה נגד שנאה בין - 
אתנית ואי - סובלנות דתית " . קפפותחת2אשי הוועד היהודי האמריקאי בניו יורק 
אירחו בשבוע שעבר את ראש ממשלת אוקראינה , ושמעו מפיו דברים בשבח " הרנסנס 
היהודי " ברפובליקה שלו . קצת קשה להאמין , בהתחשב בעובדה שלראש הממשלה 
הלא - קומוניסטי האחרון של אוקראינה , סמיון טלרה , היו השקפות מנוגדות 
למדי על אופן ניהול דיאלוג עם יהודים . בתקופת ממשלתו קצרת הימים התחוללו 
מעשי טבח גדולי ממדים , והוא עצמו נורה למוות בידי נוקם יהודי ב6291 . אבל 
אוקראינה הסובייטית ממשיכה בימים האלה את תהליך הדה - קומוניזציה שלה . 
ב11 בדצמבר הודיע " ועד השביתה " של קייב ( איגוד מקצועי עצמאי ) על 
מערכה מקיפה לפירוק המפלגה הקומוניסטית האוקראינית ולהלאמת נכסיה . הקומוניסטים , 
המוסיפים להחזיק בשלטון באמצעות רוב נחלש והולך בפרלמנט , קיימו בשבוע 
שעבר את ועידתם ה82 . בין השאר שמעו שם תזכורת על הצורך להסתגל למערכת הרב - 
מפלגתית החדשה . ביום נעילת הוועידה פעלו באוקראינה 51 מפלגות . למחרת 
נוסדה המפלגה ה61 . אוקראינה המערבית , אשר סופחה לברית המועצות רק ב9391 , 
היא בחודשים האחרונים מרכז של תסיסה לאומנית בלתי פוסקת . חלקים גדולים 
ממנה נעשו מסכנים פיסית לפעילי המפלגה הקומוניסטית . הגדולה בערי המערב 
היא לבוב , ששם פרשו מן המפלגה , או עומדים לפרוש ממנה , 05 אחוזים מהחברים . 
המנגנון המפלגתי מחזיק מעמד רק בזכות תרומות מחלקים אחרים של אוקראינה , 
ואנשיו נאלצו להימלט על נפשם ממקומות העבודה , מעוזים קלאסיים של אקסקלוסיוויות 
קומוניסטית . קפפותחת2שורות מידלדלות גם בשכנתה הצפונית של אוקראינה , ביילורוסיה . 
ועידת המפלגה הקומוניסטית , אשר נחתמה ב03 בנובמבר , שמעה כי 005 , 44 
מתוך 000 , 006 חברים ( % 8 ) פרשו מאז תחילת השנה . רק 003 , 1 הצטרפו 
אליה . למרבה העניין , 007 מן החדשים הם אנשי ביטחון . ציר ימני בפרלמנט 
הסובייטי , קולונל ויקטור אלקסניס , האשים בתחילת החודש כי פעילי עצמאות 
באוקראינה , בביילורוסיה ובמדינות הבאלטיות עושים עכשיו יד אחת , בעידוד 
הסי - אי - איי , כדי לקרוע את חמש הרפובליקות מבריה"ם , ולכונן " ברית 
מן הים השחור עד הים הבאלטי " . אלקסניס , העומד בראש סיעת " סויוז " , 
הוא אחד השמרנים בפרלמנט שהמריצו את גורבצוב לסגל לאחרונה סגנון נוקשה , 
ולמנות מתנגדי רפורמות לכהונות בכירות בשירותי הביטחון . פעילי עצמאות 
ברפובליקות אמנם נפגשו במינסק בירת ביילורוסיה בסוף נובמבר , כדי לדון ברעיון 
של ברית כזאת אבל הם מכחישים כל קשר עם הסי - אי - איי . 
