" שרשרת הזהב " של בוסקוביץ מעבירה צלילים מתחום המוסיקה העממית לתחום 
ה"נעלה " של המוסיקה ה"אמנותית " באופן לא יומרני ומקצועי . לכן הקהל 
אהב אותה . סרגיי אדלמן ניגן את הקונצרטו השלישי של פרוקופייב בווירטואוזיות 
ובהבנה עמוקה . המנצח אורי מאיר , שהוביל את התזמורת ביד בטוחה , ופרט 
למעברים המהירים בכינורות ( בפרק א ) שהיו " מרוחים " , היתה הנגינה מרשימה . 
לכל מנצח יש בעיה כשהוא משנה מקומות בפרטיטורה . אורי מאיר שינה רק פרטים 
מעטים . הטמפי שלו היו מהירים במקצת , אך בכך הוא השיג ריכוזיות יתר של 
המוסיקה וזרימה בלתי פוסקת . הוא לא השיג ואולי לא ביקש להשיג צליל הומוגני 
בין קבוצות הכלים השונות ובכך המחיש את האמרה המפורסמת שסימפוניה זו " נשברת 
כמעט במאבק בין אדם לצורה " . ה"ארואיקה " אינה מעמידה בעיות אינסטרומנטליות 
מיוחדות לנגנים פרט לקרנות ונגינת התזמורת פרט לקרנות היתה בדרך כלל 
נקייה . 
