שר המשפטים , דן מרידור , ניצל את הדיון בשש הצעות לסדר היום בנושא זכויות 
האדם ( לרגל יום זכויות האדם הבין - לאומי שחל אתמול ) , כדי לעסוק בהלקאה 
עצמית . " אני אחראי , יחד עם חברים אחרים , לכך שעד היום לא חוקקה הכנסת 
את הצעת חוק יסוד : זכויות האדם , שאני ואחרי ח"ך אמנון רובינשטיין הצענו 
בזמנו , ושאושר בכנסת בקריאה טרומית . חבל שהכנסת לא קיבלה את ההצעה ההיא . 
יכולתי לגלגל אחריות מסיעה לסיעה , וכמעט שלא היתה יוצאת אחת נקייה , אבל 
לא אעשה זאת . האחריות היא בהחלט עלי ועל כולנו " . מרידור הדגיש את ביטחונו 
בכך ש"רבים בתוכנו , ואני ביניהם , לא מוכנים לסבול יחס מפלה בין אנשים 
עקב דת , לאום , צבע או גזע . איננו מוכנים לקבל את התפיסה שהזכויות ניתנות 
מן המדינה ושיש שווים יותר ושווים פחות " . עם זאת , הוא הוסיף מיד לאחר 
מכן : " כדי שגם העם היהודי יוכל לקיים מדינה לעצמו , שבה ישררו וישלטו 
זכויות אדם , הוא צריך ורשאי להגן עליה . לפעמים הוא צריך להגביל חלק מן 
הרעיונות , הזכויות והמטרות שהיה רוצה להשיג , מפני שאם ישכח את המציאות 
שבה הוא חי ולא יראה את הסכנות האורבות לו אבוי לו " . במהלך הדיון אמרה 
שולמית אלוני ( רץ ) שאין הכרח לחזור למתרחש בשטחים . " די להתבונן בסדרת 
חוקי הכפייה המובאים עכשיו לכנסת , שנכנסים לצלחת שלנו , לחדר המיטות שלנו 
ולעונג השבת שלנו , שמפקירים את ילדינו בכבישים לטרמפים , שפוגעים בנשים , 
מזלזלים בשלטון החוק וגוזרים גזרות שרוב הציבור אינו יכול לעמוד בהן " . 
קפידבינלדבריה , כמו החתולה הצדקנית של י . ל . פרץ , לא שופכים את דמנו 
אבל חונקים אותנו לאט לאט . היא הזכירה את עיוות הדין בכל הקשור לעסקת הטיעון 
שנעשתה עם הרב פרדס . " עכשיו כל מניאק וכל אנס ידרוש אותה עסקת טיעון " . 
דוד ליבאי ( מערך ) אמר כי אין עוד תעודת עניות גדולה לישראל בנושא זכויות 
האדם כמו כשלון נבחריה לחוקק את חוק זכויות האדם . לדבריו , הכנסת מדרדרת 
בימים אלה את זכויות הפרט עקב כניעה מוחלטת לתביעותיהן של המפלגות הדתיות . 
האשם מחאמיד ( חד"ש ) האשים את הממשלה ברמיסת זכויות האדם בשטחים ובשלילת 
זכותו הבסיסית של העם הפלשתיני להגדרה עצמית . יאיר צבן ( מפם ) דיבר אף 
הוא על המצב בשטחים . לדבריו , המצב שבו עשרות אלפים נעצרים ללא משפט עומד 
בסתירה למגילת זכויות האדם הבין - לאומית . הוא הדגיש כי כל אדם זכאי מתוך 
שוויון גמור עם זולתו למשפט הוגן ופומבי . הוא הביע זעם על הריסת בתים של 
אנשים היושבים בבית הסוהר . אמנון רובינשטיין ( שינוי ) קבל אף הוא על 
קבורתה של הצעת חוק יסוד : זכויות האדם . הוא ציין כי מאז הגיש את הצעתו 
לפני יותר משנה , היא מונחת כאבן שאין לה הופכין בוועדת החוקה . " לא 
התקיים עליה אפילו דיון מקדמי אחד , כאילו מדובר בעניין שאין בו שום צורך . 
לעומת זאת , עוסקת הוועדה בהבאתם של חוקים שכל כולם פגיעה בזכויות האדם 
של הציבור הלא חרדי , בניגוד לעמדת רוב הח"כים . יש לנו , איפוא , מציאות 
פוליטית מיוחדת במינה , שהכנסת אינה מקבלת חוקים שבהם תומך הרוב ומקבלת 
חוקים שהם כנגד דעת הרוב " . יו"ר ועדת הכספים , אברהם שוחט ( מערך ) , 
מצא את עצמו במצב מביך . הוא הביא לאישור המליאה בקריאה שנייה ושלישית 
את הצעת הוועדה לאשר חלק מחוק ההסדרים במשק . שוחט ציין שיש חשיבות בהבאת 
החוק , משום שהממשלה מכינה כעת את התקציב והיא חייבת לבוא עם תקציב לתשעה 
חודשים בלבד . במהלך דבריו תקף את שר האוצר , יצחק מודעי , שהאשימו כי 
הוא מעכב במתכוון את הדיון בחוק ההסדרים בוועדת הכספים . אלא שהאופוזיציה 
הכשילה את ההצעה ברוב של 11 נגד 4 . ממלא מקום יו"ר סיעת המערך , שבח וייס , 
ביקש לומר כי " זאת לא הצבעת אי - אמון ביו"ר הוועדה , אלא זהו מעין ביטוי 
של אי - אמון בקואליציה ובממשלה , שבעניין כה חיוני להבראת המשק היא לא 
מתייצבת כאן " . קפידבינח"כים מהקואליציה , ביניהם אריאל ויינשטיין ופנחס 
גולדשטיין , קבלו על כך שלא היו צלצולים לפני ההצבעה ולכן לא היה סיפק בידם 
להשתתף בה . גולדשטיין זעם : " ישבתי במזנון עם ח"ך שמאי . כשנשמע הצלצול 
עזבנו את השולחן ובאנו לכאן . אדוני הרי יודע שרגלי קלות מאוד , ואני מודיע 
שלא נקפו יותר מחמש דקות מזמן הצלצול ועד שהגענו לכאן " . החרה החזיק אחריו 
ויינשטיין : " אדוני מאמין לעדויות ? תביא ח"כים למכונת אמת . לא היה 
צלצול . לא שמעתי " . אבל היו"ר , מרדכי וירשובסקי ( רץ ) , לא נענה 
למחאות : " אני מקפיד על שמירת הנהלים . היה צלצול כששוחט עלה על הדוכן " . 
