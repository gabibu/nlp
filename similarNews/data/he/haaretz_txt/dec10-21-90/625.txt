שר הפנים אריה דרעי ממשיך לנצל את זכות השתיקה ואינו מסייע למשטרה בחקירתה . 
השתיקה היא זכות היסוד של כל נחקר , חשוד או נאשם . בניגוד לדעה הרווחת 
בציבור , אין השתיקה כהודאה . זכותו של האזרח אריה דרעי לשתוק ולא לשתף 
פעולה עם המשטרה בחקירתה . אך אריה דרעי אינו אזרח סתם . הוא שר בממשלה . 
מההיבט הציבורי ועל פי אמות - המידה של מימשל תקין , עליו להושיט כל עזרה 
למשטרה או למבקר המדינה , בבואם לבדוק את חלוקת הכספים מטעם משרדו , אם 
נתעוררו חשדות למינהל לא - תקין , ואולי גם לעבירות פליליות . על אחת כמה 
וכמה , אם נתעוררו חשדות כלפיו אישית . הוא אינו יכול גם להמשיך ולשבת 
בממשלה וגם לפעול בו זמנית בניגוד לאינטרס הציבורי המובהק . החלטתו , בעצת 
פרקליטיו , לשתוק ולא לסייע למשטרה בחקירתה הקשה גורמת להתארכות רבה של 
החקירה , אולי אף מטרפדת אותה , ומטילה על המשטרה עול קשה ולוחץ . היא 
הקצתה לחקירה עשרות חוקרים , במשך חודשים רבים , בין השאר מפני ששר הפנים 
אינו מסייע לה ומסרב להשיב על שאלותיה . אילו סייע , היתה החקירה קצרה 
יותר ולא היו מבוזבזים משאבים גדולים של המדינה , בכוח - אדם ובכספים . 
יתר על כן , העסקתם של חוקרים כה רבים בחקירת החשדות נגד שר הפנים מונעת 
ודוחה חקירות בתיקים כלכליים אחרים . לחשודים אחרים , היודעים שהמשטרה 
החלה לחקור את החשדות כלפיהם אך היא מתקשה להמשיך משום שהיא עוסקת במשך חודשים 
ארוכים בעניין שר הפנים , ניתנת שהות ארוכה להעלים ראיות , לתאם עדויות , 
להבריח עדים ולשבש הליכי החקירה . שתיקתו של שר הפנים מקשה אפוא על עבודת 
המשטרה גם בתיקים אחרים . גם החקירות הללו יתמשכו יותר , בשל הדחייה בטיפול , 
ומתחולל תהליך של קריסת - דומינו . לא יתכן ששר בממשלה , שהמשטרה מנהלת 
נגדו חקירה גלויה , ביוזמת מבקרת המדינה ובהשגחת פרקליטות המדינה , ימשיך 
להחזיק במקל בשני קצותיו גם לשבת בממשלה וגם להקשות בשתיקתו על חקירה מטעם 
המדינה . אינני מכיר מדינה מערבית שתורשה בה התנהגות כזאת , הנוגדת כללים 
בסיסיים של מימשל תקין והיגיינה ציבורית . מבקש אריה דרעי לשמור על זכות 
השתיקה , מטעמים השמורים עמו יפרוש נא מחברותו בממשלה . זכות השתיקה תעמוד 
לו כאזרח מן השורה . לפני שלושה חודשים הצבעתי בטור זה ( הארץ 09 . 9 . 
71 ) שאריה דרעי אינו אזרח מן השורה , וחובתו להסביר למשטרה את מעשיו ואת 
מחדליו , אם נתעוררו חשדות למעשים לא - תקינים . במדינות מתוקנות היה נחקר 
מיד חקירה של ממש בוועדה של בית הנבחרים . בארצות - הברית היה נחקר חקירה 
צולבת על חומר שאספו חוקרים ומשפטנים מטעם הוועדה . אם יסרב השר להשיב לשאלות 
חברי הוועדה , או יתברר כי לא דיבר אמת , מרה אחריתו . במשטר דמקורטי 
מובן מאליו שמשרדו של שר אינו נחלתו הפרטית . חובה עליו להסביר כל מעשה 
או מחדל , אם יידרש לכך . אם לא יעשה כך , מייד יפוטר או יתפוטר . ההרחקה 
מכהונתו תהיה על סירובו להשיב על שאלות הנובעות מהתנהגותו כשר . אחר כך , 
או במקביל , תתנהל חקירת המשטרה על החשדות עצמם . על כן היה על ראש הממשלה 
יצחק שמיר , עוד בתחילת החקירה , לזמן את שר הפנים שלו ולהורות לו , אולטימטיווית , 
להשיב לשאלות חוקריו , או לפנות את כסאו בממשלה לאלתר . ואז , אם יפרוש , 
ישתוק האזרח אריה דרעי ככל שיחפץ , או כפי שיעוצו לו פרקליטיו , הנמנים 
עם המעולים בארץ . חלפו חודשיים של חקירה , שנתארכה שלא באשמת המשטרה , 
ודרעי ממשיך לשבת על כיסאו . באנרכיה הכללית השוררת היום בכל הנוגע להקפדה 
על נורמות ציבוריות , לא יעלה יצחק שמיר על דעתו לפטר את אריה דרעי . השלטון 
קודם לכל . המירב שיכול הציבור לצפות לו משמיר הוא שלא יאותת למשטרה , 
באמצעות השר הממונה עליה , להרדים את חקירתה , או להקפיאה . משפטנים טוענים , 
שאין טעם לפנות בעניין זה לבג"ץ , משום שהמחוקק לא העלה על דעתו שאי - 
פעם ייווצר מצב שבו שר יסרב לסייע למשטרה בחקירת חשדות וימשיך לשאת בתפקידו . 
על כן המשך כהונתו של דרעי אינו נוגד שום חוק . פיטוריו של שר נתונים לשיקול 
דעתו של ראש הממשלה , ובג " ץ לא יתערב בשיקוליו של יצחק שמיר . אבל , 
יש מי שסבור שאם העניין יובא לדיון בבג"ץ , העתירה קרוב לוודאי תידחה , 
אך יתכן ששופטי בית המשפט העליון יביעו דעתם על הסיטואציה , בשולי הדחייה . 
וגם זה משהו . לעותרים , אם יהיו כאלה , לא יהיה מה להפסיד מבחינה ציבורית , 
במצב שבו כך " מתפקד " ראש הממשלה בעניין זה ובעניינים אחרים . קפמאפרקמי 
שמקים זעקה על ההקצבה הנדיבה של כספי מדינה לבנו של פסח גרופר , חייב לשאול 
עצמו אם אינו נושא לפחות בחלק מן האשמה . כי ביזת כספי הציבור לא החלה היום 
ולא במעשה זה , וסביר להניח שגם לא תיפסק בו . גם חבר הכנסת פסח גרופר 
קשור בביזה לא מהיום . משלם המסים מאפשר באדישותו , שנה אחר שנה , את החוליגניזם 
הזה . הוא שותק ואינו מתמרד למשמע הדיווחים על הביזה הכללית של כספו , 
הקודמת לכל אישור של תקציב שנתי בכנסת . בביזה הזאת נוטלים חלק חברי - כנסת 
כמעט מכל הסיעות , הדואגים לאינטרסים הכספיים של מקורביהם . אדרבה , ייבדקו 
ההקצבות החטופות הללו שתבע פסח גרופר וקיבל בשנים האחרונות . ייבדק למי 
נועדו ומה נעשה בכספים . מדוע עמותה כלשהי בעתלית זכאית לתמיכה הפרועה הזאת , 
ומדוע לא מקציבים סכומים דומים לעמותות הרבה יותר נעלות , שאין להן נציג 
ודואג בועדת הכספים של הכנסת . מתנ"ס עתלית זכה ברבבות שקלים שמתנ"סים אחרים 
לא זכו בהם . רבבות שקלים ניתנו , בלי לבדוק , לאגודה חקלאית עתלית , 
מועדון איכרי המחר . למועדון של עתלית הקציבו בשנה אחת יותר ממה שמקציבים 
לתיאטרון לילדים ולנוער , המציג למאות - אלפים ילדים ברחבי הארץ ! איזו 
אירוניה , בשנה שבה שפכו כספים לעתלית ביד רחבה , נמצאו רק 03 אלף ש"ח 
לעמותה להצלת חיי אדם בנגב . ישראלים , צעירים ובוגרים , נקלעים למצבים 
של סכנת - נפשות , לעתים גם מאבדים את חייהם , בנקיקים ובוואדיות של הנגב . 
כל שעה של חיפושים עולה הון עתק . מדינה מתוקנת , נורמלית , היתה מקציבה 
סכומים , גם קטנים מאלה שהקציבה לעתלית , להסברה ולמניעת אסונות . אפילו 
מקהלת משקי חרות - בית"ר זכתה , ב8891 , בסכום גדול יותר . ואילו למרכז 
לנפגעות אונס לא נתנו אפילו אגורה שחוקה אחת . שר האוצר הצהיר לפני זמן 
מה שבא הקץ להקצבת כספים יחודיים . מעתה , הכל ינתן רק במסגרת התקציב . 
האם אני רואה מישהו מחייך מבעד לעשן הסמיך של הסיגר העבה ? 
