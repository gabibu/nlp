הודיע איל הנפט הטקסני בן פיקנס , שהחברה שבבעלותו רכשה % 02 מהון המניות 
של חברת " קוייטו " היפאנית . ההודעה היכתה גלים בחוגי תעשיית הרכב והבורסה 
של טוקיו , לא רק בשל העובדה שהמדובר בגורם לא - יפאני שנעשה לבעל המניות 
הגדול ביותר ביצרנית חלקי החילוף לרכב הגדול במדינה , אלא בעיקר בשל המוניטין 
שיצאו לבון פינקנס כ"גרין - מיילר " בין - לאומי אקטיווי . " גרין - מיילינג " 
( בהשראת המונח " בלאק - מיילינג " ) , הוא אופן של רכישה מאסיווית של 
מניות חברה שמטרתה לעורר את חששותיהם של המנהלים מפני ההשתלטות עליה , 
ובכך לעורר בחברה נכונות לשלם סכומים מופרזים ל"גרין - מיילר " על מנת לפדות 
את המניות מידיו . תופעה זו , שעד כה לא היתה נפוצה ביפאן כפי שהיא נפוצה 
בארה"ב , זוכה לאחרונה לתשומת - לב מרבית ביפאן בשל ההתנגשות הקשה שבין 
בעל המניות פיקנס להנהלת החברה , שאת מניותיה רכש . בהמשך הגדיל בון פיקנס 
את החזקותיו ב"קוייטו " לכדי % 62 מהון המניות שלה לעומת בעל המניות השני 
בגודלו בה אך ככל הנראה הראשון בעוצמתו יצרן המכוניות " טויוטה " ( 
% 91 ) . בעוד ש"טיוטה " ואחרים זוכים לעמדות השפעה על ניהול החברה באמצעות 
נציגים במועצת המנהלים , לרבות השפעה ישירה על מינויים מרכזיים בחברה , 
סירבה הנהלת " קוייטו " למנות ולו גם נציג בודד מטעמו של פיקנס למועצת 
המנהלים . ביוני השנה התייצב בן פיקנס לאסיפה השנתית של בעלי המניות בטוקיו . 
כאשר נעמד פיקנס ודרש במהלך האסיפה את זכות הדיבור כבעל מניות מרכזי ואת 
מינויו של נציג מטעמו לדירקטריון , הסה בצעקות רמות של בעלי מניות אחרים 
שקראו לעברו " יאנקי , לך הביתה ! " " אנו ניצחנו במלחמה הכלכלית " 
וכדומה . נשיא החברה , מטצואורה , פשוט התעלם מקיומו של פיקנס באולם . 
אך בון פיקנס שעזב את האסיפה בבושת פנים אינו מוותר . עורך - הדין אישיצומי , 
שאת שירותיו שכר על מנת לנסות ולהתמודד עם הנהלת " קוייטו " באמצעים משפטיים , 
התבטא לפני חודשים אחדים במסיבת עתונאים כי לקוחו " גורש " מן האסיפה 
בידי בריונים שנשכרו לשם כך על ידי הנהלת החברה . כך או כך , מאבקו של פיקנס 
מעורר כבר מזמן תשומת לב ציבורית רחבה ביפאן , ועוד הרבה יותר מכך בארה"ב . 
שם מנסה פיקנס לרכוב על גלי הרגשות האנטי - יפאניים המתגברים בצל פחדי המיתון 
המתרגש ובא , ומנהל מערכה לגיוס דעת הקהל לתמיכה במאבקו נגד ה"מערכת הכלכלית 
היפאנית הבלתי חדירה לזרים " . כך , למשל , לפני שבועות מספר חתמו 81 חברי 
בית - הנבחרים בוואשינגטון על " תלונת פיקנס " ששוגרה לשר היפאני לסחר 
חוץ ולתעשייה . במכתבם הביעו אנשי הקונגרס הזדהות עם פיקנס ואמרו כי זוהי 
גם הרגשתם של רבים באמריקה לנוכח חיכוכי הסחר המתמשכים בין אמריקה ויפאן . 
פיקנס , המפעיל בוואשינגטון שירותי " לובינג " לקידום עניינו , גם רכש 
שטחי מודעות ענקיים בעיתונות האמריקאית ופירסם מודעות בגנות ה"קיירצו " 
היפאנית , אותה רשת של קשרים אופקיים ואנכיים בין חברות ביפאן , הנקשרות 
ביניהן במסכת של החזקות מניות צולבות , נוכחות צולבת בדירקטוריונים ושיתוף 
אינטרסים , במקום שבו באמריקה היתה ניטשת תחרות מסחרית קשה . מאבקו של בון 
פיקנס בהנהלת " קוייטן " על זכויותיו כבעל מניות , מכוון את אור הזרקורים 
לתופעה כלכלית יפאנית , שזכתה עד כה לתשומת לב מועטה במערב : החברות הציבוריות 
מייחסות בדרך - כלל חשיבות מועטה לבעלי המניות , ולאלה יש השפעה קטנה על 
אופן ניהולן . כך , למשל , הציג מכון מחקר משפטי ביפאן סקר , שעל פיו 
אורכה הממוצע של אסיפת בעלי מניות ביפאן בשנה שעברה היה כעשרים וחמש דקות 
בלבד . קפמאבינבדרך - כלל מנוהלת האסיפה על פי הסדר והתזמון המדויקים שקבעה 
לה הנהלת החברה , ובעלי המניות הטורחים להיות נוכחים הם בחזקת עדים פאסיוויים 
לסקירת הנתונים על פעילות החברה בשנה החולפת ועל תוכניותיה לעתיד לבוא . 
היבט אחר למקומם של המשקיעים בחברה , הוא הרווח הנמוך במיוחד שלו הם זכאים 
בצורת דיווידנדים . בעוד שבארה"ב מקנות המניות לבעליהן דיווידנד ממוצע של 
כ%5 . 3 מערכן בשוק , הרי שביפאן הנתון המקביל הוא פחות מאחוז אחד . רווחי 
החברות נותרים בקופתן ומשמשים לקידומן על - פי מיטב שיקול דעתם של מנהליהן 
בפועל . שיטה זו נזכרת לא אחת בדבריהם של אנשי עסקים יפאניים ונושאים ונותנים 
מטעם ממשלת יפאן כאשר הם באים לבקר את המתרחש בארה"ב , שם לדעתם מנוהלות 
בחברות מתוך היצמדות לראיית העולם קצרת הטווח של בעלי המניות , " החולבים " 
את החברות באמצעות דיווידנדים גבוהים במקום לראות את טובת החברה עצמה . מומחה 
מערבי בחברה לסחר בניירות ערך הפועלת בבורסה של טוקיו , היפנה לאחרונה את 
תשומת הלב לכך שבעוד שהדו"ח השנתי בארה"ב פונה בדרך - כלל אל בעלי המניות 
ומציג את החברה במלים : " החברה שלך . . . " , הרי שהדו"חות השנתיים 
ביפאן יעשו בדרך כלל שימוש במלים : " החברה שלנו " בפנייתם לבעלי החברה . 
גם חברי הדירקטוריון ביפאן הם בדרך כלל מי שצמחו מתוך החברה , בעוד שבארה"ב 
או בישראל יהיו אלה במקרים רבים " אנשים חיצונים " לה , כאשר ההנחה היא 
כי ניסיונם האחר וזווית הראייה ה"עסקית חיצונית " שלהם הם בעלי ערך חיובי 
לחברה . יכולתן של החברות היפאניות להעמיד את האינטרס העסקי שלהן מעל לטובתם 
של בעלי המניות , נובעת רבה מקיומן של החזקות מניות צולבות ברבות מהן . 
נוהג נפוץ זה נולד בתום מלחמת העולם השנייה , והחליף במובן ידוע את ה"זייבטץ " , 
הקונגלמורטים הענקיים ששלטו בחיי הכלכלה ביפאן שפוזרו על - פי חוק תחת המשטר 
החדש בתום המלחמה . השיטה נולדה כאמצעי הגנה מפני השתלטותן של חברות זרות 
על הפירמות היפאניות שנאבקו באותם הימים על זכות קיומן בשוק . בהמשך הפכה 
שליטה צולבת של חברה אחת ברעותה למעין מסך כמעט בלתי חדיר לניסיונות השתלטות 
של חברות לא - יפאניות על חברות יפאניות . ההערכה היא כי כיום נסחרות בבורסה 
של טוקיו רק כ03 עד 04 אחוזים מן המניות של החברות הרשומות למסחר . שאר 
המניות פשוט אינן מופיעות במחזורי המסחר , והדבר יוצר מצב שבו רווחיה או 
הפסדיה של חברה אחת הם גם בעצם " תוצאותיה העסקיות " של אחרת . כתוצאה 
מן הבעלות ההדדית , מנוטרלת הנהלת החברה במידה רבה מן הלחץ היום - יומי 
של הצדקת תפקודה לפני בעליה . ון פיקנס מבקש לשנות את השיטה . במסע הצלב 
שהוא מנהל נגד ההתעלמות , לדבריו , מזכויותיו כבעל מניות , מקווה פיקנס 
לעורר גל של מודעות ציבורית אצל ה"רוב הדומם " של בעלי המניות , שתלך יד 
ביד עם התגברות התודעה הצרכנית ביפאן בכלל . האמת היא , כפי שמודה גם פיקנס 
עצמו , שהסיכויים לשנות את השיטה ולהביא ליצירת הכלים החוקיים שיאפשרו לכפות 
את זכותו לעיין בספרי החברה , להיות מעורב בניהולה , ולהציב נציג מטעמו 
בדירקטוריון נמוכים למדי . בינתיים , ממשיכה " קוייטו " להכריז כי לא 
תקנה את מניותיה מפיקנס במחיר כזה שיעשה את פלישתו של ה"גרין - מיילר " 
האמריקאי לתוך סדרי הבראשית היפאנית לכדאית . בון פיקנס " תקוע " בימים 
אלה עם מניות בערך של כ008 מיליון דולר בחברה יפאנית שמנהליה מסרבים לשוחח 
עמו . 
