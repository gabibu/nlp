העולם כולו כמו ניצב עתה על חופו של ים ומתבונן בספינת - ענק השוקעת אט אט 
אל המצולות . המוני בני - אדם המבקשים להימלט קופצים למים . האונייה הגדולה 
נוטה על צדה , וסיפון אחר סיפון שוקעים ונעלמים מתחת לפני המים . לפני 
קצת יותר משנה היא עוד היתה ספינה אימתנית שהפילה חתיתה על ספינות קטנות 
וגדולות ששטו בקרבתה . ועכשיו , הכל עומדים על שפת הים וצופים בשקיעתה . 
דהו אותיות שמה , המצויר על החרטום " ברית - המועצות " . דיווחים קודרים 
מרחבי רוסיה מתארים רק בחלקם את גודל התמורה המתחוללת שם ועל הקטסטרופה הצפויה 
בחורף שכבר החל . אנו , בארץ , כמו מיליארדי בני - אדם ברחבי העולם , 
שומעים על התמורה האדירה מקרוב . משהו מזה , רק משהו , גם רואים במו 
עינינו . ואינני מתכוון כאן לנחשולי העולים שנמלטו מן הספינה השוקעת ומגיעים 
אל חוף הישראלי . זה עתה , באצטדיון הכדורסל ביד - אליהו , שיחקה נבחרת 
ברית - המועצות נגד נבחרת ישראל והפסידה לה . בפעם הראשונה . בספורט הכל 
אפשרי , וגם הפסד ראשון למדינה שמעולם לא הפסדת לה אינו בלתי - אפשרי . 
אבל , הפעם זו לא היתה ברית - המועצות הגאה של העבר , והיא גם לא תשחק 
בגמר אליפות אירופה ברומא . היא תישאר בבית , כמו נבחרת ישראל . צכוסלובקיה , 
מדינת - חסות שלה , כנועה ומוכה במשך עשרות שנים , דווקא היא העפילה לגמר . 
כמה סמלי . הרוסים באו לשחק בישראל בתלבושת דהויה , משומשת מאוד . כבר 
לא אדומה לוהטת . עוד אחד מסימני התקופה הקשה . וגם המוטיווציה לנצח לא 
היתה כבעבר . לא עוד שיחקו הבחורים באדום כאדוני העולם . מה שקרה לנבחרת 
הכדורסל , שהיתה תפארתה של בריה"ם , קורה גם ללהקות הייצוג המהוללות של 
ברית - המועצות בפולקלור , בבלט ובמוסיקה . הטלוויזיה הישראלית שידרה את 
הקונצרט מלנינגרד לזכרו של פיוטר איליץ צייקובסקי . מאות מיליוני צופי טלוויזיה 
ברחבי העולם צפו והאזינו לקונצרט שהיה אמור להיות חגיגי . אך מה שקיבלו 
היתה תזמורת אפורה , אדישה , שניגנה כמו לצאת ידי חובתה . הפילהרמונית 
של לנינגרד , להזכירכם , נחשבת אחת התזמורות המהוללות בעולם , תזמורת 
הייצוג של ברית - המועצות . בין הסולנים הזרים והמפורסמים באותו קונצרט 
היה גם נציג צעיר מברית - המועצות . פסנתרן שזכה בתחרות צייקובסקי . אבל 
גם הוא לא הצטיין במיוחד . דפק בפסנתר את הקונצרטו של ציקובסקי כמו הקיש 
על קברו של המלחין באלה כבדה . אין היום בברית - המועצות כולה פסנתרן גדול 
אחד , להוציא את ריכטר בן השבעים ושש . וזה ברוסיה שנתנה לעולם את גדולי 
הפסנתרנים , את גדולי הכנרים , וגם צלן נפלא , רוסטרופוביץ . בה גם טופחו 
גדולי הרקדנים והרקדניות של הבאלט הקלאסי . עכשיו הכל דהוי . תהליך בריחתם 
של אמנים מברית - המועצות למערב לא החל היום , והוא דילדל את הצמרת מאוד . 
במצב העכשווי לא יישאר לברית - המועצות אמן גדול אחד . יחלפו דורות עד 
שתוכל ברית - המועצות , מאוחדת או מפוצלת , להעמיד יורשים לאלה שנמלטו 
ולמעטים שנותרו . להקות הייצוג המפורסמות , במחול , בזמרה ובפולקלור , 
שהיו במשך עשרות שנים סמל ומושג לפאר ולשפע , סובלות עכשיו מן המחסור שהוא 
נחלת הכלל . אין נעליים , אין כסף לתפאורות , וגרוע מכל יש מחסור במזון . 
על קיבה ריקה הם יתקשו לרקוד , לשיר ולנגן . המחסור שהחל במדינות החסות , 
בפולין , בצכוסלובקיה ובמדינות אחרות בגוש המזרחי , הוליד את החלפת הממשלות 
והמשטרים . קופת הציבור נעשתה הרבה יותר חסכנית . בסדר החדש והחופשי , 
קודם הלחם לשעשועים . עדיין אין איש יודע מה ילד החורף הקרוב , מה יקרה 
ברחבי ברית - המועצות בשבועות ובחודשים הקרובים . הקטסטרופה קרובה מאוד , 
אומרים . ומדינה יהירה , מתנשאת ומאיימת , כורעת עכשיו ברך , פושטת 
יד כמקבצת נדבות . גרמנים במדים משגיחים עתה על חלוקת מזון ותרופות שהם 
מטיסים לרוסים . סטלינגרד הומניטרית של אלה שהובסו שם מידי הרוסים . בעבר 
כבר ראיתי אימפריה מתפוררת ושוקעת . הקיסרות הבריטית הגדולה , זו שהתכווצה 
והצטנעה והפכה לחבר - עמים דמוקרטי . אבל לונדון לא רעבה ללחם . לובשי - 
מדים גרמנים לא חילקו קמח וסוכר בחוצותיה . אפילו בקצבים המהירים של המאה 
העשרים , שוברים התהליכים בברית - המועצות את כל השיאים . יום אחד , ביום 
חמישי , לא העלה איש על דעתו שכעבור יומיים , בשבת , תקרוס חומת ברלין , 
והמונים מן המזרח ייצאו לראות את המערב . ואילו היום , יום שני , שבו 
אתה קורא את הדברים , אין איש היודע מה יהיו שם פני הדברים ביום חמישי , 
בעוד שלושה ימים . קפמאפרקלפני חודשיים גילה מפכ"ל המשטרה כי לפי המידע 
שבידי המשטרה ממדי האזנת - הסתר בארץ גדולים מאוד . המשטרה , אמר , תתגייס 
ללא דיחוי , בכל כוחותיה , למלחמה בתעשיית הציתותים . צריך לשים קץ מיד 
למכה הזאת , אמר . ריבוי הציתותים עושה אדם לחשדן שלא יבטח עוד בפרטיותו . 
החשדנות דבקה כמעט בכולם . אנשים מזהירים את בני - שיחם , " לא בטלפון , 
רק לא בטלפון . כשנתראה , אספר לך " . המפכ"ל הצהיר מה שהצהיר בעקבות 
חשיפתה של פרשת ההאזנות לשיחות הטלפון של העיתונאי מרדכי גילת . עכשיו הוגש 
כתב - אישום מחמיר נגד הנאשמים באותה פרשה . גורלם של אלה ייחרץ בבית - 
המשפט . אבל המשטרה , השקועה עתה עד למעלה ראש בהבטחת שלומו של הציבור , 
תתקשה לצאת לפעולות גדולות נגד קבלני ההאזנות , מזמיניהן ואלה המתווכים 
בין המזמינים למבצעים . באזור תל - אביב לבדו פועלים כתריסר קבלנים , לחלקם 
עבר במגזרים אחרים של הפשיעה הפלילית . חשיפת ההאזנה לגילת לא הרתיעה , 
כנראה , את אלה שלא נחשפו . לפי המידע שבידי , הם ממשיכים לקבל משימות 
ורק הקפיצו את המחירים . 
