הגימיק מיקי - מוטי נגד מכבי תל אביב הבטיח אמש לראשון לציון הכנסה נכבדה 
בהיכל . אבל על המגרש לא הצליח הצמד המנצח של הכדורסל הישראלי , בהופעת 
הבכורה שלו מול הקבוצה בה גדל , לסחוף את ראשון לציון לתצוגות של - לפני - 
הפגרה . בסיום היתה האכזבה גדולה והתבוסה 9856 היתה עלולה להיות מחפירה 
יותר . מכבי של אמש היה גדול על ראשל"ץ בכמה דרגות . השמירה האיזורית שהפעיל 
צבי שרף כבר מהפתיחה עצרה את ראשון , כשמיקי לא הצליח לקלוע מהטווחים האהובים 
עליו ובנקס וספנסר היו מבולבלים . רק זלוטיקמן שמר את ראשל"ץ בתמונה . 
מכבי יצא למתפרצות אבל יותר מכל ניפץ את האיזורית של יריבו על ידי דורון 
גמצי ביום מצויין ( 601 ם - 3 ) ובסך הכל עם 92 נק ( 0171 מהשדה ) . 
המיפנה חל בדקה ה - 8 . במצב 5131 למכבי , הוחלפו הורטון ורויאל בהנפלד 
ודניאל . שתי דקות אחר כך כבר צבר הנפלד 4 כדורים חוזרים , בעוד שהורטון 
( לראשונה בחמישיה ) לא קלט עד אז אף לא כדור אחד . גם דניאל היה מצויין 
בהגנה וגמצי פרח . בהיעדרו של רויאל עד לסיום המחצית , הוא היה התותח שירה 
וגם פגע . מכבי ברח ל - 1231 ( 9 ) , 8322 ובמחצית 3462 . גמצי סיים 
עם 02 נק . נכון עשה המאמן שרף , שלא החליף את גמצי עד 5 דקות לסיום . 
מול האיזורית של ראשל"ץ היה זה הנשק הקטלני ביותר . כשעברה ראשל"ץ לאישית 
כבר לא יכלו לעצור את דורון . גם במחצית השניה המשיך מכבי ללחוץ ולגרום לראשל"ץ 
איבודי כדור ( 12 בסה"ך ) . את עיקר הנזק לעצמם עשו שני הזרים , יוגין 
בנקס ואנדרו ספנסר , שהיו הרבה מתחת לרמתם ואיבדו כדורים למכביר . בעיקר 
בנקס , שאין זה אופייני לו . ארואסטי ובוסאני , פרט לשני סלי שלוש , 
לא הצליחו לארגן את ההתקפה המפוזרת של קבוצתם . זלוטיקמן , בהברקות אופייניות , 
היה היחיד שיכול היה לסדר לעצמו סלים חיוניים . יציאתו בדקה ה - 33 כבר 
לא שינתה . ראשון לציון פיגרה אז ב - 62 נקודות . בדקה ה - 53 נרשם הפרש 
השיא 9715 , ועל הדקות האחרונות ניצח חן ליפין שנכנס בדקה ה - 62 ושיחק 
עד הסוף בהתלהבות רבה . הפעם לא ויתר האלוף על ניצחון גבוה כמו בעבר . 
אולי זמירות חדשות . הקהל הרב שבא שימש גורם מדרבן , הגם שהתאכזב מהמשחק 
הלא צמוד . 
