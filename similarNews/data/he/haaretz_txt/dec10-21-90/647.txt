בניגוד למינויים שנעשו בצמרת המטכ"ל וצה"ל בשנים האחרונות , נעשים חילופי 
הגברי הנוכחיים בתקופה רגישה במיוחד . קיימת אפשרות שבמזרח התיכון תפרוץ 
מלחמה גדולה , שבה ישתמשו אולי בנשק בלתי - קונוונציונלי , וישראל תיגרר 
לתוכה בעל כורחה . משום כך יש להקפיד שבעתיים באשר להיקף המינויים ואיכותם . 
קיימים מספר תפקידים רגישים במיוחד . למשל , איוש המשרות הבכירות בראשות 
אגף המודיעין הצבאי במטכ"ל . המערך המודיעיני של ישראל מול עיראק הוא בעייתי 
במיוחד , בגלל המרחק של עיראק מגבולות ישראל . עיראק לא נחשבה בעבר כיעד 
ראשון וכסכנה מיידית , אלא כעתודה אסטרטגית של מדינות העימות הערביות . 
רק טבעי שעיקר תשומת הלב ניתנה למדינות כמו סוריה . לכן תהיה ההתמודדות 
עם עיראק בשדה הקרב שונה מבחינה מודיעינית ממלחמות אחרות . האתגר שבפניו 
ניצב המודיעין אינו רק סכנת המלחמה . בתום המשבר במפרץ , אם תפרוץ מלחמה 
ואם תימנע , צפויה לישראל פעילות מדינית ענפה ובעייתית ביותר , שתעסיק 
מאוד את המודיעין . הדרגים המדיניים יזדקקו למיטב המידע וההערכות . כאשר 
ניצבים בפתחה של תקופה כזו , יש לעשות הכל כדי שלא להחליף בעת ובעונה אחת 
את כל צמרת המודיעין . בראשות אגף המודיעין מתחלפים האלוף אמנון שחק , 
המתמנה לסגן הרמטכ"ל , וסגנו למחקר והערכה , תת - אלוף דני רוטשילד , 
שיועלה בדרגה ויהיה למתאם הפעולות בשטחים . בתקופה כזו לא די באנשים חכמים 
בעלי אומץ אינטלקטואלי , שיוכלו להביע את דעתם במלואה בפני הקברניט המדיני , 
גם אם זו אינה תואמת את תפישותיו המדיניות והאידיאולוגיות . חשוב גם שיהיה 
להם ניסיון מסוים והבנה בנושאים מדיניים - ביטחוניים , אחרת יהיה מחיר הלימוד 
יקר יותר . יש לזכור כי ראש אגף המודיעין אינו משרת רק את הרמטכ"ל וצה"ל 
בנושאים צבאיים . כבר שנים משמש ראש אגף המודיעין קצין המודיעין של הקבינט 
הממשלתי . מינויו אינו צריך להיות רק פונקציה של סידורי עבודה בצמרת צה"ל . 
קיימות התלבטויות קשות גם במינויים אחרים . למשל , אלוף פיקוד הצפון . 
זהו פיקוד רגיש במיוחד מבחינה צבאית , ובשום פנים אין לעשות בו כיום אקספירמנטים 
אישיים . אין זו תקופה שבה יכולה ישראל להרשות לעצמה ליטול סיכונים מיותרים 
בפיקוד הצפון . כאן מתנהלת מלחמה קבועה לאורך הגבול הלבנוני , כאשר ארגונים 
פלשתיניים ולבנוניים , בסיוע מבחוץ , עושים מאמצי חדירה לישראל . פיקוד 
הצפון אחראי על חלק מהחזית המזרחית וניצב בפני סוריה , הממשיכה להתחמש בהיקף 
נרחב דווקא כעת , מבלי שנדע מה תהיה מגמת פניה אחרי המשבר במפרץ . מי שיעמוד 
בראש פיקוד הצפון במקרה של מלחמה יפקד על חלק גדול מהעוצמה היבשתית של צה"ל . 
משום כך זהו המקום שאליו צריך לשלוח כיום את הטוב שבקציני השדה והמנוסה 
שבהם . זוהי אחריותו האישית של שר הביטחון לדאוג כי מינוי זה ייעשה על סמך 
הקריטריונים הללו . הרמטכ"ל הנכנס , האלוף אהוד ברק , קיבל החלטה יוצאת 
דופן להחזיר לשירות סדיר את האלוף עמנואל סאקל ולהעמידו בראש מפקדת חילות 
השדה . זהו תפקיד שהאלופים מצנע ורובין היו מקבלים ודאי ברצון . ברק משוכנע 
שסאקל יעשה זאת בצורה הטובה ביותר . גם בעבר היו מקרים שבהם הוחזרו אלופי 
מילואים לשירות סדיר , אך לצעד זה יש מחיר מסוים . רבים משבחים את יכולתו 
של סאקל , אך כלפי חלק מהצמרת הצבאית הנוכחית יש במינויו משום הבעת אי - 
אמון . הדברים יסתבכו אם לתפקיד מפתח אחר , למשל בפיקוד הצפון , יקודם 
תת - אלוף . זוהי נוסחה בטוחה לדחיקתם המהירה מדי מצה"ל של שלושה - ארבעה 
אלופים בעלי ניסיון מבצעי לא מבוטל . לברק יש בעיה נוספת בעניין זה . אסור 
לו שבסדרת המינויים הנוכחית תיסגר לכמה שנים הדרך לקידום בפני השכבה של התת - 
אלופים . ארבעה - חמישה מהם , מוכשרים ומועמדים לקידום , ממתינים כיום 
בפתח . ינויים הנוכחיים הם קודם כל של הרמטכ"ל הנכנס , אהוד ברק . הרושם 
הוא שארנס מילא בהם תפקיד נייטרלי מדי . כבר בצעדיו הראשונים מתגלה ברק 
כרמטכ"ל חזק , בעל כושר שכנוע רב והשפעה . משקלו הוא שהכריע גם בהחלטה 
לבטל את פרויקט הצוללות . זה טוב לצה"ל כאשר יש לו רמטכ"ל חזק , אך לשם 
כך דרוש איזון אחר בצמרת . ליד רמטכ"ל חזק לא צריך דווקא אנשים המסתדרים 
עמו בהרמוניה מלאה מדי . ודאי שכך אם מדובר בסגן או בראש המודיעין . אך 
מעל לכל צריך שר ביטחון חזק , היודע את דרכו בבטחה . לשם כך חשוב ששר הביטחון 
ארנס יזרז את הקמת המטה האישי שלו ויאייש אותו במומחים בעלי רמה בתחום הצבאי , 
המדיני והכלכלי , שיסייעו לו בגיבוש עמדותיו העצמאיות . 
