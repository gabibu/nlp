באופן בלתי נמנע הופך תהליך השלום במזרח התיכון לבלתי נמנע . לנוכח ההחלטה 
המתקרבת של מועצת הביטחון לוועידה בין לאומית בחסות האו"ם , יש עכשיו לישראל 
הזדמנות לעצב את גורלה . עליה לעשות מאמץ להגיע להסכם כלשהו עם הפלשתינאים 
לפני כינוסה של ועידה כזאת . אחרי שיימצא פתרון למשבר במפרץ הפרסי , שוב 
לא תוכל ישראל להרשות לעצמה להתנגד ליוזמות השלום של מועצת הביטחון בטענה 
שחברות המועצה עוינות אותה . ברית המועצות תחת שלטונו של גורבצוב הפכה 
את האו"ם לכוח חיוני לשלום . בעקבות פלישת עיראק פעל גם גורג בוש בכיוון 
זה ויצר עולם מאוחד , שנקט צעדים נגד תוקפנות בוטה . היום ארצות הברית חושבת , 
שוועידת שלום מלאה לענייני המזרח התיכון מוקדמת מדי . מחר היא עלולה שלא 
להטיל וטו על החלטה של מועצת הביטחון הקוראת לוועידה כזאת . סין אמנם לא 
הכירה בישראל , ולברית המועצות שורשים עמוקים של תמיכה בערבים במזרח התיכון ; 
צרפת התנהגה אמנם בחוסר עקביות ועזיבתה של מרגרט תאצר , בעלת בריתה של 
ישראל , עלולה לגרום לשינוי במדיניותה של בריטניה . אבל המדינות האלה שיתפו 
פעולה עם החלטותיו של בוש במשבר המפרץ , והדבר משקף את הנטייה לקונסנסוס 
בין - לאומי . עכשיו , משהסתיימה המלחמה הקרה , תגובתו של האו"ם למשבר 
מאותתת שיוסיף ויפנה את תשומת לבו לייצוב אזורים כמו המזרח התיכון ; אזורים 
שעלולים לערער את יציבותו של העולם . אפשר להבין את התנגדותה של ישראל לוועידה 
בין - לאומית בחסות האו"ם בנושא הקונפליקט הישראלי - הערבי . היא חששה שהעולם 
יתאגד נגדה , כמו במקרה ההחלטה הזכורה לשמצה , שקבעה ש"ציונות היא גזענות " . 
אך על ישראל להעריך מחדש את עמדותיה בגלל השינוי שחל בדרך חשיבתן של ארצות 
הברית ובעלות בריתה האירופיות , כמו גם של מצרים וסוריה ; שינוי שהביא 
אותן לידי גיוס כוחות לסילוק עיראק מכוויית . בהתחשב ברגישותן של כלכלות 
העולם כלפי הצורך להגן על הנפט , הציבור המערבי עשוי לדרוש שכשיסתיים המשבר 
במפרץ , יפתרו מנהיגיו נושאים הטעונים חומר נפץ כמו עוני , חוסר פיתוח 
והפליטים הפלשתינאים בין בגדה המערבית וברצועת עזה ובין בלבנון או בירדן . 
האמריקאים צריכים לדרוש מדיניות שתדגיש עקרונות דמוקרטיים וחברות פתוחות . 
ישראל לא יכולה לעצור זרם כזה ; אין היא צריכה לנסות לעצור אותו . ארה"ב 
לא מסכימה לכל קשר ישיר בין הקונפליקט הישראלי - הפלשתיני לבין המשבר במפרץ , 
אך תהיה זאת תמימות לטעון שישראל איננה חלק בפסיפס הכללי של הביטחון האזורי . 
הפרופיל הנמוך שעליו שמרה ישראל בתקופת המשבר במפרץ לא מונע מן העולם מלהבין 
את ההקשרים שמאחוריו . ישראל התנהגה תמיד כאילו הזמן עומד לצדה בהנחה שבדיוק 
כשהעניינים נראים יגעים ביותר , ייצור העולם הערבי בעיה או הסחה שימנעו 
התקדמות לקראת פתרון . הערבים סיפקו את רצונה , בעיקר באמצעות הטרור . 
אבל בעתיד עלול הזמן לשתף פעולה פחות , אם מועצת הביטחון תקבל עליה תפקיד 
אקטיווי יותר בקיום הסדר העולמי . על ישראל להבין , שהאינטרס שלה הוא 
להשיג הסכם עם הפלשתינאים לפני הדיונים הבין לאומיים או לפחות להיראות כעושה 
מאמץ כן לקראת הסכם כזה ולא עלולה ועידה של האו"ם להחליט על סוג ההסדר . 
הדבר לא צריך להיות בגדר חדשות רעות לישראל . המדינה התקרבה מאוד להסכם 
עם הפלשתינאים בהסדרי קמף - דייוויד . היום עשויה להיות הזדמנות להתקדמות 
בהסדרים אלה לפני שהאו"ם ייקח לידיו את היוזמה . 
