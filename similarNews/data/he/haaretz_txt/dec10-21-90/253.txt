( ע ) . בית - הדין האזורי לעבודה בחיפה הותיר אתמול את צו המניעה הזמני 
האוסר את הפסקת עבודתו של מנתח הלב פרוף גדעון מרין בבית - החולים כרמל בחיפה . 
הנהלת קופ"ח הכללית עתרה , באמצעות עו"ד ריצרד וייס , לבית - הדין בדרישה 
לבטל צו מניעה זמני , האוסר הפסקת עבודתו של פרוף מרין , מנהל המחלקה 
לניתוחי לב וחזה בביה"ח כרמל . הצו הזמני ניתן לבקשת עו"ד יוסי כץ , בעקבות 
החלטת קוף " ח לפטרו , לאחר שבחודש ספטמבר החל פרוף מרין לבצע ניתוחי - 
לב באופן פרטי במרכז הרפואי חורב , לצד עבודתו בביה"ח כרמל . קופ"ח טוענת 
שפרוף מרין הפר התחייבות מפורשת שלא לעסוק בפרקטיקה פרטית . פרוף מרין טוען , 
כי מעולם לא התחייב כך . נשיא ביה"ד האזורי לעבודה , השופט דורון מייבלום , 
הקפיא את הליכי הפיטורין של פרוף מרין באומרו כי חולי - לב העשויים להזדקק 
לשירותי פרוף מרין , עלולים להיפגע מהפיטורין . 
