בית הדין העליון של הוועד האולימפי הבין - לאומי ידון החודש בלוזאן בערעור 
איגוד הכדורמים הישראלי , המוחה על אי שיתוף נבחרת ישראל בתחרות מוקדמת 
על הזכות להשתתף באליפות העולם בכדורמים שתתקיים בינואר בפרת , אוסטרליה 
במקביל לאליפות העולם בשחיה . זו פעם ראשונה שמוסד ספורטיווי בישראל פונה 
לבית הדין האולימפי . נבחרת ישראל , השייכת עדיין פורמאלית לאיזור האסיאתי , 
היתה אמורה על פי התקנון להשתתף בטורניר מוקדם באסיה . אולם ראשי התאחדות 
הכדורמים באסיה החליטו לקיים את הטורניר במסגרת משחקי אסיה שהיו בספטמבר 
בפקין , שאליהם לא הוזמנה ישראל . בערעור תובעת ישראל מהתאחדות הכדורמים 
הבין - לאומית להסביר מדוע הכירה בטורניר בפקין , ולא נקטה בצעדים נגד ההתאחדות 
האסיאתית . ישראל טוענת כי בכך הופר התקנון האולימפי , האוסר אפליה על 
רקע פוליטי . ישראל תובעת קיום טורניר חדש בהשתתפות ישראל . 
