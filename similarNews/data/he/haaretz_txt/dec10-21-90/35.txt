התיקון לחוק מבקר המדינה שקיבלה הכנסת בימים אלה , יכול לבטא את תחילתו 
של עידן חדש בתפקידה של הכנסת כמפקחת על הרשות המבצעת . האנגלים נוהגים 
לומר כי " תפקיד הממשלה הוא למשול ותפקיד הפרלמנט הוא לבקר ולפקח " . המציאות 
היא , במדינות רבות , שכוחה של הרשות המבצעת הולך ורב , עד שהיא זכתה 
לכינוי " העריצות החדשה " . הבעיה היא ש"עריצות " זו איננה תמיד נאורה , 
והיא מחזקת את כוחה מול פרלמנטים שכוחם הולך ופוחת , עד שנמנע מהם למלא 
את תפקיד הפיקוח והביקורת . במדינת ישראל בולטת במיוחד תופעה זו על רקע העובדה 
שלפיה אין על הממשלה , או על שריה , חובה משפטית ממשית למסור מידע למליאת 
הכנסת או לוועדותיה הקבועות . תקנון הכנסת קובע אמנם כי שר חייב למסור לוועדה 
של הכנסת , " בעצמו או על ידי נציגו " , מידע על פעולות משרדו , אלא שאין 
בהוראה זו כדי להטיל חובה משפטית על השר . הכנסת מוסמכת לקבוע בתקנונה את 
" סדרי עבודתה " שלה , אך אין היא מוסמכת לקבוע בתקנון את סדרי העבודה 
של הממשלה או של שר משריה . השרים חייבים אמנם מכוח אחריותם המיניסטריאלית 
לדווח לכנסת על פעולותיהם ועל פעולת משרדיהם , אך בידי הכנסת אין כל סמכות 
לפעול כנגד שר " סרבן " , ואין בכוחה להעביר שר יחיד מכהונתו . כוחה של 
הכנסת להביע אי אמון בממשלה כולה , אין בו כדי לפתור את הבעיה היום - יומית 
של הצורך בקבלת מידע אמין ועדכני מן הממשלה . על רקע זה אירעה לא אחת התנגשות 
בין הכנסת לבין הממשלה , ובמשך השנים היו שרים רבים , בלא קשר לזהותם הפוליטית , 
שותפים ל"סנקציות " כנגד הכנסת שהתבטאו בסירוב להזרים לוועדות בית - הנבחרים 
מידע בעניינים בעלי חשיבות ציבורית . בשנת 38 עורר נושא זה ויכוח ציבורי 
נוקב , כאשר שר המשפטים דאז סירב להעביר לוועדה החוקה חוק ומשפט , דו"ח 
פנימי שחובר במשרדו שעניינו היה חקירות משטרתיות נגד תושבים יהודים ביהודה 
ובשומרון . היועץ המשפטי לממשלה דאז , יצחק זמיר , הבהיר אז במכתב לוועדה 
כי משרדו יהיה נכון להציג את הדו"ח ( " דו"ח קרף " ) לאחר שיסתיימו הדיונים 
בקרב גורמי הממשלה . רק לאחר כעשרה חודשים הוצג הדו"ח בפני הוועדה . בג"ץ 
דחה אז , במהלך " קרב הרשויות " , את עתירתו של חבר - הכנסת חיים רמון , 
שביקש מבית - המשפט לחייב את שר המשפטים במסירת המידע המבוקש , כשהוא מסרב 
למעשה להכיר באמצעות פסיקה בזכות הכנסת לקבל מידע , זכות שלא הוכרה בחקיקה 
מפורשת . קפמאבינבמשך שנים רבות עמדו ממשלות ישראל איתן כנגד ניסיונות לעגן 
בחקיקה את זכותה של הכנסת לקבל מידע . לאחר ה"מהפך " , בסוף שנות השבעים , 
הציע חבר - הכנסת משה שחל כמה הצעות חוק פרטיות שנועדו להסמיך רוב של חברים 
בוועדה מוועדות הכנסת לחייב את הופעתם של עובדי מדינה , תוך קביעה שתאפשר 
כפיית הופעה באמצעות מאסר או קנס . ממשלת הליכוד דאז הכשילה את ההצעות האלו 
על אף שנתברר שאותן הצעות עצמן הועלו על - ידי חברי סיעת הליכוד עצמם בהיותם 
באופוזיציה . כך התאפשר לשרים , מאז ומתמיד , לא רק להחליט אימתי יאותו 
להתייצב בפני וועדות הכנסת , אלא לקבוע גם מתי יתירו לעובדים הכפופים להם 
לעשות כן . תקנון הכנסת עצמו קובע שעובדי מדינה יוזמנו להופיע בפני ועדה 
של הכנסת " באמצעות השר הנוגע בדבר ובהסכמתו " . לא אחת קורה במציאות ששרים 
אינם מתירים לכפופים להם להופיע , ומן הכנסת נמנע לעתים קרובות לברר נושא 
לאשורו . תוך הכרת המציאות בשטח , החלו חברים בוועדה לענייני ביקורת המדינה , 
ובראשם יו"ר הוועדה , דוד ליבאי , לנסות ולגבש דין לעצמם שיקנה שיניים 
לוועדה הדנה בדו"חות מבקר המדינה . מבלי לפתור את הבעיה הכללית של זכות 
ועדות הכנסת לקבלת מידע , התבססה גישת הוועדה על כך , שבניגוד לוועדות 
אחרות , אין היא עוסקת בעניינים פוליטיים שוטפים , ומכאן ייחודה שיש בו 
כדי להצדיק מתן כוחות מיוחדים לוועדה זו ולהקהות את ההתנגדות הממשלתית הכוללת 
לחיזוק מעמדן של ועדות הכנסת . הגישה הממשלתית המקילה כלפי הוועדה לענייני 
ביקורת המדינה הביאה , אכן , לאישורה בקריאה ראשונה של הצעת חוק שבאה להעניק 
לוועדה כוח חוקי לזמן עדים , אלא שאז התעוררו הגורמים הממשלתיים והכשילו 
את קידומה של הצעת החוק . שרים בממשלה הביעו , למשל , נכונות לאפשר לוועדה 
לכפות את הופעתם של עובדי מדינה , אך זאת בתנאי שהחוק החדש לא יחול על שרים 
ועל סגני שרים . דיונים ממושכים , שנמשכו כשנתיים וחצי , כאשר דין הרציפות 
הביא לדיון בהצעה גם בכנסת הנוכחית , הביא לקבלת התיקון לחוק מבקר המדינה 
שנתקבל עתה . שיתוף פעולה בין חברי - הכנסת דוד ליבאי ( מערך ) ודן תיכון 
( ליכוד ) , ונכונותו של שר המשפטים להכיר בחשיבות הנושא , הביאו לקבלתו 
בקריאה שנייה ושלישית של החוק הפותח אופקים חדשים לפיקוח הפרלמנטרי על הרשות 
המבצעת בפרט ועל המינהל הציבורי בכלל . החידוש הגדול שבחוק הוא זה המאפשר 
ליושב - ראש הוועדה לענייני ביקורת המדינה להזמין לדיון בוועדה כל אדם שמילא 
תפקיד ב"גוף מבוקר " שדו"ח של מבקר המדינה דן בו . כך מתאפשרת הזמנה במישרין 
של עובדי מדינה ושל עובדים בגופים שונים של המינהל הציבורי , וזאת בלא כל 
צורך בהסכמת השר הנוגע בדבר . סמכות ההזמנה קיימת לא רק בידי יו"ר הוועדה , 
אלא די בכך ששלושה מחברי הוועדה דורשים זאת . הסמכות , בניסוחה הרחב , 
יכולה לחול גם על אדם פרטי אם זה נשא בעבר משרה בגוף מבוקר שממנו פרש בטרם 
הדיון בוועדה . החובה להתייצב בפני הוועדה חלה על הכל ובתוכם ראש הממשלה , 
שרים וסגני שרים . החוק החדש איננו חל רק על נשיא המדינה , יושב - ראש 
הכנסת ושופטים , בעת שמדובר ב"עניין של שפיטה " . חידוש נוסף נוגע לכפיית 
ההתייצבות בפני הוועדה . כוחה זה של הוועדה , כמו כוחה להזמין עדים מכוח 
הוראה בחוק , הוא ראשוני בתולדות הכנסת . לפי האמור בחוק , רשאי רוב של 
חברי הוועדה ( להבדיל מרוב הנוכחים בישיבה ) לדרוש ממי שהוזמן להתייצב 
ולא עשה כן , להופיע בפניה . מי שהוזמן להתייצב , או מי שנדרש לעשות כן , 
יחויב להגיש לוועדה בטרם בואו תמצית בכתב של תגובתו בצירוף העתקים של מסמכים 
שבדעתו להגיש לוועדה . מי שנדרש להתייצב ולא עשה כן , ולא הראה טעם צודק 
לכך , יהיה דינו קנס . בקביעה זאת הסנקציה היא , כאמור קנס , ולא מאסר , 
ובכך רוככה דרישתם של אלה שצידדו בסנקציה של מאסר . בניגוד למצב בקונגרס 
האמריקאי , לא תוכל הוועדה עצמה לקנוס את ה"סרבן " , וסירוב להתייצב יחייב 
הגשת כתב אישום לבית - המשפט . מי שסירב יוכל לפיכך לנסות ולשכנע את היועץ 
המשפטי שלא להגיש כתב אישום אם יראה " טעם צודק " לסירוב , וכן ניתן יהיה 
לנסות ולהראות טעם כזה בבית - המשפט . החוק איננו מגדיר " טעם צודק " 
מהו , וייתכנו נימוקים שונים כמו חובת סודיות שעד מסוים עשוי להיות חייב 
בה . החוק , כפי שנתקבל , איננו עונה על בעיות שונות והוא במידה רבה תולדה 
של פשרה . כך , למשל , מחייב החוק התייצבות של מי שנדרש לעשות כן , אך 
אין בו כוח לכפות הצגת מסמכים . בנוסף לכך , מפקיד החוק את הכוח לדרוש 
התייצבות בידי רוב חברי הוועדה בלבד ולא ניתן כוח כזה בידי המיעוט , וזאת 
בניגוד למצב במדינות אחרות . הואיל ורק דרישת ההתייצבות , להבדיל מזימון 
רגיל , מהווה בסיס להפעלת סנקציה , יכולה הגבלה זו שבחוק להפחית מכוחו . 
בשלב זה קשה לדעת אילו מאבקים יתחוללו סביב הפעלת החוק , אולם ברור כבר 
שהוועדה לענייני ביקורת המדינה של הכנסת זכתה עם החוק לתנופה רבה . מכוח 
החוק החדש זימן יו"ר הוועדה , ח"ך דוד ליבאי , את ראש הממשלה להתייצב בפני 
הוועדה כדי להתייחס לביקורתה של מבקרת המדינה על מחדלי הממשלה בהיערכות לקליטת 
גלי העלייה . ראש הממשלה ער בוודאי לכך שהזמנת הוועדה מטילה עליו עתה חובה 
משפטית להתייצב בפניה . קפמאבינהחוק החדש , המתייחס לוועדה לענייני ביקורת 
המדינה בלבד , יכול לשמש מנוף לוועדות האחרות של הכנסת . עתה ניתן להניח 
שחברי ועדות אחרות , הנתקלים לא אחת בסירוב להופיע בפניהן , יבקשו ללכת 
בעקבות התקדים החוקי שנוצר . אלה יוכלו להיעזר במחקר מקיף בנושא , שנערך 
לפני חמש עשרה שנה , בידי פרופסור הנס קלינגהופר ופרופסור קלוד קליין , 
ושהתפרסם מטעם המכון למחקרי חקיקה בפקולטה למשפטים באוניברסיטה העברית . 
החוקרים בדקו את המצב בנושא זה במדינות רבות , והציעו להקנות לוועדות הכנסת 
כולן סמכות לכפות הופעת עדים שהם עובדי מדינה , וזאת לפי גישה המקובלת בשווייץ . 
החוקרים הציעו כי סמכות הכפייה תהיה נתונה בידי רוב של חברי הוועדה , אלא 
שהמיעוט יהיה זכאי אף הוא לחייב הופעת עדים במקרה שהרוב יפעיל את כוחו . 
לגישתם , יתרום הדבר לעבודה הוועדות , לקיום ביקורת שוטפת על המינהל הציבורי 
ולהעמקת הביקורת על הרשות המבצעת בעניינים המחייבים בדיקה מקיפה . עם זאת 
הסתייגו החוקרים מהצעה להסמיך את הוועדות ( כמקובל בארצות - הברית ) לכפות 
את הופעתם של אנשים פרטיים בגין החשש להפקיד בידי פוליטיקאים את הכוח לפעול 
כמעין בית - משפט , כאשר העדים לא יזכו לאותן הגנות הניתנות על ידי הרשות 
השיפוטית . הצעה שנועדה להביא לחיזוק מעמדה של הכנסת מול הממשלה , בהקשר 
זה , כלולה בהצעה החוק לבחירה ישירה של ראש הממשלה . ההצעה הנידונה עתה 
בוועדת החוקה חוק ומשפט , לקראת הגשתה לקריאה שנייה ושלישית , מקדישה סעיף 
מיוחד לנושא של " הממשלה וועדות הכנסת " . על - פי ההצעה תחויב הממשלה למסור 
מידע " כפי שיידרש על ידי הכנסת וועדותיה " , וזאת כאשר ניתן יהיה להחסות 
מידע מטעמי ביטחון המדינה ויחסי החוץ שלה . לפי האמור , תהא מליאת הכנסת 
רשאית לחייב , ברוב של חבריה , את ראש הממשלה ואת סגנו להופיע בפני הכנסת 
או ועדותיה . הכנסת והוועדות הקבועות שבה יהיו מוסמכות , כמוצע , לחייב 
בהופעה שר ועובדי מדינה . הצעה זו מציעה את חיזוק מעמדן של ועדות הכנסת 
על רקע הכוונה לחזק את סמכויותיו של ראש הממשלה שייבחר בבחירות אישיות . 
הכוונה לחזק , בתוך כך , את הפיקוח הפרלמנטרי על הממשלה הוא יסוד חשוב 
בהצעה , שיש בו כדי לסתור את חששותיהם של אלה המתנגדים ל"ממשל ראש הממשלה " . 
חיזוק כוחה של הוועדה לענייני ביקורת המדינה הוא גם חיזוק כוחו של מוסד 
מבקר המדינה , המהווה " זרוע ארוכה " של הרשות המחוקקת האמורה לפקח על 
הממשלה . החלטת הכנסת לחזק את מעמדה של הרשות המפקחת מתבטאת בהצעת חוק מטעם 
ועדת הכנסת , שהתפרסמה בימים האחרונים . ההצעה , פרי יוזמתה של ח"ך אורה 
נמיר , נועדה לחייב בחוק את הופעתם בפני ועדות הכנסת של נושאי משרה או תפקיד 
בשירות המדינה , ברשות מקומית , במועצה דתית , בחברה ממשלתית או בתאגיד 
שהוקם בחוק . נושאי המשרה יחויבו במסירת מידע על פעולות הגוף שבו הם מכהנים , 
" זולת אם יש בגילוי פגיעה בחוק , בחובה מקצועית או בחובת אמונים " , 
שנושא המשרה חייב בה . לעדים בפני ועדות הכנסת יובטחו הזכויות המוקנות 
לעד בבית - המשפט . בעבר נדחו פעמים הרבה הצעות חוק דומות , כשהרוב המופעל 
ע"י ההממשלה מחייב את חברי הכנסת להצביע כנגד האינטרס שלהם עצמם כחברי בית - 
המחוקקים , שלהם יועד תפקיד הפיקוח על הרשות המבצעת . מה יעלה בגורלה של 
הצעה זו ? דיוני הכנסת יגידו . יש לקוות שהכנסת תצליח להתגבר על התנגדות 
ממשלתית צפויה , ותביא לכך שבית - הנבחרים יתפוס את מקומו כגורם פיקוח מרכזי 
על הרשות המבצעת . 
