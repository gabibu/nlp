ניו - יורק ( מיוחד ל"הארץ " ) . במרכז האו"ם נמשכו אתמול דיונים קדחתניים 
בדלתיים סגורות בין שגרירי ארצות - הברית , פינלנד ותימן , בניסיון למצוא 
נוסח פשרה להצעת ההחלטה בעניין הבעיה הפלשתינית , שתועלה להצבעה במועצת 
הביטחון , האמורה להתכנס הערב . ארה"ב דבקה בהתנגדותה התקיפה לאזכור ועידה 
בין - לאומית לשלום במזרח התיכון בגוף ההחלטה . אתמול נשקלה הצעת פשרה , 
שלפיה יבוא אזכור הוועידה הבין - לאומית בהודעה מטעם נשיאות מועצת הביטחון , 
שתפורסם בנפרד לאחר ההצבעה . בניסיון לשכנע את המדינות הבלתי - מזדהות להסכים 
לפשרה זו , הציעה פינלנד כי בגוף הצעת ההחלטה יצוין , שפורסמה הודעה מיוחדת 
מטעם נשיא המועצה , המאזכרת ועידה בין - לאומית . שגריר ארה"ב , תומס 
פיקרינג , דחה על הסף את ההצעה הפינית והביע התנגדות להתייחסות להודעה הנשיאותית 
בגוף ההחלטה . ארה"ב מתנגדת גם להגדרת מזרח - ירושלים כחלק מן השטחים הכבושים 
ולהמלצה לכנס את המדינות , החתומות על אמנת זנווה הרביעית . שלשום אמר 
שגריר מאלזיה כי המדינות המדינות הבלתי - מזדהות עומדו על כך שכינוס הוועידה 
הבין - לאומית והגדרת מזרח - ירושלים כשטח כבוש יופיעו בהצעת ההחלטה . ההערכה , 
שרווחה אתמול במרכז האו"ם , היתה כי אם עד כינוס מועצת הביטחון הערב לא 
יושג נוסח מוסכם , עשויה ארה"ב להגיש להצבעה הצעת החלטה , המבוססת על נייר - 
עבודה , שגיבשה בסוף השבוע שעבר . נייר - עבודה זה אינו כולל כל אזכור 
לוועידה בין - לאומית ומתעלם גם מההצעה למנות אומבודסמן מטעם האו"ם בשטחים . 
ההערכה היא כי אם תתעקשנה ארבע המדינות הבלתי - מזדהות להעלות את הצעתן 
המקורית להצבעה , תטיל עליה ארה"ב וטו . נציגי המדינות הבלתי - מזדהות הביעו 
אתמול תרעומת קשה מהתנהגות נציגי ארה"ב , וטענו כי הם נוקטים תרגילי השהייה 
מכוונים , שמטרתם להימנע מלהביך את ראש הממשלה , יצחק שמיר , העושה בוואשינגטון . 
כדי להקשות על ניסיונות ארה"ב לדחות את דיוני מועצת הביטחון , הבהיר אתמול 
שגריר תימן , היושב - ראש התורן של המועצה , כי מעתה יעמוד על כך שכל הדיונים , 
המגעים וההתייעצויות בין חברות המועצה ייערכו בגלוי ובאופן רשמי . ההצבעה 
במועצת הביטחון על הצעת ההחלטה נדחתה שלשום ביזמת הסובייטים . ההחלטה לדחותה 
התקבלה ברוב של תשע מחברות מועצת הביטחון . סין וצרפת נמנעו ; מאלזיה , 
תימן , קובה וקולומביה , שושבינות ההצעה המאזכרת ועידה בין - לאומית , 
התנגדו . 
