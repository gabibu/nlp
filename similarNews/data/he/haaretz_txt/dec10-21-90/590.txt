ויכוח התגלע בין יצחק מודעי למיכאל ברונו , בפגישה שהתקיימה שלשום , בנוגע 
לבקשתו של נגיד בנק ישראל משר האוצר לקבל אישור לשימוש באגרות חוב לצורך 
ביצוע פעולות בשוק ההון . מאחורי הדברים האלה מסתתרת מחלוקת עמוקה יותר 
בין השניים , הקשורה לגירעון הגדול בתקציב . בבנק ישראל חוששים מגירעון 
גדול . שם יודעים , שאם הגירעון כבר בשלב התכנון מגיע לשיעור של % 6 מהתוצר , 
אזי בסיכומה של השנה הוא עלול לצמוח אף ליותר מכך . בחמש השנים האחרונות 
עמד הגירעון בתקציב על שיעור של % 2%3 , וכך הצלחנו לשמור על אינפלציה פחות 
או יותר סבירה . מיכאל ברונו נאבק , על כן , בחודשים האחרונים להביא לצמצום 
הגירעון . במשרד האוצר מצאו פתרון אחר . שם החליטו להשתמש בפקדונות הישנים 
שהפקיד האוצר בבנק ישראל לפני כשנה . באותה עת גייס האוצר מהציבור סכום 
גדול מדי , יותר ממה שהיה דרוש לו למימון הגירעון , כך שאת העודף הפקיד 
בבנק ישראל . בניתוח כלכלי אלמנטרי אפשר לראות , שהמדובר בהדפסת כסף ממש 
דבר האסור לפי החוק שהתקבל בשנת 58 . באוצר טוענים , שאין זאת הדפסת כסף 
חדש , אלא שימוש בפיקדון השייך לאוצר ממילא . אך אפילו יש משהו בטענה מבחינה 
פורמלית , הרי מבחינה כלכלית זאת הדפסה לכל דבר . שימוש בפיקדון הוא הזרמת 
כסף חדש למערכת בלי שיש מאחוריו גידול מקביל בסחורות ובשירותים לכן פירוש 
הדבר עוד אינפלציה . כשראה הנגיד שאת המערכה הראשונה הפסיד , עבר לקו הגנה 
שני והגיש בשבוע שעבר לוועדה המייעצת של בנק ישראל הצעה , שהבנק ינפיק בעצמו 
איגרות חוב שישמשו אותו לספיגת הכסף שהאוצר מתכוון לזרוק לשוק . בוועדה 
המייעצת , שחברים בה בנקאים ואנשי משק , לא קיבלו את הצעתו כי פירושה מאבק 
יומי בין בנק ישראל לאוצר בכלים זהים . גוף אחד ימכור לציבור איגרות חוב , 
והשני יקנה אותן , לנטרל את פעולות הראשון . אכן , אין זה מצב תקין כשבנק 
מרכזי משתמש בכלים השמורים לאוצר למימון הגירעון , כלים שהם איגרות חוב 
לטווח ארוך . בנק ישראל צריך להסתפק בכלים המוניטריים שיש לו , כלים המכוונים 
לטווח הקצר ופועלים ישירות על שוק הכספים . הכוונה כאן להגדלת חובת הנזילות , 
או להקטנת ההלוואה המוניטרית או להקטנת המכרזים המוניטריים . זאת דרך לגיטימית 
לשלוט על כמות הכסף במשק ועל שערי הריבית . בישיבת הוועדה המייעצת בבנק ישראל 
הוחלט , שבנק ישראל לא ינפיק בעצמו את איגרות החוב , אלא ינסה להשיג מהאוצר 
איגרות חוב כמלאי , והן ישמשו אותו לפעולות בשוק איגרות החוב . בפגישה 
ביום א התנגד מודעי גם להצעה ממותנת זאת . בנקודה זאת שלף ברונו פצצה . 
הוא הודיע לאוצר , שלמעשה לא עומדים לזכותו מיליארדי שקלים בבנק ישראל , 
אלא רק כ9 . 0 מיליארד שקל , שהם בני משיכה מבחינת האוצר . ברונו ביקש 
להבהיר , שאם לא יאפשרו לו שימוש באיגרות חוב , לא יספק לאוצר 5 . 1 מיליארד 
שקל , ששר האוצר סבר שעומדים לזכותו ; אז ייאלצו ראשי האוצר להטיל על הציבור 
עוד 6 . 0 מיליארד שקל מסים , או להגדיל גיוס הון , או לקצץ בתקציב . כך 
חוזר הדיון למשבצת הראשונה . השנה , למרות לחץ העלייה , לא נעשה קיצוץ 
בשום משרד ממשלתי , ולהיפך , היקף המשרדים הורחב וההסכם הקואליציוני גבה 
מאות מיליוני שקלים . וכאשר אותה ממשלה מגישה הצעה להטיל מס ערך מוסף על 
ירקות ופירות ועל שירותי תיירות , מחליטה ועדת הכספים נגד יוזמה זאת . פתרון 
אפשרי אם כי קשה בנסיבות הפוליטית הקיימות הוא להחזיר את התקציב לממשלה 
ולדרוש שם קיצוץ של 006 מיליון שקל במיניסטריונים , בביטול פעילויות וכפילויות . 
כאשר הממשלה תנהג כך , יהיה גם הציבור נכון לתרום . 
