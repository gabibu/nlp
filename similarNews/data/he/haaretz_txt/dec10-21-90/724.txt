האם כוחות הביטחון קיבלו הנחייה חדשה ומפורשת לחסל מחבלים וסכינאים במהלך 
אירועים חבלניים ? האם בעקבות הרצח המשולש ביפו הוחלט להורות לכוחות הביטחון 
לפעול נגד מחבלים לפי העיקרון של " אוטובוס 003 " , שבו חוסלו המחבלים בזירת 
האירועים עצמה ? האם בממשלה מתגבשת החלטה לשנות את המדיניות שהיתה נהוגה 
עד כה ולדרוש מבתי המשפט לגזור עונש מוות על מחבלים ? שאלות אלה מתעוררות 
בעקבות הדברים המרומזים והמנוסחים בזהירות , שהשמיע אתמול שר המשטרה רוני 
מילוא בתשובה ל41 הצעות לסדר היום , בעקבות רצח השלושה ביפו . מילוא לא 
אמר זאת במפורש , אבל הזהיר כי " מי שבא לבצע מעשה של סכינאות , לרצוח 
יהודים בצורה ברברית ואכזרית , צריך לדעת שהוא לא ייצא חי . זה צריך להיות 
חד - משמעי , ללא שום ספקות וללא שום היסוסים . אם זה ייעשה תוך כדי פעולה 
ותוך כדי התגוננות , המחבל יחוסל תוך כדי פעולה . לא יהיה מצב שיהודים 
במדינה ייפגעו על - ידי סכינאים וטרוריסטים מרצחים , והמבצעים יוכלו להעלות 
על דעתם שהם ייצאו חיים במהלך הפעולה או בגזר - דין המוות שיוצא נגדם לאחר 
העמדתם לדין . אנחנו לא נסטה מעקרונותינו , עקרונות חוק , מתי אפשר להשתמש 
בנשק " . מילוא הבהיר : " זה חייב להיות תוך כדי הגנה עצמית , תוך כדי 
פעולה . אבל אם האיש ייתפס לאחר הפעולה , הוא יידע גם שהעונש שיחכה לו 
לא יהיה ישיבה בבית - מעצר או בבית - סוהר במשך כמה שנים תוך ציפייה לשחרור , 
אלא שהוא הגיע לסוף דרכו , לסוף חייו " . מילוא ציין כי בידי המשטרה פרטים 
שונים על זהותם האפשרית של הרוצחים . מדובר בשני ערבים , שאחד מהם עבד 
במפעל האלומיניום חודשים אחדים קודם לכן . לדבריו , המשטרה ממשיכה בחקירה 
ומשקיעה מאמצים רבים כדי ללכוד את הרוצחים . שר המשטרה הדגיש כי איננו מתלהב 
מן הרעיון להנהיג עונש מוות , " אך אם אנו יוצאים מההנחה שאין מדובר במתאבדים , 
אלא באנשים המחפשים דרכי מילוט , אני מאמין שעונש כזה עשוי להרתיע " . קפידבינבמהלך 
הדיון אמר יוסי שריד ( רץ ) כי הממשלה הופכת כל טרגדיה נוראה לפארסה . 
" הממשלה הזו , במקום לנשוך שפתיים בכאב עצור , פושקת אותן . האספסוף 
יוצא לרחובות כדי לעשות שפטים , ואילו השרים והח"כים מהימין יוצאים לתקשורת 
למען אותה מטרה עצמה " . שריד ציין כי ממשלה אספסופית לעולם לא תוכל לרסן 
אספסוף . אברהם פורז ( שינוי ) אמר שמצב הביטחון המידרדר הוא הוכחה לכך 
שהימין טעה , כשחשב שממשלה ימנית היא התשובה ושבפקודות תחוסל האינתיפאדה . 
חיים אורון ( מפם ) הזהיר , שכל עוד אין באמתחתה של הממשלה כל תוכנית 
לפתרון והיא אינה מראה שום סימן לתזוזה מדינית , " המצב רק יילך ויחמיר , 
לאסוננו , ואנו נישאר נידונים לדיונים מחרידים מסוג זה מדי שבוע " . שושנה 
ארבלי - אלמוזלינו ( מערך ) אמרה : " זוהי ממשלה שהמלל של שריה נשפך 
כזרם אדיר , אך כישלונותיה ומחדליה הם מנת חלקה בכל התחומים . זוהי ממשלה 
שראשה חולם על ישראל גדולה מהים עד הירדן , אך עם זאת אין בכוחה להגן על 
חיי אזרחיה בישראל הקטנה " . רחבעם זאבי ( מולדת ) אמר שאנו נזהרים מגירוש 
בשל החשש להרגיז את נשיא ארה"ב . " האם לא הגיעה העת להפסיק את הנוהג לאפשר 
למגורשים לעתור לבג"ץ ? " , שאל זאבי וקרא לממשלה להורות לתובעים הצבאיים 
לדרוש גזר - דין מוות למחבלים . הרב יצחק לוי ( מפד"ל ) ציין שהציבור 
מאבד את אמונו בממשלה , בצה"ל ובמשטרה . " זה הדבר החמור ביותר הקורה 
לנו . הממשלה איננה יכולה להתחמק מאחריות לביטחון אזרחיה , ומשום מה דומה 
שלממשלה אין דרך לעצירת הטרור " . האשם מחאמיד ( חד"ש ) גינה את רצח שלושת 
היהודים ביפו , אולם הזהיר שצעדים כמו הטלת סגר , מעצרים וגירוש רק יחמירו 
את המצב . " הממשלה אינה יכולה לנהוג כבת יענה ולהתכחש למציאות " . צחי 
הנגבי ( ליכוד ) תקף בחריפות רבה את החלטת מועצת עיריית ירושלים להעניק 
את תואר יקיר העיר לפרוף ישעיהו ליבוביץ . הוא טען כי ליבוביץ לא עשה דבר 
למען ירושלים , ואף לא חסך במאמציו לקורעה לגזרים ולמוטט את ריבונותנו על 
הבירה המאוחדת . קפידבינהוא הוסיף שכיליד ירושלים וכתושב בה , הוא מתבייש 
על שראש העירייה שלו מעניק אות הוקרה לאיש , שנאבק כדי להביא מחדש לחלוקת 
העיר . " עבור מרבית תושבי הבירה ואזרחי ישראל , לא להוקרה ראוי פרוף 
ליבוביץ אלא להוקעה " , אמר הנגבי . ח"ך אברהם בורג ( מערך ) דחה את דברי 
הביקורת שהטיח הנגבי בפרוף ליבוביץ . הוא ציין כי קולו הבודד של ליבוביץ 
גובר ככל שקול המוסר הקולקטיווי גוע . " מגרונו של ליבוביץ בוקעים ארבעה 
קולות : קולו של היהודי המאמין , הראציונליסט ואיש המדעים שאיננו מעורב 
ברגשות ובהסתה , הפטריוט וההומניסט הנאור " . ח"ך אמנון רובינשטיין ( שינוי ) 
הציג לשר החינוך , זבולון המר , שאילתה בעל - פה בעקבות ניסיון הוועד 
המנהל של רשות השידור להדיח את איש הטלוויזיה רפיק חלבי מתפקידו . המר השיב 
כי חלבי עשה מעשה שאינו ראוי למי שממונה על מהדורת החדשות בטלוויזיה , בכך 
שכלל במאמרים שפרסם ביטויים קשים נגד המדיניות הישראלית , החורגים מן הקונסנסוס 
הרחב . עם זאת , סירב המר להתייחס לדרישה להשעות את חלבי מתפקידו . קפידבינרובינשטיין 
לא הסתפק בתשובה וביקש מהמר להבהיר את עמדתו לגבי הדרישה לנקוט אמצעים מנהליים 
נגד חלבי . חיים רמון ( מערך ) שאל את השר אם אינו רואה בניסיון ההשעיה 
חלק מהניסיון לעקר את הטלוויזיה ולהופכה לשופר בלעדי של השקפות מסוימות . 
ראובן ריבלין ( ליכוד ) השמיע וידוי אישי : " רפיק חלבי הוא חבר טוב 
שלי , אבל דעותינו נוגדות אלה את אלה כמזרח ומערב . אני נגד השעיה . יש 
דיון משמעתי , ולכן צריך לפסוק לאחר שהראיות יוכחו " . הוא שאל את רובינשטיין 
אם עמדתו היתה דומה , אילו דובר בכתב שפרסם מאמר המטיף לטרנספר . שר המשטרה , 
רוני מילוא , סירב אתמול להשיב על הצעה לסדר של מיכאל בר - זוהר ( מערך ) 
בנושא פגישת ראש הממשלה שמיר עם נשיא ארה"ב . בר - זוהר ציין ששמיר חזר 
מרוצה מאוד מארה"ב ושאל : " האם היה זה נס חנוכה , שפעם ראשונה לא גערו 
בשמיר ולא נזפו בו , לא צעקו עליו ולא סגרו בפניו דלתות ? פסגת הישגיו 
של שמיר בארה"ב היתה ב54 הדקות שבהן היה תקוע במעלית " . קפידבינבר - זוהר 
הדגיש כי בשום מדינה מתוקנת לא היתה הצעה לסדר המיועדת לראש הממשלה נענית 
על - ידי שר המשטרה . כאות מחאה על כך שמילוא התבקש להשיב בשם הממשלה , 
יצא בר - זוהר מהאולם . מילוא רגז על הדברים . " אני חושב שגיבוב המלים 
של בר - זוהר , שכמנהגו מדבר בצורה גסה , לא מנומסת , ברוטאלית ומבישה , 
כלל אינו ראוי לתשובה . מעולם לא נהגתי כך מעל במה זו . שמעתי כבר דברים 
קשים מפי ח"כים , ותמיד השבתי להם . הדברים של בר - זוהר פשוט אינם ראויים 
לכך , וזו גם הפעם הראשונה שאני שומע שח"ך קם ממקומו ואיננו שומע את תשובת 
השר . זו תופעה שוועדת האתיקה צריכה לתת עליה את דעתה " . מילוא הציע להסיר 
את ההצעה מסדר היום , אבל בניגוד לבקשתו , ברוב של 9 נציגי האופוזיציה 
נגד 7 נציגי הקואליציה , הוחלט לכלול את הנושא בסדר היום של הכנסת . 
