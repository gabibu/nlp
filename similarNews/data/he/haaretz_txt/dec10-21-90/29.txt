אף על פי שבמערכת הבחירות בגרמניה המפלגות המתחרות כמעט שלא נגעו בענייני 
מדיניות חוץ היחסים עם גרמניה השנייה חדלו להשתייך למקבץ נושאים זה הרי 
בראשונה מאז תום מלחמת - העולם השנייה , השאלה " גרמניה לאן " עומדת עתה 
באופן המעשי ביותר על הפרק . מי שמתעניין באופן פרטי זוכה למענה , שכופר 
בעצם קיומה של בעיה , או מכיל את הכל , ועל כן ריק מתוכן מעשי . ואמנם 
דומה כי המעצמה המרכז - אירופית החדשה עלולה להיגרר לשלושה כיוונים : הבחירה 
ביניהם , בחלק שהוא בשליטת גרמניה עצמה , תיעשה מן הסתם רק בהדרגה . 
אך כדאי להתחיל לעקוב אחרי שלבי ההתקרבות להחלטה , הואיל והיא עשויה להיות 
בעלת חשיבות ראשונה במעלה לאירופה ולמערב אחרי נסיגת הסובייטים אל תוך גבולם . 
המענה המקובל שהוזכר לעיל נשמע בערך כך : אנחנו משולבים בקהילה האירופית , 
אנחנו שותפים נאמנים בנאט"ו , ואנחנו מחויבים , מתוך הכרתנו בחשיבות היחסים 
עם שכנותינו במזרח , לסייע להן בשיקום משקיהן ההרוסים . ויש המוסיפים ( 
בעיקר משמאל הקשת הפוליטית ) כי קיימת גם , ואולי בעיקר , מחויבות כלפי 
העולם השלישי . יש מי , ובראשם שר החוץ הנצחי הנס - דיטריך גנשר , המכנסים 
את הכל ( למעט העולם השלישי ) לנוסחה אחת : חיזוקה ומיסודה של הוועידה 
לשיתוף פעולה אירופי . כדי לסבר את האוזן : בוועידה שהתכנסה בראשונה ב5791 
בהלסינקי השתתפו שתי מעצמות - העל . היא כונסה בעיקר ביוזמתו של ליאוניד 
ברזינייב , במטרה להעניק הכרה כל - אירופית לגבולה המערבי של בריה"ם , 
תמורת הבטחות ( שלא קוימו כראוי ) לכיבוד זכויות אדם בתחום השליטה הסובייטית . 
לארגון הרופף שהוקם אז למעקב אחר הגשמת המטרות הללו היתה עתה עדנה : גורבצוב 
מבקש לנצל את הארגון להידוק קשרי ארצו עם אירופה המערבית , ואילו גנשר נאחז 
בו כתחנת מעבר , עד אשר תיבחר ותיקבע מגמתה הראשית של מדיניות החוץ הגרמנית . 
הצורך בבחירה נוצר בשל אי - התאמות נראות לעין בין הכיוון האירופי - הקהילתי 
לכיוון האטלנטי ( נאט " ו ) , ועוד יותר בין אלה לבין מדיניות חוץ השמה 
את פניה מזרחה , לעבר בריה"ם וארצות האימפריה הסובייטית לשעבר . הנרי קיסינגר , 
מחסידיה המובהקים של הברית האטלנטית , כותב במאמר פרידה ממרגרט תאצר : 
" הבעיה היא כיצד למנוע בעת ובעונה אחת את היווצרותה של בדלנות אמריקאית 
ואת התפתחותה של לאומנות אירופית , המגדירה את זהותה בעימות עם ארה"ב " . 
מי שסבור שקיסינגר רואה צל הרים כהרים , מן הראוי שישים את לבו לכישלונה 
של ועידת גאט"ט שהסתיימה בימים אלה : ארה"ב ואירופה של ה21 , שאינן צריכות 
עוד לחשוש מהתקפה סובייטית , הגיעו לידי קרע באשר לסדרי סחר החוץ ההדדי . 
ואפשר שאין זה אלא אות , לא הראשון או היחיד , לבאות . לגרמניה , בהיותה 
ארץ סוחרת , עניין כלכלי מובהק במניעת עימות בין קהילת ה21 לבין ארה"ב . 
אך עלול להיווצר מצב שהברירה תהיה בין פילוג בקהילה לבין פילוג בברית האטלנטית . 
הגרמנים יידחקו לקבוע את קנה - המידה לבחירתם : החלטה סדורה על - פי כללים 
ידועים מראש היא גם השיטה הנכונה , גם הולמת את האופי הגרמני . קשה לא 
פחות הבחירה בין מזרח למערב , ככל שהצורך בה נראה רחוק . ממזרח לגרמניה 
נוצר חלל ריק , הקורא למדינה הגמונית למלא אותו . עד כה מילאו תפקיד זה 
הסובייטים ; עתה אפשר שאפילו חלקים מבריה"ם ייגרפו אל תוך הריק . מי שעוקב 
אחר המתרחש בימים אלה בגרמניה אינו יכול אלא להתרשם מעוצמת המשיכה שיש למזרח : 
מן הרגש ההומניטרי המתגלה בימים אלה במבצעי ההתרמה למען רעבי בריה"ם יש 
רק כפסע אל"הדרנג נאך אוסטן " ( החתירה מזרחה ) , הנשען על מסורת ארוכה 
ומושרשת . אך גרמניה אינה הולכת לבד . אם היא תפנה מזרחה , היא תגרור אחריה 
את אירופה המערבית , כולה או מקצתה . איש אינו יודע כיצד תגיב ארה"ב על 
התפתחות מעין זו ומה יהיו התוצאות לגבי שתי מערכות הבריתות , קהילת ה21 
ונאט"ו , שגרמניה היא מעמודי התווך שלהן . זו מקללות הריבונות : עד כה 
בחרו אחרים בעבורה . עתה , כשגרמניה גם ריבונית , גם חולשת על האוכלוסייה 
הגדולה ביותר בין האוקיינוס האטלנטי לגבול הסובייטי ועל אחד המשקים השריריים 
ביותר בעולם , כורח הבחירה מוטל עליה . וזו לא תהיה קלה לגרמנים ; אפשר 
שתוצאותיה יהיו קשות עוד יותר לעולם , במיוחד אם גרמניה תתפתה לחדור לחלל 
הריק הנוכחי במזרח . 
