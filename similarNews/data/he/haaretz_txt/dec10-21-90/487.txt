חודש ויותר עברו מאז שלא חתם ראש הממשלה , יצחק שמיר , על מגילות מענק 
ראש הממשלה שניתנו ליצחק לאור ולאהוד בן - עזר . הרבה נכתב כבר בנושא הזה , 
על חובתו של ראש הממשלה לחתום ועל זכותו שלא לחתום . הדחף הראשוני הוא , 
כמובן , להניח לו לא לחתום . בשם אותם עקרונות שבגללם אנחנו לוחמים על 
זכותם של לאור ובן - עזר לכתוב ככל העולה על רוחם , ואף להיות מועמדים 
לפרסים ולמענקים מטעם המדינה , שאותה הם תוקפים , בשל איכות כתיבתם ולא 
בשל תכניה , עלינו ללחום על זכותו של ראש ממשלה שלא לחתום על דברים שלהם 
הוא אינו יכול להסכים . הרי גם הוא בן - אדם . אם פוגעים בו , הוא לא 
נפגע ? הייתי כמובן שלם יותר בהגנה זו על זכותו של ראש הממשלה שלא לחתום , 
אילו הייתי בטוח שאכן מדובר בתגובתו שלו לטקסטים הספרותיים האלה , ולא 
בעצות של יועצים ששומרים על טוהר דעותיו . אני חושש שאילו היה שמיר צריך 
לחתום על מענק לביאליק , גם כן היו לו אי - אילו קשיים אילו היה קורא טקסטים 
כמו " ראיתיכם שוב בקוצר ידכם " . אבל זו רק מחשבת אגב . כדי למנוע אירועים 
מביכים כאלה בעתיד , הועלתה הטענה שאל לו לראש הממשלה להיות חתום על המגילות 
הללו כלל . פרס ראש הממשלה נוסד בידי לוי אשכול , ואפשר לחלק אותו בלי 
חתימת ראש הממשלה שבתפקיד אם היא כרוכה בכל - כך הרבה בעיות . מה לעשות , 
מי שרוצה להיות ראש ממשלה נדרש לפעמים לוותר על זכויותיו כאדם בעל טעם 
ספרותי . אבל הסיבה העיקרית שבגללה קשה ללכת בעקבות הדחף הראשוני ולוותר 
לשמיר על חתימתו בענייני מענקים ספרותיים , היא העובדה שאני לא יכול שלא 
לזכור שיש מסמכים חשובים יותר שעליהם אני רוצה ששמיר יחתום והוא לא כל - 
כך רוצה לחתום : על חוזה שלום , למשל , או אפילו על הסכמה לדבר עם הפלשתינאים 
ועם אש"ף נציגם . בואו נעשה עסק . הוא לא יחתום ללאור ולבן - עזר , אבל 
יאות לחתום בעניינים חשובים יותר . אני חוזר לנושא זה מפני שקראתי שסולזניצין , 
היושב עכשיו בגלות ורמונט , ארה"ב , סירב לקבל פרס סובייטי רשמי שהוענק 
לו במולדתו עבור " ארכיפלג גולאג " . לאחר שגורש מארצו ואזרחותו נשללה ממנו 
ב4791 , מחזרים עתה הסובייטים אחריו . הם החזירו לו את אזרחותו , ועתה 
העניקו לו את הפרס . בהודעה שפירסם דרך המו"ל שלו , " פרר - שטראוס - גירו " , 
כתב סולזניצין ש"לא יעלה על הדעת שאקבל פרס רשמי עבור ספר זה " . הוא טען 
שרק למיעוט קטן מבני העם הרוסי היתה האפשרות לקנות את הספר או לקרוא בו , 
שכן הוא פורסם בספר ובהמשכים בעיתון רק לאחרונה . " הספר עוסק בסבלם 
של מיליונים ולא ייתכן שאזכה בכבוד כלשהו בגינו . בארצנו תופעת הגולאג לא 
עברה מן העולם מבחינה חוקית או מוסרית " . אז שמיר הוא לא גורבצוב ולאור 
אינו סולזניצין . אצלנו אין גולאגים , ואף אחד לא היגלה את לאור . אבל 
איכשהו נדמה לי שלסולזניצין לא היה עומד בפני מצב כזה מלכתחילה . 
