פאריס ( ע"ר ) . שופט צרפתי בכיר , האחראי על חקירות רגישות של תנועות 
גרילה במזרח התיכון ובארץ הבאסקים , התאבד אתמול . השופט גיל בולוק , בן 
04 , ירה בראשו בביתו בפאריס . בולוק נחשב כיעד ראשון במעלה להתקפות של 
ארגוני טירור , ונשא עמו אקדח . הוצמד אליו שומר ראש , והוא קיבל מכונית 
חסינת כדורים . המשטרה אמרה בתחילה כי בולוק רב עם אשתו , לאחר שחזר הביתה 
מתערוכת ציור , וירה בעצמו לאחר מכן . אולם התובע הכללי הצרפתי טען שהשופט 
המנוח השאיר אחריו מסמכים המעידים על סיבות אישיות ומקצועיות להתאבדותו . 
עמיתים אומרים כי בולוק הושפע מאד מביקורת שנמתחה עליו בעיתונות , על שהחליט 
לפני שלוש שנים לשחרר את איש השגרירות האיראנית , ואהיד גורדזי , שהיה 
חשוד בהטמנת מטעני חבלה בפאריס . הדרישה להסגרתו של גורדזי , שהתבצר בשגרירות 
איראן בפאריס , גרמה לניתוק היחסים הדיפלומטיים בין שתי המדינות למשך שנה . 
בולוק , שחקר את האיראני לאחר שהסגיר עצמו , אמר כי אין שום הוכחה התומכת 
בחשדות נגדו , והחליט לשחררו . עיתונים אחדים טענו כי השופט ציית להוראות 
ממשלתיות לשחרר את גורדזי . באחרונה עסק בולוק בחקירת חשדות למעורבות צרפתית 
בפרשת מעצרם של איראנים תומכי חיזבאללה בספרד , שנעצרו בשנה שעברה עם כמויות 
גדולות של חומרי נפץ . 
