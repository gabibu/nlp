" אני מתכוון לפנות ליו"ר ההתאחדות לכדורגל שאול סווירי , כדי לעדכן אותו 
ולבקש את עזרתו בהעברת משחקי הכדורגל משבת לימי חול " , אמר אתמול הרב משה 
שיינפלד , הקבלן מבני ברק , שבעזרתו העביר מכבי נתניה את משחקי הבית שלו 
לימי שישי . הרב שיינפלד מנהל מו"ם עם קבוצות נוספות מן הליגה הלאומית ובהן 
בית"ר והפועל ירושלים והפועל באר שבע . " הזמן המתאים ביותר למשחק הכדורגל 
הוא בערבים " , אומר הרב שיינפלד ומזכיר , כי גם עתה משחקות קבוצות הפועל 
ומכבי ת"א בשעות יותר מאוחרות ם - 2 בצהריים . לדעתו אין על כך ויכוח בין 
רוב הכדורגלנים , השוטרים והצופים , הנאלצים לעזוב את משפחתם בשבת . הרב 
שיינפלד מכחיש , כי מדובר בשליחות מפלגתית כלשהי . כאיש " אגודת ישראל " 
הוא אומר : " אם זו היתה שליחות מפלגתית היינו מעגנים זאת בהסכמים הקואליציוניים " . 
הוא הוסיף , כי הרב הראשי לתל אביב , הרב לאו , מסייע לו במפעל העתקת 
משחקי הכדורגל משבת . סיבה נוספת לפעילותו היא לאפשר לציבור הדתי , המנוע 
בשל קדושת השבת , לבוא לצפות במשחקי הכדורגל . מכבי נתניה היא הדוגמה לכך . 
אם המשחק נגד בית"ר ירושלים היה נערך בשבת , היו צופים בו 005 איש פחות 
מאלו שבאו ביום שישי . כך חושב הרב . לדבריו , הקבוצות הירושלמיות בית"ר 
והפועל פנו אליו מיוזמתן . אל הפועל באר שבע הגיע בתיווכו של הכדורגלן הנתנייתי 
יגאל מנחם . למכבי חיפה הוא מחפש דרך . עם הפועל ת"א היו לו שיחות גישוש 
ואילו מכבי ת"א נקב בפניו סכום גבוה מדי , כדי לוותר על המשחק בשבת . הרב 
שיינפלד שוחח עם ראש עירית ת"א שלמה להט שאמר לו , כי יסייע לכל קבוצה תל 
אביבית שתרצה להעביר את משחקיה לשעות הערב בתאורה . " כל קבוצה בליגה הלאומית 
היא יעד בשבילנו . אני לא מאמין שהשנה נצליח להניא את כל הקבוצות מלשחק 
בשבת , אך שנה זו תהיה בהחלט נקודת תפנית בדרך לכך " . הרב שיינפלד אמר עוד , 
כי יבקש מיו"ר הנהלת ההתאחדות רשות לנהל מו"ם גם עם קבוצות מליגות נמוכות 
יותר . 
