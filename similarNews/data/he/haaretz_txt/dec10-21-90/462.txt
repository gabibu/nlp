ראש מועצת רמת - השרון , אפרים חירם , אינו משתף פעולה עם מבקר המועצה , 
שמחה שנקר , לאחר שמבקרת המדינה הורתה לו להחזיר את שנקר לתפקידו , משום 
שפיטוריו אינם חוקיים . גורמים במועצה המקומית סיפרו כי חירם הורה גם לעובדים , 
שלא לשתף פעולה עם שנקר . חירם סירב לאשר או להכחיש את הדברים , אך אמר : 
" אני לא משתף אתו פעולה כבר מזמן " . חבר האופוזיציה וועדת הביקורת , 
רואה החשבון נסים פרג , סיפר כי חירם אמר לו אישית בימים האחרונים , כי 
לא יתן לשנקר לעבוד , ואף יורה לעובדים שלא לשתף עמו פעולה . לדבריו , 
לפני כחודש הגיעו לוועדת הביקורת שני מכתבים מעובדים בכירים במועצה , שבהם 
נאמר כי ראש המועצה הורה להם לא לשתף פעולה עם שנקר . שנקר ביקש מחירם כבר 
לפני זמן רב לבדוק את המסמכים הקשורים לבנייתו של אולם ספורט בבית ספר אושיסקין , 
אולם עד היום לא העביר לו חירם את המסמכים . שנקר הודח בישיבת הנהלה מצומצמת . 
נטען כי הוא מדליף לעיתונות ממצאי ביקורת לפני שהועברו לטיפול האחראים במועצה 
על הנושאים המבוקרים . " איני יכול לקיים שום ישיבה אתו . כל מילה שנאמרת 
מגיעה מיד לעיתון . כיוון שאין בינינו יחסי אמון , אין שום אפשרות לגשר 
על הפער " , אמר חירם . לאחר פיטוריו פנה שנקר אל מבקרת המדינה , מרים בן - 
פורת , וזו הורתה להחזירו לתפקידו . במכתבה משלשום היא פסקה כי בשלב זה 
אין מקום לפגוע בסמכויות המבקר ובזכויותיו , עד שתצא הוראה אחרת ממשרדה . 
חירם הודיע כי יכבד את ההוראה , והחזיר את שנקר לתפקידו , אך הוא שיגר 
למבקרת פנייה דחופה , שבה ביקש להיפגש עמה כדי לנמק בפניה את המניעים לפיטורי 
שנקר . קפידבינשנקר היה בעבר מבקר בנק לאומי , וב4891 חשף את שכרם של ארנסט 
יפת ובכירים אחרים בבנק . הוא היה מבקר מועצת רמת - השרון גם בתקופתו של 
משה ורבין , והודח אז חודשיים לפני הבחירות , לאחר שפרסם דו"ח ביקורת נגד 
ראש המועצה , אשר בו נאמר כי ורבין עבר על חוק התכנון והבנייה וביצע חריגות 
בנייה בביתו . חירם שניצח בבחירות , החזיר את שנקר לתפקידו , אולם זעמו 
התעורר לאחר שתמונתו של שנקר התנוססה בעיתונות המקומית , לצד דברי ביקורת 
על המועצה . ב9891 פורסם כי המועצה נתנה זכויות - יתר לחברת " עבודי " 
להצבת שלטי חוצות ברמת - השרון . חברת מועצה מסיעתו של חירם , נעמה בן - 
משה , הממונה על תחום איכות הסביבה , היתה מעורבת בקבלת החלטה זו , למרות 
שבמסגרת מקצועה כאדריכלית היו לה באותה עת קשרים עסקיים עם בעל החברה . 
היא עיצבה בשבילו לוח פרסום שאותו ניסה לשווק ברשויות המקומיות . חירם 
כינה ביקורת זו " רכילות " . " חתמתי על מכתב שלא בדיוק קראתי את תוכנו , 
ואשר אפשר לעבודי להקים שלטים בכמה מקומות מחוץ לשטח בנוי . כאשר ראיתי 
זאת , הוריתי לעבודי להסיר את השלטים , ובכך הסתיים העניין " . כמו כן 
התפרסם בעיתונות המקומית דו"ח בנושא רווחה , שבו הובעה ביקורת על ראש המועצה 
וסגנו . נטען כי לפני הבחירות האחרונות המליצו השניים בפני משרד השיכון 
להחליף את דירת עמידר של אחד מתומכיו של חירם בבית צמוד קרקע . " כתבתי 
לו המלצות כמו לעשרות אחרים . בגלל שהוא מתומכי , אסור לו ליהנות מאפשרות 
זו ? " , הקשה חירם . לגבי ביקורת שפורסמה כי אנשים , בהם תומכי חירם , 
זכו במכרזים על עבודות שיפוצים שלא בהתאם לכללים , אמר חירם : " מדובר 
בסכומים הנמוכים מאלה שמחייבים מכרז . רוב זוכי המכרזים הם מתומכי ורבין . 
בזמנו הם קיבלו קצבת רווחה , כיום הם מקבלים כסף תמורת עבודתם " . בתוקף 
תפקידו כמבקר , מנוע שנקר מלהגיב על הדברים . 
