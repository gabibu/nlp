הניסיון שלנו בישראל עם החזרת מוצרים לחנויות הוא בדרך כלל מרגיז : בשלב 
ראשון עלינו להסביר מדוע אנחנו רוצים להחזיר את המוצר , בשלב השני אנו מקבלים 
" תעודת זיכוי " שמחייבת אותנו לרכוש מוצר אחר באותה חנות . אם לא מצאנו 
משהו מתאים ( זה קורה בעיקר בחנויות הקטנות ) , התעודה תאבד מערכה ככל 
שיחלוף הזמן ואולי סתם תלך לאיבוד . בכל מקרה הסוחר ירוויח ואנו נפסיד . 
זה מסביר גם מדוע רוב החנויות אינן מחזירות כסף מזומן . באחרונה יצאה רשת 
הסופרפארם בהודעה שהיא מתחייבת כי כל לקוח שיבקש להחזיר מוצר , ולא משנה 
מה הסיבה , היא תחזיר לו כסף מזומן . התנאי הוא שהלקוח יציג חשבונית . 
רק מי שיבוא בלי חשבונית , יקבל תעודת זיכוי . אלה חדשות טובות לצרכן 
הישראלי ויש לקוות כי רשתות אחרות , ובעיקר השקם והמשביר לצרכן , שמדיניותם 
היא לא להחזיר כסף מזומן , יילכו בעקבות הסופרפארם . גם ברשתות גדולות אחרות , 
כמו הקו - אוף והשופרסל , אין נוהגים להחזיר כסף , אבל אצלן הבעיה פחות 
חריפה כיוון שיש להם מגוון גדול של מוצרים שימושיים , כך שרוב הלקוחות יכולים 
למצוא מוצרים חלופיים . בכל זאת , היינו שמחים לשמוע שגם ברשתות אלה מחזירים 
כסף . 
