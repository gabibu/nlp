החנויות בפולין כיום , למרבה ההפתעה , מלאות בכל טוב : בשר מכל הסוגים , 
ביצים , בגדים . גם מוצרי תעשייה מתוצרת מקומית ויבוא מן המזרח ומן המערב . 
רק המחירים הם כאלה שאזרח פולני מן המניין נאלץ להסתפק במבט על חלונות הראווה . 
ברגע הראשון גם ראשו של אדם מן החוץ מסתחרר ממערבולת האפסים המופיעים על 
תגי המחירים . אמנם אינפלציה דוהרת אינה תופעה בלתי - מוכרת לישראלים , 
אך לשלם 006 , 1 זלוטי בעד עיתון או ביצה נראה הרבה , וקשה לתפוס שחדר 
במלון עולה מיליון זלוטי . אלא שהמספרים הגדולים מטעים אם יודעים שדולר אחד 
שווה כמעט 000 , 01 זלוטי . כמה אם - כן בעצם עולה עיתון ? לא יותר מ03 
אגורות . כאשר עומדים על כך , המוצרים שוב לא נראים כל - כך יקרים . וזו 
שוב טעות , אבל מכיוון הפוך . אמנם כל פולני עובד הוא מיליונר השכר החודשי 
הממוצע היה בנובמבר 3 . 1 מיליון זלוטי אבל המיליונים האלה שווים פחות מ051 
דולר . ואם כך , האם 006 , 1 זלוטי תמורת ביצה הם הרבה או מעט ? קפמאבינהמדיניות 
המוניטרית של ממשלת מזובייצקי ( הקשורה בשמו של שר האוצר לשק בלצרוביץ ) 
היא אולי ההגשמה המושלמת ביותר בעולם של רעיונות מילטון פרידמן . התוצאה : 
חנויות מלאות . עוד תוצאה : מיליון מובטלים , שמדי חודש מיתוספים אליהם 
001 אלף . במרוצת שנה אחת היתה ירידה של 03 אחוז ברמת החיים שגם קודם לכן 
לא היתה מן הגבוהות . קשה לדעת מה מתסכל יותר : להתהלך עם כסף בכיס נוכח 
חנויות ריקות , או להתבונן בחנויות מלאות בכל טוב כשהכיס ריק . איך מסתדרים ? 
דומה כי אין היום בפולין עסקים פורחים יותר מאשר עסקיהם של חלפני כספים 
וסוחרים בזהב . זה עסק שאינו מחייב השקעה גדולה . החלפנים פועלים בקרונות 
נגררים , במשרדים על 22 מטרים שהוקצו לכך בפינה של חנות גדולה יותר , וכמובן 
גם ברחוב . קשה להבין כיצד כל - כך הרבה אנשים מתפרנסים מעסקי חלפנות , 
אלא אם כן במרוצת השנה הוזרמו לעסקים אלה טבעות נישואין מזהב ותכשיטים משפחתיים 
בניסיון נואש לאזן בדרך זו את הירידה בערך ההכנסות . קפמאבינאפשר לנסות ולהסתדר 
גם באמצעות ניצול הפגמים הידועים בשיטה הסובייטית של הייצור , השיווק ומערכת 
המחירים , המביאים לכך שבמקום אחד חסרה סחורה המצויה בשפע במקום אחר , 
ושהיא זולה במקום אחד ויקרה במקום אחר . במרוצת השנים רכשו הפולנים בתחום 
זה מומחיות שאין דומה לה . כאשר יוצאים מחנות הכל - בו " צנטרום " לרחוב 
מרשלקובסקה , נתקלים בשוק רוכלים כה הומה וצפוף שהשוק הפרסי מחוויר לעומתו . 
הסוחרים המבוססים יותר מציגים את מרכולתם בנגררים , הפחות מבוססים מגיעים 
למקום ב8 בבוקר , מציבים על המדרכה מיטה מתקפלת , ומניחים עליה את הסחורה 
הנשלפת מתרמיל " אדידאס " גדול . הכל מצוי ונמכר כאן , החל בלחמניות 
ובמיני גבינות , דרך מעילי פרווה ועד למערכות וידיאו חדישות הכול ומכל 
מקור . אפשר לפגוש פולנים בכל מעברי הגבול , במכוניות , ברכבות ובמטוסים , 
בדרכם לבריה"ם , להונגריה ולגרמניה . הם אף מגיעים עד בולגריה , עד טורקיה 
ועד יוגוסלאוויה . הם יודעים היכן לקנות משקפות צבאיות סובייטיות והיכן 
להציען למכירה . הם יודעים שתמורת מגבות שקנו בווארשה יוכלו לקנות סוודרים 
בהונגריה , שאם יצליחו להעבירם דרך המכס ולהגיע אתם לגרמניה , ירוויחו 
עליהם 002003 אחוז . משם יוכלו לחזור לצכוסלובקיה כדי לקנות לבני נשים , 
שלאחר שובם לווארשה יוכלו לקנות תמורתם כמות מגבות הגדולה פי שניים - שלושה 
מהכמות שיצאו אתה לדרך , וחוזר חלילה . הרושם הוא שתחילתו של המעגל הוא 
ברחוב מרשלקובסקה בווארשה , וכאן גם סופו . יש אירוניה של הגורל בכך שהפולנים 
נעשו הסוחרים הנודדים של מזרח - אירופה . ומי שמצוקת היום - יום מעיקה עליו 
יכול גם להימלט אל עולם החלומות שבו מחכה לו אביר על סוס לבן . בעיני 32 
אחוז מן הפולנים התגלם באחרונה האביר על סוס לבן בדמותו של סטניסלב טימינסקי 
בן ה34 , שלפני 12 שנים גלה מארצו , עשה הון , נשא לאישה פרואנית חטובת - 
גזרה וחזר לפולין כדי להציג את מועמדותו לנשיאות מדינתו . הפולנים לא ידעו 
כמעט דבר על המיליונר בעל האזרחות המשולשת : פולנית , קנדית ופרואנית . 
לא ידעו אפילו אם יש ממש בדיבורים על המיליונים שלו . ובכל זאת הצביעו 
בעדו בהמוניהם . לאחר שנגוז החלום של תיקון חברתי והעלאת רמת החיים בכוחות 
משותפים , סימל טימינסקי את האפשרות ההפוכה : את ההצלחה האישית . יש תופעות 
יותר תמוהות מן התופעה התמוהה שקרוב לרבע מן הבוחרים נתנו קולם ל"אלמוני 
שבא מן הגונגל " , כדבריו של לך ואלנסה . ערב הבחירות הציגו כתבי עיתון ורשאי 
ל001 נשים בוורוצלב את השאלה אם היו רוצות להינשא לסטניסלב טימיניסקי . 
07 מהן ענו בחיוב . ההנמקה ? " הוא שופע חום , הוא מושך , הוא טוב - 
לב , הוא יודע להשיג מה שהוא רוצה " . והעיקר : " הוא לוקח את אישתו לכל 
מקום " ; " בעלי מעולם לא היכה אותי , אבל הייתי מסכימה להיות אישתו של 
טימינסקי גם אילו היכה אותי ובלבד שזה יהיה בקנדה " . 07 הנשים , שהיו 
רוצות להינשא לטימינסקי , הצהירו ברובן כי רצונן זה אינו קשור באופן הצבעתן 
בבחירות לנשיאות . זו היתה בלי ספק הצהרה כנה : אחוז הנשים שהצביעו בעד 
ואלנסה היה גבוה יותר משל שיעור הגברים . הפולניות ( והפולנים ) אינן 
בעד טימינסקי , אינן נגד ואלנסה . הן בעד החלום הקנדי . מזג האוויר הגשום 
והרוח המקפיאה הנושבת מחופי הים הבלטי , הלמו את מצב רוחו של יהודי המבקר 
לראשונה בווארשה . אכן , אפשר למצוא בה אנדרטה לזכר גיבורי הגטו וגם רחוב 
גיבורי הגטו ורחוב מרדכי אנילביץ , וכן יוצא בה לאור עיתון ביידיש ויש תיאטרון 
יהודי , שרבים משחקניו אינם יהודים , אך למדו יידיש , כי בתיאטרון היהודי 
יש להם מקום עבודה בטוח . ויש גם מסעדה , " המנורה " , שעיצוב האותיות 
בשמה הוא דמוי אותיות האל"ף - בי"ת העברי , אף כי שומרי כשרות מוטב שלא 
יפקדו אותה , אבל יהודים חיים כמעט שאין . בית - הכנסת בתוככי מה שהיה 
פעם אזור הגטו היה חשוך וסגור אפילו בליל שבת . גם מי שלא חי בווארשה , 
ואפילו לא ביקר בה ורק ספג את אווירתה מן הספרות , חש בחלל שיוצר בה העדר 
היהודים . קפמאבינכאילו זו עיר אחרת . והיא אחרת לא רק לעומת השלשום אלא 
גם לעומת האתמול . במקומות שלפני שנים מספר ניצבו דיוקניהם של מרקס ולנין 
וגומולקה , נשקפים עתה פוסטרים גדולים של ואלנסה , ומוזיאון לנין היה למוזיאון 
פולקלור פולני . " ארמון התרבות " המפלצתי הגבוה , שבימים ספוגי - ערפל 
נעלם קצה מגדלו בעננים " מתנת העם הסובייטי לעם הפולני " שכל פולני שונא 
אותו מעומק לבו גדול מכדי שניתן יהיה לסלקו ממקומו . אבל באולם הוועידות 
המפואר כבר מצא את משכנו " קווינס קזינו " , אחד מתריסר מועדוני ההימורים 
הפועלים בווארשה . גם שמה של כיכר הניצחון לא יישאר בעינו . שלטים חדשים - 
מבריקים מבשרים כי זו " כיכר המרשל יוזף פילסודסקי " . וכבר נקבע המקום , 
לא הרחק מארמון הנשיאות " בלוודר " , שבו יוקם פסלו של פילסודסקי , וכבר 
עתה מונחים במקום זרי פרחים . כל עם חוזר אל העבר שלו . 
