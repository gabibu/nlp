עורכי הדין הערבים המגנים על ארבעת אנשי החמאס המיועדים לגירוש השמיעו אתמול 
טענות קשות נגד הליך שמיעת הערר שלהם . עו"ד נאזם עווידה , אחד הסניגורים , 
סיפר כי הם נתקלו בעובדות מוגמרות , כמו סגירת הישיבה בפניהם . " החומר , 
הכולל 002 מסמכים , חלקם בעברית , נמסר לידנו רק שעות אחדות לפני הדיון . 
התרגום היה קלוקל , וכמעט לא ניתן לנו זמן להתייעץ עם לקוחותינו . ביקשנו 
דחייה לשבוע . שאלנו , מה בוער ? הרי המיועדים לגירוש יושבים במעצר ואינם 
יכולים לברוח . אבל הוועדה טענה שכתב המינוי מחייב אותה להזדרז בדיונים " . 
עו"ד עווידה הציג מסמך הכלול בחומר הגלוי שקיבלו מהוועדה , שצולם מנייר 
שנשלח בפקסימיליה ובקושי ניתן להבחין באותיות . הוא אמר כי עורכי הדין דורשים 
לדחות את הדיון בשבוע כדי ללמוד את החומר ולתרגמו , " כי העניין בנפשנו " . 
עווידה הוסיף : " אין הבדל מבחינתנו בין גזר - דין מוות לבין גירוש , 
וננקוט בכל האמצעים האפשריים , כולל פנייה לבג"ץ , אם הערר יידחה " . הדברים 
נאמרו במסיבת - עיתונאים שכינס ועד עורכי הדין הערבים בשטחים במלון ניישנאל - 
פאלאס במזרח - ירושלים . במפגש השתתפו , בין השאר , יו"ר הוועד עו"ד עלי 
גוזלאן , עו"ד נאזם עווידה מעזה , עו"ד לאה צמל וחברי הכנסת האשם מחאמיד 
ועבד אל - ואהב דראושה . אנשי הוועד אומרים כי החלטת הגירוש מבשרת תחילתו 
של תהליך טראנספר קולקטיבי , אלא שלא כהצעתו של רחבעם זאבי , אין משתמשים 
במשאיות ורכבות אלא בכלי - רכב צבאיים קטנים , המוליכים את המיועדים לגירוש 
עד לגבול . אנשי הוועד מוסיפים כי ישנן שמועות על רשימה מוכנה ובה עשרות 
שמות של פלשתינאים מהגדה והרצועה המיועדים לגירוש בסבב הגירושים הבא . קפידבינבהודעה 
שפרסם הוועד נאמר כי זכותו של אדם לגור במולדתו היא זכות קדושה , טבעית 
ובסיסית ; זכות זו מוגנת בחוק הבין - לאומי , שישראל מפרה אותו מאז כיבוש 
הגדה והרצועה ב7691 . החוק הבין - לאומי , מסביר הוועד , מתיר רק גירוש 
זרים , וגם כך לא מדובר בענישה אלא בפרוצדורה ביטחונית . הוועד מצטט מדבריו 
של ראש הממשלה לשעבר מנחם בגין , שתיאר את התקנות לשעת חירום המאפשרות גירוש 
אנשים מארצם כפעולות דיכוי ברבאריות . " משפטנים אמרו כי החוקים של גרמניה 
הנאצית לא היו מדכאים ומשפילים כמו תקנות אלה , ולכן כל ניסיון ליישמן ייחשב 
כפשע והאחראים לביצוען ייחשבו כפושעים " , ציטט הוועד מדברים שבגין כתב ביומנו . 
" לא די שישראל מביאה מאות אלפי עולים מבריה"ם לשטחים כתשובה לסכנה הדמוגראפית , 
היא מצרפת עוד ארבעה מגורשים פלשתינים לאלפים שכבר גורשו מאז 76 " , מוסיף 
הוועד . בין המגורשים כוללים הפלשתינאים גם את משוחררי עסקאות גיבריל שהתחייבו 
לעזוב את הארץ וכן את חסרי תעודת תושב שגורשו בתקופתו של שר הביטחון הקודם 
יצחק רבין . חברי הכנסת מחאמיד ודראושה אמרו במפגש כי הפתרון היחיד לסכסוך 
יהיה במו"ם שאחריו יוקמו שתי מדינות זו לצד זו . במהלך המפגש התפתח דין - 
ודברים קולני בין מחאמיד לדראושה , כאשר מחאמיד מחה על שדראושה הזכיר את 
שם מפלגתו ( המפלגה הדמוקרטית ) כמי שהציעה הצעות לסדר בנושא בכנסת . 
במהלך המפגש ציינה עו"ד לאה צמל כי למרות שבית המשפט העליון קבע שאחרי גירושם 
יכולים מגורשים לבקש היתר לחזור , בכל המקרים שמגורשים פנו לשלטונות , 
גם מגורשים בעלי ותק של 02 שנה , שחדלו מזמן מכל פעילות עוינת , בקשתם 
לא נענתה . קפידבינהוועדה הצבאית המייעצת שליד אלוף פיקוד הדרום , שדנה 
בערר של ארבעת אנשי החמאס , המשיכה אתמול בבוקר בדיוניה . בפתח הדיון ציינה 
הוועדה , בתשובה לבקשת סניגוריהם של המערערים לדחות את הישיבה פעם נוספת , 
כי בידי הסניגורים היה זמן די והותר להכין ולבחון ביסודיות את החומר הגלוי 
שנמסר לידיהם . כן ציינה הוועדה כי לא תתיר נקיטת סחבת בדיונים . יחד עם 
זאת הדגישה הוועדה כי לנגד עיניה יהיה הצורך בהגנה ראויה למערערים , וניאותה 
לדחות את ישיבתה לשעה 00 . 51 . בפתח ישיבת אחר - הצהרים הודיעו הסניגורים , 
בראשותו של עו"ד פרח אבו - מדין , כי בכוונתם להתפטר מייצוג מרשיהם , 
משום שהארכה שניתנה להם אינה מספקת לצורך לימוד החומר . לאחר שהוכרזה הפסקה , 
הוסכם בין עורכי הדין לבין יו"ר הוועדה תא"ל אורי שוהם כי הדיונים יידחו 
שוב , עד להיום בשעה 00 . 51 , ויימשכו גם מחר בבוקר . בעקבות ההסכמה 
שהושגה משכו הסניגורים את איום ההתפטרות שלהם בחזרה . הוועדה מצדה הבהירה 
כי הודעת ההתפטרות אינה מקובלת עליה בכל מקרה , ואלמלא חזרו בהם הסניגורים 
היתה הודעתם נדחית מכל וכל , שכן מחובתם לעשות ככל הדרוש למען המיועדים 
לגירוש , ולא היתה כל עילה או הצדקה הגיונית לנקיטת צעד כה בוטה כפי שביקשו 
לנקוט . מקורות ביטחוניים ציינו כי עורכי הדין הערבים נוקטים סחבת בכוונה 
תחילה , כדי לעורר את דעת הקהל . להערכת המקורות , אין למיועדים לגירוש 
סיכוי כלשהו לדחות את טענות התביעה , מאחר ומדובר בחומר רב שהצטבר נגדם . 
נודע כי עורכי הדין הערבים הכינו כבר את הטיוטה לבית הדין הגבוה לצדק , 
למקרה שהוועדה הצבאית אכן תדחה את הערר . ברצועת - עזה הוסר אתמול העוצר . 
הפועלים יצאו לעבודה , למרות קריאת החמאס לשבות שביתה כללית במחאה על הגירושים . 
מקורות ערביים הסבירו כי חוסר ההיענות לקריאה סיבתו בגל המעצרים הגדול בקרב 
תומכי החמאס , שהגביל את יכולת הפעילים להפיץ את הכרוזים , לכתוב סיסמאות 
ולכפות את השביתה . הממשל האמריקאי הבהיר אתמול , בתשובה לשאלות עיתונאים , 
כי התנגדותו העקרונית לגירוש פלשתינאים מהשטחים אינה נובעת רק מכך שהדבר 
נעשה בהליך מנהלי , בלא משפט , אלא גם מכך שהגירוש מנוגד לאמנת זנווה . 
" מאז ומתמיד אמרנו שאמנת זנווה אוסרת גירוש של אנשים בני - הגנה מן השטחים 
הכבושים . איסור זה תקף גם כלפי אנשים שהורשעו בביצוע פשעים בבית - משפט . 
אם אנשים נחשדים בביצוע מעשים בלתי - חוקיים , יש להעמידם לדין בבית - 
משפט , ואם הם יורשעו , מאסרם צריך להתבצע בתוך השטחים הכבושים " , דברי 
מחלקת המדינה . 
