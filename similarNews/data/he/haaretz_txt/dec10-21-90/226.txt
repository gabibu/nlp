הוויכוח על פרויקט הצוללות שחיל הים אמור לרכוש ממספנות בגרמניה , חשוב 
ונוקב בהרבה מכפי שהדבר נראה . הוא מתמקד , לכאורה , בשאלות טכניות וכספיות : 
האם בכלל צריך חיל הים צוללות ? מה תהיה תרומתן לביטחון השוטף ? האם 
יכולה ישראל להוציא כ007 מיליון דולר ב01 השנים הבאות למטרה זו ? למעשה , 
הדיון הוא על תפיסת הביטחון הלאומי , שיש לה השלכות אסטרטגיות מרחיקות 
לכת . ביטוי לכך נתן בשבוע שעבר אלוף ( מיל ) אברהם בוצר , שהיה בעבר 
מפקד חיל הים . " הצוללות צריכות להיות אמצעי של מדינת ישראל ולא של חיל 
הים דווקא " , הוא ציין בראיון ל"ערב חדש " שבו ניסה להסביר מדוע צריך חיל 
הים להצטייד בשתי הצוללות שנועדו להחליף את שלוש הצוללות הישנות מתוצרת בריטניה . 
בהמשך דבריו אמר בוצר , " צוללות בעולם משרתות במערכת הרתעה מפני שימוש 
בנשק קונוונציונלי . הן אמצעי מבטיח שהאויב לא יתפתה לתקוף התקפה מקדימה 
בנשק בלתי - קונוונציונלי וייצא מכך נקי " . ועוד הוסיף : " הצוללות בעולם 
מסוגלות לשגר טילים למרחק אלפי קילומטרים " . כזכור החליטו שר הביטחון והרמטכ"ל 
לבטל את הפרויקט , ונציגי חיל הים מנסים עתה לערער על ההחלטה . ה"וואשינגטון 
פוסט " כתב לפני כחצי שנה , כי " מול ההתחמשות הבלתי ניתנת לעצירה של 
מדינות ערב , ניצבת ישראל בפני אתגר : האם לשנות את הדוקטרינה והאסטרטגיה 
הגרעינית החשאית שלה " . לדברי העיתון , שציטט אנשי מודיעין ואסטרטגים בארה"ב 
ובאירופה , יכולות הצוללות להעניק לישראל יכולת מכה גרעינית שנייה . " אם 
כוחות ערביים יצליחו לפגוע בכור הגרעיני בדימונה , בטילי הקרקע - קרקע ובבסיסי 
חיל האוויר , תוכל ישראל להגיב בירי טילים שישוגרו מהצוללות " . פרוף יהושפט 
הרכבי , בספרו " מלחמה גרעינית ושלום גרעיני " שפורסם לפני 62 שנים , 
הגדיר " מכה שנייה " כ"הנחתת תגמול בעזרת שרידי כוחות גרעיניים שנותרו 
לאחר התקפת אויב גרעינית , כלומר לאחר המכה הראשונה של האויב " . על פי הפרסום 
בעיתון האמריקאי , " ישראל נמצאת בטווח של שנים אחדות מפיתוח טיל שיוט 
הנורה מצוללת " . שני מומחים , פול רוגרס מאוניברסיטת ברדפורד בבריטניה 
וסת קארוס , מהקולג הימי ברוד איילנד שבארצות - הברית , צוטטו באותה כתבה 
כמי שמעריכים שיש בידי ישראל הטכנולוגיה והידע הדרושים לפיתוח טיל כזה . 
ייחודו של טיל שיוט הוא ביכולתו לנוע במסלול קבוע ובגובה נמוך עד שהוא פוגע 
במטרתו . משום כך קשה לפגוע או ליירט טילי שיוט . עפ"י " ואשינגטון פוסט " , 
יכול טיל גבריאל מדגם 4 , האחרון בסדרה , להגיע לטווח של כ061 ק"ם . 
" הגבריאל עונה , לכן , על התנאים שיכולים לסווגו כטיל שיוט קטן , וניתן 
להגדיל בעתיד את טווחו , כך שיפגע במטרות בעיראק " . כ004 ק"ם מפרידים 
בין שתי המדינות , ובגדד מרוחקת מישראל כ0001 ק"ם . ישראל חוששת ביותר מתוכניתה 
של עיראק להשיג נשק גרעיני . המאמץ העיראקי בכיוון זה הוא שיטתי ביותר , 
ומאז הפצצת הכור ליד בגדד בידי חיל האוויר לפני כעשר שנים , מושקעים בו 
משאבים כספיים , אנושיים וטכנולוגיים רבים . הדיווחים בתקשורת הבין - לאומית 
בקשר לסיכוייה של בגדד להשיג נשק גרעיני , סותרים ומדברים על פרק זמן של 
בין חודשים לחמש שנים . בכל מקרה , ברגע שתגשים עיראק את חזונה האטומי , 
היא תהיה איום בלתי נסבל על ישראל . ישראל , העריך ה"וואשינגטון פוסט " , 
לא תוכל לעמוד מנגד לאורך ימים ולצפות כיצד נשמטת ממנה עליונותה הגרעינית 
ונחלש יסוד ההרתעה שלה . על אף שמדיניותה הרשמית של ירושלים , שאומצה על 
ידי כל ראשי הממשלה מדוד בן - גוריון ועד יצחק שמיר , היא : " ישראל לא 
תהיה המדינה הראשונה במזה"ת להכניס נשק גרעיני לאזור " , יוצאים כל מנהיגי 
העולם והתקשורת הבין - לאומית מההנחה כי בידי ישראל יש כבר מאגר של נשק כזה . 
מה תוכל על - כן ישראל לעשות מול האתגר העיראקי , שואל העיתון האמריקאי ? 
אפשרות אחת שהועלתה במאמר היא לבצע את דוקטרינת בגין . דוקטרינה זו , 
שפותחה בידי ראש הממשלה , על פי ניתוחים זרים , אומרת כי ישראל לא תאפשר 
לשום מדינה ערבית לפתח נשק גרעיני . אבל , להערכת המאמר , תתקשה ישראל 
לחזור על הישגה מיוני 1891 , כשחיל האוויר הישראלי הפציץ את הכור העיראקי . 
סדאם חוסיין למד את לקח ההפצצה והורה ל"הקשות " את מתקניו הם מוגנים טוב 
יותר במעבה האדמה ומפוזרים ברחבי עיראק , כדי שלא יהיו עוד מטרה נוחה כבעבר . 
אחת האפשרויות , העריך " הוואשינגטון פוסט " , לשימור העליונות וההרתעה 
של ישראל היא , על - כן , לפתח בעזרת צוללות וטילים יכולת מכה שנייה . 
הגלישה למרוץ חימוש לא קונוונציונלי , לפתח נשק גרעיני ואחר כך לשכללו על 
פי הנסיבות , היא יקרה מאוד , וספק אם מדינות שאינן מעצמות גדולות יכולות 
לעמוד בכך . הניסיון בתחום זה מלמד כי לעתים אפשר להיגרר למרוץ כזה בעל כורחך 
מתוך השאיפה להשיג או לשמור על עליונות . ארה"ב פיתחה נשק גרעיני וברית - 
המועצות הלכה בעקבותיה . ואשינגטון הגיבה בפיתוח כלי - נשק שהעניקו לה 
יכולת מכה שנייה , עד שמוסקווה איזנה עצמה בייצור כלי - נשק דומים . המרוץ 
הזה הביא לגיבוש דוקטרינת , ראשי תיבות של " הרס הדדי מובטח " . כל צד 
החזיק במאגר נשק גרעיני עצום שהבטיח לו אפשרות " להרוג " את יריבו כמה 
וכמה פעמים . גודש יכולת ההרג הזה יצר בפועל מאזן אימה : מלחמה גרעינית 
פירושה השמדה מוחלטת של שני הצדדים . החיים בצל האימה הזו הזינו את המלחמה 
הקרה . אבל מי שמבקשים להקיש מן המודל של היחסים בין שתי המעצמות למזרח 
התיכון ויש בישראל חוקרים באקדמיה הקוראים לשינוי בדוקטרינה הגרעינית צריכים 
להביא בחשבון גם נתונים מקומיים . האם יכולה אסטרטגיה כזו להיות מיושמת 
באזור שמנהיגיו הם סדאם חוסיין או מועמר קדאפי ? 
