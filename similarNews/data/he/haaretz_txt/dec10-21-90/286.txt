בדיונים בין כמה חברי - כנסת לכמה מחברי המועצה להשכלה גבוהה , מנסים נציגי 
שני הצדדים למצוא פתרון שיסייע לפיתוח מערכת ההשכלה הגבוהה בקצב ובהיקף שמתאימים 
לגידול שיהיה במספר הסטודנטים בשנים הבאות . נראה כי הבנה זו עדיין לא הושגה 
במלואה . לא ברור כיצד תפתור עצם החקיקה את בעיות ההשכלה הגבוהה . בחמש 
השנים הבאות יהיה מספר הסטודנטים שיעלו לארץ עד 92 אלף , ואליהם יתווספו 
עוד 000 , 8 סטודנטים ישראלים . כלומר , בסך הכל יתווספו למערכת כ04 אלף 
סטודנטים . בהקשר זה הכינו חברי - הכנסת אוריאל לין ומיכאל בר - זוהר הצעה 
לתיקון חוק המועצה להשכלה גבוהה , שטרם הוגשה . להצעת החוק הצטרפו חברי - 
הכנסת לובה אליאב , דוד ליבאי , חגי מרום , יהודה פרח , יואש צידון וראובן 
ריבלין . הצעת החוק מבקשת להנהיג " מסלול מקביל למועצה , להכרה במוסדות 
השכלה גבוהה חוץ - תקציביים " . יזמים פרטיים שירצו להקים מוסד אקדמי יוכלו 
לקבל את אישור המועצה להשכלה גבוהה , על - פי סעיף מיוחד הקובע כי יהיה 
זה מוסד חוץ - תקציבי להשכלה גבוהה . כך יישמר מבנה המועצה ובה בעת תתאפשר 
התפתחות מערכת השכלה גבוהה במקביל למערכת הקיימת . ראש הוועדה לתקצוב ולתכנון 
במועצה להשכלה גבוהה , פרוף יעקב זיו , אינו רואה פסול ברעיון זה , אך 
טוען כי ממנו בלבד לא תצמח ישועה להשכלה הגבוהה . לדבריו , השאלה העיקרית 
היא כיצד יש לבנות מוסד להשכלה גבוהה האם יהיה קטן , יכיל מעט תחומים 
ויהיה יקר להפעלה , בהתאם ליכולתם של משקיעים פרטיים , או גדול , רב - 
תחומי וזול יחסית להפעלה , בגלל היכולת הכספית הממלכתית . הוא מציע הקמתו 
של מוסד לתואר ראשון במרכז הארץ תוך ארבע - חמש שנים , שיציע מכלול תחומי 
לימוד במדעי החברה , במדעי הרוח ואולי גם במדעי הטבע , ובו ילמדו לא פחות 
מ000 , 4 סטודנטים . המדינה תצטרך , לדעתו , להמשיך לשאת בעיקר נטל הפיתוח 
של מערכת ההשכלה הגבוהה ואסור לשחררה מאחריות זו . סעיף נוסף בהצעת החוק 
מציע כי ההכרה שיקבל מוסד חוץ - תקציבי להשכלה גבוהה באמצעות המסלול המקביל 
תהיה שלא בהתאם לסעיף 9 בחוק המועצה . סעיף 9 מתיר את הכרת המועצה במוסד , 
ראשית לפי הכללים שהיא עצמה קבעה , ושנית בתנאי שכללים אלה לא יגבילו את 
חופש הדעה והמצפון . פירוש הדבר שביטול סעיף 9 יאפשר להפלות לרעה קבוצות 
אוכלוסין על בסיס דת , מין או גזע בקבלתן למוסדות חוץ - תקציביים . " אני 
משוכנע " , אמר פרוף זיו , " שלא לכך התכוונו בעלי הצעת התיקון לחוק " . 
אולם הסכנה קיימת , אם הצעה זו תוגש ותאושר . לדעת פרוף זיו , אין צורך 
לשנות את חוק המועצה להשכלה גבוהה , משום שהכללים שהיא קבעה מאפשרים לה 
להכיר במוסדות חוץ - תקציביים . הצעת החוק מציינת כי המועצה לא תכלול בשיקוליה , 
לצורך ההכרה במוסד חוץ - תקציבי , את נחיצותם למשק המדינה של המקצועות 
שיילמדו במוסד , אך גם בעניין זה סבור פרוף זיו כי ניתן להשיג הכרה ללא 
התחשבות בשיקולי חיוניות המקצועות , על - ידי שינוי הכללים שלפיהם המועצה 
מכירה במוסד . בעוד שבעלי הצעת החוק רואים הכרח בפיתוח מערכת חוץ - תקציבית 
מקבילה של השכלה גבוהה , משום שלדעתם המדינה לא תוכל למלא את צורכי הפיתוח 
של ההשכלה הגבוהה , פוסל פרוף זיו את ראייתה של מערכת חוץ - תקציבית כחזות 
הכל . " שום יוזמה פרטית " , אמר , " לא תפתח מוסד להשכלה גבוהה באזורי 
הצפון והדרום שבהם המועצה מעוניינת דווקא לפתח את המערכת להשכלה גבוהה , 
ושום יוזמה פרטית לא תפתח את המוסדות המלמדים את המקצועות היקרים . היוזמה 
הפרטית תוכל להתרכז בפתיחת מוסדות במספר מצומצם של מקצועות לא יקרים כמשפטים 
או מנהל עסקים . האם אלה יפתרו את צרכיהם של 04 אלף סטודנטים חדשים בחמש 
שנים ? " במסגרת הדיונים מסתמנים גם חילוקי דעות בקרב חברי - הכנסת : 
בעלי הצעת התיקון תמימי דעים עם עמדת נציגי המועצה להשכלה גבוהה , כי מוסד 
חוץ - תקציבי שיוכר כמוסד להשכלה גבוהה לפי סעיפי הצעת התיקון , לא יהיה 
זכאי להשתתפות המדינה בתקציבו או בסיוע לו , לא במישרין ולא בעקיפין ( 
בסיוע לסטודנטים נזקקים או מצטיינים ) . למרות זאת , כמה חברי - כנסת 
שאינם חתומים על ההצעה סבורים שהמדינה צריכה דווקא לסייע לסטודנטים חסרי 
אמצעים במוסדות הפרטיים הללו . כבר עתה יש לחץ של סטודנטים במוסדות חוץ - 
תקציביים חדשים בית - הספר למשפטים בקמפוס אוניברסיטת בר - אילן , " רמות 
משפט " בקמפוס אוניברסיטת תל - אביב ובית - הספר למשפטים של המכללה למינהל 
לקבל סיוע בשכר הלימוד מהממשלה . הסכמה של הממשלה לסייע בצורה ישירה או 
עקיפה למוסדות חוץ - תקציביים , תבטל בדיעבד את עצם הצורך שהיה בהקמתם . 
