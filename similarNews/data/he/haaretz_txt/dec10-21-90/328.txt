החומר שעליו מבוססת טכנולוגיה של קהילה מסוימת הוא אחד הגורמים המגדירים 
את השלב ההתפתחותי שבו היא נתונה . הכינוי " תקופת האבן " מספיק כדי לתאר 
בקווים כלליים את אורח חייהם של בני - אדם שחיו בתקופה הזאת , ואת רוחה . 
כך אפשר לחלק את האבולוציה הטכנולוגית של האדם לתקופות עיקריות : תקופת 
האבן , תקופת הברונזה , תקופת הברזל . על - פי אותו עיקרון אפשר לתאר את 
העידן הטכנולוגי החדש , שהחל להפציע בעשור האחרון , כעידן החומרים המלאכותיים : 
חומרים מעשי ידי אדם שאינם מצויים בטבע . עד כה נהגנו לסגל לעצמנו חומרים 
טבעיים כגון מתכות ומינרלים . בעידן החדש אנחנו נעצב בעצמנו את החומרים 
הדרושים לנו . לא החומר יכתיב את היישומים האפשריים שלו , אלא היישומים 
המבוקשים יכתיבו את תכונותיו של החומר שייוצר למענם . כלומר , החומרים 
שיבטאו את רוח התקופה המתחילה עכשיו , לא ייכרו במעבה האדמה באתרים מרוחקים , 
ולא יובלו באוניות אל מעבר לים הם ייוולדו כרעיון במוחו של מדען ואפשר 
יהיה לייצר אותם בכל מקום . ב0891 הכריזה ממשלת יפאן על טכנולוגיית התכנון 
והייצור של חומרים מלאכותיים כעל טכנולוגיית העתיד . ההכרזה פתחה פרויקט 
מחקר בן עשר שנים , שהשתתפו בו ממשלת יפאן , אוניברסיטאות , מכוני מחקר 
ומפעלי תעשייה . בתחילתו דובר על תקציב מחקר כולל של 004 מיליון דולר . 
היום , עשר שנים אחרי ההכרזה , ברור שהסכום שהצא בפועל היה גדול בהרבה 
( אם כי לא נמסרו נתונים רשמיים בעניין זה ) . מאז יפאן היא שקובעת את 
קצב ההתפתחות של העידן החדש . ארצות הברית וארצות צפון אירופה ומערבה מגיבות 
על הצעדים היפאניים , תוך מאמץ מתמיד לצמצום רווחים . קבוצת מיטיבי הלכת 
של המדינות והחברות הרב - לאומיות הגדולות מרחיבה את צעדיה , ומקדמת את 
הטכנולוגיה החדשה בקצב גובר . לכולם ברור שמי שיתנתק עכשיו מהחבורה המובילה 
לא יוכל לשוב אליה בעתיד . טכנולוגיית החומרים המלאכותיים תעניק דחיפה 
עצומה לאורח החיים ולרמת החיים במדינות שתשלוטנה בה . והיא תעמיק עוד יותר 
את הפער הקיים בין המדינות הללו לבין העולם השלישי . רוב החומרים המלאכותיים 
הם מרוכבים . הד"ר דניאל וגנר , פיסיקאי ממכון וייצמן העוסק בחקר החומרים 
אומר שחומר מרוכב הוא כל חומר שמשלב שני חומרים שונים במצב מוצק . אבל בדרך - 
כלל כשמדברים על חומרים מרוכבים מתכוונים לחומרים מרוכבים מתקדמים , הבנויים 
משילוב של חומר כלשהו שמחזק בסיבים . למשל , חומרים פלסטיים מרוכבים בנויים 
מפולימרים ( חומרים שהמולקולות שלהם ארוכות מאוד ) המחוזקים בסיבים . 
עד לאחרונה , השתמשו להכנת חומרים פלסטיים מרוכבים בעיקר בפולימרים תרמו - 
סטיים , המצטיינים בעמידות מכנית רבה ; אבל כשמחממים אותם מעבר לטמפרטורה 
מסוימת , הם נהרסים ללא יכולת שיחזור . באחרונה מנסים לפתח ולייצר חומרים 
מרוכבים על בסיס פולימרים תרמו - פלסטיים , שהם פולימרים שמאבדים את צורתם 
בחום ( נמסים ) , אבל לאחר מכן אפשר ליצור ( לצקת ) מהם צורות שונות , 
קפמאליד4ולאחר הקירור וההתגבשות תכונות החומר נותרות כשהיו . הסיבים המחזקים 
את הפולימרים הם בדרך - כלל סיבי פחם , או סיבי פולי - ארמיד , הידוע בכינוי 
המסחרי קוולאר " . קוטרו של סיב בודד הוא כעשרה מיקרון , אבל בדרך - כלל 
הסיבים מיוצרים ב"צמות " המכילות מאות או אלפי סיבים בודדים , שיכולים 
להיות קצרים או ארוכים מאוד . אופי שטח הפנים של הסיב הוא אחד הגורמים הקובעים 
את חוזקו , גמישותו , עמידותו בחום , ושאר תכונותיו של החומר המרוכב . 
שינוי אופיים של פני הסיב משפיע גם על יכולת ההתקשרות שלו אל החומר המחוזק . 
מחקרים בעניין זה מצויים כיום בחזית המחקר העולמית בתחום חקר החומרים המרוכבים . 
קרמיקה מרוכבת נמצאת בראש הרשימה היפאנית של התעשיות העתידיות . קרובה רחוקה 
זו של כלי החרס הביתיים ושל ספלי התה הסיניים העדינים כוללת קבוצה גדולה 
של חומרים המבוססים על אלומינה , טיטניה וחול . אלה חומרים קשים , קלים , 
חזקים ועמידים בחום יותר מכל חומר טבעי . עושים מהם מספריים , סכינים , 
קרסי דיג , חישונים , סוללות חשמליות , מנועי מכוניות וגפיים מלאכותיות . 
מפעל המכוניות והמנועים היפאני ניסן כבר מציע דגם של מכונית ספורט מתוצרתו , 
שמנועה מצויד ברוטור טורבו קרמי מרוכב . חברות הרכב היפאניות , איזוצו 
וטויוטה , שיחררו מידע מוגבל על כוונותיהן לפתח מנועי דיזל קרמיים מרוכבים 
בשנות התשעים המוקדמות . יכולתם של החומרים הקרמיים המרוכבים האלה לעמוד 
בטמפרטורות של עד 005 , 1 מעלות צלסיוס ללא צורך במערכות קירור וסיכה , 
מעניקה להם ( בינתיים , על הנייר ) יכולת לשרוף דלק בנצילות גבוהה . הפלסטיק 
המרוכב הוא השני ברשימה זו . מאז שנת 7091 , כאשר הכימאי ליאו בקלנד ייצר 
במעבדתו את הפלסטיק הראשון ( " בקליט " ) בתהליך סינתטי אמיתי , התרבו 
סוגי הפלסטיק השונים ויישומיהם בקצב מסחרר . 27 שנים לאחר המצאת הבקליט , 
בשנת 9791 , עלתה ( בפעם הראשונה ) הכמות הכללית של מוצרי הפלסטיק השונים 
שיוצרו בארה"ב על כמות הפלדה שיוצרה שם . הפלסטיק שהיה בעבר שם נרדף לחיקוי 
זול ולא אמין מחליף היום בהצלחה ניכרת את המתכות בתחומים המחייבים אמינות 
מרבית , כמו תעופה וחקר החלל . לתעשיית הפלסטיק דרושה מעט אנרגיה בהשוואה 
לצריכת האנרגיה של תעשיית המתכת . מוצרי הפלסטיק יורדים מפס הייצור בצבעים 
שונים , כך שאין צורך בתהליך נוסף ויקר של צביעה . יתרון נוסף : מפלסטיק 
אפשר לייצר , בתבנית יציקה אחת , רכיבים שונים שבתעשיית המתכת יש לייצר 
כל אחד מהם בנפרד ; זה מאפשר להקטין את מספרם של החלקים הבדידים במתקנים 
שונים , ובכך מפחית בהרבה את עלות התחזוקה . מספרם של החומרים הפלסטיים 
ויישומיהם עולה בהתמדה : שפופרת משחת שיניים וקסדת מגן צבאית עשויות היום 
מפלסטיק , ויש בין חומרי הפלסטיק שפותחו בשנים האחרונות כאלה המוליכים 
חשמל , כאלה שמשנים את צבעם כתוצאה משינויים בטמפרטורת הסביבה או משינויים 
בשדה החשמלי המושרה בסביבתם וכאלה שנשטפים במים , או נרקבים ונספגים בקרקע 
לאחר פרק זמן קבוע מראש , או לאחר שהם מוקרנים בכמות קבועה מראש של קרינת 
שמש . היוקרתיים שבחבורה הם החומרים הפלסטיים המרוכבים , המפותחים במעבדות 
המחקר לפי מרשמים כימיים - פיזיקליים מדויקים ; מרשמים אלה נובעים מרשימת 
תכונות המוכתבת מראש על - ידי המזמינים . בונים אותם מולקולה אחרי מולקולה , 
באופן שמזכיר את הדרך שבה בנאי מניח לבנים ובונה מהן קיר . אלה חומרים 
זולים , קלים וחזקים ממתכות . וכבר היו שכינו אותם " מתכות פלסטיות " . 
הם אינם מחלידים ותכונות הולכת החום והחשמל שלהם , ניתנות לשינוי לפי רצון 
היצרנים והיישום המיועד . חברת גנרל מוטורס טוענת שעד לסיום העשור הבא , 
% 02 ממכוניות הנוסעים , ו%05 מכלי הרכב המסחריים מתוצרתה , יהיו בעלי 
מרכב העשוי מחומרים פלסטיים שונים , רובם מרוכבים . חלקי לוויינים לא מעטים 
עשויים מחומרים " אקזוטיים " כאלה , וכן גם חלקי מטוסים , בעיקר מטוסי 
ביון וקרב . על האפשרויות החדשות שהחומרים הפלסטיים המרוכבים פותחים לענף 
התעופה , אפשר ללמוד ממבצעם של כמה סטודנטים ומרצים במכון הטכנולוגי של 
מסצוסטס שהצליחו , באמצעות החומרים הללו , לשחזר את מעופו המיתולוגי של 
דדלוס אל החופש . חוקרי האם - איי - טי , שנענו לאתגר ( פרס כספי גבוה ) 
שהשליך לעברם איש עסקים , החליטו לבנות כלי טיס שיונע בכוח שרירי הטייס 
בלבד , שיוכל לחלץ אדם מכרתים ולהביאו למקום מבטחים . העיקרון נשמר , 
אבל מסלול הטיסה שונה : דדלוס המיתולוגי טס לסיציליה . דדלוס המודרני תוכנן 
לטוס ליוון , מרחק 511 קילומטרים . ארבע שנים נדרשו לאנשי האם - איי - טי 
לבניית כלי הטיס שכונה " דדלוס 88 " , שהיה עשוי ברובו מחומרים אקזוטיים : 
חומרים פלסטיים מרוכבים . מטת כנפיו של דדלוס היתה 73 מטרים ומשקלו הכולל 
13 ק"ג . שום חומר אחר לא היה מאפשר לבנות כנפיים כאלה , שגם תאסופנה מספיק 
כוח עילוי , גם תשמורנה על המבנה המקורי שלהן למרות הכוחות השונים הפועלים 
עליהן , וגם תהיינה קלות כל - כך . המדחף של דדלוס 88 הופעל בכוח דוושות 
שסובב הטייס ברגליו . באפריל 8891 טס הכלי הזה , ונשא את אלוף יוון במירוצי 
אופניים , קנלוס קנלופוס , בגובה של 51 מטרים מעל לפני הים ובמהירות של 
62 קמ"ש למרחק המתוכנן של 511 ק"ם . שיא עולמי חדש בטווח , מהירות הטיסה 
ומשך השהייה באוויר של כלי טיס המונע בכוח שרירי הטייס בלבד ; שיא שלחומרים 
הפלסטיים המרוכבים היה בו חלק מכריע . מתכנניו ובוניו של דדלוס 88 כבר מדברים 
על בניית כלי טיס , שיהיה מסוגל לטוס באטמוספירה הדלילה של כוכב - הלכת 
מאדים . אבל גם כך ברור שהניסוי שלהם הוא צעד חשוב בפיתוח התעופה העתידית , 
שתהיה מבוססת על שימוש ביותר חומרים מרוכבים , שיפחיתו את צריכת האנרגיה 
של כלי הטיס . השלישי ברשימה היפאנית של חומרי היעד המרוכבים הוא המלט . 
מתברר שחומר צנוע ואפור זה מצטרף לרשימת מוצרי הטכנולוגיה הגבוהה . מלבד 
שימושים בענף הבנייה , אפשר יהיה לייצר ממלט מגוון גדול מאוד של מוצרים , 
חלקם כאלה המחייבים גמישות : פקקי בקבוקים , נעליים , קפיצים , רמקולים 
ופלטות שריון לטנקים . בנוסף לבניית גופי מכוניות וכנפי מטוסים , פותחים 
לפנינו החומרים המרוכבים אפשרויות חדשות גם בתחום הרפואה , ובעיקר בתחום 
הפיתוח וההשתלה של איברים מלאכותיים בבני - אדם . כבר כיום ידועים הרכבים 
של חומרים פלסטיים מרוכבים , שבשילוב עם חומרים קרמיים חדשים , יכולים 
למלא בהצלחה את מקומן של רקמות שונות בגוף האדם . למשל , כלי דם שונים 
על בסיס פוליאוריטן וסיליקון , חלקי עצם , מפרקים , לסתות ומבנים דנטליים 
שונים מקרמיקה מרוכבת , גידים ורצועות שרירים מפולימרים מחוזקים בסיבי פחם , 
תחליפי עור פלסטיים ואפילו תחליפים מלאכותיים לדם האנושי . תחליפי הדם 
המבוססים על חומרים פלורו - קרבונים הוכיחו כבר בניסויים שונים שהם מסוגלים 
למלא בהצלחה את תפקיד הדם בהעברת החמצן מהריאות אל הרקמות השונות בגוף . 
עם זאת עדיין לא ברורות ההשלכות המלאות של השימוש בהם . ניסיונות מתקדמים 
בתחום זה נערכים עכשיו על בעלי - חיים במכוני מחקר במקומות שונים בעולם . 
המטרה היא למצוא תחליף זמין לדם אנושי , העשוי להעניק לצוותי רפואה באזורי 
אסון , או בעתות מלחמה , שהות מספקת לטיפול בפצועים ובמנותחים עד שיגיעו 
למקום מנות דם אנושיות בכמות מספקת . באמצעות תכנון מראש של מבנה החומרים 
המרוכבים שמהם עשויים איברים מלאכותיים המיועדים להשתלה בגוף האדם , אפשר 
להפחית את התנגדות הגוף לשילובו של האיבר הזר בתוכו . מכאן נובע הסיכוי 
הגדול של האיברים המלאכותיים העשויים חומרים מלאכותיים להחליף בהצלחה איברים 
טבעיים . המפתח לעידן הטכנולוגי החדש מסתובב בחור המנעול ממש עכשיו והוא 
עשוי מחומרים מרוכבים , מעשה ידי אדם . 
