ואשינגטון ( ע"ץ ) . ממשלת ארה"ב , המודאגת נוכח מצבה של המערכת הבנקאית , 
פתחה ברפורמה נרחבת העשוייה לחולל בשנים הקרובות מהפכה בנוף הפיננסי של 
ארה"ב . רפורמה זו הגדולה ביותר מאז תקופת השפל הגדולה בשנות ה03 , נועדה 
לשים קץ לקשיים הפיננסיים של הבנקים האמריקאיים ולחזק את כושר ההתחרות שלהם 
בזירה הבין - לאומית , על - ידי ביטולן של שורה שלמה של תקנות שאבד עליהן 
הכלח . הרפורמה , אותה מגבשים זה כמה חודשים במשרד האוצר ובבית הלבן , 
תוצג כנראה בינואר , אך קוויה הכלליים כבר ידועים . בין היתר , היא כוללת 
את ביטול ההגבלות האוסרות על הבנקים לפעול בכל רחבי ארה"ב ( ארה"ב היא אחת 
המדינות התעשייתיות הבודדות שבהן אין מערכת בנקאית ארצית ממשית , והבנקים 
רשאים לפעול רק במדינה אחת ) . כתוצאה מההגבלה , קיימים במדינה יותר מ000 , 
21 בנקים , שרובם הגדול מוסדות מקומיים קטנים . הרפורמה גם תאפשר לבנקים 
לעסוק בפעילות בבורסות , על - פי מתכונת השינויים שהונהגה בשנים האחרונות 
במדינות רבות באירופה . הבנקים יוכלו לרכוש חברות השקעות של וול - סטריט , 
ומצד שני יוכלו חברות ברוקרים לרכוש מוסדות בנקאיים . ב3391 נאסר על הבנקים 
לפעול בבורסה של וול - סטריט , בניסיון למנוע הישנות של מה שהתרחש בעת התמוטטות 
הבורסות ב9291 כאשר ההפסדים בבורסה הובילו בנקים רבים לפשיטת רגל . התקנות 
המיושנות " מונעות מהבנקים לשמור על כושר התחרות " , הכריז לא מכבר הנשיא , 
גורג בוש , והבטיח למלא תפקיד מרכזי ברפורמה . הממשלה גורסת כי הרפורמה 
תאפשר שיפור ניכר במאזנים של הבנקים וחברות הברוקרים , לאחר שרווחיהם צנחו 
בשנים האחרונות . היא גם תאפשר להם להתמודד בצורה יעילה יותר נגד בנקים 
זרים ענקיים , מיפאן או מאירופה . מומחים מציינים כי הקמתם של בנקים כל - 
ארציים אמיתיים תביא לגיוון בפעילות ולחסכונות ניכרים . לרפורמה המוצעת נותר 
רק לחכות לאישור הקונגרס . ממשל בוש , הנתמך על - ידי הבנקים הגדולים , 
אופטימי למדי , שכן הוא מעריך כי הקונגרס יתקשה להתנגד לתוכנית שנועדה 
למנוע הישנות של האסון שפקד את קופות החיסכון , שרבות מהן הכריזו לאחרונה 
על פשיטת רגל . 
