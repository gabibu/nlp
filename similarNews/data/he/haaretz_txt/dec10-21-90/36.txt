בחיפושיו אחר פתרונות לקשיי הכלכלה בעיקר על גבן של השכבות החלשות , מעיד 
שר האוצר על עצמו כי הוא מתגעגע לסוף המאה התשע - עשרה . הורדת שכרן של 
השכבות אלו הפועלים הפשוטים וחסרי המקצוע תגרום לשתי תופעות שליליות וחמורות 
שיבואו לידי ביטוי רק באיחור , ומשום כך נחיה בינתיים בגן עדן של טיפשים . 
התופעה הראשונה תהיה צמצום צריכת המוצרים בשכבות רחבות , שיפגע בחלקים מסוימים 
במסחר ובתעשייה . התופעה השנייה חמורה עוד יותר : שכר העבודה הזול יפתה 
תעשיינים קצרי ראות להעדיף עבודת כפיים על רכישת ציוד חדיש ; וכך , לאחר 
מספר שנים של רווחה מדומה , ימצאו את עצמם בפיגור מסוכן מול מתחריהם מחוץ 
לארץ . ייתכן ששר האוצר משלה את עצמו כי האוצר יזכה להכנסות גבוהות מהמסים 
על תגמולי הפרישה , ומהגמלאות הגבוהות שמקבלים הבכירים במשק . פה נכונה 
לו הפתעה : אלה יצמצמו את תנאי הפרישה הרשמיים ויפתחו לעצמם קרנות בשווייץ , 
והחלשים יישאו בנטל . עומרקפמאביגבאחרונה מציג שר החקלאות את תוכניתו להתפלת 
מים במפעל אזורי גדול , שאותם יעבירו לישראל , לשטחים , לירדן , למצרים 
וכו . מפני שאי אפשר להצדיק הקמת מפעל כזה על בסיס כלכלי בלבד , מצפה שר 
החקלאות כי הזרמת הכספים למימון המפעל על - ידי המדינות הללו תשמש אמצעי 
יעיל להשכנת שלום באזור . האם מצפה השר רפאל איתן כי המפעל הזה ייתרם כהיענות 
לסיסמתו המדינית : " אף שעל " ? שמעון פרס , כשהיה שר החוץ , כרך יחד 
עם תוכנית השלום שהציג באירופה ובארצות הברית גם את התוכנית של מפעלי פיתוח 
אזוריים , בתוספת המשאלה כי ימומנו על - ידי המדינות העשירות . הוא נענה 
אז בהסכמה . ציפיית שר החקלאות הנוכחי להיענות על רקע מצע האין - שלום שלו , 
מעידה כי הוא אופטימי מדי , או שלסיסמתו כמו גם למפעלי הפיתוח האזוריים 
הוא לא מתייחס ברצינות . רמת השרונקפמאביגימים קשים באו עלינו ממשלה שמדברת 
הרבה ועושה מעט , אופוזיציה שגם לדבר לא נוהגת , עם עייף המורכב מהדוניסטים 
האדישים למתרחש בארץ . נותרה רק קרן אור אחת העלייה . העם נדרש להדק את 
החגורה ולוותר מכספו לטובת העולים . היענות העם לדרישה זו קטנה מאוד , 
משום שאינו מקבל השראה ממנהיגיו . מדוע לא מוותרים הפוליטיקאים למספר שנים 
על ההקצבות למפלגות ? מדוע לא מוותרים החוגים הדתיים על חלק מהכספים הייחודיים ? 
מדוע נוסעים השרים הלוך ושוב לכל ארצות העולם ? מדוע לא סוגרים משרדים 
מיותרים , או מוכרים חלק מצי מכוניות הוולוו ? על המנהיגים לזכור כי נטה 
שכם אם נזכה לדוגמה מהם . צריך להפסיק לפטפט , ולהתחיל לקצץ . ירושלימקפמאביגבתוכנית 
מוקד תיאר השר יצחק מודעי את תקופתנו כ"שעה היסטורית " , וניסה להסביר את 
הסתירות שבדבריו על התוכנית הכלכלית . הוא אף תקף את המראיינים על שהם מפנים 
אליו שאלות קטנוניות וטיפשיות ( לדעתו כמובן ) בתקופה כה מלאת אתגר : 
העתיד יוכיח זאת , הבטיח . מודעי גם מנה סיבות לשינויים בתוכנית : התגברות 
האינתיפאדה , המשבר במפרץ הפרסי , החמרת המצב הביטחוני והגידול בעלייה . 
ואז השמיע את משפט המפתח יש להניח ולשכוח את כל המריבות והעימותים הבין - 
מפלגתיים ולהתלכד נוכח המצוקות וגודל השעה ההיסטורית . ממתי סיבות אלו הן 
כה דרמטיות עד שיש להניח הצדה את כל המריבות , ולשכוח את מאבקי החישוקים 
שהביאו משברים פנימיים בליכוד ועימות חריף עם ארה"ב וגם תרמו לא מעט למצב 
הפוליטי של היום : דרישות לערבון כספי עבור מימוש הסכם קואליציוני , יצירת 
מפלגות חדשות לשם צבירת עמדה פוליטית מועדפת , הצהרות שבתוך שבוע נמגר את 
האינתיפדה ועוד ועוד . מצב זה לא נוצר אתמול ; אך ממתי לדעת מודעי נהפך 
הוא לכה נואש עד שיש לשכוח הכל ? לדעתי , החל מהרגע שבו החל מודעי לכהן 
כשר אוצר . עד אז לא בחל האיש בשום אמצעי , ותכלית כל מעשיו היתה להביאו 
לשבת על כס שר האוצר . הרצליהקפמאביגעלי לציין בתשובה למכתבו של מר אפרים 
יואל שכותרתו " הבור התורן " ( ה"ארץ " , 11 . 02 ) , שתוכנית הקונצרט 
שנועד לשידור חי נמסרה לנו ממשרדי קאמרן שבועות אחדים מראש . שעות אחדות 
לפני הקונצרט נודע למפיק השידור כי בהתאם לדרישת המנצח יבוצעו הקנונים מן 
האולם ( ולא מן הבימה ) תוך כדי תנועה . הוא הבהיר כי אי אפשר לשדר ולהקליט 
אלא מן הבימה , וביקש כי גם הקנונים יושרו ממקום זה . הצעתו נדחתה . לחלופין 
הציע המפיק כי המקהלה תקדים את בואה , והקנונים יוקלטו כנדרש וישודרו במקביל 
להופעה באולם . גם הצעה זו לא התקבלה בגלל קשיים לוגיסטיים . לכן נאלצנו 
בצער לוותר על שידור חלק זה של הקונצרט , ולהשמיע במקומו מוסיקה מן האולפן . 
אוסיף רק כי גם היצירות האחרות באותו קונצרט השמעתן נדירה , ותקוותי כי 
מר יואל נהנה משידורן . מנהלת חטיבת המוסיקהקפמאביגעם כל הזעם והכאב על מעשי 
הטרור הרצחניים , אי אפשר שלא לגלות פליאה על ההעזה והאומץ של הצעירים הערבים . 
מן הראוי שנשאל את עצמנו מאין להם הכוח הנפשי לבצע מעשי הרג תוך סיכון 
עצמי שהוא בגדר התאבדות . הממשלה טוענת שהסיבה נעוצה בקנאות האיסלמית ובשנאת 
היהודים . אבל זוהי טענה שקרית ודמגוגית ; השלהוב הדתי רק מסייע לדחפי 
הייאוש והנקמה להיתרגם למעשי הרג . בימים אלה קוראים אנשים מחוגי הימין לפטר 
את פועלי השטחים ולהעסיק במקומם את העולים מברית המועצות . פעולה זו , 
אם תתממש , תוסיף רבים למחנה המיואשים . לכן ראוי להפנות אצבע מאשימה 
לעבר הממשלה על שהיא כופה עלינו את מרחץ הדמים של האינתיפדה . כמה קורבנות 
עוד ייפלו עד שחלום ארץ ישראל הגדולה יתנפץ סופית אל סלעי המציאות ? 
