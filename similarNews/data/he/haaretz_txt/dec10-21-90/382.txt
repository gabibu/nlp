המזכיר הארצי של הסתדרות עובדי האירוח ששון אפרתי , מתח ביקורת על שר התיירות 
גדעון פת , ואמר כי נתוניו לגבי היקף הפיטורים בענף מוגזמים . המזכירות 
הפעילה של הארגון התכנסה אתמול ודנה בהצטרפות לתוכנית ההשתלמויות החדשה בענף 
המלונאות , שנועדה למנוע פיטורי עובדים . " המספר בו נקב שר התיירות כאילו 
פוטרו 000 , 6 עובדים בענף , מוגזם ביותר . לא היה ולא נברא . עד היום 
פוטרו 005 , 1 עד 000 , 2 עובדים , לכל היותר , ברחבי הארץ . בתוכם עובדים 
זמניים וארעיים שממילא מדי שנה מפוטרים בעונת תיירות החורף העונתית " , אמר 
אפרתי . לדברי המזכיר הארצי של הסתדרות עובדי האירוח , הפרסומים על היקפים 
גדולים לכאורה , של פיטורי עובדים היא מגמתית ונועדה להכשיר את הקרקע לקבלת 
משאבים כספיים . " נכון שהתפוסות בבתי המלון ירדו מאוד והעובדים מועסקים 
פחות , על בסיס הסדרים חדשים כמו מעבר לשבוע עבודה בן ארבעה ימים . אך 
פיטורים רחבי היקף לא היו במלונות . לא היה זה אחראי לומר שעד סוף השנה 
יפוטרו עד % 05 מכח העבודה במלונות " , הדגיש אפרתי . לדבריו , מבדיקת תמונת 
המצב בשטח , עלה כי " בתי המלון עובדים יפה מאוד , במיוחד בסופי שבוע , 
כמעט בכל רחבי הארץ . ההסתדרות הכללית וועדי העובדים מפנים עובדים רבים 
לסופי שבוע לבתי המלון . גם תנועת התיירות נמשכת כל הזמן , כולל של קבוצות 
הזדהות מחו"ל . בימים האחרונים ניכרת התאוששות ונרשמו הזמנות טובות מארה"ב " , 
סיים אפרתי . דובר משרד התיירות יוסף שובל , דחה בתגובה את ביקורתו של 
המזכיר הארצי של הסתדרות עובדי האירוח . לדבריו לא טעה השר בנתוניו , אלא 
הסביר כי אם ימשך השפל בתנועת התיירות לישראל באותה רמה של אוקטובר - נובמבר , 
צפוי כי יפוטרו עד 000 , 6 עובדים . לא דובר על עובדים שכבר פוטרו . לדברי 
שובל אין שום מגמתיות מצד משרד התיירות , אלא זו עמדת שר התיירות . 
