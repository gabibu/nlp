היועץ המשפטי לממשלה , יוסף חריש , אישר את טיוטות כתבי האישום שהכינה 
פרקליטות המדינה נגד שורה של בנקים , בנקאים , חשבים ורואי חשבון בפרשת 
ויסות המניות . פרקליטות המדינה השלימה את עריכת כתבי האישום בימים האחרונים , 
וצופים כי הם יוגשו בזמן הקרוב לבית המשפט המחוזי בתל - אביב או בירושלים . 
משרד המשפטים נמנע מלפרסם את סעיפי האישום , אך ככל הנראה יואשמו הבנקאים 
ברישום כוזב במסמכי תאגיד , בעבירות על פקודת החברות , חוק ניירות הערך 
וחוק הבנקאות . כתבי האישום מוגשים לאחר ארבע וחצי שנים מיום שוועדת בייסקי 
פרסמה את הדו"ח החמור שלה , ויותר משבעה חודשים לאחר שבית המשפט הגבוה לצדק 
ביטל החלטה קודמת של חריש כי אין מקום להעמיד את הבנקאים לדין , מחוסר עניין 
לציבור . בג"ץ הגדיר אז את החלטת חריש כבלתי - סבירה באופן מהותי , ופסק 
כי היועץ המשפטי עיוות את משקלם הראוי של ההיבטים שאותם שקל . בהחלטתו הורה 
בג"ץ לחריש לבדוק אם קיים חומר ראיות לכאורה להעמדה לדין . במשרד המשפטים 
מסרבים למסור את רשימת הנאשמים , אך על - פי נוסח החלטת בג"ץ נראה כי אישומים 
יוגשו נגד בנק לאומי , בנק הפועלים , בנק דיסקונט ובנק המזרחי . בין הבנקאים 
שיועמדו לדין , לפי רשימת בג"ץ : ארנסט יפת ומרדכי איינהורן שעמדו בשעתם 
בראש בל"ל , גיורא גזית מבנק הפועלים , רפאל ואודי רקנאטי ואלי כהן מבנק 
דיסקונט ואהרן מאיר מבנק המזרחי . בין החשבים ורואי - חשבון שיש כוונה להעמידם 
לדין : חיים ברמן , חיים בוקסבאום ודן בבלי מבל"ל , אמנון שדה , יצחק 
בחר ושרגא שטרנליכט מבנק הפועלים , רפאל בן - ברוך , יונתן האפט ושאול 
בלבול מבנק דיסקונט ודב נווה וישראל סולבניק מבנק המזרחי . ח"ך פרוף שמעון 
שטרית אמר אמש כי עקב התהליך הממושך של ההחלטה בעניין כתבי האישום חלפה תקופת 
ההתיישנות לתביעות אזרחיות , ולכן לא יוכלו אזרחים שנפגעו מוויסות המניות 
להשתמש בראיות שייאספו במשפט הפלילי כדי לבסס תביעות נגד הבנקים . עם זאת 
אמר ח"ך שטרית כי עצם החלטת היועץ המשפטי מחזירה על כנה את תחושת הצדק ועקרון 
השוויון בפני החוק , לאחר שהחלטתו הקודמת של חריש שלא להעמיד את הבנקאים 
לדין יצרה תחושה שהדין הפלילי נאכף רק על חלשים , ואילו החזקים ובעלי השררה 
יוצאים פטורים . 
