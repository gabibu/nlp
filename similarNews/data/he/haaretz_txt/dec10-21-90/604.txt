חוקרי המשטרה הצבאית העוסקים בפרשת תא"ל רמי דותן , שהיה מפקד להק ציוד 
בחיל האוויר , בודקים חשדות כי דותן ואנשים נוספים תכננו , לפני המעצר , 
לבצע טשטוש עקבות ולמנוע איסוף ראיות ועדויות בפרשה . בימים האחרונים החל 
דותן לשתף פעולה עם חוקריו , לאחר שהושג סיכום עקרוני על עסקת - טיעון אתו . 
נמסר כי צוות של חמישה חוקרים מהיחידה הארצית לחקירות פשעים של המשטרה וממצ"ח 
גובה עדויות מפורטות מדותן , בבית החולים שבו הוא מאושפז . במסגרת עסקת 
הטיעון כבר הודה דותן בחלק מהעבירות המיוחסות לו , ומסר פרטים על שיטות 
עבודתו ועל חשבונות בנקים בחו"ל , שבהם הוא מחזיק מיליוני דולרים . דותן 
אמור להחזיר את הכספים הללו למדינה . כן החשיד דותן קצינים בכירים ובכירים 
במשרד הביטחון בביצוע עבירות פליליות , שחלקן נעשו בשיתוף אתו וחלקן ללא 
קשר אליו . נראה כי כבר בימים הקרובים יזומנו החשודים לחקירה , וייתכן 
כי אחדים מהם אף ייעצרו . בעת החקירה עלו חשדות כי בעסקאות המסועפות , חלקן 
פיקטיוויות , שאותן ניהל דותן , נעברו עבירות מס חמורות . עקב כך צורף 
לחקירה צוות מיוחד של מס - הכנסה , שאנשיו עוברים על המסמכים הרבים שנאספו . 
נראה כי נגד דותן ואחרים יוגשו כתבי - אישום גם על העלמות מס ועבירות מט"ח . 
כפי הנראה יוגשו כתבי - אישום פליליים גם נגד יורם אינגביר , בעל חברה לשירותי 
הנדסה ששיתף פעולה , לפי החשד , בחלק מעסקאותיו של דותן , שבהן נגנבו , 
על - פי החשד , כספי סיוע צבאי שהגיעו מארה"ב והיו מיועדים לפיתוח ורכש 
ביטחוני . במסגרת עסקת הטיעון , הבטיחה הפרקליטות הצבאית לתא"ל דותן כי 
תמליץ בפני הפרקליטות האזרחית שלא להעמיד לדין את אשתו , אם יימצאו ראיות 
נגדה . עם זאת , הבהירה הפרקליטות הצבאית כי המלצתה אינה מחייבת את הפרקליטות 
האזרחית . התביעה תמליץ , על - פי עסקת הטיעון המתגבשת , על עונש מאסר 
של לא פחות מעשר שנים , הורדה לדרגת טוראי וגירוש מהצבא . החוקרים סבורים 
שבידיהם ראיות חד - משמעיות להרשעה . חלק מהראיות הוצגו בפני דותן , ונראה 
כי הן ששכנעו אותו להסכים לעסקת הטיעון . עד כה הוחזרו כבר למדינה , באמצעות 
עו"ד הרולד כץ , חלק מהכספים שנלקחו במרמה . החקירה בפרשה חשפה פרצות , 
שחוקרי המשטרה הצבאית הגדירו אותן כחמורות ביותר , במערך הבקרה והפיקוח 
של צה"ל ומשרד הביטחון על השימוש בכספים המיועדים לרכש ביטחוני , בעיקר 
כספים שמקורם בסיוע האמריקאי . הוברר כי דותן ושותפיו העלימו כספים מבלי 
שמערכת הביטחון , צה"ל וחיל האוויר היו מודעים לחסרונם . גורמים שעסקו 
בפרשה נדהמו מהיקף מעשי המרמה , הגנבות וההעלמות . קפידבינהבטחתו של דותן , 
במסגרת עסקת הטיעון , למסור מידע מפליל נגד קצינים אחרים , פגעה קשות 
באמון ההדדי בין קציני חיל האוויר בסדיר ובמילואים , שהיו קשורים במערך 
הטכני והלוגיסטי של החיל . פרסום עסקת הטיעון הביא בימים האחרונים לחרושת 
כבדה של שמועות וחשדות בין קציני החיל , שעסקו בניחושים נמרצים בדבר זהותם 
של הקצינים שאותם יפליל דותן . עד כה אספו כבר החוקרים ראיות לכאורה למעורבותם 
של קצינים ונגדים מפקודיו של דותן בסיוע למעשי השוחד והמרמה שביצע . אחדים 
מהם אף קיבלו טובות - הנאה חומריות , כגמול על שיתוף הפעולה מצדם . הם 
נחקרו ושיתפו פעולה בחקירה . למרות החשדות והחומר המפליל נגד אותם קצינים 
ונגדים , לא הושעה איש מפקודיו של דותן מתפקידו . אנשי ענף הנעה בחיל האוויר , 
שעסקות השוחד והמרמה בוצעו בקשר לפעילותו , ממשיכים בעבודתם כרגיל . גם 
מי שזומנו לחקירות חוזרות ממלאים את תפקידיהם כבעבר . מקור רשמי בצה"ל מסר 
אמש כי עד סוף השבוע תגובש עסקת הטיעון , אשר קיבלה את אישורו של הפרקליט 
הצבאי הראשי . כדי שלעסקה יהיה תוקף , היא טעונה גם אישור של הרמטכ"ל , 
וכן אישור של הגורמים המשטרתיים . עדיין קיימת מחלוקת על משך המאסר שהתביעה 
תדרוש לגזור על דותן , והטווח נע בין 01 ל31 שנים . יצוין כי שופטי בית 
הדין הצבאי יכולים לדחות את עסקת הטיעון ולא לקבלה . בנושא הגירוש מצה"ל 
יש מחלוקת בין עורכי הדין של דותן לבין התביעה הצבאית , שכן דותן אינו מסכים 
לסעיף הגירוש . בכל מקרה , מסרו מקורות צבאיים , יוגש כתב - אישום נגד 
דותן , והוא אף יובא בפני שופט צבאי להארכת מעצר עד תום ההליכים . 
