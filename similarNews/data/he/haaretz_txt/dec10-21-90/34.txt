חג מולד עגום צפוי השנה לניו יורק . הרבה מן ההווי והפעילויות המאפיינים 
את עונת ערב חג המולד בולמוס קניית המתנות וגילויי האחווה לנזקקים שיוצרים 
אווירה של פסטיוול עליז נראים השנה כלא מתאימים . השפינג , התחביב הלאומי 
של האמריקאים , ששיאו מגיע בחודש שבין יום ההודיה לחג המולד ממאן השנה לצבור 
תאוצה . השדרות הראשיות של מנהטן מוארות בשלל צבעים . חלונות הראווה של 
חנויות היוקרה שבשדרה החמישית מקושטים בדמויות מיניאטוריות מהפולקלור האמריקאי 
ובסמלים דתיים ; עץ האשוח הענק שמול מרכז רוקפלר עוטר באלפי נורות שהודלקו 
השבוע בטקס מסורתי . אך תושבי העיר עוברים לידו באדישות , ומעטים האנשים 
שנכנסים לחנויות המלאות כל טוב . קפמאבינבחודשים האחרונים פוטרו רבבות אנשים 
ממקום עבודתם ואלפים אחרים מועמדים לפיטורים . במפעלים ובבתי עסק מתבקשים 
עובדים לוותר על העלאות במשכורת , ואיש לא מעז לבקש את הבונוסים של סוף 
השנה . היאפים שהיו רגילים לרמת חיים גבוהה ולצריכת דברי מותרות נפלטו 
מהוול סטריט והצטרפו למחפשי עבודה . מדי יום מתפרסמים נתונים חדשים החושפים 
את ממדי המשבר הכלכלי בארצות הברית . בתשעה החודשים הראשונים של השנה נסגרו 
003 , 9 חנויות ובתי עסק קטנים עלייה של % 31 מהתקופה המקבילה אשתקד . 
ראש הפדרל רזרוו , אלן גרינשפן , הקפיד בעדותו הארוכה בפני ועדת הסנאט 
שלא להזכיר את המלה מיתון , אך אישר כי הכלכלה האמריקאית נמצאת בירידה משמעותית . 
סקר שנערך השנה בחודשי יולי אוגוסט על ידי מכון המחקר של אוניברסיטת מישיגן 
העלה , כי רמת האמון והביטחון בחוסנה של הכלכלה אמריקאית היה מן הנמוכים 
ביותר מזה 44 שנים . בחודש נובמבר נרשמה עלייה קלה בנתונים , וכלכלנים 
תולים בה תקוות . המשבר המתמשך במפרץ הפרסי הוא אחת הסיבות למיתון ולאווירה 
הקשה בכרך . אלפי אנשי מילואים מתושבי העיר גויסו ונשלחו לסעודיה . משפחות 
רבות שהמפרנס העיקרי בהן נאלץ לעזוב את עבודתו תלויות עתה במענקי הסעד 
שמספק הצבא . מתנדבות אוספות צעצועים ומתנות לילדי המגויסים , ובכך מפחיתות 
עוד יותר את תנועת הקונים . מומחים לכלכלה חרדים לגורלן של רשתות ההלבשה 
הגדולות ובתי עסקים שנותרו לפליטה לאחר גל פשיטות הרגל שפקד את המגזר הקמעונאי 
בראשית השנה . ההערכה הרווחת היא שעונת הקניות השנה תקבע את גורלו של המגזר 
בארצות הברית . תנועת הקונים בחודש זה שבין יום ההודיה לחג המולד מהווה 
בימים כתיקונם % 03 מכלל תנועת הקונים בשנה . הרווח של המגזר הקמעונאי בעונת 
ערב חג המולד מגיע ל%05 מכלל הרווח השנתי . אם כמות הקונים לא תעלה בשבועיים 
הקרובים , צופים המומחים פשיטות רגל נוספות של רשתות ההלבשה הגדולות , 
וסגירתם של אלפי חנויות ובתי עסק קטנים , ועקב כך התעצמות המיתון . לדברי 
ה"ניו יורק טיימס " , בעלי עסק רבים החליטו שלא להמתין לתוצאות הרווחים של 
חודש הקניות וסגרו את עסקיהם . העיתון פירסם רשימה ארוכה של רשתות הלבשה 
וחנויות יוקרה בניו יורק ובערים גדולות אחרות , המועמדות לסגירה מיד לאחר 
ראש השנה האזרחית . מצבן הקשה של הרשתות , והמשבר הפוקד בעיקר את המגזר 
הקמעונאי , נבעו מהחובות שהצטברו כתוצאה מבהלת המיזוגים שאיפיינה את שנות 
השמונים . מפעלים המייצרים מוצרי הלבשה שפשטו רגל בעבר משום שהסכימו לתנאי 
תשלום קשים למדו לקח , ומסרבים להעניק אשראי לרשתות שנקלעו לקשיי נזילות . 
הבנקים בניו יורק שספגו השנה הפסדים של מאות מיליוני דולר בגלל הסתבכותם 
בעסקאות המיזוגים הענקיות , ובגלל המימון הנדיב שהעניקו לעסקאות בענף הנדל"ן 
שאינו מצליח להיחלץ מהשפל המתמשך הטילו מגבלות חמורות על מתן הלוואות , 
ובכך יצרו קשיי נזילות למפעלים ובתי עסק קטנים . כלכלנים עוקבים בעיקר אחרי 
מצבן של חנויות הכל - בו הגדולות מייסיס ובלומנגדיילס וחוזים להן עתיד 
עגום . חוץ מחנות הדגל ברחוב 43 במנהטן , לחברת מייסיס רשת של 001 חנויות 
הלבשה ברחבי ארצות הברית . לפני שבוע הודיעה החברה לבנקים ולספקים כי הרבעון 
האחרון הסתכם בהפסד של 66 מיליון דולר כפול מזה שהיה לחברה בתקופה המקבילה 
אשתקד . על החברה רובץ חוב של חמישה מיליארד דולר בעקבות רכישתה של רשת 
חנויות הלבשה בקליפורניה . בוול סטריט אומרים כי עונת הקניות של ערב חג 
המולד השנה תקבע את גורלה של הרשת הענקית , ואין מוציאים מכלל אפשרות שהיא 
תיאלץ להודיע על סגירה . קפמאבינבמאמץ של הרגע האחרון למשוך קונים חרגו רוב 
רשתות ההלבשה בניו יורק גם היוקרתיות שביניהן מהנוהג המסורתי להתחיל במכירות 
חיסול רק לאחר ראש השנה האזרחית ; והשנה הכריזו על מכירות חיסול עם פתיחת 
עונת הקניות . " האווירה היא קשה " , אומר סגן נשיא חברת בלומנגדיילס , 
גוליאן טאוב , שצופה ירידה משמעותית בתנועת הקונים בחנויות הרשת בעונת 
חג המולד . כל המוצרים בבלומנגדיילס , גם חפצי מותרות , מוצעים למכירה 
בהנחה של % 01 ויותר . " נעשה פחות עסקים , אבל אולי נהיה יותר רווחיים " , 
הוא אומר . במרבית חנויות היוקרה בשדרה החמישית אפשר לרכוש מוצרים בהנחות 
הנעות בין % 02 ל%03 . אף חנות היוקרה לבגדי גברים , ברגדורף - גודמן , 
הכריזה על מבצע הנחות בשיעור של % 02 . בחנות הידועה סקס פיפט אווניו , 
מוקד משיכה לאנשים אמידים ולאניני טעם , מוצעים מעילי פרווה בהנחה של % 52 . 
מעילי אופנה בעיצוב קלווין קליין נמכרים ברשת אברמס - שטראוס בהנחה של % 04 , 
חנות השעונים המהודרת , טורנאו , בשדרת מדיסון , מציעה שעונים מסוגים 
משובחים בחצי מחיר . חרף מצבן הפיננסי הקשה , רשתות ההלבשה הגדולות הגדילו 
את תקציבי הפרסום , ועיתוני ניו יורק גדושים במודעות ענק על מבצעי הנחה 
ומכירות חיסול . סקר שערך " הוול סטריט זורנאל " בין 262 , 1 חנויות ובתי 
עסק קמעונאים העלה , כי % 07 מהם צופים ירידה משמעותית בתנועת הקונים וברווחים 
בהשוואה לעונת חג המולד אשתקד . מנהל בכיר בחברה העוסקת בחיזוי פעילות עסקית 
אמר לעיתון כי ההאטה , שאיפיינה את המגזר הקמעונאי בחודשים האחרונים , 
תגיע לשיאה בעונת הקניות של ערב חג המולד השנה , וצפויה ירידה משמעותית 
ביותר ברווחיו . לדבריו , העלייה במחירי הדלק והירידה באמון שרוחשים האמריקאים 
לחוסנה של הכלכלה הם מהגורמים המרכזיים לירידה הצפויה ברווחים במסחר הקמעונאי . 
אם פעם יכלו קונים לנסוע בתכוניתם ולחפש חנויות שבהן אפשר לרכוש מוצרים 
במחירים מוזלים השנה בגלל מחירי הדלק רבים מוותרים על - כך . כלכלנים 
טוענים כי הפחד מאיבוד מקום העבודה הוא הגורם המרכזי לאיפוק שמגלים אמריקאים 
רבים בקניות לכבוד חג המולד . מנהל בכיר של רשת סירס מתנחם כי חג המולד 
השנה חל ביום שלישי , ולכן נוסף עוד יום של מכירות . רבים אוהבים לערוך 
את קניות החג ברגע האחרון , אמר , והם שיצילו לבסוף את העונה מהשפל . 
