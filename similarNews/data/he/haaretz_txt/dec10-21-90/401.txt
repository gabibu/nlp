רפי כהן , קוזושוילי , בודניוק , קייסי , אולרן , מרקוס , שושני , 
חזן , יוסי לוי , לוין , בסון ( גת ) . המאמן : אברהם גרנט . אלבז , 
י . עמר , פרסלני , בוהדנה , ש . עמר ( אביטל ) , ניסן כהן , ניסים 
כהן , סוקריסטוב , ולדז , רוקמן , ירון כהן . המאמן : יצחק שום . שפט 
עובדיה בן - יצחק , 000 , 41 צופים , ברמת גן . ניר לוין זה שם המשחק . 
אתמול היתה לו רגל חמה . הוא ניצל שלוש מארבע ההזדמנויות שלו וביסס את 
קבוצתו בפיסגה במשחק שהיווה המשך להפגנת היכולת הטובה של פתח תקוה במשחקיה 
האחרונים . שני שעריו האחרונים היו קלאסיים במהלכם ומדהימים בפשטותם . אחד 
מהם : בעיצומן של התקפות היריב שילח המגן כדור ארוך לאורך האגף , הוא נבעט 
מייד כדור שטוח למרכז הרחבה , ושם צריך כמובן שיהא חלוץ מוכשר כמו ניר לוין 
כדי שיהפוך מהלך כזה לשער פשוט וקל . יתרונה של פתח תקוה היה בצורת משחקה : 
סגירה מצויינת של הרחבה , אליה התקשו הבית"רים לחדור , ויציאה מהירה להתקפות , 
עם המגינים ועם ארבעה ויותר שחקנים וניצול יעיל של העובדה שהיריב טרם התארגן 
בהגנתו לאחר שתקף . אמנם בית"ר החזיק יותר בכדור ואף לחץ יותר , אך הירבה 
בהגבהות כדור וזנח משום מה כליל את האגפים . וכך , חלוציו כמעט לא חדרו 
לתוך הרחבה ולא סיכנו ממש את שער הפועל . ירון כהן הירבה לכדרר ודיילי ולדז 
נסגר מצויין בידי גבע מרקוס כבר במרכז השדה כשאת תפקיד הבלם השני עושה במקומו 
אבינועם קייסי בצורה מצויינת . עזרה לפתח תקוה שגיאתו של שוער בית"ר גבי 
אלבז בדקה השמינית . הוא לא השתלט על כדור שהגביה אלון חזן מימין , שמט 
אותו לרגליו של ניר לוין וזה מול שער ריק לא התקשה לקבוע 10 . בדקה ה - 43 
נדמה שיחול שינוי לטובת בית"ר , כאשר בני קוזושוילי , מגינה המצויין של 
פתח תקוה , ביצע עבירה והורחק לאחר שכבר קודם ספג כרטיס צהוב . אך פתח 
תקוה , בעשרה שחקנים דווקא קיבלה משנה מרץ ובדקה ה - 83 שילח אלון חזן , 
שהחליף את קוזושוילי כמגן ימני , כדור ארוך לאורך האגף אל מני בסון וזה 
העבירו למרכז לשם הגיע בתיזמון מדוייק ניר לוין והוא בעט פנימה , 20 . במחצית 
השנייה ניסה בית"ר לתקוף אך לא הצליח לחדור בעד הגנת פתח תקוה והסתפק בהגבהות 
לא יעילות . ניסיונו לתקוף עזר לפתח תקוה לצאת להתקפות מהירות ומסוכנות 
כמו זו בדקה ה - 45 : כדור ארוך הגיע שוב אל מני בסון באגף ימין , זה שילח 
כדור למרכז וניר לוין הקדים את בלמו בנגיחה נהדרת פנימה , 30 . פתח תקוה , 
בעשרה שחקנים , החליטה שהגיע הזמן לחזק את ההגנה . מני בסון יצא וגיא 
גת נכנס . בית"ר הכניס חלוץ ( אביטל ) במקום מגן ( שלומי עמר ) . בית"ר 
אמנם לחץ וצבר קרנות ( 93 ) אך אתמול היה חסר לו חלוץ דוגמת ניר לוין . 
בדקה ה - 66 נוצרה ערבוביה ליד שער פתח תקוה לאחר הגבהת כדור קרן ורונן רוקמן 
דחק מקרוב פנימה , כדי להמתיק במעט את התבוסה 31 . 
