נציגים פולנים וישראלים יחלו היום בירושלים בשיחות עבודה על חתימת הסכם תיירות 
בין שתי המדינות . הנושא המרכזי יהיה בקשת פולין לקבל מישראל סיוע בשיפוץ 
אתרים יהודיים , לצורך פיתוחה של תנועת תיירות יהודית . מדובר בשיקום אתרים 
יהודים בפולין ובשימורם בעיקר בתי - כנסת , בתי - קברות ומונומנטים יהודיים 
אחרים . פולין מעוניינת גם בפעילות של יזמים מישראל , שישקיעו בענף התיירות 
שלה . מדובר , למשל , בעידוד יזמים מישראל להשקיע בבניית בתי - מלון . 
