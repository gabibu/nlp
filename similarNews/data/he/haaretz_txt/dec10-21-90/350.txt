יאנוש אסטאלוש הוא גבר נמוך קומה . שערות - השיבה שלו , הסמיכות עדיין , 
מסורקות לאחור , הוא לבוש חליפה חומה שניכר בה כי בזמנו , לפני 0353 שנה , 
תפרו אותה מבד טוב , חולצה שהיתה פעם לבנה , ומעיל עליון שהאבק המכסה 
אותו האפיר את צבעו השחור . בידו הוא אוחז מזוודה קטנה שאין הוא מניח אפילו 
לרגע . כל רכושו במזוודונת זו : חולצה להחלפה , לבנים , דברי רחצה . 
אסטאלוש בהונגרית פירושו נגר . ומר אסטאלוש , כשמו כן הוא : קרוב ל04 
שנה הרוויח את לחמו בכבוד כנגר . אחר כך התאלמן , ולפני שבע שנים פרש לגימלאות . 
עשיר לא היה מעולם , אפילו דירה משלו לא הצליח לקנות , והמשיך להתגורר 
בדירה שכורה . אף על פי כן לא התלונן . כאשר פרש לגימלאות נדמה היה לו 
כי הפנסיה תספיק לו למחיה צנועה אך מכובדת . אך עם השנים שחקה האינפלציה 
את הפנסיה . בהדרגה השתמש בחסכונות ( שבעבר נראו לו גדולים למדי ) , 
אחר כך גם מכר כמה מחפצי הערך המעטים שהיו לו , ולפני ארבעה חודשים אפילו 
את מכשיר הרדיו שלו נאלץ למכור . בשנה האחרונה , עם השינויים החברתיים והכלכליים , 
החלו חוקי השוק נותנים אותותיהם גם בתחום הדירות השכורות . כאשר בעל הדירה 
הודיע לו כי החליט להכפיל את שכר הדירה , עשה מר אסטאלוש חשבון והגיע למסקנה 
בלתי נמנעת , שאם יפריש לשכר הדירה 005 , 2 פורינט מכלל 009 , 4 פורינט 
של הפנסיה שלו , וישלם גם את חשבונות החשמל והגז , לא ייוותר לו כסף אפילו 
לקניית לחם . 009 , 4 פורינט שווים כ07 דולר , אבל חשבון זה מטעה . בהונגריה 
המזון , התחבורה הציבורית , והשירותים השונים זולים יחסית . אבל אפילו 
על פי רמת המחירים של הונגריה 009 , 4 פורינט הם הרבה מתחת לשיעור הרשמי 
של ההכנסה המינימלית , העומדת כיום על כ006 , 5 פורינט . ובכן , לאחר 
שמר אסטאלוש עשה את חשבונו , בלית ברירה ביטל את חוזה השכירות בדירתו . 
פגשתי אותו יום אחד , בשעת לילה מאוחרת , מתכרבל במעילו באחת הפינות בתחנת 
הרכבת קלטי " ( המזרחית ) בבודפשט . הוא שמר על הפינה ש"כבש " כמי שאוחז 
בקרנות המזבח . סביבו , בכל שטח התחנה , באולמות ההמתנה וגם בפרוזדורים , 
ישבו על שמיכות או שכבו ילדים , נשים , מובטלים צעירים ופנסיונרים ישישים , 
בודדים וגם משפחות שלמות , הונגרים , וגם אזרחי חוץ : רומנים , כורדים , 
בולגרים וסובייטים . גורלו של אסטאלוש שפר עליו באופן יחסי . משנאלץ לפנות 
את דירתו פנה וביקש להתקבל לבית אבות . רק מיעוטם של הפונים , 1 מכל 71 , 
נענים בחיוב . הוא היה בין המאושרים . אולם , המקום המובטח לו עמד להתפנות 
רק חודש ימים לאחר שנאלץ לפנות את דירתו . ביום פגישתנו נותרו מן החודש 
עוד ארבעה ימים . " עוד ארבעה ימים אני חייב להחזיק מעמד כאן , בקלטי " , 
אמר בחיוך עצוב מאוד . לרוע מזלו , דווקא באותם ימים ערכה המשטרה מבצע 
" פינוי חסרי הבית מתחנת הרכבת " . שכן חסרי הבית בתחנות הרכבת ( לא רק 
ב"קלטי " ) , במעברים התת - קרקעיים ובתחנות המטרו הם מטרד של ממש . הם 
מפריעים לנוסעים , לעובדי הרכבת , ולעובדי הניקיון שאינם יכולים לסלק את 
האשפה , את שרידי האוכל ואת הצואה . ריח שתן חריף ממלא את החלל . עובדי 
הרכבת איימו בשביתה . לילה אחד אף השביתו את התחנה . אבל יוזמי " מבצע 
הפינוי " נפלו מן הפח אל הפחת . מיעוטם של חסרי הבית פונו אל מעונות - 
מעבר שהוכנו עבורם . כמה עשרות , חולים ותשושים , הועברו לבתי חולים . 
מחנות צבא , שפונו על - ידי הסובייטים החוזרים הביתה הוכשרו לקליטת חסרי 
הבית . זו היתה טיפה בים . חסרי הבית שפונו מתחנות הרכבת התפזרו ברובם 
הגדול במרתפים של בנייני מגורים , בחצרות ובחדרי המדרגות , שם היו מטרד 
גדול פי כמה . וחצי שעה לאחר שהשוטרים עזבו את התחנה , היא שבה והתמלאה 
בחסרי בית . בכניסה לבית שלי , באחד הרחובות הראשיים של הבירה , יושב יום - 
יום קבצן לבוש סחבות המציג לראווה את רגליו היחפות יחפות גם עכשיו , בראשית 
דצמבר . כאשר אני מוריד את האשפה , כמעט תמיד אני מוצא אשה קשישה או גבר 
הנוברים בפח . צעיר מזוקן בשם גיולה מאקובץ , חסר בית , נכה וממורמר מאוד , 
יזם את הקמת " איגוד העניים לעזרה עצמית " . מרכז האיגוד נמצא על המדרכה 
בכניסה לתחנת הרכבת דלי " ( הדרומית ) . חמשת הסעיפים העיקריים של מצע 
האיגוד רשומים על גבי קרטון . לכובע הפוך משליכים העוברים ושבים מעות . 
יש ביניהן אף מטבעות של 02 פורינט , ואפילו שטרות של 05 ו001 פורינט . 
התביעה הראשונה של האיגוד היא הוזלת הדלק . לא הדלק שמתדלקים בו את מכוניות 
ה"מרצדס " , או אפילו את מכוניות ה"טראבנט " המזרח גרמניות , אלא הוזלת 
הדלק לכסאות גלגלים ממונעות של הנכים . סופרים שערכו מחקרים מעמיקים על מצב 
הכפר ההונגרי בין שתי מלחמות העולם טבעו בשעתו את כינויה של הונגריה " ארץ 
שלושה מיליון קבצנים " . בימי התנופה הגדולה לאחר המלחמה היתה הססמה הראשית : 
מארץ שלושת מיליון הקבצנים נעשה ארץ של ברזל ופלדה . בצכוסלובקיה ( שהתהליכים 
בה היו דומים ) הוצג לפני זמן מה סרט טלוויזיה על פועל קשיש , אשר באמת 
ובתמים הטה שכם לבניית חברה חדשה , ועתה אומר במרירות : " האמנתי שאני 
בונה את לב הפלדה של המולדת . עכשיו אומרים לי כי כל מה שעשיתי לא היה אלא 
זיהום הסביבה . כל חיי לא היו אלא זיהום סביבתי כך הם אומרים עכשיו ! זה 
כמעט בלתי נמנע : לאחר שבמשך 04 שנה תיארה התעמולה הרשמית את הכל בצבעים 
ורודים , באה התגובה הטבעית , ועתה מצטיירות בעיתונים 04 השנים הללו ככתם 
שחור אחד . אך אדם מן החוץ , המסוגל לראות את הדברים בצורה אובייקטיווית , 
אינו יכול להתעלם מן הניסיונות להגשים את החזון של חיסול העוני והפיגור . 
לאחר הלאמת הבתים נמסרו הדירות לדיירים בשכר - דירה סמלי ; החינוך בכל 
שלביו הוא חינם , וכך גם השירותים הרפואיים ; ספרות טובה יצאה לאור במהדורות 
גדולות ובמחיר שווה לכל נפש ; כרטיס למקום טוב בתיאטרון עולה גם כיום 5 . 
12 דולר ; גיל הפנסיה הוא 55 שנים לנשים ו06 לגברים . " זה חטא לא יכופר 
למגר משטר כזה " , אמר אורח בריטי , כאשר שמע כי חופשת הלידה של הנשים ההונגריות 
נמשכה שנתיים בתשלום מלא , ובתשלום חלקי אפשר להאריכה לשלוש שנים . רק 
דבר אחד חסר במערכת סוציאלית מתקדמת זו , דווקא הדבר שהיה יסוד מוסד של 
התורה המרקסיסטית , שההנהגה הקומוניסטית התיימרה לפעול על פיה : תשתית 
כלכלית איתנה ומתרחבת . כל קומוניסט משכיל ידע לצטט בעל פה את דברי לנין , 
שהסוציאליזם יוכיח את עליונותו בכך שיפתח פריון עבודה גבוה יותר מאשר בקפיטליזם 
ובכל המשטרים הקודמים . אבל שיטת ניהול המשק , שהיתה נהוגה בבריה"ם ועל - 
פי דוגמתה התבצעה בארצות מזרח אירופה , גרמה לפיגור מתמיד של פריון העבודה 
ושל התפתחות הכלכלה . צכוסלובקיה , שלפני מלחמת העולם השנייה נמנתה עם 
עשר הארצות המפותחות בעולם , שקעה למקום ה62 ; בעוד שבעבר ראו הצכוסלובקים 
באוסטרים מעין " קרוב משפחה עני " , עכשיו מטרתם הנכספת היא להדביק את אוסטריה 
המשגשגת . והרי מכל ארצות מזרח אירופה צכוסלובקיה היא עדיין המפותחת ביותר . 
באין תשתית כלכלית מתאימה , מימנו בארצות מזרח אירופה את השירותים הסוציאליים 
מהלוואות מערביות , שבשנות ה07 ניתנו בשפע . משהסתיים " תור הזהב " והגיע 
זמן פרעון ההלוואות , התמוטט המשק ועמו עוד לפניו השירותים הסוציאליים . 
שכר הדירה נשאר נמוך , אך לא היה כסף לתחזוקת הבתים ; שירותי הרפואה ניתנים 
גם היום בחינם , אך כדי לקבל תרופה מתאימה או להקדים תור לניתוח פשתה הרעה 
החולה של תשלום " דמי תודה " לרופאים . אם חוקי השוק יופעלו בעקביות , 
יעלה מחיר הספרים ב%004%005 . כבר עתה נסגרים כתבי עת איכותיים , ובתי - 
ההוצאה מתמחים במידה הולכת וגוברת בפרסום ספרי בלשים וספרים העוסקים בשערוריות 
ובסנסציות . קשה היום למצוא מו"ל להוצאת ספר רציני . לפני שנים מספר הקימו 
סוציולוגים הונגרים " אגודה לתמיכה בעניים " . היא פעלה בתנאי מחתרת ונרדפה 
על - ידי השלטונות , שהרי הם הכחישו את עצם קיומו של מעמד עניים , ואפילו 
הוטל איסור אף על השימוש במלה " עוני " לשם תיאור המצב בהונגריה . אבל 
העוני אינו מסוג התופעות שניתן לטאטא לאורך זמן אל מתחת לשטיח . ובינתיים 
הוסרו בהונגריה גם המכשולים המינהליים והפוליטיים בפני חופש הביטוי . וגם 
המצב החמיר . על פי סקר שנערך בימים אלה , כ%51%02 של המשפחות ההונגריות 
צמצמו בשנתיים האחרונות את הוצאותיהם לתרבות ולהשכלה ; בתקציביהן של יותר 
מ%05 מהמשפחות מהווה סעיף ההוצאות למצרכי מזון ולהוצאות בלתי נמנעות ( חשמל , 
גז ) למעלה מ%55 מסך כל הכנסותיהן . אבל אם יימשכו התהליכים הכלכליים 
הנוכחיים , ואם יתקבל תקציב המדינה כפי שהוצע על - ידי הממשלה , חלקן של 
ההוצאות למזון ולשירותים חיוניים עלול להגיע ברוב המשפחות ההונגריות עד % 28 
הזהירו עורכי הסקר . סכנה ממשית היא ששלושה מיליון קבצנים ישובו לאכלס 
את הונגריה . לגורלו של יאנוש אסטאלוש יהיו כנראה שותפים רבים , גם אם לא 
תתממש התחזית המאיימת בדבר " פלישת " אזרחים סובייטיים לארצות מזרח אירופה 
וגם מערבה . על פי התחזיות , אם אכן ממשלת בריה"ם תעניק לאזרחיה חופש תנועה 
ונסיעה , עלול מספר האזרחים הסובייטים שייצאו מברית המועצות ולא ירצו לשוב 
אליה להגיע ל7 מיליון . אך זה כבר סיפור אחר . 
