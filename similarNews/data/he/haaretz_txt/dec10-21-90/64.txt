הדירקטורים במועצות המנהלים של מוזיאון ארץ ישראל ומוזיאון תל - אביב , 
שניהם בבעלותה המלאה של עיריית תל - אביב , נבחרו שלא בהתאם להוראות החוק . 
ראש העירייה , שלמה להט , מתעלם במשך כשנה מהדרישות שהופנו אליו לקיים 
את בחירות הדירקטורים כחוק טענה זו השמיע אמש יו"ר ועדת הביקורת בעיריית 
תל - אביב , אריה צוקר , בישיבת המועצה . צוקר טען כי על - פי תיקון בפקודת 
העיריות , נציגי העירייה בדירקטוריונים של חברות ותאגידים עירוניים חייבים 
להיבחר על - ידי מליאת מועצת העירייה , ואילו הדירקטורים של שני המוזיאונים 
נבחרו על - ידי סיעות המפלגות הגדולות המרכיבות את הקואליציה הליכוד והמערך . 
בישיבת המועצה ביקש להט שהות ללמוד את הנושא ולדחות את ההחלטה בעניין . 
צוקר דחה את בקשתו . בהצבעה שהתקיימה , נדחתה ברוב קולות של חברי הקואליציה , 
דרישתו של צוקר לקיים הצבעה במועצה על הרכב הדירקטוריונים במוזיאונים . 
צוקר מתעתד לעתור בעניין זה לבג"ץ . 
