ביום השנה השלישי לאינתיפאדה נעו חיילי צה"ל בצירים הראשיים , פיקחו על 
הערים הגדולות והשקיפו מן הגגות והמאחזים , אבל בחבלים הפנימיים של האזור 
צעדו אותה שעה בסך ערב רב של צעירים במדים תוצרת בית ורעלות בצבעי הדגל הפלשתיני , 
לצלילי חצוצרות ותופים . בדיר עמאר צעדה תהלוכה של כמה עשרות רעולי פנים 
של החזית העממית , שהסתיימה במסדר מול בניין אונרוו"א שבמרכז הכפר . אחד 
הפעילים המרכזיים , מבוקש שלא טרח לכסות את פניו ברעלה ( " שרוף " בלשון 
המקומיים ) , נשא נאום נגד " האויב הציוני " מגג הבניין , כשברקע מתנופף 
דגל האו"ם . על הבניין נתלתה תמונתו של ד"ר גורג חבש , ומאות מאנשי הכפר 
הקיפו את רעולי הפנים והריעו ברגעי השיא של הנאום . רבים מהמשתתפים סיפרו 
כי קיבלו בימים האחרונים תעודות זהות ירוקות , המונעות מהם את הכניסה לישראל . 
מצעד במתכונת דומה התנהל גם בביר - זית . במשך כמה שעות צעדו רעולי הפנים , 
מבלי שיופרעו בידי כוחות צה"ל . ידו של צה"ל קצרה מלמנוע את כל התהלוכות , 
שכן כדי לפקח סימולטנית על יותר מ004 כפרי הגדה , היה צורך לגייס את כל 
הצבא . בדרך המתפתלת בין הכפרים דיר עמאר , ביתילו , סרדא וביר - זית , 
הציבו אנשי השבאב אין ספור מחסומי אבנים . האזור שבין רמאללה לשכם , ממערב 
לכביש הראשי , המה אתמול רעולי פנים שציינו את ה9 בדצמבר , יום השנה השלישי 
לאינתיפאדה . באזור ראמללה באה לידי ביטוי הדומיננטיות של ארגוני השמאל . 
אלפי סיסמאות באדום נמרחו בימים האחרונים על קירות הבתים , ובהן מצוירים 
כוכב אדום , רובה וסכין . " הידד לכל הסכינים ושאר צורות המאבק המהפכני " , 
נכתב בסיסמה שנמרחה על קיר בדיר עמאר מתחת לשרבוט של יד גדולה אוחזת בסכין . 
" יותר כדורים , יותר גרזנים ויותר אלימות מהפכנית " , קראה סיסמה אחרת , 
שנכתבה ליד סמל החזית העממית מפת הארץ והאות ג בערבית שחותכת בה כסכין . 
על - פי הסיסמאות ניתן ללמוד על הלכי הרוחות בשנה הראשונה של האינתיפאדה 
התנהלו באמצעות הגרפיטי התנצחויות מילוליות בין התומכים במשא ומתן לבין המתנגדים 
לו . כעת , רק התת - מקלע מדבר מהקירות . 
