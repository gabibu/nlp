לדעת דריס באשרי , שר הפנים וההסברה המרוקאי , איש רב בעל עוצמה רבה ומיומן 
מאוד במגעים עם עיתונאים , הדו"חות המצטברים על שולחנו ובהם דיווחים על 
הפרות חמורות , חוזרות ונשנות , של זכויות האדם , אינם אלא " קורי שקרים " . 
כדי להמחיש את התבטאותו ציטט פתגם מרוקאי : " האבל גדול , אבל הנפטר 
הוא עכבר " . חיבורו של זיל פארו , " ידידנו המלך " , הביא למודעות הציבור 
את בעיית זכויות האדם במרוקו , טוב יותר מכפי שעשו דו"חות רבים שהפיצו 
ארגונים הומניטריים שונים שמחבר הדו"ח פעל , במידה רבה , בהשראתם . הדו"ח 
של פארו התבסס על עובדות מוכחות וידועות , כמו גם על דברי רכילות ושמועות . 
פרסום הדו"ח של פארו עודד כל אותם מרוקאים המנסים לפעול למען מה שהם מכנים 
" כינונה של מדינת חוק לכל דבר " , לרוב בלי לצאת בגלוי נגד הממסד . " עכשיו 
כשכל אותם עניינים נחשפו בציבור , נוכל להתערב ולפעול בצורה גלויה וכנה 
יותר " , אמר חאליד נאסירי , נשיא " הארגון המרוקאי לזכויות האדם " . קל 
לומר . אבל השלטון מקשה מאוד על חייהם של פעילי שלושת הארגונים להגנת זכויות 
האדם הפועלים במרוקו . נאסירי ניסה להתקבל לארגונים אלה , ומשלא הצליח 
להסתנן לאף לא אחד משלושתם הקים ארגון משלו . " השלטונות מתעלמים מאתנו . 
הם אינם מקבלים אותנו ואינם עונים למכתבים שלנו " , אמר נאסירי . הוא אימץ 
את הכלל " לא לעשות גלים " ומשתדל לפעול בדיסקרטיות כדי לא לקלקל את 
הסיכוי הקטן שיש לדעתו להישמע . מפלגות האופוזיציה הרשמית חשות גם הן מבוכה 
רבה בבואן להביע את דעתן האמיתית בנושא זכויות האדם במרוקו . " אנחנו 
חיים בסתירה : הישגים פוליטיים מחד גיסא , פגיעות בזכויות האדם מאידך גיסא " , 
אמר פתחאללה אולאלו , ראש הסיעה הפרלמנטרית מטעם " האיחוד הסוציאליסטי 
של הכוחות העממיים " . לעומתו נאדיר יאטה , עורכו הראשי של העיתון היומי 
" אל - ביאנה " , המקורב למפלגה הקומוניסטית , חש בנוח בגבולות חופש הביטוי . 
" אנחנו לא חשים לחוצים במסגרת זו . אנחנו נוהגים כעיתונאים אחראים ומפעילים 
מרצון את הצנזורה העצמית " . דיכוי זכויות האדם במרוקו אינו נובע רק משרירות 
לב של השליט , כפי שקורה לא אחת ביבשת האפריקאית . הוא כפוף לכללי משחק 
קפדניים , לפיהם יש לכבד שלושה ערכים מקודשים : האל , המולדת והמלך . 
לדעתו של חסן השני מלך מרוקו , אין לראות את אלה המפרים קוד התנהגות טובה 
זו כ"מרוקאים טובם " , ואין להתייחס אליהם כאל אסירים פוליטיים . פירוש 
הדבר שגבולות החירות כה צרים , עד כי גם המלך עצמו אינו יכול , לאמיתו 
של דבר , לתמרן בתוכם כרצונו . שוטרים , זנדרמים וחוקרים המגלים להיטות 
רבה לשרת את השלטון שבלשון המעטה אפשר לאפיין אותו כאדיש לנושא זכויות האדם 
מענים באורח כמעט שיטתי כל מי שנופל לידיהם , ולו גם בגלל זוטות . קודם 
כל מכים . המכות קשות כל כך , עד כי לא אחת מתים מהן " , סיפר אחד מראשי 
" הארגון המרוקאי לזכויות האדם " . " אין להכחיש שקיימות חריגות כאלה " , 
הגיבו חוגים מוסמכים . במהלך השנים חל כרסום בזכויותיהם של אסירים . " בתחילה 
היה בתוקף הנוסח המשפטי המרוקאי , שחובר על פי הדגם הצרפתי " , סיפר עורך 
דין . " אבל לאחר הקשר נגד המלך ב1791 , הקשר הנוסף ב2791 והקמתה של חזית 
פוליסריו , הוכנסו שינויים לחומרה בקוד החירויות הציבוריות ובקוד ההליך 
הפלילי " . ומה באשר להפרות החוקים שבכל זאת קיימים להגנת זכויות האדם , 
בעיקר החוק האוסר על החזקת העציר בבידוד ומניעת כל קשר בינו לבין העולם החיצון 
במשך יותר מעשרה ימים ? חוק זה מופר גם כשמדובר באנשים הנאשמים בעבירות 
שאף השלטון רואה כקלות . כשהם מואשמים בעבירות חמורות , הם יכולים להישאר 
מבודדים מהעולם החיצון שבועות , חודשים ואף שנים . ומה יש לומר על המשפטים 
המהירים , המתרבים באחרונה , בעיקר נגד סטודנטים ונגד תנועות איסלמיות ? 
ואיך להצדיק אצל " חריגים " אחרים את המשך החזקתם במעצר לאחר שתמה תקופת 
המאסר שנגזרה עליהם ? מדובר בעשרות אסירים , בהם קצינים שהיו מעורבים בניסיונות 
להפיל את חסן השני מלך מרוקו ב1791 ו2791 . ככל שאפשר לדעת , יש כיום במדינה 
כ003 אסירים פוליטיים . הידוע שבהם הוא אברהם צרפתי , שנידון ב8791 למאסר 
עולם . כיום הוא זכאי , עם האחרונים מבין חבריו לארגונו השמאלי שנשארו 
בכלא ( ששה מבין 731 ) לביקורים , טיפול רפואי וקריאת עיתונים . אלה 
שלא זכו לחשיפה פתחו בשביתות רעב כדי להשיג שיפור בתנאי מעצרם . משפחתו 
של הגנרל מוחמד אופקיר משלמת מחיר כבד על ניסיונו לקשור קשר נגד המלך לפני 
81 שנים . היא חיה מאז במעצר בית . " זו פרשה קצת רגישה " , מציינים חוגים 
מוסמכים , " שתמצא את פתרונה תוך זמן סביר " . אין לשכוח את פניו הסמויות 
של הדיכוי הפן האכזרי ביותר שלו שקשה לשרטט את תוויו ; הכניסה ל"גנו הסודי " 
של המלך אסורה בתכלית . רשימת " הנעלמים " ( מתים או מוחזקים במעצר סודי ) 
ארוכה , ללא ספק , בהרבה , מקומץ השמות המוזכרים בעלון " הארגון המרוקאי 
לזכויות האדם " , ואפשר שהיא מונה כמה מאות . בלית ברירה יש להסתפק בשמועות 
הניזונות בעיקר מהודעות המצוקה הנדירות שמצליחים אסירים לא רשומים להעביר 
לאנשים הקרובים להם מבית כלא מסוים בטזמראט למשל , ממנו , כך אומרים , 
איש עדיין לא יצא חי . שתיקתם ומבוכתם של אנשי השלטון רק מגבירה את מהימנות 
עדויותיהם של אלה המעזים לדבר . האם יכול חסן השני לישון שנת ישרים ? רק 
לפני שנה הכריז במסגרת התוכנית " שעת האמת " בערוץ 2 בטלוויזיה הצרפתית : 
" לו רק אחוז אחד מהפרות זכויות האדם שמגנה אמנסטי אצלנו היה נכון , לא 
הייתי עוצם עין כל הלילה " . 
