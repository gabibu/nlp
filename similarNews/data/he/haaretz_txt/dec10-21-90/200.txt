כשבבית אחד מופיעות קבוצות מעולות כקאזרטה האיטלקית וציבונה זאגרב מיוגוסלוויה 
משחקים עם נציגה אלמונית כשרלוטנבורג הגרמנית , אינם מותירים ברירה בידי 
הפועל תל אביב מלבד ניצחון . במיוחד כשמדובר במשחק ביתי , הערב ב - 03 . 
02 באולם אוסישקין . התל אביבים , שהדי משחקם הנפלא מול גליל עליון עדיין 
מהדהדים , מנסים להנמיך פרופיל . רואים במשחק ההוא היסטוריה . שמעון אמסלם : 
" צריך להתעלם ולשכוח . המטרות הבאות : לצמצם פערים בליגה והצליח בגביע 
קוראץ " . ההתמודדות בבית ב בשמינית הגמר בגביע קוראץ , יעמת שתי קבוצות 
בעלות סגנון משחק שונה . הפועל בעל המראה החדש עם דאג לי יציג את כלי 
הנשק החזק שלו : שחקני החוץ . שרלוטנבורג , כדברי מאמנה היוגוסלווי פארוק 
קולאנוביץ , תתבסס על שחקני הפנים , האמריקאי קאלווין אולדאם ( 60 . 2 
ם ) וסוון מאייר ( 01 . 2 ) . אמסלם : " זה לא חדש . כל הקבוצות מנסות 
לשחק נגדנו עם הגבוהים . אבל יש לנו שחקנים מנוסים שמסוגלים להתמודד עם 
הבעיה " . תל אביב תצטרך להסתגל למשחק מסודר כך סיפר קולאנוביץ שיכפה עליו 
היריב . שרלוטנבורג הגיעה אמש לישראל בשעה מאוחרת יחסית ואת ההיכרות עם האולם 
תעשה הבוקר באימון קל . קולאנוביץ , שבעונה שעברה אימן את הפועל ירושלים 
עד שהודח והוחלף ביורם חרוש , מכיר את כל שחקני הקבוצה היריבה , מלבד דייויד 
הנדרסון ודאג לי . הוא הספיק להתעדכן על הניצחון המרשים על הגליל . מסקנתו : 
" עיקר הכוח של הפועל יבוא מהגארדים " . על סיכויי קבוצתו אמר : " לא 
באנו לטייל ולשחק טוב . באנו לנצח " . בליגה הגרמנית שני מחוזות . שרלוטנבורג 
שניה במחוז צפון , אחרי לוורקוזן . בשיקלול הישגי הקבוצות משני המחוזות , 
היא מדורגת שלישית . בחמישיה , בדרך כלל , היוגוסלווי זוראן ראדוביץ , 
האמריקאי אולדאם ( עונה שמינית בגרמניה , ראשונה בקבוצה ) , הקנדי גון 
דרונזלה , מאייר ולוץ ואדן . לא בטוח שכך יהיה הערב . ראדוביץ פצוע ואין 
באפשרותו לשחק יותר ם - 02 דקות . הפועל ישחק , כך נראה , עם לי , הנדרסון , 
טרי , פרישמן ואמסלם . המועמדות לעליה מהבית , להערכת קולאנוביץ , הן 
ציבונה וקאזרטה , שיתמודדו הערב בזאגרב . ישפטו הפולני קוזלבסקי ואנגלי 
ריצארדסון . 
