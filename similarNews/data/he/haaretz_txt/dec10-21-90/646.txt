חת . אחרי שכבר הגיעו לקרבת % 01 , הם לא עברו הפעם את חמשת אחוזי החסימה . 
הם לא יהיו בבונדסטאג , צינור המימון המפלגתי מקופת המדינה נסתם , מאות 
עובדי התנועה ייזרקו לרחוב . צר לי על כך . אני מרגיש קרבה רבה אליהם . 
זכור לי היום שבו נכנסו לבונדסטאג , בתהלוכה גדולה וצבעונית . גם אני 
צעדתי בשורותיה . מנהיגת התנועה אז , פטרה קלי , הזמינה אותי מישראל , 
עם שורה של פעילי שלום ולוחמי חופש ממזרח וממערב . היה זה יום חג לשוחרי 
קדמה בארצות רבות . הירוקים העלו על סדר - היום של מדינתם , ושל העולם כולו , 
נושאים חיוניים שהמערכת הממסדית התעלמה מהם עד אז : איכות החיים , הצלת 
הסביבה , שימור האוויר והים , הנהרות והיערות . ועם זה : המלחמה בביורוקרטיה 
החונקת את האדם , עצירת המצעד אל האבדון הגרעיני , שיתוף האזרח בעיצוב 
גורלו בכל הרמות . כל אלה נושאים שניסיתי גם אני להעלותם לפני כן על סדר - 
יומה של הכנסת , כאשר נשלחתי אליה על - ידי תנועה שהיו לה הרבה מן המאפיינים 
של הירוקים . מכיוון שהשפעת הירוקים חרגה הרבה מעבר לגבולות גרמניה , גם 
תבוסתם אינה עניין גרמני בלבד . יש בה לקחים חיוניים לתנועות שלום בארצות 
אחרות . גם אצלנו , ואולי בעיקר אצלנו . מדוע הם נכשלו ? יש אומרים : 
הם " ניצחו את עצמם למוות " . כלומר , דעתם התקבלה , המפלגות הגדולות 
נאלצו לאמץ לעצמן את הנושאים שהם העלו , ועל כן הם הפכו מיותרים . יש 
בזה גרעין של אמת . יש אומרים : הם היו מפולגים מדי , מן הרגע הראשון התנהל 
בקרבם מאבק בין האנשים הפוליטיים , שהיו מוכנים להשתתף בקואליציות כדי להגשים 
מטרות , ובין אנשי העיקרון , שסלדו מכל מגע עם המפלגות הטמאות . אבל 
הציבור רצה בנציגים שיוכלו להשפיע , לשנות , ועל כן חזר אל המפלגות הגדולות . 
הבעיה ידועה גם אצלנו . יש אומרים : הבלגן הרג אותם . הם פשוט לא היו 
מסוגלים לפעול ביעילות . מתוך שיטתיות גרמנית הלכו מן הקצה אל הקצה מהתביעה 
לסדר אל האי - סדר הגמור . דמוקרטיה טוטלית . השתתפתי בשעתו בכמה ישיבות 
של הסיעה והמוסדות המנהלים . זה נראה כך : מתוך תריסר הסעיפים שעל סדר - 
היום הועלה הסעיף הראשון . הכל דיברו . כל מי שנכח . לא היה אפשר למנוע 
מאיש את זכות הדיבור או להגבילה . הרגשות געשו . אחת הנשים הצעירות ( 
שהיו תמיד ברוב ) פרצה בבכי . אחד האנשים פרץ החוצה בסערה , והיה צורך 
לרוץ אחריו ולהחזירו . עד שסיימו את הדיון בסעיף הראשון לא נותר זמן לסעיפים 
דחופים וחשובים יותר . זה היה דמוקרטי , יפה ומלבב . אבל כפי שנאמר 
ככה לא בונים חומה . על כך נוספה רוטציה בלתי - פוסקת , כדי שחלילה לא יתגבשו 
ממסד , מנגנון , מנהיגות . קלי ושאר המייסדים הודחו . חברי הבונדסטאג 
הוחלפו בלי הרף . החובבנות משלה בכיפה וגבתה את מחירה . אבל הגורם העיקרי 
לתבוסה היה מוחשי יותר , מיידי יותר , ובו טמון הלקח האמיתי . כאשר נפלו 
חומות ברלין הציף את גרמניה גל אדיר של התרגשות . הדרישה לאיחודה מחדש של 
הארץ פרצה מן הלבבות : כל בר - דעת חש שזה אחד מאותם רגעים בהיסטוריה שבהם 
משתלט האינסטינקט של העם ויוצר מציאות חדשה . הירוקים לא חשו בגודל הרגע . 
הם התנגדו לאיחוד , מתוך חשש שמא יביא להתגברות של לאומנות מן הסוג הישן . 
הם העמידו את עצמם מול רצונה של אומה שלמה . תחת לחייב את ההתפתחות ולהשתדל 
לכוונה לאפיקים הרצויים ביותר , הם התנגדו . זה היה מעשה של התאבדות . 
הסוציאל - דמוקרטים , שרטנו ומתחו ביקורת , הוכו קשות . הלמוט קוהל , 
פוליטיקאי שמעטים העריכו את כישוריו עד לאותו הרגע , התגלה לפתע כמדינאי 
בעל אינטואיציה , מעוף ותבונה . הוא ניצח . אין שום סיבה שתנועת שלום 
תציג את עצמה ככוח אנטי - לאומי . ההיפך הוא הנכון : השלום , זכויות - 
האדם , ההגנה על איכות החיים והסביבה אלה צריכים להיות המטרות הנעלות ביותר 
של כל אומה , ומי שלוחם למענם צריך להניף מעליו גם את דגלו הלאומי . ברגע 
שהוא מניח ליריביו , אנשי הימין , להפקיע לעצמם את הדגל הלאומי , ברגע 
שהוא נותן להם להציגו ככוח אנטי - לאומי הוא הפסיד את הקרב . הירוקים חטאו 
חטא זה . מתוך דוגמטיזם עקר , מתוך התאהבות בסיסמאות , מתוך אי - הבנת 
הרגע ההיסטורי כאשר בא לפתע , ואולי גרוע מכל מתוך חוסר אמון בתודעת הציבור , 
הם הביסו את עצמם . אלה הם חטאים של אליטיזם , הדבקים לא אחת בתנועות 
של שלום וצדק . זה הלקח . יש מה ללמוד ממנו . 
