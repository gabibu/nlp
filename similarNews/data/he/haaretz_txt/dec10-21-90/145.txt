מועצת המנהלים של חברת החשמל בחרה אתמול פה אחד במהנדס הראשי של החברה , 
משה כץ , לתפקיד המנכ"ל החדש של החברה . כץ יבוא במקומו של המנכ"ל הפורש 
של חברת החשמל , יצחק חופי , שבימים אלה מלאו שמונה שנים לכניסתו לתפקיד . 
החלפת התפקידים הרשמית תיעשה ביום ב בשבוע הבא . מזה שבועות אחדים מכניס 
חופי את כץ לאותם נושאי ניהול שבהם לא היה מעורב בתפקידו הקודם . עדיין לא 
נקבע סופית מי יהיה המהנדס הראשי החדש של החברה . אחד המועמדים הרציניים 
הוא מנהל אגף התפעול , שאול יופן . כן מוזכר שמו של מנהל אגף תכנון תחנות - 
כוח , משה לסרי . צפוי סבב מינויים בחברה . בישיבת מועצת המנהלים אתמול 
השתתפו 61 מכלל 02 הדירקטורים של החברה . את מועמדתו של כץ הציע היו"ר החדש 
של מועצת המנהלים , סילבן שלום , שאמר כי הצוות המנהל החדש של החברה יצטרך 
להתאים את מערכת החשמל לקליטת גלי העלייה . לדבריו , עד סוף העשור יוכפל 
כושר ייצור החשמל בהשקעה של כ6 מיליארד דולר . כץ , בן 16 , בעל תואר שני 
בהנדסת חשמל , עובד בחברת החשמל מזה 63 שנים . בתפקיד מהנדס ראשי כיהן 
חמש שנים . 
