נאים המועמדים לקבלת צווי גירוש . אבל יצחק שמיר , אשר שמע בביקורו בארצות 
הברית את הביקורת על שישראל לא מכבדת את הוראות אמנת זנווה הרביעית האוסרת 
על גירושים צימצם את הרשימה לארבעה איש . שמיר אמר אתמול בישיבת הממשלה , 
כי עלינו להתחשב ברגישותם של גורמים בין - לאומיים דווקא בנקודה הזאת . 
משה ארנס נכנע הפעם , אבל הדגיש כי ישראל לא מוותרת עקרונית על הפעלת שיטת 
הגירושים ככלי במאבק באינתיפאדה . במערכת הביטחון יש הטוענים , כי הגירוש 
הוא הכלי החד ביותר שנוכל להשתמש בו . הם מסתמכים על מכתבי מגורשים אל בני 
משפחותיהם , אשר בהם הם מביעים את כאבם על ההפרדה מבני ביתם ונשמעת מהם , 
אגב , גם קובלנה על יחס קריר או אף חשדני כלפיהם מצד ארגוני המחבלים שמעבר 
לגבול . יש מקום לסברה , כי הגירוש הוא בגדר עונש יעיל ביותר כנגד הפרט 
ולבני משפחתו ; אבל כנגד הכלל הוא התגלה ככלי נשק קהה . מאות פלשתינאים 
גורשו מהגדה ומהרצועה מאז 7691 , וכששים מאז תחילת האינתיפאדה . אבל ההתנגדות 
לכיבוש לא נחלשה , אלא גברה ; ואין לצפות כי תיחלש במידה ניכרת , אם יתרבו 
מקרי הגירוש . אוכלוסייה של כמיליון וחצי נפש תמלא מהר את החלל שנוצר . 
שר המשטרה הורה להקפיד על קיום ההוראה האוסרת על פלשתינאים להימצא בשטח ישראל 
בין 00 : 1 ל00 : 5 . המשטרה בתל - אביב גילתה שלשום 005 מהם והחזירה אותם 
לרצועת עזה . יש לשער , כי מספרם של אלה שנשארו בעיר או בסביבתה לאחר סיום 
עבודתם היה גדול פי כמה . פעולה זו , כמו יוזמות אחרות , לא תמנע מעשי 
רצח מן הסוג שאנו מתנסים בו בזמן האחרון ותכליתם היא , ככל הנראה , להניח 
את דעתם של גורמים פוליטיים התובעים מן הממשלה עשייה כלשהי . הרי ברור , 
כי כל עוד יותר ממאה אלף פלשתינאים משולבים בתהליכי הייצור והשירותים במשק 
הישראלי , צפוי האיסור הזה להישאר , במידה רבה , בגדר אות מתה . היו שרים 
שהביעו את דעתם בעד הנהגת עונש מוות לרוצחים , אבל היו כאלה שהתנגדו לכך 
בתוקף . הממשלה נמנעה מלהחליט בעניין , ולא נודע גם על החלטות לממש רעיונות 
מרחיקי לכת אחרים לענישה סביבתית , שהועלו בעקבות הרצח ביפו . ככל הנראה 
התחוור לחברי הממשלה , כי אין תוחלת לרעיונות המציעים להשפיע על אוכלוסיית 
השטחים בדרך של החמרה בענישה וכפייה בדרכים אחרות . יש אף מקום לציין באופן 
חיובי , כי הממשלה נזהרה אתמול מקבלת החלטות כלשהן , ונמנעה מלחזור על 
הניסוי האומלל של סגירת השטחים לכמה ימים , כפי שנעשה לפני שבועות אחדים . 
עם זאת דומה , כי ראש הממשלה עדיין לא הבין עד כמה מחייב המצב שינוי יסודי 
בעמדה הפוליטית של ישראל . יש טעם באזהרתו מפני פאניקה , אבל לשאננות ודאי 
אין מקום . צה"ל , השב"ך , המשטרה וגם בתי - הדין הצבאיים מיצו את יכולתם 
לטפל באינתיפאדה באופן נקודתי . אנו יכולים להתברך על כי הפלשתינאים לא 
הצליחו למוטט את המנהל האזרחי , וכי וצה"ל מסוגל לדכא כל ניסיון של מרד 
עממי , אבל אין להסיק מכך שישראל תוכל להחזיק בגדה וברצועה בכוח לאורך ימים . 
על הממשלה , גם בהרכבה הנוכחי , לחפש דרך שבה תוכל ישראל להשתחרר מעול 
הכיבוש . אין הוא מוסיף לביטחוננו , אלא גורע ממנו . אנו מרגישים זאת 
עתה גם בתוך הקו הירוק . 
