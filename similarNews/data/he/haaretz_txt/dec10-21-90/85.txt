אטלנטיק סיטי ( מיוחד ל"ספורט הארץ " ) . רק הנתונים הסטאטיסטיים היו אמורים 
להביא את אלכס " ההורס " סטיוארט למחשבה , שהוא הולך להתאבדות . הנתונים 
העידו , כי בשנתיים וחצי האחרונות דרס מייק טייסון שני יריבים , כאן באולם 
האירועים של עיר ההימורים בחוף המזרחי . מייקל ספינקס הריח לו את הכפפה 
במשך 19 שניות ; קרל ויליאמס החזיק מעמד שתי שניות יותר . איך בכלל חשב 
" ההורס " , יליד גאמייקה , כיום תושב ברוקלין , שהוא " הולך לטפס על 
עוד הר " ? בכל מקרה , הטיפוס לגביו נמשך שתי דקות ו - 72 שניות . לפני 
הקרב אמרו על סטיוארט , שהוא מועמד לנצח ביחס של 91 ל - 1 . אסור לשכוח , 
כך גרסו המומחים , שאלכס בחור עם סנטר קשוח ; שהשיג את כל 62 הניצחונות 
שלו בנוק - אאוט ; נתן פייט לאלוף אוואנדר הוליפילד לפני 31 חודשים ; ורק 
שבר ביד מנע ממנו ניצחון בקרב . הוא גם נראה טוב : 901 ק"ג על 88 . 1 מטר . 
צריך להיות מענין . האמת היא , שהיה מעניין עד שמייק עלה לזירה . סצינת 
הנשיקה בין סטיוארט לאשתו , שמיד לאחריה עזבה את האולם , ממש ריגשה אותי . 
בסך הכל איזו אשה רוצה לראות את טייסון מפרק לה את הבעל ? הכרוז מייק באפאר 
הכריז על שמות המתמודדים . השופט טוני קאפוצינו הודיע להם שעל פי חוקת הספורט 
במדינת ניו - גרזי הם חייבים להגן על עצמם בכל זמן הקרב . סטיוארט נראה 
כמו אחד שמבקש לחשוב רגע על המשפט הזה . טייסון צימצם את עיניו ויצא לדרך . 
מכת - הוו הראשונה שלו נחתה על סטיוארט באיזור הרקה השמאלית , וכדי לשמור 
על איזון הוריד לו מייק עוד פטיש - אויר קטן בצד ימין . אלכס כבר הריח את 
קרשי הזירה . השופט מנה עד 6 ואלכס קם , כדי לתפוס אויר . מייק טייסון 
נאמן לפילוסופיית החיים שלו : " אתה יכול להוציא את הילד השחור מהגיטו , 
אבל לעולם לא תוציא את הגיטו מהילד השחור " רדף אחריו . סטיוארט ניסה 
לצמצם רווחים , להיות קרוב לאיש - הברזל , אבל בדיוק אז הוא נכנס עם האף 
לתוך האפרקט של מייק ששלח אותו לראות אם החבלים בזירה מתוחים . אנגלה סטיוארט , 
חשבתי לתומי , לבטח עוד לא חזרה לחדרה במלון . עברו רק 05 שניות מאז עזבה 
את האולם , ומייק רוצה להשאיר אותה אלמנה . בעלה , בכל אופן , קם כמו 
גיבור , אבל כבר ראיתי שהאישונים אצלו מחוברים . מייק אפילו לא הזיע וחיפש 
לגמור את הענין מהר . זה לקח עוד דקה וחצי , עד שטייסון תפס את " ההורס " 
בפינה שלו שלח כמה מהלומות לגוף ולרקה , והכל נגמר . רופא הזירה עוד בחן 
את סטיוארט , בסידרת שאלות כמו איזה יום היום , כמה פעמים נפלת ואיך בכלל 
קוראים לך כאשר מייק כבר ירד לעבר נציגי התקשורת , תוך כדי שהוא מציין 
לעצמו שזה יום תשלום בכלל לא רע . 2 וחצי מיליון דולר , תמורה על 741 שניות 
עבודה שהוא אוהב מאוד . הסטטיסטיקה , וכאן אי אפשר בלי , מראה שמייק הרים 
את הידיים 64 פעם . 12 מהן נפלו על פניוגופו של אלכס " ההורס " , שגרף 
בעד התענוג הזה 055 אלף דולר . טייסון , שניצח אגב בפעם ה - 93 ( 53 בנוק - 
אאוט , 81 מהם בסיבוב הראשון ) , לעומת הפסד בודד לבאסטר דגלאס , אמר 
במסיבת העיתונאים כי היה מדע למוניטין של סטיוארט כמתאגרף איטי . " אני 
בסך הכל רציתי לפוצץ אותו . כעסתי מאוד כאשר המשיך לקום , ולא הבנתי מה 
קורה איתו . אתם הרי מבינים שלא רציתי להרוג אותו " . אלכס נראה דוקא חביב 
לאחר כמה דקות התאוששות , וזה אגב מה שאני אוהב אצל מייק טייסון . אין 
אצלו דם בזירה ; אף פעם אין זמן לדם . הוא פשוט מכה והם פשוט נופלים . 
איך אמר סטיוארט : " כאשר אתה נופל שלוש פעמים בסיבוב אין לך הרבה מה 
לעשות , אלא פשוט לקום , לומר תודה על הצאנס , לקחת את הכסף וללכת הביתה . 
מייק פשוט גדול עלי " . 
