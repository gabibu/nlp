עימות דרמטי הפכפך עלה כאן אמש הטניסאי היהודי מארה"ב ברד גילברט לגמר טורניר 
גביע הגראנד - סלאם . הוא הבטיח לעצמו פרס של מיליון דולר , לפחות , אחרי 
שניצח את בן - ארצו דייויד וויטון 63 , 36 , 76 , 26 , 64 . במהלך שובר 
השיוויון במערכה השלישית , בו ניצח גילברט 97 , סערו הרוחות ושני היריבים 
כמעט החליפו מהלומות לאחר שהשופט פסק לזכות גילברט בעת כדור שנוי במחלוקת . 
גילברט יתמודד היום בגמר , על פרס בסך 2 מיליון דולר , עם פיט סמפראס ( 
ארה"ב ) . זה האחרון , שזינק העונה מהמקום ה - 18 למקום ה - 5 בעולם , 
ניצח את בן - ארצו מייקל צאנג 63 , 64 , 64 בתום התמודדות שארכה שעתיים 
וחצי בחצי הגמר הראשון אמש . שלב רבע הגמר היה מוצלח מבחינת המתמודדים האמריקאים , 
שארבעה מהם עלו לחצי הגמר . וויטון ( 8 ) הדיח במפתיע את הצכי איוואן 
לנדל ( 2 ) בניצחון משכנע 62 , 76 ; גילברט גבר על ארון קריקסטיין ( 
ארה"ב ) 67 , 64 , 63 ; סמפראס ( ארה"ב ) גוראן איוואניסוויץ ( יוגוסלוויה ) 
76 , 67 , 86 ; צאנג ( ארה"ב ) הנרי לקונט ( צרפת ) 76 , 63 . 
