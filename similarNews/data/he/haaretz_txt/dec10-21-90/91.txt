חיפה בניצחון , שאמנם היה בהישג יד , אך גם התיקו היא תוצאה טובה לקבוצתי 
החדשה " , אומר ויקטור צאנוב , השוער הבין - לאומי של דינאמו קייב ונבחרת 
בריה"ם בעבר ל"ספורט הארץ " . צאנוב : " יחסית , לא היתה לי עבודה רבה , 
אם כי פעם אחת הדפתי לקרן כדור מסוכן שבעט שחקן מכפר סבא . גם במשחקים 
הבאים אשתדל לשמור על רשת נקיה " . " התרשמתי מאוד מהמשחק המקורי של שתי 
הקבוצות ומהטכניקה שהפגינו השחקנים הצעירים שלנו , אך מה שבלט במשחק בקרית 
אליעזר היה הקצב האיטי . שחקני מכבי חייבים לרוץ יותר מהר , להיאבק על 
כל כדור ולשתף פעולה . הכדורגל הוא משחק מהיר וקבוצתי " . בהתייחסו להשתלבותו 
בקבוצה החדשה אומר צאנוב : " אני מרוצה מאוד שהגעתי לישראל ולחיפה . עיר 
יפה מאוד , המזכירה לי את אתר הנופש שלשפת הים השחור , יאלטה , אם כי 
חיפה יותר יפה . אני נהנה מהאוירה , הן בקבוצה הן בקרב האוהדים הרבים . 
השתלבותי טבעית . היחסים עם שחקני הקבוצה ידידותיים . היכרתי את החלוץ 
הכשרוני עופר מזרחי . שמעתי עליו הרבה ולדעתי , יוכל לתרום הרבה לקבוצה 
ולסייע בכיבוש שערים " . צאנוב שבע רצון מהיחס בחיפה ומצפה לקבלת דירה מתאימה , 
כדי שיצטרפו אליו רעייתו ובנו בן השמונה . 
