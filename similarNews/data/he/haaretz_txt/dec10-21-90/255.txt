חילוקי דעות בקרב חברי ועדת הכספים מנעו אתמול קבלת החלטה המאשרת את העברת 
שלושת מיליוני השקלים מתקציב המדינה ל71 חקלאים פרטיים , ביניהם יהונתן 
גרופר , בנו של ח"ך פסח גרופר ( הסיעה לקידום הרעיון הציוני ) . בינתיים 
מעוכבת העברת הכספים עד לקבלת החלטה של הוועדה בעניין . הדיון בנושא יימשך 
ביום חמישי , בעת שלפני הוועדה יופיע שר החקלאות רפאל איתן . זאת , למרות 
שחברי הלובי החקלאי בכנסת לחצו שהוועדה תסיים את הדיון כבר בישיבתה אתמול . 
אתמול הופיעו בפני הוועדה הממונה על התקציבים באוצר , דוד בועז ; מנכ"ל 
משרד החקלאות , גד שליטין ; עוזר שר החקלאות , דני קריצמן ויוסי ישי . 
בישיבה התברר כי משרד האוצר ביקש בזמנו מהוועדה מחיקת חובות באמצעות תקציב 
המדינה ל71 חקלאים פרטיים , שמשקיהם ממוקמים בתחומי הקו הירוק . לפני בקשה 
זו , נמחקו חובות רק לחקלאים היהודים בשטחים . מנהלת הסדר הסיוע ומשרד החקלאות 
הציעו , לעומת זאת , לסייע גם לארבע מושבים אלוני אבא , תלמי יפה , 
מבקיעים וכפר חוגלה . על - פי הצעת מנהלת ההסדר , עמד סכום הסיוע הכולל 
על 02 מיליון שקלים , כשמתוכם היו אמורים להפנות 4 . 5 מיליון לחקלאים הפרטיים . 
אולם , משרד האוצר העביר לוועדה בקשה לסייע רק לחקלאים פרטיים , בשלושה 
מיליון שקל בלבד . יו"ר הוועדה , ח"ך אברהם שוחט ( מערך ) , ומרכז הליכוד 
בוועדה , ח"ך אריאל ויינשטיין , לא הצליחו להגיע בדיון לנוסחה מוסכמת . 
שוחט הציע שהוועדה תודיע כי משרד האוצר חרג בהתנהגותו , בעת שביקש למחוק 
חובות לחקלאים בתוך הקו הירוק . הוא הוסיף כי האוצר חרג גם בכך שלא הביא 
לאישור הוועדה הצעת סיוע לפריסת חובות לארבעה מושבים אחרים , שנקבעו על - 
ידי מנהלת הסדר המושבים ומשרד החקלאות . לדבריו , הוא אינו חושב שהענייין 
הוא שחיתות , כפי שאמר שר החקלאות , אלא חריגה בלבד . שוחט הוסיף כי עניין 
בנו של ח"ך גרופר הוא בלתי - רלוונטי , אם גופים מקצועיים הגיעו למסקנה 
כי הוא צריך להיכלל במחיקת החובות . אסור לוועדה להיכנס לנושאים יחודיים , 
פרסונליים או מוסדיים , ועליה לקבוע מסגרות , ולא קריטריונים לחלוקת הכספים 
שהיא מאשרת , אמר . ח"ך ויינשטיין אמר כי הגיע להסכמה עם שוחט , שלפיה 
תסכים הוועדה להשוואת תנאי הסיוע לחקלאות הפרטית לתנאי הסיוע שניתן למושבים 
ולקיבוצים , וכי מתן אישורי הסיוע ל71 החקלאים הפרטיים הינו כשר . הוא 
אמר כי דרך הטיפול של שרי האוצר והחקלאות לא היתה נכונה , אך טען כי בעבר 
ניתן סיוע , באמצעות הסוכנות היהודית , למחיקת חובות של משקים בתוך הקו 
הירוק וחובות של ארגוני קניות . מנכ"ל התאחדות האיכרים , שלמה רייזמן , 
צוטט בוועדה כמי שאמר כי " אם העסק יימשך , אני אפתח את הפה ואספר על 
הרבה כספים להרבה מקורבים " . רייזמן סירב אחר כך להגיב על דבריו בוועדה . 
ח"ך פסח גרופר אמר כי כל השנים תמך הליכוד בסיוע לקיבוצים , ו"אחרי המיליארדים 
לקיבוצים , נדרשת פעם ראשונה הוועדה לסייע לחקלאות הפרטית " . ח"ך חיים אורון 
( מפם ) אמר כי שר האוצר כפה על פקידי משרד האוצר להניח מסמך שקרי בפני 
ועדת הכספים . לדבריו , מודעי ידע כי התביעה של מנהלת ההסדר היא למחיקת 
02 מיליון שקל למושבים ולחקלאים פרטיים , אך הוא אישר רק חלק מהסכום ורק 
להתאחדות האיכרים . אורון הוסיף , כי שר האוצר היה צריך לדעת שהבקשה שהוגשה 
לוועדה נוגדת קריטריונים שעל - פיהם פעלה המנהלת , אך הוא לא מנע מהוועדה 
את אי - ההבנה הזו . ח"ך רן כהן ( רץ ) דרש לבטל את החלטת ועדת הכספים 
המאשרת העברת שלושה מיליון שקל לחקלאים הפרטיים . הוא אמר כי הדבר נעשה 
תוך אפלייה בין המושבים לחקלאים הפרטיים , כאשר לשר האוצר היה אינטרס אישי 
לעשות פרוטקציה למקורביו . ח"ך דן תיכון ( ליכוד ) אמר כי " הנושא הסריח 
מהרגע הראשון שבו ניתן סיוע חסר תקדים לתנועה הקיבוצית . היה ברור שההסכם 
לא נעשה על בסיס שיוויוני , ויהיו לחצים לזכות באותן ההטבות גם למגזרים 
שלא נכללו במסגרת הסיוע להסכם הקיבוצים " . 
