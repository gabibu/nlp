אמריקה זה לא באמריקה . אמריקה זה כאן , אמש באוסישקין . כדורסל כזה עוד 
לא ראו בארץ בליגה . הקהל קפץ על רגליו והריע בהתרגשות , כאשר חבורת הלהטוטנים 
של הפועל תל אביב , בניצוחו של דאג לי שאין שני לו , נתנה קטע של להטוטי 
קרקס , עם מסירות כדור לאחור מעל לראש . מי שמחמיץ משחק כזה ההפסד כולו 
שלו . זה , אולי , לא שלנו אבל כאשר זה מבוצע באיכות וברמה נדירים שכאלה 
אי אפשר להישאר אדיש . רק תנו לנו עוד הצגות כאלה . 
