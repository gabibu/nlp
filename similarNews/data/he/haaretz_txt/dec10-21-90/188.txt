יובל פילוס מהפועל ת"א ואביבי זוהר ממכבי יפו נכללים ברשימת השחקנים ששוחררו 
אמש מסגל נבחרת נוער א בכדורגל . המאמן אמנון רז שיחרר שבעה שחקנים לאחר 
משחק האימון בהרצליה בו ניצח נוער א 31 את נוער ב . נוער א , המתכונן לטורניר 
הקדם עולמי שיהיה בפברואר - מארס 1991 , יוצא ביום א לפורטוגל כדי להתמודד 
כעבור יומיים בליסבון . נוער ב , המשתתף בקדם אליפות אירופה , מתכונן 
לטורניר החורף . אסף טובי הבקיע שני שערים לנוער א במשחק האימון ; שער נוסף 
היה עצמי והובקע ע"י אריק בנדו . את השער לנוער ב הבקיע אלון אופיר . לאחר 
המישחק השתתפו כל השחקנים בערב חנוכה שיזם נתן סלובטיק , יו"ר ועדת הנוער . 
באולם שבאיצטדיון רמת גן התכנסו כל שחקני מחלקות הנוער , הנערים והילדים 
של ההתאחדות , המאמנים , חברי הנהלת ההתאחדות ואורחים , בהם המאמן הלאומי 
יעקב גרונדמן . השחקנים הדליקו נרות חנוכה ואכלו סופגניות . 
