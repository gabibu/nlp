בתוך כארבע השנים מיום היווסדה , העלתה מקהלת " אורטוריו " בשנית את האורטוריה 
" יהודה המכבי " מאת הנדל . הקצב האיטי שבו בחר המנצח חררדו אדלשטיין 
אמור היה להשרות הדרת כבוד חגיגית , אבל יצר כבדות מיותרת כבר בפתיחה התזמורתית . 
ניכר בבנייה הקפדנית של הדינמיקה כי המנצח ניחן בטוב - טעם , וכי השקיע 
עמל רב ב"אילוף " מקהלת החובבים . אך חדוות העשייה , שהיא עיקר העיקרים 
במקהלה מעין זו , נמוגה . האורטוריה היא תובענית באופיה ובממדיה , והבחירה 
בה לביצוע על - ידי מקהלה זו הדגישה את הפער בין הדרישה למקצועיות אמנותית 
לבין יכולתה של מקהלת אנשים המתכנסים כדי לשיר להנאתם . מבין הסולנים , 
רק גילה ירון , הודות לכשרונה הדרמטי ולמקצועיותה , הוכיחה את יכולתה . 
זמרת האלט , קליר גרינפלד , שרה בקול מתכתי ואדיש . לבס צרלס ון - טאסל 
היה קול ערב אך נטייה לבלוע את המלים , וקולו הקטן של הטנור , לואי גארב , 
היווה ניגוד נלעג לתפקידו ההירואי של יהודה המכבי . תזמורת שכונסה לצורך 
הביצוע הזה , שבה הצטיינו אמנם בודדים , כחצוצרן רם אורן , הגבירה בנגינתה 
את אווירת העייפות המדכדכת . חוסר האיזון המספרי בין הנשים לגברים פגם ביפי 
השירה , כאשר קולות הסופרן מכסים בהתמדה את קולותיהם היפים של הבסים . 
הטנורים נעלמו כליל . ניתן היה להפיק ממקהלה זו הרבה יותר אם יחדלו להתייחס 
אליה כאל " חובבים " . לא ההקפדה על שלמות הפרטים תעלה או תוריד את איכות 
הביצוע , כאשר חסרים ההתלהבות והמעוף . קפמאפרקבניצוחו של אורי סגל ל"הגות " , 
יצירתו של מרדכי סתר שהולחנה לזכרו של אלכסנדר בוסקוביץ , הובלט העידון 
של משחקי הצלילים ושל גוני התזמור הכהים , שעובו בכלי - הנשיפה הרכים ובפסנתר 
החשמלי . אשליית הניגודים , בין סטטיות לתנועה נפתחת ומתכווצת , נמוגה 
בפיאניסימו . הכנר הישראלי יובל ירון ניגן את האדגיו מתוך הקונצרטו לכינור 
ולתזמורת אופוס 35 מאת דבוזק ברכות קטיפתית , בצליל עמוק וחם ובקשת בוטחת , 
בפיסוק מדויק להפליא . המעבר מהאדגיו לאלגרו החותם היה כבנביעה הכרחית . 
בליווי התזמורתי היה ברור ששני אגפי התזמורת כלל לא שומעים זה את זה , 
אבל המוסיקליות של הסולן שלטה על כלל הביצוע . ביצוע " הפסטורלית " של 
בטהובן היה נינוח , רגוע ומעודן . הדיאלוגים בין כלי - הנשיפה הסולניים 
נשמעו בזרימה שירתית וברוך מלא - קסם . פמלה גונס , על הטימפני , היתה 
במיטבה בפרק הסערה . בביצוע היתה גם בנייה יפה של דינמיקה ועושר גוונים , 
והתוצאה היתה ערב של הנאה מהתמכרות לרומנטיקה במיטבה , בניצוחו של אחד 
משלנו . 
