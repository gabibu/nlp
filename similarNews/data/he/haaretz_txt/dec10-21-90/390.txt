קורס ראשון מסוגו לניהול תיירות נפתח במדרשת רופין ומשתתפים בו 02 מנהלי 
פרויקטים תיירותים מההתיישבות העובדת . מבדיקת " הארץ " עולה , כי איש 
מהמשתתפים אינו תושב יישובים שמעבר לקו הירוק . מנהלו המקצועי של הקורס , 
חיים גינזבורג אמר בתגובה , כי אין כאן עניין פוליטי , אלא מדובר בקיבוצים 
בעלי תודעה מפותחת יותר לנושא תיירות . לקיבוצים אלה ניסיון רב יותר בתחום 
התיירות והם העדיפו לשלוח את נציגיהם לקורס , על מנת שילמדו ויפתחו עוד 
יותר את הענף . לגבי אי השתתפותם בקורס של נציגים מאזור גוש קטיף , אמר 
גינזבורג כי יישובים אלה נוהגים בד"ך לארגן השתלמויות וקורסים בנושאי תיירות 
באזורם . הקורס ימשך ארבעה חודשים ויקיף 003 שעות לימוד שיכללו הרצאות , 
סדנאות וסיורים . זו הפעם הראשונה שקורס מסוג זה מתקיים במדרשת רופין שהתמחתה 
עד היום בלימודים בנושאי החקלאות והתעשיה . תוכנית הלימודים גובשה בתום סקר 
שוק שנמשך כשנה ונוהל ע"י מנהלו האקדמי של הקורס ד"ר יואל מנספלד מאוניברסיטת 
חיפה . פותח מודל שבא לענות על צרכי התפתחות ענף התיירות בהתיישבות העובדת 
בכל רחבי הארץ . הקורס יכשיר כח אדם מקצועי לניהול פרויקטים תירותיים . 
בתום הקורס יקבלו הבוגרים תעודת מנהל אתר תיירות , שאמור להיות מוכר בהמשך 
ע"י משרד התיירות , השותף לתוכנית הלימודים . בין הקיבוצים המשתתפים בקורס 
נציגים מקיבוצי הגליל העליון , מכפר החורש , נחשולים , יקום , געש , 
עין גדי ונחשונים . 
