מוקדם מדי להעריך את התוצאות , צריך להמתין עד לקיומו . אבל ברור שזוהי 
הזדמנות ראשונה , מאז תחילתו של המשבר במפרץ , לפגישה בין הנשיא האמריקאי 
לראש ממשלת ישראל . לכן אני מעריך שהדבר הראשון שיעלה בשיחה יהיה הודעת 
תמיכה שיביע שמיר בשם ממשלת ישראל במדיניותו של הממשל האמריקאי במשבר ובהצלחות 
הדיפלומטיות שהיו לבוש ביצירת קואליציה עולמית נגד סדאם חוסיין . ראשית , 
נראה לי שראש הממשלה ירצה בוודאי להזכיר לנשיא האמריקאי את מחויבותה של 
ישראל לתהליך השלום באזורנו , בהתבסס על היוזמה של הממשלה ממאי 9891 . 
נושא נוסף שראש הממשלה בוודאי יעלה במפגש יהיה בקשת סיוע מארה"ב לקליטת העלייה . 
אין לי כמעט ספק שראש הממשלה יעלה גם את נושא אספקת הנשק האמריקאית הגוברת 
לארצות ערב , תוך הבעת דאגה ומשאלה שיישמר היתרון האיכותי של ישראל על מדינות 
ערב . את הנושאים שאני חושב שראש הממשלה לא צריך להעלות במפגש , אינני 
רוצה להעלות גם כאן . אני מניח ששמיר יעלה נושא זה , ולדעתי שום נזק לא 
ייגרם מכך שכן לא נראה לי שיש ספק למישהו בממשל האמריקאי לגבי עמדתה של 
ישראל . יחד עם זאת הייתי אומר , שמן הראוי שאם הנושא יועלה , כדאי שיעלה 
במקביל נושא תהליך השלום שלו מחויבת הממשלה . כלומר כדאי לומר לא רק מה 
לא , אלא גם להגיד מה כן . אני לא אופתע אם הנשיא בוש יציין בתגובה שאכן 
אין לארה"ב עניין בוועידה בין - לאומית עתה , ומילת המפתח היא " עתה " , 
כאשר ידגיש כי מיד לאחר המשבר במפרץ תרכז ארה"ב את מלוא תשומת הלב שלה סביב 
נושא התקדמות תהליך השלום במזה"ת . נראה לי שהממשל האמריקאי יעניק עדיפות 
ראשונה לפעולה על יסוד יוזמת השלום של ממשלת ישראל ממאי 98 . מלאכתם של שגרירים , 
יועצים ועוזרים משני הצדדים היא להכין את הפגישה , כדי שלא תהיינה הפתעות 
לגבי הנושאים שיועלו במפגש ; אבל עד כמה שההכנות תהיינה יסודיות ומפורטות , 
אין תחליף לשיחה עצמה . הנשיא בוש הוא אדם שמחשיב מאוד את המגע האישי . 
הוא מן האישים שמשיבים על על ברכות יום ההולדת שמשגרים אליהם , והוא יעשה 
מאמץ כן לשוות אווירה חיובית לפגישה עם שמיר . אני מעריך שלבוש לא תנעם 
העלאת נושא אספקת הנשק האמריקאי לארצות ערב , אך מפגשים אלה לא נועדו אך 
ורק להחלפת מחמאות ודברי נימוס . אין טעם להסתיר חילוקי דיעות , ואין גם 
טעם שנסתיר את העובדה שאנו מוטרדים מהסימנים לכך שאולי הנחישות שהפגין בוש 
בתחילת המשבר נחלשה במשהו , ויש סיכוי שסדאם חוסיין יצא מהמשבר כפי שנכנס 
אליו , כלומר ללא כל פגיעה בעוצמתו הצבאית . 
