הליכוד מחזיק בכל מפתחות השלטון אבל אינו חדל לרטון . נבחריו לכנסת מאיישים 
את תפקיד ראש הממשלה ותיקי החוץ והביטחון , האוצר והשיכון , התעשייה והמסחר , 
המשפטים והבריאות , המשטרה והתחבורה , הכלכלה והתיירות . זה יותר מן 
הנחוץ להכתבת המדיניות ולקביעת סדרי עדיפויות ולשחד את כל מי שכדאי , ובכל 
זאת לעולם אין הליכוד מרוצה : תמיד מגיע לו עוד , ותמיד אחרים אשמים . 
שר בכיר מהליכוד ואיש המקורב לראש הממשלה ופקיד במשרד האוצר אמרו לי השבוע , 
כאילו נדברו ביניהם , כי במצב אשמים כל אלה שהם בלשונם " אתם " : האופוזיציה 
והתקשורת , יפי הנפש והפרופסורים . לולא ה"אתם " היו ענייני המדינה מתנהלים 
כסדרם . אלא שהימים הטובים ההם חולפים . יצחק רבין אינו עומד עוד על משמרתו 
במשרד הביטחון לספוג מעוזי לנדאו וגאולה כהן את החבטות המילוליות , שאילו 
רק היכה , הדביר , ירה , הרס , אטם וגירש עוד קצת היתה האינתיפאדה נעלמת 
כלא היתה . הנה משה ארנס מתבצר שם כבר כשבעה חודשים , ואין מי שימנע מהליכוד 
לבצע את מדיניותו , ואין שיפור . דווקא עכשיו הורגים יותר חיילים ישראלים , 
דוקרים יותר יהודים בגוש דן , ומתנפלים על שוטרים בעיר שבלבה חומה , וכל 
השרים " שלנו " וכלום לא השתנה ; משום שיש יחסי כוחות כאלה באו"ם שהוא 
נהפך לזרוע של רץ ושינוי , ויש גורג בוש שנבחר לבית הלבן בקולות המערך , 
ומן הרצפט הפוליטי של לנדאו ושות לא נותר דבר . אין להם תרופה של ממש , 
ואם יש , בבקשה שינסו אותה על השר שלהם , מישה . גם שמעון פרס האיום 
כבר איננו ליד ההגה . על ההתחייבות לא ליישב בירושלים עולים חדשים בכסף 
אמריקאי חתמו יצחק שמיר ודוד לוי . אך קולם של צחי הנגבי ומיכאל איתן נדם , 
הן לא יעלה על הדעת למצוא את האשמים במחנה הלאומי . אפילו המריבות מימי 
ממשלת האחדות הלאומית נותרו כמו פעם . מי ששומע את יצחק פרץ ואריאל שרון 
מבין שכל אחד מהם רואה בעמיתו סוכן של פרס ; מי שקורא על מה שעושה לוי לבנימין 
נתניהו משוכנע שנפלה טעות . והשר סבור כי סגנו הוא יוסי ביילין מהמערך , 
שכיהן בעבר במשרד החוץ . עכשיו הם תופסים את כל המשרות . עם מינויו של 
עובדיה עלי לסגן שר הביטחון תנוע מחצית הקואליציה בוולוו על חשבון האומה . 
אין שחיתות כזאת בשום פרלמנט בעולם . אבל הרי האופוזיציה אשמה . למה ? 
ההסבר המשכנע ביותר השגור בפיהם ומצוי במלונם הוא ככה . הליכוד גם אינו 
יודע שובעה . הוא רוצה ברצינות שהביקורת תתכווץ מרצונה החופשי , ומקווה 
שכלי - התקשורת יבינו כי הם מזיקים בהשלותם את הערבים שתיתכן פשרה . ראשיו 
אפילו אינם יכולים לחיות עם אורה נמיר מהמערך בראשות ועדת העבודה והרווחה 
של הכנסת , ולא אכפת להם שהיא מצטיינת . מדוע ? " כי היא עולה יותר מדי 
כסף לממשלה " , הסבירו נציגי הליכוד לעמיתיהם מהמפד"ל . וחובשי הכיפות הסרוגות 
התפוצצו מזעם עד שיצחק לוי הטיח באוזני חיים קורפו מהסיעה השלטת : " זה 
מפני שחבריכם , המהווים רוב בוועדתה , אינם משתתפים בישיבות . אילו מילאו 
את תפקידם כנדרש לא היה לה רוב " . עדיין יש לליכוד מה לכבוש : את מקומה 
של נמיר ואת תפקידו של אברהם ( בייגה ) שוחט בראשות ועדת הכספים , ולאחר 
מכן יתפוצץ הבלון . האינתיפאדה תימשך , הבדידות המדינית תגבר , האינפלציה 
תגיע במארס - אפריל ל05 אחוזים והון זר לא יושקע בארץ גם אחרי סיום המשבר 
במפרץ הפרסי . כמה זמן יוכלו פרס ורבין ונמיר ושוחט ודומיהם להיות בחזקת 
אשמים ? הליכוד ינסה למלכד אותם במעמד זה לנצח . שכן זאת שיטתו , והיא 
בעצם פיתוח לביטוי שטבע נחום ברנע לדור שלם של ישראלים " יורים ובוכים " . 
בליכוד הם שולטים ובוכים , שולטים ובוכים . 
