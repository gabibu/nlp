רצח , עינויים והתעללויות מכל מין וסוג , מעשי אונס בנשים ובגברים כאחד , 
מעצרים ומאסרים של אלפי בני אדם בלא משפט זו תמציתו של דו"ח אמנסטי אינטרנשיונל 
על עוללותיהם של כוחות הכיבוש העיראקיים בכוויית , שפורסם לפני ימים אחדים . 
עם קורבנות העיראקים נמנים גם ילדים ותינוקות . בין השאר העידו רופאים 
ואחיות כי החיילים הוציאו כ003 פגים מאינקובטורים ונטשו אותם למות על הרצפות 
הקרות . למרבה הזוועה , חלק מהמעשים המתוארים לעיל מתבצעים במדינות שונות 
במזרח התיכון לא רק כתוצאה מכיבוש מדינה אחת בידי אחרת . מאזן ההפרות של 
זכויות האדם באזור במדינת ישראל ( ובשטחים שכבשה במלחמת יוני 7691 ) ובמדינות 
השכנות מדכא . שלילת זכויות אדם באזורנו היא שגרה יום - יומיות . גם אם 
מקבלים את הטענה שמצב המלחמה השורר בחלק זה של העולם שנים רבות תורם את חלקו 
לתופעה זו , הרי ברור שהמשטרים השונים בכל אחת ממדינותיו אינם תורמים לשיפור 
המצב . הדבר נכון לגבי משטרים מונרכיים , כמו ערב הסעודית , ביחס לדיקטטורות 
שבהן שולטות כת צבאית או מפלגה אחת , כמו עיראק , סוריה וסודאן , וכן 
במדינות המקיימות משטר סמכותי במסווה של רב - מפלגתיות , דוגמת מצרים . 
בערב הסעודית , שבה מחזיקה שושלת אחת בכל מוסרות השלטון , אין חוקה . 
כך המצב בנסיכות עומאן , ואילו בקטאר ובאיחוד האמירויות הערביות קיימת חוקה 
זמנית . בבחריין מושעה סעיף הבחירות בחוקה מאז פיזור הפרלמנט לפני 51 שנה . 
בעיראק , בסוריה ובמצרים שורר מצב חירום שהוכרז לפני שנים ומאז לא בוטל . 
בערב הסעודית אסור קיומן של מפלגות . בעיראק ובסוריה פועלות למעשה רק מפלגות 
השלטון , הבעת על שני פלגיה . בשתי הארצות מתיר השלטון למספר מצומצם של 
מפלגות קיום פיקטיווי כמעט במסגרת של חזיתות - ראווה . גם קיום פיקטיווי 
זה אינו מהווה ערובה מפני רדיפות השלטון , הבאות לידי ביטוי במגוון דרכים 
ממעצרים ועד הוצאות להורג . חבר במפלגת הבעת השלטת , הן בעיראק והן בסוריה , 
צפוי לעונש מוות אם יתגלה שהצטרף למפלגה אחרת . אפליית האשה ברובן המכריע 
של הארצות הנזכרות מעוגנת בחוקיהן ומנומקת בדת . נשים מופלות לרעה בתחומי 
זכויות האזרח , התעסוקה , התנועה , המעמד האישי וחופש הביטוי . בכמה 
מן הארצות מוגבלת זכות הנשים למעורבות פוליטית ולפעילות ציבורית . לפני 
שנים אחדות נשקלה בכוויית האפשרות להעניק זכות בחירה לנשים , אולם בסופו 
של דבר היא נדחתה על - ידי השלטון , משום " חוסר בגרותה של האשה " , ומשום 
שהגבר חושב גם בשביל האשה . לנשים בערב הסעודית וברוב נסיכויות - הנפט אסור 
להינשא לזרים . במצרים ובסודאן נפוצה עדיין מילת - נשים בכפייה . בחודש 
פברואר השנה תיקנה הנהגת מועצת המהפכה בעיראק תקנה המתירה לכל אזרח ממין 
זכר להוציא להורג את אמו , את אחותו , את בתו , את דודתו , את דודניתו 
או את אחייניתו , אם חיללו את כבוד המשפחה . תקנה ברברית זו בוטלה אחרי 
חודש ימים . בארצות האזור שחתמו על אמנות הנוגעות לפעילות איגוד - מקצועית 
מגלה המדינה מעורבות גדולה בפעילות האיגודים , כדי להבטיח את פיקוח השלטון 
עליהם . היא אינה מתירה לעובדי מדינה ולעובדי מוסדות ציבור חופש פעולה איגוד - 
מקצועי , וזכות ההתאגדות מופרת בגסות ובריש גלי . להוציא את לבנון , הזכות 
למשא ומתן בנושאי שכר במסגרת חוזים קיבוציים מוגבלת , ונשללת הזכות לשבות . 
בערב הסעודית וברוב נסיכויות - הנפט לא קיימים כלל איגודים מקצועיים . העובדים 
הזרים במדינה זו אינם נהנים מחוקי הביטוח הלאומי . עד הכיבוש העיראקי נהנתה 
העיתונות בכוויית ממידה רבה של חופש ביטוי ופרסום , שלא כבארצות השכנות . 
עיתונותה המשגשגת ידעה שני משברים . האחד בעקבות מלחמת האזרחים בלבנון 
לפני 51 שנה , שגרמה להתמוטטות העיתונות הלבנונית ; השני בסוף שנות ה07 , 
כאשר מספר גדול של עיתונאים מצרים , ממתנגדי מדיניותו של אנואר סאדאת , 
התקשו לכתוב בעיתונות המצרית . בכוויית יצאו לאור כ51 עיתונים שמכרו 051 
אלף עותקים בקירוב , בארץ המונה מיליון וחצי תושבים בלבד . רבים מעיתונים 
אלה הופצו מחוץ לכוויית . בלטה גם סוכנות הידיעות הידיעות הכווייתית , 
" קנה " , שתפסה את מקומה כחשובה מבין סוכנויות הידיעות בעולם הערבי אחרי 
סוכנות הידיעות המצרית מנה " . לרשות תעשיית העיתונים הכווייתית עמד ציוד 
הדפסה מן המשוכללים והמודרניים באזור . בהעדר מפלגות פוליטיות חוקיות , 
ובמיוחד לאחר פיזור הפרלמנט הכווייתי ב6891 , הפכה העיתונות הכווייתית במה 
לדעות אופוזיציוניות למשטר של משפחת אל - סבאח השלטת . למרבה האירוניה , 
משפחת אל - סבאח , שהודחה באוגוסט השנה עקב הפלישה העיראקית , הטילה צנזורה 
חמורה על העיתונות בכוויית בימי מלחמת עיראק - איראן בשנים 08919891 , על 
פי בקשתו של נשיא עיראק , סדאם חוסיין . עם פלישת עיראק לכוויית היו העיתונים 
בארץ זו בין המטרות הראשונות שבהן פגעו כוחות הכיבוש העיראקיים . הללו השתלטו 
על מערכות העיתונים , עיתונאים רבים נעצרו , וגורלם של אחרים לוטה בערפל ; 
הם פשוט נעלמו . מעצרים שרירותיים בלא משפט או בעקבות משפט מבוים , עינוי 
עצורים ואסירים , היעלמויות , הוצאות להורג , עם משפט ובלעדיו , הם חיזיון 
נפרץ במזרח התיכון . הדו"חות התקופתיים של ארגון אמנסטי אינטרנשיונל גדושים 
מידע בנדון . בעיראק כלואים אלפי אסירים פוליטיים , חלקם בלא משפט . בין 
אלפי העצורים חברי מפלגות כורדיות ומוסלמיות וקומוניסטים . כשהשלטונות אינם 
מצליחים לשים את ידם על מתנגדים פוליטיים , הם נוהגים לעצור במקומם כבני - 
ערובה את בני - משפחותיהם , לרבות ילדים . שיטה שכיחה אצל השלטונות העיראקיים 
היא העלמת עצורים . ברור לכל שהללו מוצאים להורג . מדי פעם נוהגים שלטונות 
עיראק לפרסם הודעות חנינה הקוראות לפליטים פוליטיים לשוב למולדת . אמנסטי 
גילה כי ב8891 ובתחילת 9891 נאסרו , עונו או הוצאו להורג כמה מהאנשים ששבו 
לעיראק בעקבות הודעות חנינה , ואחרים נעלמו . באמצע חודש זה פירסמו שלטונות 
עיראק הודעת חנינה נוספת . למודת ניסיון העבר הזהירה קבוצת גולים פוליטיים 
עיראקים וכורדים המתגוררים בבריטניה מפני נפילה במלכודת זו של סדאם חוסיין . 
העינויים השכיחים בבתי - הכלא העיראקיים הם הצלפה על כפות הרגליים ( " פלקה " ) 
, מכות בכבלי מתכות על גוף עירום , תלייה בפרקי - הידיים , צריבה בסיגריות 
בוערות , עקירת ציפורניים ומכות חשמל . הידיעות על הנעשה בערב הסעודית 
הן דלות , הן עקב הצנזורה החמורה הנהוגה בארץ זו והן בשל הגבלות התנועה 
החלות בעיקר על זרים . ידוע על עשרות עצורים פוליטיים בלא משפט , בעיקר 
מקרב חוגים מוסלמיים המתנגדים למשפחת המלוכה השלטת . עינויים הם דבר שכיח . 
הוצאות להורג בעריפת ראש , עונשי הלקאה וקטיעת איברים מבוצעים בפומבי . 
מחזות - אימים אלה מתבצעים עד היום . אמנסטי מעריך בדו"ח התקופתי האחרון 
כי בשנה שעברה הוצאו להורג בערב הסעודית לפחות 111 בני אדם , 61 מהם בגין 
עבירות פוליטיות . הזרוע האחראית למעצרים , לעינויים ולהוצאות להורג , 
היא המודיעין הכללי . העינויים השכיחים בתאי הכלא הסעודיים הם הצלפות על 
כפות הרגליים , תלייה בפרקי - הידיים , מכות חשמל ומניעת שינה . בבתי הכלא 
הסוריים כלואים אלפי אסירים פוליטיים ממתנגדי המשטר . רוב העצורים לא הועמדו 
כלל למשפט . העצורים הם חברי ארגונים קומוניסטיים , מוסלמיים , פלשתיניים , 
אוהדי מפלגת הבעת העיראקית , וכן לבנונים רבים . מעדויות מצטברות עולה 
כי העצורים נתונים לעינויים אכזריים , הפצועים מן העינויים האכזריים אינם 
מקבלים טיפול רפואי , ורבים מן העצורים לוקים במחלות בשל המעצר הממושך והתנאים 
הקשים בבתי הכלא . מדיניות המעצרים השרירותיים בלא משפט שכיחה למדי גם במצרים . 
מדובר באלפי אנשים , לרוב חברי ארגונים מוסלמיים , פעילים איגוד - מקצועיים 
וכן קומוניסטים . תשע שנים נמשך מצב החירום במצרים . חוקי החירום מעניקים 
לשר הפנים המצרי סמכות " לעצור חשודים או אנשים המסכנים את הסדר הציבורי 
או את הביטחון " . לעצורים אמנם נתונה הרשות לערער על מעצרם בפני בית - המשפט 
העליון לביטחון המדינה , אולם הליכי הערעור בכל זאת מאפשרים לשלטונות להחזיק 
אנשים במעצר בלא משפט לתקופות ארוכות . שביתת - שבת של פועלי מפעלי הפלדה 
באזור חילוואן במצרים באוגוסט 9891 פוזרה על - ידי כוחות הביטחון . יותר 
מ006 פועלים נעצרו , ועמם גם עשרות אנשים אחרים , עיתונאים , עורכי - 
דין ופעילים לזכויות אדם , שהביעו את הזדהותם עם הפועלים . רוב העצורים 
שלא הועמדו למשפט היו כלואים על - פי צווים מנהליים . כמה מבין הפועלים 
העצורים העידו כי הוכו ועונו , כדי לסחוט מהם הודאות שארגון קומוניסטי בלתי - 
חוקי הוא שהסיתם לקיים את שביתת - השבת . אמנסטי התריע על גידול במספר גזרי - 
דין מוות על עבירות שונות בארץ היאור . הכת הצבאית בראשותו של הגנרל עומר 
חסן אל - בשיר , שתפסה בקיץ 9891 את השלטון בסודאן , השעתה את החוקה ואת 
החירויות הדמוקרטיות , הכריזה על מצב חירום , ופיזרה את הפרלמנט , את 
המפלגות ואת האיגודים המקצועיים , והיא מנהלת ציד - אדם אחר מתנגדיה . 
מדובר במאות אנשים , נשים וגברים , בכללם רופאים , עיתונאים , משפטנים , 
מרצים , עובדי מדינה , קציני צבא ומשטרה וסטודנטים . " כוחות הביטחון 
של המהפכה " ו"מיליציות עממיות להגנה " הם המבצעים את המעצרים והם המענים 
את העצורים . מדינה נוספת באזור שבה זכויות האדם הן הפקר היא איראן . דו"ח 
אמנסטי האחרון מוסר כי העיתונות האיראנית הרשמית הודיעה על למעלה מ005 , 
1 הוצאות להורג כעונש על עבירות פליליות , מהן יותר מ000 , 1 בגין סחר סמים . 
" אפשר " , מציין הדו"ח , " שחלק מהאנשים שהוצאו להורג בטענה שסחרו בסמים 
היו אסירים פוליטיים . יותר מ04 מהמוצאים להורג נסקלו למוות באבנים " . אמנסטי 
מדווח כי " במקרים רבים בוצעו בערים שונות הוצאות להורג של עד 08 קורבנות 
ביום אחד . מספר הוצאות להורג , במיוחד של נשים , בוצעו בין כותלי הכלא , 
אך מאות נתלו בפומבי , לעתים קרובות בקבוצות . אלפי אסירים פוליטיים , 
ובהם נשים , נמקים בבתי - הכלא באיראן . את הפארסות המשפטיות עורכים בתי - 
הדין המהפכניים האיסלאמיים המוציאים מתחת ידיהם פסקי דין דרקוניים . במשפטים 
אלה אין הנאשמים זכאים להגנתו של סניגור , להביא עדים מטעמם או לערער על 
פסק הדין . מלבד פסקי דין מוות ומעצר מטילים בתי - הדין המהפכניים האיסלאמיים 
באיראן עונשי מלקות וקטיעת איברים . 
