לונדון ( רויטר ) . המיפגש בין אלופות איטליה וצרפת , מילאן ומארסיי , 
יאפיל על שלב רבע הגמר של גביע אירופה . במשחקים האחרים לאלופות שיהיו 
ב - 6 במארס וב - 02 בו יתמודדו ספרטק מוסקווה וריאל מאדריד , באיירן מינכן 
ופורטו , הכוכב האדום בלגראד ודינאמו דרזדן . ההתמודדות הכפולה בין מילאן 
למארסיי , שתחל באיטליה , עלולה לשים פעם נוספת קץ לחלומו של נשיא המועדון 
הצרפתי , המיליונר ברנאר טאפי , ליטול לראשונה את התואר היוקרתי ביותר 
בכדורגל האירופי . מנגד , עלול המיפגש עם מארסיי לחבל בסיכויי מילאן , 
שזכתה פעמיים רצופות בכתר ונטלה לפני כשבוע גם את הגביע הבין יבשתי בטוקיו , 
אחרי ניצחון על אלופות דרום אמריקה אולימפיה אסונסיון . בטורניר למחזיקות 
גביע הוגרלה מנצסטר יונייטד נגד מונפלייה מצרפת , שהדיחה את פיליפס איינדהובן . 
לגיה ורשה תתמודד עם סמפדוריה , מחזיקת הפרס ; דינאמו קייב עם ברצלונה 
וליאז עם יובנטוס . איטליה , שהעלתה ארבע קבוצות לרבע גמר גביע אופ"א , 
לא הצליחה להתחמק מדו - קרב בין אטאלנטה לאינטר מילאנו . רומא תשחק נגד 
אנדרלכט מבלגיה , בולוניה נגד ספורטינג ליסבון וטורפדו מוסקווה נגד ברונדבי 
מדנמרק . 
