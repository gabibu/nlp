סנדור לוין היה גאה מאוד במסעו לטוקיו . הוא התכונן היטב לנסיעה , וארז 
בכליו נתונים רבים לקראת המפגש עם תעשיינים מיפאן . זה כעשור מייצג חבר 
הקונגרס לוין מחוז בחירה בעיר דטרויט . רוב בוחריו ( רק לפני שלושה שבועות 
הוא נבחר ברוב מוחץ של % 07 לתקופת כהונה נוספת של שנתיים בקפיטול היל ) 
הם פועלים , אנשי הצווארון הכחול , המועסקים על - ידי תעשיית המכוניות . 
מאז שהגה הנרי פורד הראשון , בראשית המאה , את הרעיון המוצלח של מכונית 
עממית לכל דורש , נהפכה דטרויט למקום שבו מיישמים יותר מכל מקום אחר את 
הרעיון הזה . במקורה היתה העיר תחנת מסחר צרפתית . אבל בעקבות רעיונו של 
פורד נמשכו אליה פועלים שחורים מהדרום ומהגרים ממזרח אירופה ודרומה , שבאו 
לעבוד במפעלי החרושת שלה ולהגשים את החלום האמריקאי . תשעה קבין מתוך העשרה 
שהורידה תעשיית המכוניות על העולם נטלה דטרויוט , אבל זה כשני עשורים נשמטת 
בכורתה ומפנה מקומה ליצרנים מיפאן . מפעלי המכוניות ביפאן מייצרים כיום כמות 
גדולה , איכותית וזולה יותר של מכוניות מאשר היצרנים האמריקאיים . התוצאה 
היא בלתי נמנעת : פגיעה חמורה בתעשיית המכוניות האמריקאית , וגסיסה איטית 
של דטרויט . בעשרים השנים האחרונות פוטרו בעיר זו , הששית בגודלה בארצות - 
הברית , וסביבתה מאתיים אלף פועלים ממפעלי המכוניות . מרכז דטרויט במיוחד 
כתוצאה מהמהומות שהתרחשו ב7691 על רקע גזעי ( הקשות ביותר בהיסטוריה של 
ארה"ב , 74 בני אדם נהרגו ) הלך והתרוקן מיושביו . דטרויט היא כנראה העיר 
היחידה מסדר גודל דומה בארצות - הברית שמאפשרת לך להלך ברחובותיה המרכזיים 
מבלי לפגוש בנפש חיה , לבד ממכוניות החולפות ביעף שחלונותיהן מוגפים , 
ונהגיהן מעיפים מבטים מפוחדים לצדדים . העשירים , רבים מהם יהודים ואף 
הפועלים שיכולים להרשות לעצמם , נוטשים את המרכז לטובת הפרוורים , ומותירים 
את הדאון - טאון לאוכלוסייה השחורה , המהווה כ%07 מכלל מיליון התושבים של 
העיר . בפרוורים הלבנים מצטופפים כבר שני מיליון בני אדם . זו מציאות קוצרת 
פשע . העיתונים מכנים את דטרויט " בירת הרצח " של ארצות הברית . עיר 
שאת העזובה , הבתים נוטים ליפול , הריקבון הכלכלי והחוליים חברתיים , 
סנדור לוין צריך לייצג . עיר שעברה טרנספורמציה מענק תעשייתי לבן למטרופולין 
שחור מוכה עוני . לוין , חבר המפלגה הדמוקרטית , אחיו של סנאטור קרל לוין , 
ממדינת מישיגן קיבל את חינוכו הפוליטי בסביבתם של בני משפחת קנדי . על 
רקע זה פיתח סנדור לוין נאיוויות רבה , ואמונה כי בעזרת ההיגיון אפשר להתגבר 
על כל מכשול . מצויד במטען הזה הוא יצא לפני כשבועיים למפגש עם התעשיינים 
היפאניים . ההיגיון שלו הוא פשוט : " דטרויט נהרסת כלכלית בגלל התחרות 
עם יצרני המכוניות מיפאן ; האבטלה בקרב פועלי המכוניות האמריקאים מחריפה . 
אני מייצג מחוז בחירה הנפגע במיוחד מתהליכים אלה , ועליכם , היפאנים , 
להבין את המצוקות ולעשות הכל לצמצמן " . בהרצאתו בטוקיו הוא כיוון דבריו 
גם לאירוניה ההיסטורית . במלחמת העולם השנייה כונתה עירו בשם נשקיית הדמוקרטיה " , 
בהמירה את מפעלי המכוניות המפורסמים שלה לחרושת של כלי - נשק שסייעו להביס 
את יפאן . כיום ניגפת דטרויט ואמריקה כולה על - ידי הכיבוש הכלכלי של יפאן . 
" סנדור לוין " , אמרה לי סנדי מן עוזרתו , " מאמין בשכנוע ; היפאנים 
חייבים להשתכנע מהעובדות " . והעובדות התפרסמו בחודש האחרון : גנרל מוטורוס , 
הגדולה ביצרניות המכוניות בארצות - הברית , הודיעה כי ברבע השלישי של השנה 
הפסדיה הגיעו לשני מיליארד דולר בכל יום בשלושת החודשים הללו הפסידה החברה 
22 מיליון דולר . חברת קרייזלר דיווחה על הפסד של 412 מיליון דולר באותה 
תקופה . רק פורד יכלה להתגאות ברווח זעום של כ02 מיליון דולר , שגם הוא 
היה נמוך ב%08 לעומת הרווח בתקופה המקבילה אשתקד . מצבם העגום של " שלושת 
הגדולים " מעיד כי על - אף האופטימיות ששררה בארצות הברית בשנים האחרונות , 
והפיחה תקוות לשינוי ושיקום , וחלומות על תחייתה של דטרויט ותעשיית המכוניות 
שלה , דבר בעצם לא השתנה . היצרנים הזרים מאירופה , אך במיוחד מיפאן , 
ממשיכים לשלוט בשוק האמריקאי ; קרייזלר מחפשת שותף אירופי שיזרים מזומנים 
לקופתה הדלה ; וכל שלושת הגדולים מתדפקים על דלתותיהם של משקיעים יפאנים . 
פירושו של דבר המשך הידרדרותה של התעשייה שיותר מכל ענף אחר , סימלה תמיד 
את השגשוג , הגאווה והשפע של אמריקה . אבל לאמיתו של דבר " היפאנים " , 
כפי שהדגיש הפרוף גוזף ברויאר מבית הספר למינהל עסקים בהרווארד , " אינם 
מעוניינים להשקיע בתעשיות אמריקאיות , ובמיוחד במפעלים כושלים , אלא להשתלט 
עליהם ולנהל אותם על - פי תפיסתם הניהולית " . בשנים האחרונות נכנסו חברות 
יפניות לשוק הייצור של ארה"ב , אך הדבר נעשה יותר כמס שפתיים לקריאות נוסח 
סנדור לוין . הם לא רצו שיאשימו אותם בהרס תעשיית המכוניות , ובגרימה 
לפיטורי עובדים . ולכן פנו חברות יפאניות באמצע שנות השמונים להשקעות באמריקה . 
אבל , רוב רובן של ההשקעות האלו מתבטא בייצור של חלקי חילוף ורכיבים למערכות 
המיוצרות כמובן במפעלי האם ביפאן . בשנים האחרונות על מנת לסכור את פיות 
מאשימיהם , הסכימו חברות מיפאן לרכוש באמריקה חלקים למכוניות המיוצרות ומורכבות 
ביפאן עצמה . טענתו המרכזית של לוין ומי שעוסקים בגירעון האדיר של מאות 
מיליארדי דולר במאזן המסחרי של ארה"ב מול עודפים במאזן היפאני היא שיפאן 
מציפה את שוקי אמריקה , תוך ניצול הדמוקרטיה האמריקאית , גישת השוק החופשי 
והסדרי הסחר הבין לאומיים , אך מערימה מכשולים ביורוקרטיים שמונעים מחברות 
אמריקאיות לייצא ליפאן . בנסיעתו לטוקיו , ניסה סנדור לוין לשכנע את היפאנים 
להסכים להרחיב את הפתח לחברות מארה"ב והמערב , ולאפשר את פתיחת השווקים 
שלהם לתחרות בין - לאומית הוגנת . אבל חבר הקונגרס האמריקאי שב למשרדיו 
שבדטרויט ובבניין קאנון בקפיטול - היל בלי הסכמת היפאנים . " האסטרטגיה 
היפאנית הבסיסית " , אמר הפרוף ברויאר , המתמחה בכלכלת יפאן , " לא השתנתה : 
לייצר יותר ולמכור יותר " . את זה עושים היצרנים היפאניים יצרני מכוניות 
ואלקטרוניקה בהצלחה גדולה זה שני עשורים , בעזרת נוסחה פשוטה אך יעילה . 
המשק היפאני , על - פי הפרופסור מהרווארד , הוא ריכוזי מעין כמוהו . 
הממשלה מדרבנת , מתמרצת ומסבסדת ענפי ייצור מסוימים כמו מכוניות , מחשבים 
ואלקטרוניקה , ומתעלמת מאחרים ; עיקר העידוד מכוון ליצוא . התוצרת המיוצאת 
מוצעת למכירה במחירים זולים , אך נמכרת במחירים גבוהים יחסית בשוק המקומי . 
במלים אחרות : יפאן כמדינה מתועשת צוברת רווחים , ומגדילה את יתרות המטבע 
שלה על חשבון רמת חיים נמוכה יחסית למערב . היפאנים כמובן אינם משתכנעים 
מהטענות המופנות כלפיהם , וממשיכים בשלהם . את ההוכחה הטובה ביותר לכך , 
כתשובה עקיפה לסנדור לוין , הם סיפקו באותו השבוע שבו אירחו למופת , באדיבות 
ובנימוס את הפוליטיקאי האמריקאי . כמאתיים מנהלים בכירים של חברות אמריקאיות 
המספקות חלקי חילוף לקונצרן טויוטה זומנו לנגואה שביפאן , וזכו להטפת מוסר . 
מנהל בכיר של הקונצרן הבהיר להם באורח שאינו משתמע לשני פנים , ובניגוד 
לנימוס המקומי , כי סבלנות החברה פוקעת : " לצערי " , אמר שוזו היראקו , 
ראש מינהל הרכש של טויוטה , יש פער רב בין איכות חלקי החילוף שאנו מייצרים 
כאן ביפאן לבין חלקי החילוף האמריקאיים " . במלים אחרות : מה שטוב לדטרויט 
עדיין לא מספיק טוב לטויוטה סיטי . יתר - על - כן , המנהל הזהיר כי על 
האמריקאים לא רק לשפר את איכות המוצר , אלא גם להוריד את מחירו ; ולא תיאלץ 
החברה להפסיק את רכישותיה בארצות - הברית . המקלחת היפאנית הצוננת שניחתה 
על ראשי העמיתים האמריקאים רק המחישה מצב זה . נכון שיצרני המכוניות האמריקאיות 
מנסים להתייעל , להשתפר ולמכור מכונית טובה יותר ; אבל הם עדיין מפגרים 
בתחרות . היצרנים היפאנים מוכרים יותר מהם , ומעניקים הנחות גדולות יותר . 
כמעט מדי ערב מופיע לי איאקוקה על מרקעי הטלוויזיה באמריקה בתשדירי פרסום . 
הכוהן הגדול של קהילות העסקים והמכוניות האמריקאיות אומר כי המכונית האמריקאית 
טובה יותר מהמכונית היפאנית . לפני כעשור הופיע איאקוקה כמושיע , בעזרת 
סיוע נדיב מהממשל בוואשינגטון הצליח להעמיד על הרגליים , כלומר על הגלגלים , 
את חברתו , קרייזלר , ולהפוך את חובותיה הכבדים שהסתכמו במיליארדי דולר 
לרווחים צנועים . אייאקוקה נהפך לגיבור תרבות מקומי . הוא חיבר ספר מתכונים 
ועצות בנוסח איך להצליח בתעשייה ובעסקים שהיה לרב מכר היסטרי . בשיא הפופולריות 
שלו הוצע לו לרוץ לנשיאות . כיום , כבר לא כל - כך מתלהבים מהסחורה שהוא 
מציע ; האמריקאים מתקשים להאמין כי אפשר לקנות ממנו מכונית חדשה או משומשת , 
וממשיכים להעדיף לפי שעה את המכוניות מיפאן . 
