האם ייתכן שגל חריג של אחווה צובר כאן איזושהי תאוצה בים אי - הפרגון המקומי ? 
מה טיבו של החיבוק החדש הזה בין בני בגין ליוסי שריד ( בקרוב בסרט " הרומן 
שלי עם בני " ) ? מהם שורשיו של הדיון המבולבל אך רווי כוונות טובות בשבוע 
שעבר בין אנשי גוש אמונים לדוברי שמאל , ביוזמת הירחון " נקודה " ? יש 
איזו רכות שפשטה בוויכוח הציבורי . במקום לחדד את המפריד , זה עכשיו בון 
טון להתכנס ולברר מה , גבירותי ורבותי , משותף בינינו . ניסיתי לשער פעם 
שמקרים דומים בעבר נבעו מהלאות הכבדה שנפלה על המתגוששים : אין כבר כוח 
להמשיך בקרב - התרנגולים המקיז דם . וגם זה : עימותים קשים , בעיקר בשנות 
ה08 ( הקצנת הקיטוב העדתי שהגיעה לשיא בבחירות 18 ומלחמת לבנון ) , נראו 
כה מאיימים עד שנשאו בעיני רבים סכנה גדולה . אנחנו מעדיפים אולי לא לזכור , 
אבל היו שראו באופק אפילו מלחמת אזרחים קטנה . הרומן יוסי - בני , למשל , 
שייך עדיין לחשש ההוא . שני אנשים נבונים הגיעו , כנראה , לכלל דעה שתפארתם 
לא תהיה על דרך מריטת - השערות ההדדית . כל אחד מהם ומחנותיהם לא יוכל 
להיבנות על אהדת תומכיהם בלבד . צריך על כן להרחיב את הבסיס . אבל יש בתהליך 
התפתחות חדשה . עניין המפרץ הפך את העימות לדבר מבלבל ביותר . זאת אולי 
הפעם הראשונה בתולדות העימותים אצלנו , ששני מחנות מתנגדים כל אחד לעמדה 
שהאחר אינו מעז להביע . תומכי המלחמה בצמרת הפוליטית ובשכבות רחבות יותר 
חוששים לומר בפה מלא שהם בעד אש במפרץ . לא תשמעו את זה , כמובן , מפי 
רה"ם . דוד לוי שולט פחות בטקסטים שלו דיבר בזכות מכה צבאית ואף בדה מחויבות 
אמריקאית כלפינו לנהוג כך . הוא היה קול בודד בצמרת . מן הצד השני , לא 
תשמעו מפי השמאל תמיכה במו"ם עם עיראק . ביליתי בסוף השבוע ערב מאלף עם 
קבוצת פרופסורים מאוניברסיטת תל - אביב שביקשה לנסח , בנוכחות מתוכננת של 
עיתונאים , את עמדתה כלפי הסכסוך עם עיראק . הם חשבו , בין היתר , לפרסם 
הודעה . הם רצו לחדד הודעה קודמת שלהם שדיברה , בערפול - מה , על הצורך 
להגביה את הפרופיל הישראלי בנושא ההסדר בתקופה זו של פרופיל ישראלי נמוך 
בתחום התגובה הצבאית . שקט מהוסס ונבוך כלשהו השתרר כאשר עלתה ההצעה כי קבוצה 
זו , של שמאל מובהק , תתמוך בפומבי במהלך האמריקאי להסדר דיפלומטי עם עיראק . 
הם , אפילו הם הנחרצים כל - כך בדרך כלל נאלצו להתחשב בתגובה הציבורית 
לעמדה כה בלתי פופולרית . ייתכן שייצאו עם ההכרזה ; באותו רגע שלט בהם 
ההיסוס . לך תעשה עימותים בתנאים כאלה . אנחנו נמצאים עכשיו בתוך תהליכים 
אחדים שמקשים מאוד על רנוסה של עמדה נחרצת . הבסת עיראק אינה איזו משאלה 
בלתי אקטואלית שאפשר להתווכח עליה בחום . מי שתומך בהקמת מדינה פלשתינית 
יכול לצאת להפגנה סוערת ולעלות על משכבו בידיעה שקטה ששום דבר לא יקרה בעניין 
זה מחר בבוקר . מי שתומך במכה צבאית נגד עיראק אינו יכול לדעת אם התוצאה 
לא תנחת על הבית שלו עם אור ראשון . כך גם בעניין אחר לגמרי , קליטת העלייה 
ההמונית : מי שלדעתו צריך לעשות הכל לקלוט מיליון עולים , יודע שהתוצאה 
תנחת מיד בכיסו . למרות חיזוק הימין הקיצוני במשאלים ( לפי חנוך סמית השבוע , 
כמעט הכפלה ) , הרכות החדשה הזאת מעמעמת ניגודים . היא מחנכת , כנראה , 
למשהו שאינו מזין ויכוחים לוהטים מהסוג החביב עלינו . היא מדרבנת לספקנות , 
להכרח לראות את תוצאותיה המיידיות של עמדה חד - משמעית . ויש בה משהו מדבק . 
כאשר המוח הקודח מווכחנות ניצחת בעניין אחד מתרגל להכיר בסבך המתסכל של 
עניין אחר , קורה לו משהו . אם להשתמש במונחי הפרשה העיראקית , הוא מוריד 
פרופיל . במקום להסתכל בביטחון אין - סופי אל יעד שנראה לו במקרים אחרים 
כה ברור , הוא מתחיל לפתע למצמץ . בעניין הזה סדאם כבר שיגר אלינו איזה 
טיל . אין בו גז עצבים . אולי ההיפך : סם משכך . המעוניינים מוזמנים 
להתווכח על השאלה האם זה טוב או רע . אני תומך , בהססנות אופנתית , באפשרות 
הראשונה . 
