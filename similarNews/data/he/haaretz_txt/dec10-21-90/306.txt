הצוללות הישראליות שהלכו לעולמן עוד בטרם נולדו מצטרפות לשורה ארוכה של פרויקטים 
ישראליים של מערכות נשק שחוסלו בשנים האחרונות . חיסול פרויקטים הוא תופעה 
מוכרת גם בצבאות אחרים , כולל צבאות שלהם ניסיון רב בפיתוח מערכות נשק . 
עם זאת נראה , כי בישראל זה קורה לעתים קרובות מדי . כשמבטלים מערכת נשק 
בצבאות המערב הסיבה היא לרוב שהמערכת אינה יעילה דיה והציפיות ממנה לא מומשו . 
אצלנו אומרים בדרך - כלל , כי מערכת הנשק שבוטלה היא טובה ביותר , אך 
אין אפשרות כספית לספקה לצה"ל . על הצוללות אמרו כי יהיו מעולות וכי ישראל 
זקוקה באמת לזרוע תת - ימית , אך אי - אפשר לעמוד בעלות ייצורן . כאשר 
בוטל מטוס הלביא , ההסבר היה כי המטוסיכול להוסיף הרבה לחיל האוויר בשדה 
הקרב העתידי , אלא שאין כסף להמשיך בפיתוחו ובייצורו . כשהוחלט שלא לרכוש 
את התותח שפותח בסולתם אמרו כי זהו תותח מן הטובים בעולם , אך אין כסף לרכוש 
תותחים שיספיקו לגדוד אחד . לפיכך , אי - אפשר להימלט מן המסקנה כי קיימים 
ליקויים יסודיים במערכות התכנון והניהול של מערכת הביטחון . אם אין כסף 
לפיתוח ולרכישה , מדוע מבזבזים סכומי עתק על פיתוח מערכות נשק שידוע מראש 
כי לא יהיה כסף לרוכשן ? אנו מבקשים לחסוך כסף בביטול פרויקטים מסוימים , 
אך למעשה מבזבזים כסף רב בגלל תכנון לקוי . מראש לא היה צריך להיכנס לשלבי 
הפיתוח אם אין סיכוי לייצר את מערכת הנשק . אפשר לדעת , בדיוק רב , מהם 
הסכומים שתוכל המדינה להעמיד פחות או יותר לרשות מערכת הביטחון בשנים הבאות 
ויודעים גם , בדיוק רב יותר , מה יהיה גובה הסיוע הצבאי האמריקאי . החשבון 
יכול להסתבך רק אם פורצת לפתע מלחמה שלא ביוזמתנו . בפרויקט הלביא בוזבזו 
כ2 . 1 מיליארדי דולר . זה אמנם כסף אמריקאי , אך הוא נלקח מכספי הסיוע 
הצבאי לצה"ל . בפרויקט הצוללות בוזבזו עשרות מיליוני דולר . החישוב האמיתי 
לא ייוודע , משום שלא כלולים בו מיליוני שעות העבודה של צוותים שונים ושל 
המשלחות בחו"ל . בפיתוח התותח ירדו לטמיון יותר מ03 מיליון דולר . מספר 
חודשים לפני שחוסל הזרימו לפרויקט מיליון שקלים . הטענה לחיסול הפרויקט היתה 
כי במקום לרכוש את התותח היקר , יפתח צהל עם צבא ארצות - הברית שיפורים 
בתותח הקיים . גם על תוכנית פיתוח זו הוצאו כ03 מיליון דולר . ההחלטה 
לבטל גם את הפרויקט הזה נפלה כרעם ביום בהיר . נאמר שאין כסף . האמריקאים 
ימשיכו לבד ואילו ישראל תהיה בלא התותח ובלא הפרויקט החלופי . בחיל - הים 
מתלוננים על ביטול פרויקט הצוללות , אך עד היום לא נעשה חישוב כמה בוזבז 
על פרויקט ימי אחר הרחפות . כאשר הוחלט על הזמנתן , נאמר כי ירכשו 21 
ספינות והן ישנו את מאזן הכוחות . לבסוף הסתפקו בשתי רחפות , וההערכה היא 
כי בוזבזו כ001 מיליון דולר . על פרויקט אחר בוזבזו כ002 מיליון דולר . 
הוחלט לבנותו ולאחר מכן הוזנח , עד שחוסל . מי שיסכם כל הסכומים שבוזבזו 
יגיע ליותר מ2 מיליארדי דולר . השאלה היא אם ניתוח האיומים הנשקפים לישראל 
מתנהל כראוי ? ודאי שקיים ליקוי יסודי במלאכת התכנון . האם זה מקרה שכל 
תוכניות העבודה הרב - שנתיות של צה"ל התבטלו למעשה זמן קצר לאחר שהתקבלו ? 
האמריקאים עמדו על כך מזמן והציעו לנו להיעזר בניסיונם הרב . לא ייתכן גם 
שכל מפקד בכיר , רמטכ"ל , או שר ביטחון , יבטל בהינף יד את החלטות קודמו 
בלי לשים לב מה המחיר לכך . מפקד אחד יכול להחליט , למשל , כי טוב שלישראל 
תהיה מערכת מסוימת . המפקד הבא אחריו ישנה את ההחלטה ואילו יורשו ישוב 
להחלטה הראשונה . התוצאה היא בזבוז כסף רב וזמן יקר , והמערכת לא קיימת . 
בעניין הצוללות , למשל , נעשתה עבודת מטה טובה ותכנון יסודי . הרמטכ"ל 
שומרון נהג לטעון שאם לקיים פרויקט ימי , לצוללות יש עדיפות על פני הסטילים . 
התוצאה היתה משום מה הפוכה . הוקמה אפילו ועדת בדיקה , בראשותו של האלוף 
טל , ששמעה עדים רבים . היא המליצה להמשיך בפרויקט , אם כי לוותר על צוללת 
אחת . במצב הנוכחי , הלקח לאלה המוזמנים להשתתף בוועדות בדיקה כאלה הוא , 
שלא להיענות להזמנה אם ברצונם לא לבזבז זמן ולהימנע ממפח נפש . 
