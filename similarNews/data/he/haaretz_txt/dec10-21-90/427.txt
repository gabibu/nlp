מרכז התרבות העירוני של נצרת היה משותק בעשר השנים האחרונות . אש אחזה באולם 
הקטן היחיד של המרכז , והרבה מאמצים נדרשו לשקם אותו . השבוע הוא נפתח 
מחדש במחזה " הגל התשיעי " של ריאד מצארוה . זו הפקה רב - לשונית ורב - 
לאומית של להקת מרכז התרבות העירוני של נצרת ולהקת המרכז הממשלתי לחקר התיאטרון 
בלייז , בלגיה . המחזה מציג קולאז תיאטרלי המהלל את הצד הערבי , הנאבק 
כדי לחיות , מול הצד היהודי , שבו ניצול שואה המסרב לירות בפליטים החוזרים , 
אבל גם חייל אכזר וקבלן נצלן . בסוף המחזה פורצת האינתיפאדה , והדמויות 
מתלהבות מהופעתה . הבמאים מקס ברפונדרי מבלגיה וריאד מצארוה מנצרת עשו כל 
מאמץ כדי לעניין את הקהל . שקופיות מציגות את מראות האינתיפאדה על שני קירות . 
ההצגה מתחילה בחתונה כפרית מסורתית . הקהל מוזמן להיכנס לחצר התיאטרון 
הפנימית , מקבל כוס קפה מריר , ובמשך כחצי שעה מקשיב לנהמות של מזמאר ( 
כלי נשיפה עשוי מקני סוף ) . פתאום מודיע הכרוז , לוטף נויצר , כי החתן 
מת והחתונה בוטלה , ומזמין את הקהל להביע תנחומים . על הבמה מונחת גופת 
החתן שנורה כאשר ריחף באוויר . החיילים ירו באוויר , מסבירים לקהל , והוא 
נהרג . " אילו היה נמוך , אילו היה נמוך " מייללת אמו , השחקנית בושרה 
קרמאן . על הבמה חמישה ערבים ישראלים וחמישה בלגים דוברי צרפתית . התמונות 
מלוות ריקודים ושירה . המלים הערביות מוכרות זה לקט של שירה עממית . ההצגה 
מסתיימת בציטוט ממשפט נאשמי טבח כפר קאסם . " המוות בוש מהיסטוריה החוזרת 
על עצמה " . ההצגה היא חוויה קשה , למרות ניסיונם של הבמאים להגיש תמונה 
מורכבת . 
