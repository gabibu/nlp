תיל דוקרני , מצבורים של עפר ואבנים ופתחים גדולים אל עולם נסתר זה מה 
שנותר כיום ממה שהיה פעם בית החרושת התת - קרקעי הגדול ביותר בעולם . כאן , 
בשרשרת הרים בצפון המדינה המחוזית , טורינגיה ( לשעבר מזרח גרמניה ) , 
עשו הנאצים מאמץ עליון אחרון לנצח במלחמה בעזרת נשק הפלא החדש שפיתחו : 
טילים ארוכי טווח , שבגרסתם המאוחרת נודעו בכינוי " ווי2 " . אלא שאת 
המכונות והציוד ששימשו לייצור הטילים אי אפשר יהיה לראות , גם לאחר שהמתקן 
התת - קרקעי הענק יהפוך , אולי , למוזיאון , וייפתח לקהל הרחב . המבקרים 
הראשונים במקום היו חיילים אמריקאים , שהגיעו למתקן הסודי עם כיבוש העיר 
הטורינגית הסמוכה נורדהאוזן , ב11 באפריל 5491 . על פי עדויות של יודעי 
דבר מקרב תושבי הסביבה , המתקן לייצור הטילים לא נפגע בצורה כלשהי בקרבות , 
והיה בכושר פעולה מלא . אנשי השירות החשאי האמריקאי התנפלו עליו כמוצאי 
שלל רב , והעבירו את כל תוכנו לארה"ב . בין השאר נפלו בידיהם כמאה טילים 
מוכנים או כמעט מוכנים מסוג ווי2 , ששימשו מאוחר יותר לצורכי מחקר וניסוי . 
כאשר הגיעו הסובייטים לטורינגיה , לאחר שהוסכם עם האמריקאים על חילופי שטחים 
בגרמניה הכבושה , הם נאלצו להסתפק בשרידים בלבד . למרות זאת החליטו הרוסים , 
בשלב ראשון , לנסות ולחדש את ייצור הטילים באתר שהפיק בעבר את " נשק הפלא " 
הגרמני . ב8491 , כאשר ויתרה מוסקווה על המשך הפעילות בבית החרושת התת - 
קרקעי , הוטל על הכוח הסובייטי במקום לפוצץ את האתר במטרה להורסו לחלוטין . 
אך המשימה הזאת הצליחה רק באופן חלקי , משום שרוב ההדף שגרם הפיצוץ יצא 
החוצה דרך פתחי האוורור שבהר . כעת פועלת יוזמה של אזרחים במקום , כדי להפוך 
את האתר למוזיאון , שימחיש את הזוועות של העסקת שבויי מלחמה בעבודות כפייה . 
הקבוצה , המונהגת על ידי פטר קוברודט , מנסה זה חודשים אחדים לגייס מפעלי 
מכרות מערב גרמניים לעבודות הניקוי והשיקום של בית החרושת התת - קרקעי . 
כשישים אלף אסירים הוחזקו מאוגוסט 3491 עד אפריל 5491 במחנה ריכוז סמוך , 
שנשא את השם דורה . כעשרים אלף מהם מתו כתוצאה מעבודה קשה , שהתנהלה 
יומם ולילה , מתחת לפני האדמה , ברעש מחריש אוזניים . בדורה יש עדיין כבישים 
אחדים , וכן נשמרו במקום בונקר וקרמטוריום . תצוגה מספרת במלים ובתמונות 
על חיי עובדי הכפייה , שאולצו לעתים לשהות במשך שבועיים ויותר ברציפות במתקן 
התת - קרקעי . בית החרושת ליד נורדהאוזן הוקם על ידי הנאצים , לאחר שהבריטים 
הפציצו מתקנים קודמים לייצור טילים בפאנאמונדה שעל חוף הים בלטי . הפרויקט 
הסודי נשמר בקפדנות על ידי אלפי אנשי האס - אס , שהיו אחראים גם על מחנה 
הריכוז הסמוך . בעלות הברית עשו ניסיונות אחדים לפגוע בייצור הטילים בטורינגיה , 
ובכך לשבש את ההכנות לבניית נשק הפלא שצריך היה להביא להכרעה במלחמה . כאשר 
שהגיעו האמריקנים לטורינגיה , הם מצאו במחנה הריכוז רק מאות אחדות של ניצולים 
מקרב עובדי הכפייה . רוב השבויים והעצירים שהועסקו בבית החרושת התת קרקעי 
פונו לבוורייה , באחד מאותם " מצעדי המוות " שאירגנו הנאצים לקראת סוף 
המלמה . קוברודט מאמין , כי המוזיאון המתוכנן באתר הוא בבחינת פירעון חוב 
לאלפים שמתו כאן בתנאים נוראים . אנשים אלה , שהיו קורבנות של מאמץ גרמני 
נואש להציל את מכונת המלחמה הנאצית , שירתו בסופו של דבר , באופן בלתי 
ישיר , גם את התוכניות האמריקניות בתחום פיתוח הטילים . 
