מצבם של בני המיעוט הטורקי - מוסלמי בצפון - מזרח יוון היה נושאו של דו"ח 
מפורט שנמסר לפרסום בימים אלה . הדו"ח בן 85 העמודים , שחובר בידי קבוצת 
המעקב לשמירה על זכויות האדם שבסיסה בהלסינקי , שוועדה מיוחדת מטעמה סיירה 
בזירת ההתרחשויות בחודש מאי שעבר , נושא את הכותרת המשמעותית : " הרס 
הזהות האתנית : הטורקים של יוון " . הדו"ח הובלט בהרחבה באמצעי התקשורת 
הטורקיים , אם כי , כצפוי , ניתן לו סיקור מועט באמצעי התקשורת ביוון . 
אין בכך כדי להצביע על חוסר אכפתיות מצדם של שלטונות יוון לבעיה . בהכירם 
במכשול שעלול מצב המיעוט הטורקי בארצם להציב , הן ביחסיהם עם טורקיה והן 
במעמדם בקהילה האירופית , מנסה ההנהגה שלא מכבר עלתה לשלטון לשפר את מצבו 
של מיעוט זה . לדו"ח הנ"ל קדמו דו " חות שהוכנו בידי מומחים יווניים , 
ובכללם דו"ח נוקב שהוכן בידי קבוצה בלתי תלויה של פרופסורים . הדו"ח האחרון , 
האמור להסדיר את הבעיה בכללותה , חובר בעקבות תלונות שהשמיעו מנהיגי המיעוט 
הטורקי ביוון . לאחר שאנשי עסקים ועוברי אורח טורקיים נפגעו בידי המון יווני 
בתקרית שאירעה באפריל החולף בעיר קומוטיני ( היא גומולצינה , בטורקית ) 
, פנו ראשי המיעוט הטורקי בתלונות למועצת אירופה ולמנהיגי מדינות במערב . 
גאפר עליאוגלו , המכהן כנשיא " התאחדות הטורקים מיוון באירופה " , מסר 
לאמצעי התקשורת ממקום מושבו בשטרסבורג כי החליט לפנות לעזרתם של מנהיגי צרפת , 
אנגליה ואיטליה , מאחר שממשלות אלה חתומות על הסכמי לוזאן משנת 3291 המבטיחים 
את שלומם של הטורקים שנותרו ביוון לאחר תום חילופי האוכלוסין בין יוון לטורקיה . 
לפי הסכם זה , שנחתם בתום מלחמת העצמאות של טורקיה והיווה את המסגרת הפורמלית 
להיווצרות הרפובליקה הטורקיה , הוחלפו הטורקים היושבים ביוון באזרחים הממוצא 
יווני המגוררים ברחבי טורקיה . יוצא דופן היה גורלם של כמאה אלף יוונים 
באיסטנבול שהורשו להישאר בעיר שבה דרו מדורי דורות , בתמורה לאי - סילוקם 
של כמאה ועשרים אלף טורקים - מוסלמים שנותרו באזור צפון - מזרח יוון , המכונה 
מערב טראקיה . ההסכמים מבטיחים את זכויותיהם של בני המיעוטים שהטרנספר לא 
חל עליהם . מאז 3291 הופרו לא אחת ההסכמים על - ידי שני הצדדים . האוכלוסייה 
היוונית באיסטנבול , כמו גם האוכלוסייה הטורקית ביוון , הלכה ונתדלדלה . 
מתיחויות בין שתי המדינות , כדוגמת זו שבאה בעקבות הפלישה הטורקית לקפריסין 
ב4791 , גררו את גירושם של אחדים מבני המיעוטים הללו לארצות השכנות . ההתלקחות 
האחרונה הגיעה לשיאה ב51 באפריל 0991 , כאשר , לדברי מקורות טורקיים , 
נפגעו עשרות תושבים ובתי - עסק טורקיים בעיר קומוטיני שבטראקיה המערבית . 
הנזק שנגרם לאוכלוסייה הטורקית הוערך במיליוני דולרים . התקרית הזאת הגבירה 
את המתיחות בין שתי הממשלות , שלוותה בחילופי האשמות קולניות ובגירוש הדדי 
של דיפלומטים . קפמאבינגם לאחר שוך המהומות בהתערבות כוחות שיטור שנשלחו 
על - ידי ממשלת יוון , לא תם הסכסוך . הטורקים שנפגעו מן העניין כספית , 
דרשו מהממשלה היוונית תשלום פיצויים לרכוש שאבד להם במהלך ההתקפה עליהם . 
הממשלה היוונית נענתה עקרונית לתביעת הפיצויים , אך הודיעה שעל המעוניינים 
לקבלם יש לפנות לבית - המשפט באופן אישי . בשל אילוצים כספיים , רק מעטים 
פנו לערכאות יווניות ; רבים ויתרו על כל תביעה בהכירם בנחיתותם הצפויה בבית - 
המשפט היווני . בשל אירועים אלה פנו מנהיגי המיעוט הטורקי לראשי מדינות מערב - 
אירופה , למועצת אירופה ולארגון לשמירת זכויות האדם , שמושבו בהלסינקי . 
בטענותיהם , התייחסו המתלוננים לא רק לפיצוי הכספי על הנזק שנגרם להם , 
אלא גם על מה שהוגדר על ידיהם כמדיניות של אפליה שיטתית נגדם המנוהלת על - 
ידי השלטונות היווניים . דו"ח הלסינקי האמור מתייחס אחת לאחת לטענות שהועלו 
על - ידי מנהיגי הטורקים במערב טראקיה : ראשית , קובע הדו"ח , כי יש ממש 
בטענות הטורקים על נישולם השיטתי מאזרחותם היוונית . חוק הלאום היווני מס 
0733 , שנחקק ב5591 , קובע כי " תושב שאינו ממוצא יווני - אתני העוזב 
את שטח יוון בלא כוונה לשוב אליה , יוכרז כמי שאיבד את אזרחותו " . בהסתמך 
על סעיף זה , איבדו , לפי מחברי הדו"ח , עשרות אזרחים ממוצא טורקי ששהו 
מחוץ ליוון את אזרחותם היוונית בשנים האחרונות , וזכותם החוקית לשוב ליוון 
נשללה . בסעיף אחר קובע הדו"ח מפורשות כי מאזרחים יווניים ממוצא טורקי נשללת 
הזכות לרכוש נכסי דלא - ניידי ואפילו לשפץ בתים שברשותם . יתרה מכך , תושבים 
ממוצא טורקי המתגוררים ביוון אינם מורשים , לדברי הדו"ח , לייסד בתי - 
עסק גדולים , כמו גם לבנות או לשקם מסגדים ובתי - ספר שבהם נהוגה ההוראה 
בשפה הטורקית . כן מפורטות הגבלות שמוטלות על הטורקים ביוון בכל הקשור לחופש 
ההבעה , תנועה ודת , בניגוד למתחייב מהסכמי לוזאן . ביקורת נוקבת במיוחד 
נמתחה על דרך טיפולם של הרשויות היווניות בפרשת מעצרם של שניים מראשי המיעוט 
הטורקי ביוון . ד"ר סדיק אחמט ואיסמעיל שריף נידונו לתקופות מאסר על - ידי 
בית - משפט יווני בעוון " הסתה לאלימות ולשנאת אחים " . רק לאחר מחאות נמרצות 
שהוגשו על - ידי ממשלת טורקיה וארגונים בין - לאומיים לזכויות האדם ובהתערבות 
ישירה של ראש ממשלת יוון , שוחררו השניים מכלאם . זמן קצר לאחר מכן נבחרו 
סדיק ומנהיג טורקי מקומי נוסף , אחמט פאיקאוגלו , לפרלמנט היווני . בחירתם 
של השניים , שבכך הבטיחו לעצמם חסינות , עוררה מורת רוח רבה בקרב חוגים 
שונים באתונה החוששים לאובדן שליטתם בצפון מזרח המדינה . ניסיונות ליישב 
מהגרים יווניים מבני הפונטוס , הנוהרים בימים אלה מבריה"ם ליוון , באזור 
מריבה זה כדי לחזק את היסוד היווני במקום , עוררו מורת רוח באנקרה . הריבוי 
הטבעי הגבוה יותר של הטורקים במערב טראקיה , כמו גם ייצוגם הניכר בפרלמנט , 
מציב סימן שאלה לגבי המשך הדומיננטיות היוונית באזור זה . למסייר במערב 
טראקיה , אזור קטן ודל - אוכלוסין המקשר בין יוון לטורקיה , קשה להבחין 
על מה כל המהומה . כלפי חוץ נראים היישובים המעטים הפרושים לאורך הדרך כשרויים 
באווירה פסטורלית . צלילי מוסיקה טורקית מתערבבים ביוונית , ואצל בני 
הדור הצעיר הלבושים גינס משופשף קשה להבחין בשוני כלשהו . אולם מתחת לפני 
הקרקע גועשות הרוחות . אזור אסטרטגי זה מהווה מקור מריבה בין טורקיה ליוון 
מאז עצמאותה של יוון במאה ה91 . גם סיפוחו של האזור ובירתו סאלוניקי ליוון 
ב3191 , לא הרגיעו את הרוחות . ניסיון עצמאות כושל ב3191 ושני ניסיונות 
השתלטות אגרסיוויים של השכנה מצפון בולגריה , גרמו להתסתת הרוחות בכיוונים 
שונים . למרות היותם טורקים במקורם , מתעקשת הממשלה היוונית לכנות בני מיעוט 
זה בשם " הלנים - מוסלמים " , בהכחישה כל טענות לקיום נפרד של מיעוט טורקי 
במקום . הנוכחות הטורקית המאסיווית לא עודדה את הממשלות היווניות השונות 
להשקיע משאבים רבים מדי באזור בלתי - מפותח זה . ההגבלות על חופש התנועה 
שהוטלו על אזרחים שאינם ממוצא יווני באזורים השוכנים בקרבת הגבול הטורקי , 
שאליו נאסר גם על עיתונאים זרים לגשת , מוסברות בנימוקים ביטחוניים גרידא . 
הגם שמוסלמי האזור רואים עצמם קשורים למולדת - האם הטורקית , הם שבים ומדגישים 
בכל הזדמנות את נאמנותם למדינה היוונית . עו"ד טורקי מקומי , שהעיד בפני 
הוועדה החוקרת שנשלחה מהלסינקי , הסביר כי הוא וחבריו אינם רוצים לעבור 
לטורקיה , וכל דרישתם היא אך ורק " להכרה במקומות שלהם ולהגנת זכויות האזרח 
שלהם " . נראה כי הממשל הנוכחי בראשותו של מנהיג מפלגת " הדמוקרטיה החדשה " , 
מיטסוטאקיס , אשר , שלא כקודמו פאפאנדראו , מגלה רגישות רבה לדעת הקהל 
העולמית , נכון יהיה ללכת לקראתם של בני המיעוט הטורקי בארצו , גם אם אין 
בכך הודאה בקיומו של מיעוט אתני זה . אם וכאשר תחליט הממשלה היוונית על 
שינוי מדיניותה בסוגיה זאת , יהיה עליה לאמץ את מסקנות דו"ח הלסינקי המופנות 
לכיוון הממשל היווני : ראשית , ממליץ הדו"ח , על הממשלה היוונית להכיר 
בקיומו של מיעוט טורקי במערב טראקיה ולהעניק לו את כל הזכויות האזרחיות והפוליטיות 
שמהם נהנים כל אזרחי יוון , לרבות הזכות לכנות את עצמם , ארגוניהם ובתי - 
הספר שלהם בתואר " טורקי " . ביתר פירוט , מציע הדו"ח לממשלה היוונית לאמץ 
את ההמלצות הבאות : להקנות לבני המיעוט הטורקי ביוון זכות תנועה , הן 
בתוך יוון והן מחוצה לה , ללא החשש שזכות השיבה תישלל מהעוזבים זמנית את 
שטח המדינה . הבטחת זכויות שוות לבני המיעוט הטורקי , כולל הזכות למכור 
ולקנות בתים ונחלאות , ושיפוץ בתים פרטיים , בתי - ספר ומסגדים . הענקת 
זכויות שוות לבני המיעוט הטורקי בחיים המקצועיים והכלכליים , לרבות הזדמנות 
שווה בשירות הציבורי . אי - הצרת חופש ההבעה , כולל גישה לשידורי רדיו , 
טלוויזיה ופרסומים שמקורם בטורקיה , והפסקת הצרת צעדיה של העיתונות הטורקית 
המקומית . טיפול שווה והוגן מצד הרשויות היווניות בבני המיעוט הטורקי . 
חופש דת בלתי מוגבל , כולל בחירת כוהני דת ושליטה בקרנות דתיות . הענקת 
הזכות לחינוך נפרד , כולל פתיחתם והרחבתם של בתי - ספר , מינוי מורים דוברי 
טורקית , ושימוש בספרי לימוד בשפה הטורקית . קפמאבינגם אם תקבל ממשלת יוון 
חלק מההמלצות האלה , יקשה עליה לקיים את כולם , ובמיוחד את הסעיף המתייחס 
להכרה בקבוצה זאת כמיעוט אתני - טורקי . הכרה כזאת עלולה לגרור תביעות נוספות 
מצד בני מיעוטים אחרים המתגוררים בשטח יוון והטוענים לקיפוח שיטתי . במיוחד 
נכון הדבר לגבי תושבים ממוצא מקדוני , אשר לדברי ארגונים של יוצאי מקדוניה 
הפועלים מחוץ לשטח יוון , הם מופלים לרעה . הבעיה המקדונית נתפשת בעיני 
חוגי השלטון באתונה , ללא הבדל מפלגות , כמסוכנת אף יותר מבעיית הטורקים 
במערב טראקיה . כך , שהכרה בזכויות מיעוט אחד עלולה להביע בעקבותיו שרשרת 
של תביעות נוספות שקשה לנבא את אחריתן . היוונים , יותר משהם רגישים לדעת 
הקהל העולמית , הם רגישים להומוגניות האתנית - דתית שלהם . יוונים - אתנים 
השוהים זה דורות מחוץ לגבולות המדינה , כדוגמת בני הפונטוס במרכז אסיה , 
נחשבים בעיני הרוב היווני כקרובים יותר אליהם מאזרחים שאינם ממוצא יווני - 
אתני , ולו גם נוצרים , המתגוררים ביוון גופא . זוהי גם הסיבה להקמת המיניסטריון 
המופקד על יוונים השוהים מחוץ ליוון , אשר תפקידו , בין היתר , לעודד 
את שובם של הללו למולדת . מעצבי המדיניות ביוון חוששיממשינויים דמוגרפיים 
העלולים לפגוע במה שהם מכנים " אושיות התרבות ההלנית " . בכך , למעשה , 
נעוץ שורש המריבה בנוגע למיעוט הטורקי בצפון - מזרח המדינה , שהוא מבוסס 
יחסית ובעל שיעור ריבוי גבוה , המאיים על הריבונות היוונית באזור אסטרטגי 
זה . כנגד הטענות המועלות כלפי השלטונות היווניים , יש להביא בחשבון שני 
גורמים נוספים : השימוש במצבו של המיעוט הטורקי ביוון כקלף ניגוח בין אתונה 
לאנקרה , המלבה את היצרים באזור המריבה ופוגע בסופו של דבר בכל מרכיבי אוכלוסייתה ; 
היחס הבוטה של הפקידות היוונית כלפי כל אזרח יווני ללא הבדל מוצא , דת 
וגזע הפוגע גם בתושבים ממוצא יווני - אתני המתגוררים במערב טראקיה . גם 
אם אזור מוזנח זה היה מיושב כולו ביוונים - אתניים , ספק אם ממשלה זו או 
אחרת באתונה היתה מקדישה לפיתוחו תשומת לב רבה יותר . 
