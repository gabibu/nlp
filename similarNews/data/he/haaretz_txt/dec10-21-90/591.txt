בודפשט ( מיוחד להארץ " ) . מן השיחות על הרכבת הממשלה החדשה , שמנהל 
יאן אולשבסקי , מיופה - כוחו של נשיאה הנבחר של פולין , לך ואלנסה , מתברר 
כי שר האוצר בממשלה היוצאת , לאשק בלצרוביץ יהיה חייב להיכלל בה , כך מסרו 
מקורות מהימנים בווארשה . נציגי מוסדות פיננסיים בין - לאומיים , שבהם תלויים 
סיכויי הצלחתה של הרפורמה הכלכלית בפולין , מתנים את המשך סיועם בהשתתפותו 
של בלצרוביץ בממשלה . אולם בתנאי חד - משמעי זה טמון סיבוך : בלצרוביץ 
הוא אבי אותה רפורמה כלכלית ששימשה ללך ואלנסה מטרה להתקפותיו הפופוליסטיות 
במערכת הבחירות לנשיאות , נגד ממשלתו של תדיאוש מזובייצקי . מוסכם על הכל , 
כי הסיבה העיקרית לתבוסתו של מזובייצקי היתה אכזבת אזרחי פולין מהקשיים 
הרבים הכרוכים בביצוע הרפורמה הרדיקאלית של בלצרוביץ . 
