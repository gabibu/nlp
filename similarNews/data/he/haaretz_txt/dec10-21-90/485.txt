הנהלת האוניברסיטה העברית אומרת בתגובה על טענות הסטודנטים , כי המעבר מארבע 
שנות לימוד לשלוש שנים וחצי , נעשה בשעתו תוך דחיסת חומר הלימודים של השנה 
הרביעית בחצי שנה . לפיכך , נחשבה שנת לימודים זו , מבחינת היקף החומר , 
לשנה מלאה ולא לחצי שנה . מתוך התחשבות בסטודנטים באותה תקופה הסכימה האוניברסיטה 
להשעות את גביית שכר הלימוד המלא , אך לא היה בכוונתה להמשיך בהשעיה זו 
לאורך זמן , שכן גם כיום אין שכר הלימוד מכסה את עלות הלימודים . צמצום 
זמן הלימודים אינו חיסכון מבחינת האוניברסיטה , שכן מדובר באותה תוכנית 
לימודים מלאה . דוברת האוניברסיטה , רקפת מוסק , אומרת כי הכוונה להחיל 
שכר לימוד מלא על תלמידי שנה ד , משנת הלימודים תשנ"ב , פורסמה , והיתה 
ידועה לתלמידי מחזור זה מראש , כשהתחילו את לימודיהם . הדוברת מציינת כי 
בפקולטות למשפטים באוניברסיטת בר - אילן ובאוניברסיטת תל - אביב משלמים הסטודנטים 
שכר לימוד מלא עבור שנה ד . 
