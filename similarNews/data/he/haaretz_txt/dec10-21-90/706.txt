. 11 . 71 ) את פרטי הקשר המטריד בין איש צבא בעמדת מפתח לנציגי יצרנים , 
ספקים , קבלנים וגורמים פרטיים העוסקים ברכש ביטחוני , רווחה הדעה כי 
גם אם נעקפו באופן בוטה כמה " סדרי מינהל תקין " , הרי ביסוד הפעולות הללו 
עמדה לנגד עיני הקצין הבכיר טובת החיל והמערכת שבשמה פעל . היום , עם היחשפן 
של עובדות נוספות במה שמכונה " פרשת דותן " , התבדתה הנחה זו כליל . תת - 
אלוף רמי דותן היה עד לפני שבועות אחדים ראש להק ציוד בחיל האוויר , ובתפקיד 
זה ריכז בידיו אחריות וסמכות מכרעת בכל הנוגע לתפקודו של החיל החשוב והיקר 
בצה"ל . דותן , שנחשב גם בעיני יריביו לאחד המומחים הגדולים למנועי סילון 
ולציודם ההיקפי , הוא שקבע במה יצטייד חיל האוויר ומי יהיו ספקיו , הוא 
חלש על תקציבי ענק והשפיע על ניתובם לצרכים הנראים לו . תא"ל דותן נהנה 
מאמונה המוחלט של המערכת ; טייסים בטחו בו בהמריאם , הכל סגדו ליכולתו 
המקצועית והממונה הישיר עליו , מפקד חיל האוויר אביהו בן נון , הטיל עליו 
את יהבו והעניק לו תמיכה ללא סייג כנגד האשמות שהחלו להישמע נגדו . עתה ברור 
שעקיפתם של נוהלי הרכש לא היתה רק קיצור דרך הבא לאפשר תפקוד יעיל , כפי 
שטענו המלמדים סניגוריה על דותן ושיטותיו . שוב הוכח כי לא קיים גבול המבדיל 
בין השחתת מידות לטובת הכלל , להשחתה למען הכיס הפרטי ; ומי שסבר כי מוסר 
אישי ויושר מקצועי הם כלים גמישים בשירות מטרה נעלה נוכח עתה כי טעה . 
חיל האוויר אשר טיפח הצטיינות ולא מנע את התופעות הבאות בעקבותיה יוהרה 
ובדלנות קוצר עתה פרי באושים . " רמי הוא לא רק מומחה למנועים " , אמר 
לאלוף בן באותם ימים יצרן מנועים אמריקאי שהכיר היטב את דותן , " כל מעשיו 
היו למען מדינת ישראל . ייתכן ששגה , אולי אפילו עבר על החוק , אבל מניעיו 
היו טובים . האנשים הקטנים , אלה שעובדים לפי הכללים , נתקעים בסופו של 
דבר " . דותן וכמה מחבריו אינם אנשים קטנים ולא עבדו לפי הכללים . הם הפרו 
ביודעין למעשה בידיעת ראשי מערכת הביטחון את כל נוהלי הרכש הביטחוני . 
הם התקשרו ישירות עם ספקים , עקפו את משלחת הרכש של מערכת הביטחון , הדליפו 
חומר לפני מכרזים והפלו לטובה את חבריהם . חלק מהדברים אמנם נבדק בעצלתיים 
על - ידי מנגנוני הביקורת השונים , אך היחס מלכתחילה היה מבין וסלחני . 
כל עוד הטייס מזנק למטוס וזה נענה לו וממריא מוכן לקרב , מי מעוניין בפרטים 
הסבוכים שנמצאים ברקע של המעמד הזה , הסביר השבוע טייס קרב ותיק . לתופעה 
שהחלה כבוז לנהלים הנוקשים , המשיכה בהפרת נהלים והגיעה לשיא בהכרזת עצמאות 
של ענף או מדור או להק בחיל האוויר , נוספו נדבכים קשים ומרים : חברות 
קש , מתווכים מפוקפקים , חשבונות בנק סודיים , עבודות שלא בוצעו למרות 
שתמורתן שולמה , כספי משלם מסים אמריקאי או ישראלי שהגיעו לכיסים פרטיים 
ומכאן קטן המרחק עד סחיטה ועד חיסול חשבונות פיסי . קל יותר היה הדבר , 
אילו ידענו שרמי דותן הוא יחיד שסרח וכי המערכת סביבו איתנה . למרבה הצער , 
אין תוקף לאמירה כזאת . חיל האוויר נגוע בחלקיו הרגישים ביותר , ועדיין 
לא ברורים גבולות המחלה . אפשר לשאוף עידוד מן התגובות הקשות שהתעוררו בצה"ל 
ובחיל האוויר למראה חומרת הפרשה , ויש לציין בסיפוק כי ההיענות של אנשי 
חיל האוויר לצוותי החקירה , היא רבה ומקילה על עבודת החוקרים . אנו מצפים 
להליך משפטי מקיף ויסודי , שבסיומו יבואו כל אלה שיימצאו אשמים על מלוא 
עונשם . אנו סבורים שעל מערכת הביטחון וגורמי ביקורת המדינה לבדוק מחדש 
את נוהלי הרכש ולהתאימם לצרכיו האמיתיים של החיל , מבלי לוותר על העיקרון 
שאיש צבא מושך ידיו מענייני מסחר . לא פחות חשוב הוא , שחיל האוויר ישכיל 
לאתר את שורשיה של המחלה שפשתה בחלק מתוכו ויפתח מנגנוני חיסון מפני הישנותה . 
