מידע , המעלה חשדות נגד רמי דותן , הגיע לידי הרמטכ"ל , רב - אלוף דן 
שומרון , עוד בחודש יוני 7891 כשנתיים לפני שעופר פעיל הגיש למשרד הביטחון 
את התלונה , שבגינה נפתחה החקירה הרשמית נגד דותן . את המידע העביר לרמטכ"ל 
ראש המעבדה למנועי סילון בפקולטה להנדסה אווירונאוטית בטכניון , פרופסור 
בנימין גלאור . פרוף גלאור נפגש ב7891 , לפי בקשתו , בארבע עיניים עם 
הרמטכ"ל בלשכתו . בפגישה מסר לשומרון מידע על חשדות לאי - סדרים במפקדתו 
של דותן , שכיהן אז כראש ענף הנעה בחיל האוויר . זמן קצר לפני - כן יצא 
דותן בחריפות נגד הצעה , שהגיש פרוף גלאור לחיל האוויר , לשיפור ביצועי 
מטוס ה"לביא " באמצעות התקנת מנועים וקטוריים במטוס מנועים מסוג חדשני , 
שגלאור עוסק בפיתוחם במימון חברות אמריקאיות גדולות . אתמול אמר פרוף גלאור 
כי תלונתו נגד דותן התבססה על מידע סודי , שקיבל בארה"ב , בדבר קשרים מפוקפקים , 
שקשר דותן כביכול עם גורמים אינדיווידואליים בארה"ב , ושנדף מהם לכאורה 
ריח של שחיתות . גלאור סירב לפרט באיזה מידע מדובר ; " העברתי בשעתו את 
המידע לגורמים , שצריכים לדעת על כך " , אמר . הרמטכ"ל העביר את תלונתו 
של גלאור לטיפולו של מפקד חיל האוויר אז , האלוף עמוס לפידות . למרות זאת , 
נחקר גלאור בראשונה על תלונתו רק בחודש אוגוסט השנה בידי האלוף ( מיל ) 
מנחם עינן , שמונה כקצין בודק לחקור את החשדות נגד דותן . עינן גבה מגלאור 
את העדות במעבדתו בטכניון . לפני תשע שנים המליץ פרוף גלאור לקדם את דותן 
לדירוג מחקרי בצה"ל . אמש אמר : " תוכן פנייתי לרמטכ"ל הגיע בשעתו לרמי 
דותן , שפתח בתגובה במסע נגדי . בין השאר , ניסה להפעיל את קשריו עם חברות 
אמריקאיות , במטרה שינתקו את קשריהן המחקריים עמי . דותן טען באזניהם כי 
גם חיל האוויר הישראלי הפסיק לעבוד אתי " . קפידבינלטענת גלאור , הפעיל דותן 
גם קשרים , שהיו לו אז בפקולטה להנדסה אוירוונאוטיות בטכניון , וכתוצאה 
מכך נעשה ניסיון לפגוע בפעילותו המחקרית של גלאור . על רקע זה הגיש גלאור 
תלונה לבית הדין המשמעתי של סנאט הטכניון נגד דיקאן הפקולטה אז , פרוף דניאל 
וייס , ושישה חברי סגל בכירים אחרים . נערך משפט משמעתי נגד השבעה , אולם 
על - פי החלטת בית הדין לא פורסמו עצם קיומו ותוצאותיו עד היום . גלאור 
טוען כי הדיקאן לשעבר וששת חברי הסגל הורשעו בכך , שעברו על התקנות האקדמיות , 
ובמיוחד בסעיפים של " שימוש לרעה בסמכות והתנהגות , שאינה הולמת חברי 
סגל במוסד אקדמי " . גלאור אמר עוד כי במהלך הדיון המשמעתי ביקשו וייס וחבריו 
לזמן את רמי דותן כעד הגנה מטעמם , אולם בית הדין דחה בקשה זו . פרוף וייס , 
המכהן כיום כמנהל " מכון נאמן למדע וטכנולוגיה " בטכניון , אמר בתגובה 
כי ערכאת ערעור פסלה את החלטת בית הדין משמעתי , וכי הוא לא הורשע כלל . 
וייס הכחיש כל קשר לדותן , אולם אישר ששמו נכלל ברשימה , שהוא וחבריו 
הגישו לבית הדין המשמעתי , ושכללה שמות רבים של כל המומחים למנועים , שגלאור 
הצליח כביכול להסתכסך אתם . בחודש נובמבר 9891 הגיש גלאור תלונה נגד דותן 
ונגד הטכניון למבקרת המדינה , והשופטת בן - פורת מינתה ועדה לבדיקתה . 
