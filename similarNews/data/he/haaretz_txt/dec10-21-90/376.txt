וינה ( ע"ר ) . שרי אופ"ק , שפתחו שלשום בווינה את הוועידה החצי - שנתית 
השגרתית , מבקשים לגבש השבוע הסכם למכסות התפוקה , אשר ייכנס לתוקפו כאשר 
יושם קץ למשבר במפרץ . מצפים כי השרים יסכימו במהירות על המשך ההשעייה של 
מכסות התפוקה עליהן הוסכם באוגוסט , לאחר הפלישה העיראקית . נשיא אופ"ק , 
סאדק בוסנה מאלגיר , אמר כי השרים ישובו וייפגשו כדי לדון בנושא לפני הראמדאן 
חודש הצום המוסלמי שיתחיל באמצע מארס . הוא אמר כי לפני פתרון המשבר בכוויית , 
אין טעם לנחש מה יהיו המגמות בשוק הנפט העולמי . עלינו להיות זהירים לגבי 
ההיצע והביקוש ברבעון השני של 1991 , אמר המזכיר הכללי של אופק , סוברוטו . 
התפוקה הנוכחית של אופ"ק , 32 מיליון חביות ליום , עולה בערך ב23 מיליון 
חביות על הביקוש הצפוי . בוסנה אמר בדברי הפתיחה של הוועידה כי " העולם 
יוצף בנפט " אם יושג פתרון של המשבר בכוויית בדרכי שלום . נשיא אופ"ק הדגיש 
כי יש לחזור למכסות הרגילות ברגע שהמשבר יסתיים , כפי שכבר הוסכם באוגוסט . 
