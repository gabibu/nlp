משך שנים חקרנו בסוגיה של מיהו יהודי במהדורתה האמריקאית . זהו בעצם נושא 
לעימות פוליטי בקרב הרבנים , המתקוטטים מיהו רב , כלומר האם רב רפורמי 
מוסמך לגייר גם כן . לגבי מדינת ישראל היתה זו שאלה תיאורטית , משום שאלה 
המוגדרים ספק - יהודים , בדומה ליהודים עצמם , אינם עולים . הכרעה לא 
הושגה , לא בארצות הברית ולא בישראל , אף שכמה ממשלות כמעט התמוטטו בשל 
כך . עכשיו צצה ועולה מהדורה רוסית של השאלה מיהו יהודי . אלא שזו אינה 
סוגיה תיאורטית ואין פה ריב פוליטי בין רבנים . היהודים , ובתוכם אלפים 
( ואולי רבבות ) שהם ספק - יהודים , נמצאים כבר כאן . זה מקרוב התקבלו 
בהתרגשות על - ידי עובדי משרד הקליטה בשדה התעופה , והם כעת החלוצים שיצאו 
להפריח את אופקים ומצפה רמון ולומדים עברית בדבקות . אבל שר הקליטה חפץ 
אולי אף לגרשם . קפמאפרקהוויכוח הוא למעשה תיאולוגי : מדוע בן לאם יהודיה 
ואב גוי , המתחנך באווירה נוצרית , נחשב יהודי בעל כורחו , ואילו בן לאב 
יהודי ואם ממשפחה נוצריה , הגדל כיהודי לכל דבר לגוי ייחשב . סוד חוסנם 
של הדתיים הוא בכך שאינם מתמודדים עם הסוגיה . הוויכוח מוסט איפוא לרובד 
הפוליטי של דו - קיום בין חילונים לדתיים , הבונים יחד מדינה וחברה ציוניות 
בארץ ישראל . כך גם היחס כלפי הספק - יהודים בקרב העולים נתון במחלוקת , 
ושני הצדדים משוכנעים בצדקתם . הדתיים בהנהגתו של השר יצחק פרץ אינם בלתי - 
צודקים : עם הקמת המדינה הוסכם כי לא תהיה זו תיאוקרטיה , וכי יובטח בה 
חופש דת ומצפון ולא יתאפשר לרשויות להתערב בחיי הפרט . אבל גם סוכם והוכרז 
כי מדינת ישראל היא מדינת היהודים , ולפיכך נחקק חוק השבות המגביל כניסת 
לא - יהודים . המונח יהודי הוא דתי , ומכאן שאנשי דת הם המגדירים מיהו 
יהודי . מדינת ישראל קבעה הוראות ברורות בסעיף מיהו יהודי בחוק השבות , 
ומאז 9591 הופקד על משרד הפנים , המטפל ברישום האוכלוסין , דווקא שר דתי . 
המדינה גם מכירה רק בסמכותם של בתי הדין הרבניים לטפל בנושא המעמד האישי , 
לרבות גיור , ובפעילות זו כמעט אינם כפופים למרות המדינה . בדיקה דקדקנית 
של הבאים היא למעשה חובה ממלכתית ונעשית בתוקף החוק . זו איפוא חובתו המינסטריאלית 
של השר פרץ להתריע אם בין הבאים ישנם לא יהודים . ישנו קונסנסוס מקיר לקיר 
במדינת ישראל שלא לאפשר קליטת נוצרים . אם תתארגן באוקראינה , למשל , 
קבוצת מהגרים נוצרים , תעלה יחד על מטוס ותבקש לנחות בישראל , אין ספק 
כי תהיה הסכמה ציבורית לדחותם . פרץ מבכה על שקתולי העולה על מטוס של עולים 
היוצא לישראל נחשב ליהודי ברדתו ממנו . והרי אין זו דרך מקובלת לגיור . 
ישראל כמדינה של כל היהודים בתבל חייבת לאמץ כללים המתחשבים בכל פזורות העם . 
כאשר בן - גוריון ביקש מוצא למשבר ממשלתי בנושא מיהו יהודי ב8591 , הוא 
ביקש את עצתם של 54 חכמי ישראל בארץ ובעולם . פרוף שאול ליברמן מבית המדרש 
לרבנים בניו יורק השיב : " כל סטייה מן ההלכה בעניין נישואי תערובת תכניס 
מהומה ותוהו ובוהו לתוך מוחות היהודים בגולה . . . כל קולא בישראל היא 
הרת אסון לישראל בגולה . אין האבות יכולים להביא עורכי דין להסביר לבן ולבת 
שבישראל קיימים תנאים אחרים . הבנים יטענו בצדק כי מה שמותר בישראל מותר 
באמריקה . . . נביא את עצמנו לידי כך שיאמרו הבריות : רצונך לישא נוכרית 
ולהוליד ממנה יהודים , סע לעיר הקודש ירושלים " . לכאורה מאבקו של השר פרץ 
הוא קרב מאסף נואש במדינה חילונית . הרוב הגדול נוסע בשבת , כבר טעם מן 
החזיר וחושק בתועבה . מי שבא ליטול כל זאת ממנו ראוי לגידופים , על אחת 
כמה וכמה אם הוא עוסק בעניינים קטנוניים של רישום של מי שבאו ארצה לבנות 
ולהיבנות בה . אבל כוחו של פרץ עמו . יהודים הם מרדנים , אבל בראש וראשונה 
יהודים המה . אם תחייב אותם להתפלל למען הגשם , יטענו על כפיה דתית . 
אבל באורח חופשי התקשורת מתארת ומשדרת ללא הרף תחינות של רבנים למען הגשם , 
כאילו בידיהם הדבר . בתוך כל אחד מאתנו יש פינה יהודית למען הסבא או בזכות 
מה שהפנמנו בבית הספר , ורבנים והלכותיהם אינם זרים לנו . אבל בעצם השר 
פרץ אינו צודק : פרץ טוען , כי שליש מן הבאים יכולים לצאת את ברית המועצות 
בתוקף היותם יהודים שם , אך אינם כאלה על פי ההלכה . שוב אנו למדים את 
הידוע : אמות המידה לקביעת יהדות על - ידי יושבי ארץ נוכריה הן שונות , 
ויהודי הוא מי שנתערבב בקהלם של היהודים . הנה כי כן אין לומר שששה מיליון 
יהודים ניספו בשואה . אפשר ששליש מהם היה ספק - יהודי . הווכחנות סביב הגדרת 
מיהו יהודי רוסי מלמדת כי הדת מפלגת את העם , בעוד המדינה היא המאחדת אותו . 
אין ספק כי בגלות , בהעדר מדינה , העם היה מתבולל , וההוכחה באה מפי 
הדתיים עצמם , המצביעים על שיעור נישואי התערובת העצום בקרב היהודים בברית 
המועצות . עתה על הדתיים האנטי - ציונים לקום ולהודות שהמדינה , מושג מודרני 
לא דתי , שקמה ביוזמת החילונים , הצילה את העם . זה המכיר בזכויותיה של 
המדינה , כפטנט חדיש , חייב אולי להמשיך ולאמץ כמה משיטותיה , שגם הן 
גישות מחודשות , לגיבושו של עם הנאסף מגלויות . ניתן להטיל ספק ביהדותם 
של חלק מן העולים , אך אין ספק בלאומיותם ובנכונותם להיקלט כישראלים . 
רוב העם בישראל חש קרבה וזהות עם הבאים מרוסיה יותר מאשר עם החרדים , היושבים 
בישראל אך מתנכרים לקיומה של המדינה . הישראלי אף דומה לעולה הלא - יהודי 
יותר מאשר לחרדים בתלבושות השחורות . אין ספק כי העולה , שמטילים בו דופי , 
יהיה חילוני , ישרת בצבא , לא יקבל כספים יחודיים ויניף בגאווה את דגל 
ישראל . שר הפנים ישראל בר - יהודה ( אחדות העבודה ) , שחולל את משבר 
מיהו יהודי בשלהי שנות ה05 , בכך שלא נרתע מלהגדיר כיהודים את בני נישואי 
התערובת שאמם נוצריה , טען כי בעת שבתם של היהודים בביטחון בארצם הם יכולים 
לקלוט לתוכם גרים , כמו שמלמדים סיפורי המקרא . וכך הכריז בכנסת : " בגולה 
נישואי תערובת היו בעיה הרסנית . ילדים מנישואי תערובת היו בדרך כלל אבודים 
בשביל העם היהודי , ולכן הקפידו שם אף יהודים שלא קיבלו את עול הדת . אולם 
במדינת ישראל הפוכים פני הדברים : כאן ילד כזה למעשה מובטח לעם של הורהו 
היהודי , ולכן יש לעודד את קבלתו בחיק העם היהודי . ההורה הלא - יהודי 
הולך ברוב המקרים אחרי בן זוגו היהודי במסירות נפש ממש , ומקיים איפוא את 
אשר קיימה רות המואביה " . אין צורך להרחיק אל התורה כדי לגייס הוכחות ומקרים 
לכניסתם המבורכת של לא - יהודים לעם . באשר רבים הם הגויים בקרב הקהילה 
היהודית בברית המועצות , אזי נמנו ודאי לא מעטים מהם גם בין העולים בעליות 
הראשונות לארץ לפני כמאה שנים . כל אותם ספק - יהודים נקלטו ללא בעיה בחברה 
הישראלית החדשה , והיום הם סמלים מפוארים הנחשבים למעצבי העם . הדתיים מזהירים 
בעיקר מפני פיצול העם , באופן שיהודי דתי יחשוש לבוא בקהלם של יהודים חילונים , 
וודאי שלא יבוא בברית הנישואין עמם , שמא נשתרבב בקרבם לא יהודי . האזהרה 
מפני מה שעלול לקרות מתארת למעשה את מה שכבר קרה . החרדים הסתגרו מכבר בתוכם , 
ויש בהם אפילו שלא מכירים במוסדות הרבניים של המדינה . הפיצול הוא איפוא 
מציאות קיימת . קפמאליד4החילוני בישראל אינו נרתע לכן מקליטת רוסים שהם ספק - 
יהודים במחיר הגברת השסע עם חרדים , שבלאו הכי כבר פרשו מן החברה הישראלית . 
הדת היהודית , שנרדפה מאות שנים והתריעה בין השאר על ניסיון הגויים לשדל 
יהודים להתנצר , הקימה היום מעין אינקוויזיציה יהודית של המאה ה02 . מי 
שאינו יהודי צפוי לנידוי וכנראה לגירוש . קולו של הממסד הנוצרי בארץ גווע 
ואינו נשמע כיום , אך בשנותיה הראשונות של המדינה עדיין חיפשו הנוצרים את 
חופש הדת כמובטח במגילת העצמאות . נוכח המאמץ לגייר את הלא - יהודים מקרב 
העולים בשנות ה05 יצא בקריאה נרגשת אל בן - גוריון נציג הכנסייה הקתולית , 
הפטריארך מונסיניור גורי : " יש לציין תופעה חמורה והיא עשיית נפשות מבחינת 
דתית . אין זה סוד שביוזמת משרד הדתות נשלחו שליחים למשפחות מעורבות כדי 
לדבר על לבו של בן הזוג הנוצרי כדי להעבירו ליהדות ולבקש את הסכמתו לגיור 
ילדיו . מה היתה התגובה של ישראל ושל היהדות בתפוצות אילו העיתונות היתה 
מודיעה , שממשלה של ארץ כלשהי בעולם נוקטת צעדים להעביר ילדים יהודים לנצרות . 
האם לא היו מזכירים ובצדק את סעיף 81 להצהרה הבין - לאומית של זכויות האדם ? 
החברה הישראלית אינה נסערת מכאבו של הפטריארך , כי אם מסרבנותו של הממסד 
הדתי לגייר בצורה מזורזת את הלא - יהודים . הצטרפות לעם היהודי אכן איננה 
יכולה להתבצע באמצעות נישואי תערובת עם יהודי , אלא בהליך של קבלת עול תורה 
ומצוות וטבילה , ולזכר גם מילה . אבל הגיור הוא הליך אפשרי . והנה , 
ברצותם הופכים אותו הדתיים להליך מסורבל וממושך . ברצותם יודעים הדתיים 
גם לזרז את ההליכים . יום אחד לפני פסיקות בג"ץ עקרוניות , שעלולות היו 
לסלול את הדרך בפני רישום רפורמים כיהודים , גוירו נוצרים בתוך שעה קלה . 
גם שחקני כדורסל שחורים זכו משום - מה להליכים מקוצרים . לא כן היחס ללא - 
יהודים העולים מברית המועצות . 
