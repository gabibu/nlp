ח"ך יעקב צור ( מערך ) מגיש הצעה לסדר היום של הכנסת , לנוכח הכוונה להשעות 
מחר את רפיק חלבי מתפקידו כעורך " מבט " בטלוויזיה . ח"ך צור אומר כי 
ככל שמתמשכת פרשת חלבי , מתברר כי כל - כולה לא באה אלא ממניעים פוליטיים 
זרים לחופש הביטוי , ואין בכוונה להשעותו שום - דבר ענייני . " שר החינוך , 
בשתיקתו , נותן היתר להשתלטות סגנונו של שלמה קור על חופש הביטוי בכלי 
התקשורת הממלכתיים " , טוען צור , ומוסיף שקל מאוד לקשור הסתה פוליטית לבן 
העדה הדרוזית , ולכן הוא נבחר כמטרה נוחה . " קור התחיל ברפיק , המשיך 
בירון לונדון והסוף מי ישורנו " . ח"ך צור אומר כי גם לדעתו יש לבדוק את עניינו 
של חלבי בבית הדין למשמעת של רשות השידור . גם ח"ך אמנון רובינשטיין ( שינוי ) 
הגיש הצעה דחופה לסדר יומה של הכנסת באותו עניין . ח"ך רובינשטיין אומר 
כי ניסיונם של נציגי הליכוד והמפד"ל בוועד המנהל לפגוע בחלבי משיקולים פוליטיים , 
הוא פגיעה גסה בחופש הביטוי , עשיית חשבון עם עובד מסור בשל עמדותיו ופגיעה 
קשה בבני העדה הדרוזית . על מליאת הכנסת , טוען ח"ך רובינשטיין , מוטלת 
החובה לדון בנושא , שכן הוא בעל השלכות שליליות על היחסים של ישראל ובני - 
בריתה הנאמנים בעת שלום ומלחמה הדרוזים . 
