הועד המנהל של רשות השידור דן אתמול בפריצת של גלי צה"ל לשידור משחק הכדורסל 
בין מכבי לבית"ר ת"א , ששודר שלשום בערוץ 2 בטלויזיה . לדברי מנכ"ל רשות 
השידור אריה מקל , הפכו גלי צה"ל לחלק אינטגרלי מערוץ 2 , במיוחד בספורט . 
רשות השידור גם פנתה ליורם אוברקוביץ , יו"ר איגוד הכדורסל , כדי שימנע 
את השידור בגלל ההסכם שיש לאיגוד עם רשות השידור , אך הפריצות מגלי צה"ל 
שודרו בכל זאת . במקביל , קיבל המנכ"ל פניה בכתב ממפקד גלי צה"ל , אפרים 
לפיד , שביקש ממנו אישור לשדר היום את המשחק בין הפועל ת"א לציבונה זאגרב . 
מקל השיב ללפיד בשלילה , וכתב לו שלאור העובדה שגלי צה"ל הפכו לחלק מאירועי 
הספורט של ערוץ 2 , הוא שוקל ביטול האישור שנתן לכל משחקי מכבי ת"א בגביע 
אירופה , הפועל ת"א בגביע קוראץ ומשחקים אחרים שלרשות יש עליהם זכויות . 
כן כתב שיפנה למוסדות הרשות , שיאסרו את פעילות גלי צה"ל בערוץ 2 . בישיבת 
הועד המנהל אתמול היתה הסכמה מלאה לצעדיו של המנכ"ל . בענין אורלי יניב אמר 
מקל , שההחלטה להפסיק את הופעתה בטלויזיה הישראלית היתה מוצדקת , משום 
שזו עמדתם העקרונית , והרשות פעלה על פי ההחלטה הזו , מה גם שיניב לא ביקשה 
רשות מראש . לגבי יורם ארבל אמר , שגם הוא לא יופיע בטלויזיה , ולגבי 
השתתפותו ברדיו יהיה שיקול נוסף . 
