חילוקי - דעות בין חברי ועדת הכספים מונעים לפי שעה גיבוש רשימת קריטריונים 
למתן הנחות ממס - הכנסה ליישובי פיתוח . ב13 בדצמבר תפוג התחולה של הנחות 
המס הקיימות ליישובים אלה . לפני כחצי שנה ביקש שר האוצר יצחק מודעי לקבוע 
את הקריטריונים , אך ועדת הכספים דחתה את הצעותיו . הוועדה החליטה אז להאריך 
בחצי שנה בלבד את ההנחות הקיימות , מתוך הנחה שבינתיים תגבש קריטריונים 
אחידים ושווים בנושא , אלא שעד כה לא הגיעו חברי הוועדה להצעת פשרה מוסכמת . 
ח"כים מהמערך ומפלגות השמאל תובעים שלא להחיל את ההקלות על מרבית יישובי 
השטחים , ולתביעה זו מתנגדים בחריפות ח"כים מהליכוד . יו"ר ועדת הכספים 
ח"ך אברהם שוחט ( מערך ) העריך אתמול כי הוועדה לא תצליח בשבועיים הקרובים 
לגבש רשימה מוסכמת של קריטריונים להנחות ממס ליישובי פיתוח . עם פקיעת תוקפן 
של ההנחות הקיימות , בסוף החודש , עלולה משכורתם של תושבי אזורי - פיתוח 
להיפגע . באוצר קבלו אתמול על כך שוועדת הכספים , חרף התחייבותה לשר האוצר , 
לא גיבשה עד כה קריטריונים כאמור . גורמים במשרד האוצר טענו כי באחרונה 
היו מספר פניות לבג"ץ נגד המשרד בגין אי - החלת ההטבות במס על יישובים שונים , 
בהעדרם של קריטריונים . בין הפונים לבג"ץ , היישוב הר - אדר בסמוך לירושלים 
והיישוב הדרוזי מרר . גורמים כלכליים העריכו כי אם לא תושג הסכמה בין הח"כים 
בוועדת הכספים , עשוי שר האוצר להגיש לה מחדש את הצעותיו לקריטריונים לערי 
הפיתוח , או לבקש ממנה להאריך את התקנות הקיימות בששה חודשים נוספים . במשרד 
האוצר מבקשים לצמצם את מגוון ההטבות הניתנות לאזורי פיתוח , תוך מתן ביטוי 
הולם לקרבה לקו העימות ולריחוק ממרכז הארץ . ההקלות במס לערי הפיתוח נאמדות 
בכ521 מיליון ש"ח בשנה . 
