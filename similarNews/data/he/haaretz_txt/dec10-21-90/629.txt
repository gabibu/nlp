אינה דבר של יום - יום . לפני כשנה הוגש לבית המשפט המחוזי בתל - אביב כתב 
אישום נגד חמישה נאשמים שהואשמו בהחזקת סמים ונמצאו ברשותם שמונה ק"ג הירואין , 
שלא לצריכה עצמית . שניים מהנאשמים , תושבי יפו , עלי אבו - רמאדן וחאלד 
אבו - רמאדן , נעצרו עד תום ההליכים על - ידי בית המשפט המחוזי בתל - אביב . 
בימים הקרובים עומדת להסתיים שנה למעצרם . השניים נעצרו ימים אחדים לאחר 
שהוגש נגדם כתב האישום . חוק סדר - הדין הפלילי קובע כי נאשם יוחזק במעצר 
עד לתום ההליכים לא יותר משנה ( עד למתן פסק - הדין ) , אלא אם כן יש 
נסיבות מיוחדות המצדיקות המשך המעצר . הארכת המעצר מעבר לשנה טעונה אישור 
של בית המשפט העליון מדי כל שלושה חודשים . כך קרה גם במקרה הזה : לפני 
שחלפה שנה , פנה התובע , עורך - דין יהושע רזניק , לבית המשפט העליון 
וביקש הארכה של שלושה חודשים . הנימוקים שהעלה היו אותם נימוקים שהועלו 
בערכאה הראשונה . בין היתר נטען , כי שחרורם של שני הנאשמים עלול להוות 
סכנה לציבור . משפטם של שני הנאשמים בתיק זה לא רק שאינו עומד להסתיים בימים 
אלה , אלא טרם החל להתברר בו שלב ההוכחות , כלומר טרם עלה לדוכן העדים 
אפילו עד התביעה הראשון . התאריכים למשפט זה נקבעו לסוף חודש זה ולחודש 
ינואר . התובע הביע בפני שופט בית המשפט העליון , יעקב מלץ , את תקוותו 
כי תוך שלושת החודשים הקרובים עשוי להסתיים משפטם של שני הנאשמים . הסניגור , 
עורך - דין דוד יפתח , היה סבור כי הערכתו של התובע היא הערכה אופטימית , 
בהתחשב בעובדה שמדובר בחמישה נאשמים וב81 עדי תביעה . השופט מלץ החליט שיש 
מקום לשחרר את שני הנאשמים . הוא כתב , כי העומס הרובץ על בית המשפט המחוזי 
בתל - אביב כבר גרם לכך שבית המשפט העליון שיחרר נאשמים גם כשהיה מדובר בעבירות 
חמורות ביותר . השופט מלץ סמך את קביעתו על דברים שכתב עמיתו , השופט מנחם 
אלון , שבאחת מהחלטותיו החליט לשחרר נאשם בנימוק של עומס הולך וגדל על בתי 
המשפט . השופט אלון קבע כי יש ליישם את מצוות המחוקק ואין לעצור אנשים לתקופה 
של יותר משנה אלא במקרים יוצאי דופן : " ועלינו לשמור על גבול זה מכל משמר 
שהרי בחירות האדם עסקינן " . השופט מלץ נימק את החלטתו בכך : " אינני 
שולח אצבע מאשימה כלפי מי מהצדדים שעשו הכל , כאמור , לזירוז המשפט ולא 
כלפי השופטים , שבוודאי עשו כל שיכלו במסגרת הלחץ שהם נתונים בו והיומנים 
העמוסים לעייפה . העומס שמדובר בו הוא מצב נתון , שסיבתו בגורמים מגורמים 
שונים . . . אך על כך לא צריכים המשיבים ( הנאשמים , צ"ה ) לשלם בחירותם , 
כל עוד הינם בחזקת חפים מפשע " . הדרך בה הלכו השופטים אלון ומלץ מסמלת 
מגמה שהולכת ומתפשטת , בעיקר בשנה האחרונה , שבה ניתן להיווכח שנאשמים 
שוחררו ממעצר עד תום ההליכים גם כאשר בית המשפט לא נכנס כלל לשאלות חשובות : 
חומרת העבירה , הסכנה לשלום הציבור וסיכויי ההרשעה של הנאשמים . באותם 
מקרים העדיף בית המשפט העליון את האינטרס של חירות הנאשמים , והיותם בחזקת 
חפים מפשע , וציווה לשחררם . בהקשר זה ראוי להביא את החלטתו של שופט בית 
המשפט העליון מלפני שנה . השופט ברק שיחרר את עזרא שנסי , בן 55 , שהואשם 
ברצח אברהם סמרגנדי ז"ל בתחנה המרכזית בתל - אביב . שנסי הואשם כי ירה לעבר 
הקורבן 21 כדורים ותשעה מהם פגעו בו . הנאשם המתין למתן פסק - הדין כשבעה 
חודשים לאחר הגשת הסיכומים במשפט . ( ראוי לציין כי עובדה זו , כלשעצמה , 
מראה כי לעתים השופטים הם שתורמים לעינוי הדין ) . במהלך המשפט הביאה 
התובעת , עורכת - דין פנינה גיא , ראיות לכך שהנאשם ניסה לברוח מהארץ מיד 
לאחר מקרה הרצח . כל טענותיה של התובעת לא הועילו : השופט ברק החליט לשחרר 
את שנסי , בקובעו כי ככל שתקופת המעצר ארוכה יותר , כן צריכות להיות סיבות 
משכנעות יותר להארכתו . במקרה זה הוארך מעצרו של הנאשם שש פעמים מעבר לשנה 
על - ידי בית המשפט העליון . השופט ברק כתב כי הוא תולה את האשמה בעומס 
הרובץ על בתי המשפט והוא מקווה כי " פסק הדין יינתן בעניינו של הנאשם בזמן 
הקרוב ביותר , והפעם ללא לחץ המעצר " . בסופו של דבר , הורשע שנסי ברצח 
ונידון למאסר עולם שבועות אחדים לאחר שחרורו . פסק - הדין ניתן כשנתיים 
וחצי לאחר הגשת כתב האישום ! מתברר , כי העומס הרובץ במיוחד על בית המשפט 
המחוזי בתל - אביב , או , ליתר דיוק , העדר מספיק שופטים היושבים במשפטים 
פליליים , גרם לשינוי מסוים במדיניות פרקליטות מחוז תל - אביב . לדברי פרקליט 
המחוז , עורך - דין אהרון שדר , קיים בשנים האחרונות מחסור בשופטים הדנים 
בתיקים פליליים במחוז תל - אביב . כתוצאה מכך , כאשר נאשמים מואשמים בעבירות 
חמורות ביותר , מצווה בית המשפט המחוזי לעוצרם עד תום ההליכים משום שהם 
מהווים סכנה לציבור . המשפטים לא רק שלא מסתיימים תוך שנה מאז הגשת כתב 
האישום , אלא אף לא מתחילים . בשל סיבה זו קרה שבית המשפט העליון שיחרר 
נאשמים ממעצר . כדי להקל על בית המשפט המחוזי , מוגשים תיקים רבים לבית 
משפט השלום , במקום לבית המשפט המחוזי , כמו תיקי מרמה גדולים וחלק מתיקי 
השוחד . תיקים בעבירות אחרות מוגשים לבית משפט השלום , מתוך ידיעה שהיה 
ניתן להשיג בהם כתבי אישום חמורים יותר בבית המשפט המחוזי . למרות כל זאת , 
נשאר המחסור של שופטים היושבים במשפטים פליליים בעינו . 
