אביב , סגן ראש העירייה הרב מרדכי יצהרי ( ש"ס ) , אמר כי בכוונת סיעתו 
להגיע בהידברות עם שאר הסיעות המרכיבות את מועצת העירייה לסיכום בדבר המקומות 
שבהם תותר פתיחת בתי - עינוגים בשבתות בעיר , והמקומות שבהם ייאסר הדבר 
כדי להימנע מפגיעה באוכלוסייה שומרת מסורת . בשיחה עם " הארץ " הטעים הרב 
יצהרי כי " תל - אביב לא תיסגר בלילות - שבת בשרשראות " , וכי הסיעה הדתית 
תתחשב בציבור הלא - דתי ולא תכפה החלטה לסגור בתי - קולנוע , מועדונים , 
תיאטראות ובתי עינוגים במוקדי בילוי קיימים שאינם מהווים מטרד לציבור הדתי . 
בעת ובעונה אחת , ציין , הוא מצפה מנציגי הסיעות האחרות לכבד את רגשות 
הציבור הדתי . הרב יצהרי אמר כי לדעתו מרבית בתי הקולנוע ומוקדי הבילוי 
הפועלים כיום בתל - אביב בלילות שבת ימשיכו לפעול כך גם להבא . קפידבינסיעת 
המערך בעיריית ת"א פרסמה אתמול הודעה שבה נאמר כי כל ניסיון של מועצת העיר 
לצמצם את חופש הפעילות התרבותית בשבתות בעיר , מכוח חוק ההסמכה שהתקבל בכנסת , 
יגרום לפרישתה מהקואליציה העירונית . נתן וולוך , סגן ראש העירייה וראש 
מנהל החינוך העירוני , אמר כי על אף הצהרותיו המרגיעות של ראש העירייה , 
הוא מוטרד " מההשפעה האדירה שיש לסיעה הדתית עליו , ואשר לא כל היקפה 
ידוע לציבור . כבר היו דברים מעולם " , אמר וולוך , " ששלמה להט שינה 
עמדותיו בהשפעת הסיעה הדתית או על - פי הנחיות ארציות של שרי הליכוד " . נציג 
סיעת רץ במועצת העירייה , ח"ך מרדכי וירשובסקי , פנה אתמול ללהט וביקשו 
לכנס ישיבת מועצה בדחיפות , כדי לאשר חוק - עזר עירוני שיאפשר פעולות בידור 
ותרבות בשבת בתל - אביב . " לא די בהצהרות בטלוויזיה , ללא עשייה ממש " , 
כתב וירשובסקי ללהט , " הכנסת חוקקה חוק שסגר את תל - אביב בלילות - שבת 
ובשבת , ואתה יכול לחוקק חוק שיפתח אותה " . 
