ועדת העבודה והרווחה תובעת משר האוצר יצחק מודעי להאריך לאלתר את התקנות 
שעניינן מתן מענק בגין עבודות מועדפות לחיילים משוחררים הפונים לאזורי התיישבות 
בפריפריה . משרד האוצר מסרב לפי שעה להאריך את התקנות , ומונע בכך מחיילים 
משוחררים הפונים לעבודה בענפי בניין , חקלאות , תיירות ותעשייה לקבל מענק 
כבעבר . יו"ר הוועדה ח"ך אורה נמיר ( מערך ) אמרה כי מתן מענק מועדף הנו 
הפתרון המידי והיחיד למניעת הצפה של פועלים זרים ו"מתנדבים " מחו"ל . ח"ך 
יהודה פרח ( ליכוד ) אמר כי חיילים משוחררים לא ילכו לעבודות חקלאיות בלי 
המענק המיוחד . " במצב של קליטת עלייה , האם נעדיף פועלי שטחים על פועלים 
ישראלים ועולים ? " שאל . נסים זווילי , יו"ר תנועת המושבים , אמר כי 
פחות מ%03 מהעובדים במגזר החקלאי מאורגנים . מצב זה נובע מכישלון מדיניות 
התעסוקה של הממשלה ומהצורך לאפשר קיום כלכלי למושבים , תוך ניצול עבודה 
זולה של פועלי השטחים , עובדים זרים ו"מתנדבים " מחו"ל . 
