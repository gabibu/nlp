ת השליכה לפח הנסיבות מצדיקות שימוש בביטוי זה את בקשת הממשלה להטיל מע"ם 
על ירקות ופירות ועל שירותי תיירות . סתימת חורים אלה לא התבקשה כדי שהמפה 
הפיסקאלית של ישראל תהיה שלמה וראויה בעיני אנשי המקצוע ; המטרה היתה לגבות 
כמה מאות מיליוני שקלים , שמבחינת המשק הלאומי נדרשו לשימושים חיוניים ביותר . 
רק משום כך שמו הכלכלנים ואנשי המסים את נפשם בכפם , ונכנסו להתמודדות 
קשה עם הממסדים החזקים ביותר במשק . זה לא עזר . ברוב מוחץ , לאחר שקואליציה 
ואופוזיציה חברו למחנה אחד , נשלחו נציגי הממשלה בוועדת הכספים הביתה בבושת 
פנים ובידיים ריקות . המפלה בנושא זה היא רק אחת מסדרת תבוסות שנחלה הממשלה 
בכנסת בזמן האחרון , ושמצפות לה בעתיד . שוב ושוב מתברר , שהממשלה לא 
תצליח לקבל את האישורים הדרושים לביצוע מדיניותה , כפי שהוכרזה ב31 בספטמבר . 
החלטותיה , שהתקבלו על - פי המלצות הדרגים המקצועיים ( גם הן אחרי תהליך 
שחיקה לא מבוטל ) , מתמוססות ומתפוגגות עד לבלי הכר בתהליך הטיפול הפרלמנטרי . 
הדמיון בין הצעת חוק ההסדרים , כפי שהונחה על שולחן הכנסת , לבין התוצר 
הסופי , כפי שייראה אם יאושר סופית , יהיה ככל הנראה קטן מאוד . למעשה 
יש כאן אירוע טיפוסי נוסף בסדרה המשקפת מגמה . בשנים הראשונות לקיום המדינה 
חרדו שוחרי הדמוקרטיה נוכח עוצמת הממשלה , שמולה עמדה כנסת חלשה יחסית , 
צייתנית למדי , שלא העזה להתקומם נגד הרשות המבצעת . במשך שנים רבצה על 
וועדת הכספים אימת הדימוי של " חותמת גומי " . לא עוד : ועדת הכספים נהנית 
מעוצמה אדירה , מתמודדת בנקל עם הממשלה ומסוגלת בהחלט לשתק אותה בתחומים 
שבהם היא מחליטה להתמודד . מצב זה נוצר עקב שתי התפתחויות חופפות . מצד 
אחד מפעילה ועדת הכספים סמכויות חוקיות , שרכשה במרוצת השנים , כדי לאלץ 
את הממשלה לפעול בהתאם להשקפות ולאינטרסים של חבריה . דוגמה לכך היא סמכות 
הוועדה לאשר תעריפים שונים , למשל תעריפי מים . מכוח סמכות זאת מצליח 
קומץ חברים בוועדת משנה לענייני מים , המייצג כ%6 מתושבי ישראל ( חקלאים ) 
, לבלום רפורמות חיוניות בנושא , שהוא אולי הקריטי ביותר בתחום האזרחי 
בשנות התשעים . מצד שני איבדה הממשלה , ובעיקר ראש הממשלה , האמור להנחות 
את תהליך עיצוב המדיניות הממשלתית בתחומים השונים , את השפעתה על חברי הקואליציה , 
והללו לעתים קרובות עושים בכנסת ובוועדותיה כעולה על רוחם . נאמנותם אינה 
מסורה לממשלה , לחבריהם השרים או לראשי סיעותיהם , אלא לקבוצות האינטרס 
שמאחוריהם , ובהתאם לכך עמדותיהם והצבעותיהם . יש גם גורם פסיכולוגי : 
מרוב חשש שייראו כצייתנים ההולכים בתלם , ולעתים מתוך תסכול אישי ורצון 
להכעיס , אין הם מהססים לחבור אל חברי כנסת מסיעות האופוזציה , הפועלים 
לסיכול החלטות הממשלה מסיבותיהם - שלהם . מאחר שעמדות השוללות החלטות ממשלה 
זוכות לעתים קרובות לאהדת הציבור ( מע"ם , שכר מינימום ) , שלא לדבר 
על הצעות חוק " המטיבות עם העם " , מתפתחת מעין תחרות פופולריות בין חברי 
כנסת משני המחנות מי יצליח להרוג הצעות ממשלתיות ראשון , או לכפות עליה 
הצעות חוק פופוליסיטיות יותר . התופעה מתרחשת בעיקר בתחום הכלכלי והחברתי . 
בענייני שלום ומלחמה יכולה הממשלה לעשות כעולה על רוחה , והוא הדין בענייני 
מדיניות חוץ ועדת חוץ וביטחון היא ועדה סריסה , מועדון ויכוחים אקדמיים . 
בעוד ועדת החוץ והביטחון מתדיינת , ועדת הכספים מחייבת או שוללת , מואילה 
להסכים או מטרפדת . איש אינו מפקפק כמובן בפריווליגיות של הכנסת בתחום החקיקה 
והפיקוח על הממשלה . אבל במרוצת השנים הצליחה הכנסת לתרגם את סמכויותיה 
בתחומים אלה להשתתפות ביצועית פעילה בתהליך השלטון , לרוב על דרך הבלימה 
והשלילה , כאילו היתה חלק בלתי נפרד מהרשות המבצעת . ( חבר הכנסת דן תיכון , 
לדוגמה , מעורב בקבלת החלטות שוטפות לא פחות משר התעשייה והמסחר , וייתכן 
שמשקלו הכולל בתהליך השלטוני רב יותר ) . התפתח מעין ממשל משותף ממשלה - 
כנסת , ממשל זיגזגי , המתקשה להתוות מדיניות ברורה לטווח ארוך ולבצע באופן 
מסודר את ההחלטות . הממשלה אמנם אחראית למדיניות ולביצוע , אך למעשה אינה 
מסוגלת לספק לא מדיניות ולא ביצוע , משום שהכנסת מתערבת בהתמדה בזה וגם 
בזה . המפתח לתיקון המצב נתון במידה רבה בידי הכנסת , כלומר בידי אותו 
גורם , שאת עוצמתו צריך לווסת . לכן יידרשו מאמצים גדולים כדי להחזיר לממשלה 
את הסמכות הריבונית לקבוע מדיניות ולבצעה באופן תקין . צעד ראשון וחיוני 
הוא רוויזיה של סמכויות אישור שבידי ועדת הכספים ( לדוגמה , בתחום התעריפים ) 
במטרה לצמצמן . אבל בלי שיקום סמכותם של ראשי ממשלה לכפות משמעת על שליחי 
המפלגות בכנסת , אין סיכוי גם להישגים צנועים מזה . 
