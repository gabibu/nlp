ריו דה זאניירו ( רויטר ) . שופט וקוונים בראזילים נחלצו מהמגרש בסיוע 
משטרה לאחר סירוב לאשר בעיטת 11 גורלית , דקה לפני סיום התמודדות הגומלין 
בחצי גמר אליפות בראזיל בין גרמיו לסאו פאולו . עם הישמע שריקת הסיום החלו 
אוהדי גרמיו להשליך למגרש נעליים וסוללות של מקלטי רדיו על השופט ווילסון 
דוס סאנטוס וקווניו . השלושה נדרשו להגנת המשטרה בדרכם לחדר ההלבשה . גרמיו , 
שנזקקה לניצחון 20 כדי לעלות לגמר האליפות , הוליכה 10 עד לאותו אירוע 
מסעיר ברחבת סאו פאולו בדקה ה - 98 , בה נראה מאוריציו מופל ברחבת העונשין . 
השופט דוס סאנטוס הורה להמשיך במשחק שהסתיים כעבור דקה . סאו פאולו ניצחה 
21 בסיכום שני המשחקים . לוא ניצחה גרמיו 20 , היתה היא עולה , שכן במשחקי 
השלב הראשון היא צברה יותר נקודות מסאו פאולו . מאוריציו , שהבקיע את השער 
היחיד במשחק , אמר : " כולם ראו שזו היתה בעיטת 11 . השופט לא פסק לזכותנו 
כי לא רצה . יש אינטרסים לקיים משחק גמר בין שתי קבוצות מסאו פאולו " . למשחק 
הגמר עלתה נציגה אחרת של העיר סאו פאולו , קורינתיאנס , שסיימה בסאלוואדור 
בתיקו 00 את משחק הגומלין עם באהיה . קורינתיאנס ניצחה 21 במשחק הראשון . 
הגמר הראשון מבין שניים יהיה מחר . אם יסתיימו שני המשחקים בשיוויון , 
תזכה סאו פאולו האליפות בזכות העובדה שהבקיעה יותר שערים במהלך העונה . 
