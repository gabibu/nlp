הכותרת החגיגית של ביטאון המתנחלים , " נקודה " , במלאת שלוש שנים לאינתיפאדה 
מביאה נתון עדכני : מאה אלף מתיישבים ביש"ע ( יהודה שומרון ועזה ) . 
בני קצובר , ראש המועצה האזורית שומרון , כותב בגיליון זה מאמר בשם : 
" היהודים באים , הערבים הולכים " , ובו הקביעה כי מול גידול של עשרים 
אחוז במספר היהודים בשטחים בשלוש שנות האינתיפאדה , מסתמנת עתה הגירת ערבים 
החוצה . על ממדי הגירת הערבים מעיד ישראל הראל , יו"ר מועצת יש"ע ( " הארץ " 
21 . 7 ) , כי שמע מפי עובד מדינה בכיר הבקי בעניין שבין עשרים לארבעים 
אלף ערבים עזבו את השטחים בתקופה זו . בלשכה המרכזית לסטטיסטיקה ובמשרדי 
הממשל בשטחים יש נתונים שונים . לגבי מספר היהודים בשטחים יש ללשכה נתון 
ברור ובדוק . בסוף 9891 היו ביהודה שומרון ועזה 37 אלף ישראלים . בהנהלת 
הלשכה אומרים שאין אלו אומדנים והשערות , אלא תוצאה של בדיקה יסודית המסתמכת 
על מקורות שונים ובכללם מערכת הביטחון . אין בלשכה נתונים סופיים על מספר 
הישראלים שנוספו בשטחים בשנת 0991 , אבל יש הערכות , וכנראה מדובר בעוד 
כשבעת אלפים נפש . כלומר , מספר הישראלים בשטחים עומד כיום על כ08 אלף . 
רוב תוספת המתנחלים הוא במעלה אדומים ובגבעת זאב , שהן למעשה שכונות של 
ירושלים , ומיעוטו במערב השומרון . לגבי הממצאים על הדמוגרפיה הערבית בשטחים 
המצב מסובך יותר . אין בשום מוסד רשמי ישראלי נתונים על הגירת ערבים , 
אבל יש אומדנים ברורים למדי על המשך הגידול הניכר של האוכלוסייה , הנובע 
מהשיעורים הגבוהים של הריבוי הטבעי . עם זאת , מה שעלול לעוות את התמונה 
הוא מגמות פוליטיות של יהודים וערבים . ההגזמות הן בדרך כלל בכיוון אחד : 
הגדלת מספר הערבים היוצאים מכאן וניפוח מספר הישראלים המתנחלים בשטחים . 
מי שדוחף בכיוון ההגזמות הללו אינם רק המתנחלים , אלא גם אשף וירדן . המתנחלים 
עושים זאת כדי להפיח אצל אוהדיהם רוח של הצלחה וניצחון , ברוח הכותרת ב"נקודה " 
" ההתיישבות היהודית מנצחת את האינתיפאדה " . אש"ף וירדן , לעומתם , 
עושים זאת כדי להלך אימים על מדינות ערב , ולגייס תמיכה כספית ופוליטית 
בעולם נוכח מה שנראה כהתנחלות יהודית המונית הדוחקת את רגלי הערבים שמסתלקים 
מכאן . המלך חוסיין חוזר ומזכיר בכל נאום שלו את הסכנה הנשקפת לירדן מהגירת 
המונים ( או גירוש ) של פלשתינאים מהשטחים לתחומו . אש"ף אוסף כבר שנים 
כסף בנימוק שעליו לחזק את האחיזה ( ה"צומוד " ) הפלשתינית בשטחים . ושניהם 
שותפים איפוא למתנחלים הישראלים באותה מגמה של ניפוח הנתונים באותו כיוון . 
מהי האמת ? מול הנתון המדויק למדי של כ08 אלף ישראלים המתגוררים כיום בגדה 
וברצועת עזה , לא רק שאי - אפשר לקבל מידע ברור על מספרי הערבים בשטחים , 
אלא שלגופי ממשל שונים יש אינפורמציה שונה בתכלית . ההבדלים באומדנים על 
מספר הערבים ביהודה ושומרון מדהימים . בלשכה המרכזית לסטטיסטיקה מעריכים 
שבגדה מתגוררים בפועל 519 אלף ערבים ( ללא מזרח ירושלים , שהיא חלק מישראל , 
ובה כ051 אלף ערבים ) . בממשל בשטחים יש נתון אחר המסתמך על משרד הפנים , 
ולפיו יש בגדה למעלה ממיליון ו003 אלף ערבים ; כלומר 004 אלף נפש יותר 
מאשר בנתוני הלשכה המרכזית לסטטיסטיקה . מוסכם על הכל שהנתון של משרד הפנים 
מוטה כלפי מעלה מסיבה ברורה אחת : רישום הפטירות איננו מלא . במדינת ישראל , 
כאשר מת אדם חייבת משפחתו ברשיון קבורה , המוסד לביטוח לאומי נושא בהוצאות 
ההלוויה , מנפקת תעודת פטירה , ותעודת הזהות מוחזרת למשרד הפנים . לא 
כך בשטחים . במקרים רבים אין דיווח . יש מש - קפמאליד4פחות שמעדיפות לשמור 
על תעודת הזהות של המת כדי , למשל , להמשיך ולקבל עבורו קצבאות מזון מאונרוו"א , 
ולפעמים סתם לא טורחים להודיע לממשל . בעיה נוספת היא כיצד מגדירים מיהו 
תושב קבע בשטחים ? האם ערבי שיצא לעבוד בערב הסעודית , הותיר כאן את אשתו 
וילדיו ובא לבקרם מדי פעם , ייחשב כתושב או לא ? השיטות לחישוב שונות . 
מי שיוצא מהגדה דרך גשרי הירדן מפקיד את תעודת הזהות הישראלית שלו בגשר , 
ומקבל אותה חזרה כאשר הוא שב . אחת לשנה מונים בלשכה לסטטיסטיקה את המספר 
הכללי של הערבים שיצאו מכאן , מפחיתים ממנו את מספר הערבים שנכנסו באותה 
שנה , וכך בחישוב מתימטי פשוט מתקבלת תמונה מסוימת של הגירה לחו"ל או 
חזרה ארצה . במשרד הפנים שיטת חישוב ההגירה שונה : את החישוב של מספר היוצאים 
פחות מספר החוזרים עושים רק אחת לשש שנים , ולכן רק מי שנעדר מכאן בתוך 
תקופת המניין יורד ממצבת תושבי השטחים . מה שמסבך את הרישומים הוא המספר 
העצום של תושבי השטחים ( בעיקר הגדה ) שעוברים מדי שנה הלוך ושוב על גשרי 
הירדן . לפני האינתיפאדה היה מספר העוברים השנתי כמיליון . אלפים נישאו 
בחו"ל לבני זוג והביאו אותם לכאן . אין נתונים ברורים על רישומם ועל רישום 
ילדיהם . שמעתי בממשל סברה שיש רבים בשטחים ללא כל רישום . פתאום מופיעה 
נערה מכפר כלשהו ואומרת שתלוש הרישום של משפחתה אבד . היא טוענת , וכל 
הכפר מעיד כמובן , שנולדה בכפר וכל חייה לא יצאה ממנו . במשרד הפנים לפעמים 
מוציאים לה תעודת זהות ( מה שמכונה " רישום חדש " ) ולפעמים מסרבים . 
אפשר היה לפתור את הבעיה על - ידי עריכת מפקד אוכלוסין . מפקד כזה היה בגדה 
ובעזה רק פעם אחת , ב7691 , וגם אז הוא התנהל תוך קשיים ועלה כסף רב . 
במדינת ישראל היו מאז שלושה מפקדי אוכלוסייה , והם נערכו בקלות יחסית . 
המשפחות הישראליות קטנות בדרך כלל וגרות ביחידות דיור מוגדרות היטב . לא 
כך בכפרים הערבים שבשטחים , במחנות הפליטים ובשכונות הצפופות . המשפחות 
הגדולות גרות יחדיו , מעורבות זו בזו . מי שבא לפקוד אותן לא יכול להיכנס 
לדירת חדר , להעמיד את כולם בשורה ולזהות כל ילד וילד , ואחר כך לעבור 
ולפקוד בחדר השני . ההערכות הן שמפקד בשטחים יעלה עשרות מיליונים , ובתנאי 
הביטחון הנוכחיים הוא בלתי אפשרי . הנתון הוודאי היחיד בגדה המערבית על מגמת 
הגירה אל מחוץ לשטחים הוא לגבי הנוצרים . מוסד מחקר בשם " מפגש " ( " ליקא " 
בערבית ) בהנהלתו של ד"ר גרייס חורי , ערבי ישראלי מהכפר הנוצרי פסוטה 
שבגליל , ערך שורה של בדיקות בעניין , וגילה שמספר הערבים הנוצרים המרוכז 
סביב ירושלים , בנפות בית - לחם ורמאללה , יורד בהתמדה . רבים מהם מהגרים 
אל מעבר לים , ומצטרפים לבני משפחה שהקדימו ועזבו את הארץ לפני עשרות שנים . 
אם תימשך מגמה זו , יתרוקן האזור מערבים נוצרים תוך דור או שניים . אולם 
מספרם הכללי של הנוצרים בשטחים הוא שולי , כ04 אלף , והשפעתם על התמונה 
הדמוגרפית הכללית מעטה . בעוד שערבי נוצרי יכול להיקלט בקלות יחסית אצל 
בני קהילתו מעבר לים , הרי לערבי מוסלמי קליטה כזו כמעט בלתי אפשרית . אורחות 
החיים בארצות המערב בעלות התרבות הנוצרית - חילונית , שתיית משקאות חריפים , 
מתירנות מינית וכדומה חוסמים הגירת מוסלמים אליהן , שכן המעבר אצלם לתרבות 
חילונית כמעט ולא קיים . לעומת הקשיים ברישומים ובאומדנים בגדה המערבית , 
הרי ברצועת עזה המצב ברור הרבה יותר . הרצועה היא אזור קטן , מוקף גדר 
שבה שלושה שערים בלבד . עריכת סקרים ומדגמים בשטחה קלה יותר . בשנים האחרונות 
החליף הממשל בעזה שלוש פעמים את תעודות הזהות הישראליות , ולאחרונה הוציא 
כרטיסים מגנטיים לעובדים בישראל . ממצאי הלשכה המרכזית לסטטיסטיקה לגבי 
רצועת עזה אינם שונים בהרבה מממצאי משרד הפנים : כ026 אלף תושבים לפי הלשכה 
וכ086 אלף לפי משרד הפנים . קפמאליד4אם נאמץ את ההנחה המקובלת על אנשי המקצוע , 
שהמגמות הדמוגרפיות הידועות לנו מרצועת עזה תקפות גם בגדה המערבית , נוכל 
להגיע להערכות טובות למדי לגבי כלל השטחים . המעניין כמובן הוא מה התרחש 
בשנות האינתיפאדה . נתון ראשון מעזה הוא הגירה כמעט אפסית . אם בשנות ה07 
יצאו רבים מהשטחים לעבוד במדינות הנפט הערביות , הרי מתחילת שנות ה08 , 
כאשר מחירי הנפט ירדו , פסקה היציאה לעבודה בחו"ל כמעט לגמרי . מהנתונים 
על הגירה מעזה מ7891 עד סוף 9891 ( שתי שנות האינתיפאדה ) מסתבר שיצאו 
משם ולא חזרו כאלפיים נפש . במלים אחרות , גם בשנתיים הקשות הללו לא היגרו 
כלל תושבים מעזה , קרוב לוודאי מהסיבה הפשוטה שלא היה לאן לצאת כדי למצוא 
פרנסה . לעומת זאת , נמשכה ואף גברה הילודה . ב9891 נרשמו בעזה 23 אלף 
לידות לעומת 005 , 82 שנה קודם לכן . כאשר פורסם נתון זה בעזה לפני כמה 
חודשים , אמרו שם שהריבוי הטבעי גדל בגלל תקופות העוצר הממושכות , ואולי 
מתוך כוונה לחדד את תחושות הסכנה הדמוגרפית בישראל . כך או אחרת , ברור 
כיום שאין הגירה מהשטחים והריבוי הטבעי גדל . מספרם הכללי של ערביי השטחים 
מגיע בסוף 0991 ( ללא מזרח ירושלים ) לכמיליון ו056 אלף , ויחד עם ערביי 
מזרח ירושלים שאינם אזרחי ישראל יגיע מספרם תוך שנתיים - שלוש לשני מיליון . 
