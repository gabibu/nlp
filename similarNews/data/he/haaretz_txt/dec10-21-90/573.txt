מאוחרת במשרד במוסקווה , שמעתי נקישה בדלת . לא היה לי צל של מושג מי עשוי 
לעמוד שם , בשעה שכזאת . היה זה אחרי 01 , וכבר כשהגעתי לשם , בסביבות 
השעה שש , נראה הבניין כה נטוש עד שיכולתי לשמוע את הד צעדי במסדרונות . 
ה"דזורניה " , רוסייה קשישה העובדת כשוערת 42 שעות רצופות , אף נאלצה לפתוח 
בשבילי את דלת החזית . היא הגיחה מחדר שגודלו כגודל ארון ושבתוכו נדחסו 
מיטה מתקפלת , שולחן כתיבה קטן , מתלים לבגדים וכירה חשמלית . מדי יום 
הגיעה למשמרת דזורניה אחרת ; את זו לא ראיתי מעודי . במוסקווה , נקישות 
בלתי צפויות בדלת עלולות לבשר רעות . תהיתי מי יכול להפריע לי באותה שעה , 
במשרד נעול בתוך בניין נעול . כשפתחתי את הדלת ראיתי את הדזורניה , אישה 
גבוהה למדי בשנות הששים לחייה , זקופה ומשרה אווירה עניינית . שאלתי אותה 
אם יש בעיה כלשהי . " שום בעיה " , היא ענתה והשתהתה . " אתה עבדת קשה 
הרבה זמן . אתה בוודאי רעב . האם תרצה שאכין לך כוס תה ? התבלבלתי . לא 
רק משום שהיינו שנינו זרים זה לזה , אלא משום שפגשתי דזורניות רבות , ולרובן 
היתה מנטאליות של זקיף קודרות , חושדות בזרים , מקפידות שלא ידרכו על 
הדשא ומצמצמות יחסי אנוש לכדי בדיקת אישורים . גימגמתי משהו כמו : " זה 
באמת לא נחוץ . לא שמתי לב שכבר כל כך מאוחר , אני יוצא עוד מעט " . חזרתי 
ושקעתי בעבודתי וכמעט ששכחתי את האישה , כאשר היא חזרה ובידה לא כוס תה 
אלא מגש עמוס : ספל תה גדול , ארבע פרוסות לחם ועליהן פרוסות נקניק ומלפפון , 
חבילה של ביסקוויטים טעימים מפולין . היא אמרה באנגלית טובה אך לא מתורגלת : 
" שמתי קצת ריבת תות שדה בתה . האם זה נכון ? כך אתם אומרים ריבת תות 
שדה ? " תיארתי לעצמי שהיא מקריבה חלק מההקצבה הלילית שלה . הודיתי לה , 
הזמנתי אותה לשבת והערתי שהאנגלית שלה נכונה בהחלט . היא לא רצתה מן הסתם 
להפריע לי , ומשום כך עמדה בזמן השיחה ליד דלת הכניסה של החדר הפנימי . 
למדתי לדעת שהיא מורה בגמלאות המשלימה את הקצבה הזעומה שלה בעבודה לילית . 
הצגתי את עצמי בפניה והיא הציגה את עצמה , אנה איוואנובנה , ורק אז לחצנו 
ידיים , כמי שעשה הכרה כראוי . 
