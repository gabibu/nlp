זכורה התרגשות כה עזה כמו אתמול בתום האימון השבועי המסכם . ויטק לאזארק , 
המאמן הפולני המפוטר , הגיע למגרש כדי להיפרד מהשחקנים והספיק לומר רק : 
" תודה לכם על שיתוף הפעולה " . פרץ הדמעות שקלח מעיניו הדביק בסערת רגשות 
את כל הנוכחים , שמרביתם בכו . לאחר שנרגע קיבל לאזארק מהשחקנים גביע הוקרה 
ומערכת לבוש של הקבוצה למזכרת . ממועדון השחקנים יצא לאזארק לבנין העיריה , 
כדי להפרד מראש העיר יצחק ולד שהעניק לו את ספר העיר כפר סבא והודה לו על 
עבודתו המסורה . לאזארק זימן מסיבת עיתונאים ליום א , ולמחרת הוא אמור 
לשוב לפולין . שחקני הפועל כפר סבא יוצאים היום למלון מגדל דניאל בהרצליה , 
שם יתכוננו למשחקם עם בית"ר ירושלים שיהיה מחר . להרכב כפר סבא יחזור , 
כנראה , החלוץ אורן מוחרר שישחק לצד שחקן הרכש אלי בן אמו . שחקן רכש 
אחר , הבלם ירון פרסלני , יערוך את הופעת בכורה מחודשת בקבוצה בה שיחק 
לפני שלוש שנים . מחליפו של לאזארק , אשר מסינג , אמר אתמול כי " המצב 
קשה , אך בהחלט לא נואש . אני חייב להצליח . בעוד חודש ישכחו את לאזארק 
ויבקשו את ראשי , אם מצבנו בתחתית לא ישתפר " . 
