במאמרו " לדבר עם הליגה הערבית " ( " הארץ " , 9 בדצמבר ) , מציע אברהם 
ב יהושע לישראל לנהל משא - ומתן עם משלחת מטעם הליגה הערבית , שתורכב מנציגי 
מדינות ערב ומנציגות של הפלשתינאים . זאת לדעתו הדרך לאלה הרוצים להיחלץ 
ממעגל הדמים אך עדיין תקועים ליד מחסום הסירוב להידבר עם אש"ף . רעיון הכניסה 
למשא - ומתן עם הליגה הערבית הוא ללא ספק מפתיע וראוי לבחינה רצינית , במיוחד 
בימים אלה של דשדוש במדמנת האלימות של האינתיפאדה , כשצל המשבר במפרץ מסתיר 
בקושי את רפיסותם הפוליטית והאינטלקטואלית של מנהיגי שני הצדדים בסכסוך הישראלי - 
פלשתיני . קפמאבינאלא שההנחה של יהושע כי נציגות כל - ערבית תהיה נוחה ומבטיחה 
יותר לישראל במשא - ומתן על סיום הסכסוך , מבוססת כמדומה יותר על משאלות 
לב מאשר על מציאות . ההיסטוריה של הסכסוך הישראלי - הערבי מראה שהסכמים 
בין ישראל לשכנותיה הושגו על בסיס נפרד בלבד . ועידות בין - לאומיות בהשתתפות 
ערבית קולקטיווית הולידו אך ורק כישלונות . שכן , נציגי מדינות ערב , 
גם כשהם מופיעים באצטלה של " הליגה הערבית " או כחברים במשלחת ערבית משותפת , 
אינם חדלים לייצג את מדינותיהם המקוריות , דבר המבטיח שהעמדה הערבית המשותפת 
תהיה צירוף של תחרות וחשדנות הדדית , שהם כה אופייניים לפוליטיקה הבין - 
ערבית . נוכח חולשת הלגיטימציה של המשטרים הערביים מבית יהיה זה בלתי - מציאותי 
לצפות שקיצוניות כלפי ישראל לא תשמש מכשיר בידי חלק מהם לשם מימוש רווחים 
פוליטיים קצרי טווח בזירה הפנימית והבין - ערבית כאחד . אין צורך בדמיון 
רב כדי לשער מה יקרה בכינוס מהסוג שאותו מציע יהושע ; במשלחת שבה שותפים 
נציגי סוריה , עיראק , לוב ואש"ף , יקשה על מצרים , סעודיה וירדן הפרגמטיות 
לחרוג מהקונסנסוס הכל - ערבי הרשמי בסכסוך , שנוסח ב2891 בוועידת הפסגה 
הערבית בפאס , ומאז אושר שוב ושוב . מי שמבקש לנהל משא - ומתן עם משלחת 
מטע הליגה הערבית , מזמין לחדר הדיונים את רוח הרפאים של הלאומיות הפאן - 
ערבית , שמעצם טיבה והגדרת מטרותיה הינה חסרת פשרות כלפי כל צורה של קיום 
ריבוני יהודי - ציוני בחלק כלשהו של העולם הערבי . פשרות וויתורים ייתכנו 
עם מדינות ריבוניות ולא עם רעיון רומנטי - משיחי וחסר גבולות כלאומיות הפאן - 
ערבית . אלמלא הצליח סדאת להעמיד בראש מעייניו את האינטרס הלאומי המצרי 
הייחודי , היינו ודאי דשים עדיין בדיוני נוהל כינוסה של ועידת זנווה . 
מוסד הליגה הערבית אינו חסר חשיבות , אך הוא לבטח אינו בעל מעמד של ישות 
פוליטית או סמכות משלו . אילו היתה הליגה מאמצת תכנים ממשיים ולא רק מוצהרים 
של שיתוף פעולה בין - ערבי בתחומי הסחר , המטבע , הכלכלה , הפיתוח התעשייתי 
והטכנולוגי , כי אז היה אולי בסיס כלשהו לציפיותיו של יהושע כי הליגה תגלה 
גישה מעשית בקשר לסכסוך . אלא שמאז הקמתה היו עיקר מעייניה של הליגה נתונים 
לענין הסכסוך עם ישראל , כחלק מהמאבק בשלטון הזר ובהשפעת המערב . אגב , 
רעיון ההשתלבות בקונפדרציה ערבית או אף בליגה הערבית , שבו דן בעל המאמר , 
אינו חדש , ועוד באמצע שנות ה03 העלה אותו בן - גוריון במהלך שיחותיו עם 
מנהיגים ערביים . במחצית השנייה של שנות ה04 השתעשעו כמה מראשי המחלקה המדינית 
של הסוכנות היהודית ברעיון השתלבות בליגה מזרח - תיכונית ( ולא ערבית ) 
כאפשרות שתבוא לאחר הסכם יהודי - ערבי והקמת מדינה יהודית . ההנחה בדבר 
מעשיתו של ניהול משא - ומתן עם משלחת מטעם הליגה הערבית מבוססת בין השאר 
על הטענה כי אצל הפלשתינאים מתקיימת שניות " מהותית ואורגנית " בין תחושת 
הזהות הלאומית הפלשתינית ובין הזהות הפאן - ערבית , בבחינת " שני יסודות 
שווי משקל שאינם סותרים זה את זה " . אמנם , שתי מגמות אלו ניכרו מאז ומתמיד 
בתנועה הלאומית הפלשתינית כשהם משלימים זה את זה , אך פרט לתקופות קצרות 
( כמו אצל אש"ף בהנהגת שוקיירי בין 3691 ו7691 , למשל ) , לא היה להן 
משקל זהה . מאז סוף שנות ה06 ניתן לזהות אצל אש"ף מגמה הולכת ומתחזקת של 
הבלטת הפן הלאומי הפלשתיני על חשבון המרכיב הפאן - ערבי . קונקרטית , הדבר 
מתבטא בשימוש בטרמינולוגיה המדגישה את המרכיב הלאומי הצר ( וטני ) ובהגדרת 
היעדים הפלשתיניים האסטרטגיים במונחים של ריבונות ועצמאות לאומית פלשתינית 
ובגבולות טריטוריאליים ידועים . אפילו תנועת ההתנגדות האיסלאמית ( חמא"ס ) 
שאינה מהווה חלק מאש"ף , שותפה להגדרה הלאומית במובן הטריטוריאלי , גם 
אם גישתה מקסימליסטית והמינוח שבו היא משתמשת לקוח מעולם המושגים הדתי - 
איסלאמי ( החמא"ס רואה בפלשתין כולה הקדש מוסלמי בלתי ניתן לחלוקה או למיקוח ) 
. לדידו של אש"ף , בהנהגת ערפאת וארגונו פת"ח , המרכיב הלאומי הצר עומד 
במרכז תפיסת הזהות הקיבוצית בעוד המרכיב הפאן - ערבי מהווה מכשיר בלבד להגשמת 
היעדים הלאומיים . גישה זו באה לידי ביטוי באמנה הלאומית המתוקנת משנת 8691 , 
עבור בהחלטות המועצות הלאומיות הפלשתיניות לאחר מלחמת יום - הכיפורים , 
וכלה בהצהרת העצמאות הפלשתינית מנובמבר 8891 . קפמאבינבמשך תקופה זו היו 
לאש"ף שני יעדים עיקריים : השגת הכרה בייחודו הלאומי ההיסטורי של העם הפלשתיני , 
ובמשתמע , בזכויותיו הלאומיות מזכות השיבה עד למדינה משלו והשגת הכרה 
בו עצמו כנציג חוקי בלעדי של העם הפלשתיני . על שני אלה לא היה מוכן לוותר 
גם במצבים היותר קשים שאליהם נקלע בזירה הערבית והבין - לאומית בשני העשורים 
האחרונים . בכל זה אין ולו גם שמץ של יסוד להנחה שאש"ף יהיה מוכן לטשטש את 
זהותו הלאומית הייחודית בתוך משלחת ערבית משותפת , אלא אם כן יהיה ברור 
שנציגיו המוסכמים הם שייצגוהו באותה משלחת במעמד שווה לשאר הנציגים . הניסיונות 
שעשו בעבר ישראל , ירדן , מצרים וארה"ב , לעקוף את בעיית הייצוג הפלשתיני 
בדרכים שונות ומשונות , ובכלל זה על ידי השתתפות נציגות פלשתינית בלתי - 
מזוהה עם אש"ף במשלחת ערבית משותפת , הובילו שוב ושוב לכישלון חרוץ . ועוד 
הערה אחת נוגעת לוועידה הבין - לאומית כפורום היחיד שבו מוכנים כיום סוריה 
ואש"ף לנהל משא - ומתן על הסדר לסכסוך הישראלי - הערבי . הבחירה בפורום 
זה נובעת מאותם שיקולים עצמם שבגינם מסרבת ישראל לקבלן . מנקודת מבט ערבית , 
הדבר מתחייב מהעדר מאזן כוח ישראלי - ערבי הדבר נכון יותר מאי - פעם לנוכח 
סיום המלחמה הקרה והתפוררות הגוש המזרחי שיאפשר לצדדים הערבים לנהל משא - 
ומתן מעמדת כוח ולהכתיב לישראל תנאים נוחים להם . ומבחינה זו אין במשלחת 
משותפת של הליגה הערבית שום תוספת חיובית לקידום המשא - ומתן פרט לסיבוכים 
ולמבוי הסתום המובטח כמעט של מהלך כזה . 
