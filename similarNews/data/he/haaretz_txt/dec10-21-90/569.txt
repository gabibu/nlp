את האופציה לתסריט הראשון שלו מכר בועז יכין בגיל 91 . הוא היה אז סטודנט 
בשנה השנייה בבית - הספר לקולנוע באוניברסיטת ניו - יורק , ובעקבות ההישג 
הנאה הציע לו סוכנו לבוא לעבוד בהוליווד . הוא לא חשב פעמיים וטס מיד ללוס 
אנגלס . כולם רצו להכיר את הילד הזה שמכר תסריט בגיל 91 " , הוא אומר , 
" חשבו שמדובר פה באיזה גאון . אמרתי להם ששקספיר היה גאון . אני בסך 
הכל כתבתי את עצרו אש " . אבל בהוליווד כולם מוקסמים מצעירים . מרבית כותבי 
התסריטים הם צעירים . המבוגרים יותר כותבים כעת רק לטלוויזיה . " אז באתי 
ופגשתי את כולם וכתבתי תסריטים נוספים ומכרתי שמונה , ושניים אפילו הופקו . 
ובגיל 32 פג הקסם . אנשים יותר צעירים הגיעו לשטח , והחלטתי לעזוב ולחיות 
תקופה מסוימת בפאריס " . לפני כשבוע טס יכין בן ה52 מפאריס לניו - יורק כדי 
לצפות בראשונה ב"הטירון " , סרט שאת תסריטו מכר לפני שנה לקלינט איסטווד . 
" רציתי לראות אותו בחברת אמריקאים בברודוויי " , הוא אומר . סרט הפעולה , 
בכיכובם של איסטווד , צרלי שין , ראול גוליה וסוניה ברגה איסטווד גם 
ביים עוסק בעימות עקוב מדם בין זוג שוטרים קליפורניים לבין כנופיה רצחנית 
של גנבי מכוניות . התוצאה הסופית זכתה לביקורות פושרות : " כפות לכיסא , 
ידיו קשורות מאחורי גבו , מותקף מר איסטווד על - ידי גב ברגה " הזדעזע 
" ניו - יורק טיימס " . " גב ברגה פותחת במחול ההזדווגות שלה כשהיא משסעת 
את מצחו בסכין גילוח ואז מאיימת עליו בסירוס " . אבל התסריטאי הצעיר , בנם 
של זוג שחקנים ישראלים לשעבר , מוני ומינה יכין , אינו מוטרד . " אפילו 
לא חלמנו ( הוא כתב את הסרט עם ידידו , סקוט ספיגל ) שיש לנו סיכוי להשיג 
כוכב כמו איסטווד " , הוא אומר . " מובן שזו היתה תחושה טובה . בין כל 
האנשים שפגשתי בהוליווד איסטווד היה באמת בבחינת משב רוח רענן . לא חשוב 
מה דעתך עליו כשחקן או כבמאי הוא באמת אוהב קולנוע , והוא יודע כיצד לעשות 
סרטים . תתפלא לדעת כמה מאלה העובדים בהוליווד של היום אינם מוצאים כל עניין 
בסרטים . הם מעוניינים להפיק שוברי קופות , לעשות כסף , להיות מוזמנים 
לכל המסיבות הטובות ולדבר בישיבות . סרטים בכלל לא מעניינים אותם . הם 
רוצים שתכתוב תסריט מסחרי , משהו מבדר ולא מעצבן שירוויח הרבה כסף , וניסיתי 
לעשות זאת עבורם " . יכין סבור שרק קולנוענים רבי - עוצמה והשפעה דוגמת אוליבר 
סטון יכולים לשבור את התבנית ולהפיק משהו מקורי ומעניין באמת . " סרט 
טוב בהוליווד הוא כמעט תאונה . מאחורי כל אחד מהם מסתתר סיפור בלהות על 
מישהו שניסה להפיק אותו במשך 51 שנה ללא הצלחה . גם מאחורי מרבית הסרטים 
הלא - טובים יש סיפורים כאלה " . מוני יכין , ירושלמי דור שלישי , היה בשעתו 
ממייסדי תיאטרון " מסך " וביים בארץ את " עולמו של זאק ברל " . בשנת 85 
עבר לפאריס , למד משחק ופנטומימה אצל דקרו ומרסל מרסו , עבר לניו - יורק 
ובמשך 72 שנים עסק במשחק ובהוראת תיאטרון ופנטומימה . הוא שימש כמעצב תנועה 
בסרט " רובוקוף " . " בועז גדל עם האמנות הזאת " , אומר אביו . " כשהתחיל 
ללכת , זה היה על הבמה . הוא ראה מאות מחזות . גם אני וגם רעייתי מלמדים 
בבית - הספר גוליארד ובועז קלט הכל " . בועז יכין למד בישיבה במנהטן ( " לרוע 
המזל זה גרם לי בשעתו בעיות " ) , מוקף בחברים ישראלים ובהרבה הורים ישראלים . 
כל קיץ שני נסע לישראל ובהיותו בן 51 אפילו התנדב לגדנ"ע . אחר - כך , 
במקום להתגייס לצה"ל נרשם לבית - הספר לקולנוע . " אני רואה את עצמי כיהודי 
מניו - יורק , לא כישראלי " , הוא אומר . " אני אפילו לא חושב שהישראלים 
הם יהודים . הם ישראלים . הם טיפוסים אחרים לגמרי . למרות שכל משפחתי 
ישראלית ואני דובר עברית לא מצוין , אבל מדבר אני חש עצמי הרבה יותר יהודי 
מישראלי " . צרלי שין מגלם בסרט שוטר יהודי ( " בתסריט זה היה יותר מודגש " ) 
וגם הרקע הישראלי - למחצה יבוא , בסופו של דבר , לביטוי . " אני עובד 
כעת על תסריט המתרחש בפאריס . עיר מעניינת וקשה , מלאה אנשים לא - נחמדים . 
הייתי רוצה לביים אותו בעצמי . אחר - כך אולי אחיה תקופה מסוימת בישראל . 
ואז נראה . יום אחד . מי יודע " . 
