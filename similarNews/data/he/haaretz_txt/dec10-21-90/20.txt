בית - המשפט הגבוה לערעורים באנגליה התיר באחרונה , בהחלטה תקדימית , לאמה 
של נערה בת 61 שנרצחה לפני 21 שנה , להגיש תביעה אזרחית לפיצויי נזיקין 
על הרצח , לאחר שהחשוד ברצח זוכה במשפט פלילי . שלושת השופטים הפכו החלטה 
שקיבלה ערכאה קודמת בשנה שעברה , כי אי אפשר להגיש את התביעה , משום שחלפה 
תקופת ההתיישנות של שלוש שנים לגבי תביעות נזיקין בגין מוות או פציעה . הדיון 
בתביעה יהיה בסתו הקרוב , והוא נחשב לראשון מסוגו באנגליה . גופתה של הנערה , 
לין האלפורד , נמצאה באפריל 8791 במחוז דרבי . התברר שנחנקה למוות ונדקרה 
ב04 דקירות סכין . פיצרוי ברוקס , שהיה אז בן 51 , הודה במשטרה , בנוכחות 
אביו החורג מייקל , כי הרג את לין , והואשם ברצח . ואולם חצי שנה לאחר 
מכן טען שאביו החורג תיכנן את תקיפת הנערה , והוא שחנק ודקר אותה . פיצרוי 
טען כי הוא עצמו דקר את הנערה , בגלל פחדו מאביו החורג , אך דקירותיו 
היו קלות . עוד טען שאולץ במשטרה להודות באשמה . האב , שהעיד במשפט מטעם 
התביעה , הכחיש כל קשר לרצח . בנובמבר 8791 זיכה חבר מושבעים את פיצרוי 
מאשמת רצח . השופט הנחה את המושבעים כי יש עדות מדעית התומכת בעניינו של 
הנאשם , שכן היה בעת הרצח קטן מאוד בגופו , ולפי דעת מומחה לא היה מסוגל 
להתגבר על לין בלא עזרה . ב9791 נמצאו בגדים וסכין קבורים בגן הבית שבו 
התגורר האב החורג , מייקל ברוקס , בזמן הרצח . הם נמסרו למשטרה , אך 
" לרוע המזל " איבדה אותם . כעבור כשנה מסרו אישתו של מייקל , שני גברים 
וידידה לשעבר , הודעות למשטרה שלפיהן הודה באוזניהם כי השתתף ברצח . פרקליטיה 
של האם , גייל האלפורד , הסבירו לה כי כל צעד נוסף תלוי בתובע הציבורי , 
אך התובע החליט שלא להעמיד לדין את האב החורג . פרקליטי האם גם לא העמידו 
אותה על זכותה להגיש תביעה אזרחית לנזיקין . רק ב5891 התייעצה האם עם עורכת - 
דין אחרת , וזו הסבירה לה את זכותה לתבוע . ב7891 הגישה האם את התביעה נגד 
האב ובנו . בכתב ההגנה התכחשו השניים לכל התחייבות כלפיה . בדיון מקדמי 
קבע בית - המשפט שהתביעה הוגשה לאחר שחלפה תקופת ההתיישנות של שלוש שנים , 
לפי סעיף 11 לחוק הנוגע לעניין זה . האם עירערה על כך , בנימוק כי עד 
שקיבלה ב5891 ייעוץ משפטי בדבר זכותה להגיש תביעה אזרחית לא ידעה על זכות 
זו , וכי גם אם חלפה תקופת ההתיישנות , בית - המשפט רשאי להפעיל את סעיף 
33 לחוק , המסמיך אותו לבטל את ההתיישנות אם יש הצדקה לעיכוב בהגשת התביעה . 
בית - המשפט לערעורים קיבל את טענותיה , וקבע כי כאשר בית - המשפט שוקל 
אם להתיר תביעה אזרחית שחלה עליה התיישנות , עליו להביא בחשבון גם את אי - 
ידיעת התובע על זכויותיו המשפטיות . עוד נקבע שהשופט בערכאה הקודמת טעה 
כאשר פסק כי העיכוב בהגשת התביעה היה באשמת גב האלפורד . " העובדות בפרשה 
זו היו בלתי רגילות , עצובות וטרגיות " , אמר אחד השופטים בערכאת הערעור . 
ערכאת הערעור קבעה כי בעת מתן גזר - הדין של חבר המושבעים , היו כל הנוגעים 
למשפט , לרבות גב האלפורד , חייבים להבין כי אחד מבני משפחת ברוקס , או 
שניהם ביחד , " היה אחראי להתקפה על הנערה שגרמה את מותה " . כאמור , מדובר 
בתקדים משפטי , שכן תביעת הנזיקין הוגשה נגד אדם שזוכה מאשמת רצח ונגד אדם 
אחר שאף לא הועמד לדין . אמה של נערה אחרת שנרצחה , גיין מקדונלד , היתה 
הראשונה בתולדות המשפט האנגלי שזכתה בפיצויי נזיקין . היא קיבלה ב2891 227 , 
6 ליש"ט . ואולם בפרשה ההיא הורשע הרוצח , פיטר סאטקליף , שהתפרסם בכינוי 
" המרטש מיורקשייר " . באחרונה היו באנגליה שתי תביעות שבהן זכו נשים בתביעות 
נזיקין על אונס , למרות שלא הוגשו תביעות פליליות נגד תוקפיהן . אחת מזכיות 
אלה בוטלה לאחר מכן בבית - המשפט לערעורים . 
