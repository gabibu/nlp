לונדון ( רויטר ) . קבוצת אקסטר סיטי מהליגה השלישית , וארבעה ממנהליה , 
נקנסו ב - 82 אלף לי"ש לאחר חשיפת שערוריה פיננסית נוספת המסעירה את הכדורגל 
האנגלי . יו"ר המועדון אייבור דובל נקנס ב - 000 , 5 לי"ש , בתוספת 000 , 
2 לי"ש הוצאות המשפט , וכן נאסר עליו לשמש בתפקיד כלשהו בכדורגל במשך 21 
חודשים . גם הנהלת המועדון ושלושה ממלאי תפקידים אחרים נקנסו , לאחר שהורשעו 
בהתנהגות לא הולמת בהקשר להגשת תביעות לקרן לשיפור מיתקני הכדורגל ולקרן 
הכדורגלנים . דובל דחה בתוקף את ההאשמות וטען , כי המועדון הסב את תשומת 
לבם של אנשי קרן המיתקנים לעובדה , שאקסטר קיבלה הקצבה גדולה יותר מכפי 
שהיתה ראויה , וכי הוא עצמו החזיר 72 אלף לי"ש מכיסו . הפעם נמנעה ההתאחדות 
מהחלטה להוריד את אקסטר לליגה נמוכה יותר , כפי שנהגה בעונה שעברה עם סווינדון 
טאון שהורשעה בתשלומים לא חוקיים לשחקניה . 
