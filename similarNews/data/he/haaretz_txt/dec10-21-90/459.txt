תכשיר לחפיפת שיער הנקרא " חפוף ולך " , הנושא את שם המותג המסחרי " וידאל 
ששון " , הפך בשבועות האחרונים נושא למלחמת השמצות בין קונצרן " לאוריאל " 
לבין קונצרן " פרוקטור אנד גמבל " , יצרן " חפוף ולך " . השמפו " חפוף 
ולך " , שמכיל גם בושם , זכה בשנה האחרונה להצלחה עולמית . היצרן טוען 
כי השמפו נמכר כיום ב32 מדינות , ובשנה האחרונה נמכרו 052 מיליון בקבוקי 
שמפו , תודות למסע פרסומת שהחדיר את השמפו לכל מספרה במערב - אירופה . מכירת 
ה"חפוף ולך " פגעה במכירות השמפו של הקונצרן " לאוריאל " , וכדי להתגונן 
נגד המוצר של " פרוקטור אנד גמבל " , הוחלט לנקוט מסע השמצות בסיוע מספרות 
נשים . השיטה הנהוגה בסקנדינוויה להפצת מוצרי קוסמטיקה היא עריכת קורסים 
שבהם מדגימים סוכני היצרן את התכשיר לבעלי מקצוע , המתווכים בין היצרן ללקוח . 
במקרה של מוצרים לטיפוח השיער , מוזמנים ספרי נשים לארוחה דשנה שבמהלכה 
מודגם התכשיר . מפיצי " חפוף ולך " זכו בדנמרק לנתח גדול של השוק לאחר 
פחות משנה , ומכרו קרוב לשני מיליון בקבוקי שמפו . חברת " לאוריאל " 
הצליחה לשכנע כמה ספריות נשים להגיש תלונות על נזק שגרם " חפוף ולך " לנשים 
שהשתמשו בו . נשים אלה טענו כי השמפו גורם היווצרות שכבת קשקשים ומונע סלסול 
תמידי . כן התלוננו על נשירת שיער . לאחר פרסומים מספר בעיתונות , החלה 
גם הטלוויזיה לטפל בנושא : במשך כמה ערבים רצופים שובצו במהדורות החדשות 
ידיעות על נזקי " חפוף ולך " . נמסר על נשים רבות שהתלוננו כי הן מאבדות 
את שערן . יצרן " חפוף ולך " ניסה לדחות את התלונות באמצעות מודעות ענק 
בעיתונות ללא הצלחה . מכירת המוצר פסקה וסוחרים החזירו למפיץ את הסחורה . 
סוכני " לאוריאל " , דחו טענות כי הם עומדים מאחורי מסע ההשמצות , הגם 
שפורסמה עדות של ספרית נשים שהוזמנה ל"קורס " , שבמהלכו הושמעו רמזים על 
נזקי השמפו של חברת " פרוקטור אנד גמבל " . לבסוף התערבה בפרשה מועצת הצרכנות 
בדנמרק . המועצה מסרה לבדיקת כימאים את השמפו " חפוף ולך " יחד עם תכשירים 
דומים של חברות אחרות . המסקנות פורסמו לאחר בדיקה ממושכת וטיהרו את " חפוף 
ולך " מכל חשד . במסקנות נמסר כי אין בשמפו " חפוף ולך " כל חומר כימי 
שאינו מצוי בתכשירי השמפו של כל יתר החברות המוכרות את מוצריהן בשוק הדני . 
הבדיקה היתה כרוכה בבדיקות שנעשו על ראשיהן של נשים שהסכימו לנדב את שיער 
ראשן לחפיפה ב"חפוף ולך " . קשה לאמוד את נזקי יצרן ה"חפוף ולך " . הפרשה 
עשויה למצוא המשך בבתי - משפט אם יוכח כי מפיצי שמפו של " לאוריאל " הם 
שהחלו בהפצת השמועות נגד ה"חפוף ולך " . 
