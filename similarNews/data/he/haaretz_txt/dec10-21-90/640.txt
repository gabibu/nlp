לא במדור הספרות מתפרסם עכשיו בעיתונים שיר שאי - אפשר למצוא היום כמותו 
גם ב"פראוודה " . " ביד ובלב ובמפעלובגננהיה עם יוצר , עם נחוש ונמרצכל 
מה שחלמנו יקום לנו כאנכי זו המשימה ועכשיו הוא הזמן " . השיר הריאל - סוציאליסטי 
הזה מעוטר בדגל ישראל ובפנים נוהרות של ילדה עולה , והוא מופיע כמודעה מטעם 
משרד האוצר . שיר מצחיק , אלמלא היה עצוב . זה אמנם הזמן וזאת המשימה , 
אבל מדהים להיווכח עד כמה פגום המוצר שאותו מנסה למכור התשדיר הממשלתי בתיווכה 
של חברת הפרסום " דחף " . את המנגינה בשבילו לא יוכלו לחבר בממשלה . ובמיוחד 
לא ראש הממשלה : איש נחוש ונמרץ בעניינים אחרים . בצבעי מודעות הליכוד 
בבחירות ובמתכונתן , הוא קורא " לעשות מאמץ לאומי " להצלחת התוכנית הכלכלית 
לקליטת העלייה . למי הוא פונה , בעצם ? האם שלחו העתק ליצחק שמיר ? זה 
הזמן למשימה של ראש הממשלה , אלא שהוא אף פעם לא נטה לקבל על עצמו אותה 
ואת דומותיה . שמיר הוא ראש הממשלה הפאסיווי ביותר בנושאי חברה וכלכלה שהיה 
לישראל אי - פעם . לראשי ממשלות בעבר היו דגשים שונים משלהם , אבל אף אחד 
מהם לא מעל במידה כזאת באחריותו כלפי נושאי פנים . אפשר היה לשער שחלק מהמאמץ 
הזה יהיה , למשל , ניסיון של ראש הממשלה לתווך בין שר השיכון לשר הקליטה . 
שרון אמר שפרץ לא עושה כלום . פרץ לא בא לישיבות של ועדת השרים בראשות 
שר השיכון ואמר עליו שהוא דיקטטור . הם משקיעים , זה שבועות אחדים , אנרגיה 
רבה בריב הסמכויות ביניהם . שום דבר בהטחותיהם ההדדיות לא התחבר לחרוז 
הנמלץ " עולים נוהרים לתקווה הגדולהעכשיו בידינו בשורת הגאולה " . במקום 
זה שמענו מכל אחד מהם את פזמוני המחדל של זולתם . האופן שבו השניים ממשיכים 
להתגודד על גבם של העולים הוא כשלעצמו שערורייה . בכל חברה בינונית שבה 
היה מתרחש ריב כזה בין ראשי מחלקות סביב מאמץ מרכזי , היה מנהל מתקבל על 
הדעת נכנס זה מכבר לפעולה . לא שמיר , אפילו לא כאשר פרץ נופף באיום לפרק 
את הממשלה . אני מתקשה לסנגר בדרך - כלל על דרכי התגובה של אריאל שרון . 
אבל נראה היה מן ההתנפלות שלו על פרץ כי הוא עשה , בדרך מגושמת אופיינית , 
מה שראש הממשלה היה חייב בעצם לעשות בדרכו שלו . בנסיבות של משימה לאומית 
גדולה מתעצמים קשיי הביורוקרטיה הממשלתית לממדים כאלה , שרק בעל הסמכות 
העליונה בממשלה מסוגל לטפל בהם . שמיר מתקפד בתוך עצמו וחוסך את המאמץ הזה , 
משיקולים שקשה להבינם . הדעת נותנת שיותר מנימוק סביר כלשהו יש כאן פגם 
ברוחב הראייה של שמיר . לפרס אפשר להוסיף במאמר מוסגר זה לא היה קורה . 
הדברים הגיעו לידי כך שחבר מפלגתו של שמיר , ראש עיריית דימונה , דרש השבוע 
את התפטרותו בגלל חוסר המעורבות שלו בתוכנית לקליטת העלייה . גבי ללוש אמר 
שמרכז הליכוד יצטרך לדון " בשאלה האישית של שמיר . הניסוח היה מוצלח . 
אכן , שוב ושוב מצטיירת תמונה אישית בעייתית מאוד של ראש הממשלה כמתאם 
ראשי של פעולותיה בנושאי פנים . הרי שמיר יודע יפה , לא פחות מהקופירייטר 
של " דחף " , ש"זו המשימה וזה הזמן " . אם הוא נחבא שם בין כליו ואינו מסוגל 
להפעיל את השפעתו , משהו לקוי מאוד באופן שהוא מבין את תפקידו וביכולתו 
לבצע אותו כהלכה . רק חלק מראשי הממשלות עד כה נהנו מניסיון כלכלי - חברתי 
קודם . אבל שמיר אינו צריך להיות בעל הבנה מעמיקה בתחום הזה . כל שדרוש 
לו ומה שכנראה חסר לו ביותר היא ההכרה בחשיבות מעורבותו של ראש הממשלה 
במאמץ לאומי גדול , אף אם אין זו דחייתה של מזימת הוועידה הבין - לאומית . 
כאשר חשב שראוי לו לשפר את האנגלית שבפיו הוא השתלט על השפה יפה מאוד בתוך 
זמן קצר . הצרה שלו היא , שלא הגיע למסקנה דומה בעניינים חשובים הרבה יותר . 
כתוצאה מכך יש לנו ראש ממשלה חף מידע ומיוזמה בנושאים שממלאים עכשיו ( 
ומאיימים לפוצץ ) את ההוויה הישראלית . קל ואף מוצדק לבוא אליו בטענה על 
ההזנחה החמורה הזאת . אבל אני חייב להודות שהדבר מוזר בעיני וקשה להסבר . 
האיש הרי אינו טיפש , והעלייה יקרה לו כמו לכל אחד מאתנו . התנהגותו 
בנושאי פנים נותרת תעלומה : משונה שכדבר הזה יקרה לאדם נבון כמותו . 
