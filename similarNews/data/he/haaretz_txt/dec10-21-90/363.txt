מכבי תל אביב , כדורסל , וכיצד אפשר אחרת , סיים אמש שבוע גדול לכדורסל 
הישראלי . אחרי הכישלון האירופי של הנבחרת , לפחות קצת נחת מנצחון גדול 
של הגליל על היוגוסלווים בגביע אירופה למחזיקות גביע ; הצגה מלהיבה של הפועל 
תל אביב על הגרמנים בקוראץ ; ואמש ביד אליהו הדובדבן שבקצפת מכבי תל אביב 
מפוצץ את מיתרי הקול בנצחון גדול על הצרפתים מלימוז . מכבי זה מכבי והצגה 
בהיכל זו הצגה בהיכל . לא חשוב מה יאמרו מומחי הכדורסל , לא חשוב מה ינתחו 
ומה יעלו בניתוחיהם . חשוב הוא שכאשר מכבי מנצח בהיכל זו חוויה , זו חגיגה , 
זה הרבה יותר מכדורסל . למכבי כיום מבחר שחקנים ומגוון . ואם דורון , 
למשל , מחצית שלימה על הספסל יעשו אחרים את המלאכה . יש מי שיעשה אותה . 
יהיה חורף חם . יהיה חורף שמח . וגם אם התחלת המשחק לא היתה מי יודע מה , 
הסוף היה מלהיב , הצגה אמיתית , כיאה למכבי תל אביב . האולם לא היה מלא , 
ומי שלא בא ההפסד כולו שלו . 
