גורג בוש אומר שאין על מה לדון . הוא עומד על כך שעיראק תצא מכוויית ללא 
תנאים מוקדמים . סדאם חוסיין מתעקש באותה המידה : הוא אומר שסיפוח כוויית 
אינו נתון למשא - ומתן . למרות הצגת עקשנות זו , פתחו ארה"ב ועיראק במשא - 
ומתן על פתרון של שלום למשבר המפרץ הפרסי . בוש עשה ויתור גדול לפני שבועיים , 
כאשר שינה את עמדתו בדבר משא - ומתן עם עיראק וקרא לפגישת פנים אל פנים . 
סדאם חוסיין הגיב בשבוע שעבר בתרגיל מדהים , כאשר הציע לפתע שכל בני הערובה 
ישוחררו " עם התנצלותנו על כל נזק שנגרם " . הסיכויים להסדר של שלום אינם 
ברורים עדיין , ותאריך היעד של 51 בינואר מתקרב והולך . אבל כל עוד מתקיימות 
שיחות , מתעכבת האופציה המלחמתית של הנשיא בוש . השיחות הפורמליות עם עיראק 
יתחילו בקרוב , עם ביקורו בוואשינגטון של שר החוץ העיראקי , טארק עזיז . 
אחר יטוס מזכיר המדינה , גיימס בייקר , לבגדד , למראית עין רק כדי להציג 
בפני סדאם משהו הקרוב לאולטימטום . " פגישה זאת לא תהיה תחילתו של משא - 
ומתן " , אמר בייקר בשבוע שעבר לקונגרס . לדבריו , הוא יציע לסדאם ברירה 
קשה : לצאת מכוויית או " להסתכן באסון לעיראק " . לאמיתו של דבר עומדת 
בפני בייקר משימה קשה יותר של ניווט הדיקטטור העיראקי לקראת מה שאנשים מסוימים 
בממשל כינו כ"פשרה מלוכלכת " . לפי התרחיש הזה , ייצא סדאם מכוויית ללא כל 
הבטחות גלויות של האמריקאים ; ואז , אחרי תקופת זמן סבירה , יישא וייתן 
עם הכווייתים כדי להשיג כמה מן המטרות שלשמן פלש לאמירות . החלק הסבוך יותר 
של שליחותו של בייקר עלול להיות הניסיון למכור לסדאם חוסיין הצעת פשרה שבוש 
אינו יכול להודות בה בפומבי . מקורות אומרים שהצעתו של בוש לדון עם עיראק , 
נועדה בחלקה למנוע טענות בקונגרס שהממשל אינו מעניק סיכוי מספיק לשלום . 
בקונגרס היתה תחושה חזקה שהסנקציות הכלכליות שהוטלו על עיראק זקוקות לזמן 
ארוך יותר כדי לפעול . קפמאבינסקר של ניוזוויק מראה שיש תמיכה ציבורית רחבה 
במדיניותו של בוש . שיעור התמיכה הכללי בו שב ועלה ל%36 , ו%65 מכלל הנשאלים 
קפיצה של % 01 בתוך פחות מארבעה שבועות אמרו שעל ארה"ב לצאת למלחמה אם עיראק 
תסרב לפנות את כוויית . אבל כמעט אותו המספר סבר ש51 בינואר הוא תאריך יעד 
קצר מדי , וכי רצוי שארה"ב " תמתין זמן רב יותר כדי לראות אם יש השפעה לסנקציות 
דיפלומטיות " . שלושה ביחס לאחד סברו שפשרה מלוכלכת תהיה " הצלחה " למדיניותו 
של בוש . מקורות אומרים שבוש ויועציו הקרובים מכירים בעובדה שפתרון של שלום 
למשבר במפרץ הפרסי עלול להיות כרוך בוויתורים מצד ישראל בשאלה הפלשתינית , 
המצויה כבר זמן רב במבוי סתום . בוש ובייקר טענו בלהט בשבוע שעבר שלא ירשו 
כל " לינקייג " בין המפרץ לבין הפלשתינאים . ראש הממשלה , יצחק שמיר , 
הזהיר לפני ביקורו בארצות - הברית בשבוע שעבר , כי " אנחנו לא נשתתף בוועידה 
כזאת " . אבל כמה פקידים בממשל חוששים שהקואליציה נגד סדאם חוסיין תתמוטט 
אם לא תהיה התקדמות בעניין הפלשתיני , והם חושבים שהתנגדות למלחמה במפרץ 
ניטרלה את השדולה הישראלית בקונגרס . במשך עשרות שנים הצליחה ארה"ב לנקוט 
שתי אסטרטגיות מנוגדות כמעט במזרח - התיכון : תמיכה בישראל ויחסים טובים 
עם אחדים מאויביה של ישראל . פלישתו של סדאם לכוויית שינתה את פני הדברים 
בכך שהכריחה את ואשינגטון לטפל בעת ובעונה אחת במשבר במפרץ ובבעיה הפלשתינית . 
" כמובן שקיים לינקייג " , מודה פקיד אמריקאי בכיר , משום שסדאם חוסיין 
אומר שיש לינקייג , ומשום ששאר מדינות ערב מסכימות אתו " . ואשינגטון החליפה 
איתותים מלאי תקווה עם עיראק בכל החזיתות . בראשית השבוע שעבר נראה היה 
שבייקר אומר שאם סדאם יצא מכוויית , לא תתקוף אותו ארה"ב בתואנה אחרת כלשהי , 
כמו מאמציו לייצר כלי נשק גרעיניים . " יש לנו מדיניות של מקל וגזר " , 
אמר בייקר . " והגזר הוא שאם ייצא מכוויית לא נשתמש במקל " . כאשר הודיע 
סדאם על החלטתו לשחרר את בני הערובה , ראתה בכך ואשינגטון הבעת עניין בפתרון 
של משא - ומתן . בסוף השבוע שעבר עדיין התמקחו בגדד וואשינגטון על תאריכים 
לנסיעותיהם של עזיז ובייקר . מצפים ששר החוץ העיראקי יגיע לוואשינגטון בסוף 
השבוע או בראשית השבוע הבא . בגדד הזמינה את בייקר לבוא ב21 בינואר , שלושה 
ימים לפני התאריך שקבעה מועצת הביטחון . פקידים אמריקאיים חושדים שעיראק 
מושכת זמן כדי לדחות מתקפה של ארה"ב . קפמאבינהממשל עומד על כך שיש להמשיך 
ולקיים איום רציני בהתקפה על עיראק . שר ההגנה , דיק צייני , התלונן שהסנקציות 
אינן פועלות במהירות מספקת . בעת סיום סיורו בארצות אמריקה הלטינית , אמר 
בוש כי למרות כל הפעילות הדיפלומטית , " אני לא מרגיש שאנחנו קרובים יותר 
לפתרון המשבר בדרכי שלום " . כאשר הודיעה ואשינגטון על תוכניות לפינוי השגרירות 
הנצורה שלה בכוויית ברגע שיעזבו כל בני הערובה , טען הנשיא כי הצעד אינו 
אות של שלום לעבר סדאם ; לאמיתו של דבר , אמר , סגירת השגרירות תקל על 
הלחימה , מאחר ששוב לא יעמדו אמריקאים בדרכם של הלוחמים . אבל אין ספק שהממשל 
לא יוכל לתקוף את עיראק כל עוד מתנהלות שיחות . בייקר הכין תסריט לדיוניו 
עם סדאם , אמרו מקורות , למקרה שהעיראקים יקליטו את דבריו ויפרסמו אותם 
למטרות תעמולה . " אתם תראו " , אמר מקור אמריקאי אחד , " סדאם ימשוך 
אותנו כמו דייג המעלה דג בחכתו " . פקידים אמריקאיים חוששים שסדאם עלול לנקוט 
עוד צעד דרמטי לפי ה51 בינואר , כמו נסיגה חד - צדדית מחלק מכוויית , אבל 
להשאיר בשליטתו את מה שנראה שהוא רוצה בו יותר מכל : שני איים במפרץ הפרסי 
ושדה הנפט רומיילה , המצוי לאורך גבול עיראק - כוויית . " אם סדאם יעשה 
את זה , תוכלו לשכוח מן האופציה הצבאית , וקרוב לוודאי מן הקואליציה נגד 
עיראק " , אמר פקיד ממשל בכיר . קפמאבינבייקר ידגיש , בנוסף לאזהרה לסדאם 
מפני הסכנות שבפניהן יעמוד אם לא ייצא מכוויית , את ההטבות שבהן יזכה אם 
ייסוג נסיגה מלאה : ואשינגטון תבטיח שלא לתקוף את עיראק , והסנקציות יבוטלו . 
עיראק תוכל לנהל משא - ומתן שקט עם כוויית על חכירת האיים ותקיים בידיה 
את השליטה על שדה הנפט . נושאים טורדניים כמו לוחמה כימית וגרעינית אפשר 
יהיה להשאיר לדיונים אזוריים בדבר פירוק נשק , שיתקיימו מאוחר יותר . כלפי 
חוץ עומד הממשל על כך שאין לו כל כוונה להציל את יוקרתו של סדאם , אבל באורח 
פרטי מודה פקיד בכיר ש"יש עלים גדולים לכסות בהם את ערוותם של העיראקים אם 
יקבלו את ההחלטה הנכונה " . אחד מעוזריו הבכירים ביותר של הנשיא בוש צופה 
שאם הנשיא " יצליח ליישב את זה ללא מלחמה . . . נוכל פשוט לסגור את החנות 
ולהמתין לטקס ההשבעה ב3991 . הבחירה מחדש תהיה כה פשוטה " . אין כל ודאות 
שסדאם יקבל פשרה מלוכלכת ; הוא עשוי לצפות ליותר ממנה , בעיקר אם יחוש 
בסימני חולשה בוואשינגטון . אם המשבר יסתיים בהסדר של שלום , ייוותר טעם 
מר בפיהם של רבים מידידיה של ארה"ב . " אנחנו התעוררנו ומצאנו עובדה מוגמרת " , 
אומר פקיד סעודי . הם אינם ששים לפשרה שתוציא את סדאם חוסיין מן המשבר 
כשצבאו , תוכניתו הגרעינית ומשטרו נותרו ללא כל פגע . " הוא יהיה גיבור 
גדול כמו צלאח א - דין או גמאל עבדול נאצר " , אומר פקיד מצרי בכיר . " העולם 
הערבי יהיה שלו " . התרחיש הסיוטי הגדול ביותר של סעודיה , אומר פקיד סעודי 
בכיר , הוא שהאמריקאים יסכימו לביטול ההסגר הימי על עיראק בתמורה לנסיגת 
סדאם מכוויית . הסעודים חושבים שיש לקיים את ההסגר עד שיטיל שיתוק בעיראק 
ויכריח את סדאם חוסיין לוותר על השלטון . הם רוצים שנסיגת כוחות ארצות - 
הברית מסעודיה תתחלק על פני שנתיים או שלוש , עד שסדאם יודח . אבל עכשיו 
חוששים כמה ערבים שבוש יכרות שלום נפרד עם סדאם . פקידים אמריקאיים חושדים 
שאחדות מבעלות - הברית עלולות לעשות את אותו הדבר . כאשר יתחיל במשא - ומתן 
הקשה עם סדאם חוסיין , יהיה על בוש לשכנע את ידידיו הערבים שהוא עושה את 
הדבר הטוב ביותר למדינותיהם , כמו גם לארה"ב . 
