דו"ח פנימי ראשון מסוגו שהוגש בימים אלה למשרד החינוך , מלמד על שיעורי 
ההצלחה והכישלון בבחינות הבגרות בתשמ"ט , לפי התפלגות היישובים הגדולים , 
במגזר היהודי , הערבי והדרוזי . עותק מהדו"ח , שהוכן על ידי הגף לסטטיסטיקה 
חברתית בלשכה המרכזית לסטטיסטיקה , מפורסם כאן במלואו . זו הפעם הראשונה 
שבידי משרד החינוך דו"ח סטטיסטי המלמד על ההישגים בלימודים במערכות החינוך 
המקומיות . הדו"ח כולל פירוט נתונים על כל יישוב עירוני גדול שאוכלוסייתו 
מונה 01 אלפים תושבים ומעלה , וכן ממוצע נתונים בנוגע לריכוזי תלמידים בקיבוצים , 
במושבים וביישובים עירוניים ( ערביים ודרוזיים ) שמספר תושביהם נע בין 
0002 ל9999 . בשנים האחרונות , השיעור הארצי של הזכאים לתעודת בגרות , 
מקרב כלל בוגרי י"ב , נע בין רבע לשליש . נוכח זאת , מפתיעים בעיון ראשון 
חלק מהנתונים בדו"ח . למשל , שיעורי ההצלחה של תלמידים בקריית אונו ( 
כ28 אחוז ) מכלל בוגרי י"ב ביישוב זה גבוהים בהרבה מהשיעורים המקבילים בתל - 
אביב ( כ24 אחוז ) , בירושלים ( כ34 אחוז ) ובחיפה ( כ55 אחוז ) . 
רק התפלגות התלמידים למסלולים , כפי שהיא באה לביטוי בטבלה , מלמדת אם 
שיעורי ההצלחה , הגבוהים או הנמוכים , הם תולדה של מערכת חינוך סלקטיווית 
או של מערכת הפותחת שעריה גם בפני תלמידים חלשים . כל התלמידים בקריית אונו , 
למעט ששה , למדו במסלולים לבגרות . רובם בעיוני ומיעוטם במקצועי . 79 
אחוז מכלל תלמידי י"ב ביישוב זה הורשו לגשת לבחינות הבגרות . שיעורי ההצלחה 
הגבוהים בקריית אונו יכולים להתפרש כביטוי לכך שכל התלמידים הלומדים שם 
( רובם תושבי המקום ומיעוטם מיישובים אחרים ) , הם תלמידים מוצלחים במיוחד . 
אבל אפשר לפרש גם את השיעורים הגבוהים כביטוי לכך שמדובר במערכת חינוך סלקטיווית 
הדוחה תלמידים חלשים על הסף , דבר המעלה אוטומטית את פוטנציאל ההישגים 
בבחינות הבגרות ( קריית אונו היא דוגמה בולטת , אבל יש יישובים נוספים 
שבהם פועלות מערכות חינוך דומות ) . לעומת קריית אונו , עיון בהתפלגות 
הנתונים על תלמידים בשלוש הערים הגדולות מלמד שמערכות החינוך שלהן קולטות 
גם שיעור סביר יחסית של תלמידים חלשים , ומכאן שיעורי ההצלחה הנמוכים מאלה 
שבקריית אונו וביישובים אחרים . כדי לשפוט אם מערכת חינוך מקומית מטפחת את 
כל התלמידים , הן את הטובים והן את החלשים , יש לבדוק לא רק את שיעורי 
ההצלחה בבחינות הבגרות אלא גם את שיעור התלמידים במסלול ללא בגרות , הלומדים 
לקראת בחינות גמר ומקבלים תעודת גמר בסוף י"ב . יתר - על - כן , אין להתרשם 
רק מהעמודה בטבלה על שיעורי ההצלחה בבגרות מקרב הניגשים לבחינות , אלא בעיקר 
משיעורי ההצלחה מקרב כלל הלומדים במחזור . הפער במספרים בין שיעורי הלומדים 
ובין שיעורי המצליחים בבגרות , מלמד על מוקדי החולשה של מערכות החינוך המקומיות . 
יש לשאול מדוע אין מאפשרים לכל התלמידים לגשת לבחינות הבגרות , גם כאשר 
בין אלה שאינם ניגשים לבחינה יש תלמידים שלמדו במסלול העיוני או הטכנולוגי 
המובילים לבגרות . בדיקה של קשת המרכיבים השונים בטבלת הנתונים , מעלה 
שביישובים כמו כפר סבא , רעננה , חולון ורמת - גן , פועלות מערכות חינוך 
המקדמות באופן משמעותי לא רק את התלמידים החזקים כי אם גם את החלשים . עורכי 
הדו"ח מציינים כי בדעתם לבדוק בעתיד את מוקדי החולשה של מערכות החינוך המקומיות 
ובעיקר את שיעורי התלמידים הנושרים מהלימודים במעבר מכיתה לכיתה בחינוך העל - 
יסודי , לרבות במעבר מחטיבת הביניים לחטיבה העליונה . 
