סגן ראשון לראש ממשלת עיראק , טאהה יאסין ראמדאן , טען אתמול בבגדאד כי 
זכותה של ארצו לקבוע מועד לפגישה בין בייקר וסדאם חוסיין . בשיחה עם משלחת 
מטעם האגודה לקשרי תרבות בין עיראק וארה"ב , הדגיש ראמדאן : " קביעת המועד 
היא זכותה הבלעדית של עיראק , והדבר מהווה את עיקר הדו - שיח , ואינו בבחינת 
נושא משני " . ראמדאן הטעים כי עיראק רוצה ב"דו - שיח פעיל ושווה - זכויות 
עם אמריקה , שיצר אווירה קונסטרוקטיבית לכינון שלום צודק , מקיף ובר - 
קיימא באזור " . קפידבינסגן אדמיראל ריילי מיקסון , מפקד כוח המשימה של חיל 
הים האמריקאי בים סוף , הכריז כי במקרה של פרץ מלחמה , יתקפו מטוסי הקרב 
של נושאות המטוסים בים - סוף מטרות במערב עיראק , ואילו אלה שבמפרץ יתמכו 
בכל פלישה של כוחות היבשה נגד הצבא העיראקי בכוויית . " אנו יודעים פחות 
או יותר אילו יעדים יש לתקוף , ואנו יודעים מתי והיכן נעשה זאת . . . 
כן , יש לנו יעדים בעיראק שאותם נתקוף מים סוף " , אמר מיקסון לכתבים . 
בתדריך על אניית הדגל שלו , נושאת המטוסים " גון קנדי " , מסר מיקסון כי 
בים - סוף יהיו שלוש נושאות - מטוסים אמריקאיות ובמפרץ שלוש נוספות ; שתי 
נושאות - מטוסים נמצאות עתה בדרכן להצטרף אל הארבע השטות כבר במים שבקרבת 
חצי האי ערב ; על כל אחת 07 מטוסי - קרב . כאשר נשאל אם הוא מצפה שהמלחמה 
תיפתח ב51 בינואר , השיב מיקסון : " לא הייתי מהמר בכסף על הנחה זו " . 
אך הוא העיר , כי הסימנים לשלום אינם מעודדים . להלן גילה כי לארה"ב אין 
תוכניות לחסום את מפרץ עקבה , אם יתחילו קרבות . אולם " ברגע שתתחיל מלחמה , 
אני סבור כי הספנות המסחרית באזור זה תשותק לחלוטין " . גנראל נורמן שווארצקופף , 
מפקד הכוחות האמריקאיים באזור המפרץ הפרסי , הבהיר אתמול בתדרוך לעיתונאים 
כי כוחותיו של סדאם חוסיין התפרסו לניהול קרב יבשתי עקשני . " אם אכן תפרוץ 
מלחמה , לא נטיל על עצמנו שום הגבלות " , אמר הגנראל , " אך זו תהיה מלחמה 
קשה . אינני יכול לומר שהיא לא תימשך יותר מששה חודשים . אמנם אינני צופה 
למלחמה ממושכת , אך אפשר תמיד להיקלע למבוי סתום " . שווארצקופף הזכיר את 
מלחמת קוריאה , שבה גרם המצב המדיני להיווצרות מבוי סתום . שווארצקופף , 
שהשתתף במלחמת וייטנאם , דחה את התאוריה כי הפצצה מאסיבית של עיראק תוכל 
להביא לנסיגת כוחותיו של סדאם מכוויית . עוד אמר , כי הוא פועל להשלים 
את התפרסות הכוחות האמריקאיים בסעודיה עד ל51 בינואר . " יהיה זה טיפשי 
אם אנסה לומר לכם שאינני מתמקד ב51 בינואר כבתאריך חשוב מאוד - מאוד , ואני 
רוצה להיות בטוח שנהיה מוכנים עד אז " , ציין . " מדובר במבצע מסובך " , 
הוסיף . " אולם לאחר שנשלים את מצבת הכוחות , אני מקווה שההחלטה , אם 
לצאת למלחמה אם לאו , תתקבל במהירות . אם תהיה זו החלטה לפתוח במלחמה 
הבה נטפל בזה . אין אנו רוצים להתעסק בזה בלי סוף , שכן הדבר עלול להשפיע 
השפעה שלילית על הכוחות המרוכזים באזור " . קפידבינעיראק רכשה מספיק טכנולוגיה 
במערב כדי לייצר פצצה גרעינית בשנת 1991 או 2991 , כלומר , לפחות שלוש 
שנים מוקדם יותר מכפי שהעריכו שירותי המודיעין . כך כתב אתמול העיתון הבריטי 
" סאנדיי טיימס " . העיתון ידע לספר כי עיראק בנתה מפעל לצנטריפוגות גרעיניות , 
ציוד חיוני לייצורן של פצצות אטום , יחד עם מעבדה להעשרת אוראניום , וכי 
שני המפעלים נמצאים באחד מפרברי בגדאד . העיתון מסתמך על מידע שנאסף בעיראק 
בידי שני מדענים גרמנים , ברונו סטמיאר ואלטר בוסה , וכן על חוות - דעת 
של מומחים בריטים לטכנולוגיה גרעינית , ועל מידע חדש שהגיע על היצוא לעיראק 
בתחום הגרעיני . העיתון מוסר כי ד"ר סטמיאר ראה בעיראק בשנת 7891 אב - טיפוס 
של צנטריפוגה , וכן גילה את דבר ייצורם של מאות חלקים לצנטריפוגות שלא הורכבו 
במפעל הממוקם במדבר , וכינויו " מפעל 01 " . ה"סאנדיי טיימס " כותב כי 
טכנולוגיה גרעינית סופקה לעיראק מלפחות 21 חברות מערביות , שתיים מתוכן 
בריטיות . ואילו בפאריס , אמר אנדרה זירו , שכיהן כשר - הגנה בממשלתו של 
זאק שיראק , כי " נשק גרעיני עיראקי אינו בנמצא , ולא יהיה בנמצא גם בשנים 
הקרובות " . בראיון ברשת הרדיו הצרפתית אר - אם - אס טען זירו כי הוא מתבסס 
על מידע מוסמך . מאידך הביע זירו את הדעה ש"יהיה זה משגה חמור להמעיט בכוחם 
של כוחות הקרקע העיראקיים , שהתבצרו בביצורים קשים לפריצה בכוויית , וכל 
מי שמדבר על מלחמת - בזק המבוססת על הזרוע האווירית , אינו אלא חולם " . 
