ראש עיריית תל אביב , שלמה להט , איש הליברלים בליכוד , הידוע בדעותיו 
היוניות , קרא אתמול להקמת מדינה פלשתינית בשטחים . בד בבד אמר להט כי 
הוא מצדד בהנהגת עונש מוות למחבלים הרוצחים בדם קר יהודים חפים מפשע , ואינו 
רואה סתירה בין דעה זו לבין דעותיו בזכות ניהול משא ומתן עם הפלשתינאים ונציגותם 
ומציאת פתרון מדיני לסכסוך . בצמרת הליכוד אמרו אמש כי החשבון הפוליטי עם 
להט ייעשה ערב הבחירות הבאות לרשויות המקומיות , וכי הוא עבר מזמן את הקו 
האדום בהליכה יחדיו עם הליכוד . בהודעה רשמית של הליכוד בתגובה לדברי להט 
נאמר כי הליכוד דוחה את דבריו , הם נאמרו על דעתו האישית בלבד והתבטאויותיו 
מעידות על כניעה לטרור . יו"ר סיעת הליכוד בכנסת , ח"ך שרה דורון , אמרה 
כי דברי להט משוללי יסוד . " ציץ הוא ראש עיר מעולה , אך הבנתו מסתפקת 
בניהול עיריית תל אביב . הגיע הזמן שמר להט יפסיק לשלוף מהשרוול תגובות 
שאין להן בסיס ותוחלת . אני מבקשת לשאול את להט , האם הוא יבקש להקים 
מדינה פלשתינאית גם ביפו " , אמרה דורון . ערב הבחירות האחרונות לרשויות 
המקומיות היתה דרישה בליכוד שלא להציב את להט בראש הליכוד בתל אביב על רקע 
התבטאויותיו המדיניות , אך היה חשש שהליכוד לא יצליח להציב מועמד ראוי 
שיחזיק בשלטון בעיר . כיום טוענים בליכוד כי מנוי וגמור להביא להחלפתו 
של להט במקביל לסילוקו של אלי לנדאו מייצוג הליכוד בהרצליה . אלי לנדאו 
מקיים זה חודשים אחדים מגעים עם אחדים מראשי העיריות בעלי עמדות מדיניות 
מתונות , כדי להביא להקמתה של רשימה לכנסת שתייצג אינטרסים של ראשי ערים . 
לנדאו מתכנן שהוא ולהט יעמדו בראש רשימה שכזאת . קפידבינלהט הורה לפטר 
את כל העובדים הערבים מהשטחים המועסקים עדיין בעירייה . בשיחה עם " הארץ " 
אמר להט , בתגובה לרצח ביפו , כי הוא מצדד בסגירת הקו הירוק לפועלים מהשטחים , 
וכי הוא משמיע דעתו זו לא מהיום . לדברי להט , במחלקת התברואה של העירייה 
פוטרו בשנה האחרונה כ081 עובדי ניקיון ערבים מהשטחים ובמקומם התקבלו לעבודה 
עובדים יהודים או ערבים ישראלים . להט אמר כי ידרוש גם מקבלנים פרטיים , 
העובדים עבור העירייה , לפטר עובדים מהשטחים ולהחליפם ביהודים וערבים ישראלים . 
העירייה עדיין מעסיקה מספר עובדים ערביים מהשטחים , כיוון שלא נמצאו יהודים 
שיסכימו לעבוד בעבודה זו . להט אמר כי עתה הורה לראשי אגף התברואה להשקיע 
כל מאמץ למציאת עובדים יהודים או ערבים ישראלים , כדי שאפשר יהיה לפטר את 
העובדים מהשטחים שעדיין מועסקים בעירייה . להט הביע תקווה שהגורמים הנוגעים 
בדבר ידאגו למצוא תעסוקה חלופית בשטחים לכל אותם פועלים שיפוטרו מעבודתם 
בארץ . להט גם גינה את ההתפרעויות של תושבים מיפו ומשכונות דרום תל - אביב 
בעקבות הרצח , שהתבטאו בין השאר בהצתת כלי - רכב של ערבים . 
