גל , אמש בליסבון , הוא מסוג האירועים שלא היה צריך לקיימם . כאשר הודיעה 
בראשית השבוע פורטוגל , כי החליטה לבטל את שיגור נבחרת הנוער שלה לטורניר 
החורף המסורתי בישראל בנימוקים מגוחכים שאינם מתקבלים על הדעת היה מאוחר 
מדי לעכב את טיסתה של המשלחת הישראלית , שהמריאה באותו יום לליסבון . אבל 
בהחלט לא היה מאוחר מדי להורות , למחרת בבוקר , להנהלת המשלחת בפורטוגל 
לארוז מחדש את המזוודות ולשוב הביתה . בלי לשחק אמש בליסבון . שהרי בסך 
הכל , בינינו לבין עצמנו , לא היתה נבחרת הנוער שלנו מפסידה הרבה אילו 
לא שיחקה בפורטוגל . זה היה סתם מיבחן שיגרתי לטורניר קדם - עולמי שיהיה 
בראשית השנה הבאה . ואם זה לא הספיק , אישרה אתמול ההתאחדות כי גם נבחרת 
הנערים של ישראל תשחק בפורטוגל . בעוד שבועות אחדים . אם כבר , אז כבר . 
כנראה שהכבוד העצמי שלנו אינו חשוב במידה מספקת , כדי לנהוג כפי שמצוה לעשות 
במקרים כאלה כל התאחדות כדורגל לאומית המכבדת את עצמה . וכשאין כבוד עצמי , 
נעשה גם הכבוד הלאומי הפקר . 
