מלחמת הירושה על כסאו של יו"ר איגוד הכדורסל יורם אוברקוביץ תידחה לחצי שנה . 
הדבר התברר בישיבה של ועדה המינויים של הפועל , שקבעה אתמול כי אוברקוביץ 
יהיה מועמד הפועל לכהונת יו"ר האיגוד לחצי שנה נוספת . באסיפה הכללית ביום 
א בבית סוקולוב בתל אביב יאושר המנוי אחרי בחירת ההנהלה החדשה של איגוד הכדורסל . 
ועדת המינויים קבעה גם את חברי הפועל בהנהלת האיגוד . הסטאטוס קוו נכפה 
משום שאוברקוביץ , שהוא גם יו"ר דירקטוריון הפועל , לא מצא מועמד הנראה 
לו לתפקיד . איתן חפר , יריבו של אוברקוביץ בהפועל הנתמך על ידי התק"ם , 
אמר אמש כי אין בדעתו לגרום למשבר או לפעול בניגוד להחלטות הפועל . " הבחירה 
של יו"ר האיגוד אינה עילה למשבר בהפועל ובאיגוד הכדורסל . כמומעד לתפקיד 
לא אפגע בהפועל , כאשר הפועל נמצא במצב קשה . עם היוודע החלטת המינוי של 
אוברקוביץ לחצי שנה פניתי לחברי , לא רק אלה מהתק"ם , לתמוך במינוי " , 
סיפר חפר . 
