כרוז מיוחד של תנועת החמאס הופץ אתמול ברצועת עזה , עקב גירושם של ארבעת 
פעילי התנועה . בכרוז נכתב כי יותר מאלף פעילים של תנועת החמאס נעצרו בעזה , 
ומאות נוספים בגדה המערבית . הכרוז קרא לתושבי השטחים להמשיך במלחמת הקודש 
נגד מדינת ישראל : " ההיסטריה שאחזה במדינת היהודים ובכל מוסדותיה היא 
היסטריה הדומה להיסטריה של אדם שאיבד את שכלו . היא מוכיחה בבירור שאין 
דיאלוג עם הכובשים , אלא על ידי הגברת פעולות הגבורה בתגובה על הדיכוי והטרור 
נגד עמנו . " תנועת החמאס נאחזה בלבותיהם של בני העם הפלשתיני , והמעצרים 
והגירושים מוסיפים רק כוח להמשיך בגיהאד " . הכרוז קרא לשביתה כללית שתימשך 
יומיים , והכריז על השבוע הנוכחי כשבוע עימות עם חיילי צה"ל והמתנחלים . 
הכרוז הזעיק את תושבי ירושלים והסביבה אל מסגד אל - אקצא במטרה להגן עליו 
מפני " פרובוקציות של הקיצונים היהודים " . 
