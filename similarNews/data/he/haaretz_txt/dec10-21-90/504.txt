אמש הוחלט בעיריית דימונה , כי החל מהבוקר תושבת העירייה כליל , ובתוך 
כך גם שירותי החירום של העיר . השביתה הוכרזה על רקע אי - תשלום משכורות 
חודש נובמבר לעובדי העירייה . במהלך יום האתמול ביקר בדימונה יו"ר ועדת 
הכספים של הכנסת , ח"ך אברהם שוחט , על פי הזמנתו של ראש עיריית דימונה 
גבי ללוש . שוחט שוחח עם ראש העירייה שעות אחדות , אלא שבסיום הפגישה לא 
נמצא כל פתרון לבעייתה של דימונה . שר הפנים , הרב אריה דרעי במסגרת סיורו 
באזור , טען כי הציע פתרון לעיריית דימונה כבר בסוף השבוע שעבר , והוסיף 
כי אין הוא מעודכן באשר לשביתה המתוכננת היום . ראש עיריית דימונה אמר , 
כי " עד היום דימונה לא קיבלה מממשלת ישראל כל פתרון . אנחנו רק מבקשים 
לממש את הסכם הקונסולידציה , שהיה אמור להתממש בספטמבר אשתקד , ועד כה 
התבצע רק בחלקו . אי מימוש ההסכם גרר תוספת ריבית של % 6 . 2 לבנקים " . ללוש 
ביקש להדגיש , שאם לא די בכך , הרי שלדימונה לא הגיעה כל תוספת כמענק קליטה , 
וכבר נוספו בעיר 009 משפחות עולים . " לאור המדיניות של ממשלת ישראל , 
אני קורא לממשלה להסיק את המסקנות וללכת אל העם . הממשלה לא רואה את % 51 
האבטלה בדימונה ואת אותם האנשים הזרוקים ברחובות " , אמר ללוש . 
