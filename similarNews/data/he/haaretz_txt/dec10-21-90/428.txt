החל מאמש , אבנר חזקיהו הוא " החולה המדומה " על במת הקאמרי , כשהוא 
מנסה לשכנע את צופיו שהוא חולה . כל כניסה לבמה היא התלבטות : " נא , 
שכחתי להפליץ ! הדוקטור דה - קק אמר לי לעשות כל בוקר שנים עשר צעדים אחרי 
הארוחה , ולהפליץ פעם לכיוון הקיר ופעם לכיוון הדלת . אבל שכחתי מה קודם 
הקיר או הדלת . נא ! ניכנס עוד פעם " . בפתיחת ההצגה , שביים מיקי גורביץ , 
מוצגים השחקנים בשמותיהם , ומופיעים בבגדים רגילים , ואחר כך עוטים את 
התלבושות מול מראות בעומק הבמה . בין התמונות הם חוזרים וקוראים לעבר הקהל : 
" איפה אלברט כהן ? תיכף מגיע תורו ! גורביץ אומר שהרבה זמן חשש לביים 
את מולייר . " זה תמיד התקשר אצלי עם תפאורות ברוקיות ותחושות מוזיאוניות . 
כל זה עבר כשהגעתי לעיר קטנה בצרפת , פזנס . ראיתי שם את החצר והמרפסת 
שבה הופיעה הלהקה וניסיתי לדמיין את השחקנים מגיעים בכרכרות ומנסים לשעשע 
את הנסיך המקומי . זה פתאום הזכיר לי מעין להקה צבאית , והבנתי שזהו המפתח 
להבין את מולייר " . בהצגה הזאת אין פיאות מסולסלות ואין גינונים מיותרים . 
הבגדים כמעט מודרניים , ובמת העץ החלקה ( בעיצוב משה שטרנפלד ) יוצאת 
לתוך הקהל . גם התרגום החדש של נסים אלוני עשוי בשפה עכשווית מאוד . את 
המוסיקה כתב יוני רכטר . מלבד תיקי דיין , המגלמת את המשרתת הערמומית טואנט , 
כל שאר תפקידי הנשים משוחקים על - ידי גברים . רמי הויברגר מגלם את אנגליק , 
בתו הגדולה של אראגאן , המאוהבת בקליאנט ( ניר רון ) , אך נאלצת להשתדך 
במצוות אביה לבנו של הרופא שלו , תומס ( ארז שפריר ) . " בהתחלה חשבתי 
שאם אתחיל לצייץ ואלבש שמלה תצא לי אישה , אבל זה לא קרה . בדקתי מה זה 
להיות אישה בשיחות עם החברה שלי ועם אמי , והגעתי למסקנה שהגבר פועל מהחזה 
והידיים , האישה פועלת מהאגן . היא צעירה בת 61 , שמאמינה שחוץ מאהבה 
אין שום דבר בעולם , ואם אין אהבה יש מוות . אני מנסה לעצב דמות אמינה 
ככל האפשר ולא גרוטסקית " אומר הויברגר , אבל קשה שלא לצחוק כשהויברגר 
פוצח בריקוד עליז עם " אהוב לבו " , קליאנט . גורביץ סבור ש"תפקידי הנשים , 
חוץ מטואנט , הם לא מעניינים , אבל הם מקבלים משמעות לגמרי אחרת כשגבר 
מבצע אותם . כללתי בהצגה הרבה שחקנים צעירים ( בין היתר , יהויכין פרידלנדר , 
אבי פניני , מיכה מורים , שמוליק לוי ורמי חזקיה ) , והמכלול העניק 
להצגה את האנרגיה שחיפשתי " . לדעתו , עיקר המחזה עוסק בפחד מהמוות . באחד 
מקטעי ההצגה הופכת ההיפוכונדריה הקומית של ארגן לטרגית . " ניסיתי לאזן 
בין הקומי והלירי . לא להפוך את זה לפארסה מוחלטת , אבל לשמור על הצד המצחיק " , 
אומר גורביץ . 
