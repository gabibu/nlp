אלבומו החדש של יהודה פוליקר " פחות אבל כואב " נופל מקודמו " אפר ואבק " , 
אבל גם הוא טוב ומקצועי . הלחנים ממשיכים להיות מלודיים ומורגשת בהם השפעה 
מובלעת של מוסיקה יוונית . ישנם מעברים ממזור למינור ולהיפך והמוסיקה פחות 
קצבית בהשוואה לעבר , כשמלווה אותה קולו העצוב של פוליקר . המנגינות הן 
יפות ודרך הגשתן אמינה . בין הקטעים החדשים בולט " פחות אבל כואב " , רוקנרול 
בצירוף קאנטרי , כשהשירה בפזמון צרודה ודחוסה . הקטע האינסטרומנטלי הבולט 
באלבום הינו " טרנס אוריינט " , ששאל מוטיב מהשיר היווני העממי " מדוע 
תבכי " , ושבו מחבר פוליקר את תבניות הרוק הבסיסיות למקצבים ולאווירה יווניים . 
פוליקר מרשים בפורטו על גיטרה ובוזוקי , והפעם הוא אף הצליח ליצור באולפן 
את העוצמות שהוא מצליח להעביר בקטע זה בהופעה חיה . חטיבת השירים המחודשים 
היא הטובה ביותר באלבום . ב"דברים שרציתי לאמר " , שביצע בעבר דני בסן ממלא 
עיבוד אקוסטי , קטן ויפיפה את אווריריות הבוסה - נובה שאיפיינה אותו בעבר . 
" יורם " ו"פרח " ששר גידי גוב ב"שלל שרב " זוכים כאן לאופי לו הם ראויים . 
" יורם " מבוצע עם גיטרה חשמלית בלבד , וב"פרח " עומדת בבסיס הצליל פריטת 
אקורדים פשוטה , שמתפתחת לבלדת - רוק מעודנת . אלבום יפה , אמין , ומומלץ . 
קפמאפרק " זוהי המוסיקה שלנו " הוא האלבום השני של " גלקסי 005 " , הרכב 
רוק מבוסטון הפועל זה ארבע שנים . אלבום זה , כמו אלבומם הקודם " היום " , 
מזכיר ברוחו את אווירת שנות השישים , ובעיקר את " מחתרת הקטיפה " של 
לו ריד וגון קייל . רוב הלחנים באלבום פשוטים . למעט קטע הפתיחה " 4 ביולי " , 
המנוגן במיד - טמפו , כל הקטעים איטיים יחסית ומתונים במזגם . נימת הרוק 
ניכרת בהם הודות לגיטרות ( דין וורהם ) הפשוטות והחורקניות , המתנהלות 
באיטיות אך בכח רב . קולו הדרמטי של וורהם מוסיף עוצמה לצליל . ברוב האלבום 
שלטת אווירה מסתורית , השזורה באלמנטים פסיכודאליים רבים . ב"ליל קיץ " 
חוזרת גיטרה אחת על תבנית ריתמית קבועה , וגיטרה שנייה בונה סולו ריתמנבלוזי 
כשברקע רוחשים תופי הדוד , הסנר ומצילות . ב"ספק " נבנה העיבוד סביב פריטת 
אקורדים פשוטה , הבזקי קלידים , תיפוף מינימלי ושירה הזוייה . " הקשיבו , 
הגשם יורד " של יוקו אונו מבוצע על ידי נעמי יאנג , הבסיסטית של הלהקה , 
בבהירות ובניקיון , כשמאחוריה הפקת גיטרות חותכת ונכונה . אילמלא מספר 
היסחפויות מאולצות לרגעי אווירה , כמו ב"מלך ספרד , חלק שני " או ב"מצטער " , 
היה זה אלבום טוב מאוד . כפי שהוא , הוא סביר ובעל רגעים מעניינים לא 
מעטים . קפמאפרקגון סרמן הוא מוסיקאי רב גוני , השולט בכלים רבים , אחראי 
לחידושים במישור היצירתי ונחשב למחיה סקסופון הבריטון . במוסיקה שלו ניכרות 
השפעות של צרלי פרקר , אריק דולפי וגון קולטריין , בצד מוסיקה קלסית ואלמנטים 
בריטיים עממיים . האלבום הזה הוא החמישי בסדרת אלבומי הסולו שהחל להוציא 
באי . סי . אם . ב - 2791 . הוא מנגן בקלידים , כלי הקשה , בס קלרינט 
וסקסופוני סופרן ובריטון . קטעים ארוכים המופרדים על ידי אנקדוטות מוסיקליות 
קצרצרות . מרבית הקטעים הארוכים מאופיינים בגישה אימפרסיוניסטית ומעודנת , 
המוותרת כמעט לגמרי על פרצי ייצריות . סרמן מרבה לבנות לעצמו מצעי קלידים , 
המנהלים מהלכים חוזרים ומינימליסטיים , עליהם נבנים רעיונותיו בתחכום באמצעות 
כלי הנשיפה . ב"פייפרספול " יוצר הבס - קלרינט תחושה של פעימות לב , והסקסופונים 
יוצרים בנשיפות קצובות אפקט של עבודת מברשות על מצילות . עליהם נשזר הבריטון 
במהלכים חמים ומלטפים . " טינטייגל " נפתח בקלידים כנסייתיים אליהם מצטרף 
בהמשך סולו קלרניט קסום . זהו אלבום יפה , המצליח לשמור על רמת עניין גבוהה 
יחסית לכל אורכו , ואיננו גולש לקלישאות , למרות רגעי המתיקות הרבים שהוא 
מכיל . 
