חמישה מחברי האופוזיציה במועצת עיריית תל - אביב עתרו אתמול לבג"ץ נגד ראש 
העירייה , שלמה להט , העירייה ומועצת העירייה והדירקטוריונים של מוזיאון 
ארץ ישראל ושל מוזיאון תל אביב לאמנות . העותרים אריה צוקר , שמואל וילוזני , 
מרדכי וירשובסקי , דן דרין ומירה שחורי מבקשים מבית המשפט שיחייב את ראש 
העירייה והמועצה למנות את נציגי המועצה לדירקטוריונים של שני המוזיאונים . 
לטענת העותרים , דחה ראש העירייה את דרישתם כשהועלתה בישיבות המועצה . 
נימוקי ראש העירייה לדחייה היו , לטענתם , " שהחלטה כזו נוגדת את התקנון 
של החברות האלה ( קרי : המוזיאונים ) " . שני המוזיאונים הם בבעלות מלאה 
של העירייה , ונמנים על התאגידים העירוניים המתוקצבים מקופתה . על פי תקנון 
החברות , ראש העירייה הוא שממנה את הדירקטורים לחברות . אולם העותרים טוענים 
כי הדבר נוגד את פקודת העיריות , המחייבת את ראש העירייה להביא בהקדם לאישור 
המועצה את שמות המועמדים לכהן כדירקטורים בחברות עירוניות , ונציגי העירייה 
בדירקטוריונים ייבחרו כך שישמרו ככל האפשר יחסי הכוחות של כל הסיעות במועצה . 
לטענת העותרים , להט הודיע שלא יסכים כי בדירקטוריונים של המוזיאונים העירוניים 
יהיה ייצוג פוליטי ומפלגתי , ובכך פעל בניגוד להוראה מפורשת הקבועה בפקודת 
העיריות . עוד טוענים העותרים , כי כתוצאה מכך שבמועצות המנהלים של שני 
המוזיאונים הניזונים מתקציבי עתק של העירייה , לא מכהנים דירקטורים שנבחרו 
בידי המועצה על פי יחסי הכוחות במועצה , נגרם מצב המאפשר לראש העירייה לעשות 
בדירקטוריונים הללו כבשלו . עוד טוענים העותרים ש"חוסר הסבירות וההפלייה 
בדרך שנהגו ראש העירייה ומועצת העירייה שקיבלה דעתו ברוב קולות , זועק לשמיים 
נוכח העובדה שלכל שאר התאגידים העירוניים מונו דירקטוריונים כדין . העותרים 
טוענים כי אי - מינוי דירקטורים למועצות המנהלים בהתאם למתחייב מפקודת העיריות 
נוגד את החוק ולוקה בחוסר סמכות . הם מצטטים מפסקי דין של בג"ץ שקבעו כי 
" העירייה והחברה העירונית חד הם , וכל הפרדה ביניהן אינה אלא הפרדה מלאכותית " . 
