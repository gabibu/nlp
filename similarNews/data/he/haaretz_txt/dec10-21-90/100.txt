הפועל פתח תקוה ומכבי תל אביב הוזמנו לבית הדין המשמעתי של ההתאחדות לכדורגל , 
שיתכנס מחר לישיבתו השבועית . שתי האגודות נאשמות בהשלכת רימוני עשן במשחק 
הליגה שהיה ביניהן בשבת באיצטדיון בלומפילד ביפו . בדו"ח השופט שהוגש אתמול 
צויין , כי במהלך המשחק הושלכו שלושה רימוני עשן הראשון אחרי שער היתרון 
להפועל , השני אחרי שער המשווה והשלישי אחרי שער היתרון למכבי ( המישחק 
הסתיים בתיקו 22 ) . פקיד התאחדות שמעון מגדל , שקיבל את הדו"ח מאיגוד 
השופטים , זימן את שתי הקבוצות לדין למרות שפתח תקוה היתה ביתית . קפספבינלדין 
משמעתי זומנו גם הפועל רמת גן מהליגה הארצית וחלוצה הבולגרי אטנאס פאשב , 
שהורחק במשחק הליגה בשבת נגד הפועל טבריה ( 12 ) . בדו"ח שהגיש כתב השופט 
בין היתר , כי הוציא לפאשב כרטיס אדום מפני שהאחרון לא השלים עם החלטה של 
השופט , ולאחר מכן וגם בסיום המשחק השתולל פאשב ופגע באגרופו בחזהו של השופט . 
עוד צויין כי האוהדים קיללו ואיימו על השופט , שחולץ בחסות משטרה . עם 
זאת ציין השופט לשבח את יו"ר הפועל רמת גן חזי ויטקובסקי וחבר הנהלה נוסף , 
שהגנו עליו . 
