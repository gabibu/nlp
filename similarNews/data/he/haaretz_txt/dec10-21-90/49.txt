( ע ) . בבקשה שהוגשה לביה"ד האזורי לעבודה בחיפה טוענת הנהלת קופ"ח הכללית 
כי המשך העסקתו של פרוף גדעון מרין , מנהל המחלקה לניתוחי לב וחזה בבי"ח 
כרמל , בחסות צו - מניעה זמני שהקפיא את הליכי פיטוריו , גורם לתסיסה מצד 
רופאים אחרים במוסד . צו המניעה הזמני , שקופ"ח מבקשת לבטלו , הוצא לפני 
שבוע לבקשת פרקליטו של פרוף מרין , עו"ד יוסי כץ , במעמד צד אחד , לאחר 
שרשות השיפוט המקומית של ההסתדרות הושבתה אז , עם השביתה הכללית במשק . 
בבקשה של קופ"ח הכללית נטען כי בכוונת הקופה להביא את הפרשה לידי הכרעה שיפוטית , 
מהירה ככל האפשר , כדי למנוע אי - ודאות ויכוחי - סרק בין כותלי בית החולים , 
וכי עזיבתו של פרוף מרין תתרום לשקט במחלקה לניתוחי לב וחזה ולניהולה התקין . 
כזכור , העילה העיקרית לפיטוריו של פרוף מרין נגעה לפירוש הסכם העסקתו בבי"ח 
כרמל . המחלוקת בין הצדדים היא אם על - פי ההסכם , משנת 2891 , רשאי מרין 
לעבוד בעבודה פרטית מחוץ לבית החולים , אם לאו . מחלוקת זו התעוררה לאחר 
שמרין ביצע ניתוחים במרכז הרפואי חורב בשכונת אחוזה . בתצהיר שהגיש פרוף 
מרין , המכהן כיו"ר איגוד הכירורגים הישראלי , לבית הדין , נטען כי יש 
משום איפה ואיפה בעובדה שרופאים מומחים ומנהלי מחלקות של קופ"ח הכללית עוסקים 
בפראקטיקה פרטית , " בהסכמה מפורשת או בהסכמה שבשתיקה " , ואילו עליו מטילה 
הקופה הגבלות . עוד טען מרין כי במרוצת השנה האחרונה בוצעו במחלקה שבראשותו 
637 ניתוחים בשתי משמרות , כך שאין בעבודתו במרכז הרפואי חורב כדי לפגוע 
במחלקה זו . פרוף מרין קובע כי נוכחותו בעבודה בבי " ח כרמל , מאז מתן 
הצו הזמני המונע את פיטוריו , יש בה משום השפעה חיובית וחיונית על מצב המנותחים . 
הוא פירט בפני בית הדין דוגמא מוחשית , שבה נדרשה התערבותו האישית לביצוע 
ניתוח מסוים שחיי אדם היו תלויים בו על כף המאזניים . נשיא ביה"ד השופט דורון 
מייבלום יתן החלטתו בסוגייה היום . 
