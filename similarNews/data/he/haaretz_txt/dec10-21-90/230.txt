בנסיבות אחרות היתה יבם יוצאת במסע יחסי ציבור למחרת זכייתה במכרז מחשוב 
בתי - המשפט . בנסיבות אחרות היה משרד המשפטים מוציא הודעה מפורטת לעיתונות . 
אלא שאת ההודעה הלקונית שלו בדבר תוצאות המכרז בחר יו"ר ועדת המכרזים להוציא 
באמצעות דובר האוצר , וביבם החליטו לשמור פרופיל נמוך עד שיתברר אם המכרז 
אכן הסתיים או שנכון לו סיבוב נוסף בבג"ץ . כמעט ארבע שנים מתחבטים משרד 
המשפטים והנהלת בתי - המשפט במכרז המחשוב שלהם . הבעיה הראשונה היתה הגדרת 
המערכת , ואחר כך ההצעות . שבע חברות ניגשו לסיבוב הראשון , חמש עלו לשני . 
בפברואר 98 נותרו שתיים לסיבוב שלישי : יבם וכלל מערכות , המייצגת בארץ 
את יצרנית המחשבים יוניסיס . יוניסיס אינה פנים המופיעות באופן שכיח בשלבים 
הסופיים של מכרזים ממשלתיים . ההתקנה הגדולה האחרונה שלה במערכת הממשלתית 
האזרחית , במשרד החינוך , עברה זה מכבר לידי יבם . מה ששיפר את סיכוייה 
היתה העובדה שבתי - המשפט באנגליה משתמשים בציוד שלה . קפמאבינרמז ראשון 
לכך שהמכרז הזה לא יהיה כשאר המכרזים , אפשר היה לקבל עוד לפני תום הסיבוב 
השלישי , בנובמבר אשתקד . כלל מערכות טענה שאנשי יבם התחזו לעובדי הנהלת 
בתי - המשפט , וסיירו לצורך ריגול מסחרי באתרי מחשבי יוניסיס בבתי - המשפט 
בלונדון . והאשמה כזאת אינה עניין שכיח בין חברות כיבם וכלל . כאשר זכתה 
כלל במכרז , בדצמבר 9891 , היה זה תורה של יבם לחרוג מהשגרה , כשהגישה 
עתירה לבג"ץ . בזירת המחשוב הממשלתי אתה חוגג כשאתה מנצח ומלקק בשקט את 
הפצעים כשאתה מפסיד . אם תלך לבית - המשפט אתה עלול להסתבך עם אותם אנשים 
שיכריעו גם במכרז המחשוב הבא , נציגי האוצר היושבים בוועדת המכרזים . טיעון 
מרכזי בעתירתה של יבם היה , כי היועץ המקצועי של ועדת המכרזים , מנחם דסקל , 
פעל תוך ניגוד אינטרסים . בצד הייעוץ לוועדה עמד דסקל בקשרים עם תדיראן , 
החברה האם של בית התוכנה קונתהל , שניגש למכרז עם כלל מערכות . יבם טענה 
שהערכת ההצעות לקתה מבחינה מקצועית . המדינה הגישה תצהיר ארוך ומפורט , 
המונה את שבחי כלל מערכות ויוניסיס ומצדיק את הבחירה כפי שנפלה . בג"ץ 
חשב אחרת ובהחלטה שאין לה תקדים בתחום מכרזי המחשוב בארץ , הורה ביוני 
השנה לוועדת המכרזים לשוב ולקיים את השלב הסופי במכרז , תוך החלפת נציגי 
האוצר בוועדת המכרזים וקבלת ייעוץ מקצועי חדש . עם זאת קבע בג"ץ כי ההצעות 
ייבחנו כמו שהן , ללא שינוי . עם כל הכבוד לבג"ץ , התוספת הזאת יכולה להמחיש 
העדר התמצאות בתחום המחשוב . הדיון המחודש התקיים כשנה לאחר שהוגשו ההצעות 
המקוריות . בזמן שחלף שיפרו שתי המתחרות את מחשביהן , הציגו דגמים חדשים 
ושינו מחירים . דיון בהצעות כמו שהן היה כבר אז בבחינת דיון היסטורי כמעט . 
בדיון המחודש נפלה הפתעה . על - פי מידע שדלף מוועדת המכרזים , טען אחד 
מאנשי המקצוע שהופיעו בפני הוועדה כי הציוד של יוניסיס , שהגיע לשלב הגמר , 
כלל אינו עומד בדרישות הסף שנקבעו עוד בשלב הראשון . " אם ההנחה הזאת 
נכונה " , אמר אחד ממשתתפי הדיון , " עכשיו יכולה כל חברה שנשרה בסיבוב 
הקודם לזכות בבג"ץ כשתטען כי היא ולא יוניסיס היתה צריכה לעלות . אחר כך 
ניטש ויכוח תיאורטי ארוך , המתקיים לעתים קרובות ושכיח בעולם המחשבים , 
בדבר השיטה הנכונה למדידת ביצועים . בסופו של דבר , כאמור , זכתה יבם 
במכרז החוזר . עכשיו , כמובן , רותחים בכלל מערכות . " יש לנו רשימה 
ארוכה של נימוקים לעתור לבג"ץ , ואנו נבחר את הטובים שבהם " , אמר רוני 
בריזון , מנכ"ל החברה . ואכן , בימים הקרובים אמור עורך - הדין רנטו ירק 
להגיש לבג"ץ עתירה חדשה בנושא מחשוב בתי - המשפט הפעם של כלל מערכות . מבחינת 
יבם , מכרז בתי - המשפט הוא ספינת דגל . המדובר בהכנסה של כארבעה מיליון 
דולר במכרז עצמו ושוק עתידי רחב מובטח של שירות , התרחבות ובעיקר ציוד 
לעורכי - דין הבאים במגע עם המערכת המותקנת בבית - המשפט . מבחינתם של השופטים 
ועובדי בתי - המשפט , המערכת הזאת היתה צריכה להיות מוקמת מזמן , וכל דחייה 
היא עוד מקל בגלגלי הצדק , הטוחנים אצלנו לאט מאוד . אלא שמבחינת משלם המסים , 
הדבר הטוב ביותר שיכול בג"ץ לעשות הוא להורות לבטל את המכרז מיסודו ולהורות 
על פתיחת מכרז חדש . הכוונה אינה לומר שהיה בנוהלי המכרז הזה ובדרך הכרעתו 
משהו פסול מהבחינה המשפטית , או שהצעת כלל מערכות טובה יותר . אלא שמכרז 
מחשוב שהוגדר לפני כארבע שנים , נסגר לפני שנה וחצי והוכרע לפני שנה , 
אינו יכול להבטיח את שהוא אמור לספק : המערכת הטובה ביותר במחיר הנכון . 
קפמאבינההתפתחויות בעולם המחשוב מהירות , הדינמיקה של הענף סוערת ושופעת 
חידושים . קונצפציות מחשוב שהתבססו על הדגמים שרווחו בשוק לפני שלוש וארבע 
שנים , השתנו מן היסוד . תפיסת שלוש רמות המחשוב מחשבים מרכזיים , מיני 
מחשבים ומחשבים אישיים , התחלפה בתפיסת שרת - לקוח : רשתות רחבות בהן יכולה 
כל תחנה מכל גודל לבקש שירותים מאגר נתונים , כושר עיבוד או הדפסה ממכונות 
אחרות או לתת להן שירותים כאלה . באירופה , למשל , הולכת מערכת ההפעלה 
יוניקס ותופסת מקום של כבוד בשוק המסחרי ובשירות הציבורי כשהיא מציעה סטנדרד 
אחיד ומערכות פתוחות , ומשחררת את הלקוח מתלות בספק בודד . ושוב , אין 
הכוונה לקבוע כי יוניקס היא הפתרון לבתי - המשפט ; אבל מי שהגדיר את המערכת 
לפני ארבע שנים , לא יכול היה להכיר את המציאות של 1991 . כאשר תגיע עתירת 
כלל מערכות לבג"ץ , יצטרכו השופטים שידונו בה לקבל הכרעה שתשפיע על לוח 
הזמנים של מחשוב לשכותיהם שלהם . עם כל הרצון לצאת סוף סוף מהמבוך והמבוכה 
של המכרז הנצחי הזה ולהתחיל בהתקנה , כדאי שמישהו יחשוב פשוט על ביטולו . 
