בראשית השבוע שחלף רווחה אופוריה בשווקים הבין - לאומיים . שער הדולר שב 
והתחזק ותיקון טכני שלא היה באופק זמן רב שב והצית את התקווה שמא זוהי נקודת 
המפנה ביחסי המטבעות בעולם . בסוף השבוע התמוטטה תקווה זו כאשר שער הדולר 
שב ונפל , והמגמה העקרונית של שחיקה בערך המטבע האמריקאי תפסה מחדש עמדת 
שליטה . במבט על הימים האחרונים ניתן להבין כי הרמות שנפרצו בחודש האחרון 
( 05 . 1 נגד מארק , 521 נגד הין ו52 . 1 כנגד הפרנק השווייצי ) היו רמות 
" עגולות " . מספרים אלה מעוררים באורח טבעי הערכה מחדש לגבי מגמות עיקריות 
כאשר העוסקים בשוקי המטבעות נעצרים להרהור ושואלים : מה הלאה ? רמות כאלה 
מהוות בסיס לתיקון טכני או מימוש רווחים וכך היה גם בראשית השבוע שעבר . 
בעיקר נדרש תיקון כזה כנגד הין היפאני לאחר עליית המחירים החזקה בחודש אוקטובר . 
התמיכה היחידה שלה זכה הדולר באורח זמני בחודש נובמבר נבעה מהעלייה החזקה 
במחירי הנפט שחידשה ביקוש לדולרים כאשר המזקקים והספקים חידשו מלאים . שיעור 
ניכר של דולרים זרם לערב - הסעודית ובעצם חזר לארה"ב בעקיפין בדרך של קניית 
איגרות - חוב שמנפיק האוצר האמריקאי . ואולם , העובדה כי הדולר אינו עוד 
מטבע בן - תחרות כנגד הין והמארק על רקע השוואת רמת שערי הריבית הריאלית , 
חוסר האיזון במאזן המסחרי , הגירעון התקציבי והיקף הגידול בתוצר הלאומי 
הגולמי היא הגורם הקובע . אמנם על בסיס כוח - הקנייה נמצא הדולר ברמת נחיתות 
בהשוואה למטבעות אחרים , אולם אין לכך משמעות מעשית כל זמן שהמדינות המתועשות 
אינן בתהליך של רכישת נכסים בארה"ב כפי שנעשה על ידי יפן בשנת 988891 . 
תהליך כזה לא ישוב על עצמו במהלך ההאטה הכלכלית הנוכחית . אסור להתעלם מהעובדה 
כי ארה"ב שומרת כל העת על פצצת זמן במתכונת של חוב אדיר . החוב הלאומי הציבורי 
בארה"ב הוא 813 , 3 מיליארד דולר . שיעור זה גבוה ב004 מיליארד בהשוואה 
לאשתקד . במילים אחרות , החוב הממשלתי של ארה"ב גדל עתה על בסיס של ריבית 
דריבית בשיעור של 96 . 7 מיליארד בשבוע או בשיעור של 1 . 1 מיליארד ביום . 
כל הדיונים אודות צמצום התקציב הממשלתי בחודשים האחרונים היו רק מאמץ בכיוון 
של ניסיון לצמצם את הגידול המדהים של החוב הממשלתי בארה"ב . מבחינה טכנית , 
אין עדיין כל אישור בדבר עצירת מגמת הירידה של הדולר . מגמות ממושכות של 
מחזוריות בשערי החליפין נגמרות בהאצה מהירה של התהליך ו " בצעקה " המביאה 
להתערבות של בנקים לאומיים לסייע למטבע הנופל . כל זאת עדיין לא קרה ביחס 
לדולר האמריקאי , כפי שהיה בתקופות פברואר - מארס 7891 וכן בדצמבר - ינואר 
887891 , כאשר הדולר שינה את מגמת הירידה . המטבעות המהווים היום אלטרנטיווה 
לדולר האמריקאי הם הין היפאני והמארק הגרמני ( או הפלורין ההולנדי ) . 
הין היפאני נראה עדיין בשלבים האחרונים של התגבשות התיקון הטכני לפני חידוש 
העלייה . התיקון הטכני האחרון היה לשם " לקיחת אוויר " וליצירת בסיס לתנופת 
עלייה מחודשת בחודשים הקרובים . דווקא המגמות של ירידה בערך המקרקעין ביפאן 
ובערך שוק המניות יביאו להחזרת הון למדינה ובכך יחזקו את הין . שער המארק 
הגרמני נתמך ע"י הבנק הפדראלי באמצעות שערי ריבית גבוהים . המטבעות החלשים 
הם אלה שהיו בעלי שערי ריבית גבוהים , אך בעקבות המיתון הכלכלי נאלצו להנמיך 
את רמות הריבית . לדוגמה , הלירה שטרלינג , הדולר הקנדי והדולר האוסטרלי . 
