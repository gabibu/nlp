תביעה על סך שני מיליון ש"ח הוגשה אתמול על ידי אלכס גלעדי נגד ההתאחדות 
לכדורגל בבית המשפט המחוזי בתל אביב . התביעה הוגשה באמצעות עורכי הדין 
אמנון עברון ואמנון שורק . טרם הוגש כתב הגנה . בכתב התביעה טוען גלעדי , 
כי הגיש להתאחדות הצעה מפורטת לייצגה בפני אמצעי התקשורת בארץ ובעולם , 
לשם מכירת זכויות שידור והפקת תועלת כלכלית מירבית עבור ההתאחדות והקבוצות . 
בתמורה התחייבה ההתאחדות לשלם 33 אחוזים מכל הסכומים שיתקבלו כתוצאה מפעילותו 
של גלעדי . לדברי התביעה הניבה פעילותו של גלעדי הסכם עם רשות השידור על 
זכויות שידור ל - 4 עונות בסכום של 3 מיליון דולאר . בנוסף לכך , נמכרו , 
לראשונה , זכויות שידור משחקי קדם הגביע העולמי מול אוסטרליה וקולומביה 
בסכום כולל של 511 אלף דולאר . מכתב התביעה עולה , כי ההתאחדות מתנערת מן 
ההסכם ועל כן דורש גלעדי לחייבה לשלם לו 2 מיליון ש"ח בתוספת מע"ם ושכר טירחת 
פרקליטיו . 
