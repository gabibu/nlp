ראשי הממשלה , בהווה ובעבר , שיש נגישות אליהם , מאוחדים ברשמיהם שהנשיא 
בוש לא יוותר לסדאם חוסיין . פרס , רבין ושמיר , שעשו בזמן האחרון בביקורים 
בארצות הברית , חזרו הביתה משוכנעים למדי שהנשיא האמריקאי אינו מסוגל , 
ואינו מעוניין , להתקפל בפני השליט העיראקי , ושהוא מתכוון למה שהוא אומר 
כשהוא מאיים על סדאם לסגת מכוויית , אחרת יפעיל נגדו כוח . כל אחד מהם 
מעריך באופן שונה את הדרך שבה יסתיים המשבר אחד מאמין במהלומה אווירית אמריקאית 
עזה שתגרום לסדאם לשתות דם , ושניים מעדיפים לא להתנבא לגבי המכשיר שבאמצעותו 
הוא יאולץ לחזור בו מכיבוש כוויית . אבל השלושה כאיש אחד מייחסים אמינות 
רבה לנחישות דעתו של בוש להשיג את מטרתו המוצהרת : חיסול הכיבוש . אם יש 
משקל מיוחד להערכותיהם של ראשי ממשלה , בפועל ובדימוס , הנשענות על ניסיון 
בין - לאומי לא מבוטל ועל מגעים ישירים עם הנשיא בוש ועם סביבתו הקרובה , 
הרי שהן מובילות למסקנה שהתקיפות שמפגין הנשיא אינה העמדת פנים . פירושו 
של דבר : על פי הלוך הרוח המנשב אצל יודעי - דבר אלה בירושלים שהוא כנראה 
בבואה להלוך הרוח השורר בצמרת הממשל בוואשינגטון ההתעקשות העיראקית תישבר 
בכוח . אפשר לשפוט הערכות אלו גם באופן אחר : ראשי הממשלה שלנו הולכים 
שבי אחר תנועת שפתיו של הנשיא בוש . אולי הם חוזרים על שגיאתם של הבוחרים 
האמריקאים , שקראו את שפתותיו של בוש והאמינו לו כאשר הכריז שלא יטיל מסים . 
קפמאבנזבמצב הרוח המתלהם הלופת עתה את הליכוד , בני בגין הוא אש"פיסט משום 
שהפגין אחווה עם יוסי שריד ; דן מרידור הוא שטן שמאלני בתחפושת , שמאמרים 
תוקפניים נגדו , ברוח הפשקווילים המקובלים בעולם החרדי , מופצים בתיבות 
הדואר של חברי המרכז ; ורובי ריבלין הוא עוכר ישראל שנגדו מתנהלת אינתיפאדה 
בסניפי התנועה . המרד הקולני השבוע של חברי הסיעה נגד מדיניותה הביטחונית 
של הממשלה לא היה אפוא רק המחשה משעשעת לתוקפו הנצחי של משחק התפקידים בין 
אלה שליד הצלחת לאלה שנותרו במרחק מתסכל ממנה , אלא גם ביטוי לאספסופיאדה 
המציפה את המפלגה . מה שקרה לדוד לוי היה קורה גם לאליהו בן - אלישר ולאוריאל 
לין , לו היו מצליחים להשתרבב לתוך ממשלת שמיר . הם היו מזדהים עם תפקידיהם 
החדשים ומתבוננים על החיים בעיניים אחרות . העולם היה נראה להם פתאום שונה , 
והם היו מסכימים לחלוטין לרגישות שמגלה ראש הממשלה לעמדות האמריקאיות . 
לכן אין צורך להתייחס בכובד ראש מוגזם להשתלחויות שלהם בשמיר ובממשלתו . 
הם , ויתר חברי סיעת הליכוד , תוקפים היום את שמיר על הרמה הירודה של 
ביטחון - הפנים במדינה , לא רק משום שהם מתחשבנים עמו בדרך זו על עלבונם 
האישי , אלא משום שמטבע הדברים זו זווית התצפית של אלה שאינם ליד האבניים . 
הצרה בליכוד שאין בו תשתית סולידית שמבטיחה יציבות פנימית , שמסמנת את 
הדרך הראשית וממחישה את ההמשכיות . כולו נראה היום כאוסף של מעגלים מקצינים 
והולכים , ללא גלעין . במצב כזה , הרצל מפלסטיק קובל על ישראבלוף , ולבני 
בגין אומרים שדבריו הם מרידוריזם ( היינו : שמאלנות מובהקת ) , ולדן 
מרידור מציקים מדוע אין המפלגה ממנה לתפקיד הרמטכ"ל איש " משלנו " , ונגד 
רובי ריבלין מתריסים דברים קשים על בגידתו בעקרונות התנועה , רק משום שלא 
תמך בהצבעה בכנסת בהסרת חסינותו של מוחמד מיעארי . נסיכי חרות נוכחים פתאום 
שמפלגת האם שלהם נשמטת להם בין האצבעות . עליהם להוכיח כל הזמן את כשרותם 
האידיאולוגית בפני צחי הנגבי ויגאל הורביץ , שנשמעים , לעתים , ימניים 
יותר מיובל נאמן ומרחבעם זאבי . יש להניח שתהליך זה יתעצם ויילך : ככל שהמציאות 
המתפתחת תכפה את עצמה על הממשלה , כך תיאלץ זו להתפשר , וכתוצאה מכך תעורר 
את רוגזם של אלה שמחוץ למעגל הפנימי . ככל שתארך כהונתם של שרי הליכוד בממשלה , 
על מנעמיה , כן תגבר הזדהותם עם דרכה . אילו היה שמיר משכיל להכניס את 
כל 000 , 3 חברי מרכז הליכוד לממשלה , היה חוסך מעצמו צרות . יכול להיות 
שכדאי להזמין קראוונים בחו"ל כדי ליצור לשכות שרים חדשות . קפמאבנזהשיא היה 
לאחר המארב של החייל המצרי על כביש אילת . יצחק שמיר הכריז אז שהמתנקש פעל 
בהשפעת הסתה נגד ישראל המתפרסמת בכלי התקשורת המצריים , והבטיח כי ישראל 
תדאג להפסיקה . עד כדי כך מגיעה הזרוע הארוכה , שהיא מסוגלת לשלוט על העיתונות 
המצרית . זו היתה המחשה טובה לערך שמייחס שמיר למלים שהוא משמיע , או , 
נכון אולי יותר , לדפוס התגובה הספונטני שלו שהספיק לצבור לחובתו כמה התבטאויות 
אומללות . השבוע חזר והוכיח זאת : הוא שלל את קיומה של בהלה בציבור בעקבות 
מעשי הרצח הפלשתיניים , וקבע שאם היא קיימת , פה ושם , אין לה כל הצדקה , 
משום לרשות המדינה עומד צבא אדיר . האיש , שלפני שבועות אחדים הודה שלעתים 
הוא מעמיד פנים כדי להקרין ביטחון עצמי ולהפגין קור רוח , ביקש לשכנע את 
הציבור שאין מקום לחרדות . יש בסביבתו של שמיר אנשים שמבינים שלא רק לגבי 
אמינותו יש בעיה , אלא גם ביחס לגישתו המדינית הבסיסית . קור רוחו , אם 
מזויף ואם אותנטי , נשמע חלול כשהוא מופגן כלפי מדינה נבוכה שמנהיגותה אינה 
משכילה להציע לה קו מנחה להישען עליו . דבר אחד הוא לקרוא להתנהגות בוטחת 
כאשר מתנהל תהליך מדיני , שבמהלכו יש עליות ומורדות וגם פיגועי טרור שנועדים 
להפעיל לחץ , ודבר אחר להטיף לכך כאשר לא נראה באופק שום יעד לאומי בר - 
השגה . קור רוח נחוץ כדי להדוף לחצים , כדי לשפר תנאי מיקוח במשא ומתן 
שמבשר סוף - טוב . הוא אינו חיוני כל כך , ומכל מקום הוא קשה להשגה , 
בנסיבות שלא נראית תכלית מושכת להפגנתו . מה כל כך מושך בהמשך החיכוך הישראלי - 
פלשתיני ? שמיר מתנהג ומדבר כך משום שאינו חושב במונחים של פתרון ; הוא 
חושב במונחים של מאבק . מי שאינו חושב במונחים של פתרון גם אינו מחפש אותו . 
קפמאבנזהערבות האמריקאית הראשונה לקליטת העלייה , על סכום של 004 מיליון 
דולר , עדיין לא יצאה אל הפועל , ובירושלים יש מי שהוגה בתוכנית לגיוס 
ערבויות אמריקאיות בהיקף של 02 מיליארד דולר . בשיחה שהיתה לשמיר עם בוש , 
לפני שבוע , אמנם אמר הנשיא שיש לבחון קודם כיצד משתמשת ישראל בסכום הראשון 
לפני שדנים עמה על ערבויות נוספות , אבל דבריו של גיימס בייקר היו מעודדים 
יותר . בייקר אמר לשמיר שיש סיכוי טוב לקבלת ערבויות אמריקאיות לסכומים 
נוספים , לצורכי קליטת עלייה , ובהסתמך על כך מתחילים לתכנן כאן מהלך מדיני 
בארצות הברית . אפשר להניח שישראל תכרוך את בקשתה לערבויות אמריקאיות גדולות 
בהחלטתה של ארצות הברית למחוק את חובה של מצרים , ובעסקת הנשק הענקית עם 
סעודיה שתשאיר על אדמתה את כלי המלחמה האמריקאיים שהובהלו למפרץ . איפא"ק 
מעריכה שיש סיכוי טוב למאבק ישראלי בכיוון זה , שיסתמך על הקונגרס ועל הסנאט 
ויפנה לדעת הקהל בארצות הברית . בסעודה שהיתה השבוע בביתו של שמיר הבטיח 
הסנאטור דניאל אינוואי ליזום חקיקה שתאפשר לישראל להחזיר לארצות הברית חוב 
בסך 5 . 2 מיליארד דולר באמצעות סחורות שייוצרו בארץ ; ובירושלים ראו בכך 
סימן טוב לסיכוי להניע את הממשל לסייע לישראל בקליטת העלייה . קפתמונה1 , 
02פהחודש ( עד היום ) הגיעו ארצה קרוב ל02 אלף עולים . מתחילת השנה עלו 
כ081 אלף . עשרת הימים שנותרו עד לסופה של השנה יקרבו את מספר העולים ל002 
אלף . אין האטה ממשית בעלייה , למרות שלברית המועצות מגיעים הדים ראשונים 
על ייסורי הקליטה בארץ . תחנות המעבר בחו"ל הומות אדם . קפמאבנזביום ששי 
אחרי הצהריים נסגרים מדפי הדוכנים בשוק מחנה יהודה בירושלים . זו שעת הקבצנים 
הבאים לאסוף , או לקנות בפרוטות , את שיירי השוק . בשבועות האחרונים רואים 
שם עולים מברית המועצות . האם החיזיון העגום הזה בלתי נמנע ? מבול כזה 
של עולים היה מבלבל כל מדינה ובכל זאת , אי - אפשר שלא לשאול האם לא היתה 
יכולת להיערך באופן אחר לקראתו ? לשאלה יש תוקף משום שנתן שרנסקי וקבוצתו 
התריעו בעוד מועד על גל העלייה הגואה . לא שמעו להם . ממשלת האחדות הלאומית 
לא התייחסה ברצינות לתחזיותיו של שרנסקי ולא נקפה אצבע . גם כאשר צירי העלייה 
תכפו ובאו , הקצתה ממשלת האחדות משאבים לקליטת 04 אלף עולים בלבד לשנה המסתיימת 
עתה . היו במערכת הממשלתית בודדים שחשבו אחרת . במשרד השיכון ( בתקופתו 
של דוד לוי ) היה מי שהציע להכין מראש תשתיות להקמת בתים כדי לקצר את משך 
בנייתם לכשיתעורר להם ביקוש . הרעיון לא מומש , אולי בגלל בטלנות , אולי 
משום שהאוצר לא היה מוכן להקצות את הכספים הדרושים . פרס הרי חשד בלוי שיעביר 
את הכספים להתנחלויות בשטחים . בנק ישראל המליץ להשקיע במערכות תשתית כבר 
לפני שנתיים ויותר , לא מפני שהאמין בתחזיות העלייה של שרנסקי , אלא בגלל 
שסבר שזו דרך טובה להבטיח צמיחה כלכלית בעתיד . אבל גם הוא לא הפך לשתדלן 
נמרץ לקידום הרעיון הציוני הזה . כאשר נשאל היום מיכאל ברונו כיצד היה נוהג 
אחרת בעניין קליטת העלייה , הוא משיב שהיה משנה את סל הקליטה ( צעד שאכן 
תנקוט הממשלה החל מהשנה הבאה ) : כאשר נקבעו מרכיבי הסיוע הממשלתי לעולים 
עדיין חשבו כאן במושגים של 04 אלף בשנה , שיש לעודדם לבוא ארצה ; היום 
השתנו השיקולים ויש לצמצם את העזרה הממשלתית לעולים משום שאין כסף , ומשום 
שבתפריט העזרה הנוכחית יש תמריץ שלילי לחיפוש עבודה . ברונו היה גם מוריד 
את רמת הבנייה לעולים : מעודד הקמה של דירות קטנות ושל דיור ארעי . בדיעבד , 
סבור נגיד בנק ישראל שהיה מוטב לדרבן הקמתן של דירות להשכרה , תוך יצירת 
מנגנון שיספק ערבות מדינה לקבלנים לתשלום שכר הדירה של העולים . ואילו אהוד 
גלר , חבר הנהלת התאחדות התעשיינים , עונה על אותה שאלה בהתקפה בוטה על 
מיכאל ברונו . גלר סבור שעל הממשלה היה לנהוג אחרת : להציע שורה של תמריצים 
לתעשייה כדי להניע אותה להתרחב וליצור . כתוצאה מכך היו נוצרים אלפי מקומות 
תעסוקה חדשים לעולים על מנת שיפיקו מוצרי יצוא . הוא רואה בברונו את האחראי 
העיקרי למדיניות ההפוכה שנקטה הממשלה , משום שלדעתו נגיד בנק ישראל מיישם 
במשק הישראלי תאוריות של מקרו - כלכלה שאינן רלוונטיות למציאות הדחוסה שבה 
נמצאת המדינה . המשנה של ברונו גורמת לכך ששוב אין התאמה בין האתוס הלאומי 
להגשמה האישית , טוען גלר . פעם היה יוקרתי וחשוב להיות טייס ומהנדס , 
היום מאדירה המדיניות הכלכלית את הקמתם של מכוני יופי . בעיניו של גלר , 
השגיאות הקשות במדיניות קליטת העלייה אינן מפתיעות משום שהן פועל יוצא מהעדר 
מנהיגות לאומית בכל תחום . על החלל הזה השתלטה תורתו של מיכאל ברונו , 
זועם התעשיין . שלמה שטנר הוא כלכלן מומחה בענף הבנייה . לשאלה כיצד היה 
נוהג אחרת לפני שלוש שנים , כאשר הגיעה ההתרעה הראשונה על העלייה , הוא 
משיב שבראש וראשונה היה מקדיש זמן למחשבה מה על חברה מודרנית לעשות כדי לקלוט 
באופן מוצלח עלייה המונית . הוא היה עוסק בשאלה האם יש צורך בשינוי מבני 
במשק , והיה מנצל את זמן ההתרעה עד בוא העולים כדי לתכנן את שיטת הטיפול 
הנכונה , ובכלל זה הנהגת שינויים במשק ובדפוסי הפעולה של הממשלה . הקשיים 
הנוכחיים הם , לפי אבחנתו , תוצאה של מסגרות חשיבה ועבודה נוקשות ושל מסורת 
כוחנית ואנוכית במינהל הממשלתי , שבה שום גורם אינו מוכן לוותר על טרפו . 
אילו היה לו זמן להיערך כהלכה , היה יוצר שדולה לשינוי מתכונת הטיפול לפני 
שהמוני העולים מגיעים . ברונו , גלר ושטנר לא עסקו רק בתרגילי אילו . 
ההערכה העכשווית היא שמאגר העולים מברית המועצות עצום ורב ( בין מיליון 
ל5 . 2 מיליון איש ) , ושהזרימה ארצה תימשך שנים בקצבים משתנים . התנאים 
הדוחפים את העולים ארצה אידיאליים : השערים בברית המועצות נפתחו , השערים 
בארצות הברית נסגרו , תהפוכות המשטר בקרמלין לא חוללו מציאות שתפתה את היהודים 
להישאר שם . הצלחת מפעל העלייה והקליטה האדיר תלויה רק במדינת ישראל . 
רצוי , לכן , להקיש מהשגיאות של לפני שנתיים ושלוש על ההחלטות של היום 
ומחר . אין נבל ממשלתי בסיפור העלייה ; כולם רוצים בהצלחתה . ובכל זאת , 
עולים נוברים בערימות אשפה כדי למצוא מזון , ומדינת ישראל מציגה בגאווה 
פרופסורים עולים מטאטאים רחובות . יש בעלי תפקידים בכירים בשלטון המעריכים 
היום שישראל תלמד , כנראה , את השיעור בדרך הקשה . העלייה תחולל משבר 
פנימי עמוק שרק כתוצאה ממנו יתרחשו השינויים הדרושים במבנה המשק ובדפוסי 
הפעילות הממשלתית . 
