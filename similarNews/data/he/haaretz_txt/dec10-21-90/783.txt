" בתי הספר הממלכתיים - דתיים הם היחידים המתמודדים , והראויים להתמודד , 
עם הקליטה ההמונית של התלמידים העולים מבריה"ם ולא בתי הספר הממלכתיים " . 
מסר זה עולה מחוזר מיוחד בדבר רישום תלמידים עולים למוסדות החינוך , ששלח 
בימים אלה מנכל משרד החינוך , זבולון אורלב , איש המפד"ל לגורמי חינוך 
שונים . בכירים במשרד החינוך שהעבירו ל"הארץ " עותק מהחוזר , הגדירו אותו 
כ"שערורייה " . לטענתם , מוסדות החינוך הממלכתיים קולטים כ%09 מהתלמידים 
העולים , רובם מבריה"ם ורובם חילונים , והם אלה שנאלצים להתמודד עם קשיי 
קליטתם . לטענתם , רק כ%01 מהעולים נקלטים ברשת החינוך הממלכתית - דתית 
ובמוסדות חינוך החרדי לגווניו . בחוזר כלולות הגדרות של החינוך הממלכתי , 
הממלכתי - דתי והחינוך המוכר שאינו רשמי ( המפוקח על - ידי המדינה אך נמצא 
בבעלויות פרטיות , בעיקר חרדיות ) . למעט שש שורות על אופיו של החינוך 
הממלכתי , המציינות בין השאר כי הוא מושתת על ערכים כמו " תרבות ישראל 
והישגי המדע , אהבת המולדת , נאמנות למדינה ולעם ישראל " , אין זכר לחלקו 
ולתרומתו בקליטת העלייה . לעומת זאת נאמר בחוזר כי " בקליטת העלייה , יושם 
בחינוך הדתי דגש על חשיבותם של העולים ארצה , המקיימים בגופם את מצוות העלייה 
לארץ וישובה " . הטכסט הנוגע לחינוך הממלכתי - דתי כפול באורכו מזה הנוגע 
לחינוך הממלכתי , ואומר עוד : " תודגש אחריותו של החינוך הדתי לגורל העולים 
ומחויבותו לפעול ולהתגייס לעזרתם , על - ידי תמיכה רגשית וחברתית ושלא מתוך 
הרגשת עליונות , אלא לפי הכלל הגדול בתורה : ואהבת לרעך כמוך , והמחוייבות 
ההדדית של כל ישראל ערבין זה לזה " . לקטע נלווית הנחיה ברורה : " לבתי 
ספר ממלכתיים - דתיים יתקבלו גם תלמידים עולים שהוריהם אינם שומרי מסורת " . 
הבכירים במשרד החינוך טוענים כי הדגשת הצורך בקליטת עולים בחינוך הממלכתי 
דתי ואפילו הם חילונים , נובעת מחשש של המפלגות הדתיות , ובהן המפד"ל , 
שבבחירות הבאות יתוספו 005 אלף מצביעים למפלגות החילוניות . דובר משרד החינוך , 
יצחק רט , אמר בתגובה : " בחינוך הדתי התקבלה החלטה לאפשר לעולים החדשים 
לרשום את ילדיהם לחינוך הדתי , למרות שההורים אינם שומרי מצוות . הוראה 
זו היא בניגוד למנהג הקיים לגבי רישום תלמידים תושבי הארץ לחינוך הממלכתי - 
דתי . עקב החידוש שבהנחיה , היא הובאה בהרחבה בחוזר המנכ"ל " . 
