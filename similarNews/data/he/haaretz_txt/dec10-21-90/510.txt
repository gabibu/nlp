( ע ) . משטרת פתח - תקוה השלימה את חקירתה בנסיבות תקיפתו של חייל צה"ל 
זאב בן - צבי , בידי ערבי מכפר - קאסם , בבוקר יום חמישי שעבר . החייל 
היה בדרכו לבסיסו שבצפון הארץ , והותקף בידי ערבי שדקר אותו בבטנו באורח 
קל . חומר החקירה יועבר היום לפרקליטות מחוז המרכז , לשם הגשת כתב אישום . 
חוקרי המשטרה הגיעו למסקנה כי הרקע לתקיפה לאומני , ולא היה כל סכסוך או 
התגרות מצד החייל לפני התקיפה . מן החקירה עולה כי התוקף והנתקף לא הכירו 
זה את זה . המשטרה תבקש להאריך את מעצרו של התוקף , עד תום ההליכים המשפטיים 
נגדו . מפקד מחוז המרכז במשטרה , ניצב אסף חפץ , יעניק מחר אות הצטיינות 
לגלעד הלפר , תושב פתח - תקוה שחש לעזרתו של החייל ומנע ממנו פגיעה חמורה 
יותר . הטקס יתקיים במשטרת פתח - תקוה . 
