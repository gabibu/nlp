ניירובי ( ע"ר ) . אזורים נרחבים באפריקה ניצבים בפני בצורת קשה ביותר . 
רעב מאיים על מיליוני תושבי אנגולה ומוזמביק בדרום , תושבי אזור סאהל כולל 
סומאליה , אתיופיה , סודאן וצאד ותושבי ניגר . על מחסור במזון נמסר אף 
בניגריה הפורייה שנהרסה עקב מלחמת אזרחים שנמשכה כמעט שנה , ובמאוריטניה , 
הסובלת מסכסוכים אתניים בין שחורים לבין ערבים . בסודאן , אחת המדינות 
שנפגעה ביותר מהבצורת , צפויים 5 עד 6 מיליון תושבים למוות מרעב בשנה הבאה . 
כבר עתה מוסרים על מותם של ילדים רבים . עובדי סיוע מעריכים כי בצפון - 
אתיופיה נתונים בסכנה יותר מ3 מיליון תושבים , ומיליון נוסף נתון בסכנת 
רעב במזרח המדינה . במוזמביק נשקפת סכנת רעב למחצית מבין 61 מיליון התושבים , 
ובאנגולה צפוי מוות מרעב למיליון תושבים . בניגר , צאד , בורקינה פאסו 
ומאוריטניה נמסר על יבולים דלים . שנים רבות של מלחמה , בצורת , התפוצצות 
אוכלוסין וייצור חקלאי מפגר גרמו לכך שהיבשת הענייה ביותר בעולם תהיה תלויה 
לחלוטין בסיוע מבחוץ כדי לשרוד . אולם ויכוחים פוליטיים , עליית מחירי 
הדלק ואדישות , גרמו לכך שמדינות העולם המפותחות אינן ממהרות להושיט סיוע , 
ובמקום זה הן עסוקות במשבר במפרץ ובמחסור במזון בברית - המועצות . מנהל 
ארגון סיוע אירלאנדי , היושב בחארטום , ציין כי ארגונו מודאג מהעובדה שההתעניינות 
במצוקה באפריקה תפחת , כיוון שעקבשיקולים מדיניים רוב הסיוע מוגש למדינות 
מזרח - אירופה . 
