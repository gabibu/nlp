נושא ההכשרה האקדמית של עובדי המדינה זכה לעידוד ולתמיכה ממלכתית משמעותית 
בעקבות מסקנות דו"ח ועדת קוברסקי , שוועדת המשנה שלה עסקה במדיניות ההדרכה 
וההשכלה של עובדי המדינה . בין המלצותיה של ועדת המשנה : הגרת שיתוף הפעולה 
עם האוניברסיטאות ועידוד הקמת מסגרות לימוד מיוחדות במסגרת האוניברסיטאות , 
לעובדי שירות המדינה . את המסגרות הקיימות מחלק יאיר בר - קול , הממונה 
על ההדרכה וההשכלה בנציבות שירות המדינה , ללימודים רגילים באוניברסיטה 
לקראת תואר ; לימודים לקראת תואר במסגרות מיוחדות , המיועדות אך ורק לעובדי 
המדינה ; קורסים להכשרה ולהשתלמות מקצועית שהאוניברסיטאות מקיימות אותם 
בשביל נציבות המדינה והם מיועדים בעיקר למנהלים ולפקידת הבכירה וקורסי ההעשרה 
הכלליים , הפתוחים לכלל עובדי המדינה . עובדי שירות המדינה לומדים לקראת 
תואר בעיקר בחוגים לכלכלה , לסטטיסטיקה ולמינהל עסקים , תחומים המוכרים 
על - ידי נציבות המדינה כמקצועות מועדפים . בנוסף לכך יש באוניברסיטאות 
השונות מסגרות מיוחדות לתואר לעובדי המדינה , דוגמת " התוכנית למדיניות 
ציבורית " לקראת קבלת תואר שני , בפקולטה למדעי החברה של אוניברסיטת תל - 
אביב , שהעומד בראשה הוא פרוף אסף רזין , איש נציבות המדינה לשעבר ששימש 
כמנהל הרשות לתכנון כלכלי במשרד האוצר . עוד מציין בר - קול את לימודי מינהל 
החינוך באוניברסיטת בן - גוריון בנגב , לימודי מוסמך בבריאות הציבור באוניברסיטה 
העברית בירושלים , בעבודה סוציאלית באוניברסיטת חיפה , לימודים בני חמש 
שנים לתואר ראשון במדעי המדינה לעובדי מדינה באוניברסיטת בר - אילן ועוד . 
בכוונת הנציבות לפתוח בקרוב תוכנית לתואר בוגר במנהל עסקים לעובדי המדינה 
במכללה למנהל , המוכרת על - ידי המועצה להשכלה גבוהה , ובעתיד הרחוק יותר 
תישקל פתיחת מסגרת דומה גם בשלוחת המכללה בירושלים . קפמאבינבמקצועות האקדמיים 
המועדפים על - ידי הנציבות , דבר המשתנה ממשרד ממשלתי אחד למשנהו לפי צורכי 
כל משרד ושיקוליו , וכן בתוכניות המיוחדות , זכאי העובד להשתתפות של עד 
% 57 משכר הלימוד , להעדרות בשכר של שמונה שעות בשבוע ממקום העבודה לצורך 
לימודים וכן ל41 ימי העדרות שנתיים , להכנה לבחינות . במקרים חריגים מאושרת 
לעובד העדרות בהיקף של חצי משרה בשכר לצורכי לימודים . המדובר בעיקר בעובדים 
בכירים ובתחומי לימוד החיוניים ביותר למערכת . מענק הלימודים במקצוע אקדמי 
רגיל מגיע עד % 05 משכר הלימוד , שמונה שעות העדרות בשכר בשבוע ושבעה ימים 
בשנה . על מידת ההשתתפות בשכר מחליט , בסופו של דבר , מקום העבודה עצמו , 
בהתאם לשיקוליו . הלימודים מקנים לעובד , בנוסף , מעבר לדירוג אקדמי ואפשרות 
להשתתף במכרזים שנדרשת בהם השכלה אקדמית . בקורסים שעורכת נציבות המדינה 
לעובדי המדינה באמצעות האוניברסיטה , כשזו משמשת לצורך העניין כ"קבלן מבצע " , 
השותף גם בהיגוי התוכנית , הנציבות היא הקובעת את מטרות הקורס המדויקות . 
בשל הרצון להקנות לקורסים אלה צביון אקדמי ברמה גבוהה ככל האפשר , מתקיימים 
הקורסים השונים באותם הקמפוסים המתמחים במיוחד באותו תחום לימודי . דוגמה 
לאלה הוא קורס לסגל הבכיר במשרדי הממשלה , בנושא אכיפת החוק , הנערך יומיים 
בשבוע בפקולטה למשפטים באוניברסיטת תל - אביב . הקורס , שנפתח לפני כמה 
שבועות במשכן הנשיא , מתקיים זו השנה השנייה בחסות נשיא המדינה , ומשתתפים 
בו , בין היתר , היועץ המשפטי לממשלה ומנהלי משרדים בכירים . קפמאבינהמחזור 
השלישי של קורס דומה , בנושא ההיבטים המשפטיים במנהל , נערך באוניברסיטה 
העברית בירושלים בהשתתפות צמרת שירות המדינה . הקורסים מקנים לבוגריהם גמול 
השתלמות ונקודות זכות אקדמיות להמשך לימודים , בנוסף להטבות אישיות שונות 
כמו תוספת דרגה וקיצור פז"ם . באותה מסגרת מתקיימים גם הקורסים לפיתוח מנהלים , 
הנערכים באוניברסיטת בר - אילן ובאוניברסיטה הפתוחה יום אחד בשבוע משך כשנה . 
מדי שנה לומדים כ053 מנהלים בשירות המדינה בקורסים לניהול באמצעות המוסדות 
להשכלה גבוהה . מסגרת קורסי ההעשרה מיועדת אף היא בעיקר לדרג הפקידת הבכיר . 
כאן אין נקודות זכות אקדמיות או כל גמול אישי שהוא לעובד , מלבד הרחבת 
אופקיו . קורסים אלה אינם מחייבים רקע אקדמי . מרבית הקורסים להעשרה מתקיימים 
בירושלים , שם מרוכזים מרבית העובדים במשרדי הממשלה ובהנהלות השונות . 
עם זאת , בכוונת הנציבות לפתוח בשנים הבאות קורסים כאלה גם בערים נוספות . 
קורסים אלה אינם מתקיימים באוניברסיטאות דווקא , אלא גם באולמות ובמלונות 
בעיר . גם המרצים אינם תמיד מעולם האקדמיה . האחריות לקורסים , עם זאת , 
מוטלת על האוניברסיטאות . מרבית הקורסים עוסקים בנושאי טכנולוגיה וחברה , 
ועל - פי רוב יש להם נגיעה שולית לפחות לתחומי עיסוקם של הלומדים . כזה 
הוא הקורס " הפסיפס החברתי - תרבותי בישראל " הנערך מדי שבוע במלון בירושלים 
ובו משתתפים פקידים בכירים , מראשי אגפים ומעלה . הקורס מתקיים זה חמש 
שנים . 
