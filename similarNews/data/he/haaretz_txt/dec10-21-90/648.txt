במפלגה מבקשים לפתוח בתהליך מואץ , בתקווה להביא כבר בכנסת הנוכחית 
לשינוי החוק , ולא , לפחות להביך את הליכוד , שחלק לא קטן מחברי - הכנסת 
שלו הצהיר לא אחת על רצון לשנות את החוק . מרכז מפלגת העבודה , שיתכנס ביום 
ראשון הקרוב בבית - ברל , בצופית , יכריע מה תהיה עמדתה המחייבת של מפלגת 
העבודה בין שתי דרכים לבחירתו של ראש הממשלה : בחירה ישירה , כפי שנבחרים 
כיום ראשי הערים בישראל , לעומת שיטה הקובעת כי לראש הממשלה ייבחר מי שסיעתו 
תשיג את מספר הקולות הכשרים הגדול ביותר לכנסת . משני צדי המתרס מתייצבים 
משפטנים , מומחים , וראשי המפלגה . רוב המשפטנים וחלק גדול מהפוליטיקאים 
שהם בעלי עבר משפטי מסתייגים מבחירה ישירה של ראש ממשלה בהצבעה נפרדת ותומכים 
בבחירתו כראש הסיעה הגדולה . חלק לא קטן מצדדים בבחירות ישירות , ולו 
משום שהמפלגות הקטנות חוששות מהשיטה השנייה , שבה ראש הסיעה הגדולה ייבחר 
לראש הממשלה , ובכך יביא לחיסולן הפוליטי . כמו כן , ההערכה היא שבסיבוב 
הבחירות הראשון לא יזכה אף מועמד אחד לרוב הדרוש ויתקיים סיבוב שני בין 
מועמד מפלגת העבודה למועמד הליכוד . בשלב זה , טוענים במפלגת העבודה , 
יבואו הערבים לעזרת מועמד מפלגת העבודה וקולותיהם יכריעו . בצמרת מפלגת 
העבודה גם בוחנים את הרעיון , שאם הליכוד ימנע את קידום החוק בגלל מחויבויות 
קואליציוניות , מפלגת העבודה תעמיד את שינוי שיטת הממשל במוקד מערכת הבחירות , 
כמסר מרכזי . זה יותר משנה מקיימת מפלגת העבודה דיונים אזוריים בקרב חברי 
המרכז , ששמעו את טענות שני הצדדים . לשכת המפלגה הקימה ועדה בראשותם 
של ח"ך גד יעקבי ופרוף אפרים טורגובניק , לגיבוש הצעה אחידה , אך הוועדה 
לא באה לידי הסכמה וניסחה שתי הצעות . לעימות המפלגתי הפנימי הצטרפו בימים 
האחרונים גורמים חיצוניים , שפועלים לשכנע את חברי מרכז המפלגה ולא תמיד 
בדרכים הוגנות . המועצה הציבורית למען החוקה בישראל , בראשותו של פרוף 
אוריאל רייכמן , שלה תקציב כספי גדול , הפעילה בימים האחרונים צוותים 
אזוריים המטלפנים אל חברי המרכז כדי לשכנעם ביתרון שיטת הבחירות הנפרדות . 
מתחרהו של רייכמן , ד"ר אריה כרמון , ראש המכון לתכנון מדיניות ביחסי 
ישראל והתפוצות , הדוגל בשיטה השנייה , אינו מסוגל לקיים שדולה בסדר - 
גודל כזה ועמיתיו במכון מדברים על משחק מכור . ההצעה הראשונה קובעת : מפלגת 
העבודה מציעה בחירה ישירה של ראש הממשלה על - ידי ציבור הבוחרים , במסגרת 
המשטר הפרלמנטרי . הבחירה תהיה נפרדת ומקבילה לבחירות לכנסת . המפלגה 
מטילה על נציגיה בוועדת חוקה , חוק ומשפט לבחון שינויים בעקבות הערות 
במרכז , ובין השאר את מקור הסמכות לפיזור הכנסת . מבין חברי הוועדה תומכים 
בהצעה זו חברי - הכנסת גד יעקבי , דוד ליבאי , חיים רמון , מיכאל בר - 
זוהר , חגי מרום והחברים מאיר ניצן ויצחק ולד . על - פי ההצעה השנייה , 
יהיה ראש הממשלה חבר - הכנסת העומד בראש רשימת המועמדים שקיבלה בבחירות 
את המספר הגבוה ביותר של קולות כשרים , ובלבד שלא פחות מ%04 מסך כל הקולות 
הכשרים . לא נבחר חבר - כנסת כזה , ייבחר ראש הממשלה בישיבה הראשונה של 
הכנסת שתתכנס אחרי הבחירות . לפחות עשרים מחברי - הכנסת רשאים להציע מועמד 
לראשות הממשלה . ראש הממשלה יקבע את הרכב הממשלה ואת חלוקת התפקידים בין 
חבריה , בלי שתידרש הצעת אמון . הוא רשאי לשנות את חלוקת התפקידים , 
לצרף שר נוסף ולהעביר שר מכהונתו . הכנסת רשאית , בהצבעה של רוב חבריה , 
להביע לממשלה אי - אמון , ובלבד שהחלטת האי - אמון תכלול בחירת ראש ממשלה 
חדש . בהצעה זו תומכים מבין חברי הוועדה חברי - הכנסת שמעון שטרית ועמנואל 
זיסמן והחברים חיים צדוק , יורם פרי , רינה דותן , עופרה פרידמן ודפנה 
שרפמן . הוועדה המפלגתית עסקה במכלול הצעות לשינוי שיטת הבחירות והממשל בישראל , 
והחלטותיה שהתקבלו פה אחד יובאו גם הן להכרעת המרכז . הצעת העבודה המוסכמת 
קובעת כי קיים צורך חיוני לשנות את שיטת הממשל , שיטת הבחירות , דרך בחירת 
ראש הממשלה והליכי הקמת הממשלה , ולחזק את מעמדה וסמכותה של הכנסת . יש 
לחוקק את חוק זכויות האדם והאזרח ואת חוק המפלגות . . המפלגה קוראת לכנסת 
להביא לשינוי שיטת הבחירות לכנסת : מחצית מחברי - הכנסת ייבחרו באזורים , 
שלושה בכל אזור , על - פי התוצאות היחסיות , ומחציתם באורח ארצי יחסי . 
רפורמה זו תאפשר השתתפות פעילה של הבוחרים בבחירת נציגיהם , תקרב את הנבחרים 
לבוחרים ותביא לגיבושם של כוחות פוליטיים משמעותיים ולקיומו של ממשל יציב . 
במסגרת זו יעלה גם אחוז החסימה בבחירות לכנסת לפחות ל%2 . חוק המפלגות , 
לפי ההצעה , יקבע מסגרת נאותה לפעולתן , יאפשר פיקוח על הליכי הבחירות 
בהן ועל דרכי מימונן . המפלגה תפעל לחיזוק סמכותה של הכנסת ויכולתה לפקח 
על הממשלה , כבסיס הכרחי ומותנה לכל שינוי בשיטת הממשל . יוגבר הפיקוח 
בכנסת ובוועדותיה על חקיקת - המשנה . אמנות בין - לאומית יהיו טעונות אישור 
הכנסת או אחת מוועדותיה . הסמכות להכריז על מצב חירום תהיה בידי הכנסת 
או אחת מוועדותיה . יוגבר פיקוח הכנסת ועדת חוץ וביטחון על התקנות לשעת 
חירום . לוועדת הכנסת תהיה סמכות לחייב חברי ממשלה ועובדי מדינה להופיע 
בפניהן . היבט נוסף של ההצעה : יחקק חוק למניעת עריקות של חברי - הכנסת , 
במהלך כהונתה . ח"ך יעקבי תומך בבחירות נפרדות וישירות של ראש הממשלה וכך 
גם יו"ר ועדת החוקה , פרוף דודליבאי . לדבריהם , במדינה שולט מיעוט של 
מפלגות דתיות , או של עריקים ממפלגות שונות , המכתיב לרוב מי ירכיב את 
הממשלה ויעמוד בראשה . כדי להיבחר ולהישאר בתפקיד תלוי ראש הממשלה בכל 
קול יחיד בכנסת , והצעת החוק מבטלת תלות זו . קפמאבין " הצעתנו תצמצם למינימום 
את המקח והממכר הקואליציוני , באשר עיקרו ייעשה לפני הבחירות ולא לאחריהן " , 
טוען יעקובי . " בחירתו האישית של ראש הממשלה תחייב את המפלגות להציג 
מועמדים טובים לתפקיד , בעלי כישורים , ניסיון ואמינות . העלאת החשש 
שהציבור יבחר בדיקטטור מעידה על חוסר אמון בעקרונות השיטה הדמוקרטית . זה 
דחליל שבו מנופפים אלה שרוצים בהמשך המצב הקיים . לפי הצעתנו , רוב של 
07 חברי - כנסת יוכל להדיח את ראש הממשלה . ברוב של 16 תוכל הכנסת להתפזר 
בתום שנה לכהונתה , ולגרום בכך לפיטורי הממשלה . קל יותר לדיקטטור להגיע 
לשלטון בשיטה החולה הנוכחית , לאחר שקיבל רוב במפלגתו , מאשר בשיטה הדמוקרטית 
המוצעת , שלפיה עליו לקבל רוב בעם כדי להיבחר ורוב בכנסת כדי להעביר בה 
חוקים " . ההצעה השנייה , אומר ליבאי , מקורה בהצעתו של ח"ך עוזי לנדאו 
והיא שוכללה על - ידי חיים צדוק ויורם פרי . לדבריו , " בעוד שהצעתנו 
עברה בכנסת קריאה מקדמית וקריאה ראשונה ונדונה בוועדת החוקה , הצעתם הונחה 
רק עכשיו על שולחן הכנסת . אין לה שום סיכוי לעבור בכנסת הנוכחית , ולו 
בקריאה מקדמית , נוכח ההסכמים הקואליציוניים ובגלל מלחמת החורמה שהכריזו 
עליה כל המפלגות הקטנות " . ליבאי אומר כי הצעה זו מושתתת על הפנטסיה שמפלגה 
אחת תקבל 84 מנדטים ויותר . גם אז יוכלו הח"כים להדיח ברוב רגיל את ראש 
הממשלה ויכולת הסחיטה תהיה כפי שהיא עכשיו . הצעתם אף מחמירה את חוליי 
המשטר בהשוואה למצב הקיים . תנאי המו"ם הקואליציוני יהיו קשים : במקום 
שיתנהל בסדר ובזמן קצוב , כפי שקובע כיום נשיא המדינה , לא יהיו כללים 
ומעצורים . " הוא יידרדר לשיא של נבזיות ביום כינוס ישיבת הכנסת , כשיתגלו 
הפתעות ובגידות של הרגע האחרון " , אמר . בין המצדדים בבחירת ראש ממשלה 
כראש הסיעה הגדולה נמנים שר המשפטים לשעבר , ד"ר חיים צדוק , וח"ך משה 
שחל . שחל פועל בימים האחרונים להסביר לחברי המרכז כי שיטת הבחירה הישירה 
יכולה לתת בידו של ראש הממשלה כוח פוליטי רב , בשעה שלמדינת ישראל אין 
חוקה וגם אין החלטה על שינוי כולל של שיטת הבחירות לכנסת . לדעתו , זו 
הרפתקה שאת תוצאותיה יהיה קשה לשער . לדברי צדוק , " כל העולם , פרט 
לארצות - הברית , שם קיימת שיטה נשיאותית , וכמה מדינות דיקטטוריות באמריקה 
הלטינית , פועל בשיטה הפרלמנטרית . מפעם לפעם מתגלים תקלה או פגם , ומתקנים 
אותם , אך לא חורגים מהשיטה . צמיחת ראש הממשלה מתוך הפרלמנט , שמורכב 
על - פי תוצאות הבחירות , היא כלל יסודי בדמוקרטיה . לא ייתכן לקחת מארצות - 
הברית רק מרכיב אחד על בסיס שונה לחלוטין " . צדוק גם מפנה את תשומת הלב 
לבעיית הסגן . המועמד לראש הממשלה בוחר לעצמו , בשיטה זו , לפני הבחירות , 
את המועמד לסגנו , וזה עשוי לכהן כראש ממשלה בעת מצוקה , עד סיום הקדנציה , 
, בלא הליך פוליטי דמוקרטי . חמור יותר : בכנסת צפוי שיתוק פרלמנטרי 
אם ראש הממשלה ייבחר במפלגה אחת ואת הקואליציה בכנסת תרכיב מפלגה אחרת . 
" הממשלה לא תוכל לשלוט בלי חקיקה ובלי תקציב " . לדבריו , אם לא ייבחר 
ראש ממשלה בסיבוב הבחירות הראשון , פסק הזמן של שבועיים שבין הסיבוב הראשון 
לסיבוב השני יהיה פרק זמן מכוער של לחצים וסחטנות , שאותם רצו למנוע בתיקון 
החוק . פרוף טורגובניק מחזיק בגישה שלישית : קודם לשינוי שיטת הבחירות 
יש לתקן פגמים בשיטה הקיימת . לדעתו , יש לתקן כמה חוקים . הבעיה שלנו 
עתה היא תיקו בין שני המחנות . הבעיה אינה בממשל או בסוג הבחירה , אלה 
בעם . כדי לפתור בעיה של שכירי חרב וחברי - כנסת יחידים אפשר לחוקק חוקים . 
בהצעות שהונחו אין התייחסות לסוגיית התיקו בעם . יש להביא מיד לתיקוני 
ממשל , כתנאי לכל תהליך , הוא אומר . ראשית העלאת אחוז החסימה ל4 או 
5 אחוזים . ללא כל קשר לשינוי שיטת הבחירות , יש להעניק לראש הממשלה סמכויות 
ניהוליות משמעותיות ולחוקק את חוק זכויות האזרח וחוק המפלגות . כל תיקון 
של השיטה באורח חד - צדדי יוביל לכך שערבים יקבעו מי יכהן כראש ממשלה . 
אני מציע לשמור על המצב הקיים ולהקים פורום לאומי שידון בו אולי ועדה חוקתית 
לאומית " . מזכ"ל העבודה , ח"ך מיכה חריש , נערך בימים אלה לכל הכרעה שתתקבל 
במרכז . מטרתו הראשונית היא להביא , מיד לאחר שתתקבל ההחלטה , לאיחוד 
כוחות של כל הרוצים בשינוי השיטה , כדי שניתן יהיה לגייסם לאילוץ הליכוד 
להביא להכרעה בכנסת . אך בשעה זו , כאשר מפלגת העבודה מצויה באופוזיציה 
והליכוד מחויב למפלגות הדתיות , הסיכוי לכך קלוש . 
