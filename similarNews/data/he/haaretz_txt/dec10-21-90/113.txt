באחת מהופעותיו במסגרת פסטיבל צמד החבובים סיפר בני בגין , כי בעת ביקור 
בבית - החולים ביקש ממנו אביו , מנחם בגין , למסור דרישת שלום חמה ליוסי 
שריד . מחווה באמת מפתיעה . ליוחנן בדר ולמישה ארנס לא מסר ד"ש חמה ? 
ומה עם דקל ושמיר , חברים לנשק , לא מגיעה להם ד"ש חמה ? מכל האנשים בעולם 
שבגין התחכך עמם לאורך השנים דווקא על שריד הוא חושב במיטת חוליו ? אך יוסי , 
וירטואוז תקשורת , מבין מיד את גורם הפרמשן שיש בד"ש זו לצמד החבובים יוסי 
את בני , או בני את יוסי , ומכה בברזל בעודו חם . הוא מספר מה גדול היה 
הקשר בינו לבין בגין האב . בכל פעם שהוא ( שריד ) היה עולה לדוכן הנואמים 
בכנסת " היה בגין מזדרז להיכנס לאולם באומרו : כשיוסי מדבר , חשוב לשמוע 
מה הוא אומר " . ותיקי הכנסת זוכרים שבכל פעם שבגין עלה לנאום יצא בן - גוריון 
את האולם . הם אינם זוכרים שסדר - יומו הפרלמנטרי של בגין הותאם לפי נאומיו 
של שריד . ההיפך מכך : בגין ביטל הופעה בוועדת חוץ וביטחון בגלל התבטאויות 
שריד , שאותו כינה בגין : " נער חצוף ומתוסכל " . אבל שריד , שקוע בקידומו 
העצמי , אומר שהוא ממש מתגעגע למנחם בגין . זיכרונו של שריד הוא כמו האנציקלופדיה 
הרוסית בימי סטלין , קורע דפים ומדביק דפים חדשים . שריד של הדפים הישנים 
קטל את בגין . דיבר עליו תמיד במונחים של אסון למדינה . הוא טען שבגין 
הוליך שולל את העם , את הכנסת ואת האופוזיציה . הוא כינה את בגין " פושט 
יד " והטיל עליו את האחריות למאות ההרוגים במלחמת לבנון . בערב יום - הכיפורים 
2891 הוא תובע מבגין לבקש סליחה מהעם . " ולא תרצה אותנו עד שתתפטר " . 
במועד מאוחר יותר שוב הוא דורש ממנו להתפטר " בגלל חוסר יכולתו להתמודד 
בטרור הגואה " . הוא מכנה את ממשלת בגין ממשלה של חלשי - אופי ושרלטנים . 
ביולי 38 שריד שוב תובע ממנו ללכת , הפעם בגלל מצבו הנפשי . שריד כותב , 
שהוא אינו מרחם על מצוקת נפשו שבאה ממלחמה שהוא עצמו גרמה . אחרי כל מה 
שהטיח וקשה להאמין שבגין השתדל להיות נוכח בכנסת כדי לא להחמיץ גידופים 
אלה נגדו אני תמה על יוסי מצמד בני את יוסי : למי ולמה בעצם הוא כל - כך 
מתגעגע ? האם בגין , כמו יין במרתף , השתבח עם השנים ? או סתם השתנה 
באופן רטרואקטיווי ? בימים שאדם לאדם זאב , נעים לראות שזאב ליוסי אדם . 
וזה מאוד חבוב . אך להקת יוסי את בני היא יותר תעלומה מאשר קוריוז . העובדה 
שבימים שבהם שריד עושה כבד - קצוץ מחיים חפר הוא מקלס ומפרכס את בני בגין , 
אומרת דרשני . סימה קדמון ב"מעריב " מתארת את היחסים האלה כ"אהבה אסורה " . 
רומנטיקה לא חסרה בפינג - פונג המחמאות ביניהם . שריד מתפעל מהשכלתו של 
בגין " מיכולתו , כישוריו , אחריותו . אני אפילו מחבב אותו " . בגין 
מוצא את המשותף בכך ששניהם רזים , בגיל העמידה , קצרי - רואי ומרכיבים 
משקפיים . יכול היה להוסיף שגם שמות המשפחה של שניהם בני ארבע אותיות . 
שריד מצוטט כמי שאומר " הרגשתי גלמוד וערירי בכנסת עד שבא בגין " . ולא 
אבינה : האם חברה חסרה לו או שמא נמאסה עליו הבדידות הפוליטית ? אולי באמת . 
ליוסי קורים דברים : בוקר אחד הוא " מפטר " את הפלשתינאים באמירתו " שיחפשו 
אותי " , בגלל שתמכו בסדאם חוסיין . ולא ברור במה תמיכה בסדאם חמורה יותר 
מהשתייכות לארגוני טרור ומהרג יהודים ? או שמא היתה זו עילה להיראות קצת 
יותר פטריוט ? אולי . שריד גם תומך בסגר בשטחים שיביא לרעב ולאבטלה שם . 
ואחרי שעודד סרבנות ולא השאיר מתום בצה"ל הוא גם מפרסם ב"הארץ " מאמר שמאלצי 
תחת הכותרת " הצדעה לצה"ל " . במדינה מיימינה , שבה השמאלן נידון להיות 
גלמוד , יש סימנים של תיקון הניווט במסלול שריד סביב עצמו . " אני יותר 
קרוב לבגין מאשר למאיר יערי " , היה נוהג לומר משה דיין . אמר ואמר , עד 
שלבסוף גמר כשר חוץ בממשלת בגין . הייתכן ששריד מרגיש היום יותר קרוב לבגין 
האב ולבגין הבן מאשר , נניח , ליצחק רבין ? אילו היה לנו עוד שריד , 
הוא לא היה עובר לסדר - היום על שריד המתגעגע לבגין היה כותב שבעה מאמרים 
ומתראיין שבע פעמים על התקרנפותו של השמאלן . אם הבדידות הפוליטית וכתם השמאלנות 
נמאסו עליו והוא מחפש מקום באמצע , לא ימצא את הישועה אצל בגין . בני , 
ישר כמו סרגל , ובקצה האולטרה - ימני שלו , אינו מחלק מחמאות לאבא של 
שריד אלא מפרט עד כמה עמוקה התהום ביניהם : יוסי ( הוא אומר ) בעד מדינה 
פלשתינית , בעד הידברות עם אש"ף , בעד החזרת השטחים , נגד התנחלויות , 
מגלה הבנה לאינתיפאדה . כל מה שיוסי מייצג הוא בעיני בני אסון למדינה . 
שניהם אמנם רזים וקצרי - רואי , אך אין בין בני ליוסי שום דבר משותף מלבד 
הגימיק והגימיק הוא כולו של שריד . אצל בני שר החוץ הוא לא יהיה . 
