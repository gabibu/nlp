מזכ"ל מפלגת העבודה , ח"ך מיכה חריש , הזהיר אמש את ח"ך יוסי ביילין ואסר 
עליו לצאת הבוקר לקהיר לפגישה עם עוסאמה אל - בז . אל - בז הזמין את חברי 
הכנסת אברהם בורג וביילין לקהיר לאחר שזה השמיע את הצהרתו כי יש להביא להקמתה 
של מדינה פלשתינית ולהתחיל את התהליך ברצועת עזה . ביילין הודיע כי אין בדעתו 
להישמע לתכתיביו של מזכ"ל המפלגה . בצמרת מפלגת העבודה קיימת זה תקופה ארוכה 
מורת רוח מהצהרותיו של ביילין ולדעת המזכ"ל עמדותיו גורמות נזק תדמיתי קשה 
ביותר למפלגה . חריש אף מנסח כעת מסמך ובו פירוט ההצהרות שהשמיע ביילין 
ואשר לדעתו " הבאישו את ריח מפלגת העבודה בציבור תוך סיוע לליכוד " . חריש 
אסר על השניים לנסוע לקהיר מאחר ולדבריו הדבר עלול להתפרש כי עמדתם היא עמדתה 
של מפלגת העבודה . לאחר שיחה עם ח"ך בורג הודיע האחרון כי החליט שלא לנסוע . 
פגישה נוספת היתה לביילין עם חברי הכנסת מיכאל בר - זוהר , רענן כהן ושמעון 
שטרית אשר הבהירו לו כי הוא עלול לגרום נזק חמור ביותר למפלגת העבודה . 
הוא נוסע ללא כל סמכות של המפלגה ואם אכן יצא לקהיר , ידע שעליו לשאת במחיר 
פוליטי כבד ביותר ועתידו הפוליטי במפלגה יהיה בסכנה . השלושה הדגישו בפני 
ביילין כי לא יתכן שיציג תוכנית מדינית שבין חבריו למפלגה אין לה הסכמה . 
לפנות ערב קיים ביילין התייעצויות עם חבריו לחוג היונים במפלגה . אחדים 
מהם ביקשו ממנו שלא להחריף עתה את היחסים הפנימיים במפלגה ולוותר על הפגישה 
בקהיר . בפגישה קבל ח"ך בורג כי ביילין רץ לתקשורת עם הכרזות ומביא לפגיעה 
תדמיתית קשה . נודע , כי בימים האחרונים יש כלפי ביילין ביקורת נוקבת ביותר 
בתוך חוג משוב שהוא מבצרו הפוליטי של ביילין . ראשי החוג הופתעו מהכרזותיו 
בדבר הצורך להביא להקמת מדינה פלשתינית בעזה , דבר שלא תואם עימם מראש ולא 
נדון בהנהלת החוג . ביליין אמר אתמול כי הוא דוחה מכל וכל את הטענות נגדו , 
וכי רק קשיים טכניים עשויים להביא לדחיית יציאתו הבוקר לקהיר . בכוונתו 
לצאת לקהיר במטוסו של חבר הקונגרס האמריקאי ויין אוונס הנמצא בארץ ויוצא 
הבוקר לקהיר , אך אם הדבר לא יסתייע יצא לקהיר מחר או מחרתיים . ביילין 
תקף את דרישותיו של חריש ואיומיהם של שלושת חברי הכנסת מחוג הניצים . " זכותי 
המלא לצאת ולשוחח . הטענות כלפי קטנוניות . הם מבטאות חולשה מבית ומחזקות 
את טענות הליכוד " . 
