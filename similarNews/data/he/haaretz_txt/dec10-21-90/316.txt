צפויים שיבושים בתוכנית ההשתלמויות הארצית של עובדי המלונות , שנועדה למנוע 
פיטורים . הסתדרות עובדי האירוח לא צירפה את חתימתה להסכם בעניין זה , 
בין משרד העבודה והרווחה לבין מרכז לקידום מקצועי במלונות , בשל מחלוקת 
עם התאחדות המלונות . המזכירות הפעילה של הסתדרות עובדי האירוח תתכנס היום 
בדחיפות , כדי לדון בעניין . המחלוקת בין התאחדות המלונות להסתדרות עובדי 
האירוח היא על האפשרות לפטר עובדים שלא ייכללו בתוכנית ההשתלמויות . הסתדרות 
עובדי האירוח מתנה את הצטרפותה לתוכנית החדשה ומימון חלק ממנה במסגרת תקציב 
המרכז לקידום מקצועי במלונות , בכך שוועד העובדים בכל מלון יהיה שותף להכנתן 
של רשימות העובדים שיישלחו לתוכנית ההשתלמויות . כמו כן , היא דורשת כי 
בתי - המלון יתחייבו שלא לפטר עובדים אחרים , אשר לא ייכללו בתוכנית ההשתלמויות , 
ולא לפטר עובדים שיחזרו מהקורסים ולא תימצא להם עבודה . לעומת זאת , התאחדות 
המלונות עומדת על זכות הנהלות בתי - המלון לקבוע מי יהיו העובדים שיישלחו 
להשתלמויות מקצועיות . כמו כן , היא מתנגדת להטלת הגבלה כלשהי על הנהלות 
בתי - המלון , בפיטורי עובדים נוספים בהתאם לצרכים המשתנים . על - פי תנאי 
התוכנית החדשה יוכלו בתי - המלון לשלוח להשתלמויות עד % 04 מכוח - האדם המיועד 
לפיטורים . בתקופה זו יקבלו העובדים % 07 מגובה שכרם מדמי הביטוח הלאומי , 
שכן תקופת ההשתלמות תיחשב כחופשה ללא תשלום . 
