עד כמה גרשון סלומון עקשן יכול להעיד סיפור שיקומו מפציעתו הקשה , למרגלות 
תל עזזיאת , בפברואר 8591 . ביום גשם אחד נקלע הכוח של סלומון לאש ממארב 
סורי . פצוע ראשון . החובש שחש אליו סופג כדור בראש ומתמוטט . סלומון 
ממהר אל החובש ונפגע אף הוא . בבוץ הסמיך בטוח סלומון שסופו קרב , אבל 
החברים גוררים אותו משם . בבית החולים מאבחנים חוליות גב מרוסקות וגפיים 
משותקות . שעות ארוכות הוא מנותח . אחר כך שוכב סלומון שלושה חודשים במיטת 
סנדוויץ ללא תזוזה . ההחלמה ממושכת . בהתחלה הוא מזיז בוהן . אחר כך עוד 
אצבע . מאוחר יותר עומד על שתי רגליים . קצין רפואה ראשי מסרב להתיר לו 
לחזור לגדוד . סלומון מתעקש , צועק , מוחה , ובסופו של דבר משיג את מבוקשו . 
אחרי שנה מהלך " הנס הרפואי " בין החיילים שלו כשהוא נעזר בקביים . חודשים 
ארוכים תבע ממפקדיו תפקיד . בסופו של דבר , בניסיון להוריד אותו מהעץ הגבוה , 
מינו אותו לקצין המבצעים של הגדוד . חשבו שיישבר . אך סלומון לא נכנע . 
חניכיו זוכרים עדיין את מסע הסיום של קורס החבלה : טיפוס על מצדה . בילי 
מוסקונה לרמן , שתיעדה לפני שנים את שיקומו של סלומון ב"מעריב " , רשמה 
אז בפנקסה : " ההוראה היתה חד - משמעית : לא לגשת אליו ולא לעזור לו . 
הוא טיפס בידיים , בקביים , בשיניים . הירידה , דרך שביל הנחש , בעזרת 
חבלים , היתה קשה מהעלייה . אף אחד לא העז להמרות פקודה ולגשת אליו . 
כך טיפס למצדה וירד בכוחות עצמו " . אחר כך הגיב הגוף בדימום חזק שהצריך ניתוח . 
הסיפור הזה שייך אמנם להיסטוריה , אבל הוא אומר משהו על האיש ועל כושר 
ההתמדה שלו . היום אומר סלומון : " אני אוהב את החיים ומאמין . האמונה 
הזאת היא הדלק שלי . מאז , הגילוי האלוקי מתחדש אצלי מדי יום " . הגילוי 
האלוקי מתחדש אצל סלומון מדי יום , וגם הבקשות לעלייה להר . חנוכה עבר 
בשלום . בעוד שלושה וחצי חודשים פסח . 
