שנת 09 אופיינה בירידת תעריפי ביטוח הרכב . זה קורה תמיד לאחר שנה בה יש 
לחברות רווחים גבוהים . ברבעון השלישי החלו ההנחות לעשות את שלהן והחברות 
החלו להרגיש הקטנה ממשית בהכנסות . בשלב זה , החלה סדרת האשמות הדדית . 
החברות טענו שהסוכנים הם האשמים בירידה , כי ברצונם להשיג עוד לקוחות , 
הם נותנים הנחות גבוהות מדי ולוחצים על החברות להוריד מחירים . לעומתם 
ענו הסוכנים , שהחברות הן הקובעות את התעריפים , ואל להן לבוא בטענות לסוכנים . 
למעשה , לא כולם נהנו מירידת המחירים . יש בעלי רכב שנכנסים לסוכן , המציג 
להם טבלת מחירים שאישר המפקח על הביטוח , והם בתמימותם מאמינים שאם המפקח 
אישר המחיר הוגן . הטבלה הזו דומה מאוד בכל החברות , והיא תוצאה של החטא 
הקדמון של יהודה דרורי , המפקח הקודם על הביטוח . הוא הכניס את השיטה ואיפשר 
יצירת קרטל של החברות . כתוצאה מירידה ברווחי הסוכנים , הם לחצו על החברות 
להגיע להסכם מחייב . והחברות ניסחו הסכם כזה . אמנם לא חתום אך מחייב . 
ההסכם קובע תעריפים גבוהים ואחידים ליחידים ולקולקטיווים . עד כה היו מצליחים 
קולקטיווים גדולים להשיג תנאי הנחה מפליגים על חשבון המבטח היחיד שהיה משלם 
" לפי הטבלה " . מהיום , אמרו החברות והסוכנים , נקבע גם להם גג . יש 
בהסכם עוד סעיפים דרקוניים המונעים תחרות בין החברות כמו הקפאת נתח השוק 
של כל חברה וחברה . התוצאה היתה שהחל מה2 בדצמבר עלה מחיר ביטוח הרכב בכ%52 . 
החברות חגגו , הסוכנים חגגו והציבור שילם . המפקח על הביטוח מילא פיו 
מים . אין זו הפעם הראשונה בה נכתב טור זה על מחדלי המפקח על הביטוח . 
אפילו מבקרת המדינה מתחה עליו ביקורת קשה , שהוא מסייע ביודעין לחברות לשמור 
על רמת מחירים גבוהה . אך לגד ארבל כל זה חשוב כקליפת השום . יש לו מטרה 
אחת : לדאוג שאף חברת ביטוח לא תפסיד , לשמור שאף אחת לא תפשוט רגל ואז 
הוא ייחשב מפקח טוב . הדבר האחרון שאכפת לארבל הוא המחיר שמשלם המשק המחיר 
שמשלם כל אחד מאתנו עקב חוסר הניהול שלו . ארבל הוא איש חלש , אינו סמכות 
מקצועית , אינו מסוגל לעמוד מול החברות . הוא מעדיף לעצום עיניים ולא 
רק במקרה הנדון . מי שפנה ל"הארץ " שפרסם ב3 בדצמבר את הפרשה , כדי לברר 
פרטים וכדי להתחיל לפעול , היה נציגו של זאב גלמור , הממונה על ההגבלים 
העסקיים . בענף הביטוח יודעים כולם שיש עודף חברות . כולם יודעים שבשלוש 
השנים האחרונות שמנו החברות . כולם יודעים שאם תבוטל טבלת המחירים וימוגר 
הקרטל , ייאלצו חברות להתאחד כדי לחסוך באנשים ובהוצאות ולעמוד בתחרות . 
התוצאה תהיה התייעלות ענף הביטוח , הכנסת פוליסות חדשות לשוק , והעיקר : 
ירידת תעריפים משמעותית . נמאס כבר לשלם משכורת חודשית אחת שלמה על ביטוח 
רכב ודירה . כאשר מחירי הביטוח יירדו , יקצור מודעי דיווידנד פוליטי - כלכלי 
ברור : תרומה לבלימת העלייה במדד המחירים לצרכן . באותה הזדמנות ראוי גם 
לחקור ולהעמיד לדין את מנכ"לי החברות שהגיעו להסכם מפלה , בניגוד מפורש 
לחוק . יצחק מודעי אינו מתפעל מארבל . למעשה , אין הוא משתף אותו בדיונים 
הקשורים לשוק ההון והרי ארבל הוא גם הממונה על שוק ההון . במצב שכזה ראוי 
לו לארבל שיסיק את המסקנות ויפנה כמה שיותר מהר את כיסאו . הוא בוודאי אינו 
רוצה שמודעי יעשה לו זאת . 
