התקשר דוד מזור בהסכם לרכישת קרקע מאדם ששמו שוורץ . ההסכם לא יצא לפועל , 
ושני הצדדים תבעו זה את זה על הפרתו . את מזור ייצג עורך - דין שמואל 
אריאלי . הושגה פשרה , ההסכם בוטל , ושוורץ התחייב להחזיר למזור 06 אלף 
דולר שקיבל ממנו . במקביל , פנה מזור אל חברת הקבלן שמעון יאיר והציע מעין 
הסכם קומבינציה בקרקע שלגביה בוטלה העסקה עם שוורץ . סוכם שיאיר יקנה את 
הקרקע משוורץ ויעביר למזור שתיים מהדירות שיקים עליה , תמורת 06 אלף הדולרים , 
ועוד עשרת אלפים ש"ח . עורך - דין אריאלי , שייצג את מזור גם בנושא זה , 
ערך את ההסכם , שנחתם בסוף נובמבר 0891 . ואולם בהסכם לא היה דבר שיכול 
להבטיח את מזור , אף כי שילם מראש את מלוא התמורה . היו בו רק התחייבויות 
של יאיר לעתיד , וגם להן לא נקצב זמן . יאיר עדיין לא רכש את הקרקע משוורץ 
ועדיין לא קיבל היתר בנייה , ואף על פי כן לא ניתנה למזור כל בטוחה לקיום 
התחייבויות אלה . גם מעסקה זו לא יצא מאומה . יאיר הסתבך בחובות , כשכספיו 
של מזור בידיו . את הדירות לא בנה , ואף עזב את הארץ . מזור נשאר עם הסכמים 
להעברת הדירות והערות אזהרה בטאבו . אף את המעט הזה קיבל כעבור זמן רב , 
ורק לאחר שפנה לעזרת עורך - דין אחר , נתן רסקין . באותה עת כבר לא ייצג 
עורך - דין אריאלי את מזור אלא את הצד השני , חברת יאיר , לאחר שהבטיח 
את עצמו בהסכם בין מזור ליאיר כי " כל הטיפול המשפטי ברכישת המגרש על - 
ידי יאיר ובמכירת הדירות שיאיר יבנה עליו ייעשה במשרד עו"ד שמואל אריאלי " . 
מזור הגיש תביעה לבית המשפט המחוזי בתל - אביב נגד עורך - דין אריאלי על 
רשלנות בייצוג האינטרסים שלו בעריכת ההסכם עם יאיר . עיקר טענתו היתה כי 
עורך - דין אריאלי לא דאג לכל בטוחה לכספו , ששולם במזומן ומראש , שעה 
שיאיר לא היה עדיין בעל המגרש ולא היה בידיו היתר בנייה , וכן כי לא היו 
בהסכם מועדים לקיום התחייבויותיו של יאיר . השופט משה טלגם דחה את התביעה 
בנימוק כי לא היתה רשלנות מצד עורך - דין אריאלי . מזור ערער על החלטה זו , 
באמצעות עורך - דין רסקין , לבית המשפט העליון ( ע"א 78455 , דוד מזור 
ואח נגד עו"ד שמואל אריאלי ) . השופטים משה בייסקי , שושנה נתניהו ותיאודור 
אור קבעו כי השופט טלגם טעה וכי רשלנות היתה גם היתה . " עורך - דין חייב 
להשתמש במיומנות מקצועית סבירה כדי לשמור על זכויות לקוחו " , כתבה נתניהו . 
עם זאת , דחו את הערעור מטעם אחר , שלא העלה השופט המחוזי . לדעתם , 
אין קשר סיבתי בין רשלנותו של עורך - דין אריאלי לבין הנזק שנגרם למזור . 
השופטת נתניהו , שכתבה את פסק הדין , הסבירה כי בסופו של דבר רכשה חברת 
יאיר את הקרקע , אף כי רק בחלוף כשנה . גם הערות אזהרה נרשמו לטובת המשיב , 
ושנה וחצי לאחר ההסכם נחתמו חוזים למכירת שתי הדירות . " לא נטען ולא 
הוכח שהעיכוב הרב בקיום התחייבויות אלה של יאיר גרם או תרם באיזו צורה שהיא 
לנזקי המערער " , כתבה נתניהו . עם זאת , העירה השופטת כי הנורמה , שאף 
נוספה ב6891 לכללי האתיקה של לשכת עורכי - הדין , היא שאסור לעורך - דין 
לפעול מתוך ניגוד אינטרסים . " חבל שהמשיב לא נתן דעתו לנורמה זו " , 
כתבה . היא ציינה כי עורך - דין אריאלי היה יכול לחסוך לעצמו הסתבכות ואי - 
נעימות רבות אלמלא פעל בקטע אחד בשם המערער , בקטע אחר בשם יאיר , ובקטע 
נוסף בשם שניהם , באותו נושא . לעומת החלטתם לדחות את הערעור בעניין הרשלנות , 
קיבלו השופטים את ערעורו של מזור על החלטה אחרת של השופט המחוזי , להיענות 
לבקשת עורך - דין אריאלי ולשנות את החיוב בשכר טירחתו , מ000 , 3 ש"ח , 
כפי שנכתב בפסק הדין , ל000 , 03 ש"ח . אריאלי טען כי השופט טעה והשמיט 
אפס אחד מהסכום , שכן התעריף המינימלי של לשכת עורכי - הדין הוא % 01 מסכום 
התביעה . השופט ציין , עם זאת , כי אין הוא מגדיל את הסכום בגלל טעות 
זו , אלא משום שעמד לפסוק פיצויים לדוגמה , בשל מידת הפגיעה שבטיעון ובסכום 
הגבוה שנתבע . ואולם השופטת נתניהו פסקה כי בנימוק כזה לא היה השופט מוסמך 
לתקן את פסק הדין . כמו כן קבעה כי לא היה מקום לפסוק הוצאות לדוגמה , 
שכן למזור אכן היתה טענת רשלנות מוצדקת נגד אריאלי , אלא שלא הוכח שרשלנות 
זו היא שהיתה הגורם לנזקיו הגדולים . לפיכך , הפחיתה את שכר הטירחה ל000 , 
3 ש"ח . המערער לא חויב בהוצאות . 
