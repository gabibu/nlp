גורבצוב ? ולדימיר יעקבלב מתנהג כאילו מעולם לא שמע עליו או ביתר דיוק , 
כאילו המנהיג הסובייטי לא עושה עליו רושם . והוא אינו היחיד שמרגיש כך . 
גורבצוב אולי שולט בקרמלין , אבל אין לו כל שליטה ביעקבלב . " יש לו 
אותה מידה של שליטה בברית - המועצות כפי שיש למלכת אנגליה על קוויבק " , 
הוא אומר . הצעיר הזה , הבז בכל לבו לקלחת החיים הפוליטיים הסובייטיים , 
הוא העורך של " קומרסאנט " , כתב - עת לענייני כלכלה שהיה לתופעה בעולם 
המו"לות ולתנ"ך של זמנים מאוד מודרניים אלה . קפמאבין " קומרסאנט " הוא 
גם יוזמה פרטית משגשגת , המסתירה את טבעה הקפיטליסטי ומגדירה את עצמה " קואופרטיב " 
עלה - תאנה אידיאולוגי בימים אלה של מהפיכה שאינה מעזה לכנות את עצמה בשמה 
הנכון . " אנחנו יותר מאשר רווחיים " , אומר יעקבלב בן ה - 82 , הנראה 
רגוע בסוודר שחור אלגנטי . יש לו סיבה להיות מרוצה : " קומרסאנט " רשאי 
לטעון לקהל קוראים שבועי של 000 , 053 אזרחים סובייטים , שכל אחד מהם מוכן 
להוציא רובל אחד כדי לקרוא את החדשות הכלכליות האחרונות . בעמודיו של כתב - 
העת של יעקבלב אתה יכול לקרוא על העליות והירידות האחרונות בשוק חומרי הגלם 
של מוסקווה , דו"ח על שירות טיסות - שכר ומטענים חדש של איירופלוט בין סיביר 
לאלסקה , או כתבת - תדמית על גרי וסט , המנהל של חברה חדשה בבעלות משותפת , 
" פמטק " , השוכנת ליד קייב ומייצרת משהו שעד עתה לא היה ידוע בברית - 
המועצות : מוצרים להיגיינה של נשים . ל"קומרסאנט " יש גם מהדורה באנגלית , 
במחיר של 562 דולר לשנה , הנושאת בגאווה את כותרת המשנה : " השבועון 
הכלכלי הסובייטי " . טופס החתימה על מנוי מציע להציג בפני הקורא את " צדה 
האחר של אימפריית הרשע " , ומופיע בו תצלום של רונלד רייגן קורא עותק של 
כתב - העת . כ000 , 03 אנשי עסקים מברוקלין ועד למגניטוגורסק קוראים מדי 
שבוע את המהדורה האנגלית . במשרדיו של " קומרסאנט " , שציודו חדיש ביותר , 
יעקבלב אינו מבזבז זמן על רטוריקה או על ענווה מזויפת : " השוק כבר קיים " , 
הוא אומר . " כל שעלינו לעשות הוא לארגן את חוקיו . הפוליטיקאים מפגרים 
אחרי המציאות . השוק נע מהר מהם ומחוקיהם " . ומה בדבר התוכניות לשנות את 
כלכלת ברית - המועצות מכלכלה של תכנון מרכזי לכלכלת שוק בתוך 005 יום ? 
יעקבלב רק מושך בכתפיו . " 005 הימים הבאים ייראו דומים מאוד ל005 הימים 
שלפניהם " . הוא ממשיך : " בני גילי חושבים במושגי המציאות , לא במונחים 
פוליטיים . לפני כן היה עליך או להילחם בקומוניזם או להתפשר אתו . הפרסטרויקה 
היתה מסע אידיאולוגי נגד היבטים מסוימים של הקומוניזם . לגבינו שוב אין 
משמעות למלחמה בקומוניזם " . סרגיי לברוב הוא כלכלן בן 04 שחייו הכפולים מאגדים 
בתוכם את הדרכים הישנות והחדשות . בנוסף על תפקידו הרשמי הוא חבר בוועדה 
ממשלתית העוסקת בקשרים הכלכליים עם ארצות חוץ הקים לברוב חברת ייעוץ משלו , 
אסקו טי - בי - אס , המייעצת למשקיעים מהמערב . " חיי הכלכלה של המדינה 
מושפעים מדור חדש " , אומר לברוב . " אלה אנשים בני 03 עד 54 שיש להם ניסיון 
ורעיונות , ואשר חומרת המצב דחפה אותם לפעולה " . הטורקים הצעירים הללו 
של הכלכלה הסובייטית אוהבים כוח ורואים בכוח שווה - ערך לפעולה , אבל לא 
לפוליטיקה . על כן הם נוהרים אל המקום שבו כוח הוא פעילות , או לפחות מצוי 
בתנועה : אל העיריות , כמו עיריית מוסקווה שבה הכלכלן הרדיקלי גבריל פופוב 
הוא ראש העירייה ; כמו עיריית לנינגרד , שבה שולט הרפורמטור המיליטנטי 
אנטולי סובצאק ; ומעל לכל אל פמלייתו של בוריס ילצין , נשיא הפדרציה הרוסית . 
הוא העלה את הרפובליקה שלו , הגדולה ורבת העוצמה ביותר במדינה , שבה יותר 
מ051 מיליון תושבים , על הדרך של רפורמה ליברלית . " אנחנו הדוגמה שצריך 
לחקות " , אומר מומחה צעיר של ילצין . במקום מושבה של הממשלה הרוסית , בבניין 
לבן גדול על גדת נהר מוסקווה , עובדת קבוצה של כלכלנים צעירים יומם ולילה 
בשביל ולדימיר יעקבלב וידידיו בעלי החשיבה הליברלית . דור חדש זה של מנהיגים 
חדור מרץ נעורים ומזלזל במנהיגים . הם פרגמטיים ובלתי - מרוסנים , כפי 
שהקודמים להם היו אידיאולוגים חשדנים . ממשרדיהם מתחילה לצאת המהפכה הקפיטליסטית 
החדשה של ברית המועצות . הידוע ביותר מביניהם הוא שר האוצר של רוסיה , בוריס 
פודורוב . הוא רק בן 23 ודובר אנגלית לא רעה , ששאותה רכש בעת לימודיו 
באנגליה . למרות גילו הצעיר יש מאחוריו קריירה מגוונת . הוא עבד בגוסבנק , 
הבנק המרכזי , במחלקה הכלכלית של הוועד המרכזי של המפלגה הקומוניסטית , 
ועשה ניסיון שלא הצליח לייסד בנק מסחרי פרטי . הוא עובד עכשיו על התוכנית 
שהוצעה בראשונה על - ידי גרגורי יבלינסקי , שבחודש פברואר הציע מסגרת למעבר 
לכלכלת שוק בתוך 004 יום . ילצין צירף לכך עוד 001 ימים , והפרלמנט הרוסי 
אימץ את התוכנית בהתלהבות . היתה זו תוכנית 005 הימים החדשה שגורבצוב לא 
הצליח להביא לאישורה בפרלמנט הסובייטי . בצוות הכלכלנים הצעירים של ילצין 
עוד שתי דמויות - מפתח : מיכאיל זדורנוב , בן 72 , ולדימיר גרישנקו , 
בן 03 . הם מחברים עתה את המסגרת החוקית לרפורמה החדשה ברוסיה . כאשר 
נשאל זדורנוב לאמונותיו , הוא ממהר לשבח את הפרגמטיזם : " כלכלת השוק 
אינה מטרה בפני עצמה . היא פשוט הדרך הטובה ביותר לצאת מן המשבר הזה " . 
וגרישנקו אף בוטה ממנו : " אין ספק שבכלכלת שוק יש דברים טובים ויש דברים 
רעים , אבל אנחנו לא עוסקים בתיאוריה . אנחנו מנסים למצוא דרך שתוציא אותנו 
מכל החרא הזה " . גל זה של כלכלנים בעלי רעיונות רפורמיים אינו נס , ככל 
שהדבר מצטייר כך . אפילו בזמן שלטונו של ברזנייב היו פרופסורים שלימדו 
על סמואלסון , ריקרדו ואדם סמית . מרביתם למדו במכון הכלכלי של אוניברסיטת 
מוסקווה . " אפילו לפני 02 שנה " , אומר סטודנט לשעבר , " היתה כלכלת 
השוק באופנה בחוגים מסוימים באוניברסיטה " . הפרופסורים שהפיצו אז את הרעיונות 
האלה מצויים היום בפמלייתו של מיכאיל גורבצוב , כולם לפחות בשנות ה05 שלהם , 
והם מנהלים מלחמה אין - סופית למען הרפורמה כנגד תומכי כלכלת התכנון . כלכלנים 
אלה , שגילו את כלכלת השוק בשנות ה06 , היו אמני הנסיגה הטקטית , התמרונים 
המהירים והסינתזה של הבלתי - אפשרי , כישורים שתלמידיהם הצעירים והבלתי - 
מרוסנים עדיין לא למדו . אבל אחד מן הפרופסורים הללו , אבגני יאצין , 
מודה בחיוך שהגיבורים הזקנים של כלכלת השוק עייפים . " לבחורים הצעירים " , 
הוא אומר , " יש אולי רעיונות ברורים יותר , הם נחושים יותר בדעתם , 
ונוטים פחות מאתנו לפשרות " . אומר ולדימיר יעקבלב : " למדנו מהר מאוד 
בארבע השנים האחרונות . כל יום דומה לחודש " . כפירי האריות של מוסקווה בחנו 
בקפידה את ניסיונם של רפורמטורים אחרים , מוורשה ועד בודפשט . התנ"ך של 
זדורנוב הוא " הדרך לכלכלה חופשית " של הכלכלן ההונגרי יאנוש קורנאי . 
הוא מציע " אסטרטגיה של מפץ גדול " , שבה כופים את חוקי כלכלת השוק בהפתעה 
ברוטלית בתוך כלכלה ריכוזית . אין ספק שהשמרנים הזקנים במפלגה הקומוניסטית 
הסובייטית יראו רעיונות כאלה כרעיונותיו של רומנטיקן מסוכן . על כך ישיב 
הצעיר : " זקנים מתמקדים תמיד במכשולים , בעוד שצעירים מביטים מעבר להם " . 
