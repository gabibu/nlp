שר הקליטה , הרב יצחק פרץ , יחרים היום את ישיבת הקבינט לקליטת עלייה . 
בדרך זו הוא החליט להביע את מחאתו על ההתקפה שלוחת הרסן נגדו , מפי יו"ר 
ועדת השרים לקליטת עלייה אריאל שרון . אנשים שנכחו בישיבת הקבינט בראשית 
השבוע שעבר , סיפרו כי נדהמו מהטון החריף שבו תקף שרון את פרץ . " הוא 
התפרץ עליו כאילו היה פקיד זוטר במשרד הבינוי והטיח בו האשמות כאילו היה 
נער שליח שנתפס בקלקלתו " , העידו . השר פרץ , הממתין לשובו של ראש הממשלה 
יצחק שמיר , כדי להביע בפניו את מחאתו על התנהגותו של שרון , חרג בשבוע 
שעבר מנוהגו ובניגוד למזגו הנוח , הטיח בליסטראות בשרון . הוא כינה אותו 
" דיקטטור היסטרי . הוא מנסה להדיח אותי . לא אתן שיהפוך אותי לשעיר לעזאזל " . 
הוא האשים אותו ב"מעשי חלם " ובניסיון להרוס את משרד הקליטה . שרון , 
חדור רוח קרב , אמר שאין לו שום עניין אישי נגד השר פרץ וכי הביקורת שלו 
נגד שר הקליטה , נובעת מכך שמשרד הקליטה אינו עומד בלוח הזמנים שנקבע להצגת 
תוכנית לקליטת 004 אלף עולים בשנה הבאה . אין ספק ששרון מחפש אליבי לכישלון 
החמור של קליטת גלי העלייה מבריה"ם . " שרון חשב שהוא צריך לטפס על הר הכרמל 
ולפתע הוברר לו שהמשימה המוטלת עליו היא לטפס על האברסט , אבל במשימה זו 
הוא איננו מסוגל לעמוד , לכן הוא נכנס ללחץ " אומר יו"ר ועדת העלייה 
והקליטה של הכנסת ח"ך מיכאל קליינר ( ליכוד ) המגונן על השר פרץ מפני 
התקפותיו של שרון . למעשה , מאז נכנס לתפקידו כיו"ר ועדת השרים לקליטת עלייה 
בחודש יוני , הוא מנסה ליצור את הרושם , שלא עליו מוטלת האשמה לכשלון קליטת 
העלייה . תחילה ניסה להטיל את האחריות למחדל על שר השיכון לשעבר דוד לוי . 
שרון טען שהיה פיגור של שנתיים בבניית דירות לעולים . לוי שחש מיד כי חברו 
לשעבר ל"חישוקאים " מנסה " להדביק " אליו את האחריות , סיפר שכבר בישיבת 
הממשלה ב52 בדצמבר אשתקד הוא התריע על העדר הערכות ממשלתית מתאימה בתחום 
בניית דירות ויצירת מקורות תעסוקה . אח"ך יצא שרון בביקורת נוקבת נגד פקידי 
משרד האוצר המעכבים הבאת קראוונים וטען כי הם תוקעים מקלות בגלגלי העלייה . 
בשבוע שעבר החל שרון לכוון את חיצי הביקורת שלו נגד משרד הקליטה . הוא האשים 
אותם שאינם עומדים בלוח הזמנים שנקבע להכנת תוכנית לקליטת עולי אתיופיה 
וב"שליפה מהמותן " החליט להטיל על מנכ"ל הסוכנות משה נתיב , להכין את התוכנית . 
הוא העביר את הטיפול בקליטת מדענים עולים ממשרד הקליטה למשרד המדע בראשות 
פרוף יובל נאמן . אבל השיא היה בביקורת שהטיח נגד משרד הקליטה על כך שטרם 
גיבש תוכנית לקליטת 004 אלף העולים בשנת 1991 . גורמים ממשלתיים בכירים 
אומרים שדרישה זו היא מגוחכת ומעידה על כך ששרון טרם למד את הנושא . " האם 
משרד הקליטה , בעל האמצעים הדלים ומספר העובדים המוגבל , מסוגל לגבש תוכנית 
לקליטת 004 אלף עולים ? " אומר פקיד בכיר במשרד הקליטה " . אנחנו אחראים 
לקבל את העולים בנמל התעופה ולדאוג לקליטתם הישירה . פתרונות הדיור והתעסוקה 
אינם בידינו " . ח"ך קליינר מדגיש " שרון עושה עוול גדול למשרד הקליטה . 
דומה ששרון , שציפה לזכות במוניטין רב בציבור , הודות להיותו " מר עליה " 
והאמין בסתר ליבו שהצלחתו בקליטת גלי העליה , תסייע לו להגשים את חלומו 
לרשת את שמיר בהנהגת הליכוד ובראשות , חש כבר בתוך תוכו שהוא עומד בפני 
כישלון חרוץ , משום שכל המערך הממשלתי האחראי על קליטת העולים , אינו פועל 
כיאות . ככל שחולף הזמן , המצב הולך ומחמיר . קצב העליה גדל ולא ירחק היום 
שלעולים לא תהיה קורת גג . אלפי עולים ייצאו להפגנות בשל העדר מקורות תעסוקה 
ומאות עולים מתוסכלים וממורמרים יאיימו לרדת מהארץ . אז כשכולם יפנו אצבע 
מאשימה לעבר שרון , הוא יזכיר כי התריע על מחדלי משרד הקליטה , הצביע 
על חוסר הנכונות של צה"ל ומשרד התיירות לסייע , הבהיר כי נאלץ להתמודד עם 
פיגור של שנתיים בבניית דירות ולכן , האשם אינו בו . 
