חברת עלית חתמה על הסכם עם היבואן צבי ויליגר , לפיו יועבר לידיה השיווק 
הבלעדי בישראל של פסטה פדריצי , המיובאת על - ידי ויליגר מאיטליה . עד כה 
שווקה פסטה פדריצי בישראל על - ידי רשת הקו - אוף הריבוע הכחול , לפי הסדר 
מיוחד שהיה לה עם היבואן . לדבריו , ייבא עד כה לארץ את הכמות הגדולה ביותר 
של פסטה איטלקית 084 טונות . " ראינו צורך להפעיל קו מוצרים איטלקי נוסף , 
ברמת מחירים ואיכות שונה מזה של ברילה " , אמר אתמול המשנה למנכ"ל עלית 
אמנון דיק , בתגובה לפניית " הארץ " . דיק הסביר כי עלית מיצבה את ברילה 
כפסטה יוקרתית ומובילה , ואילו פסטה פדריצי תמוצב כפסטה התואמת פלחי שוק 
אחרים של צרכנים , המעדיפים לראות את הסחורה מבעד לשקיות ולשלם מחיר נמוך . 
חברת צבי ויליגר תמשיך ותייבא את מוצרי פדריצי לישראל , ואלה ישווקו דרך 
רשת ההפצה השנייה של עלית , המתמחה בשיווק מוצרי ייבוא . חברת עלית לא הצליחה 
עדיין להחדיר את פסטה ברילה לכל רשתות השיווק . במערך השיווק שלה מעריכים 
כי התמונה תהיה שונה בכל הנוגע לפסטה פדריצי . 
