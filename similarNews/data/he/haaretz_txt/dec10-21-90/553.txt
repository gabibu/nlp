שטוטגארט ( רויטר ) . מאמן נבחרת גרמניה לשעבר , פרנץ בקנבאואר , איים 
אתמול כי יתפטר מתפקידו כמאמן קבוצת מארסיי אם לא תיושב המחלוקת שפרצה באחרונה 
בינו לנשיא המועדון הצרפתי , ברנארד טאפי . בקנבאואר אמר כי אינו מאושר 
מהאופן בו משפיע טאפי , לעתים , על תחומים שבאחריותו של מאמן הקבוצה . 
" נשוחח על כך בשבועות הקרובים " , אמר בקנבאואר . " זה אינו יכול להמשך 
כך . אם לא נהיה מסוגלים להגיע להסדר , אפשר שאחזור הביתה בקרוב מאוד " . 
בקנבאואר שוחח כאן עם עיתונאים לפני משחקה הראשון של נבחרת גרמניה המאוחדת , 
שיהיה מחר נגד שוייץ כאות הוקרה ל"קייזר " , שהוביל את גרמניה לזכיה בגביע 
העולם של 0991 . בקנבאואר אמר כי יחסיו עם שחקני מארסיי חיוביים ביותר , 
וחלק שבחים לטאפי על תרומתו למועדון . 
