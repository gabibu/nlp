בשבוע שעבר היה צפוף באולם המשפטים בבית - המשפט המחוזי בתל - אביב שבו יושבים 
השופטים חיים שטיינברג , אדמונד לוי ודוד בר - אופיר . על דלת הכניסה היה 
כתוב " אין כניסה , האולם מלא " . לסקרנים המזדמנים של בית - המשפט המחוזי 
בתל - אביב היתה סיבה טובה להיכנס לאולם . על דוכן העדים עמד חיים טוביה , 
עד - מפתח במשפטם של יאיר אור ונדב נקן , יוצאי קיבוץ אלונים , המואשמים 
שרצחו זוג מיליונרים מסנטה ברברה שבקליפורניה . התובעים , עורכי - הדין 
יהודית אמסטרדם ודורון פורת , טענו כי בלילה שבין 5 ל6 באוקטובר 7891 , 
בין יום שני לשלישי , נורו מטווח קצר בביתם , בשנתם , המיליונרים כרמן 
וגק הייבלי . התביעה טוענת כי נקן ואור " גרמו למותם של בני - הזוג הייבלי 
" בין בעצמם ובין כמסייעים לאחרים . לטענת התביעה , הרצח בוצע בין חצות 
הלילה לשתיים לפנות בוקר . עוד טוענת התביעה כי ברצח מעורב אדם נוסף , 
צארלס לה - גרו , מזמין המעשה . לה - גרו שנזקק לכסף נשוי לבתם של הנרצחים , 
ונדי , והוא קיווה כגרסת התביעה שהיא תירש את הוריה במותם . בעבר הוכרז 
פושט - רגל . טוביה , גם הוא יוצא קיבוץ אלונים , היה חבר קרוב של יאיר 
אור . שניהם נסעו לארה"ב לחפש את מזלם . עו"ד אמסטרדם מייחסת לטוביה חשיבות 
מרובה , כי לטענתה אור התוודה באוזניו ( של טוביה ) על חלקו ברצח . לגרסת 
התביעה , טוביה השיג את התחמושת בטקסס ונכח , עם נקן , כאשר אור השמיד 
את הבגדים שלבש בשעת הרצח . טוביה , כך אישר בעצמו בהודאתו במשטרה , היה 
זה שסיפק לשני הנאשמים אליבי . לטענת התביעה , שני הנאשמים הגיעו ביום 
הרצח לקליפורניה בזהות שאולה וביקשו מחיים טוביה ומחברתו לשעבר , עינת בוכמן , 
שהתגוררו בצדה המזרחי של ארצות - הברית , במרילנד שליד ואשינגטון , לספק 
למשטרה אליבי . . טוביה אישר בחקירתו במשטרה , כי מסר אליבי כוזב , 
שלפיו ביום הרצח התארחו השניים בביתו . לטענת התביעה , שני הנאשמים אמנם 
התארחו בביתו של טוביה , אבל רק קרוב ליממה לאחר הרצח ; בדרכם משדה התעופה 
לביתו הושמדו הבגדים . התביעה טוענת כי טוביה ביסס את האליבי לאור ולנקן 
על שיחות טלפון שביצע מביתו שעות אחדות לפני הרצח לשניים ממקורביו של אור : 
לצארלס לה - גרו , בשיקאגו , ולחברתו של אור , גויס סקמפה . שיחות 
אלה , בין מדינה למדינה בארצות - הברית , נרשמו בחשבון הטלפון ובאמצעותן , 
גורסת התביעה , ביקש אור לשכנע את החוקרים האמריקאים שהאליבי שלו מוצק . 
שהרי , לכאורה , בשעות שהמשטרה חשדה כי הוא עסוק בהכנות לרצח הוא ניהל 
שיחות טלפון מהחוף המזרחי לחברתו ולחברו . המרחק של חמש שעות טיסה בין 
החוף המזרחי לחוף המערבי היה מרחיק את הרצח משני הישראלים . רק שנתיים לאחר 
הרצח , לאחר שחברתו של אור גילתה לחוקרים האמריקאים כי שעות אחדות לפני 
הרצח היא מסרה לאור 000 , 4 דולר במזומנים בשדה התעופה של מונטריי , קליפורניה , 
היתה בידי החוקרים הוכחה כי האליבי שמסרו טוביה וחברתו כוזב . בשבוע שעבר 
נחקר טוביה על דוכן העדים במשך שלוש ישיבות . בחקירתו הראשית ( על - ידי 
התובעת ) העיד : " יאיר אמר שיש קושי להשיג את הכדורים בקליפורניה , 
כי צריך תעודה מזהה , והוא אמר שאינו רוצה להשתמש בכרטיס שלו , ואילו בטקסס 
ניתן לרכוש כדורים ותחמושת ללא צורך בתעודה מזהה . לכן ביקש ממני לרכוש 
בעבורו את הכדורים ולשלוח אותם . הכתובת היתה תא דואר מסוים . זה לא היה 
על שם יאיר ואף לא על שמו של צארלס לה - גרו . העברת המשלוח נעשית בדרך 
אקספרס , וזה לוקח לא יותר מלילה אחד . למחרת התקשרתי ליאיר לוודא שהכדורים 
הגיעו . יאיר אישר שהחבילה הגיעה אליו ( . . . ) . " במהלך החקירות 
של החוקרים מסנטה ברברה הם הבהירו לי , כי המדובר בחשדות של רצח ההורים 
של ונדי , אבל הייתי בטוח שהם מנסים להלביש תיק על יאיר ונדב . כאשר הגעתי 
לביקור בישראל ופגשתי את יאיר שאלתי אותו מה קורה , והתכוונתי לכל הפרשה 
הזו , שהמשטרה בארצות - הברית לא הרפתה ממני . יאיר אמר שהוא מעדיף לא 
לספר לי הכל , כי כמה שאדע פחות , יהיה יותר טוב . הוא אמר לי שהוא מעורב 
בפרשה , הוא אירגן , אך לא עשה זאת . ברגע זה , מבחינתי , היתה לי רגיעה . 
כי כל הזמן החוקרים אמרו שהם ביצעו את הרצח . יאיר אמר לי ( בספטמבר 8891 , 
בתל - אביב ) שהוא לא רצח , אך אירגן את הרצח . יאיר אמר שחשוב שנהיה 
חזקים ונשמור על האליבי ושלא אשתף פעולה עם החוקרים . " האליבי היה עבור 
שניהם : עבור יאיר ונדב . אני לא שאלתי שום פרטים , לא על נשק ולא על 
שימוש בנשק . . . לא רציתי להיכנס לפרטי - פרטים . יאיר אמר לי , כי 
לעינת הוא סיפר שהדבר קשור למוסד . אני גם לא סיפרתי לעינת על ההתוודות 
של יאיר . כמובן שמדבריו של יאיר היה ברור שמדובר ברצח ההורים של ונדי ( 
. . . ) כאשר נחקרתי ( הכוונה לאחת החקירות המאוחרות , צ"ה ) אמרו 
לי החוקרים האמריקאים שהם יודעים שכל האליבי לא נכון . פחדתי לחזור לישראל 
בגלל שחששתי שיקרה לי משהו בקשר לפרשה הזו . בשלב מסוים , בחדר החקירות , 
נכנס התובע המחוזי של סנטה ברברה ואמר לי שאם אודה בעניין הוא ינסה לסדר 
לי אישור עבודה קבוע בארצות - הברית . בשלב זה אמרתי שאני הולך לספר את 
האמת , וביקשתי מהם אם הם יכולים למנוע את זה שאני אפגוש את יאיר ואת נדב 
במשפט , כי זה דבר שיהיה לי קשה לעשות . . . הם היו חברים טובים שלי . 
" התובע אמר לי שהוא לא יכול להבטיח לי שום דבר . הוא אמר לי שהוא ישתדל 
להסדיר לי את השהייה החוקית בארצות - הברית . ואז אמרתי לחוקרים שבאמת יאיר 
ונדב לא היו אצלי בדירה בשעות הלילה ( הכוונה לליל הרצח , צ"ה ) אלא הגיעו 
למחרת , וגם אני ניהלתי את שיחות הטלפון בשמו של יאיר . לאחר החקירה הראשית 
הגיעה תורה של החקירה הנגדית . לפי גרסתו של טוביה , הוא ונקן נכחו בהשמדת 
הבגדים של אור קרוב ל02 שעות לאחר הרצח , כאשר הוא לקח אותם משדה התעופה 
ליד ואשינגטון בדרכם של השלושה לביתו של טוביה במרילנד . סניגורו של אור 
עו"ד אבי ריכטמן : אני אומר לך חיים טוביה שאתה משקר במצח נחושה , בעיקר 
בעניין זריקת המלבושים על - ידי יאיר אור ונדב נקן . טוביה : אני דובר אמת . 
התפקיד של עורך - הדין להטיל בי דופי , אך אני אומר את האמת . עו"ד ריכטמן : 
אני אומר לך שמתוך כך שמשאת נפשך שלך היתה להישאר בארצות - הברית ולהשיג 
היתר עבודה היית מוכן להתחתן , כפי שהבעת בדו - שיח עם עינת , וכי מתוך 
מגמה זו בדית בלבך את " ההתוודות " של יאיר בפניך . טוביה : ( . . 
. ) סיפור ההתוודות של יאיר הוא אמת ונכון . אף אחד לא הפחיד אותי ואף 
אחד לא איים עלי . עו"ד ריכטמן : למעשה , מה שנאמר באותן שיחות , וזה 
מה שאתה הבנת , וזה מה שאמרת , שיאיר היה מעורב בצורה כלשהי . טוביה : 
הבנתי שהוא מעורב בארגון הרצח . הוא לא רצח , אלא אירגן . מה שהרגיע 
אותי שהוא לא רצח בפועל . בתשובה לשאלת סניגורו של נקן , עו"ד דרור מקרין , 
אמר טוביה : " בשיחה שלי עם יאיר אור אמרתי לו שהחלטתי לשתף פעולה עם 
המשטרה . אמרתי לו שנמאס לי לקחת יציקות על הגב " . הוא סיפר כי הורחק 
מקיבוץ אלונים בגלל בעיות סמים . טוביה לא הכחיש כי השתמש בסמים באותה 
תקופה ולאחר מכן גם בארצות - הברית . " ניסיתי פטריות , השתמשתי במריחואנה . 
ניסיתי הרבה דברים . כל מה שהיה ניסיתי , כולל קוקאין , מאישתו של יאיר 
אור לשעבר . יאיר השתמש במריחאונה ובחשיש , אבל הוא היה נגד כל העניין 
של שימוש עצמי בקוקאין . הפסקתי להשתמש בסמים לחלוטין לפני כמעט שנה . 
אשר לשאלת השימוש בכרטיסי אשראי גנובים בארצות - הברית ( . . . ) מוטב 
שתשאל על זה את נדב . יש לו עבר באנגליה עם הסיפור הזה של שימוש בכרטיסי 
אשראי גנובים ( . . . ) אני ישירות לא השתמשתי , אבל נהניתי מזה " . 
אחת העדות שעשויה לסיים את הפרק הנוגע לאליבי של הנאשמים היא עינת בוכמן , 
המתגוררת בישראל ושתעיד בקרוב במסגרת ראיות התביעה . בעימות שנערך בחדר 
החקירות במשטרה בינה לבין אור טענה בוכמן , שהיא הסכימה לשקר למשטרה האמריקאית 
משום שאור שיכנע אותה שהוא ונקן פועלים בשירות המוסד וכי חיסול בני - הזוג 
הייבלי נעשה למטרות המוסד . 
