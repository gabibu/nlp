ואשינגטון ( ע"ר ) . נשיא ארה"ב , גורג בוש , שהתאכזב מכישלונן של שיחות 
גאט"ט בבריסל בשבוע שעבר , יחפש דרכים לחידוש השיחות ולהסרת המכשולים העומדים 
בדרך להסכם על רפורמות בסחר העולמי אמר שלשום דובר הבית הלבן . " אנו מאוכזבים 
מכך שהשיחות נפסקו " , אמר הדובר , בהתייחסו לשיחות על ההסכם העולמי לסחר 
ומכסים , שהסתיימו בבריסל ללא קבלת החלטה . הדובר אמר כי בוש עומד להיפגש 
השבוע עם הנציגים האמריקאים ועם פקידים אחרים , כדי לברר מה ניתן לעשות 
על מנת להשיב את השיחות לחיים . " מנהלי המו"ם התבקשו לדווח במפורט מה קרה , 
ולשקול אם יש צורך לשנות את העמדה האמריקאית כך שאפשר יהיה להמשיך בשיחות 
ולהגיע להסכם כולל " , אמר דובר הבית הלבן . " אנו עדיין מקווים שהשיחות 
יתחדשו תוך כמה שבועות " . הסיבוב האחרון בשיחות נמשך כבר ארבע שנים בקרב 
701 המדינות השותפות להסכמי גאט"ט . הכוונה היא להכניס רפורמה בסחר הבין - 
לאומי , להכריז על אזורים חדשים של סחר חופשי ולהעמיד את כל הסחר העולמי 
תחת תקנות גאט"ט . השיחות נכשלו בגלל סעיף הסובסידיות לחקלאים באירופה . 
ארה"ב ומדינות רבות אחרות דורשות מהקהילייה האירופית לקצץ בסובסידיה לחקלאים 
ביותר מ%03 עליהם הסכימו מדינות השוק . 
