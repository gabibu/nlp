העזרה שמגישה הממשלה למשקים חקלאיים במצוקה , המתבטאת במחיקת חלק מחובותיהם 
ופריסה חלק אחר מהם היא חיובית ; אך רק משום שהמשק החקלאי הלאומי מתוכנן 
ומשווק באופן ריכוזי על - ידי פקידי הממשלה בשיטות שעבר זמנן . אבל הפסול 
בתמיכה הוא העדפת מספר מצומצם של משקים , שמשום שהיתה להם גישה למסדרונות 
הממשל , ידעו על הכוונה למחיקת חובות , ולכן הירשו לעצמם להגדיל את חובם . 
כמה דולרים יכול משק חקלאי של מאה דונם להפסיד ? 001003 דולר לדונם , 
000 , 03 דולר בסך הכל . אך בוודאי לא 000 , 054 דולר . מי שחייב סכום 
כזה כנראה ידע מראש כי אין לו סיכוי להחזיר , אפילו לא את הריבית . לפני 
שפונים לקופה הציבורית כדי שתממן רמת חיים מעל היכולת המשקית , יש לדרוש 
לממש את רכושם הפרטי של אותם חייבים כדי להקטין את חובם . לצערי , זה לא 
נעשה ; והם ימשיכו לבזבז עד למחיקת החובות הבאה . רעננהדב זקהיים , יהודי 
אמריקאי , כיהן בשעתו בתפקיד בכיר במשרד ההגנה של ארצות הברית . שמו התפרסם 
אצלנו בעקבות מאבקו בפרויקט הלביא . בין אם היו הערכותיו כנות ובין אם מגמתיות , 
קל להבין מדוע תעשיית המטוסים האמריקאית לא היתה מאושרת מפרויקט זה . זקהיים 
היה מעורב גם בתוכנית ההצטיידות של חיל - הים , שכללה בראשיתה שמונה ספינות 
סער5 ושלוש צוללות . חיל - הים האמריקאי התנגד בתוקף לבניית צוללות קונוונציונליות 
בארה"ב , כי חשש שהממשל ילחץ עליו להצטייד בהן , וזאת לאחר שכבר הצטייד 
בצוללות גרעיניות . אך תוכנית סער5 היתה פיתוי גדול למספנות האמריקאיות 
הרעבות להזמנות . זקהיים הגיש דו"ח על תוכנית חיל - הים . הוא שיבח אותה , 
אף שהזהיר שהיא שאפתנית מדי וצריך לצמצמה . לגבי הצוללות קבע , כי אין 
כל צורך בבניית חדשות בעשור הקרוב . המגמתיות בדו"ח זה היתה כה שקופה , 
עד שאיש במערכת הביטחון לא התרגש ממנו . הפתרון נמצא בצורת עסקת חבילה 
של שלוש ספינות סער5 ו2 צוללות , אשר חלקה העיקרי יבוצע בארה"ב . חבילה 
זו התפרקה בימים אלה , ונשארו רק שלוש ספינות סער5 . זקהיים כבר עזב מזמן 
את משרד ההגנה , והוא עובד עתה במגזר הפרטי , אשר ללא ספק מפיק תועלת רבה 
מכשרונותיו . לא נעים אבל כל הערכותיו התגשמו . במקרה או שלא במקרה , 
עלו בקנה אחד האינטרסים של הדו"חות של דב זקהיים עם ההשקפות של חוגים מסוימים 
במערכת הביטחון שלנו ; או שמא היו אלה נבואות שהגשימו את עצמן ? קיסריהאחת 
ההצעות שפורסמה בהבלטה בכל כלי התקשורת היא לצייד את כל נהגי האוטובוסים 
באקדחים כדי לסכל התקפות מחבלים . זוהי הפצת מידע מיותר ומזיק ברבים , 
אשר היו חייבים למנוע את פרסומו . מעתה יידע כל מחבל העומד לבצע פיגוע המוני 
כי אין צורך באקדח , אלא יש להשתלט על הנהג ולקחת ממנו את נשקו . הצעה נוספת 
שפורסמה היא הצמדת איש ביטחון לאוטובוסים מסוימים . עתה , על מנת שההצעה 
תישאר אפקטיווית , חייבים להורות לאנשי הביטחון ללבוש בגדים רגילים כדי 
שהמחבלים לא יוכלו לזהותם . תל אביבהחרפת הבצורת במדינה צריכה לאלץ את הגורמים 
הממשלתיים לא להסתפק בעצות הניתנות בטלוויזיה , איך לחסוך במים , אלא לקחת 
דוגמה מחברת החשמל המממנת מבצעים לייעול השימוש בחשמל . בזבוז המים נובע 
גם משימוש בלתי מבוקר במכלי ההדחה שבבתי - השימוש . באמצעות ציוד שכבר מצוי 
כיום אפשר להקטין את צריכת המים במקרים אלה עד לכ%57 . על העיריות להתקין 
אותו אולי באמצעות חיילים משוחררים ועולים חדשים חינם אין כסף . עלות 
רכישת המתקנים והתקנתם אינה עומדת בהשוואה לכמות המים שהם יחסכו . תל - אביבקראנו 
בעיתון על העזרה ההומאנית שהגישה הסוכנות היהודית לתושבי ברית המועצות , 
כמחווה של רצון טוב ותודה על שאיפשרה עלייה גדולה לארץ . חבר הכנסת לובה 
אליאב אמר כי אנו מודים לבריה"ם על ששיחררה אלפי יהודים ממחנות ההשמדה . 
אבל ישנה עוד מדינה קטנה , בולגריה , שמצבה הכלכלי והרפואי בכי רע . 
חסרים לה מצרכי מזון בסיסיים . העם היהודי בכלל , ויהודי בולגריה בפרט , 
חבים חוב מוסרי גדול לעם הבולגרי על הצלת יהדות בולגריה מידי הנאצים . 
בואו נראה למדינה הקטנה הזו , שאין אנו מפקירים ידיד בעת צרה . על הסוכנות 
היהודית לשלוח לבולגריה ממיטב תוצרת הארץ . מתנה זו תטפח ידידות בין שתי 
המדינות , ותבטא את התודה שאנו חבים לעם זה . תל אביבבאחרונה ביקרתי בעיר 
בורדו שבצרפת , ונוכחתי שאין בה בעיה של סנוור על - ידי מכוניות , משום 
שכל אורותיהן צהובים . נאמר לי כי החוק הצרפתי מחייב כל בעל מכונית להתקין 
נורות צהובות בפנסים הקדמיים של מכוניתו . מתברר כי עלות נוריות אלו נמוכה , 
והן מאפשרות ראות טובה יותר בערפל . בארצנו נגרמות תאונות רבות בעטיים 
של אורות מסנוורים וערפל . האם לא הגיע הזמן לחייב את התקנת הנורות הצהובות 
גם אצלנו ? מבשרת ציונראש הממשלה , יצחק שמיר , לא אהב בעבר , כשם שאינו 
אוהב גם היום , את שיר הזעם הגדול של משוררנו הלאומי , חיים נחמן ביאליק : 
" ראיתיכם שוב בקוצר ידיכם " , ואף גילה זאת קבל עם ועדה . אפשר להבין 
לרוחו של שמיר , שמסרב להודות שמדיניותו הכושלת הביאה את מדינתנו למצב של 
אין מוצא . את השיר הזה קרא ביאליק באוזניהם של צירי הקונגרס הציוני העולמי 
בבזל בשנת תרצ"א . בביטויי כאב וזעם הוא מתריע על אוזלת ידם של מנהיגי העם 
היהודי בימים ההם ומסיים : " איכה דלותם פתאום , איכה חדלתם ישע ! איכה 
נעזבתם בדד , אובדי עצה ונתיבה ! ראיתיכם שוב בקוצר ידכם ולבבי סף דמעה " . 
מה חבל ששום דבר לא השתנה . 
