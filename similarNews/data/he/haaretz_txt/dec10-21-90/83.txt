הבורסות עולות , הדולר יורד ; שערי הדגנים מתייצבים ושערי הנפט נעים כמטוטלת , 
בציפייה למוצא - פיהם של הנשיאים סדאם חוסיין וגורג בוש . תמורות ותהפוכות 
הן לחם - חוקם של פרשנים . כסייסמולוגים הנזעקים לתרץ תופעות - טבע , ניצבים 
הם על משמרתם , זריזים ויודעי - כל , נכונים לתרץ להדיוטות את גחמותיהם , 
חתחתיהם ותעתועיהם של השווקים הסוררים . לדוגמה , הדולר האמריקאי . כדי 
להתמודד עם תנודותיו , חייב פרשן מן השורה להצטייד בשתי מגירות מרווחות : 
מגירה אחת תשמש מאגר להצדקת כרסומים במעמדו של הדולר האמריקאי בגלל גירעון 
תקציבי תופח , אבטלה גואה , ירידה בתל"ג , עלות - יתר של ההיערכות הצבאית 
במפרץ הפרסי , אי - ודאות באשר ל - ( נא להשלים את החסר ) , ועוד . מגירה 
אחרת תאחסן נימוקים שיש בהם כדי להצדיק את עלייתו של הדולר שיעור אינפלציה 
נמוך , שיפור במאזן המסחרי , עלייה בהתחלות הבנייה , היותו מטבע - מקלט 
בעיתות משבר , הריבית הריאלית הגבוהה שהוא מניב בהשוואה למטבעות אחרים , 
ועוד . קפידבינכשעולה או יורד הדולר בסוף היום , לא נותר לפרשן המצוי אלא 
לשלוף את המגירה המתאימה לאירועי היום ולדלות ממעמקיה תירוץ סביר , שיהלום 
את הנסיבות . כשמתארכת המגמה הבסיסית , ישרבט בשוויון נפש : " אתמול 
נמשכה מגמת הירידה ( העלייה ) בדולר " . כשנע הדולר בניגוד למגמתו הבסיסית , 
יפטיר באדישות מצודדת : " אתמול פקד את השווקים התיקון הטכני המיוחל ; 
" או : לקראת סוף השבועחופשת חג המולד ( מחק את המיותר ) , חששו הסוחרים 
להגביר את חשיפתם והעדיפו לחסל את עמדותיהם הפתוחות ( או לכסות את מכירותיהם 
בחסר ) , פעילות שהביאה לירידהלעלייה בשערו של הדולר " . לכך ייקרא בעגה 
מקצועית : מימוש רווחים . לעתים , בגלל העדר - נגישות למידע אחר , אנוס 
פרשן מן השורה לחזור באדיקות עיוורת על דיווחים אימתניים ומסמרי - שיער שמפיצות 
סוכנויות - ידיעות , היודעות היטב את נפש לקוחותיהן . דוגמה אופיינית : 
" פקודות מכירהקנייה מאסיוויות , שהזרימו שני בנקים סעודיים לשוק בהונולולו , 
בעשר הדקות האחרונות למסחר , זרעו אנדרלמוסיה בקרב הסוחרים . כשהתחדש 
המסחר בהונג - קונג ובטוקיו שעות ספורות אחרי כן , נמשכה מגמת ההידרדרותההתאוששות 
בשעריו של הדולר " . קפידבינכשנוהג שערו של הדולר לפי הכללים הגנוזים במגירות 
האגדיות יורד בצייתנות בתגובה לנתונים כלכליים שליליים ועולה בצייתנות בתגובה 
לנתונים כלכליים חיוביים ניחא . אך כיצד יכלכל פרשן עתיר - תושייה את הגיגיו 
אם במקביל ( נאמר ) לירידה בהקף המכירות של מוצרים בני - קיימא ( כמכוניות 
ומקררים ) , מתעקש הדולר להתחזק במקום שייחלש ? נבוך אך לא אובד - עצות , 
ימצא הפרשן מחסה בטיעון כגון : " אין לכרוך קשר סיבתי בין הירידה במכירות 
של מוצרים בני - קיימא לעלייה בשערו של הדולר , שכן התחזקותו של הדולר אתמול 
נבעה מהיותו מטבע - מקלט , לאו דווקא מזיקה כלשהי לירידה במכירות של מוצרים 
בני - קיימא " . אם נשמע הסבר זה דחוק במקצת , יפסוק הפרשן נחרצות : " אמנם 
ירדו מכירותיהם של מוצרים בני - קיימא בחודש האחרון ב%5 . 1 בהשוואה לחודש 
הקודם . אך מאחר שערב פרסום הנתונים , חששו השווקים מירידה יותר תלולה , 
בשיעור של % 5 . 2 ונכזבו , התקוון הדולר למציאות החדשה ועלה " . אם גם בתשובה 
זו אין כדי להשכיל ספקנים , שולף הפרשן מאשפתו חץ מסוג אחר : " הירידה 
שנרשמה במכירתם של מוצרים בני - קיימא הצביעה על מגמת מיתון במשק , דבר 
העשוי לגרום לבנק המרכזי לשקול הפחתה יזומה בריביות . צעד כזה יוביל לשיקומו 
של המשק וייטיב עם הדולר . " עצור " , אמורים הדיוטות להקשות , " הרי 
הסיכוי לירידה בריביות עשוי להבריח נחשולי כספים חמים מן הדולר ולנקזם לעברם 
של הליש"ט או המארק , וכך להביא לירידה רבתי בשערו של הדולר ? " עקרונית , 
הצדק אתך " , ייזעק הפרשן להרגיענו בחביבות גורפת , " אלא שלקראת סוף 
השנה , נוהגות חברות אמריקאיות רב - לאומיות להמיר חלק מרווחיהן של חברות - 
בנות לדולרים , כדי למחזר אותם למאזניה של החברה - האם בארה"ב " . אם גם 
במענה זה אין כדי לשכנע , טרם כלו כל הקיצין , שכן תמיד עומד לרשותו של 
הפרשן מענה משתיק - כל : " מן הסתם , עלה אתמול מספרם של רוכשי - הדולר 
בשווקים על מספרם של מוכריו . בסופו של דבר , ידידי , ראוי לזכור שהכל 
סובב סביב היצע מול ביקוש , הלא כן ? על טיעון כזה קשה לחלוק . 
