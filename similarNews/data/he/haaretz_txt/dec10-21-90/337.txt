תיאולוג בעל שם עולמי מאוניברסיטת הרווארד , שתקף בחריפות את היהודים , 
היהדות ומדינת ישראל בראיון למוסף " הארץ " ב9 בנובמבר , הודח ממשרת 
העורך הראשי של המגילות הגנוזות בהסכמה כללית של חברי הצוות הבין - לאומי , 
החוקר את המגילות . כך כתב אתמול " ניו - יורק טיימס " . בראיון , העומד 
להתפרסם בשבוע הבא גם בכתב - עת מדעי אמריקאי , אמר החוקר , פרוף גון סטרגנל 
מבית הספר לתיאולוגיה באוניברסיטת הרווארד : " אני מסתייג ממדינת ישראל 
הנוכחית . אם אני מתנגד לציונות ? אני חושב שהיה לנו די ממנה . אני חושב 
שהיהדות היא דת גזענית , דת - לגזע , בדיוק כמו הינדואיזם . משהו פרימיטיווי 
מאוד . . . הפתרון לבעיה היהודית הוא , לדעתי , בהתנצרות המונית . 
עם זאת , הדגיש סטרנגל בראיון כי אין כל קשר בין עמדותיו לגבי היהדות לבין 
עבודתו . פרוף סטרגנל , בן 06 , קתולי יליד בבריטניה , שימש כעורך הראשי 
של המגילות מאז 7891 . אתמול לא היה אפשר לקבל את תגובתו . דובר בשם אוניברסיטת 
הרווארד , פיטר קוסטה , אמר כי האיש מאושפז בבית - חולים לצורך טיפול . 
הוא סירב לנקוב בשם בית החולים , או לומר מהי מחלתו של החוקר . מספר קטן 
של חוקרים , הנהנה באופן מסורתי מגישה אל המגילות ואל מהלך המחקר , הגיעה 
לתמימות - דעים לגבי הדחת פרוף סטרגנל . ההחלטה טעונה את אישור רשות העתיקות 
בישראל , המפקחת על חקר המגילות . ד"ר יוגין אלריק , חוקר באוניברסיטה 
הקתולית של נוטר - דיים במדינת אינדיאנה , שהיה ממקבלי ההחלטה על הפיטורים , 
אמר : " דיווחתי לישראלים על ההחלטה ואני חושב כי תגובתם אוהדת , בסך - 
הכל " . מנהל רשות העתיקות , אמיר דרורי , סירב להתייחס הן להדחתו של סטרנגל 
והן לדבריו בראיון ל"הארץ " . לדברי דרורי , השיקול היחיד העומד בפני רשות 
העתיקות הוא איכות הטיפול בפרטי המגילות . " סטרנגל עובד אתנו עשרות שנים " , 
אמר . ד"ר אלריק אמר : " בתחילה , לא האמנתי לנאמר בראיון . אבל אחרי 
ששמעתי דברים נוספים , אני מניח שגון אמנם אמר את שיוחס לו . אני חושב 
את הדברים למבחילים , וגם לשגויים מבחינה עובדתית " . חוקרי מקרא אחרים , 
נדהמים ונבוכים מן ההערות , אמרו כי אין להעלות על הדעת שאדם בעל השקפות 
כאלה יופקד על הפענוח , הפירוש והפרסום של המגילות הגנוזות מן התגליות 
הארכיאולוגיות הבולטות ביותר של המאה העשרים . ד"ר לורנס שיפמן , פרופסור 
לעברית וללימודי היהדות באוניברסיטת ניו - יורק , אמר : " הטקסטים האלה , 
בעיני רוב העולם המדעי , סייעו ליתר הבנה בין הדתות . והנה בא האיש , 
המופקד על החומר , ומכתים את המגילות בדם קרבנות האנטישמיות . כיצד זה 
יהיה לנו אמון בהגינותו ובמדעיותו של אדם , הבא אל החומר עם דעות קדומות 
מושרשות כל - כך , שהן לצנינים בעיני רוב עמיתיו , בייחוד נוצרים ויהודים ? 
סטרנגל התנה את הראיון בפרסומו גם בביטאון בשפה האנגלית , בנוסף ל"הארץ " . 
הגרסה האנגלית של הראיון עומדת להתפרסם בימים הקרובים בכתב העת הוואשינגטוני 
" ביבליקאל ארקיאולוגי ריוויו " . במאמר מערכת לצד הראיון כותב העורך , 
הרשל שאנקס : " התאמתו הסיפורים , השמועות והרכילות ששמענו , אבל סירבנו 
עד כה לפרסם . זה אמנם מה שחושב האיש " . שאנקס מזכיר , כי סטודנטים ועמיתים 
ייחסו את הכרזות סטרגנל ל"מצבו הנפשי המעורער " . 
