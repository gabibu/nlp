שלפיה מוצר טוב יותר אמור להיות יקר יותר משום שהוא תובע השקעת משאבים רבים 
יותר בתהליכי הייצור , התבררה זה כבר כשגויה . " לאחר שהתעשייה של יפאן 
ושל מדינות אחרות במזרח הרחוק כבשה את שוקי אירופה וארה"ב במוצרי איכות שהם 
גם זולים יותר , נעשו מחקרים שהפריכו את ההנחה הזאת . היום מנסים בכל העולם 
המערבי לשבור את המנטליות הזאת ולאמץ את הגישה שלפיה יש למכור את מה שהצרכן 
צריך , ולא את מה שאני יודע לייצר " , אמרה זיווה פתיר , ראש המחלקה לאבטחת 
איכות , בכינוס שנערך באחרונה בירושלים . בכינוס , שנשא את השם " איכות 
כוללת בעולם ללא גבולות " , השתתפו כ005 , 1 איש מעשרים מדינות , והושם 
בו דגש מיוחד על שינויי תפיסה אצל מנהלים בדרגים הבכירים ביותר במפעלים ובארגונים 
נותני שירותים כמו בנקים , בתי - חולים , חברות ביטוח וכדומה . פרוף עמוס 
נוטע , מהוועדה הבין - יחידתית לאבטחת איכות ואמינות , כתב במאמר שהוכן 
לקראת הכינוס , כי האיכות היא הדרך להישרדות , וכי העלות הכוללת של איכות 
לקויה , במוצר או בשירות , הנובעת מאי - ביצוע נכון מיד בפעם הראשונה , 
מסתכמת ב%02%03 ממכירות הברוטו של מוצרים ושירותים . בארה"ב , הוא אומר , 
מגיע היקף הייצור והשירותים לארבעה טריליון דולר בשנה . שם מצפים להגיע 
לחיסכון או לרווח של טריליון דולר לשנה רק על - ידי אימוץ גישת האיכות 
בניהול , בייצור ובשירות . לדבריו , זו הדרך שבה כבשו היפאנים וארצות מזרח - 
אסיה אחרות את השווקים המערביים , והיא אף הוכיחה את עצמה במפעלים במערב 
שאימצו אותה . מבחינתו של הצרכן , אמר נוטע , יש למושג האיכות השלכות 
לא רק על העלאת רמת המוצר שהוא רוכש ועל הזדקקות פחותה לתלונות , להחלפות 
וכל בלאי הזמן הכרוך בכך , אלא גם על איכות חיים משופרת בבואו במגע עם נותני 
שירותים , ובמערכת היחסים שלו במעגל העבודה שלו - עצמו . קפמאבינפרוף נוטע 
מספר כי בגישה היפאנית ( שפותחה , במקורה על - ידי שני האמריקאים ו אדוארדס 
דמינג וז"ם זוראן ) , נבנית האיכות לתוך המוצר . הם עשו זאת על - ידי 
טיפוח תרבות מיוחדת לאיכות . שני האמריקאים פיתחו כלים ניהוליים וסטטיסטיים 
שאמורים להוציא מוצרים ברמת פגימות מינימלית עד אפסית . באותה תקופה היתה 
נהוגה במרבית מדינות המערב מדיניות של הגנה על תוצרת מקומית . " חוסר התחרות 
גרם לכך שתעשיות שלמות התעלמו מהעובדה שהן מייצרות מוצרים שאיכותם גרועה , 
בטכניקות ייצור בזבזניות . לא היתה להם כל מוטיווציה לאמץ שיטות וגישות 
חדשות עד אשר הופיע המתחרה שדחק אותם מהשוק " , כותב פרוף נוטע . למרבה 
האירוניה , המתחרה היפאני השתמש בשיטות של שני האמריקאים כדי לכבוש את השוק 
האמריקאי והאירופי כאחד . המוצרים היפאניים הצליחו לחדור לשוקי המערב בזכות 
כמה תכונות : איכות גבוהה יותר , מחיר זול יותר ושירות משופר . כיצד הצליחו 
במזרח לתפוס את כל שלוש הציפורים גם יחד ? חסידי האיכות טוענים כי אין מדובר 
במטה קוסמים , אלא בגישה שתוצאתה המובנית היא כל שלושת הגורמים האלה גם 
יחד . הגישה המערבית המסורתית גורסת ייצור בכמויות גדולות , בגילוי מוצרים 
פגומים , בתיקונם או בפסילתם . " פעולות אלו גורמות בזבוז ואי - יעילות . 
בנוסף לכך , גם בשיטות גילוי קפדניות ביותר לא מנופים כל המוצרים הפגומים . 
הללו גורמים נזק בשירות ולאובדן מוניטין " . פרוף נוטע מביא דוגמה להתנגשות 
בין שתי הגישות , שקיבלה ביטוי מצחיק - משהו בהזמנה שעשתה יבם למוליכים 
למחצה אצל יצרן יפאני . ענק המחשבים האמריקאי , שהיה מעוגן במסורת ארצו , 
רצה להבטיח רמת איכות של המוצרים שיגיעו מיפאן . לפיכך ציין בחוזה כי מספר 
המוצרים הפגומים במשלוח יגיע לשלושה מתוך עשרת אלפים . " גבול זה נראה 
בזמנו , במערב , כטוב ביותר שניתן לצפות לו , לפי שיטות הניפוי המבוססות 
על גישות סטטיסטיות " , מספר נוטע . אצל היפאנים התבטאו תנאי החוזה בקושי 
מסוג אחר : כדי לעמוד בתנאי החוזה , הם נאלצו לייצר במיוחד מוצרים פגומים 
וצירפו אותם בחבילה נפרדת לכל משלוח של עשרת אלפים הפריטים הטובים . זה 
קרה משום שהייצור תוכנן ובוקר כך שבאופן מעשי לא הופיעו מוצרים פגומים . 
כיצד מגיעים לרמה של אפס פגמים ? " על - ידי טיפוח תרבות מיוחדת לאיכות " , 
גורס נוטע . הפרפקציוניזם הוא תפיסת עולם הנמצאת בקצה האחר של גישת האלתור , 
המוכרת לנו כה טוב . כדי להשריש תרבות של איכות יש להתחיל מהמנהלים , 
אבל היא צריכה להקיף את כל דרגות העובדים . קפמאבינפרוף נוטע מסביר במאמרו 
כי בארה"ב ובארצות המערב האחרות טופחה האינדיווידואליות הגורמת חוסר יעילות 
במסגרת של עבודה בקבוצות , המנוהלות על - ידי מספר שכבות ניהוליות . באותן 
מסגרות לא ניתן לעובדים עידוד לאתר ולפתור בעיות הקשורות באיכות המוצר . 
" בנוסף לכך , ההנהלות אותתו לעובדים שאנחנו לא ביחד . האיתות התבטא 
לא רק במגרשי החניה , במסעדות ובשירותים הנפרדים , אלא במקרים מסוימים 
גם בהקטנת השכר לעובדים , ובמקביל בהעלאת השכר לאנשי ההנהלה . האם תופעות 
דומות לא מוכרות לנו בארץ ? " ביפאן , הוא מציין , הפכו את האיכות לנושא 
המעניין את כולם . העובדים שם עושים יד אחת עם ההנהלה באיתור ובזיהוי הגורמים 
הפוגמים באיכות . כולם יוזמים שם הצעות ייעול ושיפור , כל ההצעות נבחנות 
ונשקלות בצורה זהה וללא העדפה , כאשר לעבודת הצוות מיוחסת אצלם חשיבות רבה , 
תוך אי - הדגשה של האינדיווידואליזם . זיוה פתיר אומרת כי בארץ מיושמת 
" תרבות האיכות " בעבודה ובייצור בכמה מפעלים גדולים : מוטורולה , אלביט , 
רפא"ל , ועתה מתחילים בכך גם בתעשייה האווירית . המגמה היא שתפיסת האיכות 
בייצור ובשירות תהווה חלק בלתי נפרד מהלימודים האקדמיים המכשירים מהנדסים , 
מנהלים ובעלי מקצועות בשירותים , ובהדרגה יאומץ העיקרון גם בבתי - ספר 
מקצועיים , אקדמיים ופרה - אקדמיים . 
