נידון הסטודנט אולריך שאכט לשבע שנות מאסר בעוון כתיבת שירים חתרניים 
על החיים במזרח גרמניה . מערב גרמניה פדתה אותו לאחר כמעט ארבע שנים בכלא , 
וכיום הוא עורך את מדור התרבות במוסף יום ראשון של " ולט אם זונטאג " 
בהמבורג . לא מכבר ביקר שאכט אצל השופט ששפט אותו לפני 71 שנה . " הוא 
אמר כל הזמן אני כל - כך מצטער " , סיפר שאכט . " המעמד היה מביך מאוד 
בשבילו " . יותר מ000 , 1 שופטים ממזרח גרמניה לשעבר מקווים להמשיך לשבת 
בדין בגרמניה המאוחדת . מערב גרמניה הקימה ועדות שמתפקידן לקבוע אילו שופטים 
יכולים להסתגל למושגי המערכת המשפטית שלה , והיא הטילה על כמה משופטיה להדריך 
את עמיתיהם מהמזרח במבוכי החוק המערבי . זה לא יהיה קל , שכן בתי - המשפט 
המזרח - גרמניים שמרו והבטיחו את סמכותה של המדינה . " תפקידם של השופטים 
במזרח גרמניה היה לייצב את השיטה הסוציאליסטית " , אמר ירגן שמיד , דובר 
משרד המשפטים בבון . ליאונהרד רוזנברגר , השופט הראשי בבית - המשפט המחוזי 
בקוטבוס , ליד גבול פולין , מסביר ש"לשופטים כאן היה מעמד שונה לגמרי מאשר 
במערב " . להלן מדגם של כמה מפסקי - הדין של שופטים מזרח - גרמנים : אזרח 
מזרח - גרמני נידון לשלוש שנות מאסר , בלא אפשרות של שחרור על תנאי , מכיוון 
שקרובי משפחה האשימו אותו כי הוא שוקל בריחה מהמדינה . אישתו נידונה לשנתיים 
מאסר מכיוון שבמכוניתה נמצאה מפת - דרכים של הונגריה . פיסיקאי בדרזדן נידון 
לשמונה שנות מאסר מכיוון שהשאיל את ספרו של סולזניצין " ארכיפלג גולאג " 
לידידים . אדם נידון לשמונה שנות מאסר מכיוון שאמר לחבריו לעבודה כי הוא 
מעדיף מוסיקה אמריקאית על מוסיקה רוסית . מבין השופטים ופרקליטי המדינה שפנו 
בבקשה להישאר בתפקידם , % 93 כלולים ברשימת האחראים לעיוותי - דין דומים 
רשימה שחיברו פקידים בזלצגיטר , עיירה על גבולן לשעבר של שתי הגרמניות . 
והיא בוודאי אינה ממצה . " יש תחומים שלא נגעו בהם בזלצגיטר " , אמר דובר 
משרד המשפטים בסקסוניה תחתית . " מקרי אימוץ כפוי או אשפוז פסיכיאטרי כפוי , 
אם לתת דוגמה אחת בלבד , אינם כלולים ברשימה " . השמטות כאלה עוררו בקרב 
גרמנים רבים חשש פן כמה מאותם שופטים יורשו להמשיך בעבודתם בלא פגע , ובמזרח 
ובמערב כאחד נשמעו קריאות למנוע את המשך ישיבתם בדין של כל השופטים שכיהנו 
במזרח . אולריך שאכט עוד מרחיק לכת מכך . לדעתו , יש להעניש את השופטים 
האחראים לפסקי - דין מעוותים כאלה , לא מתוך נקמה אלא כהמחשה של צדק דמוקרטי . 
מומחי חוק במערב גרמניה אומרים שיהיה זה קשה להעלות האשמות כנגד השופטים 
לשעבר , מכיוון שמעשיהם לא נחשבו פשעים במסגרת השיטה שפעלו בה , וכי יש 
להעניק לכל אחד מהם הזדמנות להוכיח את נכונותו להשתנות . " אם אנו מתיימרים 
להיות מדינה בעלת זכויות קונסטיטוציוניות " , אמר פטר מרקה , מנהל התאחדות 
השופטים הגרמנים בבון , " עלינו להבטיח זכויות אלה לכל אחד ולכולם . אבל 
ננקוט את כל האמצעים העומדים לרשותנו לבחון כל שופט " . אנשים שהוטל עליהם 
להכשיר מחדש את השופטים הוותיקים אומרים כי קרוב לוודאי שרובם יעמדו בבחינה . 
" אני חושב שרק מעטים בלתי - קבילים " , אמר ברד פסטווסקי , שופט ברלינאי 
המלמד כעת שופטים מהמזרח . " לא את כולם צריך להשליך החוצה " . אבל השופטים 
המזרח - גרמנים עצמם מודים שההכשרה המחודשת קשה . " אתה מנהל מאבק מתמיד 
עם עצמך , בתוך ראשך " , אמר שופט אחד בקוטבוס . " זה אינו תהליך קל " . 
השיעורים יינתנו במשך 003 שעות , ובטווח זמן זה הם אמורים לשלוט בחומר שסטודנטים 
למשפטים במערב גרמניה קונים בו שליטה רק לאחר חמש שנים באוניברסיטה , שנת 
התמחות ושתי בחינות ממשלתיות . " יש פרקי חוק שהם חדשים לנו לגמרי " , 
אמר השופט מקוטבוס . " חוקים העוסקים בפשיטת רגל ובאפוטרופסות , למשל , 
לא היו במזרח גרמניה " . להכשרתם מחדש של השופטים לא הוקצה זמן רב . מערב 
גרמניה שיגרה 031 מהשופטים שלה לבתי - משפט בחמש המדינות החדשות במזרח . 
מספר זה בוודאי אינו עונה על הצרכים . שרי משפטים במדינות גרמניה אומרים 
כי הם מוצפים בתביעות של אזרחים הדורשים פיצוי על עוול שסבלו במשטר הישן . 
ערימת התביעות החדשות כה גדלה , שפקידים אומרים כי בקרוב יזדקק חלקה המזרחי 
של גרמניה המאוחדת ל000 , 5 שופטים . " אזרחים יתבעו בקרוב להשתמש בזכויות 
שנשללו מהם במשך שנים " , אמר שמיד . " אני חושש שהמערכת המשפטית תיתקע 
אם דבר - מה לא יתרחש במהרה " . 
