את תשדיר השרות הטוב ביותר עבור מכבי תל אביב , התשדיר שיחזיר את הקהל ליד 
אליהו , הפיקו שני שחקנים הנמצאים בעמדה 8 ו - 9 על הספסל הארוך של האלוף . 
מי שהאמין שכך יהיה התסריט של אמש , עם פתיחת בית הגמר בנצחון מלהיב 00129 
על לימוז , ישקר . רק מי שמכיר את וילי סימס וחן ליפין יודע מה עובר עליהם 
ומאיזה חומר הם עשויים . אמש במיפגן יוצא מן הכלל של שני הגארדים המסופסלים , 
סחפו וילי וחן את מכבי למחצית שניה יעילה ומלהיבה . הצגה של ממש הצגה של 
שליטה בקצב , לחימה , קליעות מדויקות , יציאה למתפרצות ומנהיגות . מול 
היכל הרוצה ומקווה למשחקים כגון אלה , הם היו גיבורים של ממש . זה לא היה 
נס חנוכה . לכאורה , כאשר לימוז הובילה 9303 בדקה ה - 41 , זה נראה מדאיג . 
לימוז נראתה טוב , למרות יום חלש של אוסטרובסקי , שהחל רע את המישחק מול 
האיזורית הלא - יעילה של מכבי ( פרט לעצירתו של אוסטרובסקי ) . קולינס 
צלף ל - 3 וגם דאקורי הוסיף משלו . שרף שפתח באיזורית , הרוויח מכך שאוסטרובסקי 
יצא ממישחק ההתקפה , אבל ברוקס השלים במקומו ב - 02 נקודות מול אפס של סטפן . 
האיזורית הפכה לאישית אחרי 9 דקות , ודווקא אז ספג אוסטרובסקי עבירה רביעית 
ויצא לנוח . למרות שמחליפו דנסי פתח חלש מאוד , הצליחה לימוז לברוח . 
דאמורי , קולינס ובעיקר ברוקס עשו נזק במשחקם היעיל . זה פשוט היה נראה 
רע . שרף ידע שאת הסחף הזה צריך לעצור . להאט ולשלוט במשחק . אז הוכנסו 
סימס ודניאל ושתי דקות מאוחר יותר חן ליפין . סימס הספיק לקלוע 8 נקודות 
עד להפסקה ויחד עם חן ייצב את הקו הקדמי של מכבי . המחצית הראשונה נסתיימה 
בפיגור מינימלי 8494 , אחרי שסימס קלע 4 נק רצופות . לצימצום הפער במחצית 
היה אפקט חשוב מאוד בהמשך . שרף הותיר את סימס וליפין על המגרש והם גמלו 
לו ביכולת פאנטסטית . הכל עבר דרכם . סימס כשוטינג - גארד , עשה עבודה 
גדולה . בשמירה על דאקורי , שיצא ב - 5 עבירות ( דקה 13 ) , בעזרה בהגנה 
ובעיקר בהתקפה . הוא קלע באחוזים מצויינים ( 78 מהשדה ו - 33 ל - 3 ) 
ועזר לליפין במלאכת הריכוז . עבור חן זה היה קאם - באק מזהיר , בזמן הנכון 
ובמקום הנכון . לא זה המקום להעלות את השאלה מי טוב יותר גודס או ליפין . 
גיא יהיה עוד רכז יעיל . הוא גם פתח עם שתי שלשות מהממות . אבל את הנסיון 
העצום שיש לחן אין לשום רכז בבית הגמר ( 511 משחקים בגביע האלופות ) . 
אמש נגד לימוז הציג חן רמת ריכוז גבוהה . פתאום היה בעל הבית על המשטח . 
הוא האט את הקצב כמו שצריך , מסר וחטף כדורים וקלע מצויין . מי אמר שהוא 
לא מסוגל לקלוע ? 41 נקודות ( ראו סטאטיסטיקה ) מסבירות שכאשר ניתן לו 
האשראי , הוא משחק עם בטחון וגם הקליעות באות במקום . כמו דקירות סכין . 
מצאה חן בעיני בעיקר השמירה של חן על דאמורי . מול מהירות צריך להפעיל 
מהירות וליפין הוא הרכז המהיר בארץ , בירידה להגנה ובמתפרצות . במחצית 
השניה קלע דאמורי רק 4 נק . לימוז לבטח הופתעה , אבל כבר אמרנו ערב המשחק 
שהיתרון של למכבי מול לימוז הוא בספסל . גומלסקי לא ציפה ל - 53 נק מסימס 
וליפין . נכון , חסרו הנקודות של גמצי ( כל המחצית השניה על הספסל ) 
ורויאל ( 51 נק ביחד ) , שהם הסקוררים העיקריים של הקבוצה . גם התפוקה 
מצמד הזרים של מכבי היתה מועטה . הורטון היה חלש ושותף רק 9 דקות . בהמשך 
בית הגמר מול קבוצות גבוהות יותר יצטרך לבוא לידי ביטוי . השאלה האם הוא 
מסוגל . עוול יהיה לא לציין את רויאל למרות יום חלש בהתקפה . עין מקצועית 
לבטח הבחינה בכמות העבירות שסחט משומריו . לא בעליה לסל , אלא בצעד הראשון 
המהיר שלו . אם שלושה שחקנים של לימוז יצאו ב - 5 עבירות ( דאקורי , אוסטרובסקי 
ודנסי ) , הרי רויאל אשם " בכך . הוא גם קלט 8 ריבאונדים ועזר במאמץ 
הקבוצתי . דניאל , הנפלד ולאוון מרסר נתנו משחק טוב . דניאל לא הוחלף , 
כמו ליפין וסימס ( עד ליציאתו ב - 5 עבירות ) , למרות אחוזי קליעה לא 
טובים שלו . החשיבות שלו בהגנה מכרעת . מרסר כנ"ל והנפלד שהוחזר בדקה ה - 
92 עדיין במצב פיגור 5767 היה שותף מלא להצגה . הוא קלע את סל ההובלה 7767 , 
ממנו לא חזרו הצרפתים . הוא סחט מאוסטרובסקי החלש עבירת חמישית , בדיוק 
כשהתעורר בשלהי המשחק ויציאתו בדקה ה - 83 במצב 8909 היתה למעשה הקץ של לימוז . 
מעניין שהצרפתים לא ביצעו עבירות בסיום . הם חשבו , כנראה , על ההפרש . 
יש לכך חשיבות בהמשך , אבל למאמני מכבי היה חשוב הנצחון והאטת הקצב בסיום , 
היתה במקומה . הנצחון החשוב הזה במשחק הפתיחה הוא מקדם בטחון חשוב מאין 
כמוהו . 
