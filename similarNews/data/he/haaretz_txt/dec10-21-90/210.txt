סרטים מעטים עסקו ביחסה של אמריקה אל תושביה היפאנים בזמן מלחמת - העולם 
השנייה . הדוגמה היחידה שעולה בזיכרוני היא מותחנו המרשים של גון סטרגס 
משנת 5591 , " בהלה בצוק השחור " , שבו גילם ספנסר טרייסי את דמותו של 
חוקר החושף פרשת רצח של יפאני , בזמן המלחמה , בעיירה אמריקאית קטנה . 
זה אומר משהו על מידת ההדחקה של הנושא בהיסטוריה ובתרבות האמריקאיות . כעת 
בא אלן פרקר הבריטי לתקן מעוות זה . על - פי סרט זה , מסתבר שאפילו לפני 
המלחמה לא היו תושביה היפאנים של אמריקה , אפילו אלה שנולדו בה , זכאים 
להיעשות לאזרחיה . בזמן המלחמה , ובניגוד לתושבים הגרמנים או האיטלקים , 
נלקחה האוכלוסייה היפאנית למחנות עבודה . בתים ומשפחות נהרסו , ורבים 
מהם איבדו את רכושם , כבודם ואת זיקתם למולדת החדשה . זו דרמה גדולה ומזעזעת , 
אך לפרקר אין מושג כיצד לטפל בה . הוא עושה סרט יוקרתי וגדול תקציב , 
עם כוכב הוליוודי גדול , ומפספס לחלוטין . חבל , כי יקח זמן עד שמישהו 
אחר יעיז להתמודד עם פרשה זו , בעקבות כישלונו של סרט זה . מה שאיפיין את 
סרטיו של פרקר בעבר ( " אקספרס של חצות " , " בירדי " ו"מיסיסיפי בוערת " ) 
היתה הסנסציוניות , שליוותה ראייה חברתית ופוליטית שטחית וחסרת אחריות . 
כאן הוא מנסה לבחור בגישה מעודנת יותר , אך אין לו תחושה של מעורבות אמיתית 
עם החומר ועם הדמויות שאת גורלן הוא מתאר . הסנסציוניות מתחלפת בוולגריות . 
פרקר כל - כך חושש מזרותם של היפאנים ומהעובדה שזרות זו עלולה להרתיע את 
צופי הקולנוע הלבנים שלו , ולכן הוא מנסה בכל הכוח להפוך את דמויותיו למין 
שעטנז אמריקאי - יפאני . יש בכך מעשה של כיבוש וניצול . למרות שהסרט עוסק 
הרבה באוכלוסייה היפאנית בלוס אנגלס , ובחלקו מדברים אפילו יפאנית , פרקר 
יודע היטב שצופיו לא יהיו מוכנים לקבל סרט כל - יפאני . לכן הוא מעמיד במרכזו 
גיבור לבן . דניס קווייד מגלם את דמותו של פעיל פוליטי , באמריקה של שנות 
השלושים , שמסתבך , נמלט משיקגו ללוס אנגלס , ומוצא עבודה בבית - קולנוע 
המציג סרטים יפאניים . הוא מתאהב בבתו של בעל בית - הקולנוע ( טמלין טומיטה ) 
, ולמרות התנגדותה של משפחתה , הם נישאים ונולדת להם בת . שנים חולפות , 
המלחמה פורצת , והמשך העלילה מפריד ומאחד בין שני האוהבים בצורה מונוטונית 
למדי מבחינה דראמטית . למרות שקווייד הוא גיבור הסרט , וכוכבו היחיד והראשי , 
קשה להבין מהו בעצם עושה בו . נדמה שמטרת התסריט היא לסלק את קווייד מהסרט 
כמה שאפשר יותר כדי להתרכז בקורותיה של האוכלוסייה היפאנית שבסרט לפני המלחמה , 
בזמן המלחמה ואחריה , וכי הוא משמש לסרט כאליבי בלבד , כדי למשוך קהל 
ולטשטש את צביונו האתני . לא שהתפקיד מביס את קווייד . הוא גם כתוב רע , 
ושום שחקן לא יכול היה לעשות עמו צדק . אבל מאז גילם קוויד את דמותו של 
גרי לי לואיס בביוגרפיה של אותו אמן רוקנרול , הוא נוטה להגזמה , והופעתו 
מוחצנת בצורה לא נעימה ביותר . הסרט בוגד בו , וביפאנים שאת סיפורם הקשה 
הוא מבקש מבקש לחשוף בפנינו . טמלין טומיטה אינה מרשימה במיוחד , וחבל , 
היות שמאז מיקו טאקה ב"סיונארה " , לפני יותר משלושים שנה , לא זכו שחקניות 
יפאניות רבות לתפקידים ראשיים בסרטים אמריקאיים יוקרתיים . פרקר אינו יודע 
כיצד לטפל בקורותיהם של היפאנים בסרט , בזמן המלחמה , בצורה אקספרסיווית 
באמת . אנו נותרים מנוכרים למצוקה שהם עוברים . מסרט לסרט מתגלה פרקר כאחד 
היוצרים המפוקפקים ביותר בקולנוע האמריקאי היום . יש לו נטייה לסיפורים 
גדולים וחשובים , והוא עושה בהם שמות . 
