ו בבית - הספר ליוואי בבת ים , אינה בעייתית , אומר המנהל , דוד משיח . 
הקשיים נצפים בכיתות ז - ח . התלמידים הישראלים אינם ששים , בלשון המעטה , 
לקלוט את העולים , ואלה מצדם , מסתגרים . בהפסקות הם יושבים בקבוצות 
ומדברים רוסית . לא מכבר ערך משיח דיון עם תלמידי כיתות ח בניסיון לעמוד 
על הסיבות לדחייה החברתית של העולים החדשים . " הם אמרו לי : אנחנו מזמינים 
אותם למסיבות אבל זה מצחיק לראות ילדה שבאה למסיבה עם שמלת תחרים ועם סרט 
בשיער . כשילד מביא לבעל הבית שבו נערכת מסיבה פרח או צרור פרחים , הילדים 
צוחקים ממנו . התלמידים אמרו בדיון שהרוסים לא מבינים אותם בגלל השפה ואי 
אפשר ליצור אתם קשר . אבל גם אחרי כמה שבועות , כשהעולים יודעים קצת עברית , 
אם יש בכיתה מנהיג שיחסו לעולים שלילי , כל הכיתה נגררת אחריו . יש ילד 
כזה בכיתה ח . הוא תלמיד מצוין אך ידע שבתחרות עם העולים הוא יפסיד את המקום 
הראשון . הוא מנסה לחסום את ההשתלבות שלהם " . בישיבת מנהלים של בתי - הספר 
בבת - ים , שנערכה לא מכבר , עלתה בעיה חדשה . נוכח בידודם החברתי של 
התלמידים מרוסיה , נוצרו בחלק מבתי - הספר , בכיתות ז - ח , כנופיות אלימות 
של תלמידים מרוסיה . " אם ילדים ישראלים מכים ילד רוסי , באה הכנופיה 
הרוסית ומכה את הישראלי ואת חבריו . יש ילדים ישראלים בגילאים האלה שאומרים 
לעולים בגלוי : רוסים , לכו הביתה , למה באתם לכאן . " ניסיתי לבדוק 
מדוע התלמידים מרוסיה אינם מקובלים . ביקשתי מהתלמידים בשתי כיתות ח לצייר 
יהודי . למעלה מ07 אחוז ציירו יהודי דתי . מחציתם ציירו יהודי עם זקן ארוך , 
קפוטה ובגדים שחורים , ומחציתם ציירו דתי עם זקן קצר . רק כ02 אחוז ציירו 
אדם רגיל . זה כישלון של מערכת החינוך שלא הצלחנו לחנך את הילדים שישראלי 
הוא כל יהודי אזרח המדינה ואפילו שהוא חילוני . לזה צריך להוסיף את העובדה 
שהתלמידים שומעים כל הזמן בכלי התקשורת ש%53 מהעולים מרוסיה אינם יהודים . 
במצב כזה את מצפה שהם יקבלו את התלמידים מרוסיה לחברתם ? כל התלמידים שהשתתפו 
בדיון הסכימו שחשוב מאוד לקלוט את התלמידים העולים . אבל משיח אומר שזו 
היתה התבטאות שאינה עומדת במבחן המציאות . " ההשתלבות של התלמידים מרוסיה 
בחברה הישראלית תיקח זמן וזה טבעי " , הוא מציין . בדיון היו תלמידים שטענו 
שלא צריך לתת לעולים כסף לדירה ומענק קליטה , כי גם להורים או לסבים שלהם 
לא נתנו כלום בעלותם ארצה . חוסר הסובלנות של הישראלים לקשייהם של התלמידים 
מרוסיה מתבטא גם בשיעורים . משיח מלמד הנדסה בכיתות הגבוהות בבית - ספרו . 
באחד השיעורים , כאשר הקדיש דקות אחדות לשני עולים בהסבירו להם את החומר 
ברוסית , קם אחד התלמידים וטען שמשיח מזניח את הישראלים . המנהל התייצב 
לפני הכיתה וניהל את השיעור ברוסית במשך חמש דקות . כל התלמידים הישראלים 
מיחו בקול . משיח השיב להם : " תראו איך אתם מגיבים כשאני מדבר רוסית 
רק חמש דקות , בעוד שהעולים יושבים שש שעות ביום בכיתה ושומעים רק עברית " . 
מאז , אין איש מעז לרטון כאשר הוא מקדיש דקות אחדות לטיפול אינדיווידואלי 
בעולים . 
