הוועדה הצבאית המייעצת בראשותו של תת אלוף אורי שוהם , הדנה בערר של ארבעת 
אנשי החמאס המיועדים לגירוש , המשיכה אתמול בדיוניה . עורכי דינם של הארבעה 
הציגו את טענותיהם וביקשו למעשה לדחות את צווי הגירוש ולבטלם עפ"י אמנת זנווה 
האוסרת גירושים . עורכי הדין בראשותו של פרח אבו מיידן , טוענים על פי 
החומר הגלוי שנמסר להם על - ידי התביעה הצבאית . בידי גורמי הביטחון חומר 
חסוי רב , הקושר את ארבעת המיועדים לגירוש לעבירות המיוחסות להם , אך חומר 
זה אינו ניתן לפרסום . היום תמשיך הוועדה לדון בערעורם של המיועדים לגירוש 
וההערכה היא כי עד סוף השבוע יוגשו המסקנות לאלוף פיקוד הדרום מתן וילנאי . 
ההערכה היא כי הוועדה תמליץ בפני האלוף לחתום על צווי הגירוש ולפיכך יעתרו 
הארבעה לבית המשפט הגבוה לצדק . ארבעה תושבים נפצעו בתקריות שהיו אתמול ברצועת 
עזה , עם כוחות צה"ל . מקורות פלשתינים דיווחו כי נרשמו תקריות בעיר עזה , 
מחנה הפליטים גבאליה , רפיח , חאן יונס וכן במחנות הפליטים נוסיירת ואל - 
מועזי . גורמים צבאיים ציינו כי אתמול היתה יציאה חלקית לעבודה בישראל . 
דובר צה"ל בפיקוד הדרום דיווח על הפרות סדר מועטות , לא היו פצועים ולא 
הוכרז עוצר בשום מקום ברצועה . מטען תבערה בעל מנגנון השהיה פשוט , התגלה 
אתמול תחת מכונית ישראלית סמוך לרובע היהודי בחברון . המטען הונח מתחת למכוניתה 
של תושבת בית הדסה , ענת כהן , שחנתה מול בית שניאורסון . הוא פורק ללא 
נזק . בגנין נזרק אתמול בקבוק תבערה לעבר רכב של מג"ב , אך לא גרם לנפגעים . 
מקורות פלשתינים דיווחו אתמול על ארבעה פצועים מירי של חיילי צה"ל בשכם . 
נאיל גאורי בן 21 ואבראהים אבו סעדה , בן 01 , נפצעו מכדורי גומי . יוסוף 
חאדר , בן 91 , נפצע מקליע פלסטיק ומוחמד אסתתיה מכדור גומי . בשכם התקיימה 
אתמול שביתת מחאה בתגובה לתקרית שלשום , בה נפצע עובד עיריית שכם באורח 
קשה מירי של חיילי צה"ל . האיש , חסן עיסא , נפגע משני קליעים בגבו בעת 
שנסע לעבודתו ברכב של העירייה . צה"ל טען כי סירב לעצור במחסום צבאי והופעל 
עליו " נוהל מעצר חשוד " . עובדי העירייה , הסהר האדום , עובדי בתי החולים , 
אגודת ידידי הרופא ושאר " המוסדות הלאומיים " , חתמו אתמול על כרוז מחאה 
נגד הצבא על שאינו מאפשר לדבריהם לאנשי ציבור למלא את תפקידיהם . לטענתם 
זה אינו מקרה ראשון מסוגו של פגיעה בעובדי ציבור . ביוני 98 נורה נהג אמבולנס , 
עאוני סואלחה , ונהרג בעת מילוי תפקידו . עובד עירייה אחר נכווה מצמיג 
בוער שהונח על בטנו . הכרוז קורא לקהילה הבין - לאומית להעניק מטריית הגנה 
לתושבי השטחים ותוקף את מועצת הביטחון על שהיא דוחה את דיוניה בנעשה בשטחים 
ומעודדת בכך את מעשי הדיכוי , הכוללים החלטות לגרש מאות פלשתינים . צה"ל 
אטם הלילה את ביתו של תושב שכם , שוכרי טבילה , בן 42 , שהיה מבוקש במשך 
שנה וחצי כחשוד בהשתייכות להתארגנות של השאביבה וכאחראי הארגון באזור שכם . 
הוא נעצר באוגוסט 98 . טבילה חשוד כי במסגרת תפקידו עסק באיסוף מידע על 
חשודים בשיתוף פעולה ובחקירות של תושבים מקומיים שנחשדו על ידו בשיתוף פעולה . 
הוא חשוד כי תכנן לרצוח תושב מקומי שנחשד כמשתף פעולה וניסה לרכוש אמצעי 
לחימה . בכפר א - דיק נעצר אתמול בידי כוחות הביטחון צעיר המבוקש מראשית 
האינתיפאדה . אתמול הוטל עוצר במסחא , עין יברוד , עין קניא , בתיר וחלקים 
מחברון . תחת סגר צבאי נמצאים הכפרים עזמוט וצפא . קפידבינכוחות הביטחון 
הרסו אתמול שישה בתים בחלקו המזרחי של הכפר ברטעה , השוכן בוואדי ערה מצידו 
הירדני של הקו הירוק , בנימוק שנבנו באופן בלתי חוקי . חלק מתושבי הכפר 
התנגדו להריסה והחיילים נאלצו לירות ולפזר גז מדמיע . חייל אחד נפצע מאבן 
ושלושה תושבים נפצעו , ביניהם נערה בת 71 בשם סמירה שוקרי כבהא , שנפגעה 
בראשה ממכת אלה . שישה מבין המתנגדים להריסה נעצרו . הבתים , שרובם טרם 
יושבו , נהרסו על ידי בולדוזרים שאובטחו על ידי מאות חיילים ואנשי משטרה , 
אחרי שעל הכפר הוטל עוצר . באחד הבתים שכבר אוכלסו , ביתו של זוהיר כבהא , 
לא הספיקו הדיירים להוציא את תכולת הבית . תושבים סיפרו כי אחד החיילים 
שאבטח את הריסת הבתים , ישב בצד ובכה למראה ההרס . ההריסה התבצעה בסמיכות 
זמנים לפרסום על חשיפת חוליית חבלה מהכפר ברטעה בידי כוחות הביטחון . בכפר , 
המחולק לשניים : ברטעה המערבי בתוך שטח מדינת ישראל והמזרחי השוכן מהצד 
השני של הקו הירוק , שורר זעם רב על ההריסה והתושבים קשרו אותה אתמול למבצע 
הרחבת היישוב היהודי קציר , הנמצא מהצד הישראלי של הקו הירוק במרחק של פחות 
1 ק"ם בקו אוויר . בקציר כבר עובדים בולדוזרים בהכנת התשתית לבניית עוד מאות 
יחידות דיור לעולים , במסגרת הרחבת היישוב שעליה הכריז השר אריאל שרון . 
השר שרון סייר בקציר ביום חמישי שעבר ובברטעה אמרו אתמול : " שרון הסתכל 
לעבר הכפר והנוף שלנו לא מצא חן בעיניו " . נגיב אבו רקייה , פעיל רץ שהוזעק 
לכפר ע"י התושבים , הביע אתמול תמיהה לנוכח סמיכות המקום בין ההריסה ביישוב 
הערבי והבנייה המאסיווית ביישוב היהודי . התושבים שבתיהם נהרסו , טענו 
אתמול כי לא קיבלו כל הודעה מוקדמת לפני ההריסה . 
