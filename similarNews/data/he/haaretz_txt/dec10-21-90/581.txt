מתקפת הסכינים הפלשתינית היא התפרצות ספונטנית . אין לה מפקדות המכוונות 
אותה ולא מנגנוני ביצוע . היא נעשית ללא תכנון וללא קבוצות פעילים מאורגנות . 
כולה פרי קנאות נקמנית של יחידים . עם זאת נמצאו כבר באש"ף מי ששיבחו את 
" מלחמת הסכינים " והתפארו כי נתנו הוראות להרחיבה ולהגבירה . תופעה הידועה 
מהעבר : הנהגת אש"ף נגררת אחרי ההתרחשויות ברחוב . כך היה בתחילת האינתיפאדה , 
וכך במקרים רבים אחרים . זוהי אולי בעיית מפתח בתנועת הלאומית של הפלשתינאים . 
" עצמאות ההחלטה " היתה אחד המונחים המקודשים של פעילי הפת"ח עוד לפני 
שהשתלטו על אש"ף לפני כמעט שנות דור . העובדה שמצוקות הפלשתינאים שימשו 
כלי משחק בידי מדינות ערב בימי מלחמת השחרור שלנו ב8491 ולאחריה , הביאו 
את ראשוני הפת"ח לדבוק בעיקרון שרק הם , הפלשתינאים , יקבלו באופן עצמאי 
החלטות הנוגעות לגורלם ללא תלות באינטרסים של מדינה ערבית זו או אחרת . 
מתוך אמונה בעיקרון זה , הגיעה ההנהגה הפלשתינית למריבות דמים ממושכות עם 
כמעט כל המדינות הערביות . עם סוריה בראשית שנות ה06 ועם לבנון , עם ממלכת 
ירדן במלחמת האזרחים של ספטמבר 0791 ( השחור ) , ועם מצרים של סאדאת . 
הסכסוכים הללו לא החלישו את הנהגת אש"ף , אלא להיפך , חיזקו אותה ועשו 
אותה אמינה יותר בעיני הציבור הפלשתיני , שכמו נוכח לדעת שמנהיגיו אינם 
מהססים להילחם למענו אפילו כשצריך להיאבק באחים ערבים . כמו כל הנהגה פוליטית , 
זקוקה גם צמרת אש"ף לתמיכה ולהכרה בלגיטימיות שלה בקרב בני העם . במשטרים 
דמוקרטיים , וגם באחרים , יש מנגנונים המבטיחים זאת . מערכת בחירות , 
למשל . ראשי אש"ף לא נבחרו באורח דמוקרטי . הם יושבים במרחקים כאשר כמעט 
כל בני עמם נמצאים תחת שלטונות עוינים לאש"ף , בין אם זוהי מדינת ישראל , 
ממלכת ירדן או המשטר בסוריה . ערפאת וחבריו ערים כל הזמן לסכנה שהם עלולים 
לאבד את הלגיטימיות שלהם בעיני הציבור הפלשתיני . לכן קיימת בהנהגה הפלשתינית 
רגישות עצומה להלכי הרוח ולנטיות הלב של הפלשתינאים ברחובות שכם , עזה , 
רבת - עמון , ביירות ודמשק . אם באש"ף לא יהיו קשובים לכך יאבדו את האמון 
שנותנים בהם . הפלשתינאים בדמשק יעבירו את נאמנותם לאסד , ברבת - עמון 
הם יהפכו לחסידי המשטר ההאשמי , ובגדה המערבית הם היו עלולים להפוך לחסידי 
אגודות הכפרים שהקים השלטון הישראלי ( שהתפרקו בינתיים ) . כמעט כל ההוראות 
וההנחיות שמעביר אש"ף לשטחים נשענות על הלכי הרוח המקומיים . רק אחרי שפרצה 
כאן ההתקוממות העממית שהפתיעה את צמרת אש"ף לא פחות מאשר את ממשלת ישראל 
נתן , כאמור , אש"ף את ההוראות להתחיל באינתיפאדה . כאשר התברר שערביי 
ישראל אינם נוטלים חלק פעיל באינתיפאדה הורתה להם ההנהגה הפלשתינית לא להשתתף 
בהתקוממות . בשנה שעברה פגשתי בחו"ל את חאלד אל - חסן , אחד מסגניו של 
ערפאת , ושאלתי אותו מדוע ציוו על ערביי ישראל שלא להשתתף באינתיפאדה . 
הוא צחק ואמר : " מפני שאם היינו אומרים להם לעשות זאת הם לא היו נשמעים 
לנו " . אפשר להביא עוד דוגמאות . עבודת פועלי השטחים במשק הישראלי גורמת 
נזק גדול לאש"ף ( הם הרי בונים את כל ההתנחלויות , למשל ) . אחת לכמה 
שנים מנסים פעילי אש"ף להפסיק זאת ולא מצליחים . רק בשנה שעברה היה גל שריפות 
של אוטובוסים שהובילו פועלים מהשטחים , והיתה מערכה ממושכת שבה ניסו פעילים 
פלשתינאים למנוע מתושבי עזה לקחת את הכרטיסים המגנטיים שהוציא הממשל הישראלי . 
אבל הציבור בשטחים לא נענה לתביעות אלה שלא לעבוד בישראל , וכך נאלץ אש"ף 
לא רק להשלים עם התופעה אלא לתת לה אישור . דוגמה נוספת היא הרצח השיטתי 
של החשודים בשיתוף פעולה . אש"ף השקיע מאמץ ניכר להפסיק זאת , ונכשל . 
עכשיו , כשממדי הרציחות מבהילים , נותן לכך אש"ף הסכמה שבשתיקה . גם 
יוזמות השלום של הארגונים הפלשתיניים נסמכו על תמיכה עממית רחבה שהיתה להן 
בגדה המערבית ובעזה . הפגישות בין ראשי אש"ף לבין אישים ישראלים באירופה 
התאפשרו לאחר שקיבלו דחיפה מקיומן של פגישות קודמות רבות בין ראשי הציבור 
בשטחים לבין אנשי שמאל ואנשי ממשל בארץ . והנה לאחר שיוזמות השלום נכשלו 
והרחוב הפלשתיני והנהגתו נסחפו אחרי האלטרנטיווה התוקפנית שהציע להם סדאם 
חוסיין , אז גם פרצה באורח ספונטני יוזמת הסכינים , וההנהגה הפלשתינית 
נגררת עתה לתמוך בה . באין הליכים דמוקרטיים ובחירות חופשיות , לא יכולה 
המנהיגות הפלשתינית לדעת מהם בדיוק רחשי הלב של הציבור . הקולות העולים 
מהרחוב מזויפים לעתים , ולא תמיד הם מעידים על רצונו האמיתי של הרוב . 
ובינתיים אלה קולות של אלימות רצחנית בנוסח המוסלמי הקנאי השייח אל - תמימי , 
שיוצרים מציאות חדשה של פחדים וחרדות , של שנאה ותאוות נקם , ההופכים 
את מחיצת החשדנות ההדדית לחומה גבוהה של ניתוק בין יהודים לערבים . 
