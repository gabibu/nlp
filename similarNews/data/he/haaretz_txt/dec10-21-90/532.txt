מוסקווה ( ע"ר ) . נשיא ברית המועצות , מיכאיל גורבאצוב , ינסה לחזק 
את סמכותו וליישם תוכניות לברית - מועצות מחודשת , בעת כינוסו של " קונגרס 
צירי העם " , הגוף המחוקק העליון של ברית המועצות , היום . הקונגרס עתיד 
להימשך עשרה ימים . חמישה נציגים מבין 51 הרפובליקות של בריה"ם הודיעו על 
כוונתם להחרים את רוב , או את כל הדיונים , ובכך התעלמו מהוראותיו המפורשות 
של גורבאצוב להימנע מפילוג . " קונגרס זה יהיה המבחן הקשה ביותר של גורבאצוב , 
שכן הרפורמות המוצעות מכאיבות מאוד לחברה " , אמר בנימין יארין , חבר מועצת 
הנשיא , בראיון לעיתון " ראבוצאיה טריבונה " . בשנה שעברה משכו הדיונים 
הפתוחים של הקונגרס הראשון קהל של מיליונים שהאזינו לשידורי הרדיו , אולם 
המושב הרביעי שנפתח היום , עורר זעם בקרב תושבים שנמאסו עליהם המחסור במזון , 
שפיכות הדמים והיחלשות הפרסטרויקה . מצפים כי הקונגרס , שרוב חבריו שמרנים , 
יאשר את ההצעות של גורבאצוב להגדלת סמכויותיו האישיות . על פי הצעות אלה , 
שכבר אושרו על ידי הסובייט העליון , אמורה קואליציה של שרים מהרפובליקות 
לקחת אחריות ישירה על מעשיה בפני גורבאצוב . רפורמיסטים מאשימים את נשיא 
בריה"ם בכך שכל מעשיו מכוונים לרודנות , אך הוא מכחיש האשמה זו . פעולותיו 
בחודשים האחרונים מצביעים יותר על אוזלת יד מאשר על אגרוף ברזל . שורה של 
צווים נשיאותיים בנושאים רבים : הסגרת נשק , רפורמות של כלכלת - שוק והמאבק 
נגד השוק השחור , נותרו על הנייר ולא כובדו כלל . עתה מתכוון מנהיג בריה"ם 
לכונן גוף מפקח , מורכב מנציגי הרפובליקות וגופים מקומיים , כדי להבטיח 
שהוראותיו יבוצעו בעתיד . אולם לא ברור אם מוסקווה תצליח לכפות את מלוא 
רצונה על רפובליקות מרדניות כארמניה וגרוזיה , וכן על האזור הבלטי , ללא 
הסתמכות על כוח . 
