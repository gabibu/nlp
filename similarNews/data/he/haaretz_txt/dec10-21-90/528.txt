פאריס ( ע"ץ ) . הלובי הפועל בצרפת למען בריאות הציבור גבר על הלובי של 
יצרני האלכוהול והסיגריות בהצבעה שהתקיימה בשבוע שעבר על חוק חדש המונע פרסום 
טבק ומגביל את הפרסום למשקאות חריפים . האסיפה הלאומית הצרפתית קיבלה ביום 
שלישי בערב , ברוב של 123 קולות מול 472 , את החוק השאפתני ביותר נגד טבק 
ואלכוהול שהוגש אי פעם בצרפת : החל מקבלת החוק ועד 3991 ייאסר לחלוטין כל 
פרסום ישיר או עקיף לצריכת סיגריות . פרסום לאלכוהול יורשה באותו זמן רק 
בעיתונות הכתובה , אבל לא בעיתונות המיועדת לנוער , והוא יוגבל בתחנות 
הרדיו רק לשעות בהן האזנת הצעירים נמוכה . כן נאסר לחלוטין על העישון במקומות 
ציבוריים , כגון בתי ספר ואמצעי תחבורה , מלבד במקומות שהוקצו במיוחד למעשנים . 
במאבק נגד החוק השתתפו גם אגודות ספורט רבות , החוששות מאובדן התמיכה בסך 
מאות מיליוני פרנקים המוקצבת להן על - ידי תעשיית הטבק . יצרני הסיגריות 
תרמו , למשל , כ053 מיליון פרנק לתחרויות המירוץ בלבד . גם המפרסמים חששו 
מאובדן פרסומת בשווי שלושה מיליארד דולר , והפעילו לחץ כבד על הממשלה לבטל 
את החוק . אך הלחץ לא עזר , והחוק אושר . 
