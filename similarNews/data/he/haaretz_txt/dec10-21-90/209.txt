החרדה הגוברת בקרב חלקים נרחבים בציבור מהתחזקותה של הכפייה הדתית , בחסות 
ההסכמים הקואליציוניים , העלתה שוב ביתר שאת את התביעה לשינוי שיטת הבחירות 
לכנסת ושיטת בחירת ראש הממשלה . ההצעות השונות מבקשות , כידוע , להציע 
פתרון לבעיות הכרוכות בהרכבת הממשלה ובתפקודה , שסחטנות המפלגות הדתיות - 
חרדיות היא רק אחת מהן . לכן , חשוב לבחון האם שינוי בשיטת הממשל אכן יביא 
לתפנית המבוקשת . ראשית , כיצד ישפיעו השינויים בשיטת הבחירות על כוחם של 
הדתיים . בטבלאות הדמיה שערך ד"ר אברהם בריכטה מן החוג למדע המדינה באוניברסיטת 
חיפה ( אשר התבססו על תוצאות הבחירות לכנסת ה21 ועל % 5 . 2 חסימה ) נמצא 
כי בשיטה בה ייבחרו 06 ח"כים ב41 אזורי בחירה ו06 ברשימה מרכזית , תזכנה 
המפלגות הדתיות ב91 מושבים לעומת 81 כיום . בחלוקה ל41 אזורי בחירה כאשר 
08 ח"כים ייבחרו באזורי בחירה ו04 ברשימה מרכזית עולה המפלגות הדתיות תקבלנה 
81 מנדטים . ( בחלוקה פנימית דומה לזו הקיימת היום ) . אם כך , שיטה 
זו לא תביא לשינוי המצב הקיים , ותשאיר על כנו את המעמד של המפלגות הדתיות 
כלשון המאזניים . הדיון בשיטת הבחירות לראש הממשלה , בהיותו בעל אופי תקדימי , 
אינו מצויד בנתונים סטטיסטייים כלשהם , ומחייב עריכת הדמיה תיאורטית יותר ; 
ההצעה שהועלתה בכנסת על ידי הח"כים ליבאי , צידון ורובינשטיין , מציעה 
בחירות כלליות לתפקיד ראש הממשלה , כאשר על המועמד שייבחר לזכות לפחות ב%05 
מקולות המצביעים . במקרה כזה , ימשיכו לפעול על ראש הממשלה לחצים מצד הסיעות 
הקטנות , בעיקר אם נצחונו יוכרע על חודם של קולות בודדים . מכאן שלא יהיה 
פיחות בכוחן של המפלגות הדתיות . גם מציעי ההצעה לבחירת ראש הממשלה נתנו 
דעתם לכך , בדיון בהצעת החוק בקריאה ראשונה בחודש מאי . ח"ך דוד ליבאי 
אמר : " טענו חברי הכנסת מהמפלגות הדתיות , שבחירה אישית של ראש הממשלה 
תבלום או תפגע בכוחו של הציבור החרדי במדינה . לי נראה . . . שהצעות 
אחרות עלולות לפגוע בציבור הדתי ובמפלגות הדתיות . לא הצעה זו , משום שהמועמד 
לראשות הממשלה ירצה בתמיכת מרבית הבוחרים , כי הוא רוצה להיבחר . לכן חייב 
יהיה ליתן משקל לאינטרסים של הציבור הדתי במדינה . ראש הממשלה צריך לשיטתנו 
להרכיב קואליציה כדי להעביר חוקים בכנסת , וחזקה עליו שהוא יתן את המשקל 
לסיעות קטנות . ומכאן שהצעות החוק שלנו אינו מבטלות את משקלן וחשיבותן של 
המפלגות הקטנות . " ( הציטוט מתוך החוברת " שינוי שיטת המימשל בישראל " 
עם 73 ) . על פי הצעה זו , רשאית הכנסת להביע אי אמון בראש הממשלה ברוב 
של שבעים מחבריה , או לחוקק חוק לפיזורה ברוב של 16 חברים , על פי האמור 
בסעיף 34 לחוק יסוד הכנסת . ההצעה השנייה לבחירת ראש ממשלה מציעה כי ראש 
הרשימה שזכתה במרב הקולות בבחירות לכנסת , הופך אוטומטית ראש ממשלה . 
את ממשלתו ניתן יהיה להפיל בתנאי שיוצג מועמד אחר שייהנה מרוב של 16 חברי 
כנסת . הצעה זו תביא למעבר של מצביעי מפלגות קטנות אל הליכוד והעבודה , 
אך המפלגות החרדיות , שיש להם השפעה רבה על בוחריהן , תמשכנה לתבוע מהם 
להצביע עבורן , וכך הן ימשיכו לשמור על כוח המיקוח העצמאי שלהן . אם כן , 
שתי הצעות אלה לשינוי בחירת ראש בהממשלה , עם כל חשיבותן , אינן נותנות 
פתרון של ממש לשאלת כוחן של המפלגות החרדיות , במאבק בין שני הגושים הגדולים . 
אך ייתכן כי מבוי סתום זה , ייאלץ את הציבור הרחב ואת המפלגות הציוניות , 
להתייחס לשאלה האמיתית מעמדה של הדת במדינה . סוגיה זו נדחקה הצידה בלהט 
חישובי הכיסאות ; היא נוגעת במהות הדמוקרטיה ובצורך לעגן בחוק זכויות אזרח 
יסודיות . במדינה בה אין חוקה או חוק יסוד זכויות האדם , עלולה התפיסה כי 
רצון הרוב הוא מעל הכל , להביא לפגיעה חמורה באושיות הדמוקרטיה . זו מבוססת 
קודם כל על כיבוד זכויות יסוד , ובהן חופש הדת והחופש מדת , חופש התנועה , 
שיוויון המינים , הזכות לנישואין , לפרטיות זכויות שאינן מכובדות כיום 
במלואן בישראל . אך החשוב מכל הוא , כי על פי התפיסה הדמוקרטית , זכויות 
אלה אינן פתוחות למשא ומתן או למקח וממכר הפוליטי . הן אינן ניתנות לביטול 
בידי רוב פרלמנטרי משתנה . וכך , כתוצאה מההתכחשות לעיקרון זה , נראה שלא 
מעטים מבוחרי הליכוד , וכן ציבורים אחרים , חשים היום כי הממשלה דורכת 
ברגל גסה בתחומים לא לה . במקום לשמור על זכותו של המיעוט החרדי לנהוג על 
פי השקפתו תוך סובלנות דמוקרטית , היא מבקשת לכפות את עמדות המיעוט בכוח 
שהוא חוקי אך לא לגיטימי . לכן , הזעם בציבור על ההשתמטות הגוברת של בחורי 
הישיבות , תוך העלאת שכרם , חוצה מפלגות וגושים פוליטיים . כך גם התחושה 
שצמצום הוועדות הרפואיות לאישור הפלות , יפגע קודם כל בשכבות הפחות מבוססות 
התומכות בליכוד . הסכם ה"סטטוס קוו " , המוזכר כנימוק לחקיקה זו , היה בזמנו 
ניסיון לעקוף את שאלות היסוד הדמוקרטיות , כדי לשמור על מרקם של הבנה ושיתוף 
פעולה פוליטי . אך גם מי שתמכו בו בעבר , ובראשם בן גוריון , לא יכלו 
אף לדמיין כי הסכם זה יוכל לפתור בעיות עכשוויות . גם העלייה מרוסיה תתבע 
פתרונות לשאלות שונות בתחום האישות והגיור , שהממסד הדתי הקיים אינו מסוגל 
ואינו רוצה לתמוך בהם , כולל נישואין וגירושין אזרחיים . הפתרון המוצע כאן 
יתמקד ביצירת הסכמה ערכית ופוליטית בין המפלגות הציוניות להוציא את נושא 
החקיקה הדתית מכלל המיקוח הפוליטי . בשלב ראשון , יתחייבו מפלגות האופוזיציה 
שלא יפעלו להפלת הממשלה תוך הסכם עם המפלגות החרדיות , עד למועד הבחירות 
הבאות לכנסת , תמורת ביטול התחייבות הליכוד להעברת החקיקה הדתית בכנסת . 
בשלב שני , לקראת מערכת הבחירות לכנסת ה31 , תיכתב " אמנה לזכויות האדם " 
אשר עליה ייתבעו לחתום כל המפלגות החילוניות , ובה יפורטו התחומים שהן מתחייבות 
לא להכלילם במסגרת משא ומתן להקמת קואליציה עתידית . זהו מרשם חשוב להפחתת 
הסחטנות הדתית , תוך חיזוק הבסיס הדמוקטי המוסכם של החברה הישראלית . בשלב 
שלישי , תועבר בכנסת גרסה רחבה של חוק יסוד זכויות האדם , אשר במסגרתו 
תבוטל בהדרגה חקיקה דתית הפוגעת בזכויות האדם שהוזכרו . ביצוע שינויים אלה , 
מחייב קודם כל לחץ ציבורי חזק , והכרת בוחרי המפלגות השונות בחיוניותם . 
נראה , כי אירועי הימים האחרונים הדגישו את האלטרנטיוויות העומדות בפנינו , 
ואת הצורך הדחוף להתמודד עם שאלת יסודות החירות של כל אחד מאתנו . 
