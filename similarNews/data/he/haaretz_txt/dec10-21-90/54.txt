לונדון ( מיוחד ל"הארץ " ) . מטרתי היא להרוג כל - כך הרבה יהודים עד שבסופו 
של דבר הם יוותרו על פלשתין . כך אומר איברהים סרבל , ראש חטיבת אל - אקצא 
של ארגון הגיהאד האסלאמי בראיון עם כתבת סאנדיי טיימס לענייני המזרח התיכון , 
מארי קולווין . קולווין ראיינה את סרבל במשרדו ברבת - עמון . לטענתה , 
הוא אחראי לרוב הפיגועים שהיו באחרונה והוא בין המבוקשים ביותר על - ידי 
המוסד הישראלי . לפי הידיעה בסנדיי טיימס , שלושת תוקפי האוטובוס ברמת - 
גן הם מאנשיו . סרבל , 63 , יליד חברון ובוגר בית ספר דתי בסעודיה . לדעתו , 
אש"ף חלש מדי , כיוון שאין לו רקע דתי . הוא הסביר כי שילוב השאיפות הלאומיות 
של הפלשתינאים עם האסלאם נותן את הכוח הדרוש לשחרור האדמות . סרבל מתנגד 
לאינתיפאדה בצורתה הנוכחית . " אין לצאת באבנים נגד רובים , זה חסר תועלת . 
יש לשפוך דם " , הוא אומר . לדבריו , בעבר ניסו אנשיו לפגוע בחיילים בלבד , 
ועתה מטרתם לפגוע בכל יהודי באשר הוא . בין הפעולות שהוא זוקף לזכותו תקיפת 
אוטובוס התיירים במצרים שבה נהרגו 9 אנשים . 
