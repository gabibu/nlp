שנים רבות , מאז נחנך מוזיאון תל - אביב , יש לי חלום : להעמיד מסרטה 
באולם הכניסה ולתעד את האנשים המרחפים במעלה הרמפות , מעלה ומטה . זה 
אחד המראות היפים באדריכלות בארץ . השקט והרכות שבה הם עולים ויורדים . 
במרבית המקרים יש בעיה עם מספר המרחפים . אבל אפילו ב"סתם יום של חול " 
נוהרים מאות אנשים מעלה , לתערוכתו של המעצב רון ארד . הפעם הם לא יצטרכו 
לומר קלישאות המתייחסות לאמנות מודרנית , כמו " בחיים לא הייתי מכניסה 
כזה הביתה " או " זה נורא מגניב " או " בעד מיליון לא " . בכניסה קופסה 
המתעדת את מספר הבאים לתערוכת ארד . בטלוויזיה המוזיאון מופיע בשקופית כנותן 
חסות ומציג את עצמו כ"מציג תערוכת רון ארד " . התערוכה של ארד נחמדה מאוד . 
הוא מעצב אינטליגנטי , היודע היטב את רזי המקצוע . המוצרים הן ברמות שונות 
מאוד של תחכום ושימוש . ההעדפות האישיות אינן רלוונטיות במקרה זה . מה 
שמטריד אותי בתערוכה היא הדרמטית של התצוגה , ההופכת את המוצרים המוצגים 
מהגיוניים בחוסר הגיונם למין הוקוס - פוקוס של עיצוב . אני בעד תערוכות 
שימשכו למוזיאון קהל שאינו בא בדרך - כלל . אבל צריך לנצל את בואו כדי שיראה 
עוד קצת , מעבר לתערוכה שלשמה בלבד בא . לעומת זאת , באולמות התחתונים , 
אין נפש מבקר . השקט והדממה מאפשרים ליהנות מאחת התערוכות היפות שהציג 
המוזיאון בשנים האחרונות : " גורג רוס , עבודות 0809 " ( אוצר מיכה 
לוין ) . התערוכה מתקיימת בסיועם של מחלקת התרבות של שגרירות צרפת ומשרד 
התרבות הצרפתי , מחלקת האמנויות הפלסטיות . חשוב לציין את רוחב הגב הזה , 
כי הם לא השכילו לפרסם כראוי את התערוכה . רוס הוא צרפתי , יליד 7491 , 
חי בפאריס . מאז שנות ה08 הוא מציג ברחבי עולם . הוא זכה בפרסי צילום 
בצרפת ובאמריקה , ועבודותיו נמצאות באוספים החשובים ביותר בעולם . כל זה 
אינו אומר דבר על אופיה - יופיה של יצירתו . נקודת המוצא היא תצלום . לרוב 
( לפחות בתערוכה זו ) זהו חלל - פנים של אולם , חדר , מבואה , שאותם 
הוא בוחר - בונה כיצירה ומוסיף משלו . לרוב הוא בוחר אתרים שאינם בשימוש , 
המאפשרים לו לחגוג כרצונו : לצבוע את הקירות , לצייר עליהם , ומה לא . 
בחירת זווית הצילום משמעותית מאוד במראה החדר . בחלק מהמקרים זו מין הנשמת 
גוויה , והתעלות מעליבת ומוות פיסי של מקום לטובת חיי נצח יפים מאוד . התצלומים , 
גדולי ממדים , מעל למטר רבוע , מעבירים את מוזרותם ואת מועקת קיומם . 
הם מדגישים את התחושה שרק אדם אחד ראה את המקום הזה כך , ומחדדים את תחושת 
התודה על שחילק עמנו את נפלאותיו . חלק מן התצלומים נעשה בארץ : רוס יצר 
תצלומי הכנה בפולארויד בים המלח , בצפת , בירושלים ובעין - חרוד . אחר - 
כך חזר לביקור נוסף , לבצע את היצירות , כשהוא מוסיף כתם או קווים על קיר , 
או מכסה קירות שלמים בכתב . מחציתה של התערוכה עבודות משנים קודמות , 
מארצות שונות שבהן שהה . הכל מצטרף לאשליה תלת - ממדית אוורירית ושתלטנית 
כאחד : מין רוחות רפאים גיאומטריות , המפריעות את שלוות המקום הנבחר . 
התערוכה תוצג גם במוזיאון עין - חרוד ובמוזיאון ערד . 
