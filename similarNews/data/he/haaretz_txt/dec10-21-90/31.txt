חודשים רבים לפני שהחלה תנועת כך במסע הפרטי שלה לפיטורי העובדים הערביים , 
עוד לפני שמרכולים ובתי - עסק פרטיים החלו להחליף עובדים ערבים ביהודים , 
ניכרו בירושלים סימנים ראשונים של התופעה . זה התחיל בבית . לפתע מצאו 
עצמם ועדי בתים בירושלים , שדנו עד כה במצב הצנרת הרקובה או בתיקון המעלית , 
עוסקים בכובד ראש בעניינים שברומו של עולם : " עבודה עברית " , " ביטחון " 
ועוד כהנה בעיות חשובות . הדיונים האלה שהיו נחלתם של ועדי בתים בודדים 
בלבד , הפכו לנחלת רבים מיד לאחר אירועי הר הבית , משהחל גל הדקירות ברחבי 
העיר . רבים מהגננים הערבים , מהם ותיקים , הוחלפו בגננים יהודים . גם 
המנקים של חדר המדרגות פוטרו ובמקומם הובאו סטודנטים או עולים . הוויכוח 
בין גב קפלנסקי מדירה 13 למר חייט מדירה 8 , לא דמה במאומה לוויכוח דומה 
שעשוי היה למשל להתחולל בין יוסי שריד לעוזי לנדאו . הגזברית של בלוק 
5 דיברה בעיקר על הפחד שאוחז בה כל אימת שהיא חולפת לידו של חסן , העוסק 
בטיאטוא השביל הסמוך זה שני עשורים . " הוא בסדר . אני בטוחה בו , אבל 
מה עם העובדים שלו ? " , שאלה הגזברית ? מר חייט שאל את הגב פוחצבסקי אם 
היא רוצה לפטר את חסן ולהביא יהודים , והגברת הודתה שהיא לא יודעת , " כי 
אולי אם נפטר יהיה יותר מסוכן והם ינקמו " . מר אייל , שעלה מהונגריה לפני 
52 שנה , אמר שהוא בכלל לא מבין מה הפחד , ואי - אפשר לעשות הכללות על 
כולם , ואילו חנה , השכנה עם שני הילדים מקומה ג , סיפרה שהיא לא נותנת 
לדרור ולישי לצאת מהבית , אפילו לא לחברים שלהם בכניסה השנייה . יוסי , 
בעל חנות למוצרי חשמל , הציע לפנות למשטרה ולמסור לה את שמות הפועלים שמעסיק 
חסן בעבודות ניקיון , " רק כדי שנהיה בטוחים שהכל בסדר . בטח יש להם רשימות 
של מסוכנים , כך נוכל להיות יותר שקטים " . לא , לא היה שם כהניזם , באותה 
ישיבה של ועד הבית , באחת משכונות הדרום של ירושלים . גם לא התקבלו החלטות . 
מי שדיבר , רצה כנראה לשפוך את אשר על לבו . חסן ופועליו המשיכו להגיע 
שלוש פעמים בשבוע מבית צפאפא , לשפוך דליי מים בחדרי המדרגות , לאסוף את 
בדלי הסיגריות ולטאטא את השבילים מעלי שלכת . אבל בכמה בלוקים סמוכים הביאו 
החששות לצעדים מעשיים . פועל ערבי העובד בבלוק 7 הוחלף במישקה , ואחמד 
מבלוק 8 הוחלף ביואל , סטודנט לכימייה . מאוחר יותר , בערך לפני שלושה 
חודשים , החלו המשלוחים מהסופרמרקט להגיע הביתה באיחור ניכר . מנהל המרכול 
הסביר בטלפון שיש לו פועלים חדשים , יהודים , שעדיין צריכים ללמוד את האזור 
ולפעמים הם קצת תועים בדרך . הסתבר כי רשתות המזון וחנויות בכל רחבי העיר 
פיטרו בחודשים האחרונים את השליחים הערביים שלהן וייהדו את קווי המשלוחים . 
יותר מתריסר סניפי הקו - אוף ביטלו את התקשרויותיהם עם הקבלנים הערבים שביצעו 
את המשלוחים , לאחר שנרשמה ירידה חדה בהזמנות . דקירתו של ספק מוצרי הבשר 
מהרצליה ליד המרכול בשכונת נווה יעקב לפני כחודש , רק תרמה למגמה הזאת . 
הדוקר סיפר בחקירתו כי התכוון לדקור את אחד הלקוחות כאשר יגיע לביתו עם 
המשלוח . אחד ממנהלי השופרסל ברמות סיפר כי לקוחות באו אליו עם קטע העיתון 
ובו האינפורמציה על חקירת הדוקר מנווה יעקב , ותבעו ממנו להחליף את הצוות . 
אברהם בירנבאום , העומד בראש ארגון סוחרי ירושלים , אמר בשבוע שעבר ( 
" כל העיר " , 09 . 11 . 03 ) , כי הסוחרים , בעלי חנויות מכולת , אטליזים 
וירקנים , נמצאים במלכוד . קשה מאוד למצוא עובדים יהודים שיסכימו לעבוד 
51 שעות ביום ולהשתכר 0061 ש"ח בחודש . תהליך הפיטורים צבר תאוצה בשבועות 
האחרונים , בעיקר בבתי - עסק קטנים שעובדיהם הערביים אינם רשומים במועצת 
הפועלים המקומית . " אלה המועסקים של החאפרים " , מסביר מזכיר מועצת הפועלים 
בירושלים , שמעון צוריאלי . הצורך במיומנויות מקצועיות בלם את הפיטורים 
בעיקר באתרי בנייה . " פועל בניין צריך להיות בעל מקצוע . זה לא סבל 
שמביא משלוחי מזון הביתה " , מסביר ש אברהם , מפקח העבודה באתר בנייה במושבה 
הגרמנית . " אם יהיו בעלי מקצוע יהודים , אקח אותם בשתי ידיים , אבל 
אין . לכן אף אחד גם לא מאיים עלי " . ברח ביל"ו , ברחוב הנשיא , בפסגת 
זאב ברמות ובעוד עשרות אתרי בנייה בעיר , לא תראה פועלים יהודים . אפילו 
בישיבות של החוזרים בתשובה באזור שמואל הנביא , שמשם על פי חשדות המשטרה 
יוצאים הפעילים של כך לאיים על הסוחרים הבוכרים המעסיקים ערבים , עובדים 
פועלים ערבים . עם זאת מאשר שמעון צוריאלי , מזכיר מועצת הפועלים בעיר , 
כי בשולי גל הפיטורים האחרון בירושלים , בייחוד בבתי - המלון , ניסו אחדים 
מבעלי בתי - המלון להכניס לרשימת המפוטרים יותר ערבים . " כשהערנו להם 
על כך , הטענה שלהם היתה , מה אתה רוצה , אנחנו מפטרים גם יהודים . בסופו 
של דבר הצלחנו לבלום זאת . הכנסנו את העובדים הערביים של בתי - המלון להסדר 
שהושג עם התאחדות בתי - המלון . גם הם יצאו לחופשה ללא תשלום אבל נשמרו 
הזכויות הסוציאליות שלהם " . קפמאלידבמועצת פועלי ירושלים רשומים כ31 אלף 
ערבים המועסקים במערב העיר , כמעט כולם תושבי מזרח - ירושלים . בנוסף , 
רשומים במועצה עוד 0003 מועסקים מהשטחים . צוריאלי מעריך , אף כי אין 
בידיו נתונים בדוקים , כי יותר מ0005 עובדים נוספים מהשטחים וממזרח - ירושלים 
מועסקים במקומות עבודה קטנים על ידי " חאפרים " . כאן , לדבריו , הפוטנציאל 
האמיתי לתחלופה ביהודים . " במקומות עבודה מסודרים זה לא יקרה שיפטרו ערבים 
מכיוון שהם ערבים " , אומר צוריאלי . הגברנו את הסיורים שלנו במפעלים כדי 
לוודא זאת . ניתנו הוראות ברורות לוועדים להתנגד למגמה כזאת אם היא מסתמנת . 
דני אנגל , שאופה את הלחם לכל הארץ , הצהיר באוזני שלא יפטר עובדים ערבים 
שהלכו דרך ההרים , בלילות , בימים של אינתיפאדה , כדי לשמור על מקומות 
העבודה שלהם . אני מאמין שהיחס של בעלי מפעלים אחרים יהיה דומה " . צוריאלי , 
כמו רבים אחרים בממסד העירוני , גורס כי פיטורי העובדים ינציחו את חלוקת 
העיר . " המפוטרים הערבים שיישבו מובטלים בבית יתחילו לעסוק בטרור . מבחינה 
לאומית וביטחונית אין הצדקה לפיטורים האלה . להיפך , העבודה המשותפת של 
יהודים וערבים רק תחזק את הסיכוי שהעיר הזאת תישאר מאוחדת " . גם בהתאחדות 
התעשיינים המקומית התקיים דיון בדבר גורלם של העובדים הערביים , והוחלט 
שלא לעשות דבר כדי להחליפם . גם אבנר פרץ , יו"ר ההתאחדות סבור כי תחלופה 
של ערבים ביהודים רק תנציח את החלוקה בירושלים . 
