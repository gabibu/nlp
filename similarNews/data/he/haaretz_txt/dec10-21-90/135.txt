מחלקת ההגנה האמריקאית לא ערכה חקירה משלה בפרשת תת - אלוף רמי דותן , אך 
גורמים העוסקים בסיוע הצבאי לישראל " בודקים את הנושא " . זו המסקנה מסדרת 
שיחות עם פקידי ממשל בוואשינגטון ועם אישים המקורבים לפנטגון . האמריקאים 
ממתינים לתוצאות החקירה בישראל , ואז יחליטו אם להעמיק חקור בעצמם . פרשת 
דותן לא עוררה הדים רועמים בממסד הביטחוני בארה"ב . הערפל האופף את חקירת 
המשטרה בפרשה , ואי הבהירות בדבר טיבם של החשדות נגד דותן , עודדו את האמריקאים 
להמתין . אם יימצאו ראיות שדותן קיבל שוחד , עלולה להיות לכך השפעה כואבת 
על מערכת היחסים העדינה של הרכש הביטחוני מארה"ב . אם יתברר שדותן ואחרים 
הערימו באורח שיטתי על הפנטגון , ההשלכות עלולות להיות הרסניות . קפמאבינעצם 
העלאת האפשרות שכספי הסיוע זרמו לכיסו הפרטי של מישהו , או שישראלים הונו 
את הפנטגון , עוררה תגובה נרגשת בוואשינגטון . " גילויים כאלה עלולים 
להקים כזה רעש בתקשורת ובקונגרס , שיגרום נזק בל ישוער לישראל " , אמר איש 
ממשל לשעבר , הבקי היטב בקשרים הביטחוניים עם ישראל . האמריקאים מגלים רגישות 
רבה לתשלומי שוחד בעסקות רכש ביטחוני . בבניין האף - בי - איי בוואשינגטון 
מציגים למבקרים את סוגי העבירות שחוקרת הבולשת הפדרלית , לפי סדר חשיבותן ; 
שחיתות ביטחונית תופסת את המקום הראשון בין עבירות הצווארון הלבן . מאז 
הגילויים בשנות ה07 על סכומי העתק ששילמה יצרנית המטוסים " לוקהיד " למנהיגים 
זרים , אסור לתעשיות הנשק בארה"ב לשלם שוחד ללקוחותיהן הזרים . האמריקאים 
רגישים במיוחד לטוהר עסקות הנשק כאשר מקור המימון שלהן הוא תקציב הסיוע הצבאי , 
הבא מכיס משלם המיסים האמריקאי , ואינם מעוניינים בשותפים גלויים וסמויים 
בעסקה . סכום העמלות שמותר לשלם לסוכני נשק בעסקות סיוע הוגבל ל05 אלף דולר 
לעסקה . חברות אמריקאיות , ששמן הוזכר בקשר לדותן או למעורבים אחרים בפרשה , 
הגיבו בעצבנות רבה לאחר מעצר הקצין הבכיר . יצרנית המנועים הענקית " גנרל 
אלקטריק " , שמכרה מנועים במאות מיליוני דולרים לחיל האוויר וסיפקה עבודות 
במיליונים למהנדס יורם אינגביר , שנעצר אף הוא בפרשה , הגיבה באלם מוחלט 
לשאלות על קשריה בישראל . " אני מכיר את דותן עוד מהימים שהיה סרן " , 
סיפר בוב גארוין , סגן - נשיא החברה ומנכ"ל " גטסקו " , חברת השירותים 
הטכניים העולמית של גי - אי , שניהלה את העסקות עם אינגביר . " אבל מדיניות 
התאגיד אוסרת עלינו להגיב " . קפמאבינהחברות הקטנות גילו פתיחות , ובכיריהן 
לא הסתירו את פחדיהם נוכח השאלות מישראל . אחד התנדב לפרט באוזני את תנאי 
החוזה שחתם , ונשבע שחברתו לא שילמה מעולם שוחד . אחר הביע חשש מפני חוקרים 
שיבואו לפשפש בספרי החשבונות . השמועות על אי - סדרים בכספי הסיוע הצבאי , 
לאו דווקא בקשר לישראל , עולות מעת לעת בוואשינגטון . לפני כשנתיים הביעה 
ועדה משותפת לשני בתי הקונגרס את דאגתה מהקשיים שבהם נתקל משרד המשפטים האמריקאי , 
בנסותו " לחקור ולהעמיד לדין במקרים של מרמה ושחיתות , ולהחזיר כספי סיוע 
צבאי שנגנבו " . משרד המשפטים , כהודעת הוועדה , התקשה לתפוס את האשמים 
בגלל ניהול ספרים לקוי , קושי בחדירה לחשבונות בנקים זרים ובחקירת אזרחים 
זרים וחסינות דיפלומטית . חברי הקונגרס דרשו להדק את הפיקוח על כספי הסיוע 
הצבאי , " כך שיבטיחו למשלם המיסים האמריקאי שהכספים לא נגנבו או הוצאו 
שלא למטרתם ; ואם כך קרה , להבטיח ככל האפשר שהאחראים לפשעים האלה יורשעו 
ושהכסף הגנוב יוחזר " . בעקבות הנחיות הקונגרס , תיקן הפנטגון את נוהלי הרכש 
מכספי הסיוע הצבאי . כל ספק בעסקת רכש נאלץ להתחייב מעתה כי מכספי העסקה 
לא שולם שוחד ולא ניתנו " קיק - בקס " ( שיתוף סמוי ברווחים ) בכל צורה 
שהיא ללקוחות בחו"ל . הקבלן חויב להחתים גם את קבלני המשנה שלו על התחייבות 
דומה , ועל התחייבות לגלות לאן הלכה כל פרוטה ששולמה להם כדי שתשלומי השוחד 
לא יוסוו כעסקה תמימה עם קבלן משנה . הקבלנים וקבלני המשנה גם חויבו להסכים 
לבדיקת חשבונות הבנקים של החברה , של שותפיה , של בעלי העניין בה ושל מנהליה 
הבכירים . בנהלים המחמירים נותרה פרצה אחת : אם הקבלן ערך מכרז בין קבלני 
משנה , וזכתה בו ההצעה הזולה ביותר , ויתר הפנטגון על הסטריפטיז החשבונאי . 
על הסיוע הצבאי האמריקאי מפקחת סוכנות קטנה של הפנטגון , " הסוכנות לסיוע 
ביטחוני " ( די - אס - איי - איי ) . הדי - אס - איי - איי קובעת את 
נהלי הרכש מכספי הסיוע הצבאי . ישראל נהנית מהגדול בתקציבי הסיוע הצבאי , 
8 . 1 מיליארד דולר בשנה , ותופסת מקום מיוחד בפעולות הסוכנות . הסיוע 
הצבאי זורם לישראל בשני צינורות : עסקות ממשלה לממשלה , שבהן רוכש הממשל 
האמריקאי ציוד מהיצרנים עבור ממשלת ישראל , ועסקות מסחריות , שבהן רוכשים 
הישראלים ישירות מהחברה האמריקאית ומקבלים החזר כספי מהפנטגון . המשלחת 
הישראלית מעבירה לפנטגון מדי שנה 0203 אלף פקודות רכש , שערכן מדולרים בודדים 
ועד עשרות מיליונים . בכל עסקה מסחרית בודקת הדי - אס - איי - איי את כשרות 
החוזה ועמידתו בנהלי הרכש , ומחליטה אם לאשר את החוזה כולו , חלק ממנו , 
או לפוסלו . לאחר השלמת העסקה , בהגיע מועד התשלום , מעבירה משלחת הרכש 
של משרד הביטחון את החשבוניות לדי - אס - איי - איי , כדי שזו תאשר העברת 
כסף למימון העסקה . קפמאבינבפנטגון מדגישים שתפקידם אינו בלשי , ועל הישראלים 
מוטלת האחריות לוודא את כשרות העסקות . " אנו מניחים שממשלת ישראל ומשרד 
הביטחון עושים את המוטל עליהם ומוודאים שהעסקה כשרה " , אומר פקיד בפנטגון . 
" אם לא היינו מאמינים בהם , היינו משנים את הנהלים . אם משהו נראה מסריח , 
נשאל שאלות , ואם יתעוררו בעיות , לא נשלם " . במקרה שמתגלה חריגה או 
חשד לניצול לא כשר של כספי הסיוע , מעבירה הדי - אס - איי - איי את הטיפול 
לגופי הביקורת של הפנטגון . אם עולה חשד לעבירה פלילית , נכנס לתמונה גם 
משרד המשפטים . אחד התחומים שהדי - אס - איי - איי מקפידה לבדוק הוא היכן 
הוצאו כספי הסיוע . הנהלים קובעים שרכש מכספי הסיוע הצבאי ייעשה רק מחברות 
אמריקאיות . המוצר חייב להיות מורכב בארה"ב . עד 6891 היה נהוג ש%15 מ"תכולת 
המוצר " מיוצרים בארה"ב . בגלל קושי בפרשנות המושג " תכולה " שונו באותה 
שנה הכללים , ונקבע ש%55 מהערך הכספי של העסקה יוצאו בארה"ב , ואת היתר 
אפשר להוציא גם במדינות זרות , לפי בחירת הלקוח בישראל . כל ספק חייב לדווח 
לדי - אס - איי - איי מהו " התוכן הזר " של העסקה . עוד בשלביה הראשונים 
של החקירה בפרשת דותן , בעקבות התלונה ששיגר נגדו עופר פעיל , ריחפו ברקע 
טענות על ניצול לא נאות של כספים שונים . שמועות כאלה עולות מדי פעם בארץ , 
לרוב בלוויית אזהרה שיש לדבר בלחש כדי שהאמריקאים לא ישמעו . אבל בארה"ב , 
שם אמירת שקר נחשבת לחטא חמור בחיים הציבוריים , לא אוהבים שקרים מוסכמים 
כאלה . קפמאבינמפעלים רבים בישראל נוהגים לפתח מערכות נשק ואלקטרוניקה בישראל , 
לייצא את הרכיבים לארה"ב ולבצע שם את השלבים הסופיים של הייצור . נוהלי 
הרכש קובעים שהספק הסופי חייב להיות חברה אמריקאית , אך בעליה יכולים להיות 
ישראלים . וכך רכשה " תדיראן " מפעל אמריקאי קטן ששמו " נומקס " , שהיה 
אף ספק מוכר בפנטגון , והעבירה דרכו את ייצורם של מכשירי קשר ומערכות בקרת - 
אש לצה"ל . האמריקאים לא התלהבו מהרעיון , ועיכבו את אישורם לעסקה במשך 
שנה וחצי . משרד הביטחון הישראלי , שתמך בעסקת נומקס , סייע באורח פעיל 
למאבקה של תדיראן . הרצון להזרים כספי סיוע צבאי למפעלים וספקים בישראל , 
גבר עם הקיצוצים האכזריים בחלק השקלי של תקציב הביטחון . " קצינים בצה"ל 
אמרו לספקים : אם אתה רוצה למכור , תמצא מפעל באמריקה " , אומר פקיד בכיר 
לשעבר במשלחת הרכש של משרד הביטחון בארה"ב . אותם ספקים הסתובבו סביב המשלחת , 
אך לדבריו , המשלחת התנגדה לתרגילים האלה , ובמקרה שהיו חשדות שמפעל ההרכבה 
האמריקאי אינו קיים , נסעו לבדוק אם הוא נמצא . במקרה אחד זכה יורד ישראלי 
במכרז להספקת אוהלים של המפעל הישראלי " רבינטקס " לצבא האמריקאי . כדי 
לציית לנהלים ולמלא " תוכן אמריקאי " בעסקה , גנב האיש רעיון מהסרט " העוקץ " : 
הוא שכר מפעל אמיתי עם מכונות ועובדים וחיכה לביקורת . ההצגה עבר בשלום , 
אבל אחרי חודשיים החליטה הקניינית האמריקאית לבדוק שוב , חזרה וראתה שאין 
מפעל כזה . הפנטגון מאשר להוציא בישראל כספי סיוע לייצור מוצרים , אך מתנגד 
לשימוש בסיוע לעבודות אחזקה ושיפוצים . " קיימת רגישות רבה לאישור פעילות 
עתירת מלאכת כפיים " , נכתב לפני כמה שנים במסמך נהלים של משלחת הרכש . 
" בעיקרון , אין הפעילויות האלה מאושרות למימון בכספי סיוע " . בפרשת דותן 
עלו טענות על ניצול הסיוע לעבודות שיפוצים במנועים של חיל האוויר , בצורה 
של חתימת חוזה עם חברה בארה"ב , וביצוע חלק מהעבודה בישראל . החקירה בפרשת 
דותן מתרכזת בעיקר בחשדות לעבירות פליליות . אבל יש לתת את הדעת גם להשלכות 
הפרשה על יחסי הרכש עם ארה"ב , במיוחד אם האמריקאים יפתחו בחקירה משלהם . 
תגובתם עלולה להיות נזעמת . יש גורמים בוואשינגטון שטרם שכחו את הסטירה 
שספגו מישראל בפרשת פולארד , שאחד המעורבים בה על - פי הפרסומים הזרים עו"ד 
הרולד כץ ממלא תפקיד מרכזי גם בפרשת דותן . 
