גם עשרים וחמש שנים אחרי מותו ממשיך מרטין בובר לעורר תסיסה מחשבתית במקומות 
שונים בעולם . ספריו מתורגמים ל42 לשונות ; כנסים , התוועדויות וכרכים 
עבי - כרס מנסים להתמודד עם יסודות בתורתו ; ונעשים ניסיונות ליישם את רעיונותיו 
בתחום החינוך . מרכז מרטין בובר לחינוך מבוגרים באוניברסיטה העברית קיים 
באחרונה רב - שיח , שמשתתפיו ניסו לברר עד כמה רלוונטית הגותו של בובר 
בתחומים שבהם היתה לה השפעה לגבי הישראלים כיום . התזה הדיאלוגית של בובר , 
הרואה בפגישה עם הזולת בסיס הכרחי להגשמה עצמית של הפרט ושל החברה , ורעיונותיו 
בנושא האוטופיה , שימשו ציר לדיון בנושאי השאלה הערבית , החינוך , הקיבוץ 
והפסיכותרפיה . הסכסוך הישראלי - הערבי לא היה רק סכסוך פוליטי לדידו של 
בובר , אלא גם מבחן ליהדות ולערכיה . עוד לפני הקמת המדינה ראה את בעיית 
היחסים עם הערבים כ"שאלה יהודית " . ב1291 אמר , שתנועת השחרור היהודית 
צריכה לקדם תנועת שחרור ערבית מקבילה , ואף גיבש תוכנית פיתוח כלכלית לרווחת 
שני העמים . מכאן התפתח רעיון המדינה הדו - לאומית מעין מבנה קהילתי פדרטיווי , 
לפי תפיסתו . בעמדותיו בשאלה הערבית ראה לא רק עניין מוסרי ערטילאי , 
אלא עמדה ריאל - פוליטית . קפמאבינאלוף הראבן ממכון ון - ליר רואה בבובר 
נביא המכיר במצוקות לפני בני דורו . בובר הכיר בכך שההגשמה הציונית כרוכה 
בעשיית אי - צדק וביקש להציע דרך לקביעת גבולות לאי - צדק . בשאלה זו עסק 
עוד כשהיינו מיעוט הארץ , אמר הראבן , והבעיה החמירה כשנעשינו רוב , ובעיקר 
מאז 7691 . שני משטרים הסמוכים זה לזה דמוקרטיה בקו הירוק וממשל צבאי המבוסס 
על כוח , הפוגע בזכויות האדם ושולל זכויות אזרח מבטאים את הדילמה , שהיא 
בראש ובראשונה דילמה יהודית . ביהדות קיימת סתירה : התפיסה של עם שיצא 
מעבדות לחירות , חברה שבה משפט אחד לגר ולתושב , אל מול התפיסה הקורבנית , 
שראשיתה בעקידת יצחק והמשכה במקדש , במזבח . קודם היינו אנו קורבנות , 
ועתה לנו הזכות להקריב אחרים . אל הסתירה הזאת צירפנו את מלכוד הגולה : 
מה שעוללו לנו הרוב בגולה , אנו , כרוב , יכולים לעולל לאחרים . לא כל 
האחריות מאז 76 היא על כתפי היהודים , אך כרוב מכריע וחזק איננו פטורים 
מההכרעה על דמותה של המדינה . איננו יודעים , אומר הראבן , איך היה בובר 
מציע לפתור את הבעיה , אך אפשר למשוך קו מהגותו . הכישלון העמוק של המנהיגות 
הוא בכך שלא פתחו ערוצי דו - שיח . כשאין משוחחים נותר רק פחד המאכלת . 
יזהר סמילנסקי רואה את הבעיה הפלשתינית כבעיה שכולה יהודית הדבשת שעל גב 
היהודי . היהודים ככובשים חורצים על עצמם את כיליון היהדות . חובתנו לסיים 
את הכיבוש אינה רק מסקנה משיקול ביטחוני או מדיני , אלא החובה לזהותנו היהודית . 
השיקול המוסרי הוא השולי שבכולם , אך הכבד ביותר . הכיבוש ממית את הכובש 
יותר משהוא ממית את הנכבש . התייחסותו של פרוף עזרא סדן לנושא היא במישור 
הפרגמטי . מתוך פרספקטיווה של עשרים השנים הבאות , ובלי להתייחס לשאלות 
ביטחון ואידיאולוגיה , הוא מציע לבחון מהן הברירות המציאותיות בנסיבות של 
שתי אוכלוסיות עוינות . רצועת עזה היא אמת - המידה לבחינתן . כאשר קיומם 
של % 57 מ007 אלף אוכלוסי עזה נובע מהקשר עם ישראל , הרי ניתוק עזה מתל - 
אביב גרוע לגביהם יותר מטרנספר . עזה כמדינה פלשתינית , כפי שיש מי שמציעים , 
תחיה ברמת החיים של בנגלדש . גם רעיון ההפרדה בין העמים באמצעות סגר של 
האוכלוסייה הערבית אינו מביא בחשבון את הפער המעמדי בין שתי אוכלוסיות אתניות ; 
ישראל , עם הכנסה שנתית לנפש של 000 , 7 דולר , ועזה , עם הכנסה שנתית 
לנפש של 003 דולר . הברירה שלפנינו היא אפוא בין פתרון של שיתוף , כשהשאלה 
הפלשתינית תמשיך להיות שאלה יהודית , לבין פתרון ההפרדה , שיגביר את הסכסוך 
האתני - הכלכלי . הגותו של בובר נבחנה גם ביישומה במציאות . הקיבוץ בארץ - 
ישראל נראה לו כניסיון שאפשר לייחס לו מידה של הצלחה . בובר בחר בדגם הישראלי 
להגשמת הרעיון האוטופי , של קהילות המושתתות על צדק חברתי ועם זאת מודעות 
לתפקידיהן כלפי החברה כולה . התייחסותו לקיבוץ מתמצית באמרתו : " עם כל 
אלף התקלות והאכזבות יש כאן אי - כישלון למופת " . כיום , אומרת פרוף רבקה 
בר - יוסף מהאוניברסיטה העברית , 04 שנה אחרי דבריו אלה של בובר , יש תחושת 
משבר בתנועה הקיבוצית . הנורמות של הקיבוץ צמחו מהתנאים האובייקטיוויים , 
בשילוב עם האידיאולוגיה . עקרון ההסתפקות במועט , העיקרון שכל אחד עובד 
לפי יכולתו ומקבל לפי צרכיו , נבעו מן התנאים האובייקטיוויים של טכנולוגיה 
ברמה נמוכה , שאין בה מקום להתמחות , ומערכים של פיקוח עצמי וייעוד לאומי 
ייחודי . קפמאבינחדירת תעשייה ועלייה ברמת החיים הולידו תפיסה חדשה של רווחת 
החבר , שאחד ממרכיביה הוא מיצוי יכולתו ביציאה ללימודים ובבחירה אישית 
של תחומי תעסוקה . התוצאה הבלתי - נמנעת היא מרכיבים רבים של אי - שוויון 
באיכות החיים . מבחינה לאומית איבד הקיבוץ את ייחוד תרומתו החקלאית היצרנית 
ובכך ניטלה מחבריו תחושת הייעוד החברתי - הלאומי . פרוף עמיה ליבליך מהאוניברסיטה 
העברית דיווחה על מחקר העומד להתפרסם על היכולת להגיע למצוינות בתוך אוטופיה . 
צעירים בני קיבוץ , מושאי המחקר , נבוכים מאוד בהתייחסותם לקיבוץ . 
הוא נתפס אצלם כמבטיח ביטחון סוציאלי , אך מפעיל בקרה חזקה ודורש קונפורמיות . 
חבר - הקיבוץ הבוגר נתפס אצלם בראש ובראשונה כאיש משפחה , אדם מתוסכל בשאיפותיו 
האישיות , מעוכב בהבעת עצמו , בינוני וצר - אופקים . את עצמם הם מזהים 
כקשורים לנוף הקיבוץ , אך הם כועסים על כך שהקיבוץ לא איפשר להם להתפתח 
כפי שאולי יכלו , ולא איפשר הגדרה עצמית . הם מתארים את עצמם כמהים לחופש , 
לאוטונומיה . בעיני רובם נתפס הקיבוץ כמקום לבינוניות . האם יכולה להתקיים 
קומונה שתאפשר הצטיינות , שואלת פרוף ליבליך . 
