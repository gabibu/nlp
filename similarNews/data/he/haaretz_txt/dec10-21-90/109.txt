גוסטב פלובר אמר פעם , " מדאם בובארי זה אני " . במידה רבה של אמת אפשר 
לטעון ש"הספריה החדשה " זה מנחם פרי , למרות שזו שותפות עסקית למהדרין 
בין " ספרי סימן קריאה " , הקיבוץ המאוחד ומשקיעים פרטיים , כשגם העובדה 
שסטימצקי מתחייב מראש לרכוש מספר עותקים לא מבוטל מכל כותר ברשימה , עוזרת . 
כל מה שפרי עושה מעורר עניין , גם הודות לאנשים כמוני . אולי פעם הוא עוד 
היה יכול " לתזמר " פרסומים בעיתונות עליו אישית ועל פעילותו המו " לית . 
עתה העניינים מתגלגלים מעצמם . לו יש גם תיאוריות על העיתונות ויחסה לפרי . 
אבל תחושת עיתוי נכונה יש לו . בסוף השבוע תפרסם הוצאת " עם עובד את רשימת 
הספרים של סדרת " ספריה לעם " . לפיכך שיחררה " הספריה החדשה " חלק מן 
הרשימה שלה לשנה הבאה כבר השבוע . מסיבת העיתונאים הרשמית תיערך בינואר , 
סמוך לתחילת מפעל ההחתמה לשנה השנייה של המפעל , וכשהספר הראשון יהיה כבר 
מוכן . עד אז פרי שומר כמה ספרים בכובעו . הניסיון מלמד שלא רצוי כי יהיה 
פער זמן בין מסיבת העיתונות ותחילת פרסום הספרים עצמם . המנויים החדשים 
והם בלבד , הספר לא יימכר בחנויות יקבלו כ"בונוס " את " קנטטת הגירושים " 
של א"ב יהושע . זוהי גרסה חדשה של " גירושים מאוחרים " שראה אור לראשונה 
ב2891 . כאן נוסף לספר פרק שהיה גנוז עד כה , עשירי במניין , שמביא את 
המתרחש בספר מנקודת מבטו של הכלב . ליתר דיוק זוהי התכתשות בין הסופר לבין 
הכלב , שהוא גיבור ספרו , כשהכלב , שמרצה לכלבי הגליל על מצב הספרות , 
מעביר ביקורת נוקבת על סגנון כתיבתו של יהושע . מי שלא יחתום על " הספריה " , 
יוכל לקרוא את הפרק הזה בחוברת החדשה של " סימן קריאה " . במהלך השנה יפורסם 
במסגרת זאת ספרו החדש של דוד גרוסמן , " ספר הדקדוק הפנימי " . כתב היד 
שלו כבר נמצא אצל פרי . " עיין ערך : אהבה " , היה הספר הראשון במסגרת 
" הספריה " , מפעל המנויים המשותף עם " כתר " , שנועד להתחרות עם " הספריה 
לעם " על ציבור מנויי הספרות ועל עיצוב הטעם הספרותי . אגב , גם ל"עיין 
ערך : אהבה " יש פרק חמישי , שגרוסמן גנז בזמנו . על ספרו החדש אומר גרוסמן : 
" להפתעתי גיליתי במאמרים שנכתבו על עיין ערך : אהבה שכתבתי ספר פוסט - 
מודרניסטי . נדמה לי שעכשיו כתבתי ספר פרה - אנכרוניסטי . זהו ספר על נער 
ירושלמי , ששמו אהרון , ועל איך זה לחיות בתוך הגוף . על היחסים בין האדם 
וגופו , על המיניות , ועל היצירתיות , על הקשר בין השפה למיניות " . גרוסמן 
מספר כי בשנתיים האחרונות עבד על הספר כ61 שעות ביממה . עוד ברשימה החדשה : 
ספר חדש של עמליה כהנא - כרמון , " ליויתי אותה בדרך לביתה " , שעליו 
אומרת המחברת : " בתחילת דרכו האני - המספר הוא צעיר השואף לראות את עצמו 
בן - בית בחוגי הבוהמה . זה לא יקרה . האיש יעבור תהליכים . היא , שחקנית 
הבמה מספר אחת אשר לנו , גם היא תעבור תהליכים . בהתחלה הוא עוד מנסה לשכנע 
את עצמו כי מה שהוא רוצה זה להיבנות ממנה , אבל היא הופכת להיות האישה של 
חייו . הספר הוא קורותיהם ונפתולי התמורות אשר עובר הקשר ביניהם , על רקע 
המציאויות המתחלפות של תל - אביב " . " הר הטועים " הוא רומן סיפורים של 
יהודית הנדל . כל הסיפורים מתקשרים זה לזה כיוון שהם מתרחשים באותו מקום : 
בית קברות צבאי . " פנים בענן " הוא רומן חדש של יוסל בירשטיין , שנכתב 
במקורו בעברית . פרי ביקש שבירשטיין יכתוב אותו גם ביידיש כדי שיוכל לערוך 
את שני הנוסחים . עוד ברשימה המקורית שני ספרים של סופרים צעירים , שפרי 
אינו חושף את שמם עד למסיבת העיתונאים . הספר הראשון שיישלח למנויים יהיה 
רומן קלאסי בתרגום חדש לעברית . כיוון שלטקסט זה אין זכויות יוצרים , פרי 
אינו חושף אותו כדי שההוצאה שמחזיקה בתרגום הישן לא תוציא לשוק מהדורה חדשה . 
ברשימה המתורגמת גם " העולם האחרון " של כריסטוף ראנצמאייר , שהיה להיט 
שעליו התחרו מו " לים ביריד פרנקפורט האחרון , וזכה להצלחה מסחררת בגרמניה , 
בתרגומה של נילי מירסקי ; או זיכרון ילדות " של זורז רק , סופר צרפתי 
שנחשב לאחת התגליות הגדולות של הספרות בעשור האחרון ( בסיכומי השנה האחרונה 
כתב המבקר גבריאל יוסיפוביצי שפרק ויעקב שבתאי שניהם נפטרו צעירים הם מגדולי 
המספרים בדורנו ) , בתרגום אביבה ברק ; " מפתח כוכב " של פרימו לוי , 
בתרגום מירון רפפורט ; קרל מברסט " של זאן זנה , בתרגומה של אביבה ברק , 
ו"היסטוריה " של אלזה מורנטה , רומן בן כ007 עמודים , המתרחש בימי מלחמת 
העולם השנייה , בתרגומו של עמנואל בארי . קפמאפרקשנת 0991 תהיה שנה מרתקת 
בספרות העברית . ספר חדש של עמוס עוז , " המצב השלישי " , יראה אור בהוצאת 
" כתר " , במסגרת הסדרה " צד התפר " בחודש ינואר . שלא כמו " לדעת אשה " , 
לא ייכלל הספר במקביל בסדרת " ספריה לעם " של " עם עובד " . יגאל שוורץ , 
עורך סדרת " צד התפר " , כותב על הרומן החדש של עוז : " גיבור הרומן 
החדש , פימה , הוא גבר בשנות החמישים לחייו , גרוש פעמיים , בנו היחיד 
של בעל מפעל לתמרוקים . פימה עובד כפקיד קבלה במרפאה למחלות נשים ונתמך 
בכספי אביו הקשיש . הוא גם מעין צופה לבית ישראל , נביא וליצן של מסיבות 
ליל השבת , צאצא קטן של נביאים ירושלמיים ומתקני עולם רוסיים . הוא גם 
יורש של שושלת שלא היתה , ואולי גם מבטא מגוחך של איזו אינטליגנציה ישראלית , 
מתוסכלת וחסרת אונים . בהמצב השלישי בירושלים , בחורף השני של האינתיפאדה , 
משוטט פימה ברחובות הרטובים ומחפש בלי הרף . לפעמים ארוחת ערב , לפעמים 
גאולה לישראל ולפעמים קרבת אישה . יש שהוא מחפש סימן של התגלות " . " לדעת 
אשה " , בתרגומו של ניקולס דה לאנג , שתירגם את כל ספריו של עוז לאנגלית , 
בשיתופו של עוז עצמו , יראה אור בארה"ב בהוצאת " הרקורט - ברייס - יובנוביץ " 
בחודש מארס . הספר יצא כבר לאור בסקנדינוויה . קפמאפרקגיבורי ספרות הריגול 
אינם מתים עם השנים . הוצאת " קנופף " תשגר לשוק את ספרו החדש של גון 
לה קארה , ובו מביא נד , הממונה עתה על גיוס עובדים חדשים ב"קרקס , את 
גורג סמיילי להרצות בפני הטירונים . סמיילי מספר על מניעיהם של אנשים שונים 
להתגייס לשירות ולעזוב אותו , ונד שומע אותו ונזכר בחוויות משלו . יש הסבורים 
שזה הטוב בספרי לה קארה , וסופה של המלחמה הקרה רק משביח את כתיבתו של מי 
שכתב את " המרגל שחזר מן הכפור " . ההדפסה הראשונה של קנופף היא של 053 אלף 
עותקים . בעברית ייצא הספר לאור בהוצאת " כינרת " , כמו " בית רוסיה " . 
הספר הקודם , בתרגומו של עמשי לוין , יצא לאור בעברית כשבוע לפני שיצא 
לאור באנגלית בארה"ב . זה לא יקרה עם " הצליין הסודי " ( אין ודאות כי 
זה יהיה שמו בעברית . את הספר תרגמה מרים יחיל - וקס , כשעוד לפני שבועיים 
הגיעו תיקונים אחרונים מהמו"ל האמריקאי . קנופף אינה מוציאה את הספר , 
כצפוי , לחג המולד , ובישראל ייצא הספר כנראה בפברואר . 
