ולמתרגם מייקל המבורגר פרס התרגום מטעם ה"ירופיאן " על תרגומיו לשירתו של 
פול צלאן . הפרס ממומן על ידי הקהיליה האירופית . התרגומים ראו אור בשני 
קבצים : " שירים מאת פול צלאן " בהוצאת " אנוויל " ו"מבחר שירים " 
מאת פול צלאן ב"פינגווין " . לרגל הענקת הפרס מקדיש ה"יורופיאן " את המאמר 
הראשי ב"מדף הספרים " שלו למאמר על פול צלאן מאת בנגמין עברי . עשרים שנה 
חלפו מאז התאבד צלאן בנהר הסינה בפאריס . אף - על - פי - כן , בגרמניה 
עדיין מאפילה תהילתו על רוב המשוררים החיים וקיים בה מעין פולחן צלאן . 
ספרי פרשנות רבים מופיעים וכן תרגומים לאנגלית ולצרפתית . שואל עברי : 
מה טיבה של האוניוורסליות הגורמת לכך ששירת צלאן תיחשב כה רלוונטית ברחבי 
אירופה . תשובתו היא שצלאן , המתמודד עם זיכרונות השואה שלו , מגיש תשובה 
על השאלה " כלום יכולה להיות אמנות אחרי אושוויץ ? " וממחיש את התשובה 
בעצם קיומו והווייתו . עברי מציין כי קורא הגרמנית הפוגש בשירת צלאן מופתע 
ונדהם מן האופן שבו עובד צלאן בתוך אוצר המלים הרומנטי של הגרמנית מן המאה 
ה81 , כדרך שיהודים - גרמנים פליטי הרייך השלישי דבקו בכרכי גיתה והיינה 
שלהם , כדי להמשיך ולזכור מה היתה התרבות הגרמנית האמיתית . למלים הגרמניות 
הפשוטות ביותר יש בקונטקסט הרומנטי הדהוד שאין להפיקו בשום תרגום , כותב 
עברי . אבל צלאן בורך במתרגם אנגלי כמייקל המבורגר המצליח לעשות את הבלתי 
אפשרי . המבורגר הודה ששיריו של צלאן קשים מאוד לתרגום ולפיכך אינו יכול 
לתרגמם בדרך שיטתית . הכרך הראשון של הביוגרפיה החדשה של זאן לקטיר " דה 
גול המורד " ראה אור בתרגום אנגלי . הכרך מקיף את השנים 09814491 . בספרו 
מנתץ לקוטיר את הדיעה הרווחת כי דה גול היה אלמוני קודם ל0491 כשהחל לשדר 
בקול צרפת החופשית של הבי - בי - סי . לקוטיר מוכיח שהקריירה הרעועה שלו 
היתה תוצאה של מרדנות עיקשת ומציין כי דה גול היה סופר מעולה שבשורה של ספרים 
ומאמרים הבהיר את התנגדותו הגמורה לפיקוד הצרפתי העליון בנושא שיטות הלחימה 
במלחמה הבאה . הוא טען בעד אסטרטגיה של התקפה בסיוע ריכוזי טנקים ואילו 
הם טענו בעד הגנה מפני פלישה בסיוע ביצורים . אין איפוא פלא בכך שהעלאתו 
בדרגה נדחתה מדי פעם . אין זו ההנחה היחידה שמנתץ לקוטיר . ספרו הוא ספר 
קריא ומרתק ( אינדיפנדנט ) . , קפתראותלפרד נורת וייטהאד היה פילוסוף 
מבריק ואדם משעמם , כותב מבקר הט . ל . ס . במאה שלא חיבבה מטפיסיקאים 
היה למטפיסיקאי הבולט ביותר בדורו . זאת ועוד , הוא עבר בשקט מקוטב אחד 
של המזג הפילוסופי אל משנהו : מן האנליזה הלוגית של ה"פריציפיה מתמטיקה " 
אל הקוסמולוגיה הספקולטיווית של ספרו " תהליך ומציאות " . המסע האינטלקטואלי 
בן חמישים השנים של וייטהאד מציב קושי פרשני מסוים בפני חוקריו . אבל כאדם 
אין הוא מציב בפני הביוגרף שום גרויים . ויקטור לווה כותב בעמוד השני של 
הביוגרפיה בת 007 העמודים שלו : " שום ביוגרף מקצועי שפוי לא היה נוגע 
בו " . ואמנם אין הוא מצליח לעורר עניין בדמות האיש וייטהאד , שכמעט לא 
כתב דבר על עצמו , לא רשם יומן , לא היו לו אויבים , לא היה לו עניין 
בדברים שמחוץ לעבודתו , ושליו היה באהבתו ובענייני פוליטיקה . לבקשתו שרפה 
אשתו את כל ניירותיו אחרי מותו . כבנו של כומר התמודד שנים רבות עם האמונה 
ובהיותו מרצה למתמטיקה בטריניטי קולג אסף במשך שמונה שנים ספרים בתיאולוגיה 
ואז יום אחד מכרם . אבל האמונה שבה וזחלה אל השקפותיו . שלושים השנים שעשה 
בקיימברידג הם השלב הראשון בהתפתחותו הרוחנית . ב981 פירסם את הכרך הראשון 
של " מסה על אלגברה אוניוורסלית " שהובן על ידי מעטים ולא עורר עניין . 
הכרך השני לא ראה אור מעולם . ב0091 החל שיתוף הפעולה המפורסם בינו לבין 
תלמידו ברטראנד ראסל על פילוסופיה מתמטית ו"פרינציפיה מתמטיקה " ראה אור 
בין 0191 ל3191 ספר מונומנטאלי בן שלושה כרכים החוקר את היחס הלוגי בין 
מספרים ואריתמטיקה . מאוחר יותר התכחש ראסל לערכו של החיבור . קורט גדל 
עירער על שלמות השיטה וייטהאד שהתעניין הרבה יותר בגיאומטריה , מעולם לא 
נפנה להשלים מה שנועד להיות תרומתו הגדולה ביותר . אף - על - פי - כן הרי 
זה ציון דרך בפילוסופיה של המתמטיקה . מעורבותו של ראסל בבני משפחת וייטהאד 
היתה רגשית וכלכלית , כמו גם אינטלקטואלית . ראסל היה רגשן ותובעני ונזקק 
לתמיכה ולשבחים שאותם לא חסך ממנו מורו , אבל למעשה התאהב באוולין , אשתו 
של וייטהאד , וחיבב את ילדיה . השלב השני בקריירה של וייטהאד נפתח עם עקירתו 
ללונדון לשמש בקולג של לונדון כפרופסור למתמטיקה יישומית . כאן שקע בענייני 
חינוך וכתב בין השאר את ספרו המפורסם " מטרות החינוך " . הוא פנה אל הפילוסופיה 
של המדע ובשורה של ספרים מזהירים שכתב בשנות העשרים תקף את ההשקפה המבחינה 
בין הטבע הנתפס בחושים והפיסיקה שבבסיסו . עמיתיו היללו אותו כפילוסוף הגדול 
החדש של המדע . באמצע שנות העשרים החל לנוע מהמסורת הלוגית שפיתחו הוא וראסל , 
לעבר המתפיסיקה והחל להתרכז במוטיוואציה שמעבר לטבע . הוא החל לגלות נטייה 
לשוב אל ה " הנשכח של ברגסון ודומה כי נפילת בנו במלחמת העולם הראשונה היא 
שגרמה לו לגעת בנושאים כמו אלמוות . עם מלאת לו 46 נפתח השלב השלישי והגדול 
ביותר בהתפתחותו . הוא קיבל קתדרה לפילוסופיה בהארווארד ומקץ עשור נחשב 
על ידי רבים כמטפיסיקאי הגדול ביותר מאז הגל . " הפילוסופיה של האורגניזם " 
שלו היא פילוסופיה של בריאה - עצמית . היא מוצאת את האנלוגיה שלה במחזור 
החיים של הצמחים ואורגניזמים אחרים , אשר במותם הם נעשים חלק מן הרקע שממנו 
צומח דור חדש ויונק את מזונו . האל הוא הכוח הבורא המניע את התהליך ואת 
ההתפתחות של החיים . במותו ב7491 היה וייטהאד נערץ באמריקה ונשכח באנגליה , 
אבל לא היו לא ממשיכים באף לא אחת מן הארצות הללו ( ט . ל . ס . ) . 
. קפתראותספר שכתבה קתרין פראנק על אמילי ברונטה מעוררת ספקות והתנגדות 
בלב מבקר ה"סאנדיי טיימס " ד . גיי . טיילור , כי לדעתו מדובר במקרה 
של ביוגרפיה קבוצתית . זה חל , הוא סבור , גם על בני משפחת סיטוול וגם 
על האחים פביס , וכל ניסיון להאיר על דמות בודדת מחוץ למסגרת המשפחתית נדון 
לכשלון . לדעתו , אמילי ברונטה , יותר מאחיותיה , סובלת מן הניסיון להתבונן 
בה כפרט , ולא כמרכיב במכונה משפחתית אובססיווית ושקועה בעצמה . למרות 
מאמצי הביוגרפים , טוען טיילור , יודעים עליה מעט מאוד . היא לא השאירה 
אחריה תכתובת רבה או הערות שוליים . לפיכך אפשר לפענח אותה רק מתוך יצירתה 
שראתה אור בדפוס . ביוגרפיה חדשה של אמילי ברונטה זקוקה לכוח מניע . קתרין 
פראנק טוענת שהיא מתבוננת בחיי הסופרת מנקודת תצפית פמיניסטית ואי לכך משנה 
כליל את התפיסה הפטריארכלית המקובלת . אין זו אלא יומרה , קובע טיילור . 
אבל כאשר פראנק חוזרת אל הסיפור הליניארי כמקובל , היא כותבת בעצם רומאן , 
רומאן המלמד את ערכם של סבלנות וכניעה ותקווה לחיים מוגשמים קצרים קודם 
שיבוא המוות הבטוח . רומאן זה נפתח בעזיבתו של אירי שאפתן את ביתו במחוז 
דאן כדי ללמוד בקיימברידג . הוא משנה את שמו מברנטי לברונטה הנשמע אריסטוקראטי 
יותר , נעשה לכומר , נושא אשה ומוליד שישה ילדים ואז מתה אשתו . שניים 
מן הילדים מתים בטיפוס . מן הבן בראנוול מצפים לגדולות והוא שותה עד מוות . 
שלוש הבנות פשוט מתקיימות , יוצאות לבית ספר או למטפלות , נופלות למשכב 
ושבות הביתה , כותבות את הרומאנים שלהן ומתות . הבכורה הכתימה את המשפחה 
בכך שנישאה למשנה לכומר . האב חי עד זקנה ושיבה וחילק את ביתו עם בנותיו 
וחתנו . סגנונה של פרנק , טוען המבקר , הוא סגנונה של האומנת הטיפוסית , 
אבל אין להתעלם מהישגה . היא כתבה ספר מעניין ואחראי , והדמות העולה ממנו 
היא חמקמקה וחידתית , ממש כזו העולה מספרה של הגברת גאסקל על שארלוט , 
רחוקה ולא מוגדרת , שרויה מעבר לכוחו של חוקר ומחבר ללכוד אותה ולהחזירה 
לחיים . קפתראותי שלמד את יצירותיו של מילטון יודע שהוא היה אב איום . שלוש 
בנותיו , אנה , מרי ודבורה נועדו לשרתו . הוא לימדן לקרוא בקול בלא להבין 
שמונה לשונות , והיה מעירן משנתן כל אימת שהמוזה תכפה עליו כדי להכתיב להן 
את יצירותיו . בזקנתו האשימן בגניבה ממנו והשאיר את רוב נכסיו לבטי , האם 
החורגת הצעירה שלהן . כך נגזר גורלן לחיי דלות . הביוגרפים הגברים מצאו 
לו תירוצים שונים . ואילו הסופרת אווה פייגס , סופרת לא ידועה אבל נחשבת , 
מעניקה לדבורה , הצעירה באחיות , קול ברומאן שלה הנקרא " עץ הדעת " . 
את סיפורה מספרת דבורה , מורה בגמלאות , חמישים שנה אחרי מות אביה , 
כשהיא אלמנה מבעלה האורג . אווה פייגס מצליחה באופן יוצא מן הכלל באפיונה 
של דבורה ובמימוש דמותה אשה מאריכה בדיבור , חוזרת על עצמה , נוצרייה 
סלחנית , הגאה באביה אך אינה גאה מכדי לקבל צדקה . אפשר שפייגס הצליחה יותר 
מדי , שכן הדמות מייגעת את הקורא כדרך שהיא מייגעת את האורחים הבדיוניים 
שלה , הבורחים מן המונולוגים האין - סופיים שנושאת המארחת שלהם . פייגס 
יוצרת פאסטיש על סגנון הפרוזה של המאה ה71 , וברומאן קצר , שאפתני מצד 
הנושא והטווח , מנסה לתקוף בעיות אוניוורסליות כמו זכויות נשים , מטרות 
החינוך , אנוכיותו של הגאון ובצד זה לתאר את מצוקות ביתו של מילטון . 
