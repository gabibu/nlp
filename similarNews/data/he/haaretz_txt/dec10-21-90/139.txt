הוואקף המוסלמי צמצם את שעות הביקור בהר הבית . מעתה יוכלו לא - מוסלמים , 
תיירים או מבקרים לבקר באתר רק בשעות 911 בבוקר . לפני אירועי הדמים היה 
המקום פתוח למבקרים עד השעה 4 אחר הצהריים . במשך כששה שבועות לאחר התקרית 
לא אפשרו אנשי הוואקף למבקרים להיכנס להר הבית , ורק לפני כשבוע נפתחו מחדש 
שערי האתר . המשטרה החמירה את נוהלי הביקור בהר הבית לחברי הקבוצות הפעילות 
בנושא הר הבית . חברי כך , נאמני הר הבית ואנשי התנועה לכינון המקדש יוכלו 
לבקר במקום רק בזוגות , תוך ליווי צמוד של שוטרים ואנשי ואקף . לפני כניסתם 
לאתר יעברו חברי הקבוצות חיפוש , כדי לוודא שאין הם מתכוונים להתפלל או 
לבצע מעשה פולחני אחר בשטח ההר . כמה יהודים חרדים , החברים בתנועה לכינון 
המקדש , אף נדרשו להכניס את ציציותיהם לתוך בגדיהם כדי שלא לעורר את זעם 
המוסלמים . בשבועות האחרונים התקיימו מגעים בין אנשי משטרה בכירים לבין אנשי 
הקבוצות הפעילות בנושא הר הבית . אנשי הקבוצות ביקשו להחזיר את המצב לקדמותו 
ולהניח להם לקיים ביקורים וסיורים לימודיים בקבוצות גדולות בהר הבית , כפי 
שהיה נהוג קודם התקרית . המשטרה הבטיחה לבדוק את הבקשות , אולם לא התחייבה 
לדבר . 
