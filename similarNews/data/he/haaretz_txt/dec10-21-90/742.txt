יום אחד גילה דניאל יוקום מהעיר אלבוקרקי שבמדינת ניו מקסיקו בארצות הברית 
תמונת חתונה ישנה של אבי - סבו . סבו הגדול נראה בתמונה כשכתפיו עטופות 
בצעיף , שקצוותיו היו פרומות משהו . מסוקרן העמיק יוקום לחקור במשמעות 
התמונה , ונזכר כי בילדותו נהג הסבא הגדול לאפות לחם מיוחד עגול בעונות 
מסוימות ולשחוט בהמות למאכל , כשהוא אוחז במאכלת בצורה מיוחדת מאוד . ההתעניינות 
בלבושו המיוחד של הסב הגדול ובמנהגיו הובילה את דניאל יוקום אל הרב אייזיק 
צלניק מקהילת בני ישראל . הרב התבונן בתמונה וחיווה את דעתו כי הצעיף שבתמונה 
מזכיר טלית . הגילוי האפשרות שאבותיו היו יהודים הדהים את הסטודנט הצעיר 
בן ה32 . אך לא את הרב . באחרונה הוא עד לתופעה חדשה : יותר ויותר תושבים 
מקומיים , לרוב קתולים ממוצא מקסיקאי , פונים אליו בבקשות לסייע להם לגלות 
את עברם היהודי . אין נתונים מדויקים על ממדי התופעה . אפשר שמדובר במאות 
אנשים , ויש אף חוקרת מאוניברסיטת טקסס הסבורה כי מדובר באלף וחמש מאות 
משפחות . שמועות מקומיות אף מדברות על כך שגם מוצאו של הארכיבישוף המקומי , 
רוברט סאנשז , הוא ממשפחה יהודית מומרת . הפונים מביאים עמם לרב צלניק 
תמונות ישנות וחלקי בגדים מרופטים , וחופרים בבתי קברות ישנים בחיפוש אחר 
סימנים מעברם היהודי . אחדים מהם מגיעים טיפין טיפין ובהססנות לבית הכנסת 
שלו . " אני נמצא כאן קרוב לעשרים שנה " , אומר הרב צלניק , " אך רק 
בשנתיים - שלוש האחרונות החלו להגיע אלי פניות כאלה " . במקרים אחדים , 
לבקשת כמה מהמשפחות שגילו את הקשר היהודי שלהן , הלך הרב צלניק הקונסרווטיווי 
לבתיהם והתפלל למענם , במיוחד עבור קשישים שלפני מותם ביקשו לקשור עצמם 
באמצעות תפילתו , ולו סמלית , עם מה שהם רואים כדתם הקדמונית . המחפשים 
את שורשיהם , כך סבור הרב , נמנים עם צאצאי מי שנקראים " האנוסים " . 
באנגלית מכנים אותם בשם נייטרלי יותר וערכי פחות , " יהודים חסויים " , 
או אולי מדויק יותר יהיה לומר " יהודים מוצפנים " ( ) . בספרדית הם 
מכרים בשם " נוצרים חדשים " , או בכינוי הגנאי מאראנס " . הם מתייחסים ליהודי 
ספרד שבלחץ האינקוויזיציה של הכנסייה הקתולית נאלצו להמיר את דתם . אחר 
כך גלו אבותיהם מספרד , הגיעו לדרום אמריקה , לרוב למקסיקו , ולבסוף התגלגלו 
לניו מקסיקו , מדינת הספר שבדרום ארצות הברית . העיסוק בתופעה המעניינת 
כשלעצמה חרג זה כבר מגבולות מדינת ניו מקסיקו והקהילה היהודית הקטנה שם , 
המונה יותר מאלפיים משפחות . הוא הגיע לאחרונה לעמודי ה"ניו יורק טיימס " , 
ומעורר ויכוח נוקב וטעון - רגשות בין היסטוריונים לבין רבנים . ההיסטוריוגרפיה 
המסורתית גורסת כי ב2941 , השנה שבה הובסו הערבים סופית בעיר גרנדה וגורשו 
מספרד ומאדמת אירופה , הוציאו פרדיננד ואיזבל , מלכיה הקתולים של ספרד 
המאוחדת , את צו הגירוש נגד היהודים . כמאתיים אלף יהודי הממלכה נאלצו 
באיומי מוות להתנצר או לעזוב את בתיהם . כמחציתם עזבו את ספרד ועברו לפורטוגל 
השכנה והסובלנית ולמדינות אחרות באירופה . משם , במיוחד מהולנד , הם היגרו 
לצפון אמריקה . " שארית ישראל " , בית הכנסת הספרדי והפורטגלי שנוסד בניו 
יורק ב4561 , נחשב כבית התפילה של הקהילה היהודית הראשונה בצפון אמריקה . 
אם אכן מעידה תופעת החיפוש אחר שורשים יהודיים בניו מקסיקו על גילוי צאצאי 
האנוסים , אפשר שיהיה צורך לכתוב מחדש את תולדותיה של הקהילה היהודית בארצות 
הברית . ההיסטוריון סטנלי הורדס מאוניברסיטת ניו מקסיקו העלה את האפשרות , 
שצאצאי האנוסים שהתיישבו באזורים של מה שנחשב היום כניו מקסיקו , הם שהקימו 
בעצם את הקהילה היהודית הראשונה בצפון אמריקה , עשרות ואולי אף כמאה שנים 
לפני שנוסד בית הכנסת בניו יורק . ד"ר הורדס , יהודי במוצאו , העומד יחד 
עם הסוציולוג תומאס אטנציו בראש פרויקט מיוחד החוקר את הנושא , מנסה להתחקות 
אחר מסלול הנדידה של האנוסים . מאז 8891 הוא ריאיין כבר כחמישים משפחות של 
צאצאי מומרים יהודים , שסיפקו לו פירורי מידע וסיפורים מעניינים ביותר . 
להערכת ד"ר הורדס , כמחצית מהיהודים שביכרו להישאר בספרד הקתולית המירו 
את דתם . חלק קטן מהמומרים המשיך לקיים במסתור את אמונתו היהודית . רוב 
המומרים , בין אם האמינו עדיין ביהדות ובין אם לאו , המשיכו להיות בחזקת 
חשודים ונרדפו על - ידי בתי הדין והחקירות של הכנסייה . הרדיפות גברו עוד 
יותר כשהשפעת האינקוויזיציה התפשטה מאוחר יותר גם לפורטוגל . היו מהם שהעדיפו , 
כמו בני כתות נוצריות שנרדפו באנגליה , להגר בתקווה למצוא מקלט בטוח וחופש 
פולחן בעולם החדש . משהרחיבה הכנסייה את השפעתה גם מעבר לאוקיינוס האטלנטי 
והוקמו בתי דין של האינקוויזיציה במקסיקו ובמושבות ספרד בדרום אמריקה , 
נמלטו האנוסים תוך שהם חוצים ערבות , מדבריות ואזורים של אינדיאנים עוינים , 
ומצאו מקלט בעמקים נידחים ונסתרים של נהר הריו גרנדה . הם קיוו למצוא שם 
תנאים נאותים שיאפשרו להם לקיים בחופשיות ובלי הטרדות את מנהגיהם ואת אורח 
חייהם השונה . היסטוריונים וחוקרים אחרים , לעומת זאת , חולקים על הערכה 
זו של הורדס ואטנציו . לדעת הרב מארק אנחל מקהילת שארית ישראל בניו יורק 
( זו של בית הכנסת הספרדי - פורטוגלי ) , הגילויים של נוצרים שבעברם יש 
יסודות של פולחן דתי יהודי מעידים על נאצלות הרוח האנושית , אך אין הם מביאים 
עמם הוכחה מוצקה לקיומה של קהילה יהודית ראשונה . מעבר למחלוקת ההיסטורית 
מבצבץ אצל הרב אנחל ורבנים אורתודוקסים אחרים חשש נוסף . " מה שמדאיג אותי " , 
הודה הרב אנחל בראיון לעיתון אמריקאי , " הוא האפשרות שרבנים הנוהים אחר 
סיפורם הדרמטי של האנשים האלה , סיפור שיש בו איכויות של סרט מתח , יזדרזו 
לאמצם אל חיק היהדות , וישכחו כי יש דרישות דתיות פורמליות הכרוכות ומחייבות 
את מי שמבקשים לחזור ליהדות לאחר פרידה כה ארוכה " . לעומתו גורס הרב צלניק 
כי אין להקשות על האנוסים המבקשים להצטרף ליהדות . " כשם שההלכה על פי 
הבנתי מבחינה בין אשה נואפת לבין אשה שנאנסה , כך יש להבחין בין מי שמבקשים 
להצטרף ליהדות לבין אנשים אלה . הם נאנסו להמיר את דתם , ולא צריך לערום 
מכשולים בדרכם " . במלים אחרות , שוב מתעורר הוויכוח בין הרבנות האורתודוקסית 
המחמירה לבין הרבנים המקילים . הדיה של המחלוקת ההיסטורית הגיעו גם לישראל . 
" שמעתי לפני כחודשיים על מחקר אנתרופולוגי ועל הניסיונות למצוא יהודים 
בניו מקסיקו " , אומר פרופסור חיים אבני מהמכון ליהדות בת - זמננו באוניברסיטה 
העברית בירושלים . " אינני בר - סמכא לבדוק האם בסימנים שנמצאו יש כדי 
להעיד על גילוי של ממש . על כל פנים , אינני מופתע מהתופעה . שמעתי על 
כומר בקולומביה העוסק בניסיונות חיפוש דומים אחר שורשים ושרידים יהודיים . 
התופעה נפוצה בדרום אמריקה בשני רבדים : חיפוש אחר עשרת השבטים האבודים 
ואיתור נידחי ישראל , המאראנוס " . לדבריו של פרופסור אבני , " הניסיון 
למצוא סימנים יהודיים וארכיאולוגיה יהודית הפכו לספורט נפוץ בארצות הברית . 
לא צריך להתלהב , אך איני פוסל מראש את המאמצים ואת הניסיונות לחקור את 
התופעה " . ובינתיים ממשיך דניאל יוקום להתחקות אחר עברו , וכבר הגיע לכמה 
גילויים מעניינים . אמו הוסיפה לזיכרונותיו סיפורים על מריבות דתיות במשפחה . 
על פי עדותה טען אביה , סבו של דניאל , כי אין צורך לכרוע בעת התפילה 
לפני צלמיות קדושי הכנסייה , משום שהאדם אינו זקוק למתווכים כדי לעבוד את 
אלוהיו . בשל כפירות אלה קראו לו במשפחה בשם , יהודי . הסב ואביו , 
סיפרה האם , נימולו בידי איש זקן מעדתם . עם מותו של הסבא הגדול חרטו בני 
המשפחה מגן דוד על המצבה שמעל קברו . בעת שחקר יוקום את אילן היוחסין של 
משפחתו הוא התוודע גם אל ראמון סאלאס . סאלאס בן ה62 , מנתח מערכות במקצועו , 
גם הוא מהעיר אלבוקרקי , הצליח בעזרת עיבוד נתונים ממוחשב לשחזר את שמותיהם 
של בני 71 דורות במשפחתם המשותפת . לדבריו , נהגו בני המשפחה להתחתן בנישואים 
פנימיים והשתמשו בשמות צופן כדי לזהות איש את רעהו , לבל יתגלה סודם המשותף 
דבר היותם בנים למסורת ולדת אחרת . " הגילויים המפתיעים " , הודה בהתרגשות , 
" מעציבים ומשמחים אותי כאחד . אני נמשך ליהדות וכבר התחלתי להדליק נרות 
בשבת , אך אני גדלתי גם כקתולי , ואינני רוצה לאבד את הקשר שלי לנצרות . 
קשה לי להחליט באיזו דרך לבחור " . לעומתו קיבל דניס דוראן , מנהל עסקים 
מהעיר סנטה פה , החלטה ברורה . הוא המיר את דתו , התגייר והפך ליהודי , 
אפילו לפני שהחל במסע החיפושים אחר מורשתו . אחרי שהתגייר וגברה בו הסקרנות 
גילה דוראן בן ה63 כי אבותיו היהודים נמנו עם משלחתו של הספרדי דון חואן 
דה אונאטה שהשתלט על שטחי ניו מקסיקו ב8951 . לדברי הרב צלניק הוא שמע על 
עוד עשרות תושבים שמתלבטים בדילמה דומה . אחדים מהם נוטים להצטרף ליהדות , 
אחרים מעוניינים להיות יהודים ונוצרים קתולים בעת ובעונה אחת . הם מרגישים 
טוב עם שתי האמונות . " אבל " , הוא מוסיף , " יש גם קבוצה שלישית הממשיכה 
לנהל בסתר אורח חיים עם סימנים של יהדות . קבוצה זו מתייראת מתגובת סביבתה 
והכנסייה הקתולית , וממשיכה לקיים בחשאי את מה שעשו אבותיהם מאות בשנים " . 
ב2991 יחגוג העולם חמש מאות שנים למסעו של קולומבוס ולגילוי אמריקה . זו 
גם השנה שבה גורשו יהודי ספרד , והרב צלניק מאמין כי אין מועד מתאים ממנו 
לאנוסים האלה לצאת מן המחשכים ולקיים את אמונתם בגלוי . 
