נדהמתי לגלות במדור האחרון של הדה בושס , מבקרת הטלוויזיה הוותיקה , כמה 
הכללות חסרות בסיס על התרבות והספרות האמריקאית . בביקורתה על תוכנית " דיוקן " 
של רשת תיימז הבריטית ( " הארץ " , 21 . 41 ) בערוץ 2 , אומרת בושס 
על נורמן מיילר : " כאמריקאי טיפוסי , מנסה באמצעות וידויים אישיים פרטניים , 
ומלים רבות ככל האפשר , לחשוף איזשהן אמיתות אבסולוטיות שאין אחריהן ספקות 
ופקפוקים " . מכאן שבושס סבורה כי האמריקאי הטיפוסי הוא טרחן ולהגן , החותר 
אל הדוגמטי . כמובן שבדבריה אלה היא מכשילה את עצמה , בנסותה לקעקע אבסולוטיזם 
באמצעות אבסולוטיזם . וכבר אמר אלכסנדר צייס בספרו " פרספקטיבות " ( 
6691 ) כי " כל ההכללות הן שקריות , כולל זאת " . המבקרת אף משתלחת בספרות 
האמריקאית , בקובעה כי מיילר מגלה בפרטים לגמרי לא אטרקטיוויים , משמעויות 
שלפרקים נשמעות מוגזמות וספרותיות יתר על המידה , וכי זו נטייה המשותפת 
לסופרים אמריקאים רבים . כילידת ארצות הברית , וכמי שעסקה שנים בהוראת 
ספרות אמריקאית , שסובלת לא פעם מהכללות בסגנון זה , ארצה להשיב באותו 
מטבע ולקבוע כי בבושס מתגלמת תכונה אופיינית לאינטלקטואלים ישראלים רבים , 
קרי : אוריינטציה אירופית מלווה בשנאת אמריקה , וכל מה שהם מדמים בלבם 
כי היא מייצגת . עוד עולה מביקורתה כי אחת הרעות החולות האופייניות לסופרים 
אמריקאים רבים היא כפיית פרשנויות על בני אדם ופרשות חייהם , וייחוס חשיבות 
ראשונה במעלה לפרשנויות אלו ; ללא ספק , הערה זו מחכימה ציבור רחב מאוד 
של אוהבי הספרות האמריקאית , אשר עיניהם טחו עד עתה מלהגיע לתובנה מופלאה 
זו . צרם לי גם הכיתוב לתמונתו של מיילר , " לא התבגר . הרושם המצטבר 
הוא , כי עיתון " הארץ " מנסה לאפיין את התרבות האמריקאית באמצעות מייצגו , 
מיילר , כ"טיפש - עשרה " . ולא נותר לי אלא לצטט מפי הגבורה , מיילר , 
שאמר פעם כי " תנאי הכרחי לכל עיתון טוב הוא שהתלהבותו לומר דברי שקר , 
לא תיפול מהתלהבותו לומר דברי אמת " ; וכל המוסיף גורע . תל אביב אף על 
פי שהספרות האמריקאית ראויה לדיון רציני יותר , לצערי אי אפשר בביקורת טלוויזיה 
שבועית לא לדבר עליה בהכללה . ניסוח מדויק יותר של דעותי על נושא זה אפשר 
למצוא במדורי " משקפי קריאה " . משהו השתבש במשרד הבריאות . רק כך אפשר 
להבין את כוונתו לצמצם את פעילותו המבורכת והחיונית של מגן דוד אדום . חודשים 
לבקרים מתבשר הציבור על תוכניות לסגירת תחנות מד"א ( כמו בירוחם ובעכו ) 
או לאחד תחנות , בעוד שהמציאות וההיגיון הפשוט מחייבים דווקא את הרחבת 
השירות . יש לקוות כי אלה הם איומי - סרק . אבל גם ללא הצמצומים המצב 
הוא יותר מעגום . קחו לדוגמה את המצב בתל אביב רבתי : בכל מרחב זה מצומת 
הקאנטרי בצפון ועד יפו בדרום מצויה תחנת מד"א אחת בלבד המטפלת באוכלוסייה 
של כמעט חצי מיליון תושבים , ולא ספרתי את תושבי הערים האחרות השוהים בה 
כמעט ברוב שעות היום ( לשם השוואה , באותו אזור יש ארבע תחנות מכבי אש ) 
. כמה אמבולנסים יכולה תחנה אחת להפעיל ובאיזו יעילות ? אין ספק , כי 
אדם בפריפריה הזקוק באופן חיוני מאוד לאמבולנס יהיה יותר מבר - מזל אם אפשר 
יהיה להצילו . נראה , כי משרד הבריאות מנהל עם עובדי מד"א מלחמת התשה כדי 
להמאיס עליהם את העבודה . כך למשל , כל תשלום משכורת כרוך בסחבת איומה , 
ולעולם אינך יודע אם תקבל אותו בזמן או באיחור . משרד הבריאות יטען בוודאי , 
כי מדובר בחוסר תקציבים , אולם כששומעים כי הדתיים דנים עם שר האוצר על 
הקצבת מיליון שקל למימון משחקי כדורגל בששי במקום בשבת , אין מנוס מתהייה 
על המדינה המוזרה שבה אתה חי . הציבור השאנן חייב לצאת נגד תופעה זו . אחרת 
ימצא עצמו זוחל בעת צרה בכוחות עצמו אל בית - החולים , שלעתים יהיה סגור 
או מושבת . נתניההמציאות מוכיחה שבנוסף למעמדות המקובלים על - פי ההגדרות 
הסוציולוגיות הידועות התגבש בישראל מעמד חדש , מעמד שהמאפיינים שלו כוללים 
סנוביזם לבנטיני , התעשרות מפוקפקת , התנשאות ריקנית ויחסנות מלאכותית . 
זהו מעמד חדש , הסבור שהוא עילית לאומית , ותובע לעצמו יחס מיוחד בממסדים 
הכלכליים , הפוליטיים והתקשורתיים . מעמד זה כולל גם דיפלומטים , פוליטיקאים , 
גנרלים , תעשיינים , בנקאים וסתם עשירים . הם כותבים " איגרת " ( במקום 
" מכתב " ) , מקיימים סעודת עבודה ( במקום אכילת ארוחה ) , מנסחים ניירות 
עמדה ( במקום כתיבת הצעה ) , מנהלים שיחות הבהרה ( במקום רכילות והחלפת 
מידע ) ומתייחסים למעילה כניהול פיננסי כושל . משום כך מעמד זה מקיים משטר 
דמוקרטי הדוגל באידיאולוגיה , אבל פועל לפי העכשיולוגיה , המציית לחוק 
בתנאי שהוא רחוק . רמת - אפעלבצדק גואה זעם הציבור על הממסד הקלריקלי ועוזריו 
מהמפלגות החילוניות . אך כך גם נעשה אי צדק לאנשים שהדת לגביהם איננה קרדום 
לחפור בו , כגון חברי התנועה ליהדות מתקדמת . אחת הסיבות לבלבול מושגים 
זה היא העדר מלה בעברית ל"קלריקל " ( כלומר , אדם המשליט על הציבור את 
מה שהוא רואה כדת בכוח החקיקה ) . אני מציע לקרוא לקלריקל : " דתן " 
על משקל " לאומן " . אין צורך במלה עברית ל"סטטוס קוו " , כי הוא נפח מזמן 
את נפשו , וכל ההתבססות עליו היתה טעות מרה . כדי להגן על המדינה מפני 
הדת , ועל הדת מפני המדינה , יש להפריד ביניהן ; הדבר ישחרר גם הון עתק . 
משטרים דמוקרטיים עשו את הצעד הזה , ואיש לא מצטער על כך . חיפהיממה לאחר 
שעזבו את מינסק , מצאו עצמן תשע משפחות עולים בדירה בת 58 מ"ר ברח כלניות 
7 בקריית טבעון . ארבעת החדרים הקטנים חולקו באמצעות מחצלות לתשעה כוכים . 
בצפיפות האיומה הזאת מתגוררות תשע המשפחות : גברים , נשים , תינוקות 
וקשישים . משפחה אחרת , המונה שבע נפשות , אשר הגיעה בלילה ולא נמצא לה 
פתרון דומה , שהתה בצד הכביש עד שהחליטה להתאכסן בבית מלון . כאשר ייגמרו 
המעות האחרונות של סל הקליטה שלה היא עלולה למצוא עצמה ברחוב . אשתקד , 
כאשר נמצאו עדיין דירות סבירות במחירים סבירים , היתה משמעות " הקליטה 
הישירה " בחירה חופשית בין תל - אביב לכרמיאל , או בין ראשון לציון לקריית 
גת . כשאזל מלאי הדירות ואחרות כידוע לא נבנו נעשתה הקליטה הישירה להשלכה 
לרחוב של משפחות עולים והפקרתם בידי נוכלים ורודפי בצע . למרות מאמציו הבלתי 
נלאים של שר הקליטה להפסיק את העלייה בהצהרותיו ומחדליו הרבים , ממשיכים 
עולים לעלות ארצה מבריה"ם . אזהרותיו של נתן שרנסקי על חצי מיליון עולים 
ללא קורת גג עלולות להיהפך למציאות . מכל מחדליה של ממשלה זאת , אי קליטת 
העלייה הוא הנורא מכולם . 
