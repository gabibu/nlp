שש אחיות חולמות בימים אלה בו - זמנית על חיים אחרים במוסקווה . שלוש עושות 
את זה במסגרת פרויקט על בימת התיאטרון הקאמרי בתל - אביב . מהערב מצטרפות 
אליהן שלוש נוספות , בהצגה מן המניין של " שלוש אחיות " מאת צכוב , בתיאטרון 
באר - שבע . הבמאי של ההצגה בבאר - שבע , גדליה בסר , אינו רואה את ההיגיון 
בכפילות : " זה במידה מסוימת מפריע מבחינה שיווקית , אבל השתדלתי שלא 
להתייחס לעובדה הזו במהלך העבודה . אמנם הסתקרנתי אבל התאפקתי ולא הלכתי 
לראות את ההפקה המתחרה , כדי לשמור על מקוריות ורעננות " . כמוהו נהגו גם 
רוב השחקנים בהפקה המועלית בבאר - שבע . בסר מתמודד לראשונה עם צכוב , והוא 
מתרכז בהדגשת הסיטואציה האנושית והרלוונטיות שלה : " לצכוב היתה קופסת 
תיאטרון בראש . הוראות הבמה שלו הן בדרך כלל כל - כך מדויקות , שאני כל 
פעם נדהם מחדש . למרות שעבדתי על הרבה מחזות טובים , עוד לא נתקלתי במבנה 
כל כך הדוק ומדויק . זה דורש ממני דיוק מקסימלי , ממש כמו לכוון את העבודה 
על טון מוסיקלי מסוים שאסור בשום אופן לסטות ממנו " . בשלבי העבודה האחרונים 
עיקר העבודה מוקדש לניסיון למצוא את עוצמת המשחק הדרושה , כשבהצגה משתתפים 
מיטב שחקניו הוותיקים של התיאטרון : " שחקנים אוהבים צכוב ונוטים מאוד 
להשתתף בגורל הדמויות , אבל הכתיבה שלו מאוד מבוקרת . צריך לשמור על השחקנים 
ולמנוע מהם רגשות יתר . אסור לשפוט את הדמויות . צריך לבצע אותן כמו שהן " . 
שלוש האחיות לבית פרוזורוב אולגה ( חגית בן - עמי ) , מאשה ( ליאורה 
ריבלין ) ואירינה ( דפנה רכטר ) רוצות לחזור למוסקווה . הן מצפות שהאח 
הנערץ , אנדריי , ( נתן דטנר ) , יתמנה לפרופסור באוניברסיטת מוסקווה . 
אבל אנדריי מתחתן עם נערה מקומית פשוטה , נטשה ( רבקה נוימן ) , שמשתלטת 
בהדרגה על הבית , הופכת את בעלה לקלפן ומנשלת את הבנות מכל מה שהיה להן . 
גם אנשי הצבא שחנו בעיירה ( משחקים אותם רפי תבור , דורון תבורי , שבתאי 
קונורטי , רפי ויינשטוק , שמוליק יפרח , הוגו ירדן , מרק חסמן ואלבי 
גבריאל ) עוזבים את העיר . אומרת אירינה ( בתרגומו של ערן בניאל ) : 
" המוח שלי התייבש , רזיתי , התכערתי , הזדקנתי , ולא יצא לי מזה כלום 
שום סיפוק משום סוג שהוא . והזמן עובר , ואני מרגישה שהחיים האמיתיים 
והיפים הולכים ומתרחקים ממני יותר ויותר , לתוך איזו תהום שאין לה סוף . 
. . " . גם עבור ליאורה ריבלין , המגלמת את מאשה , זוהי התמודדות ראשונה 
עם צכוב . " אני צריכה לגלם על הבמה צעירה בת 62 , ואני בטוחה שכשהייתי 
בת 62 לא הייתי מסוגלת להתמודד נכון עם התפקיד . בגיל שלי היום אני יכולה 
להבין את כל מה שעובר עליה . היא כל הזמן לובשת שחור , ובזה היא מבטאת 
את היאוש שלה מהחיים . ולמרות הדיכאון הנורא של האחיות האלו , הן מסוגלות 
ללגלג על עצמן ויחד עם זה לחלום . כל אחת רוצה את האושר שלה בכל מחיר . 
הן מאוד אגוצנטריות , ואני מוצאת בזה יסוד כמעט חנוך לויני " . בסר מודע 
לציפיות מן ההפקה , בשל התחרות עם הקאמרי , בשל הליהוק וגם בגלל צכוב : 
" זה מסרבל , אבל אנחנו משתדלים להתעלם ולתת למחזה כל - כך גדול את הפרשנות 
הטובה ביותר שאנחנו יכולים " . כיאה למחזה רוסי ולתיאטרון קולט עלייה , 
משתתפות בהצגה גם שתי עולות חדשות מבריה"ם דינה תומרקין וגלינה טובבין . 
