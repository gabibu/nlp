ההבדל בין שתי המפלגות הגדולות בפרלמנט ההונגרי , " הפורום הדמוקרטי " 
שבשלטון ו"איגוד הדמוקרטים החופשיים " שבאופוזיציה הוא כי אלה דמוקרטים 
הונגריים , והללו דמוקרטים חופשיים . הבחנה בסיסית זו היא פרי עטו של הסופר 
ההונגרי המצוין שאנדור צורי . לדבריו , בשביל הדמוקרטים החופשיים הרעיון 
הליברלי עומד בראש סולם הערכים , לדמוקרטים ההונגריים השמירה על האופי 
ההונגרי הלאומי היא העיקר . מכאן , באמצעות קצר - מחשבה ובלבול מוזר , 
הגיע צורי לזיהוי הליברליזם עם היהדות . לטענתו , הליברליזם האדיש לשמירת 
ערכי האומה הוא רעיון יהודי ביסודו , ומכל מקום , היהודים הם נושאי דגלו 
העיקריים , במיוחד מאז תקופת השואה . מכאן , שבניגוד לתקופות היסטוריות 
קודמות , כאשר ההונגרים גילו נכונות להטמיע בתוכם את היהודים , נושאי דגל 
הרעיון הליברלי בתקופתנו , כלומר , " היהדות ההונגרית הליברלית , היא 
המבקשת להטמיע בתוכה , מבחינה סגנונית ומחשבתית , את האומה ההונגרית " . 
לפיכך , " פסקה האפשרות של האיחוי הרוחני - נפשי בין האומה ההונגרית לבין 
היהדות " . בעקבות מאמרו האומלל של צורי , שהתפרסם באמצע ספטמבר , פרץ ויכוח 
לוהט . עשרות חברי אגודת הסופרים , לאו דווקא יהודים בלבד , הודיעו על 
פרישתם מן האגודה , כיוון שלא ראו אפשרות להישאר בשורותיה של אגודה שחברים 
בה גם אנשים " השוללים את שייכותם לאומה ההונגרית של רבים מטובי הסופרים 
והמשוררים ההונגריים " . צורי עצמו התפטר מתפקידו כסגן יו"ר האגודה , וכתב 
כמה מאמרים נוספים שבהם הביע חרטה על דבריו . למרות זאת , בשבועות שעברו 
מאז פרסום המאמר , הופיעו בעיתוני הונגריה 56 מאמרי תגובה ומכתבים רבים 
נשלחו למערכות העיתונים . מי שפתח בשבועות אלה את העיתונים ההונגריים , 
יכול היה להתרשם שאין להונגריה בעיה בוערת ודחופה יותר מאשר בעיית שייכותם 
הלאומית של 08 אלף היהודים שנותרו בהונגריה . קפמאבינצורי עצמו הוא אדם הגון , 
מכובד על הכול וחף מנטיות אנטישמיות , כפי שמוכיחים יצירתו וחייו . מוסכם 
כמעט על הכל כי הניסוח הכושל במאמרו לא היה אלא מעין מטאפורה והוא לא התכוון 
לפגוע ביהודים . בשיחה אישית אתו , הוא נראה מבולבל ואומלל למדי בגלל הסערה 
שעורר בלא כוונה . הוא מעוניין , כך אמר , להמתין עד שהרוחות יירגעו ואפשר 
יהיה להתבטא בנושא בלי לעורר תגובות רגשיות עזות . גם העיתון " מאגאר נמזט " , 
שעל עמודיו התפרסמו עשרות מאמרים ותגובות , ביקש לשים קץ לוויכוח . אך , 
כאמור , אי - אפשר להחזיר את השד לבקבוק והוויכוח נמשך . כמה סופרים העירו 
כי צורי אינו קורא היטב את המפה הפוליטית והרעיונית בהונגריה . לדעתם , 
הנהייה לרעיונות הליברליים אינה תוצאה של השפעתם " ההרסנית " של היהודים 
המזוהים עם " הדמוקרטים החופשיים " , אלא בשל העובדה שבעיני האינטליגנציה 
ההונגרית אין עוד כוח משיכה לרעיון הלאומי - נוצרי ואין עוד נוסטלגיה לימי 
המשטר ההונגרי בין שתי מלחמות העולם . אחד הפובליציסטים הבולטים של " הדמוקרטים 
החופשיים " , גאבור טאמאש , ניצל אפילו את ניצחון מפלגתו בבחירות המוניציפליות , 
כדי לטעון כי הישגיה מוכיחים ש"העם ההונגרי אינו הולך שולל אחרי ההסתה האנטישמית " . 
מחברי כמה מאמרים נתנו ביטוי לאותו רעיון בצורה שונה : לדעתם , הכמיהה 
לרעיונות הליברליזם האירופי כה חזקה בקרב המוני העם ההונגרי , שהם נוהים 
אחריהם למרות הניסיונות לכנותם " רעיונות יהודיים " . פן אחר של הוויכוח 
התמקד בשאלה , שלכל ישראלי תיראה מוכרת מאוד אם - כי בשינוי גרסה , כמובן 
מי הוא הונגרי . וביתר פירוט : מיהו הונגרי - הונגרי ומיהו הונגרי - יהודי 
( או שמא יהודי - הונגרי ) ? מחברי המאמרים האלה הסיקו כי באזור כה מעורב 
מבחינת המוצא האתני כמרכז אירופה , שאין בו כמעט משפחה שבמרוצת הדורות לא 
השתרבב בה " דם זר " , לא תיתכן כלל תשובה אחרת על השאלה מיהו הונגרי , 
אלא רק הבחירה מרצון וההזדהות מרצון עם האומה ההונגרית . ובכל זאת יצאו 
היהודים מן הוויכוח נפגעים וכאובים על אף שהוויכוח התנהל בדרך - כלל בנעימה 
תרבותית ונאורה , וחרף העובדה שהמנסים להפריד בין " ההונגרים ההונגריים " 
לבין האחרים ( בראש ובראשונה היהודים ) בהחלט נשארו בו במיעוט . בצדו של 
הוויכוח הכללי , מתנהל גם ויכוח יהודי פנימי בין הרוב , שרואים עצמם הונגרים 
לכל דבר , ולכל היותר מוכנים להסכים שהם " ממוצא יהודי " , לבין המיעוט , 
אלה שמגדירים עצמם כ"הונגרים - יהודיים " . ההצעה , שהעלה בפרלמנט הרב 
הראשי ליהודי הונגריה , אלפרד שונר , שבחוקה תוכר גם הלאומיות היהודית , 
עוררה סערת רוחות , אף - על - פי ששונר סייג את דבריו ואמר כי זו תהיה 
בחירה אישית של כל יהודי אם ירצה לראות עצמו כיהודי או כהונגרי על - פי לאומיותו . 
הקהילה היהודית הוצפה בקריאות טלפון , במיוחד מצד יהודים קשישים , שבהשפעת 
חוויותיהם בעבר התעורר בהם חשש שההכרה בלאומיות יהודית שוב תשמש יסוד לאפלייתם 
לרעה . " אם תוכר הזכות להכרה ביהודים מבחינה לאומית , את כולנו יגדירו 
כך " , שמעתי מעשרות אנשים משכילים וסובלנים בדרך כלל , גם מכאלה שאינם 
מתכחשים ליהדותם ושגאים בחלקם בטיפוח הערכים התרבותיים המיוחדים של יהודי 
הונגריה . אף כי הוויכוח מתנהל בשאלה מי הוא הונגרי , בימים אלה יהודים - 
הונגריים רבים שואלים את עצמם מה בדיוק המשמעות של היותם יהודים - הונגריים . 
