ברלין ( ע"ר וע"ץ ) . חברת קארל צייס לאופטיקה , שהיתה בעבר אוניית - 
הדגל הטכנולוגית של מזרח גרמניה הקומוניסטית , הודיעה שלשום כי תיאלץ לפטר 
005 , 71 עובדים כמעט שני - שלישים ממספר השכירים שלה . מנהל המפעל , קלאוס - 
דיטר גאטנאר , אמר באסיפת עובדים בעיר ינה , בדרום מזרח גרמניה , כי המצב 
" קריטי , אך לא נואש " , ולכן דרושה תוכנית זו . הוא הבטיח תוכנית מיוחדת 
כדי לסייע לעובדים שיפוטרו . לחברה יש הזמנות ב001 מיליון מארק בלבד לשנה 
הבאה , הסביר גאטנאר . לא נחתם אף חוזה עם בריה"ם , שהיתה הלקוחה העיקרית 
של המפעל בימי המשטר הקומוניסטי , אלא רק מכתבי - כוונות . גאטנאר אמר 
כי הוא מצפה בשנה הבאה למחזור עסקים של 058 מיליון מארק . הקבוצה האופטית 
הגרמנית צייס , שפוצלה לשתי חברות אחרי חלוקת גרמניה , הכריזה על רצונה 
להתאחד מחדש , אולם החברה המערבית הודיעה כי הדבר יוכל להתבצע רק לאחר הבראת 
החברה המזרחית . כיום עובדים יותר ממחצית משכירי החברה בשבוע עבודה מקוצר . 
חברת צייס התפרסמה בזכות המצלמות שלה , המשקפות ומכשירי הדיוק . 
