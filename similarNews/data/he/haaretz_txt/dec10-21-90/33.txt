בכנס השנתי של עמותת מלד"ן שיתקיים מחר בירושלים ישתתפו מאות מתווכים מכל 
רחבי הארץ . במהלך הכנס יעשו המתווכים ניסיון נוסף לזכות בהכרה מקצועית , 
ולפעול למען חוק רישוי תיווך מקרקעין . חברים בעמותת מלד"ן טוענים כי הם 
מרגישים נחותים בהשוואה ליתר החברים במועצת ענף הבנייה . לקבלנים יש רשם , 
הם טוענים , השמאות היא מקצוע מורשה , וכך גם המהנדסים והארכיטקטים , 
ורק בענף התיווך יכול כל אחד , ללא כל הכשרה , לעסוק בתיווך . המתווכים 
גם מתכוונים להיאבק בנוסח מודעות המכירה המתפרסמות לא אחת בעיתונות , בהן 
מצוין המשפט " ללא תיווך " . משרדי ממשלה , טוענים המתווכים , משתמשים 
בנוסח שונה , " דמי תיווך לא ישולמו " , ולמותר לציין שאף הוא אינו מקובל 
עליהם . בכינוס מלד"ן שהתקיים בדצמבר 5891 הודיע שר המשפטים דאז , משה ניסים , 
כי הוא דוחה את תביעתם לחוקק חוק לרישוי פעילותם של המתווכים . השר גם 
אמר אז , כי אין זה מקצוע המתאים לקבל הכשר באמצעות חוק , והציע להם להקפיד 
יותר על כללי האתיקה . בעתיד , הבטיח השר , ישקול מחדש את בקשתם . בתגובה 
החליפו חברי העמותה את היו"ר הקודם , מתווך קשיש בשם מרדכי פלס , בעמוס 
גלזר , מנכ"ל תיווך אנגלו סכסון בתל - אביב , ובמרץ 8891 הצליחו לשכנע 
את שר המשפטים דאז , אברהם שריר , למנות צוות בין - משרדי שידון במתן רישוי 
לעיסוק בתיווך מקרקעין . הוועדה בראשותו של שלמה גוברמן , המשנה ליועץ 
המשפטי לממשלה , קבעה כי אין צורך בהסדרת עיסוק התיווך במקרקעין . בינתיים 
החל גל העלייה ההמונית מברית המועצות , העשוי להכריע את הכף לטובת עניינם . 
לעמותת מלד"ן ידועים עשרות מקרים בהם נצלו מתווכים את תמימותם של העולים , 
והותירו אותם ללא כסף וללא דירה . היו מקרים שאנשים , השייכים כהגדרת 
גלזר לקטגוריית " התיווך השחור " , הציגו את עצמם לפני העולים כמתווכים , 
לקחו אותם לדירה ריקה , גבו את דמי השכירות ונעלמו . אחר כך התברר לאותם 
עולים כי הדירה כלל לא הוצעה להשכרה . יש גם מקרים שהעולים שוכרים דירות 
באמצעות מתווכים , ומאוחר יותר מתברר כי על הדירות הללו רובצים חובות לעירייה 
ולחברת החשמל . " במצב הקיים כל אחד יכול לעסוק בתיווך בלא כל פיקוח " , 
אומר עמוס גלזר יו"ר עמותת מלד"ן . " מתווכים שאינם מקצועיים עשויים לגרום 
נזק לשוכרי הדירות , גם אם אינם מרמים אותם . הדירה היא בדרך כלל הנכס 
היקר ביותר שבבעלות העולים , ועם זאת ההכשרה המקצועית של חלק מהמתווכים 
בתחום הנדל"ן שואפת לאפס . הם אמנם לא מצליחים לעסוק בתיווך עבור התושבים 
הוותיקים , אך עבור העולים שאין להם כל מושג כיצד פועלת חברה מערבית הם 
נחשבים לבעלי מקצוע היודעים את מלאכתם . בהיעדר חוק תיווך במדינה , יש 
לחשוב פעמיים לאיזה מתווך פונים , כשמפקידים בידיו את הטיפול בנדל"ן " . 
במכתב למשרד המשפטים ציין גלזר , כי טיפול רשלני ובלתי מיומן בנכסי מקרקעין 
עלול להסב נזקים שאי אפשר לתקנם . במצב הקיים , כתב גלזר , אין כמעט דרך 
לסייע לנפגעים מטיפולו הכושל של מתווך בלתי ראוי למקצוע , בעיקר משום הקושי , 
המעמסה הכספית ואורך הזמן הנדרשים לתביעה משפטית . נראה , מוסיף גלזר , 
כי יש להסדיר מסגרת של רישוי ופיקוח על העוסקים בתיווך במקרקעין , כשם 
שקיימת מסגרת כזו לגבי מקצועות רבים אחרים ( סוכני ביטוח , סוכני נסיעות , 
יועצי מס , חוקרים פרטיים וכדומה ) . הוא מציין כי רק במספר קטן של מדינות 
מתפתחות אין הסדר נאות המפקח על העוסקים בתיווך . קפמאבינאך לא רק מתווכים 
בלתי מיומנים פועלים בניגוד לכללי האתיקה . גם מתווכים שהתקבלו לעמותה 
פועלים לא אחת בניגוד לכללים אלה . עשרות תלונות מגיעות על דרך פעילותם 
של המתווכים , ובחמש השנים האחרונות סלקה העמותה משורותיה כ81 מתווכים שהונו 
לקוחות . עמותת מלד"ן הגיעה באחרונה להסכם עם משרד הקליטה לפיו יוזילו המתווכים , 
חברי העמותה , את דמי התיווך לעולים חדשים ב%52 . אולם עדיין מדובר במחירים 
גבוהים מהמחירים שדורשים המתווכים שאינם חברים בעמותה . על פי ההערכות רק 
כמחצית המתווכים הפעילים הינם חברי מלד"ן , ולכן מתכננים בעמותה לפרסם 
בכלי התקשורת את דבר קיומה של העמותה כדי להגביר את מודעות הציבור לקיומה . 
בד בבד ימשיך משרד הקליטה , על פי ההסכם עם הנהלת מלד"ן , לתת עדיפות 
לחבריה בעת מכירת דירות או השכרתן לעולים החדשים . נציגי העמותה יחלו במסע 
הסברה נרחב בקרב העולים החדשים והגורמים הקולטים בדבר זכויותיהם בנושא שכירות 
ורכישות נדל"ן בישראל . בכוונת העמותה להקים קו פתוח לציבור הרחב , ליזום 
הקמת מוקד מידע לפתרונות דיור לעולים חדשים בשיתוף גורמים אחרים בענף ועוד . 
ראשי העמותה גם קראו לאייש את משרדי חברי מלד"ן בדוברי רוסית , ויזמו קורס 
בסיסי בנושא נדל"ן לדוברי השפה הרוסית . גלזר טוען שחל שיפור במעמדם של המתווכים 
בהשוואה למצבם לפני חמש שנים . הוא מזכיר את הקורס בנושא שנפתח ב"רמות משפט " , 
בית הספר החדש למשפט של אוניברסיטת תל אביב , בהנחייתו של פרוף אוריאל 
רייכמן , העומד בראש בית הספר . במקביל נפתח קורס בסיסי למשווקי נדל"ן 
בשיתוף משרד העבודה והרווחה והמכון לפריון העבודה . בשני הקורסים הוכשרו 
053 אנשי מלד"ן , ועוד 051 איש משאר מגזרי המשק , וביניהם מנהלי נכסים 
בבנקים ואנשי מס הכנסה . 
