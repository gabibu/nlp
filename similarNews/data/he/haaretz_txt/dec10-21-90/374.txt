בודאפשט ( ע"ץ ) . ממשלת הונגריה החליטה לבטל את המונופול הממשלתי על 
אספקת הנפט , ולשחרר את מחירי הנפט ומוצריו החל מה1 בינואר מפיקוח מסר 
אתמול דובר ממשלתי . הממשלה הבטיחה להסתלק מעסקי הנפט לאחר שנהגי מוניות 
ומשאיות , שזעמו על העלאות מחירים תלולות , חסמו באוקטובר את הכבישים במשך 
שלושה ימים . אחרי השביתה החליטה הממשלה להקטין במחצית את ההעלאה של מחירי 
הדלק , שהיתה % 56 , עד שתוכל לשחרר אותם לגמרי . השלטונות מקווים כי יבוא 
פרטי של נפט ודלק יסייע להבטיח אספקה יציבה יותר , כאשר בריה"ם הספקית 
העיקרית של הונגריה תקטין בשנה הבאה את משלוחי הנפט הזול שלה . על - פי 
הסכם מסחרי שנחתם שלשום , תספק בריה"ם בשנה הבאה רק מיליון טונות של נפט 
להונגריה , לעומת 5 . 6 מיליון טונות השנה . הנפקת רישיונות ליבוא נפט תהיה 
מותנית בהתחייבות לדאוג גם למלאי במדינה . בשנה הבאה יהיו היבואנים חייבים 
להחזיק מלאי בגובה של % 5 מהיבוא הכולל של דלק , ו%8 ממוצרי הנפט ( מלאי 
נמוך בהרבה מזה שמחויבים בו במערב ) . 
