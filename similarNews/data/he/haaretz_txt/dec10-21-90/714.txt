העלייה . מעשה הקליטה בעיניו הוא מכלול אחד , ואם ההורים אינם נקלטים היטב , 
הדבר משפיע ישירות על הילדים . משיח מציג בפני את הספר היחיד לתלמיד שהוציא 
לאור משרד החינוך , שחולק עוד בחופש הגדול לכל בתי - הספר , חינם : " סיפורי 
התורה בתמונות " . חוברת עבודה לתלמיד , שכלולות בו ציטטות מהתנ"ך בשפה 
המצריכה התמודדות גם מתלמיד ישראלי . " וישא אברהם את עיניו וירא והנה 
איל אחר נאחז בסבך קרניו " , או " ויתן לך האלהים מטל השמים ומשמני הארץ 
ורוב דגן ותירוש " . זה החומר שאותו הזדרז משרד החינוך , שבראשו שר חובש 
כיפה , לספק לתלמידים לפני שהוציא לאור ספר בסיסי ללימוד עברית לתלמידים . 
באולפני הקיץ בבית - ספרו של משיח , למדו 003 תלמידים עולים שמשפחותיהם 
נקלטו בבת - ים . משרד החינוך שלח לו 065 ספרים ( " סיפורי התורה בתמונות " ) 
. כמעט פי שניים מהדרוש . משיח חילק את הספרים לכל בתי - הספר בעיר . 
הוא היה מעדיף לקבל במקומם ספרי מקראות בעברית קלה , שאותם היה ניתן לחלק 
לעולים חינם אין כסף . משיח מציג בפני ספרים חדשים נוספים שמשרד החינוך 
מוציא לאור השנה . האחד , " מוזיאונים בישראל " , ספר עתיר ליטוגרפיות , 
שהוצאתו כרוכה בממון רב ; והאחר , " פסיפס " , חוברת של היחידה לדמוקרטיה 
ולדו - קיום במשרד החינוך . ספר שלישי , " עם שב לארצו " , הוצא לאור 
על - ידי הקרן הקיימת , גוף שחלק מתקציבו מגיע ממשרד החינוך ( " זה על 
כל העליות . על העלייה בשנות ה09 יש בו רק שני עמודים כתובים " ) . לו 
היו משתמשים בכסף שהשקיעו בשלושת הספרים האלה , טוען משיח , אפשר היה לתת 
לכל עולה חדש במערכת החינוך ספר ללימוד עברית . משיח ומנהלים אחרים יכולים 
להירגע . למרות האיטיות והסרבול של משרד החינוך , יצא בימים אלה לאור ספר 
ראשון ללימוד העברית לתלמידים - עולים בכיתות ב - ה . מדובר בחוברת עבודה 
לתלמיד , " הכל חדש " , תוצר משותף למרכז לטכנולוגיה חינוכית ולמשרד החינוך . 
עכשיו צריך רק לתהות אם גם חוברת זו תחולק חינם לכל התלמידים העולים . בכנס 
שערכה בימים אלה הסתדרות המורים , בלט משיח בביקורתו החריפה על משרד החינוך . 
אולם הוא לא רק נאה דורש אלא גם נאה מקיים . כבר אשתקד פתח בבית - ספרו 
מרכז קליטה זוטא , כהגדרתו , לעולים שילדיהם לומדים אצלו . המרכז פעל 
פעמיים בשבוע . היום הוא מקבל כל הורה , עולה חדש , בשעות אחר הצהריים . 
העולה מקבל סיוע בתרגום מסמכים שונים ( לא תעודות המצריכות אישור נוטריון ) 
, והמזכירה מדפיסה את החומר המתורגם . מכונת הצילום עובדת שעות נוספות 
ואלפי מסמכים צולמו באמצעותה עבור העולים . המנהל והמורות מתלווים אליהם 
לביקור ראשון בביטוח הלאומי ובקופת חולים , ואף מסייעים להם לערוך קניות . 
