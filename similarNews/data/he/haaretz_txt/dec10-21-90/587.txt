יש מידה רבה של ילדותיות בהחלטתם של שר הקליטה , הרב יצחק פרץ , וראשי 
משרדו להחרים את ישיבות הקבינט לקליטת עלייה , עד שראש הממשלה יצחק שמיר 
יישב את מחלוקת בין יו"ר ועדת השרים לעלייה ולקליטה , אריאל שרון , ובין 
שר הקליטה . הרב פרץ נוהג כזאטוט שנעלב במהלך משחק כדורגל שכונתי מביקורת 
שהטיח נגדו ראש הקבוצה והוא יורד מהמגרש נזוף , מקהיל סביבו את חבריו לקבוצה 
ומשכנע אותם " לפוצץ " את המשחק . אבל שר הקליטה הוא אמנם אדם רגיש שנפגע 
עד עמקי נפשו מן ההאשמות החריפות שהטיח נגדו שרון בישיבת קבינט העלייה בשבוע 
שעבר , אך עליו ועל הכפופים לו להמשיך ולמלא את משימותיהם הכבדות . העדרותם 
של השר פרץ וראשי משרדו מישיבת הקבינט שלשום מעידה ששר הקליטה איננו מסוגל 
להתעלות מעל לשיקולי יוקרה וכבוד אישיים ומוכן לחבל במאמצי הקליטה ובלבד 
ששר הבינוי יתנצל על ההאשמות שהטיח נגדו ונגד מנכ"ל משרדו , אהרן לפידות . 
בצדק אמר שלשום שרון אחרי ישיבת הקבינט כי " בנושא זה אין מקום למאבקי יוקרה 
וכבוד " . מאבקו של פרץ על כבודו של משרדו נראה כאבוד מראש . מאז הוקם המשרד , 
אחרי מלחמת ששת הימים כשבראשו ניצב סגן ראש הממשלה דאז יגאל אלון , חל 
כרסום הדרגתי במעמדו . הוא הפך למשרד קטן , שולי , חסר חשיבות ודל תקציבים . 
מעולם לא היה לשרי הקליטה כוח של ממש . במקרה הטוב הם נדרשו להוות גורם 
מתאם בין כל משרדי הממשלה המטפלים בקליטת העלייה . אף פעם לא היתה למשרד 
הקליטה אפשרות להציע דירות ותעסוקה לעולים , שכן משרד הבינוי מופקד על בניית 
השיכונים ומשרד העבודה על התעסוקה וההכשרה המקצועית . הרב פרץ , שהוא חסר 
עורף פוליטי כלשהו , מאז פרש מש"ס , למעט התמיכה המוסרית לה הוא זוכה מהרב 
הישיש אליעזר מנחם שך , ודאי איננו מסוגל לצאת ממאבק נגד שרון " הבולדוזר " , 
עליו הוא קובל שהוא " מתנהג כדיקטטור היסטרי שמנסה להדיח אותי " . מאחורי 
הביקורת החריפה שהטיח שרון בפרץ וראשי משרדו , מסתתר החיפוש הבלתי נלאה 
שלו אחר אליבי לכישלון החמור הצפוי בקליטת גלי העלייה מבריה"ם . " שרון 
חשב שהוא צריך לטפס על הר הכרמל ולפתע הוברר לו שעליו לטפס על האברסט , 
אבל במשימה זו הוא איננו מסוגל לעמוד , לכן הוא נכנס ללחץ , " אומר יו"ר 
ועדת העלייה והקליטה של הכנסת , ח"ך מיכאל קליינר ( ליכוד ) , המגונן 
על השר פרץ מפני התקפותיו של שרון . מאז נכנס בחודש יוני לתפקידו כיו"ר ועדת 
השרים לקליטת עלייה , מנסה שרון ליצור את הרושם , שלא עליו מוטלת האשמה 
להיערכת הלקויה של קליטת העולים . תחילה ניסה להטיל את האחריות למחדל על 
שר השיכון לשעבר דוד לוי . קפמאבינשרון טען שהיה פיגור של שנתיים בבניית 
דירות לעולים . לוי , שחש מייד כי חברו לשעבר ל"חישוקאים " מנסה " להדביק " 
עליו את האחריות , סיפר שכבר בישיבת הממשלה ב52 בדצמבר אשתקד , התריע על 
העדר היערכות ממשלתית מתאימה בתחום בניית דירות ויצירת מקורות תעסוקה . 
מאוחר יותר מתח שרון ביקורת נוקבת נגד פקידי משרד האוצר המעכבים הבאת קרוואנים 
ארצה וטען כי הם תוקעים מקלות בגלגלי העלייה . הוא גם הטיח ביקורת נגד שר 
האוצר יצחק מודעי על שאיננו משתתף בישיבות הקבינט לקליטת עלייה ומשגר לשם 
את פקידיו . גם מצה"ל לא חסך שרון את שבטו על שאינו נרתם למאמץ הקליטה הלאומי 
ולא מעמיד 02 אלף מיטות לרשות העולים . את משרד התיירות והמלונאים תקף על 
שאינם מתלהבים להשכיר חדרים בבתי מלון לעולים . בשבוע שעבר החל שרון לכוון 
את חיצי הביקורת שלו נגד ראשי משרד הקליטה . הוא האשים שאינם עומדים בלוח 
הזמנים שנקבע להכנת תוכנית לקליטת עולי אתיופיה וב"שליפה מהמותן " , והחליט 
להטיל על מנכ"ל הסוכנות משה נתיב להכין את התוכנית שהובאה שלשום לדיון בקבינט . 
הוא העביר את הטיפול בקליטת מדענים עולים ממשרד הקליטה למשרד המדע בראשות 
פרוף יובל נאמן . שרון גם קבל על כך שמשרד הקליטה איננו עומד בלוח הזמנים 
בגיבוש תוכנית לקליטת 004 אלף העולים בשנת 1991 . גורמים ממשלתיים בכירים 
אומרים שדרישה זו היא מגוחכת . " האם משרד הקליטה , מסוגל לגבש תוכנית 
רצינית לקליטת 004 אלף עולים ? איזו משמעות תהיה לנייר שנכין , בו נמליץ 
כמה דירות להקים והיכן , כשאיננו עוסקים בבנייה ובמציאת תעסוקה לעולים ? 
" מגחך פקיד בכיר במשרד הקליטה . ח"ך קליינר טוען : " שרון עושה עוול 
למשרד הקליטה . העובדה שמשרד זה שהיה ערוך לקלוט 41 אלף עולים בשנה , קלט 
השנה כ002 אלף עולים , מחייבת לשבחו , אבל שרון מנצל את העובדה שלפרץ יש 
תדמית של " נעבעך " כדי להאשים אותו באי הכנת תוכניות ובכך לנסות לזרות 
חול בעיני הציבור " . על מנת לגבש תוכנית כוללת ורצינית לקליטת 004 אלף עולים , 
חייב ראש הממשלה לכנס את שרי האוצר , התעשייה והמסחר , העבודה והרווחה , 
הבריאות , המדע והקליטה , יחד עם ראשי הסוכנות לישיבה ממושכת , בה תוכן 
תוכנית מקפת שיש לה כיסוי תקציבי . איזה ערך יש לכך שמשרד הקליטה יכין תוכנית , 
בה יומלץ לבנות אלפי דירות ולשכן אלפי עולים באוהלים , כשאין לכך שום כיסוי 
תקציבי ואישור של האוצר ? 
