בלונדון יש קהל יהודי השבוי באירועים ישראליים מכל סוג שהוא . אבל מבחינה 
תרבותית לא די בכך . אירועים אמנותיים ראויים להתייחסות אוביקטיווית על 
פי ערכם , ולא על פי מוצאם . הרבה כוונות טובות ועבודה קשה הושקעו ב"שבוע 
האמנות הישראלית " שהתקיים במרכז ה"ברביקן " . האם אכן היה זה פסטיבל אמנות 
או רק אירוע שנערך בברביקן ? האם שבוע זה העניק ללונדון תחושה אמיתית של 
חיי התרבות בישראל ? הקונצרטים של התזמורת הפילהרמונית הישראלית זכו לקהל 
מהודר ומגונדר , שהעניק להם אווירה חגיגית . ארגונים יהודיים רבים השתמשו 
בביקור הפילהרמונית כהזדמנות לערוך מגביות למטרותיהם . אבל הקונצרטים הללו 
לא הצליחו להמחיש את מהות חיי המוסיקה בישראל . למרות שכל האמנויות יוצגו 
ב - האירוע לא התקרב אפילו לכדי חשיפת החיוניות של חיי התרבות בישראל . 
אולי הדבר כלל אינו אפשרי מחוץ לגבולות המדינה . בלונדון לבדה פועלות חמש 
תזמורות סימפוניות , וזה אינו כולל אין - ספור אנסמבלים קטנים יותר . חמישה 
קונצרטים של התזמורת הפילהרמונית הישראלית במהלך שבוע אחד היו מסוגלים לחסל 
כל מבקר מוסיקלי . רבים מהם סברו שממילא התזמורת עצמה לא היתה במיטבה . 
כשהגיעה התזמורת לכדי ביצוע יצירתו המרשימה של נועם שריף " מחיה המתים " , 
היה הכיסוי התקשורתי כבר מינימלי . זה מצער מבחינתו של המלחין והמבצעים . 
בקונצרט האחרון גרמה הברוורה הפסנתרנית המרגשת של איתמר גולן הרבה הנאה 
לקהל בביצוע הקונצרטו המשולש של בטהובן , ובביצוע ה"ארואיקה " נשמעה סוף 
סוף התזמורת כמו שספינת הדגל של תרבות ישראל צריכה להישמע . אולי היה זה 
מעניין יותר עבור הלונדונאים אילו השבוע כלל היצע מוסיקלי מגוון יותר : 
תזמורות קאמריות או הרכבים קטנים בעלי שם ומוניטין היו מעניינים את המבקרים 
יותר ומביאים תגובה חיובית יותר . זה היה גם משקף טוב יותר את חיי התרבות 
של ישראל , שמסתכמים ביותר מתזמורת אחת . ההצלחה הגדולה של האירוע היתה 
התערוכה הגדולה " משאגאל עד קיטאז " בגלריה לאמנויות של הברביקן . אצר 
את התערוכה צוות בראשותו של פרוף אברהם קמפף . הנושא " זהות יהודית באמנויות " 
יצר ויכוח בכלי התקשורת . ליווה את התערוכה קטלוג מעולה שיצא לאור על ידי 
הברביקן . הסרטים הישראלים משכו חובבי קולנוע רבים בלונדון . אבל מיקומו 
של הברביקן הביא לכך שבחלק מההרצאות והסמינרים לא היה מספיק קהל , ובאחרים 
היה עודף קהל שנאלץ ללכת הבית מהעדר מקום באולם . יש אמנם אולמות גדולים 
יותר במרכז ברביקן , אבל במקרה הזה היה מאוחר מדי לשנות את מקום הסימפוזיון . 
מבין האירועים הישראליים שהתרחשו מחוץ לברביקן , נמתחה ביקורת על להקת המחול 
הקיבוצית על בחירת התוכנית שאינה מתאימה למסגרת זו , הגם שמייסדת הלהקה , 
יהודית ארנון , זוכה כאן להערכה רבה . בכמה גלריות פרטיות היו תצוגות 
מרשימות מאוד . היו עוד ישראלים שהותירו את רישומם מחוץ למסגרת אירועי הברביקן : 
הכנר חגי שחם ניגן את הקונצרטו לכינור של סטראווינסקי , בעת ביצוע הבלט 
של בלנשין ליצירה זו על ידי הבלט המלכותי בקובנט גרדן . אחת הבעיות העיקריות 
ביבוא תרבות ללונדון או לניו - יורק , היא שהאירועים חייבים להיות מהדרגה 
הראשונה כדי שיזכו להערכת הקהל והביקורת . אפילו ביקור נדיר ויחיד של הפילהרמונית 
של ברלין בפעם הראשונה בלי קאראיאן לא הצליח למכור את כל הכרטיסים . מוסדות 
התרבות בלונדון סובלים , כמו בארץ , מבעיות כלכליות . גם כאן חיי התרבות 
עשירים מדי . יחסי ציבור וחשיפה מוקדמת לתקשורת חיוניים להצלחה . הגלריה 
( תערוכת " שאגאל עד קיטאז " ) ערכה סיור מוקדם לעיתונות , זכתה לחשיפה 
מעולה והגבירה את עניין הקהל . תערוכת מונה באקדמיה המלכותית היא הצלחה 
גדולה . לעומת זאת , תערוכת " האריה הוונציאני " המעולה במוזיאון הבריטי 
ריקה לגמרי . התערוכה המעולה " ישראל השנים הסוערות " , שבה הוצגו צילומי 
רוברט קאפה ומיכה בר - עם , לא זכתה לחשיפה והאולם היה ריק . 
