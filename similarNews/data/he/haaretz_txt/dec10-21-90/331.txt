אנו חיים בעולם של מספרים . אנו תופסים את העולם ואת עצמנו באמצעותם . 
עד כמה טוב לנו ? מהו מזג האוויר ? האם קיימת תעסוקה מלאה ? מהי מידת 
יעילותה של מכוניתנו או הצליל של מערכת הסטריאו שלנו ? על כל השאלות האלו 
עונים במספרים . אנו פוגשים אותם בכל מקום : ברחובות , בבנקים , אצל 
הצורף , בדואר , על גבי חשבונות החשמל , פחיות הבירה , שטרי הכסף , 
בבית הספר וכמובן גם במקומות העבודה ובעיתונים . ראשנו מלא מספרים : כתובות , 
מספרי עמודים , מספרי חדרים , תאריכי לידה , שעות . המספרים אהובים עלינו . 
מי שמסוגל להוכיח את טענותיו באמצעות המחשה מספרית הוא הצודק . אם בהרצאה 
המומחה לא השתמש במספרים , סימן שהוא לא רציני . אהבתנו למספרים מרחיקה 
לכת עד כדי כך שאנו מכנים לא בשמות , אלא במספרים משוללי משמעות ערכית או 
כמותית , את חשבונות הבנק שלנו , את תעודות הזהות , הדואר הצבאי , הלקוחות 
ואפילו סימפוניות . " המספר הוא מהות הכל " , אמר פיתגורס . במספרים יש 
משהו מעורר אמון . בניגוד לביטויים לשוניים , הם ערוכים לפי כללים קבועים 
ולכן אפשר לסמוך עליהם ; הם קומפקטים , חד - משמעיים , מובנים לכל ושיטתיים . 
ולבסוף : בדומה למוסיקה ולכימיה , אין למספרים מגבלות שפה . אפשר להבין 
סיכום מספרי גם אם כתב אותו גרמני או יפאני . באמצעות המספרים אפשר לעשות 
סדר בעולם ובדימוי שלנו לגביו . הם מאפשרים לבטא עד כמה אנו יכולים לצפות , 
ממה , ממי ומתי . הם מאפשרים גם השוואות : בכמה גדול , מהיר , רב , 
חם , זול , ישן , שקט , חסכוני , חזק , שמן , עשיר , מזין , א 
מב . את הנתונים המכריעים אנו רושמים במספרים : משקל גרעיני ותכולת האלכוהול , 
לחץ הדם ותאריכים , רמת הכולסטרול ומידות בגדים , עוצמת הרוח והתפתחות 
מחירים , יכולת האחסון ושטח מגורים , צריכת החשמל וערכי אנרגיה , מדד 
צפייה בטלוויזיה ותוצר לאומי גולמי , נפח אוניות וכן סימון מלכים ואפיפיורים 
בעלי שמות זהים . הרשימה ארוכה , ואין לראות את סופה ; שנתון הסטטיסטיקה 
של גרמניה , אשר בתחילת דרכו היה חוברת דקה בלבד , מתקרב היום בממדיו לאלה 
של אנציקלופדיה ; מדורי הכלכלה בעיתון עולים על גדותיהם מרוב נתונים ; 
כך גם שערי המניות ב"וול סטריט גורנל " וב"פייננשל טיימס " , טבלאות הליגה 
בכדורגל , נתונים סטטיסטיים חברתיים , מספר השגיאות הכפולות במשחקי הטניס 
בגביע דייוויס , רשימות רבי המכר ומצעדי הפזמונים . הכימות לא כמשימה 
קשה אלא כיצר . לא רק כמות המספרים ההופכים לנתונים גדל , אלא גם דיוקם . 
בעוד שבתקופת מלך צרפת , לואי ה41 , היה לשעונים רק מחוג המורה את השעות 
ללא מחוג המורה את הדקות ; כיום כל שעון יד דיגיטלי מאיכות בינונית מצויד 
בשעון עצר , שדיוקו מגיע הרחק מעבר למה שהאדם יכול לקלוט באמצעות החושים 
ובלחיצת כפתור . אנו מחלקים את הזמן לקטעים מינימליים כאשר בסופו של דבר 
משמש שעון היד שלנו רק למטרות שבהן הדיוק עד לדקות אחדות חשוב . אפילו 
הרכבות לא יוצאות לפי לוח זמנים כה מדויק , וכמעט שאין ישיבה שמתחילה בדיוק 
בשעה שנקבעה . קפמאפרקמחשב הכיס שלי מסוגל לבטא מספר הגדול בהרבה ממספר האלקטרונים 
הקיימים ביקום , ובוודאי שלשם השימוש הביתי הוא מספיק . כמעט אין מוצרים , 
בין אם הם מכונות ובין אם הם מצרכי מזון , רהיטים או תוכנות , שהפרסום 
אודותם אינו מתבצע בעזרת ריבוי נתונים כמותיים . לשם כך לא נרתעים אפילו 
מאמירות גרוטסקיות או ריקות מתוכן . על - גבי שקיות חלב , לדוגמה , יש 
טבלאות נרחבות עם נתונים מספריים בדבר החלק מהצריכה היומית של החלבון , 
הסידן , הזרחן , המגנזיום וויטמינים שונים המסופקים לילדים , לנוער ולמבוגרים 
על - ידי מחצית ( ! ) תכולת האריזה . האם כל תכולת האריזה מכפילה את 
האחוזים האלה ? האם כל המבוגרים , בין אם הם קשישים , או צעירים , או 
שמנים , זקוקים לאותה צריכה יומית ? דובר רבות על חוסר התועלת של ממוצע 
הציונים בביה"ס או של ההחלקה על הקרח . אי אפשר להבדיל בין חוות דעת ערכיות 
המבוטאות באמצעות הספרות שלאחר הנקודה . בעוד שחיי היום יום מוצפים מספרים , 
דואגים הכלכלה , המדע והטכניקה להוסיף עוד ועוד . ללא הרף נוצרות מידות 
חדשות עם שמות אקזוטיים , שהולכים וחודרים יותר ויותר לשפת היום - יום . 
מדובר על " מגהרץ " , " גיגהביט " , שניות - וולט , דיופטרים ודציבלים . 
המוח האנושי אינו בנוי למעשה באופן המאפשר זכירת מספרים , ועשיית חישובים 
שונים באמצעותם . גם עיפרון ונייר מרחיבים את אפשרויותיו בצורה מוגבלת בלבד . 
אך חדירתו של המחשב , ההופך את האגירה ואת התמרון החשבוני של מספרים בכמויות 
בלתי מוגבלות ובדייקנות למשחק ילדים , מעודדת את השאיפה למספרים נוספים . 
באותה מידה שאנו יורדים , כמובן מאליו , למספרים עשרוניים קטנים יותר ויותר , 
כך אנו מטפסים כלפי מעלה בסולם הגדלים ומשתמשים במספרים ענקיים , שאת משמעותם 
האמיתית לרוב איננו מסוגלים אפילו לדמיין לעצמנו . אוכלוסייה של מטרופולין 
איננה מספר מרשים במיוחד , אך נזדקק למספר שבועות עד שכל תושבי המבורג יצעדו 
מולנו , ולמאות שנים אם מדובר באוכלוסיית העולם כולו . " אלוהים , סידרת 
הכל לפי מידה , מספר ומשקל " , נאמר בחוכמת שלמה . הייתכן שרוחנו , על 
אף אהבתנו למספרים , אינה נוטלת חלק באותו סדר או אינה מסוגלת לכך ? אין 
כמעט אדם היכול לדמיין לעצמו כמות העולה במעט על מספר אצבעותיו . אם הכמות 
גדולה מזו , עלינו לספור ולחשב . האם באמת זה חיסרון ? מחקרים שנערכו 
באוניברסיטאות של אילינוי ושל טקסס קבעו כי מקבלי החלטות גם קוני מוצרים 
וגם מנהלי חברות מעדיפים לבסס את החלטתם על מספרים יותר מאשר על מלים . 
כמו - כן מאפשר להם השימוש במספרים להגיע להחלטה מהר יותר . במחקר נאמר , 
שהעבודה עם מספרים דומה ללהטוטנות עם כדורי בייסבול , בעוד שהחלטות המבוססות 
על מלים , דומות ללהטוטנות עם כדורי באולינג . ריבוי הכדורים מהווה עול 
כבד על מקבל ההחלטה . דברים דומים מתרחשים בכלכלה , במיוחד בסחרחורת הרכישות 
והמכירות של חברות . מגזר שלם של יועצי השקעות ומנתחים פיננסיים מתרכזים 
בפיתוח ושימוש בנוסחאות , אשר לוקחות בחשבון עלות הון ממוצעת ורווחים שנתיים , 
שעורי היוון זר ועצמי , חלוקת דיווידנדים , צמיחת מחזורים , חלקי שוק 
ושערי מניות , וכן ערכים ברי - מדידה נוספים של העבר על מנת להצהיר על ערכה 
של חברה כנושא השקעה . מה שלא נלקח בחשבון הם הגורמים שלא הופיעו בדו"חות 
הכמותיים של אותן חברות : סכנות או הזדמנויות עתידיות של החברה , כישוריה 
הטכניים , נאמנות ללקוחותיה , מקובלותה הציבורית והזדהותם ואיכות עובדיה , 
הם דברים שאינם מוצאים את ביטוים במספרים שבדו"חות . ובכל זאת , לעתים 
קרובות משמעותם לגבי רווחתה העתידית של החברה גדולה הרבה יותר מאשר תזרים 
המזומנים של השנים שעברו . הדילוג עליהם , משום היותם לא ניתנים לכימות , 
משמעותו דילוג על ערכה האמיתי של החברה . קפמאפרקהשאיפה ההולכת וגדלה לכימות 
היא ביטוי לצורך הקדמוני בהגדלת הביטחון . תורת הכוכבים המפותחת ומדידת 
הזמן והמתמטיקה הקשורים אליה , וכן המונומנטים המרשימים במצרים העתיקה , 
היו מבוססים על השאיפה לחזות מראש את שטפונות הנילוס , שחזרו והתרחשו בתדירות 
מחזורית מסוימת . שאיפה דומה , כנראה , הסתתרה מאחורי מונומנטים כגון 
סטונהנג . גם המצאות מאוחרות יותר , כמו תורת המספרים , האריתמטיקה , 
הגיאומטריה , האלגברה , החשבון הדיפרנציאלי וכל מכשירי המתמטיקה הנוספים , 
אפשר לפרש כניסיון להבין טוב יותר עולם בלתי נודע המורכב מהפתעות , חוסר 
ביטחון וסכנות , שאפשר סוף סוף להגדירו במערכת כללים אמינים ושווים לכל . 
אין להתעלם מהעובדה שמבני המספרים מהווים , עם זאת , בתי סוהר . במקום 
בו חדרו ערכים מדודים ושקולים , לא נותר מקום לרגשות ולתחושות . אחרי שניתן 
ציונים ( ציון נפרד לקטע חובה ולקטע בחירה ? ) להופעה מוסיקלית וליצירות 
אמנות , לא ייוותר מקום לביקורת מוסיקלית ולהערכה סובייקטיווית . תקנים 
למיניהם חשובים אמנם בכלכלה ובטכנולוגיה , אך התעצמות הכימות הולכת בד בבד 
עם היחלשות התוכן . יחסים חברתיים הבנויים על נתונים כמותיים של בני אדם 
גודל ההכנסה , מנת המשכל , מספר הילדים מוגדרים כך טוב יותר , אך בכושר 
הביטוי שלהם הם דלים לעומת איפיוני הבדלה איכותיים ( גוץ , עשיר , חכם , 
ברוך ילדים ) . בכך מתאפשרת אמנם תפיסה סטטיסטית אך לא אינטימיות אנושית . 
במקרים רבים , יותר מאשר עולה בדעתנו , אפשר לבטא את שרוצים גם ללא מספרים . 
" האדם הוא קנה המידה לכל " , אמר פרוטאגורס . לאור העובדה שמדובר בנו 
ובעולמנו , עצתו אולי אינה כה גרועה . 
