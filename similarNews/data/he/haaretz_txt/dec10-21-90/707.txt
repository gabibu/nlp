בשבוע שעבר יצא אלבום הסולו הראשון של אלונה דניאל , " מסיבה במרתף הארמון " . 
11 שירים שהיא עצמה כתבה והלחינה . על העיבודים חתום בנוסף לה גם עובד 
אפרת . דניאל , בת ה42 , עלתה ארצה מאוקראינה , ב8791 . על פסנתר וגיטרה 
החלה לנגן כשהיתה בת שש . בגיל 9 החלה לשיר במקהלת הכנסייה הבפטיסטית בעיר 
הולדתה . אביה , שנפטר כשהיתה תינוקת , היה משורר מפורסם באוקראינה . 
אמה היא מורה לספרות שעשתה בארץ הסבה לתחום החינוך המיוחד . אחרי שהגיעה 
לארץ החלה דניאל ללמוד מוסיקה קלאסית בקונסרווטוריום ברמת השרון . את הרוקנרול 
פגשה לראשונה כשהיתה בת 61 . בגיל 81 החלה ללמוד במחזור הראשון , הניסיוני , 
של בית הספר " רימון " . במהלך הלימודים הקימה יחד עם יובל מסנר , אורי 
מיילס וערן צור את הרכב הרוק " טאטו " , שעורר תקוות רבות , אך התפרק לאחר 
אלבום אחד ושתי שנות פעילות . דניאל אומרת שהיא היתה הגורם העיקרי לפירוק 
הלהקה : טאטו היה הרכב נהדר עם מוסיקאים בחסד עליון . למדנו המון אחד מהשני . 
אבל בשלב מסוים התחלתי להרגיש שכל אחד מאתנו מושך לכיוון אחר לגמרי . החומר 
הפך פחות ופחות ממוקד . במקביל רציתי לעבוד על חומר משלי , ללא כל פשרה . 
אז הבנתי לפתע שהחבילה מוכרחה להתפרק " . לאחר פירוק " טאטו " העבירה דניאל 
כמה סקיצות למפיקה תיקי מילשטיין , שהחליטה לממן את הופעתה , " קופצת 
למים " , שהחלה לרוץ בקיץ שעבר . דניאל אומרת שהמופע איפשר לה לתרגל את 
עבודת הבמה , ולברור את החומר המולחן הרב שלה . בערב נכחו אנשי חברת " הד 
ארצי " , שהחתימו אותה על חוזה ארוך - טווח , שפריו הראשון הוא האלבום הנוכחי . 
העבודה על האלבום ארכה כארבעה חודשים . דני צוקרמן ( בס ) , דורון ורדי 
( גיטרה ) , דייוויד פרידלנד ( קלידים ) , ורונן תורגמן ( תופים ) 
השתתפו בהקלטות . התוצאה הסופית נעימה ומלטפת , בהשוואה לחומר שאותו ביצעה 
דניאל בימי " טאטו " . עולם הדימויים הסוריאליסטי והמסתורי שאיפיין את הטקסטים 
התמתן לטובת עיסוק קונקרטי בהווייתם של אנשים צעירים , בתל אביב של 0991 . 
את מקום המנגינות שסימן ההיכר שלהן בעבר היה שבירות מלודיה , תפסו לחנים 
מעוגלים ומרוככים . דניאל טוענת שאין זו התמסחרות , אלא התפתחות אישית . 
" במשך שנים רבות חייתי עם תחושת ריקנות . הייתי זרה בארץ ופיתחתי לי 
עולם פנימי עשיר . לא נזקקתי אז לקשרים חברתיים . היה בי צורך לשקוע בפנטסיות 
על בסיס הספרים שעיצבו חלק ניכר מעולמי . בשנתיים האחרונות חל בי תהליך 
של התבגרות , שגרם גם לפתיחות גדולה יותר . גם הכתיבה שלי הפכה בהדרגתיות 
לפשוטה ורכה יותר " . בהופעות היא מתגלה כפרפורמרית מצוינת . " הבמה היא 
אהבתי הגדולה . התקשורת עם הקהל היא דבר נהדר עבורי . יכול להיות שבאיזשהו 
מקום אני מפצה את עצמי על העדר הקשרים בתקופות מוקדמות יותר של חיי . לפעמים 
אני מנהלת דיאלוגים במבטים עם אנשים באולם , ומקבלת סיפוק אדיר מהתחושה 
שאני אפקטיווית . הרגשת הכוח הזו מאפשרת לי לבטא את עצמי . הרוקנרול המכוסח , 
הפשוט , שאותו אנחנו מנגנים , הוא התבנית הנכונה לצורת הביטוי שלי " . 
דניאל בטוחה שהאלבום החדש שלה יימכר היטב . תקליטי השדרים שלה מושמעים ברדיו 
בתדירות גבוהה , הופעותיה מצליחות גם מחוץ לתל אביב . בשלב זה היא מתמקדת 
בהופעות במועדונים ברחבי הארץ . תוך שלושה חודשים היא מתחילה לעבוד על האלבום 
הבא , שאמור להיות מתומצת ומעודן עוד יותר מן הנוכחי . במדורו של אבי אפרתי 
" תקליטים " ( " הארץ " , " אמנויות " , 21 . 91 ) הודפס בטעות במקום 
תצלומו של יהודה פוליקר , תצלום אחר . 
