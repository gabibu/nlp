רצח שלושת העובדים היהודים ביפו בידי ערבים מעזה , שהיו ככל הנראה עמיתים 
לעבודה , זימן השבוע לידיה של ההסתדרות עילה לדון במכלול הסבוך של העסקת 
ערביי השטחים . מאז 76 היא מתחמקת מהדיון , פעם בטענה שהמדיניות נקבעת 
על - ידי ממשלות ואין זה מעניינה להתערב , פעם מחשש שמעורבותה תתפרש כחלק 
ממזימת סיפוח . בראשית השבוע התכנס הוועד הפועל של ההסתדרות לדון בשורה של 
נושאים אקטואליים לקחי השביתה במגזר הציבורי , המדיניות הכלכלית של הממשלה , 
ההיערכות לסיבוב שני מול מודעי . סיעות השמאל רץ , הרשימה היהודית - 
הערבית המשותפת ומפם , השותפה לקואליציה בהסתדרות גרסו שהרצח ביפו מחייב 
את ההסתדרות למתוח קווים אדומים , כדי להקשות על הממשלה לנקוט , בסערת 
הרגשות המובנת מאליה בעקבות מעשי הרצח , מדיניות טרנספר בפועל נגד עובדי 
השטחים בלא דיון נרחב בהשלכות שיהיו לכך . קפמאבינאפשר שהפעם קיסר צדק בדחותו 
את הדיון על הנושא בסמיכות לרצח ביפו : החיזיון עדיין טרי בזיכרון ולא קל 
לדון בדבר בשיקול דעת . די היה לשמוע את ראש סיעת הליכוד בהסתדרות , ח"ך 
יעקב שמאי , כדי להשתכנע שלא זה הזמן ללבן את הנושא . שמאי הזכיר לקיסר 
את כנס האחווה היהודי - הערבי שכונס ביוזמת המזכ"ל בעקבות רצח הפועלים הערבים 
בראשון לציון , ושאל : " האם יש הבדל בין דם לדם בעינינו ? האם דם יהודי 
הפקר ואילו דם ערבי יקר יותר ? " ואמר כי ההסתדרות היתה צריכה דווקא בימים 
אלה לדאוג לעבודה עברית . זו כמובן צביעות ממדרגה ראשונה , כפי שציין ח"ך 
צבן , שהרי כל עוד היתה העבודה הערבית הזולה נוחה למעסיקים , ובהם רבים 
ממצביעי הליכוד , איש לא טרח לבדוק את השלכותיה על שוק העבודה " העברי " 
ועל פרצופה המוסרי של החברה . דווקא משום שגם הליכוד וגם סיעות השמאל עמדו 
על קיום הדיון , כל צד משיקולים פוליטיים ברורים , היה קיסר מעוניין להסיר 
את ההצעות מסדר - היום , כדי למנוע פיצוץ במליאת הוועד הפועל . לפי הצעתו 
הוחלט להעביר את הנושא לדיון באגף לאיגוד מקצועי ולהחזירו במידת הצורך למליאת 
הוועד הפועל . עם זאת , עמד על זכותם לעבודה של עובדים מאורגנים וגילה 
כי הציע לממשלה להתיר רק את כניסתם של בעלי רשיון עבודה מהשטחים לתחומי הקו 
הירוק . ההסתדרות מהלכת בין הטיפות מאז 76 בעניין העסקתם של ערביי השטחים . 
בפורומים בין - לאומיים היא מופיעה כמי שנאבקת על זכותם לעבודה מאורגנת 
וכמי שמעוניינת לטפח קשרים עם האיגודים המקצועיים שלהם . נציגיה בפדרציה 
הבין - לאומית של האיגודים המקצועיים ובארגון העבודה הבין - לאומי טרחו להדגיש 
את העובדה שכל ממשלות ישראל שללו ממנה סמכויות לארגן את עובדי השטחים ולבער 
את העבודה הבלתי - מאורגנת , בעוד ששירות התעסוקה הממלכתי איננו מסוגל להתמודד 
עם התופעה שאותה כינה קיסר השבוע " מחלה ממארת " . בשטח , למרות פרישתה 
הרחבה של ההסתדרות באלפי מקומות עבודה , באמצעות מועצות הפועלים והמנגנון 
האדיר של האיגודים המקצועיים , היא כמעט שלא עשתה דבר כדי ללחוץ על מעסיקים 
להימנע מהעסקת עובדים לא מאורגנים . היא כמעט שלא נקפה אצבע לחשוף את התופעה 
המבישה של הלנת הערבים באורוות - אדם בתחומי הקו הירוק , ועתה חוזרת על 
מדיניות ההיתממות . אם אמנם ההפרדה הפוליטית בין העמים , המעוגנת במצעה 
של מפלגת העבודה , היא גם קו מנחה בעמדתה של ההסתדרות כלפי העובדים מהשטחים , 
עליה להצהיר על כך . אך אם בדעתה לתמוך בהמשך המצב הקיים , היא איננה 
יכולה לטאטא את הנושא מתחת לשטיח כאשר בשטח נקבעות עובדות חדשות למשל , 
הצעת השר דוד מגן לצמצם לכשליש את מספר עובדי השטחים . קיסר יודע היטב שהצעת 
מגן אינה כה תמימה כפי שמנסים להציגה ; מגן אמנם מנמק את עמדתו בצורך לבער 
את העבודה הבלתי - מאורגנת , אך איננו מציע להתנות את המשך העסקתם של כל 
עובדי השטחים בכך שיצטיידו בהיתרים , כי אם להגביל את סך כל עובדי השטחים 
מ011 אלף ל05 אלף לכל היותר . קפמאבינמה בדעת ההסתדרות לעשות כדי להבטיח 
את זכויותיהם של העובדים המאורגנים , הצפויים לפיטורים המוניים ? מה בדעתה 
לעשות כדי לפתוח , בתנאים ההולכים וקשים , דו - שיח עם האיגודים המקצועיים 
בשטחים ? בכל השאלות הקשות הללו ידון האגף לאיגוד מקצועי , שהוא זרוע 
ביצועית ולא פורום לקביעת מדיניות . מדיניות בת - היענה מוכיחה את כושר 
השרידות שלה דווקא כאשר האוזן הפוליטית כרויה לקול של שפיות . 
