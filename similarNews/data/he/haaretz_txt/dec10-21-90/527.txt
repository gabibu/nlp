מצליף סיעת הליכוד ח"ך צחי הנגבי יוזם הצעת חוק להטלת עונש מוות על מבצעי 
רצח על רקע לאומני . הנגבי , שמתכוון להעלות את הצעת החוק בקריאה טרומית , 
מסר אמש כי כבר החל להחתים חכי"ם מכל סיעות הבית על הצעת החוק . על פי הצעתו , 
תוקנה לשופטים סמכות לגזור עונש מוות , גם אם פרקליטות המדינה תימנע מלדרוש 
זאת . הצעתו גורסת כי החלטה כזו צריכה להתקבל בבית המשפט פה אחד . הנגבי 
יבקש מחר בישיבת סיעת הליכוד , שתדון בנושא ביטחון הפנים , להחליט על 
תמיכתה בחוק . ח"ך יהושע שגיא ( ליכוד ) , חבר ועדת החוץ והביטחון של 
הכנסת , אומר כי גירוש ארבעת פעילי החמאס הוא צעד נכון . שגיא תובע מהממשלה 
לנקוט בצעד אמיץ ולגרש את כל ראשי החמאס ומסיתים אחרים , שיש כלפיהם ראיות 
מוצקות . לדבריו , התהודה הבין - לאומית לגירוש מסית אחד או 02 מסיתים 
היא זהה . סגנית שר המדע ח"ך גאולה כהן ( תחיה ) , תובעת לאסור על מועמדים 
לגירוש לעתור לבג"ץ . במברק ששיגרה אל שר הביטחון משה ארנס , ציינה כהן , 
כי יש לבטל לאלתר את החוק המאפשר למגורשים לפנות לבג"ץ . לדעתה זהו מצב 
אבסורדי שבו גורמים החותרים ופועלים נגד עצם קיום המדינה , זכאים להשתמש 
בבג"ץ ככלי נשק במלחמתם . חברי הכנסת אמנון רובינשטיין ( שינוי ) ויוסי 
שריד ( רץ ) תובעים מראש הממשלה ומשר הביטחון להגן על תושבי המדינה , 
לא באמצעות גירושים ועונשי מוות אלא בדרך היעילה היחידה והיא הפרדה בין שני 
העמים על ידי ביטול זכות המעבר החופשי בין השטחים לישראל , עידוד השקעות 
והקמת משק עצמאי נפרד בגדה וברצועה וכן פתיחתו של משא ומתן מדיני . רובינשטיין 
ושריד הדגישו כי גירוש מנהיגים ועונשי מוות לא רק יקוממו נגדנו את דעת הקהל 
הבין - לאומית , אלא גם לא יהיו יעילים נגד סכינאים אחוזי טירוף דתי . 
הם מאשימים את הממשלה כי היא מוכנה לסכן חיי ישראלים , אך ורק מתוך נאמנות 
מטופשת לרעיון ארץ ישראל השלמה " רעיון שנכשל כישלון חרוץ והביא סכנת מוות 
לערינו ובתינו " . ח"ך אברהם כץ - עוז ( מערך ) הציע לשר הביטחון לשנות 
את נוהל עבודתם של פועלי הרצועה בישראל . כץ - עוז שיגר מכתב לארנס בו הציע 
שבישראל יעבדו עובדים מהשטחים שהוזמנו אישית באמצעות משרדי התעסוקה ברצועה . 
על פי הצעתו , המעסיקים יהיו אחראים גם למעשיהם של העובדים . לדבריו , 
האינתיפאדה קיבלה מימד חדש של רצח חפים מפשע וכל עובד מרצועת עזה , הוא 
היום רוצח בפוטנציה . סיעת חד"ש אמרה בתגובה על צווי הגירוש כי צו השעה הוא 
לגרש את ראש הממשלה ושריו מהנהגת המדינה . לדברי חד"ש הממשלה אחראית למעשי 
האלימות המקצינים . " אטימותה של ממשלה זו מעבירה אותנו לרמות חדשות של 
אלימות " , אומרת חד"ש . הסיעה קוראת לממשלה לבטל את גירוש ארבעת תושבי 
הרצועה ולפתוח במשא ומתן עם אש"ף . 
