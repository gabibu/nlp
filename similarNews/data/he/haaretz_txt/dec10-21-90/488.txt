בתי - הספר לקולנוע לא מעמידים עדיין סוללות של תסריטאים מקצועיים , אך 
ייתכן שקורס שאירגנו המועצה הישראלית לתרבות ולאמנות והמכון הישראלי לקולנוע , 
שמחזורו הראשון הסתיים לפני כשבועיים , ירחיב את ההיצע . הקורס , בהנחייתה 
של ד"ר ציפי טרופה , הניב לא פחות מ05 תסריטים באורך מלא . חלק גדול מבוגרי 
הקורס הראשון יעברו עם הגרסה הראשונית של תסריטיהם לקורס למתקדמים , שם 
ימשיכו לעבד אותם . " אולי בעוד שנה - שנתיים יצאו תסריטים טובים להפקה " , 
אומרת טרופה , שתעביר קורס דומה בקיץ הקרוב , במסגרת החוג לכתיבה דרמטית 
של אוניברסיטת ניו - יורק . הקורס ארך כ31 שבועות , וכל פגישה כשלוש שעות . 
האם די בכך לכתיבת תסריט באורך מלא ? טרופה : " מי שרוצה לכתוב גרסה 
ראשונה , יכול לעשות זאת בזמן כזה . הדרישות שלי היו גבוהות מאוד . הכותבים , 
שלכולם ניסיון זה או אחר בכתיבה , נדרשו להשקיע לא פחות משלוש שעות כתיבה 
רצופה ביום . העבודה היתה דרך ניתוח אינטנסיווי של החומר הכתוב , לא על - 
פי מודל מסוים ; אם יש מודל , אני מעודדת לשבור אותו . זאת לא היתה סדנה 
לכתיבה יוצרת , קורס בדינמיקה קבוצתית אלא עבודה קשה " . בבתי - הספר לקולנוע 
אין מלמדים כתיבה לסרט באורך מלא , משום שנהוג לחשוב שהפורמט הזה דורש ניסיון 
רב , ואין אפשרות מעשית להפיק שם סרטים באורך מלא . מה יעשו עם תסריטים 
רבים כל - כך ? " כולם רוצים שתסריטיהם יוסרטו , אך זהו שלב ראשוני מאוד " . 
