הליכוד פרע אתמול חלק מהתחייבויותיו לאג"וי ולמפד"ל כשגייס את כל השרים והחכי"ם 
השוהים בארץ , כדי לאשר שניים מן החוקים הדתיים : חוק ההסמכה והחוק לאיסור 
פרסומי תועבה . מליאת הכנסת קיימה אתמול יותר מ05 הצבעות בזו אחר זו על 
הסעיפים השונים הכלולים בשני החוקים ועל ההסתייגויות שהגישו נציגי האופוזיציה . 
בהצבעות לא היו הפתעות , וכל נציגי הקואליציה ( למעט יגאל הורוביץ ) 
תמכו בשני החוקים . נציגי צומת ( השר רפאל איתן וח"ך יואש צידון ) הצביעו 
ברגליהם ונעדרו מן האולם . קפידבינבתום דיון ממושך שלווה בקריאות ביניים 
ובתרגילי השהיה של הקואליציה , אושרה בקריאה שניה ושלישית , ברוב של 05 
נציגי הקואליציה , נגד 44 נציגי האופוזיציה ונמנע אחד ( יגאל הורוביץ ) 
הצעת החוק לתיקון פקודת העיריה ( מס 04 ) , המוכרת יותר כחוק ההסמכה . 
לפני ההצבעה עלה יו"ר ועדת החוקה אוריאל לין ( ליכוד ) , אל הדוכן כדי 
להציג את נוסח החוק עם השינויים שהוכנסו בו ביוזמת ועדת החוקה . לין הדגיש 
כי במשך שנים היה מקובל שהרשויות המקומיות קובעות את כל הקשור בהסדרת הפתיחה 
והסגירה של בתי עינוגים , כולל קביעת שעות ומועדי הפתיחה והסגירה . אולם 
לדבריו שונה הדבר עקב החלטת שופטת בימ"ש השלום בירושלים , ד"ר איילה פרוקציה , 
שקבעה שחוק עזר האוסר פתיחתו של מקום עינוג ציבורי בימי מנוחה ושבת , מהווה 
הגבלה על חירות היסוד של האזרח . לפי קביעה זו חוק עזר שכזה פסול , שכן 
הגבלה על חירות האזרח צריכה להעשות אך ורק על - ידי המחוקק הראשי ולא בחוק 
עזר . לין טען כי השופטת פרוקציה טעתה בקביעתה . הוא הזכיר כי ממשלת האחדות 
החליטה להגיש הצעת חוק על מנת לתקן את הבלבול ואי - הוודאות שנוצרו עקב החלטתה 
של פרוקציה , וכי החוק אושר בקריאה ראשונה בכנסת הקודמת . אולם מאז שונו 
כמה סעיפים עקרוניים , בהם הסעיף הקובע שהסמכות המוענקת על - פי חוק זה 
אינה רק באשר לחגים ושבתות , אלא גם בהתייחס למועדי כל העדות בישראל . 
כמו כן , נוסף סעיף הקובע שלא יוכל להינתן צו המונע פתיחתו של עסק רק משום 
שביהמ"ש שוכנע שהיתה כוונה לפתוח אותו בניגוד לחוק עזר . בהתאם לתיקון ניתן 
יהיה להורות על אי פתיחת עסק , אם שוכנע ביהמ"ש שהעסק נפתח בניגוד להוראות 
החוק . על החלטה זו ניתן יהיה לערער תוך 03 יום . נציגי האופוזיציה לא השתכנעו 
מנימוקיו של לין ותקפו בחריפות רבה את הצעת החוק . יו"ר סיעת המערך , חיים 
רמון , אמר שחוק ההסמכה מהווה הכרזת מלחמה של הממשלה נגד הרוב המכריע של 
תושבי ישראל . לדבריו , קבלת החוק תגרום לעימות חריף בין דתיים לחילוניים , 
דבר שהמערך ניסה למנוע בעבר . הוא הדגיש כי חמורה העובדה שהחוק מחייב לסגור 
את כל בתי העסק והקולנוע הפתוחים היום בניגוד לחוקי העזר עירוניים , דבר 
שיביא לביטול כמעט מוחלט של חיי התרבות והאמנות בימי ששי בתל - אביב ובירושלים . 
עמנואל זיסמן ( מערך ) ציין כי החוק מהווה הפרה גסה של הסטטוס קוו בתחום 
המוניציפלי ומשמעותו פתיחת דלת למלחמת אחים תרבותית . מרדכי וירשובסקי ( 
רץ ) הזהיר את הח"כים כי בהצבעתם בעד חוק ההסמכה הם סוגרים את האורות בכל 
ערי ישראל בלילות שבת ומחזירים את הרשויות המקומיות לחשכת ימי הביניים . 
שולמית אלוני ( רץ ) אמרה כי החוק כופה על כלל הציבור אורח חיים דתי בניגוד 
למנהגיו , לעונג השבת שלו ולבילויו . לין חשש שלא יהיה רוב לקואליציה לאישור 
החוק והאריך את נאומו בדקות ארוכות , דבר שעורר את מחאתם של הח"כים מספסלי 
האופוזיציה . בעיקר גבר זעמם כשראו את לין מסתודד עם יו"ר הישיבה , סגן 
יו"ר הכנסת דן תיכון ( ליכוד ) . חיים רמון צעק לעברם : " מה זה החטיבה 
הליברלית קמה לתחיה ? " רן כהן ( רץ ) קרא : " מה כל התרגילים המכוערים 
האלה ? " אברהם כץ - עוז ( מערך ) זעם : " מה זו הבושה הזו ? " כדי 
להרוויח זמן ולאפשר הגעתם של הח"כים מהקואליציה שנעדרו מן האולם , החתים 
מצליף הליכוד , צחי הנגבי , את חבריו על בקשה להצבעה שמית . התרגיל הוכיח 
את עצמו וכל ההסתייגויות שהגישו נציגי האופוזיציה נדחו , ונוסח החוק שהוצע 
אושר . בתום ההצבעה פירסמו סיעות רץ , מפ"ם ושינוי הודעה בה אמרו : " חוק 
ההסמכה שנתקבל בקולותיהם הנלהבים של תלמידי זבוטינסקי , אנשי הליכוד וגרורותיהם , 
גוזר חושך ושיממון על כלל האוכלוסיה שאיננה דתית , ומאפשר לסגור את כל 
בתי העינוגים , בתי התרבות , בתי הקולנוע , המסעדות , בתי הקפה , מפעלי 
הספורט והקניונים בימי שבת ומועד , ושולל מרוב בית ישראל את עונג השבת שלו " . 
לדעת שלוש הסיעות זהו חוק פרובוקטיווי , המתגרה בציבור החילוני כולו ובמיוחד 
בנוער . לדעתם יעמיק החוק את הקרע בעם ויביא להשנאת הדת על רבים שאינם מסוגלים 
להבחין בין המורשת היהודית לבין עסקנים גמדים שהפכוה לקרדום לחפור בו . קפידבינברוב 
של 44 נציגי הקואליציה מול 24 נציגי האופוזיציה שנתמכו ע"י ח"ך יגאל הורוביץ , 
אושרה אמש בקריאה שניה ושלישית הצעת החוק לאיסור פרסומים פוגעים בשלטי חוצות , 
המוכרת יותר בשם " החוק למניעת פרסומי תועבה בחוצות " . הורוביץ הודיע 
כי החליט להצביע נגד החוק , משום שהוא מתנגד לשינוי הסטטוס קוו בנושאי דת . 
יו"ר ועדת החוקה ח"ך אוריאל לין שהציג את החוק , הסביר שהאיסורים המוטלים 
בחוק מתייחסים רק לפרסומים בשלטי חוצות בהתאם להגדרה המצומצמת של שלט חוצות . 
נוסח זה שונה באופן מהותי בכך שבמקום המלים " חומר תועבה " נאמר בו " פרסום 
פוגע " . כמו כן נמחקו ההגדרות הכלליות בדבר תמונה שיש בה " גירוי מיני " 
או " פיתוי לקיום יחסי מין " ובמקומן נכללו הגדרות ספציפיות , כגון " תמונות 
עירום " , תמונות של " אלימות מינית או ביזוי מיני " . החוק קובע כי המפרסם 
פרסום פוגע על שלטי חוצות , דינו מאסר ששה חודשים או קנס . תחולתו של חוק 
זה 06 יום מפרסומו . למעשה ייאסר מעתה לפרסם תמונות עירום או תמונה של חלקי 
גוף אינטימיים של איש או אשה ; תמונה שיש בה קיום יחסי מין , אלימות מינית , 
ביזוי או השפלה מיניים ; או תמונה המציגה אדם כחפץ זמין לשימוש מיני . 
כמו כן ייאסר פרסום תמונה של חשיפה חלקית של גוף , של איש או אשה , שיש 
בה פגיעה ברגשותיו המוסריים של הציבור או חלק ממנו או השחתת המוסר הציבורי 
או שיש בה פגיעה בקטינים או בחינוכם . נציגי האופוזיציה נימקו באריכות את 
התנגדותם לחוק המוצע . ח"ך מיכאל בר - זוהר ( מערך ) אמר כי ישראל מתייצבת 
בצמרת האומות החשוכות והמפגרות בדורנו עם אישור החוק , משום שהיא החליטה 
למחוק מנופה את היצירות האמנותיות בנות האלמוות . " כמו באותן מדינות נבערות 
מימי הביניים שם שרפו יצירות וספרי מופת , שרפו אצלנו תחנות אוטובוס " . 
