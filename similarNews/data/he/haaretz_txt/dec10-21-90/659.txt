שר החקלאות רפאל איתן היה השר היחיד שנכח בדיון על המשבר החמור במשק המים . 
גם החכי"ם לא גילו עניין רב בנושא . רק קומץ מהם ( לעתים 43 בלבד ) נכחו 
באולם המליאה והחכי"ם שעלו לדוכן , חזרו בזה אחר זה , כמעט על אותם הרעיונות 
וההצעות , כיצד לשפר את מצב משק המים . בתום הדיון התקבלה הצעת סיכום שהגישו 
הח"כים זיסמן וגולדברג , הקובעת כי " הכנסת מכירה בחומרת מצב משק המים 
וקוראת לממשלה להקצות תקציב להתפלת מי ים וניצול שופכין " . כן נקראת הממשלה 
לרכז את הטיפול בכל מערכות המים , לרבות מי קולחין בנציבות המים , ולהפנות 
את המשאבים הנדרשים להצלת משק המים . ראשון הדוברים יוסף גולדברג ( ליכוד ) 
, סיפר כי הגירעון במאזן המים הגיע לכדי 2 מיליארד קו"ב . לדעת מומחים 
יש לפתח כבר השנה ובחמש השנים הקרובות מקורות מים בהיקף של 005 מיליון קו"ב 
בשנה ובעלות של 071 מיליון שקלים . הוא קרא להתחיל מיד בפיתוח מתקני התפלה . 
לדבריו , הפרויקט הזה ננטש בשנות הששים ובימים אלה יכולנו להיות מוכנים 
יותר , אילו המשכנו בתוכניות של התפלת מי ים אפשר היה תוך חמש שנים להפעיל 
חמישה מתקנים להתפלה בעלות של 021 מיליון דולר כל אחד . שר החקלאות לשעבר 
אברהם כץ - עוז תקף את חברת מקורות שהודיעה כי לא יהיו מים לקליטת העלייה . 
לדעתו , הדבר הראשון שיש לעשות הוא להשקיע בהשבת מי קולחין בהיקף של 052 
מיליון קוב מים , דבר שישפר את איכות חיינו , את בריאות העם ואת מאזן המים 
הלאומי . כן הציע להקצות משאבים מתקציב המדינה לטיפול במי השפכים וקרא לנציגי 
המפלגות הדתיות , שיפעילו את השפעתם על בורא עולם , שיוריד סוף - סוף גשם . 
עדנה סולודר ( מערך ) , המשמשת כיו"ר ועדת המים בכנסת , אמרה כי ניתן 
לפתח מים אלטרנטיווים , על - ידי הקצאת תקציבים מתאימים לפיתוח מי קולחין , 
התפלת מי ים ואיגום . פסח גרופר , אף הוא שר חקלאות לשעבר , הדגיש כי 
אם עד ינואר לא יירד גשם , תצטרך המדינה להכריז על אסון טבע . הוא הזהיר 
כי אם תקופת הבצורת תימשך , כמיליון דונם של מטעים ימותו . גרשון שפט ( 
התחיה ) אמר שבשנתיים האחרונות נעשה צמצום דראסטי בשימוש בכמות המים שניתנה 
לחקלאות , אבל לא ניתן לחקלאים פיצוי על קיצוץ זה . " אני יודע שמגדלי 
החזירים דורשים לקבל פיצוי על הנזק שייגרם להם עם הפסקת גידול החזיר , אבל 
לא שמעתי על פיצוי שניתן לחקלאים בשל המים שנלקחו מהם ואשר פגעו בהכנסתם " , 
אמר . יואש צידון ( צומת ) אמר כי מים הם כמו ציונות , מתעניינים בהם 
מעט מאוד והם דורשים אמונה וחריצות רבה . הוא האשים , כי משק המים נוהל 
במשך עשרות שנים ברשלנות פושעת ועל האחראים לכך לשלם את מחיר המחדל . 
