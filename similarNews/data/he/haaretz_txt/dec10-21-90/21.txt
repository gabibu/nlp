חברת מגבות נקיות לישראל משווקת ומפיצה מוצרי היגיינה , כגון מגבות נייר 
ובד ומייבשי ידיים . מאז ינואר 9791 העסיקה את עמנואל דמתי , ובה למד את 
רזי המקצוע עד שהגיע למעמד של מנהל עבודה . בתפקידו נעשה בקיא בכל הכרוך 
בצד העסקי , ורכש ידע על ספקים ולקוחות , תחשיבים ופרסומת . בהסכם שנחתם 
עמו בתחילת העבודה נאמר , בין השאר , כי אם תיפסק עבודתו ייאסר עליו למסור 
מידע על החברה , או להמשיך לעבוד בחברה דומה בארבע השנים הבאות . במאי 2891 
הוקמה חברת ח"י תעשיות מוצרי היגיינה , לכיבוס ותיקון המגבות שמפיצה חברת 
מגבות נקיות . בעלי השליטה על שתי החברות היו יוסף גנור ואישתו . גנור 
גם ניהל אותן , מאותו משרד . עם הקמת ח"י עבר דמתי לעבוד בה , ובאוגוסט 
2891 חתם על הסכם עבודה , שגם בו נכללה המחויבות למקרה של הפסקת עבודה . 
באוקטובר 3891 נחתם הסכם בין מגבות נקיות לבין דמתי , בדבר תשלום פיצויי 
פיטורין עקב המעבר לח"י . בהסכם צוין כי מכיוון שדמתי למד את עבודתו אצל 
גנור והחברה שבבעלותו , הוא מתחייב לא להתחרות בהם ולא לעבוד בעבודה דומה , 
במשך שלוש שנים מיום פרישתו . עוד הוסכם , כי על כל הפרה של התחייבויות 
אלה ישלם דמתי 000 , 8 דולר . בינואר 7891 סיים דמתי את עבודתו בח"י . חודש 
אחד קודם לכן הקים את חברת צהל"ש , העוסקת באותו תחום ממש . גנור וחברותיו 
ביקשו אפוא מבית - המשפט המחוזי בתל - אביב , לאכוף את ההסכמים עם דמתי . 
השופט אורי שטרוזמן הוציא , על - פי בקשתם , צו מניעה האוסר על דמתי וחברתו 
להתחרות בגנור וחברותיו או לנהל עסק כזה בכלל . כמו - כן חייב את דמתי לשלם 
לשלם את הפיצוי המוסכם בסך 000 , 8 דולר . על כך עירערו שני הצדדים לבית - 
המשפט העליון ( ע"א 091731 , עמנואל דמתי ואח נגד יוסף גנור ואח ) . 
דמתי טען , בין השאר , שהתחייבותו היא בבחינת מגבלה על חופש העיסוק , 
ולכן אין לה תוקף בהיותה סותרת את טובת הציבור . השופטים משה בייסקי , 
גבריאל בך ושאול אלוני קיבלו חלקית את הטענה הזאת . את שאר חלקי הערעור 
והערעור שכנגד , דחו . השופט בייסקי , שכתב את פסק - הדין , הסביר כי 
בעניין הגבלת חופש העיסוק עשויים להתנגש שני אינטרסים . אינטרס המעביד הוא 
כי אחרים , ובהם העובד , לא ישתמשו בסוד המקצועי ובידע הסודי , שהם זכות 
קניינית של בעליהם , וזו " חובה מוחלטת ובגדר תנאי מכללא מעצם יחסי עובד 
ומעביד " . מצד שני , האינטרס של טובת הציבור דורש כי בדרך כלל יוכל העובד 
להשתמש בלא הגבלה בידע כללי ומיומנות מקצועית שרכש בעבודתו , מפני ששימוש 
כזה הוא לברכה לפרט ולכלל . קפמאבינבייסקי ציין כי אכן התחייבותו של דמתי 
על - פי ההסכמים שחתם היא כללית וגורפת . אבל הוסיף כי כשבוחנים את הסבירות 
של איסור העיסוק , ואם יש לקיימו בצורה הגורפת , הרי לא כל המידע שרכש 
דמתי הוא באותה דרגת סודיות ולא כל ידיעה ראויה לאותה דרגת הגנה . " ככל 
שמדובר בידע כללי ואף במיומנות מקצועית שנרכשו במהלך העבודה , מחייב אינטרס 
הציבור כי באלה יוכל העובד להשתמש גם אצל מעביד אחר או כעצמאי . שאם תאמר 
אחרת , זה עלול לגזור על העובד נטישת המקצוע היחידי לו הוא הכשיר עצמו והוא 
עלול ליפול לנטל על הציבור " . " לא כן לגבי סודות מסחריים מיוחדים האופייניים 
לאותו עסק ספציפי , אשר השימוש בהם על - ידי העובד עשוי לגרום נזק למעביד . 
לגבי אלה האחרונים , וזה כולל גם קשרים עם ספקים ולקוחות , זכאי המעביד 
להגנה " . לפיכך קבע בייסקי , כי צו המניעה שהוציא השופט המחוזי היה גורף 
באופן בלתי - סביר ומוצדק . צו זה מנע מדמתי וחברתו לעסוק בכל צורה שהיא 
במכירה , שיווק , הפצה , פרסום או כל פעולה אחרת במוצרים היגייניים מכל 
סוג שהוא . ואולם לדעת בייסקי , לצורך הגנה על האינטרסים הלגיטימיים של 
המשיבים , די היה באיסורים בעניין סודות על ספקים , רשימות לקוחות והתחרות 
בהם , ומידע על דרכי תמחירים וקביעת מחירים . בייסקי הדגיש כי הצו שהוצא 
הוא בלתי - סביר לא רק משום שמדובר בעובד שתרם שמונה שנים מהיגע שלו למשיבים , 
ואין לאסור עליו מכל וכל להתפרנס ממקצוע שהכשיר עצמו לעסוק בו , כלומר 
הוא בלתי - סביר מבחינת הגבלת חופש העיסוק . צו זה הוא בלתי - סביר גם משום 
שחוק החוזים ( תרופות בשל הפרת חוזה ) תשל"א0791 , אינו מחייב זאת , 
כאשר " אכיפת החוזה היא בלתי - צודקת בנסיבות העניין " . על - פי הצעתו 
צומצם צו המניעה באופן שיאסור על המערערים לעמוד בכל קשרי מסחר שהם עם מי 
שהיו לקוחות המשיבים בתקופת עבודתו של דמתי אצלם , וכן יאסור עליהם להעביר 
ללקוחות אלה כל מידע הנוגע לעסקי המשיבים , ובכלל זה מחירים ורווחים . 
