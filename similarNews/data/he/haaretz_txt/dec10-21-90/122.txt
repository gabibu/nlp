מטרת פגישתם במונטריי לפני כשבועיים של גורג בוש וקרלוס סלינאס דה גורטארי , 
נשיא מקסיקו , היתה לדון בבעיות כלכליות וגיאופוליטיות בעלות עניין משותף 
לשתי המדינות . אבל ברוחה הכללית הזכירה הפגישה מסיבת חברים ותיקים מהקולג . 
בעוד בוש ( בי - איי מאוניברסיטת ייל ) וסלינאס ( דוקטורט מהארוורד ) 
צפו בלהקת ריקודי עם , בילו כמה מעוזריו המקורבים והצעירים ביותר של סלינאס 
עם עמיתיהם האמריקאים , כאילו חזרו הביתה לסוף - שבוע . חיימה סארה פוצה 
( דוקטורט מייל ) , שר המסחר של מקסיקו , יכול היה למצוא שפה משותפת 
עם בוגרי ייל אחרים בוש , נציגת הסחר האמריקאית קרלה הילס ושגריר ארצות - 
הברית במקסיקו גון נגרופונט . מחזור יוצאי הארוורד כלל את סלינאס ואת שר 
האוצר האמריקאי ניקולאס בריידי . שר האוצר המקסיקאי פדרו אספה ( דוקטורט 
מהמכון הטכנולוגי של מסצוסטס ) חילק זכרונות קולג נוסטלגיים עם ראש סגל 
הבית הלבן , גון סונונו . ויווה כלכלת השוק . באמריקה הלטינית עלו לשלטון 
בחמש השנים האחרונות משטרים יותר דמוקרטיים . כולם מחפשים דרכים מעשיות 
להחייאת הכלכלה בארצותיהם , וכולם גייסו לעזרתם חבורה בין - לאומית של כלכלנים 
צעירים שקיבלו את הכשרתם בארצות - הברית . טורקים צעירים אלה ניצבים כעת 
בחיל החלוץ של המהפך , הסוחף את האזור כולו . הם משילים מעליהם עשרות שנים 
של מדיניות מכסי מגן ודוקטרינות אנטי - אמריקאיות , ומעצבים מחדש כל מדינה 
ביבשת . אם שנות ה08 יירשמו בספרי ההיסטוריה כעשור האבוד של אמריקה הלטינית , 
מסתמנות שנות ה09 כעשור ה"טקנוקרטאס " הטכנוקרטים . הדבקית הפופולרית 
ביותר במקסיקו - סיטי בימים אלו אומרת : " ליסנסיאדו אן אקונומיקה " 
כלכלן מדופלם . הטכנוקרטים של אמריקה הלטינית , בוגרי אוניברסיטאות יוקרתיות , 
מצוידים בראייה קוסמופוליטית ובביטחון עצמי מושלם . הם העילית השלטונית 
החדשה באזור . הם דוברים בשפה משלהם , תערובת של ספרדית , פורטוגלית 
וזרגון כלכלי באנגלית , ורשת " החברים הוותיקים מבית - הספר " הבין - 
לאומית שלהם היא כיום המועדון הבלעדי ורב - ההשפעה ביותר ביבשת . במסעו 
לא מכבר דרומה לבוליוויה , קידם את פני סלינאס ראש עיריית לה פאז , רונלד 
מקלין ( אם - איי מהארוורד במינהל ציבורי ) . מאוחר יותר הגיעו המקסיקאים 
לבואנוס - איירס , שם נפגש אספה עם חברו לשעבר מקיימברידג ( מסצוסטס ) 
, שר החוץ הארגנטיני דומינגו קאוואיו ( דוקטורט מהארוורד ) . שניהם 
למדו פיננסים בין - לאומיים תחת רודיגר דורנבוש מהמכון הטכנולוגי של מסצוסטס , 
אחד הגורו האינטלקטואלים של הטקנוקרטאס . קשריהם משכבר של אספה וקאוואיו 
תרמו לפריצת דרך דיפלומטית בארגנטינה סלינאס והנשיא המארח קרלוס מנם הכריזו 
על תמיכתם בהצעת בוש לאזור סחר חופשי בחצי הכדור הדרומי . קל לזהות את היאפים 
הטכנוקרטים באמריקה הלטינית . הם בשנות השלושים המאוחרות או בראשית שנות 
הארבעים מבוגרים דיים להעריך את להקת החיפושיות וצעירים דיים לראות עצמם 
כעומדים נגד הממסד המסורתי בדרום אמריקה . הם אוהבים להיזכר בימי לימודיהם 
בארצות - הברית ( את קיימברידג מסצוסטס הם רואים בעצם כבירה דרום אמריקאית 
של כבוד ) . במקסיקו - סיטי ממעוזי הטכנוקרטים המכוניות המועדפות עליהם 
הן ניסאן או מרצדס חדשות ומבהיקות . הטכנוקרטים דוברים אנגלית - אמריקאית 
שוטפת ואינם מפחדים להודות כי שהותם בארה"ב טבעה בהם חותם בר - קיימא . 
סארה פוצה חולש על משרד המסחר המקסיקאי כאילו היה חברת יבם , ומנהל אותו 
כחברה פרטית לכל דבר . סגן שר התכנון הבוליוויאני , חורחה קירוגה , היה 
אכן בזמנו איש מכירות של יבם . " החינוך האמריקאי שלנו לימד אותנו שאין 
ארוחות חינם " , אמר שר התכנון הלאומי של ברזיל מרקוס פונסאקה ( דוקטורט 
מייל ) . לאחר שנים של מלוות - חוץ ענקיים , גירעונות ממשלתיים מרקיעי 
שחקים ותעשיות ממלכתיות מפונקות ולא יעילות , נשמטה הקרקע מתחת לכלכלת האזור 
ב0891 . הצמיחה נעצרה , השכר הריאלי ירד פלאים והאינפלציה עלתה ללא רסן . 
ההכנסה לגולגולת ביבשת ב9891 היתה זהה לשווה - הערך שלה ב7791 . בברזיל 
עלה במידה ניכרת שיעור העוני מאז 1891 יותר מ%06 מ251 מיליון תושבי המדינה 
חיים בעוני . חוב של יותר מ004 מיליארד דולר רובץ על היבשת , והיא נושאת 
על גבה חברות מונופוליסטיות של טלפונים שאף פעם לא פעלו , חברות תעופה שבקושי 
ממריאות ותהום מעמיקה והולכת בין העשירים ביותר והעניים ביותר . העשור האבוד 
הבאיש לחלוטין את ריחן של הכלכלה הממלכתית והאורתודוקסיה הפוליטית בדרום 
אמריקה , והכשיר את הקרקע לעליית הטכנוקרטים . רק במקומות מעטים ביבשת 
לא חדרו הטכנוקרטים לפרוזדורי השלטון . משטרו של סלינאס במקסיקו - סיטי 
הוא הדוגמה המובהקת ביותר . נשיא ברזיל פרננדו קולור דה מאלו שומע לעצת 
אדוארדו מודיאנו , נשיא בנק הפיתוח החברתי והכלכלי הלאומי של ברזיל ( דוקטורט 
מהמכון הטכנולוגי של מסצוסטס ) . נשיא בוליוויה חיימה פאז מתייעץ עם שר 
האוצר דויד בלאנקו ( אם - איי בניהול ציבורי מהארוורד ) . נשיא פרו אלברטו 
פוגימורי רואה בשר התעשייה גוידו פנאנו ( אם - איי בכלכלה ומדע המדינה מאוניברסיטת 
פיטסבורג ) את אחד מיועציו הקרובים . נשיא ארגנטינה מנם מאזין בתשומת לב 
למוצא פיו של מנהל הבנק המרכזי רוק פרננדז ( דוקטורט מאוניברסיטת שיקגו ) 
. נשיא צילה פטריסיו איילווין מכבד את דעותיו של מתאם משרד הכלכלה אלחנדרו 
חדרסיק ( דוקטורט מהארוורד ) . נשיא קולומביה סזר גאוויריה סומך על יועצו 
לעניינים בין - לאומיים גבריאל סילווה ( אם - איי מגונס - הופקינס ) . 
אפילו בפרו , הנמנית עם המדינות העניות ביותר באזור , מורגשת תזוזה ברורה . 
קפיטליזם אינו עוד מלה אסורה ופקידים מנסים ליישב תוויות פוליטיות ישנות 
עם המגמה הכלכלית החדשה . התוכניות הכלכליות של הטקנוקרטאס " ניאוליברליזמו " 
בלשון העיתונות הדרום אמריקאית אמורות להעמיד את התיאוריות המיקרוכלכליות 
במבחן המציאות . הם מודדים את מידת ההתקדמות על - פי מספר מקומות העבודה 
החדשים , ירידת המחירים , עליית השכר הריאלי והעלייה בפריון העבודה . 
לראשונה הועמדו רעיונות הטקנוקרטאס למבחן בצילה . באמצע שנות ה07 גייס הרודן 
הצבאי אוגוסטו פינוצט קבוצה של כלכלנים חסידי שוק חופשי מאוניברסיטת שיקגו , 
שכונו " הבחורים משיקגו " , כדי להקים מחדש את הכלכלה על רגליה . הם 
קיצצו בחריפות את תעריפי היבוא בן - לילה , צמצמו באורח דרסטי את שכרם של 
עובדי ממשלה , כוננו שער חליפין קבוע וראו כיצד סחורות זרות זולות מטביעות 
רבות מהתעשיות של ארצם . חובות החוץ של צילה עלו ל71 מיליארד דולר , והלקח 
נלמד אין מרשם קסם להחייאת כלכלה גוססת ; גמישות היא מלת המפתח . ב5891 
ניגש לבעיה שר האוצר הרנן בוצי ( אם - איי במינהל עסקים מאוניברסיטת קולומביה ) 
בדרך אטית ושקולה . הוא העלה את התעריפים ועבר לשער חליפין צף . המשק 
שב לתחייה . כיום נחשבת צילה לאחד מסיפורי ההצלחה הגדולים באזור . כלכלתה 
רשמה לזכותה בשנה שעברה יתרת סחר בסך 7 . 1 מיליארד דולר , וצמיחה בשיעור 
של % 01 לשנה . כעת אימצו מדינות אחרות את הנוסחה הצילאנית לטיפוח תחרות מבוקרת . 
בחודש שעבר מכרה ממשלת ארגנטינה את אנט"ל , חברת הטלפונים הלאומית , לשתי 
חברות זרות תמורת יותר מ5 מיליארד דולר במזומן ונטילת כמה מחובות החברה על 
עצמן . זה עתה נחתמה עסקה למכירת אירוליניאס ארחנטינס , חברת התעופה הלאומית , 
בסכום של למעלה מ2 מיליארד דולר . סלינאס הציע למכירה את טלפונוס מחיקאנוס 
במחיר של 8 מיליארד דולר . ממשלת מקסיקו אף מתכוונת למכור את מניות הרוב 
שלה ב81 בנקים מסחריים , שהולאמו על - ידי הנשיא לופז פורטיו ב2891 . בברזיל 
מנסים פקידים לקבוע מחירים ליותר מתריסר חברות פלדה , מפעלים כימיקלים ומפעלים 
נוספים בבעלות ממלכתית . ממשלת פוגימורי קיצצה סובסידיות ממשלתיות למצרכי 
מזון ואיימה לפטר 000 , 6 עובדי משרד ובתי - חולים שובתים מהמכון לביטוח 
סוציאלי , בטענה שהם משליטים " חוסר משמעת , אי - סדר ותוהו ובוהו " . 
היתה זו גלולה מרה לתושבי האזור . עד לאחרונה היתה מכירת חברת טלפונים לאומית 
בחזקת ויתור שלא יעלה על הדעת על המורשת הלאומית . והמחיר הפוליטי הוא לא 
אחת כבד . כאשר מכר סלינאס את מכרות הנחושת הענקיים והבלתי - רווחיים בקנאניאה 
בשנה שעברה , התקוממו נגדו בחריפות האיגודים המקצועיים החזקים והצבא נקרא 
להשתלט על המכרות . מתנגדיהם של הטקנוקרטאס מתארים אותם כחסרי לב וקרים , 
ללא כל התייחסות לתת - מעמד העניים ביבשת . הטכנוקרטים טוענים לעומתם כי 
שורשי הבעיות החברתיות נעוצים כולם במדיניות הכלכלית השגויה של העבר . 
פוליטיקאים מהשמאל , אינטלקטואלים ופעילי איגודים מקצועיים אומרים שהטקנוקרטאס 
משחקים לידי חברות רב - לאומיות , בנקים זרים והממשל האמריקאי . אמנם הטקנוקרטאס 
אינם בובות ותו לא בידי בנקאים בין - לאומיים . במהלך שיחות עם מלווים זרים , 
הצליחו הפקידים מהזן החדש במקסיקו - סיטי , לה פאז וברזיליה להביא לדחיית 
מועדי תשלום חובות החוץ , ואילצו את הבנקאים לקחת חלק בנטל הפיננסי הכרוך 
באמצעי הצנע שהטילו על בני עמם . אבל להילולת ההפרטה של הטכנוקרטים יש בהחלט 
היבטים מדאיגים . היא עלולה להעביר את מרבית משאבי המדינה לידי מספר קטן 
של תעשיינים ואנשי פיננסים עשירים חברי האוליגרכיה הדרום אמריקאית , ששלטו 
מאות שנים . מכירת המכרות בקנאניאה הקנתה לאדם אחד , חורחה לאריאה , העומד 
בראש " גרופו אינדוסטריאה מינרה מחיקו " , שליטה על יותר מ%59 ממאגרי הנחושת 
של מקסיקו . והטורקים הצעירים של מקסיקו עומדים בפני סכנה נוספת . בעוד 
הם פועלים לליברליזציה כלכלית , הותירו סלינאס וצוותו את השיטה הפוליטית 
בעינה . ומוקדי הכוח של מפלגת השלטון , המפלגה המהפכנית המוסדית , לא 
השתנו . אולם ימי המשמרת הוותיקה ספורים . " הטכנוקרטים אינם קונים את 
הסיפור תאשימו את העולם מבחוץ " , אומר ויליאם אורם , עורך " לטינפיננס " , 
כתב - עת היוצא במיאמי . אבל אם לא יצליחו הטכנוקרטים לממש את הבטחתם , 
הם יהיו אחראים לאסון פוליטי וכלכלי . אך גם בין המתנגדים יש האומרים שאין 
דרך אחרת . " אני לא חסיד של הדגם הזה " , אמר אדוארדו גמארה , חוקר מדעי 
המדינה בבוליוויה המלמד כעת באוניברסיטה הבין - לאומית בפלורידה , " אבל 
אני לא רואה שום חלופה " . 
