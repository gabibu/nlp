" חברת ם . י . נכסים חייבת לפתוח מחדש את המכרז עבור אי - די - בי אחרת 
נחמיץ את ההזדמנות האחרונה ליישום מסקנות ועדת בייסקי " . כך אמר אתמול פרוף 
מרשל סרנת , שהיה חבר בוועדת בייסקי , בשיחה עם " הארץ " . לדבריו , אסור 
למכור את החברה כמקשה אחת , כפי שסוכם בין ם . י . נכסים לבין משפחת רקנטי , 
כי הממשלה תוכל להרוויח יותר אם החברות - הבנות של אי - די - בי יימכרו 
לחוד . " כבר רואים את התוצאה של ההסכם הזה : יש כיום רק שני מתחרים , 
וזו לא תחרות , " אמר . " העובדה שאנשי - עסקים מחו"ל נסוגו מהמכרז 
מדברת בעד עצמה " . סרנת הביע חשש שהדרך שבה מתנהלת מכירת אי - די - בי תשפיע 
לרעה על מכירת הבנקים האחרים ומשקיעים פוטנציאליים בחו"ל יימנעו מלהגיש הצעות 
לרכישת הבנקים האחרים . לדעתו , ההחלטה למכור את אי - די - בי כגוף אחד 
תוביל להצעות נמוכות יחסית לשווי החברה . " ם . י . נכסים חייבת לשמור 
על האופציה לא לקבל הצעות הנראות לה נמוכות מדי " , אמר . פרוף סרנת , שהוא 
גם חבר בוועדת הרשיונות של בנק ישראל , הביע הסתייגות רבה מהחלטת הבנק המרכזי 
לא לחייב את משפחת רקנטי להגיש בקשה לרשויות לצורך רכישת הבנק , כמו מועמדים 
אחרים . " בהתחשב בעובדה שכל המכירה היא תוצאה מהרפתקה בנקאית , הייתי 
מציע שכן יגישו בקשה לרשיון . ואני בטוח שמשפחת רקנטי חסכים , שהרי ועדת 
בייסקי לא הוציאה עליה חרם " , אמר . כזכור , החליט היועץ המשפטי של בנק 
ישראל שמשפחת רקנטי אינה חייבת להגיש בקשה , משום שהיא כבר היתה בעליה של 
החברה . 
