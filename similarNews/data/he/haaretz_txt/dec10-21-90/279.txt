משחק כדורסל גדול , אבל היו בו כמה קטעים מלהיבים שהקפיצו את הקהל ביציעים . 
מרגע שבא דאג לי להפועל תל אביב הכל נראה אחרת . חביב הקהל פתח עם שלשה 
עוד לפני שחלפו 8 השניות הראשונות והקהל היה שייך לצלף הלבן בעל השפם . 
אחר כך הוביל הפועל 210 . פתאום היה 529 ואחר כך 3311 . הקהל לא ידע את 
ליבו . גם הגרמנים משרלוטנבורג לא ידעו מה קורה להם . הם נראו המומים . 
על זה הם לא חלמו . בפתיחה הזו נראה הפועל תל אביב כמו להקת קרקס המתרגלת 
על יריב אימונים . ביציעים אהבו את הפתיחה הזו . הקהל הריע ושאג וצרח . 
הקהל שלנו אוהב מנצחים . אחר כך באה ההאטה . כמו ליאות עייפה של סיפוק 
השתלטה על הפועל . עד לסיום המפתה . סיום שבו העלה המאמן יריב ורשיצקי הרכבים 
שונים של חמישיות משלנו : ארבעה ישראלים עם שחור אחד בלבד . ובסוף הקטע 
שהקהל אהב יותר מכל : יני בנטל הצעיר עולה לפארקט וקולע גם משלוש ; אלון 
שפר מקבל את הצאנס האירופי שלו ; והינוקא ערן שמעוני , פעם ראשונה בזירה 
האירופית , ניסה להיכנס לעיתון אבל הכדור שלו לא נכנס לסל . הוא רק נכנס 
ללבם של האוהדים . מי אמר שרק באמריקה יש כדורסל שאפשר להתלהב ממנו ? 
