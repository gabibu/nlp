) למעגל משחקיה בטורניר האירופי למחזיקות גביע , מול יריבה מפורסמת שאיבדה 
במרוצת השנים ממעמדה הבכיר הכוכב האדום בלגראד . אבל כל נציגה של מעצמת 
כדורסל עולמית כמו יוגוסלוויה תמיד ראויה להערכה . קבוצת הגליל מוסיפה ללקק 
את פצעיה לאחר ההפסד הצורב שנחלה שלשום מידי הפועל ת"א , וקודם כל יהיה 
עליה לשכוח את הליגה ולנסות לזכות בניצחון ראשון בשלב רבע הגמר של הטורניר 
האירופי החשוב . המשימה אינה קלה כלל . בקבוצה היוגוסלווית שבעה שחקנים 
שרכשו נסיון במדי הקדטים , הנוער והנבחרת הלאומית הבולטים שבהם הרכז דאביץ , 
הקלע המחונן לשלוש נקודות ניקוליץ וכן הסנטר של נבחרת יוגוסלוויה איוונוביץ 
המתנשא לגובה 51 . 2 מטר . הכוכב האדום ניצחה את לובליאנה בליגה , כאשר 
ניצלה 81 זריקות לשלוש , דבר המרמז על הצפוי הערב והמעורר חשש אצל המארחים . 
כדורסלני הגליל קיימו אמש אימון טקטי . השחקנים מודעים למשימה המוטלת עליהם 
ומקווים , בעידוד הקהל המקומי , לזכות בניצחון חיוני . החמישיה הפותחת 
של הגליל תהיה ככל הנראה גורדון , ליף , בורמור , מרטין וקמבל . השופטים 
יהיו קוזלבסקי מפולין וריצארדסון מאנגליה . 
