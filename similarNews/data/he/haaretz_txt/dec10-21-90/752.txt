" לעשות מאמץ לאומי להצלחת התוכנית הכלכלית לקליטת העלייה " , זועקת אלינו 
הסיסמה ממקלטי הרדיו והטלוויזיה , מהעיתונים ומלוחות הפרסום בחוצות . המלים 
הן לוז מסע הפרסום שעליו החליט משרד האוצר כדי ליצור בציבור אווירה נאותה 
להפעלת האמצעים הכלולים בתקציב ובחוקים שעל סדר היום . אחרי לבטים לא מעטים 
והוצאה הנאמדת ביותר מ001 אלף שקל הופקע המסע מידי לשכת הפרסום הממשלתית 
ונמסר לחברת פרסום פרטית . משרד האוצר מאמין שאשפי הפרסום של השוק החופשי 
ייטיבו למכור לציבור את התוכנית הכלכלית לקליטת העלייה מאשר עובדי לשכת הפרסום 
הרשמית . לשם כך ישומנו גלגלי מסע הפרסום במי - יודע - כמה מאות אלפי שקלים , 
ויגויסו הקופירייטרים הכי קריאטיוויים , והגרפיקאים הכי אימגנאטורים שאפשר 
למצוא בשוק . ואכן , מה נאוות המלים שבהן מבטא הקופירייטר את חזון ישראל 
קולטת העלייה 0991 על בסיס כלכלתה המשגשגת . " זריחה חדשה על הרינו עולההשער 
נפרץ והסכר נפרצעולים נוהרים לתקווה הגדולהעכשיו בידינו בשורת גאולה . . 
. את פועל כפינו ישאו לתבלספינות עמוסות מרציפי המפרצנבנה וניצור , נלטש 
ונשכללבפרי עמלה תבורך ישראל " . אילו היה בכוחן של מלים לשנות את המציאות 
היה פזמון זה , המרגש בתמימותו הבראשיתית , מעלה את הפריון , את התל"ג 
ואת היצוא של תושבי ישראל בעשרה אחוזים לפחות , ומאות אלפי עולים היו נקלטים 
בשיכונים ובמפעלים הנבנים בקצב הסילון , ולא נודע כי באו אל קרבם . אבל 
אין בכוחן של מלים לבדן לשנות את המציאות . כל מתחיל בתחום הפרסום יודע 
שכדי שהמסרים ישיגו את יעדיהם , אסור שיסתרו את העובדות הבסיסיות שמתגלות 
לעיני קהל המטרה . המוצר צריך להיות איכותי ומחירו סביר , אך אין די בכך . 
חשוב שהיצרנים לא יסבלו ממוניטין שליליים , שמערכת השיווק לא תתייחס לצרכנים 
כאל טרחנים , שאריזת המוצר לא תתפורר עוד בטרם יגיע לבית הלקוח וכו . הפרסומת 
יכולה לטשטש ליקויים בסיסיים לזמן מה , אבל גם התמימים שבין הלקוחות יעמדו 
במהרה על הניגוד המשווע שבין הפרסום למציאות . מה שנכון לגבי שיווק מוצרים 
ושירותים , נכון גם לגבי " שיווק " מדיניות . מה רואה הלקוח שאליו מופנה 
מסע הפרסום של התוכנית הכלכלית והנדרש ל"מאמץ לאומי " ? הוא רואה סדרה מתמשכת 
של תופעות העומדות בניגוד מוחלט למה שנאמר או מתבקש במסע הפרסום . בעוד הממשלה 
מגישה תוכנית ותקציב המטילים על הציבור עול כבד , היא מחזיקה ומוסיפה להקים 
משרדים שאין בהם צורך , ממנה עוד ועוד סגני שרים שכל ילד מבין כי אינם אלא 
שלמונים פוליטיים , מזרימה מאות מיליונים ליעדים שנפש רוב הציבור נוקעת 
מהם . ההסתדרות , המתיימרת למלא גם שליחות לאומית ואמורה לרתום את מאות 
אלפי חבריה למשימות לאומיות , משביתה את המשק ( ונערכת להשבתתו החוזרת ) 
כדי להגן על חזקות פיננסיות שנרכשו בימים טובים יותר , וכדי לסכל ניסיונות 
ליישר עיוותים , שבהם כאלה המכבידים על קליטת מאות אלפי עולים חדשים בעבודה . 
ההסתדרות הרפואית ( לענייננו כאן כנציגת איגודים אחרים ) מנהלת על גבו 
של ציבור פגיע מאבקי - כוח למען חבריה , שעמם נמנים בעלי השכר הגבוה ביותר 
בשירות הציבורי . אם ימלאו אחר תביעותיה , תהיה לכך תוצאה ברורה : פחות 
מקומות עבודה לרופאים - עולים . חברי כנסת , מהאופוזיציה אך גם מהקואליציה , 
כיחידים אך בדרך כלל כשדולות במסגרת ועדות הכנסת , מטרפדים מהלכים המתבקשים 
באותה " תוכנית כלכלית לקליטת העלייה " ; אם כדי להגן על אינטרסים משוריינים 
שמאחוריהם , ואם כדי לזכות בפופולריות מפלגתית או אישית . במעוז המערכת 
ועדת השרים לענייני קליטה נטוש מאבק בין שני שרים שחרג מגבול הענייניות ; 
זה מכבר לא ברור איפה נגמרת הדאגה להצלחת מבצע הקליטה ואיפה מתחילה השאפתנות 
האישית . גורמים ממלכתיים האמורים לשקול בעדיפות גבוהה שיקולים כלל - ציבוריים , 
מקדמים בחריצות את ענייניהם המוסדיים , בלי להתחשב בהשפעות החיצוניות של 
מהלכיהם . " אם הם , אז למה לא אנחנו ? " ישאלו רבבות עובדי מדינה בלמדם , 
שבמשרד מבקר המדינה ( אך לא רק שם ) קיימים הסדרים לתוספות שכר , המחוסנים 
מפני אילוצי מדיניות השכר הכוללת . קליטת העלייה , הזדמנות שההיסטוריה לא 
תחזור ותזמן לנו שוב בקרוב , אם בכלל , היא המשימה החשובה ביותר העומדת 
בפני דורנו . " זו המשימה ועכשיו הוא הזמנלעשות מאמץ לאומילעשות מאמץ ! 
" נכון , אך למראה הדוגמאות שמספקים יום - יום ראשי המדינה , מוסדותיה 
וגופים מובילים במשק והחברה , המלים מהדהדות חלולות כל כך . בל נתפלא 
נוכח תגובות קהל היעד האדיש : שיתחילו הם במאמץ . 
