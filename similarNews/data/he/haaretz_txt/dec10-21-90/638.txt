עדה בן נחום היתה אמורה להיכנס לתפקידה כמנהלת אמנותית של התיאטרון הלאומי 
" הבימה " ב1 בנובמבר . מאז מונתה לתפקיד , בסוף אוגוסט , עסקה בד בבד 
בקבלת התפקיד מן המנהל האמנותי הפורש עמרי ניצן , בניהול אמנותי של תיאטרון 
בית לסין , ובהעברת תפקיד זה לעמית גזית . באוקטובר נסעה לשווייץ לחופשת 
הבראה לפני הכניסה המלאה לתפקיד . שם היא התמוטטה , חזרה לבדיקות , שבהן 
אובחן סרטן הריאה , ובראשית נובמבר אושפזה . בראיון שנערך אתה על מחלתה 
ב"ידיעות אחרונות " אמרה : " אני אנצח את הסרטן " . היתה זו אמירה אופיינית 
ללוחמת אופטימית . רק אחרי היכרות ראשונית למדת לדעת שזו אינה מלחמה לשם 
המלחמה . מתחת לחזות הישירה , לפעמים הבוטה , היה הרבה שכל - ישר והומור 
ישיר מאוד . היא היתה אדם של " נו - נונסנס " . עדה בן נחום נולדה בחיפה . 
במלחמת השחרור שירתה בפלמ"ח והשתתפה בכמה קרבות . בניגוד לפלמ"חניקים 
אחרים מעולם לא הסתכלה אחורה בנוסטלגיה . בשנות החמישים והששים , אחרי 
לימודים , נשמע קולה בתוכניות הסאטירה והבידור של קול ישראל . היא היתה 
חברה בצוות תוכנית הרדיו " שלושה בסירה אחת " והשתתפה בתוכניות הומור 
וראיונות בקול ישראל ובגלי צה"ל . היא עסקה בכתיבה , בתרגום מחזות וספרים 
( בין היתר מצרפתית ומאיטלקית ) , בעיבוד , בכתיבת תסריטים . קרוב ל002 
עבודות שלה הועלו בתיאטראות שונים בארץ . בשנות השבעים החלה להיסחף אל כיוון 
העבודה הניהולית בתיאטרון . היא היתה שותפה להקמת התיאטרון העירוני באר - 
שבע , היתה חברה בהנהלה הציבורית ויועצת לענייני רפרטואר . בין השנים 6797 
היתה מנהלת אמנותית של התיאטרון לילדים ולנוער , ועבדה בתפקיד זה בשיתוף 
פעולה עם מייסדת התיאטרון והמנכ"לית אורנה פורת . ב1891 מונתה לתפקיד המנהלת 
האמנותית של תיאטרון החאן , ובמשך כשלוש שנים ניסתה להתמודד עם בעיות הגירעון 
של התיאטרון וארגון מחודש של להקתו . בחודש ינואר 4891 התפטרה מתפקידה בחאן , 
לא לפני שהגיעה למסקנה כי בנתונים שבהם מתפקד התיאטרון אפילו ללוחמת מנוסה 
כמוה אין סיכוי לשנות את פני הדברים . ב7891 מונתה לתפקיד המנהלת האמנותית 
של תיאטרון בית לסין . אנשי תיאטרון רבים לחמו על הזכות לחופש הביטוי , 
והפגינו נגד קיומה של הצנזורה על מחזות . בן נחום עם עודד קוטלר ודני טרץ 
הועמדה לדין על הפרת פקודת ההצגות הציבוריות בעת העלאת המחזה " הפטריוט " , 
בביצועו של תיאטרון נווה צדק . אף על פי שמעורבותה היתה טכנית , מכיוון 
שההצגה הועלתה באולם החאן כשהיא היתה מנהלת התיאטרון , היא השתתפה בכל ישיבות 
בית - המשפט והיתה מעורבת במאבק זה . במערכת הבחירות האחרונה סגרה את רשימת 
מועמדי רץ צעד של הבעת עמדה פוליטית . כשנודע דבר מחלתה המשיכה בן נחום 
לתפקד כשהיא מעורבת בהחלטות האמנותיות של " הבימה " ממיטת חוליה , בבית 
ובבית - החולים . היא נתנה לסובבים אותה לחוש שתמשיך להילחם תוך שמירה על 
כבודה העצמי כאדם , כי היא לא מכירה כל דרך אחרת . עוד לפני מחלתה החלה 
לגבש את התוכניות לעונת 1929 של " הבימה " . היא דיברה על גיבוש להקת שחקנים 
צעירים , על במאים שצריך לטפח , על מחויבות למקור , אבל לא במחיר האיכות . 
היא רצתה בשילוב של קופה , " אמנות חכמה " , ותיאטרון שיהיה מחויב למציאות 
חיינו . 
