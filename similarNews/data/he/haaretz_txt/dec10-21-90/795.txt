הודעת ההתפטרות של שר החוץ הסובייטי , אדווארד שוורדנאדזה , הביאה להיצעים 
גדולים ולירידות חדות בבורסות של פרנקפורט ולונדון , ובמיוחד בבורסה הגרמנית . 
הבורסה בוול סטריט הגיבה גם היא בירידות חדות , אולם מאוחר יותר התאוששה 
כתוצאה מגורמים טכניים , ומדד הדאו גונס הצליח לסיים מעט גבוה יותר לעומת 
רמתו שלשום . במזרח הרחוק ירדו שתי הבורסות . זו שבטוקיו סבלה מהיחלשות 
הין בצד עלייה זמנית בריבית עליו , והסוחרים מימשו רווחים אחרי העליות ביומיים 
הקודמים . בהונג קונג היה המסחר שקט יותר , וגם ירידות השערים היו מתונות 
יותר . רכישות גדולות של חוזים עתידיים בשעות אחר הצהריים , עקב השתחררות 
כספים מחוזים אחרים שתוקפם פג אתמול , הביאו לעליות קלות במדד הדאו גונס . 
גם ביקושים גדולים במניות הסקטור הטכנולוגי והסקטור הפיננסי עזרו למדד . 
שאר המניות נסחרו במגמה מעורבת , עם נטייה לירידות שערים תוך מחזורי מסחר 
גדולים . קודם לכן נרשמו ירידות שערים חדות , אחרי הידיעה מבריה"ם על התפטרותו 
של שווארדנאזה . הבורסה של טוקיו עברה אתמול מימושי רווחים אחרי יומיים של 
עליות . היחלשותו של הין מול הדולר שלשום בניו יורק פגעה בבורסה , והיוותה 
סיבה נוספת להיצעים . המסחר החל בהיקפים נמוכים ביותר , ולא הצליח למצוא 
כיוון מוגדר עד שעות הצהריים , בהן התברר כי הריבית על הין עלתה במקצת , 
והדבר הביא להאצת הירידות . סוחרים טענו כי זו תגובה טבעית לעליות הקודמות . 
מדד ההנג סנג נסגר בירידות שערים קלות , שבאו כתוצאה ממגמת מימושי רווחים . 
סוחרים ציינו כי המסחר היה שקט ביותר , וייתכן שהשוק נמצא כעת בהמתנה לקראת 
ה51 בינואר תאריך בו יפקע האולטימטום שהציבה מועצת הביטחון לעיראק באשר 
לנסיגה מכוויית . שמועות על הנפקות צפויות בסקטור הבנקאות ורכישות של מניות 
כדי להציגם במאזני סוף השנה מנעו מהמדד לרדת בהיקף גדול יותר . המניות בבורסה 
של לונדון נפלו בצורה חדה אחרי היוודע דבר התפטרותו של שר החוץ של בריה"ם , 
אדווארד שווארדנאדזה . פתיחת מסחר שלילית בניו יורק השפיעה גם היא לרעה 
על הבורסה . מחזור המסחר אתמול היה נמוך במיוחד . חלק גדול מהסוחרים שכן 
נשארו בשוק למרות התקרבות חג המולד העדיפו להימנע ממסחר . הם המתינו לנתוני 
הגירעון המסחרי של בריטניה בנובמבר . מדד הדקס נפל אתמול ב%3 . 3 ונסגר על 
רמתו הנמוכה ביותר זה חמישה שבועות . בשבוע האחרון ירד המדד ב%4 . 7 . הגורם 
העיקרי לירידות היה התפטרותו של שר החוץ הסובייטי . התבטאויותיו בדבר דיקטטורה 
אפשרית בבריה"ם הביאה סוחרים למכור מניות של חברות שהחלו לקשור קשרים עסקיים 
עם הסובייטים , והדבר גרר עמו גל היצעים לכל שאר המניות . למרות האווירה 
הסוערת בפרנקפורט היה היקף המסחר נמוך , כמו בכל ימי המסחר האחרונים . 
