חוץ משדרת מוזמביק המתפתלת בין שפך הנהר ושדה התעופה שבשולי העיר שדרת 
ולדימיר לנין היא הארוכה ביותר במאפוטו , ומקבילה לשדרת קרל מרקס , אשר 
אינה חוצה את שדרת מאו טסה טונג . גם על שם אנגלס קראו שדרה שבה נמצא מעונו 
של השגריר האמריקאי . " נלמד ונהפוך את הידע שלנו לכלי לשחרור העם ! " , 
" ניאבק עד הסוף למען ניצחון המהפיכה ! " . האותיות השחורות של הסיסמאות 
מתחילות להתקלף מהקירות הלבנים בשדרת ה42 ביולי . פה ושם מזכירים ציורי 
הקיר הגדולים את ההתלהבות של שנות העצמאות הראשונות . אבל הציורים המהפכניים 
לא הצליחו להגן על העיר מכוחו המכלה של הזמן . מאפוטו מתפוררת , הכבישים 
הרוסים ומלאים סדקים , הבניינים מוזנחים וסובלים מתחזוקה לקויה . מגרשי 
בנייה , שננטשו על ידי הפורטוגזים ב5791 , לא אוכלסו מחדש . אבל מתחת 
לחזות העלובה של מפוטו משגשג שוב לורנסו מרקש , מקום קיט שהיה אהוב על הבורגנות 
הדרום אפריקאית . חובבי נוסטלגיה מבקרים במה שנשאר מהמועדון הימי , מועדון 
השיט ותשלובות קוסטה דו סול . מרפסות בתי הקפה עמוסות , המסעדות אכן מגישות 
את מה שכלול בתפריט והשווקים והחנויות מצוידים במצרכים . תוכנית השיקום הכלכלית 
שהחלה בינואר 7891 בסיוע קרן המטבע הבין - לאומית והבנק העולמי מתחילה 
להניב תוצאות ; אבל כרגיל רק מעטים נהנים ממנה . תחת צלו של פרלימ"ו , 
ארגון השחרור של מוזמביק , מפלגת השלטון היחידה במדינה , שיגשג מעמד 
בעלי זכויות היתר , שהרוויחו מהתמיכה המסיווית של הקהילה הפיננסית הבין - 
לאומית , ואילו כל השאר התרוששו . השחיתות נהפכה לתופעה נפוצה . " קודם 
לא היה כלום בחנויות אבל היה לנו כסף . עכשיו החנויות מלאות אבל אי אפשר 
יותר לקנות , התלונן אוזאביו , נהג מונית פזו 504 חדשה . במרקדו דו פובו , 
שוק העם , עולה תרנגולת חיה 000 , 6 מטיסאיס ( 53 פרנקים צרפתים ) ; 
להשוואה , רופא העובד בבית חולים מרוויח 001 אלף מטיסאיס לחודש ונהג שכיר 
03 אלף מטיסאיס . השביתות שפרצו בדצמבר 9891 במחאה על הצמצום הדרסטי בכוח 
הקנייה התחדשו בפברואר השנה , בעקבות הודעה על עליות מחירים חדשות . מחיריהם 
של מצרכי יסוד עלו בצורה מסחררת : האורז עלה ב%46 , התירס ב%52 וכד . 
במצב דברים זה קשה לגייס התלהבות כלשהי לרפורמות החדשות באוכלוסייה . עם 
זאת מוזמביק מתנערת כעת ממורשת כל שנותיה מאז העצמאות . הוועידה הששית 
של פרלים ביולי 9891 סתמה את הגולל רשמית על ה"מרקסיזם - לניניזם " . האסיפה 
הלאומית הצביעה לא מכבר על חוקה חדשה על בסיס הרב מפלגתיות , שנכנסה לתוקפה 
ב1 בדצמבר . לרפובליקה של מוזמביק שאינה יותר " עממית " יש המנון חדש . 
במסגרת הליברליזציה הכלכלית הופרטו 13 מפעלים ממלכתיים . והממשלה פתחה 
בדיאלוג עם ארגון ראנמ"ו שנתמך בידי דרום אפריקה ; זו היתה גלולה קשה במיוחד 
לבליעה . בעיתונות המקומית כונו אנשיו תמיד " בנדיטים מזוינים " , על - 
פי מיטב מסורת הסטריאוטיפים הסטליניסטיים . רנאמ"ו ( גוף שהקים בזמנו 
השירותים החשאיים של רודזיה ) לא היה מעודו ארגון גרילה אותנטי או אידיאולוגי ; 
ומעשי טבח שיטתיים , התעללויות ועינויים בהיקף רחב היו לחם חוקו לאורך 
כל שנות פעילותו . הנשיא ציסאנו , הנמצא בשלטון מאז נובמבר 6891 , תפס 
את השור בקרניו בהציעו בינואר האחרון דיון על חוקה חדשה . השיחות ארכו שלושה 
חודשים , בצד עצרות עם גדולות שלא הצליחו . הרדיו שידר ללא הפסק או הגבלה 
את חילופי הדעות . הביטאון הרשמי למחצה , " נוטיסיאס " , פירסם קטעים 
נבחרים מהישיבות , ובית הספר של המפלגה נקט עמדה בזכות הרב מפלגתיות ; 
אך זה לא היה משחק מכור . בעוד הפוליטביורו , המקורב תיאורטית לנשיא , 
הסכים למעבר לרב מפלגתיות חברי הוועד המרכזי נקטו סחבת , ורק באמצע אוגוסט 
לאחר דיון סוער הסכימו למעבר מתוך אמונה כי בבחירות הבאות ינצחו הודות לתדמיתו 
הטובה של ציסאנו ומעמדו האיתן של מנגנון המדינה . הדיון הפרלמנטרי החדש 
שהחל באוקטובר חשף מחדש פילוגים בתוך פרלימ"ו . ציסאנו נאלץ להתנגד לכמה 
חברים בפוליטביורו שדיברו בזכות " כוח שחור " , וחיפשו תחבולה לסילוק לבנים 
והודים מתפקידים בכירים . פוליטיקה כזו היתה לא רק מטפחת שנאת זרים אלא 
גם מסכנת את יישומן של הרפורמות הכלכליות , ואת הפיוס עם אנשי עסקים פורטוגזים 
שהתבקשו לבוא ולהשקיע במוזמביק . לבסוף ב2 בנובמבר הצביעו חברי הפרלמנט 
בעד חוקה חדשה שנוסחה במידה רבה בהשראת החוקה שקיבלה אלגיריה ב9891 . 
כעת מוטל על צירי הפרלמנט לחוקק חוקי בחירות וחוקים שיסדירו את הקמתן של 
מפלגות פוליטיות ויווסתו את פעילותן . אופטימיות רבה בחוגי השלטון גרמה 
למסירת הודעה שבחירות כלליות לפרלמנט ולנשיאות ייערכו בשלב כלשהו ב1991 . 
המדינה נהרסת בגלל מלחמתה האכזרית של רנאמ"ו הפוגעת בשליש מ51 מיליון תושבי 
מוזמביק . אמנם כוחות פרלימ"ו בסיוע צבא זימבאבווה הסבו תבוסות קשות לרנאם , 
ובחודשים האחרונים כבשו בהדרגה את אזורי הכפר בעיקר במחוז זמבאזי שהוחזקו 
בידי אנשיו של אפונסו דלאקאמה , מנהיג הארגון ; אבל כאשר התחבורה וכבישי 
המדינה לא עוברים תהליכי שיקום , ומיליונים מתושבי מוזמביק הם במעמד של 
פליטים ארגון בחירות נראה כחלום באספמיה . עם זאת לראשונה מזה 51 שנים 
מבצבצת תקווה כלשהי לשלום . לאחר כמה חודשי מאמצים שלא נשאו פרי , נערך 
דיאלוג ישיר בין הממשלה ורנאמ"ו . באוגוסט 9891 ביקש הנשיא ציסאנו מכנסיות 
נוצריות להיפגש עם אנשי רנאמ"ו , ובחר כמתווכים את עמיתיו בקניה וזימבאבווה 
שארגנו ביוני פגישה בין נציגי פרלימ"ו ורנאמ"ו בבלנטייר שבמאלאווי ; אבל 
הפגישה לא יצאה אל הפועל . בעקבות כישלון זה פנה ציסאנו לארגון הקתולי , 
סנטה אגידיו , שהוא בעל נוכחות חזקה במוזמביק כדי ליצור מחדש מגע עם רנאמ"ו . 
השיחות הראשונות נערכו ביולי ברומא בהשתתפות מריו רפאלי , לשעבר מזכיר 
המדינה האיטלקי לענייני סיוע , ( איטליה היא ספקית הסיוע הכספי העיקרי 
למוזמביק ) , והארכיבישוף של באירה , גיימה קונסלוואש , הנמנה על אותו 
לאום נדאו ממנו בא אפונסו דלאקאמה . השיחות בפגישה ראשונה זו שלא הובילה 
להסכם על הפסקת אש תוארו " כנות וגלויות " . באמצע אוגוסט נערכה פגישה שנייה . 
גם בעקבותיה הובטח להיפגש שוב אך עדיין לא הוכרז על הפסקת אש . רנאמ"ו 
לא הסכימה בקלות לפגישה שלישית שנערכה ב9 בנובמבר בחסות איטליה . ההיסוסים 
העידו על בלבול ומבוכה בקרב צמרת גוף זה בעקבות יוזמות ציסאנו . והוא אכן 
הוציא את הרוח ממפרשי דלאקאמה , שכדי ליצור לעצמו תדמית אידיאולוגית כלשהי 
אימץ את הדרישה לחוקה חדשה לצד כלכלת שוק . נותר לשאת ולתת רק על צאתם של 
כוחות זימבאבווה , ואולי גם על דחיית הבחירות למספר שנים כדי לאפשר לרנאמ"ו 
התארגנות פוליטית . במשך תקופת המעבר עד הבחירות עשוי הנשיא למנות ממשלת 
אחדות לאומית שתורכב מאישים שרנאמ"ו יעניק את הסכמתו להשתתפותם . מוזמביק , 
אחת המדינות העניות ביותר בעולם שמתרוששת בקצב מדהים אינה יכולה להרשות 
לעצמה יותר לציית ל"היגיון של מלחמה " . 
