שנקראה עד 7891 " פרחים כץ " . החנות שייכת למלון הילטון בתל אביב , ומושכרת 
למנהליה בשכירות בלתי מוגנת , המתחדשת מדי שנה . ב9791 הוקמה חברת " פרחים 
כץ " , בבעלות האח , האחות ובעלה ירחמיאל . החברה ניהלה חנויות פרחים בכמה 
מקומות בארץ . עם הקמתה , הועבר לידיה ניהול החנות במלון , בלא תמורה 
ומטעמי נוחיות . חוזה השכירות המשיך להתקיים עם האח והאחות . ב6891 הסתבכה 
החברה בכספים , ונושיה הטרידו את החנות שבמלון . הנהלת הילטון התרתה בשרה 
פרלמן , כי אם ברצונה להמשיך לשכור את החנות , עליה להתרחק מהחברה ומכל 
שם המזכיר אותה . תנאי זה נקבע בכתב ובמפורש . ואכן מ7891 נקראה החנות 
" שרי פרחים " . פרלמן אף שילמה לחברה 003 , 2 ש"ח בעד פרחים ומעט ציוד 
שהיו בחנות . בסוף 6891 הוגשה בקשה לפירוק חברת " פרחים כץ " . המפרק , 
יהודה גרניט , עתר לבית המשפט המחוזי בתל אביב לחייב את פרלמן ובעלה למסור 
לידיו את ניהול החנות שבמלון ודו"ח מלא על כל הכנסותיה והוצאותיה . כן ביקש 
לחייבם שלא להעביר לאחרים כספים שהתקבלו מפעילות החנות , ולא לעשות שום 
עסקה הקשורה בחנות או במוניטין שלה . נשיא בית המשפט , אליהו וינוגרד , 
נעתר לבקשה , בנימוק שבסוף 6891 , בעת פירוק החברה , היו לה זכויות לניהול 
החנות , ופרלמן נטלה לעצמה זכויות אלה , לכאורה בלא שפקעו זכויות החברה . 
על החלטה זו הוגש , באמצעות עו"ד מאיר פז , ערעור לבית המשפט העליון ( 
ע"א 98393 , שרה פרלמן נגד יהודה גרניט ואח ) . השופטים שלמה לוין , 
שושנה נתניהו ותיאודור אור קיבלו את הערעור . קפמאבינהשופט אור , שכתב 
את פסק הדין , הסביר כי המלון קבע במפורש שהמערערת ואחיה יוכלו להמשיך לשכור 
את החנות רק בתנאי שהחברה לא תנהל אותה , וזאת בגלל אינטרס של המלון עצמו , 
והוא : מניעת הפרעות של נושי החברה לאורחיו . מכאן , שניהול החנות בידי 
החברה או המפרק אינו אפשרי ואינו בר - ביצוע , שכן מסירת הניהול לידיהם 
תביא לידי ביטול השכירות עם המערערת , וממילא לא יוכל המפרק לנהלה . גם 
אין מקום לחייב , באמצעות צו של בית משפט , צד לחוזה , כלומר המערערת , 
להפר חוזה שחתמה עליו , ולמעשה הוכתב לה . השופט אור ציין כי המערערת 
מנהלת כעת בחנות , באופן אישי ולא בתור מנהלת של החברה , עסק למכירת פרחים . 
לחברה אין כל חלק או זכות בעסק חדש זה . לפיכך , לא היה מקום שהשופט המחוזי 
יורה להעביר את ניהול החנות לידי המפרק . בשולי פסק הדין כתב השופט אור 
כי הוא ער לעובדה שפרלמן משלמת את עיקר הכנסותיה מהחנות רק לנושי החברה שהיא 
עצמה ערבה להם . כלומר , חלק מנושי החברה זוכים בהעדפה . ואולם תוצאה 
זו , שאולי אינה מניחה את הדעת , נובעת מהתנאי שהכתיב משכיר החנות . לדעת 
אור , אמנם היה רצוי שפרלמן תקצה אותן הכנסות לפירעון החובות של כלל הנושים , 
אך אין מקום לחייבה , בדרך משפטית , לעשות זאת . עוד העיר השופט כי אין 
פסק הדין שלו מתייחס לטענות אחרות העלולות להתעורר נגד פרלמן , בכל הקשור 
לניהול עסקי החברה . גם התמורה ששילמה בעד הפרחים והציוד של החנות , לאחר 
שהוגשה בקשת הפירוק , אין בה כדי לחייב את המפרק , ועניין זה ראוי לבדיקה . 
וכן שאלת השימוש שעשתה פרלמן בשמה של החברה או במוניטין שלה , פתוחה לבדיקת 
המפרק ולתביעה שלו נגדה . 
