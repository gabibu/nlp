ניו יורק ( מיוחד ל"הארץ " ) . הפופולריות של ראש עיריית ניו - יורק , 
דיוויד דינקינס , צנחה לשפל חסר תקדים . במלאת שנה ראשונה לכהונתו , רק 
% 33 מתושבי העיר הביעו שביעות רצון מהאופן בו הוא ממלא את תפקידו . זאת 
עולה מסקר דעת קהל של מכון " גאלוף " , שנערך לפי הזמנת העיתון " ניוזדיי " . 
% 44 מהתושבים אמרו כי הם אינם מרוצים מתפקודו , ול%91 לא היתה דעה נחרצת . 
הנתון החמור ביותר , מבחינתו של דינקינס , ראש העיר השחור הראשון בתולדות 
ניו - יורק , הוא שגם בין השחורים , שתמכו בו ברוב מאסיווי , נרשמה ירידה 
של % 11 בפופולריות שלו , בהשוואה לסקר האחרון בספטמבר , והיא עומדת על 
% 56 . עורכי הסקר ציינו , כי הירידה בשביעות הרצון מתפקודו של דינקינס 
התחילה ביוני והיא מתמשכת . הסיבה המרכזית לירידה בפופולריות של דינקינס , 
שהובעה על - ידי משתתפי הסקר היא , ששנה לאחר כניסתו לתפקיד , הוא לא 
יכול להצביע על תחום אחד בחיי העיר שהוא הצליח לשפר או להשפיע עליו לטובה . 
" הוא מחכה ומחכה ואינו פועל " , אמרה אחת ממשתתפות הסקר . נצחונו המוחץ 
של דינקינס , הוסבר בזמנו בהצלחתו ליצור אמון ביכולתו לשפר את מצב אוכלוסיית 
המצוקה בעיר , לפתור את המשבר במערכת החינוך העירונית , ולטפל באלפי מחוסרי 
הבית . הסקר של " גאלוף " העלה , כי אמון התושבים , לגבי יכולתו של דינקינס 
לשפר תחומים אלה , צנח ב%02 . גם ההערכה , שרווחה במהלך מסע הבחירות , 
כי דינקינס יפעל טוב יותר מקודמו , אד קוץ , לשיפור היחסים בין מגזרי 
האוכלוסייה בניו - יורק , ירדה ל%16 , בהשוואה ל%67 בסקרים קודמים . פרשנים 
אמרו אתמול , כי הירידה המשמעותית בפופולריות של דינקינס , וברמת שביעות 
הרצון מתפקודו , מעוגנת במשבר הכלכלי החמור המעיק על העיר , ובהשלכותיו 
הקשות על תחומי החיים . הסקר העלה כי הבעיה המעיקה ביותר על התושבים היא 
הפשע , לאחריה מגיפת השימוש בסמים ומצב הכלכלה . בקרב תושבי ניו - יורק 
גברה הפסימיות לגבי העתיד . % 97 אמרו כי בעיית הפשע הגואה החריפה בשנה האחרונה . 
% 46 אמרו כי הם צופים להרעה בכלכלת העיר . רק % 53 השיבו כי הם מאמינים 
שמצבם הפיננסי יוטב בשנה הבאה . פרשנים אמרו , כי למרות ירידה משמעותית 
זאת בתמיכה בדינקינס , יש לו מרווח זמן עד לבחירות בשנת 3991 , כדי לשפר 
את תפקודו , ולשקם את הפופולריות שלו . 
