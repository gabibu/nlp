תיאולוג בעל שם עולמי מאוניברסיטת הרווארד , שתקף בחריפות את היהודים , 
היהדות ומדינת ישראל בראיון למוסף " הארץ " ב9 בנובמבר , הודח ממשרת 
העורך הראשי של המגילות הגנוזות בהסכמה כללית של חברי הצוות הבין - לאומי , 
החוקר את המגילות . כך כתב אתמול " ניו - יורק טיימס " . בראיון , העומד 
להתפרסם בשבוע הבא גם בכתב - עת מדעי אמריקאי , אמר החוקר , פרוף גון סטרגנל 
מבית הספר לתיאולוגיה באוניברסיטת הרווארד : " אני מסתייג ממדינת ישראל 
הנוכחית . אם אני מתנגד לציונות ? אני חושב שהיה לנו די ממנה . " אני 
חושב שהיהדות היא דת גזענית , דת - לגזע , בדיוק כמו הינדואיזם . משהו 
פרימיטיווי מאוד . האם אני מתנגד ליהדות ? באשמה זו אני מודה . היהדות 
היא דת איומה . זו כפירה בנצרות , ואנחנו נוהגים בכופרינו באופנים שונים . 
" הפתרון לבעיה היהודית הוא , לדעתי , בהתנצרות המונית . מה שמפריע לי 
הוא עצם קיומה של הקבוצה כיהודים , כבני הדת היהודית . העובדה , שלא 
הצלחנו להמיר את דתכם , והיינו צריכים להמיר את דתכם " . עם זאת , הדגיש 
סטרנגל בראיון כי אין כל קשר בין עמדותיו לגבי היהדות לבין עבודתו . פרוף 
סטרגנל , בן 06 , קתולי יליד בבריטניה , שימש כעורך הראשי של המגילות 
מאז 7891 . אתמול לא היה אפשר לקבל את תגובתו . דובר בשם אוניברסיטת הרווארד , 
פיטר קוסטה , אמר כי האיש מאושפז בבית - חולים לצורך טיפול . הוא סירב 
לנקוב בשם בית החולים , או לומר מהי מחלתו של החוקר . קפידבינמספר קטן של 
חוקרים , הנהנה באופן מסורתי מגישה אל המגילות ואל מהלך המחקר , הגיעה 
לתמימות - דעים לגבי הדחת פרוף סטרגנל . ההחלטה טעונה את אישור רשות העתיקות 
בישראל , המפקחת על חקר המגילות . ד"ר יוגין אלריק , חוקר באוניברסיטה 
הקתולית של נוטר - דיים במדינת אינדיאנה , שהיה ממקבלי ההחלטה על הפיטורים , 
אמר : " דיווחתי לישראלים על ההחלטה ואני חושב כי תגובתם אוהדת , בסך - 
הכל " . לפני כחודש , על רקע דאגה גוברת למצב בריאותו של סטרגנל ולנוכח ההתקדמות 
האטית בפרסום מחקר המגילות , הודיע מנהל רשות העתיקות , האלוף ( מיל ) 
אמיר דרורי , על מינויו של ד " ר עמנואל טוב מהאוניברסיטה העברית בירושלים 
כעורך משותף של המגילות , יחד עם סטרגנל . " למינויו של ד"ר טוב אין כל 
קשר להתבטאויותיו של פרוף סטרנגל " , אמר אתמול דרורי . הוא סירב להתייחס 
הן להדחתו של סטרנגל והן לדבריו בראיון ל"הארץ " . לדברי דרורי , השיקול 
היחיד העומד בפני רשות העתיקות הוא איכות הטיפול בפרטי המגילות . " סטרנגל 
עובד אתנו עשרות שנים " , אמר . אחדים מעמיתיו של פרוף סטרגנל אמרו כי הוא 
סובל מאלכוהוליזם , ואחרים דיברו על " מצב נפשי " . אלה , שהחליטו להעבירו 
מכהונת העורך , הסתפקו בהערה שבריאותו רעועה זה זמן - מה ושמצבו הורע בחודש 
האחרון . עם זאת , אישרו אחדים מן החוקרים כי הצהרותיו האנטי - יהודיות 
הם שהעלו את עניין הדחתו לסדר היום . קפידבינדר אלריק אמר : " בתחילה , 
לא האמנתי לנאמר בראיון . אבל אחרי ששמעתי דברים נוספים , אני מניח שגון 
אמנם אמר את שיוחס לו . אני חושב את הדברים למבחילים , וגם לשגויים מבחינה 
עובדתית " . חוקרי מקרא אחרים , נדהמים ונבוכים מן ההערות , אמרו כי אין 
להעלות על הדעת שאדם בעל השקפות כאלה יופקד על הפענוח , הפירוש והפרסום 
של המגילות הגנוזות מן התגליות הארכיאולוגיות הבולטות ביותר של המאה העשרים . 
המגילות , שהתגלו ב7491 במערות קומראן באזור ים המלח , מכילות את העותקים 
הקדומים ביותר של ספרי תנך , כתבים דתיים אחרים , חוקים ושירה , שחוברו 
בין 052 לפנה"ס עד 05 אחריה . ד"ר לורנס שיפמן , פרופסור לעברית וללימודי 
היהדות באוניברסיטת ניו - יורק , אמר : " הטקסטים האלה , בעיני רוב העולם 
המדעי , סייעו ליתר הבנה בין הדתות . והנה בא האיש , המופקד על החומר , 
ומכתים את המגילות בדם קרבנות האנטישמיות . כיצד זה יהיה לנו אמון בהגינותו 
ובמדעיותו של אדם , הבא אל החומר עם דעות קדומות מושרשות כל - כך , שהן 
לצנינים בעיני רוב עמיתיו , בייחוד נוצרים ויהודים ? סטרנגל התנה את הראיון 
בפרסומו גם בביטאון בשפה האנגלית , בנוסף ל"הארץ " . הגרסה האנגלית של הראיון 
עומדת להתפרסם בימים הקרובים בכתב העת הוואשינגטוני " ביבליקאל ארקיאולוגי 
ריוויו " . במאמר מערכת לצד הראיון כותב העורך , הרשל שאנקס : " התאמתו 
הסיפורים , השמועות והרכילות ששמענו , אבל סירבנו עד כה לפרסם . זה אמנם 
מה שחושב האיש " . שאנקס מזכיר , כי סטודנטים ועמיתים ייחסו את הכרזות סטרגנל 
ל"מצבו הנפשי המעורער " . מאמר המערכת , שנכתב לפני ההחלטה לפטר את סטרגנל , 
העיר עוד : " משעה שיועבר סטרגנל מכהונתו , השאלה הבאה תהיה אם תרשה 
ישראל גישה פתוחה לחלוטין לטקסטים , שעדיין לא התפרסמו , או תמשיך את מדיניותו 
המונופוליסטית של סטרגנל . אנו מפצירים בה לשים קץ לשערורייה , ולפתוח 
את השערים לרווחה " . קפידבינד"ר אלריק אמר כי כל הטקסטים המקראיים שבאוסף 
כבר פוענחו , והועמדו לרשות חוקרים אחרים . אולם , עד היום 34 שנה לאחר 
שהתגלו המגילות פורסמו פחות משליש מכתבי היד . העיכוב הרב חוסם את הדרך 
בפני חוקרים , שאינם קשורים לצוות הבין - לאומי . יש המאשימים את קבוצת 
החוקרים בניסיון להעלים או לטשטש מידע היסטורי , העלול להביך את הכנסייה . 
אחרים סבורים כי הסיבה לעיכוב היא התעסוקה המובטחת לחוקרים כל עוד הם חוקרים 
והמוניטין השמור בלעדית להם , כל עוד הם מחזיקים לבדם את המפתחות לחומר . 
