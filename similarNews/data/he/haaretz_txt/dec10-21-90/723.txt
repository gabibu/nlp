סגנית שר המדע ח"ך גאולה כהן , קראה אתמול לשר הקליטה הרב יצחק פרץ , להדיח 
מתפקידו את מנכ"ל משרדו אהרון לפידות . ח"ך כהן אמרה שלפידות מסית את הרב 
פרץ נגד יו"ר ועדת השרים לקליטת עלייה אריאל שרון ונגדה . היא האשימה את 
לפידות בכך שאינטרסים כיתתיים מכתיבים את צעדיו . לדבריה בפגישה שקיים שלשום 
לפידות עם עובדים בכירים במשרדו , הוא השמיץ את פעילותו של הקבינט לקליטת 
עלייה ואת השר שרון . ח"ך כהן ציינה כי דבריו של לפידות , כי הוא מקדיש 
את מרבית עיתותיו לקליטה רוחנית של העולים " מעלה באפי ריחות חשודים " . 
בשיחה ל"הארץ " אמרה כהן כי בפגישה שקיימה עם השר פרץ , אמרה לו ש"המנכ"ל 
לפידות הוא היצר הרע שלך " . היא הוסיפה כי מנכ"ל משרד הקליטה תוקף אותה 
משום שהציעה לבצע רה - ארגון במשרד הקליטה . לדבריה עיסוקיה בנושאי עלייה 
וקליטה נמשכים שנים רבות " ואינני צריכה להתנצל על כך שאני עוסקת עשרות 
שנים בנושאי עלייה " . קפידבינראש הממשלה הבטיח לשר הקליטה לטפל אישית בסכסוך 
שנתגלע בינו לבין השר שרון . שמיר נפגש עם פרץ והבטיח לפעול ליישוב ההדורים 
בין השניים . הוא גם שוחח בנושא עם שרון , אולם טרם נמצא הפתרון שיחזיר 
את פרץ לישיבות הקבינט לעלייה וקליטה , מהן נעדרת גם צמרת משרדו , בהוראתו . 
מלשכת שמיר נמסר כי " יתכן שהדבר יקח קצת זמן , אך אין ספק כי שמיר ירגיע 
את הרוחות " . בשלב זה אין בכוונת ראש הממשלה לזמן את פרץ ושרון לפגישה משותפת . 
בפגישה עם שמיר , שטח בפניו פרץ את השתלשלות העניינים בפרשה , כולל תוכן 
פגישתו עם הרב שך , לאחר שפורסמו דבריו ( של פרץ ) כי " הרב אשר הקים 
את הממשלה , יכול להביא גם להחלפתה " . 
