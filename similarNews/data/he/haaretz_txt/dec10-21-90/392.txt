כוחות הביטחון בדקו אמש טענה של שומר יהודי באחד המפעלים שבאזור מישור אדומים 
בגדה , שהודיע כי אלמונים ירו יריות אחדות לעברו . למקום הוחשו כוחות של 
צה"ל וחוקרי משטרה מהמחלקה לזיהוי פלילי , שגילו שתי פגיעות כדורים בחלון 
המפעל שבו עובד השומר . כוחות צה"ל ערכו סריקות וחיפושים , אך עד סמוך לחצות 
לא נתגלו היורים . שלושה בקבוקי תבערה הושלכו אתמול סמוך לשעה 8 בערב על 
אוטובוס אגד בכביש מעלה אדומים החדש , בצפון ירושלים . הבקבוקים הושלכו 
מהכפר עיסאוויה , החולש על קטע הכביש במבואות ירושלים . אחד הבקבוקים פגע 
בגג , אך לא התלקח . שני הבקבוקים האחרים החטיאו , פגעו בכביש והתלקחו . 
לא נגרם נזק ואיש לא נפגע . כוחות משמר הגבול החלו בסריקות בתוך הכפר עיסאוויה , 
משם כנראה הגיעו זורקי הבקבוקים . אמש נזרק בקבוק תבערה לעבר תצפית צה"ל 
במחנה מועזי שברצועה . לא היו נפגעים ולא נגרם נזק . 
