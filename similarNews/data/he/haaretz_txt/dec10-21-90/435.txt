ההתחקות אחר נותני הוראות ומבצעיהן מזמנת מפגש מרתק של שאלות מוסריות והיסטוריוסופיות . 
ד"ר יגאל עילם , חוקר תולדות הציונות וארץ - ישראל , בוחן בספרו פרשות 
בתולדות היישוב ומדינת ישראל , שבכולן עלתה השאלה " מי נתן את ההוראה ? 
" , ומסקנתו עשויה להפתיע רבים . לדעתו , ובניגוד למקובל לחשוב , ההתרחשויות 
המכריעות בהיסטוריה אינן מתחוללות על פי הדפוס שבו המנהיגות המדינית מחליטה 
ואנשי הביצוע ממלאים אחר הפקודות . לתפקידם של ממלאי הפקודות נודעת חשיבות 
רבה יותר ממה שהם מוכנים לייחס לעצמם , הוא קובע . עילם מצא כי בכל הפרשות 
ההיסטוריות שבדק חוזר על עצמו דגם בסיסי אחד : המנהיגות אינה ממלאה את התפקיד 
המיוחס לה ואשר לשמו נבחרה . היא אינה מקיימת הליך מסודר של קבלת החלטות 
ונתינת פקודות - על . בה בעת , אנשי השורה , המבצעים בדרגות השונות , 
אינם מסתפקים במילוי אחר הפקודות . הם פועלים כמיטב יכולתם בנסיבות הקיימות 
ובהתאם לרוח הדברים הידועה להם ומקובלת עליהם . עילם בוחר לפתוח בשאלת הפתרון 
הסופי של שאלת היהודים " בגרמניה הנאצית . הוא מציין את חידת העדרה של 
ההוראה המכרעת לרצח העם היהודי , ומזכיר את אי יכולתם של ראשי המנגנון הנאצי , 
שנשפטו בנירנברג , להצביע על הרגע והמעמד שבהם נתן היטלר את ההוראה . 
ההיסטוריונים טוענים כי ככל הנראה לא היתה הוראה בכתב אלא רק בעל - פה , 
והם חלוקים על המועד שבו ניתנה . בשלבים ראשונים של מלחמת העולם השנייה 
בוצעו מעשי זוועות המוניים ביהודים ביוזמת דרגי הביניים והמבצעים בשטח , 
מזכיר עילם , ולא בהשראת פקודה מפורשת מגבוה כי אם בהשראתה של פרשנותם 
ל"רוח התקופה " . מכל העדויות המצטברות , קובע עילם , מתברר שהיתה הזנה 
הדדית בין הדרגים המשניים והדרגים הביצועיים לבין הדרג העליון בהנהגה הנאצית , 
הזנה הדדית שהובילה בסופו של דבר להשמדת היהודים . את הפרק על השואה 
מסמיך עילם לשורה של פרשיות בתולדות הציונות והיישוב , ובהקדמה לספרו הוא 
עונה מראש למבקרים אפשריים על סמיכות זו . לדבריו , כל הכללה מזמינה אנאלוגיה 
והשוואה בין מקרים פרטיים , וזוהי דרכו של מחקר אמפירי . הוא גם מקדים 
מענה לטענה נגדו , כאילו הוא פוטר את היטלר מאחריותו וכאילו אין זה חשוב 
באיזה דרג יצאה היוזמה להשמדה המונית . " איני סבור שיש לשתף פעולה עם 
המגמה הצבועה הדורשת מצד אחד פעולה נמרצת להגברת תודעת השואה , אך יחד עם 
זאת מוחה נמרצות נגד כל ניסיון לחדור מבעד לערפל המיתולוגי האופף אותה " . 
הרצון לנסות לחשוף את האמת , ותהיה לא נעימה ככל שתהיה , תוך התגברות על 
" תסביכי אשמה קולקטיוויים , צרכים מניפולטיוויים , אינטרסים פוליטיים 
וכד " , מאפיינת גם את גישתו לשורה של פרשיות רגישות בתולדות הציונות והמדינה , 
שבחלקן רב הסתום על הגלוי עד היום . הפרק השני בספרו עוסק בבריחת הערבים 
מבתיהם במלחמת העצמאות . הדיון מתמקד בהתנהגות הדרג המדיני הישראלי נוכח 
בריחה זו , ובתפנית לכאורה שחלה במדיניות כלפי הערבים לאחר ההפוגה הראשונה . 
עילם טוען כי בולטת לעין העובדה , שממשלת ישראל לא קיבלה החלטה ברורה לגבי 
גורל הערבים בשטחים שנכבשו על ידי ארגון ההגנה וצה"ל . אף על פי כן , הוא 
כותב , לא היה שום ספק לכל הנוגעים בדבר ולכוחות שפעלו בשטח מהי המדיניות 
הרצויה ביחס לערבים , ובהתאם לכך הם יזמו פעולות לעידוד מגמת הבריחה של 
הערבים . עילם טוען כי המנהיגות הפוליטית היתה מעוניינת בפירוש בתוצאות 
הפוליטיות והדמוגרפיות של בריחת הערבים והניחה לגורמים צבאיים ואזרחיים לפעול 
באין מפריע כדי להגביר את הבריחה . אירוע נוסף שבו עוסק עילם הוא פרשת כפר 
קאסם . זוהי , לדעתו , " דוגמה מובהקת להתרחשות נפשעת , שנגרמה לא על 
פי הוראת הדרג הפוליטי , אבל בהשראת היחס הכללי כלפי הערבים , אזרחי מדינת 
ישראל , הנתונים תחת ממשל צבאי " . עילם מציין כי בתנאי החירום של מלחמת 
קדש " נולדה " שלשלת פקודות בדרג המבצעי , שהובילה לטבח כפר קאסם . הגיבורים 
הראשיים בפרשה זו היו האנשים האפורים בשטח , אנשי הביצוע , ממלאי הפקודות 
לכאורה , מפקדים וחיילים בצה"ל ובמשמר הגבול . הם פעלו ב"תום לב " , מתוך 
הבנת התנאים המיוחדים המחייבים אותם בפעולה נמרצת כלפי מי שנחשב כ"גיס חמישי " 
בתוך מדינת ישראל . לדעת עילם , המערכת הפוליטית והמשפטית בישראל בשנים 
הראשונות לקיום המדינה תרמה את חלקה ביצירת האיום על קיומם של הערבים , 
שמלכתחילה נחשבו כגורם מיותר ונסבל בקושי . הפרק הרביעי בספר מנתח את " עסק 
הביש " . פרשה זו היא , לדעת עילם , " דוגמה מובהקת להתרחשות שבה הדרג 
המדיני משמש גורם מסית ומדיח לפעולה בשדה שאין לו כל שליטה עליה , והוא 
גם לא ציווה עליה במפורש " . הפרק הבא בספר מעלה את פרשת הטבעת האונייה 
" פאטריה " . גם זו דוגמה לתהליך אי - קבלת החלטות בדרג הפוליטי , תוך 
הפקרת הזירה לאנשי הביצוע , מפקדי ההגנה . בתוך כך חושף עילם את מערכת 
היחסים בין הדרג המדיני לבין הדרג הביצועי בפרשת העלייה הבלתי ליגאלית , 
ושטח ההפקר שבין שתי הרשויות , שבו התגלגלו הכרעות שאף אחד מן הגורמים 
הנוגעים בדבר לא היה מוכן לקבל עליהן אחריות ברורה . מסקנתו של עילם היא 
שאנשי הביצוע וממלאי הפקודות לעולם אינם כלים עיוורים בידי מנהיגיהם . נוח 
להם להאמין בכך או להציג כך את פני הדברים , רק כדי להתחמק מאחריות למעשים 
או למחדלים שבהם היו מעורבים . ואולם האמת היא , שהם לעולם לא ישתפו פעולה 
אמיתית עם פקודות החורגות מן הקונסנסוס של הקבוצה שאליה הם משתייכים , ולעומת 
זאת , הם אינם נזקקים לפקודות כדי לקדם את המטרה הקיבוצית המקודשת עליהם . 
תפקיד המנהיגות הפוליטית בהקשר זה הוא , לדעת עילם , חשוב , אך לא מכריע . 
שכן המנהיגות , מעצם טיבה וטבעה , תלוייה בקונסנסוס הציבורי . הישרדותה 
נקבעת בראש ובראשונה על פי יכולתה לייצג את הקונסנסוס הקיבוצי . לדבריו , 
ברוב העניינים החשובים באמת נולדות הפקודות אי שם בדרג המשני , ואילו הפקודה 
המקורית , שממנה היה הכל אמור להשתלשל , לא היתה ולא נבראה . עילם מתווכח 
עם אליאס קאנטי , שבספרו " המונים ועוצמה " הציג את מבצעי הפקודות כקורבנות 
חסרי ישע של המפלצת הקרויה " פקודה " . לא טשטוש הגבולות בין רוצח לבין 
קורבנו הוא שצריך לקומם אותנו , קובע עילם ומוסיף : " ביסוד הדברים הגבולין 
אכן מטושטשים . אבל היסוד מצוי בנו ולא באיזה יציר דמיוני הקרוי פקודה , 
עולם זה הוא כולו מעשה ידינו " . 
