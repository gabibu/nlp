שנים רבות נחשבה המדיניות הישראלית בשטחי יהודה ושומרון ורצועת עזה כמוצלחת 
ביותר , ואף יצא לה שם דבר בעולם כמדיניות של ממשל נאור ונבון . אפשר היה 
להגדירה מדיניות " הגשרים הפתוחים " , משום שהיא ביטאה לא רק את הקשרים 
שבין השטחים שבשליטת ישראל לירדן , אלא גם את הקשר שבין תושבי השטחים לישראל , 
מיום שהוסרו המגבלות על תנועת האזרחים ההדדית . מאוד משונה לראות כי היום , 
לאחר שכתוצאה ישירה של האינתיפאדה התמוטטו חיי הדו - קיום שנוצרו במשך שנים 
רבות בין הפלשתינאים בשטחים לבין תושבי ישראל , נמצאו כאלה אשר החלו לחפש 
אשמים . עוזי בנזימן אף הרחיק לכת ברשימתו " זמנים מודרניים " , במדורו 
" שבוע " ( " הארץ " , 11 . 03 ) והאשים בכך את משה דיין , אשר בשנה 
הבאה ימלאו עשר שנים למותו . לגיטימי לשאול האם התמוטטות הדו - קיום היתה 
מחויבת המציאות , ואני יודע שיש לא מעט אנשים החושבים כי סופה של ההתפוצצות 
היה לבוא , משום שלדעתם אי אפשר לאורך ימים ושנים לשלוט בעם זר . אני , 
לעומתם , טוען כי אילו דבקו והתמידו במדיניות שהתווה משה דיין , אפשר 
היה עוד להמשיך בשקט היחסי עוד שנים לא מעטות וכי ההתפוצצות לא היתה חייבת 
המציאות . בהופעה פומבית ב01 בספטמבר 7791 התייחס דיין לאפשרות של התפוצצות . 
וכך אמר : " אנחנו יכולים להמשיך ולחיות עם הערבים כפי שאנחנו חיים עכשיו , 
גם בלי הסכם , אם נדע לחיות אתם כבני אדם שווים . לו היינו במצב אחר 
ואנחנו עלולים להגיע אליו אם לא נכלכל את מעשינו כהלכה מצב שבו הם יפגינו , 
אנחנו נצטרך לירות בהם , וכל זה יצולם ויפורסם . . . לשבת עם 004 אלף 
ערבים בעזה צריך שנדע איך לחיות אתם ; שיהיה להם היכן לעבוד , והיכן לגור . 
אם נגיע להסכם מה טוב ; אם לא , אנחנו יכולים להמשיך לחיות כפי שאנחנו 
חיים עכשיו " . עוזי בנזימן טוען כי דיין רצה לספק תעסוקה לערביי השטחים " כדי 
לשכך את להטם הלאומי " , וכי פעל לשיקום הפליטים באזור מגוריהם , אבל בלי 
ליזום הקמת מפעלים ויצירת תשתית כלכלית עבורם . נכון , משה דיין המליץ 
בפני הממשלה לאפשר לערביי השטחים במספרים מוגבלים תעסוקה בישראל , כדי לכוונם 
לאפיקים פרודוקטיוויים , ובעיקר כדי להציע משקל נגד לפיתויים של ארגוני 
המחבלים . עוזי בנזימן אינו יודע כי משה דיין עמד מאחורי תוכניתה הכלכלית 
של " קבוצת רחובות " , שהוא משבח , כפי שאינו מודע לפעולות רבות אחרות 
שיזם משה דיין לפיתוח תעשייה ותעסוקה בשטחים . אישור לכך אפשר לראות גם 
בהאשמתו כי דיין אילץ את הנהגת מפלגת העבודה לקבל את " מסמך גלילי " בספטמבר 
37 . בנזימן מציין כי למסמך זה היה משקל לא מבוטל בהחלטת סדאת לצאת למלחמה 
באוקטובר 37 , אלא שאין הוא יודע כי החלטתו של סדאת נפלה כמה חודשים קודם 
לכן , ולא היה לה כל קשר למסמך גלילי . בהמשך מחמיא בנזימן לדיין , שמילא 
תפקיד מפתח בהגמשת מדיניותה של ממשלת בגין . אבל בנשימה אחת הוא אומר שכאשר 
התאכזב מהתנערות ממשלת בגין מתוכנית האוטונומיה " דבק דיין במהלך חד - צדדי 
שהיה מבוסס על ביטול הממשל הצבאי ועל החלת מנגנוני הטיפול הממשלתייים על 
השטחים ( בלי לספח אותם ) " . דברים אלה הם חסרי כל בסיס . ב01 בנובמבר 
97 , לאחר התפטרותו מממשלת בגין , אמר דיין את ה"אני מאמין " שלו בעניין 
האוטונומיה : " עלינו לדעת שמרגע שהנושא הזה התעורר , ובמידה רבה ביוזמתנו , 
כי אנחנו הצענו את תוכנית האוטונומיה ואנחנו אמרנו שהגיע הזמן להפסיק את 
הממשל הצבאי . . . הכדור התחיל להתגלגל והוא לא ייעצר . . . חמור 
אם נעמוד עתה מן הצד או נחשוב שיכול לחול קיפאון בנושא זה " . כאשר נוכח דיין 
לדעת שאבדו הסיכויים להגיע להסכם על האוטונומיה , ומתוך הערכה שהסטטוס - 
קוו לא יכול להימשך , הוא הבין כי הכרח לאמץ מדיניות של הגשמה חד - צדדית 
של האוטונומיה . ב6 במארס 18 אמר דיין כי ההחלה החד - צדדית של האוטונומיה 
היא באמת העניין העיקרי העומד בפני מדינת ישראל בשנים הקרובות . להערכתו , 
" הערבים יוכלו לשאת כמעט בכל נושאי המנהל האזרחי בעצמם , אם ירצו לשתף 
אתנו פעולה שיבקשו זאת . אנחנו יכולים להסתדר גם בלעדיהם . מספיקות לנו 
הבעיות שיש לנו . . . צריך להוציא את צה"ל מן הערים . . . התושבים 
הערבים יכולים לבחור באיזו אופציה שהם רוצים או אפילו לחבר ביניהן . הם 
יכולים לקיים קשר אדמיניסטרטיווי עם משרדי הממשלה בירדן בלי שתהיה להם ריבונות 
בשטחים , והם יכולים לנהל את ענייניהם בעצמם . . . " מהו אם כן מקורה 
של הקביעה כי משה דיין רצה להחיל את מנגנוני הטיפול הממשלתיים על השטחים 
בלי לספחם ? אם עוזי בנזימן יבדוק זאת שוב , הוא יגיע למסקנה כי טעה בדבריו 
ובמיוחד בקובעו ש"דיין , אשר נחשב לאורים ותומים של המדיניות הישראלית בשטחים , 
הביא עלינו את ברכת הקללה " . לא נותר לי אלא לקוות שכאשר היסטוריונים אובייקטיוויים 
יעסקו בשאלה זו , הם יוכלו להעלות על נס את המדיניות הישראלית בשטחים שהתווה 
דיין ואשר נוהלה בהצלחה רבה במשך דור שלם . אני כשלעצמי מעריך כי מאוד ייתכן 
שהדבר היה מביא בשלב מסוים להסכם , ולפחות למנוע את התפרצותה של האינתיפאדה 
ואת התמוטטות הדו - קיום . 
