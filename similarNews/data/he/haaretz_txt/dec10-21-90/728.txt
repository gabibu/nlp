בתעשייה האווירית יש כיום מחסור בעובדים במקצועות התעופה , לאחר שפוטרו 
אלפים עם הפסקת פרויקט הלביא . כעת עושה החברה מאמץ נמרץ לגייס בארץ ובחו"ל 
עובדים חדשים למקצועות טכניים בתחום התעופה האזרחית . הדרישה העיקרית היא 
של חטיבת בדק מטוסים , המתמחה היום בעבודות על מטוסי גמבו . מדי יום מרואיינים 
מועמדים רבים , ועובדים ממפעלים אחרים הועברו אף הם לעבודה בבדק . נציגים 
מטעם התעשייה האווירית אף יצאו לבריטניה כדי לנסות ולגייס שם בעלי מקצוע . 
מינהל התעסוקה בתע"א נרתם כולו לגיוס חרום זה . קפידבינגורמים מקרב נציגות 
העובדים מתחו אתמול ביקורת על ההנהלה , שלא השכילה לכאורה לתכנן כיאות את 
כוח - האדם בחברה . לדבריהם , פוטרו אלפי עובדים מיומנים תוך פיצויים גבוהים 
והיום נאלצים לחפש עובדים לא - מיומנים בתחומים אלה . דוברת התעשיה האווירית 
אמרה בתגובה , כי " חתימה על חוזים רבים בתקופה האחרונה , בנושא שיפוץ 
והסבה של מטוסים מדגם בואינג 747 , העמידה את החברה במצב של מחסור מיידי 
בעובדים מומחים בתחום מבנאות המטוסים " . לדבריה , " גיוס כוח - האדם לצורך 
זה נעשה הן על - ידי ויסות פנימי מתוך מפעלי החברה , הן על - ידי הכשרה 
והסבה מקצועית של כוח - אדם קיים מתחומי עיסוק אחרים והן על - ידי צמצום 
במספר העובדים הגמישים בתעשייה האווירית " . 
