בשעה 00 : 11 לפני הצהריים הייתי עד למחזה מביש ומזעזע . בירושלים , במפגש 
של רחוב יפו ושוק מחנה - יהודה , במקום הסואן ביותר , פנו שני שוטרי מג"ב 
אל נער ערבי בן 31 או 41 . אחד השוטרים כרך את זרועותיו מתחת לבתי - שחיו 
של הנער ולפת את עורפו מאחור , תוך כדי הטיית גופו קדימה . בו בזמן עיקם 
השוטר השני את זרועותיו של הנער לאחור והלה צרח והתפתל , בניסיון להשתחרר 
מן הלפיתה . האירוע גרם להתקהלות . שני אנשי הג"א שנקלעו למקום ניסו להרחיק 
את המתקהלים , אך ללא הועיל . בינתיים כבר היה הנער שרוע על הקרקע ; אחד 
השוטרים הניח את רגלו על עורפו , והשני בעט בעיטה חזקה ומכוונת בפיקת ברכו 
של הנער . גם המתקהלים בעטו בו בכל חלקי גופו , תוך כדי הטחת קללות . 
אחד הנוכחים ששאל מדוע מכים אדם חסר - ישע , הושתק מיד . העניין הסתיים 
כשבאה ניידת ואספה את השוטרים והנער , לא לפני שכמה מתקהלים היכוהו וירקו 
בפניו . לא ידוע לי מדוע נעצר הנער , ויש להניח שהיה הכרח להפעיל נגדו כוח ; 
כי כנראה , לפי הזרגון המשטרתי , גילה התנגדות למעצר חוקי . מה שזיעזע 
אותי בעיקר במקרה הזה לא היתה התנהגות השוטרים דווקא , אלאהתנהגות אלה שלא 
היה להם כל קשר לעניין . ירושלימקפמאביגברצוני להתייחס לדבריו של פרוף ירמיהו 
יובל , שיש לקבל החלטת ממשלה על טרנספר כהחלטה מחייבת . הדברים נאמרו במסגרת 
הכנס המשותף של " גוש אמונים " וסופרים אחרים , ועוזי בנזימן ( " הארץ " , 
21 . 7 ) מציין אותם כראויים לזכירה . נזכרתי בסיפור על גורג ברנרד שאו , 
שהציע הצעה מסוימת לליידי אחת והעלה את המחיר עד למיליון לירות שטרלינג . 
כשהסכימה , אמר : " עכשיו , כשהסכמנו על העיקרון , אפשר להתווכח על 
המחיר " . בדומה לכך אפשר לומר , כי פרוף יובל מסכים באופן עקרוני לטרנספר . 
לתנאי יש חשיבות משנית . יש לזכור , שהנאצים , שדגלו ב3391 בטרנספר שיבוצע 
לפי החלטת הממשלה , עלו לשלטון באופן דמוקרטי . " חוק ההסכמה " , שאיפשר 
להיטלר לחוקק כל חוק , התקבל בפרלמנט שנבחר באופן חוקי . התירוץ של נאמנות 
לממשלה חוקית שימש את אלה בגרמניה שתמכו בטרנספר ואחר - כך המשיכו לתמוך 
במעשים יותר גרועים . בהם היה גם הפילוסוף הגרמני היידגר . נראה לי שכמה 
מהפילוסופים היהודים לא למדו כלום מניסיונו . ירושלימקפמאביגבמאמרו " חיל 
הים או משמר חופים " ( " הארץ " , 21 . 6 ) מעלה ראובן פדהצור את " הסכנה 
העיקרית הרובצת לפתחה של החלטת שר הביטחון על ביטול פרויקט הצוללות , והיא 
ניצולם של המשאבים המתפנים לצרכים שוטפים " . בין השאר מציין פדהצור , כי 
" חיל הים נמצא כל העת בעמדת התגוננות משום שעליו חלה חובת ההוכחה כי יש 
חשיבות מבצעית להצטיידות בצוללות , וכי בלעדיהן נגזר גורלו ליהפך מחיל התקפי . 
. . למשמר חופים " . כל המעיין במסכת הארוכה של הקרבות הימיים בכל הדורות 
ייווכח לדעת , כי תפקידם הראשון במעלה של חילות הים הוא שונה ממה שסבורים 
רוב האנשים , בהם , לדאבוננו , אף כמה מראשי המטה הכללי . " צודקים 
אלה הטוענים " , כותב פדהצור , " כי עד היום לא הכריעו קרבות ימיים את 
גורלן של מלחמות במזרח התיכון " , אך יש להוסיף שאמירה זו נכונה לגבי כל 
המלחמות מאז ומעולם . מי שהכריע בהן היו חילות היבשה , אולם הפעילות המוצלחת 
של חילות הים היתה תנאי קודם לכך . התפקיד החשוב ביותר של כוחות הים הוא 
אבטחת נתיבי השיט אל המדינה וממנה , שבאמצעותם מתנהלים הסחר ואף הובלת החומרים 
והציוד ההכרחיים בשעת חירום . לפיכך , זקוקה המדינה לכוח ימי גם לשם הנוכחות 
המתמדת בנתיבים החיוניים . אין בכוחם של חילות האוויר לעשות את העבודה השוטפת 
הזאת משום שנוכחותם מעל האזורים הללו אינה קבועה . קיימות שתי בעיות בעניין 
זה : האחת היא השאלה , אם ישראל חייבת לדאוג בעצמה לביטחון נתיבי השיט 
אליה , או שעליה לסמוך על אחרים ולהגיע לפתרון בדרך של משא ומתן מדיני . 
והשנייה הצורך בכלי שיט מסוגים שונים ; סוגיה שבה ההכרעה צריכה להיות של 
בעלי המקצוע , אנשי חיל הים . עכוקפמאביגצומת הקנטרי - קלאב בדרך חיפה הורחבה 
והוסדרה כיאות . עם זאת , קרה דבר מוזר : הכביש המגיע מצומת הכפר הירוק 
( ממזרח למערב ) , שהוא דו - מסלולי , הופך מול גלילות לחד - מסלולי 
בפנייה שמאלה , ומיד לאחר - מכן הופך לבעל ששה מסלולים . הדוחק והסכנה הנוצרים 
שם , כמו בצוואר בקבוק , הם בלתי נסבלים ודאי בלתי מוצדקים , ופוגעים 
במספר העצום של מכוניות , העוברות מדי בוקר בצומת בדרכן לתל - אביב . בניית 
הכביש בצורה כזאת היא תמוהה , כי נשאר שטח גדול , הן מימין והן משמאל לכביש . 
זה מקום המזמן לנהגים תסכולים , תאונות ודו"חות משטרתיים . יש להוסיף 
מסלול , ומיד . רעננהקפמאביגאחד החוקים העומדים על סדר היום - הציבורי הוא 
חוק איסור תחבורה ציבורית בשבת . מתנגדי החוק טוענים , כי החוק פוגע בזכויות 
האזרח שלהם . הטלוויזיה , שהקדישה כתבה לנושא , הביאה את התמרמרותו של 
סב חיפאי , הזועם על שלא תהיה לו אפשרות לבקר את נכדו אם תיפסק התחבורה 
הציבורית בשבת . התבוננות בלתי משוחדת במצב הסטטוס - קוו בנושא התחבורה 
תפריך את התפיסה הגורסת כי המדובר בפגיעה מהותית בזכויות האזרח של האוכלוסייה 
החילונית . במציאות קיימת תחבורה ציבורית מונופוליסטית , המסובסדת על - 
ידי משלם המסים הישראלי . משמעות קיומה של תחבורה זו בשבת היא , כי משלם 
המסים הדתי או השומר מצוות מממן מכיסו באופן כפוי דבר הנוגד את אמונתו . 
זוהי , כמובן , הפרה בוטה של זכויות האזרח שלו . לעומת זאת , משמעות 
אי - הפעלת תחבורה ציבורית בשבת היא הערמת מכשול על ניידותם של חלק מהחילונים , 
אך אין בכך פגיעה מהותית בזכויות האזרח היסודיות שלהם . מן הראוי לבטל את 
המונופול הציבורי על התחבורה ולאפשר תחרות פרטית חופשית בכל ימות השבוע . 
פתרון זה עדיף מבחינה כלכלית על המצב הקיים , ועשוי לפתור בעיות בתחומים 
נוספים המעוררים מחלוקת . יש לחתור לקיומה של מדינה דמוקרטית מתוקנת , שבה 
קיימת הבחנה ברורה בין החברה , שלה חופש יוזמה , לבין המדינה המהווה מסגרת 
כופה , אך מוגבלת מבחינה חוקית . 
