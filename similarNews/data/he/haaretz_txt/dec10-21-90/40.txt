משרד החקלאות הכין הצעת חוק חדשה למניעת הכלבת , שעיקרה ביטול החובה המוטלת 
על בעלי כלבים למנוע מכלביהם לבוא במגע זה עם זה . ההצעה גם ממתנת הוראות 
חמורות אחרות בפקודת הכלבת הקיימת , שנחקקה ב4391 . כך נמסר מבית המשפט 
הגבוה לצדק בדיון בעתירה בעניין זה . בג"ץ המליץ לזרז את הליכי החקיקה לתיקון 
הפקודה . עם זאת , הוא דחה את העתירה שהגישו אגודת " חיים לבעלי חיים " 
ובעליו של כלב , עו"ד אהוד פלג , נגד מנהל השירותים הווטרינריים במשרד 
החקלאות . העותרים ביקשו מבג"ץ לחייב לבטל את הכרזת כל שטחי מדינת ישראל 
כאזור נגוע בכלבת . מתברר כי הכרזה זו תקפה מזה 41 שנה . נציגת פרקליטות 
המדינה , עו"ד יוכי גנסין , הביעה את נכונות המדינה לאמץ את המלצתם של 
השופטים שושנה נתניהו , אליעזר גולדברג ויעקב מלץ לשנות את שיטת ההכרזה . 
על - פי השיטה הנהוגה כעת , מוכרזת המדינה כנגועה בכלבת לזמן בלתי מוגבל . 
ועדה וטרינרית מעיינת בהכרזה זו מחדש מדי חצי שנה . למרות שדחו שופטי בג"ץ 
את העתירה , הם המליצו כי ההכרזה תוגבל בזמן , וכי לפני תום כל תקופה תדון 
הוועדה אם לחדש את ההכרזה . השופטת נתניהו הסבירה בפסק הדין כי השיטה המוצעת 
תתרום לדיון חופשי יותר , שאינו מושפע מהמצב הקיים . היא קבעה כי יש מידה 
רבה של צדק בטענת העותרים שאין הדעת סובלת את התוצאה של ההוראות הקיימות 
בפקודת הכלבת . הוראות אלה קובעות , בין השאר , כי בעל כלב באזור עירוני 
חייב למנוע מכלבו לבוא במגע עם כל כלב אחר . העותרים טענו כי הדבר עלול 
לגרום להכחדת כל הכלבים בארץ . השופטת קבעה כי בשל תוצאות חמורות אלה , 
על מנהל השירותים הווטרינריים להפעיל שיקול דעת מתון ביותר בהכריזו על האזורים 
הנגועים . עם זאת , היא ציינה כי אין בג"ץ יכול לפסוק שהופעל שיקול דעת 
בלתי סביר , שכן על המכריז מוטלת אחריות גדולה למנוע את המחלה , אשר מחייבת 
אותו לנהוג בזהירות מירבית . 
