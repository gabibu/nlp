" אנו מתגעגעים לירזי אורבן " , אמר לי בווארשה עיתונאי מחוץ לארץ . אורבן 
בן ה75 , " יהודי לפי מוצאו " , כהגדרתו , היה דובר ממשלת פולין בשלהי 
השלטון הקומוניסטי . הכל אהבו לשנוא אותו . הוא הסביר את מדיניות הממשלה 
בשנינות , בחריפות לשון , היה תוקפני , לעתים שחצני , הכל אבל משעמם 
מעולם לא היה . אורבן הוא עתה הבעלים , המו " ל והעורך הראשי של עיתון סאטירי 
הנקרא " נייה " ( " לא " ) , שכותרת המשנה שלו אומרת : " יומון היוצא 
לאור אחת לשבוע " . משני צדי הכותרת נראות שתי אצבעות משולשות , לימין ולשמאל , 
ו"נייה " אכן מכה ימינה ושמאלה בלי רחמים ובלי התחשבות . הוא שם ללעג 
את הקומוניסטים המנסים עתה להפוך את עורם . הוא מנהל מערכה חריפה נגד הביטול 
המוצע של חוק ההפלות הליברלי הנוכחי , ובמהלך המאבק הציע פרס בסך חמישה 
מיליון זלוטי ( כ005 דולר ) לאישה שתסכים להעיד בבית - משפט שסנאטור כלשהו 
מימן לה ביצוע הפלה . אומרים שכמה סנאטורים איימו לתבוע לדין את העיתון . 
התגובה : " אנו מתכוונים רק למי שחושב שאנו מתכוונים לו " . ניסוחיו של 
אורבן מדויקים ושנונים , דיבורו שוטף . " המשטר הסוציאליסטי היה משטר 
נוח להרבה אנשים . הוא היה מבוסס על כך שלא מוכרחים להתאמץ בעבודה להתאמץ 
חייבים בזמן הקניות ( הם מעמידים פנים , שמשלמים לנו משכורת , אנו מעמידים 
פנים שאנו עובדים ) . בתי - החרושת נועדו לשרת את נוחיות העובדים לא את 
נוחיות הנזקקים למוצריהם ; המרפאות לספק את נוחיות הרופאים לא של החולים ; 
בחנויות הזבניות היו צריכות להיות מרוצות לא הלקוחות " . לדעתו של אורבן , 
המחיר של מיגור המשטר הקודם אינו זמני . " הקיפאון ברמת החיים , ואף 
הירידה בה , עלולים להימשך זמן רב . כאשר זה יתברר , אולי כבר ב1991 , 
האכזבה והתסכול יכולים להביא לגאות שמאלית . אבל מגמה זו לא תחזק את הקומוניסטים 
ואת מי שהיו קשורים קשר כלשהו לשלטון הקודם . מה שצפוי אולי , אלו תופעות 
של לאומנות או משהו דומה לפוזאדיזם הצרפתי " . מכל מקום , תפקידו של ואלנסה , 
לדעתו של אורבן , כנשיא לא יהיה קל . מה גם שחלק מן המצביעים בחרו בו 
מחוסר ברירה . " לאומנות ? כלפי מי ? נגד הרוסים ? נגד הגרמנים ? נגד 
היהודים ? כרגע הלכי הרוח האנטי - רוסיים יותר חזקים מאשר הרגשות האנטי - 
גרמניים " , אומר אורבן . " אחרי 24 שנות טשטוש הניגודים זה גם די מובן . 
באשר לאנטישמיות בפולין כולה יש אולי 000 , 5 אנשים המכריזים על יהדותם . 
יש אחרים , כמוני , שהם ממוצא יהודי , אך קשריהם עם היהדות נותקו מזמן . 
האנטישמיות בפולין אין לה אובייקט ממשי . היהודי הוא רק מעין סמל , סמל 
של רע , סמל של מי שמוחזקים כאשמים בסבל . יש גם סמלים אחרים של שנאה . 
למשל , הקומוניסטים , הנתפסים בזמן האחרון כסמל של ההתחברות בין מי שנהנו 
בימי השלטון הקודם ועתה מסתדרים כאנשי עסקים וכמנהלים מבוססים , ומתעשרים . 
כמובן , יש מקרים כאלה , כשם שאמת היא שכמה מאנשי הממשלה החדשה הם ממוצא 
יהודי . זה מפסיק להיות אמת ברגע שבדרך של הכללה זה נהפך לסמל " . " בהחלט 
כן . ידעתי שאני שנוא . אבל היתה זו עבודה מעניינת ביותר , והיה בה יתרון 
גדול : היא לא היתה כרוכה באחריות ביצועית . אני הייתי אחראי רק למלים " . 
" הייתי בישראל פעם אחת , ב6591 . היו לי שם שתי דודות שמתו בינתיים . 
בנה של אחת מהן ביקר לא מזמן בפולין , אבל התקשיתי להידבר אתו . אמו ידעה 
פולנית , כמובן , אך הוא אינו יודע , ואני אינני יודע שפה אחרת מלבד פולנית . 
קצת אנגלית , יידיש כלל לא . רק פולנית " . 
