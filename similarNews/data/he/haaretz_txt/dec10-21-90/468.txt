לאחר הפוגה של קרוב לארבעה שבועות תתחדש היום הפעילות של שחקני הנבחרת האולימפית . 
הסגל החדש הכולל גם כמה כדורגלנים מהנבחרת הלאומית מתכנס למחנה אימון שבועי 
בשפיים ויחל את ההכנות למשחק הבין ארצי שיהיה במלטה באמצע ינואר . היום תחל 
מעשית המהפיכה של המאמנים יצחק שניאור ויעקב גרונדמן . השניים ביצעו שינוי 
חדש בהרכב והחליטו לבסס את הסגל הלאומי על רוב שחקני הסגל האולימפי בתוספת 
כמה צעירים ושחקנים בולטים מהסגל הלאומי הקודם ( ניר לוין , ניר קלינגר , 
יהודה עמר , ראובן עטר , אלון חזן , ירון כהן ) . שני שחקנים אחרים 
הוזמנו לראשונה לסגל הלאומי : שוער מכבי נתניה יעקב בלדב וחלוץ בית"ר ירושלים 
רונן שוייג . גרונדמן הסביר אתמול את השיקולים לזימונם של השניים : " בלדב 
מגלה יכולת טובה מתחילת העונה והוא השוער הטוב בליגה העונה . זה מתבטא במספר 
השערים שספג . שוייג הוא חלוץ מבטיח שנע הרבה במגרש . הם ראויים להזדמנות 
לבחון אותם . אנחנו עוקבים גם אחרי שלושה - ארבעה שחקנים נוספים המועמדים 
להצטרף לסגל הרחב ( לא לאולימפית ) , אך לא כדאי לציין שמות כי אולי תהיה 
ירידה בכושרם והם לא יוזמנו לבסוף " , אמר גרונדמן . היום אחר הצהריים יקיים 
הסגל החדש אימון בשפיים ומחר יתמודד בהרצליה עם מכבי שעריים מהליגה הארצית . 
מאיר מליקה שהוחזר לסגל לאחר הפוגה ממושכת יחמיץ את חמנה האימונים בגלל 
פציעה . 
