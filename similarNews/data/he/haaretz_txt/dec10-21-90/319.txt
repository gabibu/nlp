סעודיה הנחיתה אתמול מהלומה על יוזמת התיווך הבין - ערבית של נשיא אלגיריה 
שאזלי בן - גדיד , לאחר שהתברר לה כי היא מבוססת על " פתרון של פשרת אחווה 
ערבית " למשבר המפרץ . במגעים שהתנהלו אתמול מאחורי הקלעים הבהירה סעודיה 
כי בנסיבות אלה אינה מוכנה לקבל את פני בן - גדיד שעמד להגיע אמש לריאד . 
משום כך שינה נשיא אלגיריה את לוח מסעו והגיע לבגדאד , שם פתח בשיחות עם 
הנשיא סדאם חוסיין . מקורות ערביים הבהירו אמש כי למרות הצעד הסעודי יימשכו 
המגעים תוך ניסיון להמשיך ביוזמה האלגירית . עיתוני סעודיה ציטטו אתמול הודעה 
רשמית לפיה מבהירה ריאד שהיא מוקירה את מאמצי נשיא אלגיריה למען האומה הערבית 
ומאחלת לו הצלחה . עוד נאמר כי לא נקבע מועד לביקור בן - גדיד בריאד . 
ההודעה ציינה , כי סיום המשבר במפרץ נתון אך ורק בידי הנשיא העיראקי בעצם 
היענותו להחלטות האו"ם והפסגה הערבית . במקביל הודיע שר החוץ הסעודי האמיר 
סעוד אל - פייסל מרומא , כי ארצו לא תקבל פתרון כלשהו למשבר המפרץ , שלא 
יושתת על נסיגה מלאה וללא תנאי של עיראק מכוויית והשבת הממשל הכווייתי על 
כנו . קפידבינזמן קצר לפני הגיעו של בן - גדיד הודיעה סוכנות הידיעות העיראקית 
על שינויים בממשלה . לפיהם , מונה המפקח הכללי של הכוחות המזוינים הגנראל 
סעדי טועמה עבאס לשר ההגנה , במקומו של גנראל עבד אל - גבאר שנשל , שחזר 
לתפקיד שר מדינה לעניינים צבאיים . שנשל שימש בתפקיד ייצוגי אך לאחר מות 
שר ההגנה , גנראל עדנאן חיראללה , בשנת 88 בהתרסקות מטוס , החליט הנשיא 
סדאם חוסיין למנותו למשרה הפנויה עד שיימצא שר הגנה מתאים . חוסיין מלך ירדן 
נפרד אתמול מבן - גדיד בשדה התעופה ברבת - עמון . הוא אמר כי בשיחות ביניהם 
הם הגיעו לתמימות דעים ביחס לפתרון המשבר . המלך הוסיף כי לא ייתכן שהמדינות 
הערביות לא יפתחו ביניהן בדו - שיח , כאשר ארה"ב ומדינות אירופה החליטו 
לפתוח בדו - שיח עם עיראק . בתשובה לשאלה אמר חוסיין כי ירדן תבעה מאז ומתמיד 
כינוס ועידה בין - לאומית לשלום במזרח התיכון ועתה היא תובעת זאת מהממשל 
האמריקאי ביתר - שאת . קפידבינעיראק שבה ואיימה אתמול למחוק את ישראל מעל 
פני האדמה במקרה של התקפה ישראלית עליה . " דבר ממה שמכונה ישראל לא יישאר , 
אם היא תהיה מעורבת בתוקפנות נגד עיראק " נכתב במאמר מערכת בעמודו הראשון 
בביטאון הממשלה אל - גומהורייה תחת הכותרת : אם ישראל תהיה מעורבת זה יהיה 
הסוף שלה . המאמר בא בתגובה לדבריו של שר הביטחון , משה ארנס , ששלל ביום 
שני התקפה על עיראק למרות החשש שפתרון של שלום למשבר במפרץ יותיר את עיראק 
במלוא עוצמתה הצבאית . ארה"ב האשימה אתמול את עיראק במניעת הסכם על המועדים 
לקיום שיחות רמות - דרג , שהוגדרו על - ידי שר החוץ גיימס בייקר כסיכוי 
הטוב האחרון לשלום במפרץ הפרסי . דובר הסטייט דפרטמנט ריצארד באוצר אמר , 
כי עיראק עדיין עומדת על כך שבייקר יבוא לבגדאד לפגישה עם הנשיא סדאם חוסיין 
ב21 בינואר שלושה ימים בלבד לפני סיום מועד האולטימטום . ארה"ב דחתה הצעה 
זו משום שהמועד קרוב מדי לסיום האולטימטום שקבעה מועצת הביטחון . מועצת 
הביטחון הסמיכה את המדינות החברות להפעיל כוח נגד עיראק , אם לא תיסוג מכוויית 
עד ל51 בינואר . באוצר מסר כי יותר מ005 איש ממוצא אמריקאי , רובם ילדים , 
יישארו בכוויית ובעיראק לאחר פינוי כל הזרים שהוחזקו בשתי המדינות בניגוד 
לרצונם . כך מסר שלשום דובר המחלקה ריצרד באוצר . הוא ציין כי אינו בטוח 
כי כל הנשארים עושים זאת מרצונם והסביר כי חלקם ממוצא עיראקי או כווייתי . 
גם ממשרד החוץ הבריטי נמסר כי 001 אזרחים בריטים יישארו בעיראק או בכוויית , 
למרות האפשרות לשוב לארצות מוצאם . דובר המשרד הביע תדהמה על מספר הנשארים . 
גורמים ממשלתיים דחו את הרעיון , שהנשארים לא שמעו שבאפשרותם לצאת כי רוב 
המתחבאים לשעבר היו בקשר טלפוני עם אנשים שמונו לכך . לכן , הועלתה סברה 
כי לנשארים יש קשרי משפחה העיראק ובכוויית המונעים מהם לעזוב . 
