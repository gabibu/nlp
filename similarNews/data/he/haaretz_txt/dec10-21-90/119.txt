הקריאה ב"סיפורי הופמן " , המצטרף ל"נסיכה ברמבילה " ( הוצאת עם עובד ) 
, נראתה לי במחשבה ראשונה מיותרת . והרי לכאורה , בימים אלה אין לנו 
צורך בזוועות הדמיון , בניסוחים אפוקליפטיים כמו : " דבר פלצות פלש אל 
חיינו , ורחשי לב אפלים המנבאים גורל איום מרחפים מעלינו כחשרת עבים שחורה , 
ואף קרן - שמש אחת לא תוכל לחדור בעדה " . " אבל יצירות אלה , " כדברי 
אילנה המרמן , מתרגמת " הנסיכה ברמבילה " , " שנכתבו לפני כמאה ותשעים 
שנה , אפשר לראות בהן פיסת תרבות " . ומשום כך , לדעתה , למרות חילוקיהדעות 
סביב השאלה : האם יש להתייחס ליצירת ספרות מבחינת ההקשר ההיסטורי שלה או 
ליהנות ממנה כפשוטה יש לבחון אותן גם מתוך ההקשר התרבותי הרחב שלהן . " דברים 
אלה יפים להרבה יצירות ספרות מן העבר הרחוק " , כותבת המרמן , " אך יפים 
שבעתיים לאגדות הרומנטיקה הגרמנית " . שכן למרות שהם מוגדרים כאגדות , אין 
סיפוריו של הופמן המורכבים והעשירים שבסיפורי האגדות של זרם זה סיפורי 
מעשה תמימים , אלא ביטוי להשקפת עולם , שלדברי אילנה המרמן , היתה משותפת 
לסופרי הזרם הרומנטי בגרמניה ולהוגי הדעות שלו , שהאמינו כי התיאוריה והיצירה 
אינן נבדלות זו מזו . הפיוט הוא חזות הכול , האמינו הרומנטיקנים הגרמנים . 
" יש לפייט את החיים . לעשות את הפיוט חיוני וחברתי , ואת החיים והחברה 
פיוטיים " , כתב פרידריך שלגל , מגדולי הוגי הדעות בזרם הרומנטי . אז , 
כך האמין , תיווצר הרמוניה של מודעות . אלא שהפיוט שאליו שאפו הרומנטיקנים 
הגרמנים היה גרמני במהותו . סוריאליסטי , מורבידי , מבוסס על משקעים אפלים 
ונסתרים של הנפש , ומשועבד לפרצי דמיון , עשירימאמנם , אבל לעתים חולניים . 
ואכן , הדמויות בסיפוריו של הופמן חיות בעולם מסויט , נתונות לשליטתו 
של כוח אפל , ש"מתוך זדון בוגדני , משחיל אל תוכנו את הפתיל לכפתנו בו , 
לגרור אותנו על - כורחנו אל דרך הפורענות , והוא לובש בתוכנו את צורתנו 
שלנו ומתמזג בנו עד תום " . גיבוריו מתמודדים בעולם דו - משמעי , שבו מתערבבים 
הדמיון והמציאות , העל - טבעי והיום - יומי . הם מנסים להילחם באותו " כוח " , 
ספק חיצוני ספק פנימי , אבל מובסים , ו"הכוח הזדוני . . . מטיל פירוד 
בינם לבין עצמם " . באחד הסיפורים אף מאבד הגיבור את בבואתו , אם כי " אין 
זו אבידה גדולה , שהלא כל בבואה אינה אלא אשליה " . נילי מירסקי מדגישה , 
כי הכפילות שביצירתו של הסופר איפיינה גם את חייו . הופמן עצמו , ב"הנסיכה 
ברמבילה " , מתאר את מחלתו של נסיך מארצות - המזרח , תיאור ההולם את אישיותו 
ואת חייו שלו : " הוא סובל ממחלה שאפשר לציינה כמוזרה ואף המסוכנת שבכל 
המחלות הקיימות , ולשם ריפויה נזקק אדם לסממן פלאים המצוי רק בידיהם של 
יודעי - נסתרות . שכן הצעיר חולה במחלת הדואליזם הכרוני " . ואכן הופמן , 
כמו גיבוריו המוזרים שפנטסיות מטורפות משבשות את חייהם , היה אמנם אזרח 
מכובד , שופט פרוסי ויועץ חצר דקדקן , אבל גם שתיין כרוני , שחי בעולם 
מוזר ומופלא , עשיר בדמיונות ובכמיהה בלתיפוסקת ליפעה שלא מכאן , ליופי 
נאצל . הוא חי מתוך הכרה שהמציאות חמקמקה ואינה ניתנת להגדרה חד - משמעית , 
כותבת מירסקי , וכך הגבול בין הנגלה לנסתר בסיפוריו הוא דק מאוד . " והכוח 
ההוא הטמיר והנעלם , שאופף אותך בכל אשר הלכת כחלום דק מן הדק , שדמויותיו 
שקופות והן נמוגות אל מול המבט החודר , ובמלכות הזאת , שהרוח חוזרת ופותחת 
לפנינו שוב ושוב , ולא רק בחלום , נסה נא לשוב ולגלות את הדמויות המוכרות , 
או אז תיווכח לדעת כי מלכות הפלאות קרובה אליך יותר מששיערת " . כך גם בסיפורו 
של היועץ קרספל : " כל מה שנשאר אצלנו בגדר מחשבה גרידא , הופך אצל קרספל 
למעשה . את לענה המר של הרוח הכלואה בתוך מהומת החיים הארציים והמולתם , 
הופך קרספל לתנועה של תזזית זריזה כדילוגי השפן . את מה שבא מעפר הוא משיב 
לעפר , אבל את האלוהי שומר שמור היטב . וכך , כמדומני , נשמרת שפיות 
הדעת בתוכו פנימה , למרות הטירוף שלמראית - עין " . " יהיו מי מהקוראים , 
שיחשבו שהן ( הדמויות ) משונות ושאינן מדברות בלשוננו , זרות לרוחנו 
ולעולם הסובב אותנו " , כותבת אילנה המרמן , " וכנגדם יהיו מי שיבחינו 
בתוך הערב - רב הזה של המצאות דמיוניות ותמהוניות , וסגנונות שעבר זמנם , 
בהסתכלות מודרנית בנפש האדם , כדרך הפסיכואנליזה " . מבחינות רבות הקדימה 
הרומנטיקה הגרמנית את הפסיכולוגיה והפסיכואנליטיקה , אבל , כאמור , אין 
לבחון סיפורים אלה אך ורק כביטוי של חוכמת הנפש , ולא לשווא הם מהווים " פיסת 
תרבות " . 
