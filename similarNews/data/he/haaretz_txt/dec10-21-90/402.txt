רונן שוייג , חלוץ בית"ר ירושלים , זומן אמש לסגל הנבחרת הלאומית שיחדש 
מחר את פעילותו . הסגל החדש מתבסס בעיקר על שחקני הנבחרת האולימפית ששיחקו 
ביוון ( 22 ) ב - 12 בנובמבר בצירוף כמה שחקנים מהסגל הלאומי . רשימת 
ה"ותיקים " שזומנו למחנה האימונים כוללת את השחקנים הבאים : יעקב בלדב , 
ניר קלינגר , ראובן עטר , יהודה עמר , ניר לוין , ירון כהן , אלון 
חזן , רונן שוייג . מרשימת הסגל האולימפי שהיה ביוון נעדרים ארבעה : אבי 
פיטוסי ( מבקיע שער המשווה ביוון ) שהתגייס לצה"ל ושלושה המתאמנים עם נבחרת 
נוער א , אייל ברקוביץ , אבי נמני ואסף טובי . שחקן נוסף שזומן בשבוע 
שעבר הוא מאיר מליקה , חלוץ מכבי תל אביב , שהיה בסגל האולימפי בתחילת 
העונה , אך שוחרר . הסגל המשותף יחל מחר בשפיים את ההכנות למישחק הרעים 
הבין - ארצי במלטה באמצע ינואר . המאמנים הלאומיים יצחק שניאור ויעקב גרונדמן 
מתחילים לבצע את המהפך החד בנבחרת הבכירה , במגמה לאפשר מישחקים רבים ככל 
האפשר לשחקני הנבחרת האולימפית . זו מתכוננת למשחקה הבא בטורניר הקדם אולימפי 
מול קפריסין ב - 02 במארס 1991 בארץ . המאמן יצחק שניאור יסע השבוע לקפריסין , 
כדי לצפות במישחק הרעים של קפריסין האולימפית עם איטליה . 
