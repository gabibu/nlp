יותר מכל אירוע ביטחוני אחר במסגרת האינתיפאדה גרם הרצח המשולש ביפו למבוכה 
עמוקה בחוגים ביטחוניים . כמו בציבור הרחב שורר גם בדרגים אלה זעם רב על 
מעשי הרצח . אך בעוד המניע העיקרי של בעלי ההצעות מבחוץ הוא הרצון לנקמה , 
מבינים כבר בצמרת השלטון כי קיימים אילוצים אחרים . כמו בהתקוממויות אחרות 
הגיעה ישראל לשלב שבו עליה להחריף שוב ושוב את צעדי הענישה , אף על פי שברור 
כבר לרבים שהצעדים הצבאיים - הטקטיים אין בהם תשובה מלאה לבעיה , ולכל עונש 
חריף יש גם מחיר המשפיע לרעה על הביטחון . קפמאבינאין אפשרות להפריד בין 
צעדי הענישה והמניעה למצב המדיני . לביקור של ראש הממשלה בוואשינגטון היתה 
הפעם השפעה מיידית על עוצמת התגובה הישראלית . שאם לא כן , היה ודאי מספר 
המגורשים גדול יותר , ולא רק מקרב אנשי החמאס . ישראל נזהרה הפעם שלא לפגוע 
בדרגים הפוליטיים שבהנהגה הפלשתינית . גם למשבר במפרץ יש היום השפעה עקיפה 
על מידת התגובה הישראלית בשטחים . אש"ף ותומכיו אורבים לצעדים חריפים מצד 
ישראל כדי שיוכלו להעסיק את מועצת הביטחון בנושאים שאינם קשורים לפלישה העיראקית 
לכוויית ; נושאים שיביכו את ואשינגטון ואת שותפיה בקואליציה הערבית נגד 
עיראק . אמצעי הענישה מושפעים בהכרח גם מהתפיסה האידיאולוגית של רוב שרי 
הממשלה . רוב הציבור מבקש להרחיק את ערביי השטחים משטחי ישראל , לסגור 
את הקו הירוק . בעיני שרים רבים פירוש הדבר חלוקה של ארץ ישראל . קביעה 
כי המדובר בשתי ישויות גיאוגרפיות שונות , ושני העמים לא יכולים לחיות ביחד 
בארץ ישראל , כשאחד שולט על משנהו כל זה עומד בניגוד לתפיסה האידיאולוגית 
של הליכוד . קפמאבינהסתירות הפנימיות בולטות גם בתחום הביטחוני . ההתנגדות 
הנמרצת ביותר לסגירת הקו הירוק נשמעת דווקא מאנשי הביטחון . הללו מבינים 
כי זהו צעד שאינו אלא בריחה מהמציאות . לכאורה יוקל הלחץ בתוך ישראל , 
ויקטנו הסכנות מסכינאים בתוך גבולות הקו הירוק ; אך בשטחים ייווצר סיר לחץ 
ענקי . מי שאחראי לביטחון גם בשטחים אינו רוצה בכך . עשרות אלפי מובטלים 
בשטחים , משפחות רעבות וציבור גדול שאין לו מה להפסיד , יגרמו בהכרח להרעת 
המצב הביטחוני בשטחים . הראשונים שיחושו בכך יהיו המתנחלים . גם צה"ל לא 
יוכל לטפל בכך בלי לשגר לשטחים עוד יחידות . הקמת המחסומים בלבד תתבע אלפי 
חיילים נוספים למשימות השיטור . מי שמעוניין בכך הם קודם כל אנשי החמאס ואש"ף . 
לאש"ף לא אכפת גם , שצעדי הענישה הישראליים יהיו עתה נוקשים , כדי שתהיה 
להם סיבה לדרוש הצבת משקיפים זרים בשטחים וכך להביא למעורבות בין - לאומית 
גדלה והולכת בשטחים . החמאס מצדו חותר לכך שהמצב הכלכלי והביטחוני של הפלשתינאים 
בשטחים יורע בשלב זה , מתוך הנחה שככל שיהיה להם רע יותר , תחריף ההתקוממות . 
את זאת על ממשלת ישראל לזכור כל אימת שמחריפים את העונשים הקולקטיוויים 
ופוגעים ביותר ויותר שכבות . אל לנו להשלות יותר את עצמנו כאילו בשטחים 
קיים , כפי שטענו אצלנו , רוב שקט המתנגד לאינתיפאדה . כולם תומכים בהתקוממות , 
אלא שלא כל אחד מתושבי השטחים מוכן לשאת נשק או ליידות אבנים ולתפוס סכין 
בידו . קפמאבינבסתר לבם יודעים שרים רבים את האמת , אך את הציבור הם ממשיכים 
להשלות כאילו התשובות מונחות בכיסם . משום כך הם יוצאים בהצהרות סתמיות , 
כמו ההצעה לדרוש עונש מוות לסכינאים שרצחו יהודים . לשר מילוא ידוע ודאי , 
כי מבחינה משפטית אין אפשרות לדרוש בישראל עונש מוות על עבירה כזאת . תקנות 
ההגנה לשעת חירום מאפשרות הטלת עונש מוות רק על מי שהפעיל כלי ירייה , גם 
אם לא הרג איש . לעומת זאת אין רצח בסכין או אפילו דרדור אוטובוס לתהום 
והריגת נוסעיו מאפשרים עונש כזה . בסדרת פעולות הצליחו המתקוממים לגרום באחרונה 
לחוסר ביטחון גובר בקרב רבים בציבור הישראלי , ולתחושה כי ההרתעה כלפי הפלשתינאים 
הולכת ומתמסמסת . ישראל נמצאת עדיין בשלב שבו רוב הציבור סבור כי תגובות 
נזעמות יפתרו את הבעיה , אך ברור כי אנו מתקרבים לשלב קריטי , שבו יותר 
ויותר אנשים יבינו שאי אפשר לפתור מלחמת אזרחים כזאת באמצעים צבאיים בלבד , 
ודרושים מהלכים מדיניים נועזים . 
