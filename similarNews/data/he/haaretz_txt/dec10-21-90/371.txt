מוזיאון תל - אביב מתיר בשבתות כניסתם של דתיים למוזיאון בלא שיחוייבו בתשלום 
כניסה בעוד שאחרים מחוייבים בתשלום . חבר מועצת עיריית תל - אביב , דן 
דרין ( רץ ) , שדבר זה הובא לידיעתו , פנה אתמול לראש העירייה , שלמה 
להט , בדרישה שיורה להפסיק לאלתר את " האפלייה בין יהודי ליהודי " במוזיאון . 
דרין אמר כי בתשובה לפנייתו להנהלת המוזיאון , נאמר לו כי מדובר במספר 
קטן של דתיים המבקרים במוזיאון בשבתות וכי רובם " חוזרים באמצע השבוע לשלם 
את דמי הכניסה שלא שילמו בשבת " . בפנייתו לראש העירייה תבע דרין להנהיג 
הסדר לפיו דתיים המבקשים לבקר במוזיאון בשבתות ירכשו כרטיסים מראש במהלך 
השבוע , או שיוחלט לשחרר מתשלום את כלל מבקרי המוזיאון בשבתות ללא הבדל 
בין דתי לחילוני . 
