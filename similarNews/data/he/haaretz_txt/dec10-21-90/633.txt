" אומה מגדירה את זהותה במלחמת התרבות " כותב יגאל בורשטיין בסוף ספרו 
" פנים כשדה קרב " . הספר , בהוצאת הקיבוץ המאוחד , מגולל את תולדות הקולנוע 
הישראלי מנקודת מבט אישית , תוך בחינת אופן ייצוג הפנים האנושיים בו . 
הערב , ב00 : 12 יתקיים בסינמטק תל אביב רב - שיח על הספר , בנוכחות המחבר . 
אחריו יוקרנו קטעים מכמה מסרטיו . את ההשראה לבחינת התרבות דרך פנים שואב 
בורשטיין מדבריו של פייר פאולו פאזוליני בדבר אובדן הפנים בקרב האיטלקים 
הצעירים , שמסמנים את אבדן התרבות . אורי צבי גרינברג אמר דברים דומים 
על התרבות הישראלית . " ספרי רוצה לכלול את הקולנוע כחלק מן התרבות הגבוהה " 
אומר בורשטיין . " הקולנוע הישראלי מעמיד היום יצירות השקולות ברמתן ליצירות 
של עמוס עוז , יגאל תומרקין או אריק איינשטיין , אבל אין לו עדיין הלגיטימציה 
והתהודה שיש לספרות , למחול או למוסיקה הישראליים " . בין סרטי ה"עלית " 
מונה בורשטיין את ה"יומן " של פרלוב , " בר 15 " של עמוס גוטמן , סרטים 
קצרים של נירית ירון , איילת מנחמי ודינה צבי , " שורו " של שבי גביזון , 
" בלוז לחופש הגדול " , " אוונטי פופולו " " מאחורי הסורגים " ו"אחד 
משלנו " של אורי ברבש . " הייתי רוצה שהקולנוע הישראלי יגיע לבני המעמד 
הבינוני , צרכני התרבות שאינם חובבי קולנוע מושבעים , שלא רואים עדיין 
את הקולנוע כחלק מתרבות העלית , " אומר בורשטיין . לדעתו , הפנים הישראליות 
והתרבות הישראלית אינן אובדות . כפי שהן משתקפות בקולנוע הישראלי , הן 
מתעשרות בתוכן , " במידה שאני מאמין בעתיד התרבות הגבוהה הישראלית " . 
מוזרה האבחנה בין תרבות " גבוהה " ו"נמוכה " , בעיקר בעידן הפוסט - מודרניסטי , 
שאחד ממאפייניו הוא טשטוש ההיררכיה בין ביטויים תרבותיים שונים . בורשטיין 
מדגיש כי אין מדובר באבחנה ערכית בין קולנוע מסחרי רע , כביכול וקולנוע 
אליטיסטי טוב , כביכול . לדבריו , הקולנוע הופך בארץ , כמו בעולם , 
למדיום התרבותי הדומיננטי , גם בתרבות העלית . קיומה של תרבות עלית והמודעות 
אליה חשוב בעיניו " כסכר מפני התבהמות " . הספר הוא אישי ואסוציאטיווי . 
בהקדמה מתנצל בורשטיין על אי דיוקים היסטוריים ואחרים . האם אין מידה של 
חוסר אחריות בביסוס תזה על הגיגים אישיים ועל פרטים שאינם תמיד מדויקים ? 
" אני לא תיאורטיקן . אני במאי . הספר בנוי כתסריט דוקומנטרי , שמצלם 
תאוריות באופן אקלקטי . הקורא ישפוט אם זה לגיטימי . העיסוק בפנים מעורר 
את הדיון על אינדיבידואליות לעומת קולקטיב . יש גם אשליה שאפשר לחדור 
דרכם לנפש האדם . עבורי הפנים בקולנוע הישראלי הן מין נייר - לקמוס לבחינת 
התודעה הקולקטיווית , כפי שהיא מתבטאת בקולנוע " . בורשטיין עובד כעת על 
תסריט לסרט באורך מלא , המשלב תעודה ובדיה . כותרתו של הסרט תהיה : " חייו 
והרפתקאותיו של ב שפינוזה על פי דיווחי השכנים , זהירות ! " . הסרט מתרחש 
בחולון , שם כותב והוגה ברוך שפינוזה , כשהוא לבוש גופייה ומכנסי התעמלות . 
