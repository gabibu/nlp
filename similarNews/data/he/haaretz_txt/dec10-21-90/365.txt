אשר רציתי להגיב על דברי התגובה של חיים לוסקי למאמרו המעולה של ס . יזהר 
" מספד לציור או למביניו ? " , באה לעזרתי תוכנית הטלוויזיה " תעודה " 
שהוקרנה ב6 בדצמבר על הביאנלה בוונציה . ראינו נציג ישראל בביאנלה , יעקב 
דורצין . ראינו את זוכת הפרס גני הולצר וכן את עבודותיו המרשימות של הפסל 
ההודי אניש קמפור . אניש קמפור , יהודי - הודי שחי בישראל בשנות השבעים , 
נשאל מדוע לא ניסה ללמוד אמנות בישראל . הוא השיב : " בבצלאל לא קיבלו 
אותי " . נדמה לי שדי בכך לענות לחיים לוסקי על קובלנתו נגד ס . יזהר המזלזל 
" באקדמיה ובאנשים שמאכלסים אותה " . ועוד לעניין זה ; מבקר האמנות הנודע 
פייר רסטאני נשאל לדעתו על הביאנלה , והשיב : " עכשווי . נכון שזאת אמנות 
עכשווית , אך כמה היא בינונית ! הלוואי שגם אוצרי המוזיאונים אצלנו היו 
מבינים שיש אמנות עכשווית שהיא בינונית . 
