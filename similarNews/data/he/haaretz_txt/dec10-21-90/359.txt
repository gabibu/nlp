בהחלט . בעבר , אלופים אמרו מה שהם חושבים בנושאי מינויים רק כשנתבקשו 
להביע את דעתם במסגרת הצבא , אבל אחרי שהתקבלה החלטה לא יצאו נגדה בוודאי 
שלא לתקשורת . כיום קצינים בכירים יוצאים לתקשורת עם ביקורת . זו תופעה 
שניזונה במידה רבה מההתעניינות של התקשורת במתרחש בצה"ל , דבר שמחייב את 
האלופים לגלות הרבה יותר בגרות . לצערי , חלקם אינם מגלים את הבגרות הנדרשת . 
כשקצינים בכירים מותחים ביקורת , זה כאילו שבתוך תוכם הם אומרים : איננו 
שלמים עם ההחלטה . הם כאילו משדרים מסר שהוויכוחים בינם לבין הרמטכ"ל המיועד 
יימשכו , לא במישור הענייני , גם בעתיד . החזרתו של סאקל לשירות איננה 
מייצגת תופעה . אני חושב שכשיטה קבועה זה לא בריא להחזיר לשירות אלוף שפרש 
לפני שנים . נראה לי שבמצב אחר , סאקל לא היה מתמנה למפקד המפח"ש , אבל 
אם צעד כזה מתבצע כדבר חד - פעמי , איני חושב שיש טעם לצעוק " זאב , זאב " . 
לגבי קידום תתי - אלופים , אין ספק שזה דבר חשוב אבל אין זה יעד כשלעצמו . 
אין ספק שאחד המרכיבים העיקריים בהחלטת ברק היה מי האנשים שאיתם יוכל לעבוד . 
זה נתון שצריך להתחשב בו . כמובן , אם ברק היה אוסף סביבו רק את אנשיו 
זה לא היה טוב . אבל אי אפשר לומר לו : עליך לעבוד עם אנשים שאינך מסתדר 
איתם או שאין לך הערכה כלפיהם . בהחלט . אמנם קצין חינוך ראשי אינו אחראי 
על חינוכם של האלופים , אבל אילו היה לו המעמד הראוי בצה"ל , היה עליו 
לפנות אל הרמטכ"ל ולומר לו : תופעות כאלה מצד אלופים גורמות נזק לקצונה 
הזוטרה ולחיילים . לכן , לדעתי , קצין חינוך ראשי צריך להיות מבוגר יותר 
מן האלופים מבחינת הגיל , הניסיון ובעיקר מבחינת המעמד שמעניק לו הרמטכ"ל 
הנוכחי . 
