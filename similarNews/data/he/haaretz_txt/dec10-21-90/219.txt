מדענים ברפא"ל פיתחו מכשיר להצלת חולים שנקלעו למצוקה בניתוחי לב פתוח או 
צנתור . המכשיר שהוא ייחודי מסוגו בעולם מתבסס על טכנולוגיות צבאיות . 
הוא פותח לפי רעיון של איש רפא"ל , ד"ר שמואל רהט , במסגרת חברת גלרם , 
שהוקמה על - ידי רפא"ל ב28 ליישום אזרחי של טכנולוגיות צבאיות . הפטנט מבוסס 
על שיטת בדיקה ממוחשבת שבה ניתן למצוא במהירות את כמות ונפח זרימת הדם הדרושה 
לסייע ללב בניתוח , או בשלב ההתאוששות שאחריו . המכשיר מזרים ומווסת באופן 
אופטימלי את כמות הדם הנוספת כך שתהיה אופטימלית . בשיטה הקיימת כיום עושים 
שימוש במכונת לב - ריאה כשהזרמת תוספת הדם באמצעותה מכנית ונקבעת מראש , 
ואינה מותאמת לשינויים הנדרשים תוך כדי הניתוח . במקרים קיצוניים הלב , 
שהיה מנוטרל בניתוח , אינו חוזר לפעולתו התקינה לאחריו , וכמות הדם המוזרמת 
ממכונת הלב - ריאה גדולה או קטנה מדי . במצב זה , עלול הלב להפסיק לפעול . 
המכשיר של גלרם מאפשר הפעלתו גם לאחר הניתוח , בשלבי ההתאוששות של הלב המנותח , 
עד לתקופה של 41 יום . המכשיר שולט על עוצמת פעימת הלב , על צורתה ועל 
כמות הדם . הוא מצליח לזהות שינויים ולהגיב עליהם תוך 7 אלפיות שנייה . 
מומחי רפא"ל עובדים בשיתוף עם רופאי מחלקת ניתוחי חזה בבית החולים הדסה . 
המפתחים סיימו את הניסויים בבעלי חיים , שהתבצעו בהתאם לדרישות המחמירות 
של התקן האמריקאי . בית חולים הדסה קיבל עתה אישור להתחיל את הניסויים במכשיר 
החדש גם בבני אדם . הניסויים הראשונים בניתוחי לב פתוח אמורים להתחיל עד 
פברואר 19 . לפי הערכת מפתחי המכשיר הוא יוכל להציל את חייהם של עשרות אלפי 
חולים בשנה ברחבי העולם . חולים אלה מתים משום שהסיוע המוענק ללבם בשלב 
ההתאוששות הראשון לאחר הניתוח , או בעת שמתעוררת בעיה במהלך צנתור , אינו 
מסוגל להביא לתפקוד תקין של הלב . המכשיר החדש יוכל לענות על אותן הבעיות 
הנוצרות במקרים אלה . מדובר בכ%2 מהחולים העוברים ניתוח לב פתוח או צנתור . 
מחירו של מכשיר אחד יגיע ל02 עד03 אלף דולר . חברת גלרם נמצאת עתה בתחילת 
התקשרויות שיווקיות ברחבי העולם . הכוונה היא להעביר מכשירים לבתי חולים 
במספר מדינות , כדי שאלה ייבחנו ויקבלו את האישורים מרשויות הרפואה באותן 
ארצות . להערכת מנהל גלרם , אמנון כהן , קיים פוטנציאל של מכירה בעשרות 
מיליוני דולר לשנה . 
