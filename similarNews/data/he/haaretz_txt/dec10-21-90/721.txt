רוב השרים לשעבר של מפלגת העבודה עדיין לא השלימו , כנראה , עם העובדה 
שהם באופוזיציה , ופעילותם בכנסת היא מזערית . שמעון פרס , יצחק רבין , 
יצחק נבון , חיים בר - לב , מרדכי גור , עזר וייצמן ורפי אדרי כמעט ואינם 
פעילים בבית המחוקקים . הם מתייצבים להצבעות החשובות , כמו הצעות אי - 
אמון , החקיקה הדתית וניסיון הסרת חסינותו של חבר - הכנסת מוחמד מיעארי . 
לעתים אפשר לראות אותם לוגמים קפה וממתיקים סוד במזנון הכנסת , ומשתתפים 
בישיבות ועדת החוץ והביטחון . אבל הם אינם מגלים כל יוזמה אחרת . איש מהם 
כמעט ואיננו משתתף בדיונים במליאה בנושאים מדיניים , ביטחוניים , כלכליים 
וחברתיים . איש מהם כמעט ואיננו יוזם הצעות חוק , מגיש הצעות לסדר היום 
או מציג שאילתות לשרים שתפסו את כורסותיהם בלשכות המהודרות . קפמאבינלעומתם , 
השרים לשעבר משה שחל , אברהם כץ - עוז , יעקב צור ובמידה פחותה גם גד 
יעקובי , השכילו להתאקלם מהר מאוד לספסלי האופוזיציה . שחל , שר האנרגיה 
לשעבר , מפגין פעלתנות רבה . הוא מעלה יוזמות חקיקה ( חוק המפלגות ) , 
מגיש הצעות דחופות לסדר היום ( הסכנות מההיערכות החדשה בעולם הערבי ; 
הצורך בחשבון נפש לאומי ; הוזלת מחירי הדלק וכו ) . גם אברהם כץ - עוז , 
שר החקלאות לשעבר , המקפיד להופיע תמיד במכנסי גינס דהויים , נוהג להשתתף 
בקביעות בישיבות ועדת הכספים ולהגיש הצעות לסדר היום ושאילתות , בעיקר בנושאי 
משק , כלכלה וחקלאות . הוא הדין בשר הבריאות והקליטה לשעבר . יעקב צור , 
העוקב מקרוב אחר מחדלי הממשלה בקליטת גל העלייה מבריה"ם , איננו חושך את 
שבט ביקורתו מיו"ר ועדת השרים לקליטה , אריאל שרון , ומשר הקליטה הרב יצחק 
פרץ , שאף האשים אותו כי הוא מבקר אותו משום שהוא מתוסכל מאז נטשה מפלגת 
העבודה את הממשלה . הזלזול הרב שמפגינים שבעת ראשי המפלגה בכנסת מעורר תגובות 
מעורבות בקרב חבריהם לסיעה . חלקם מרוצים ממציאות זו , משום שהיא מאפשרת 
להם להתבלט ביוזמות חקיקה , הגשת הצעות לסדר היום , השתתפות בדיונים מדיניים 
והצגת שאילתות למכביר . בתחומים אלה פעילים בעיקר ( בסדר הא"ב ) הח"כים 
נאוה ארד , אברהם בורג , בנימין בן - אליעזר , מיכה גולדמן , אלי דיין , 
שבח וייס , עמנואל זיסמן , חגי מירום , עדנה סולודר , עמיר פרץ ושמעון 
שטרית . גם יושבי ראש הוועדות ( אברהם שוחט בוועדת הכספים , אורה נמיר 
בוועדת העבודה והרווחה , שושנה ארבלי - אלמוזלינו בוועדת הכלכלה , דוד 
ליבאי בוועדה לביקורת המדינה ומיכאל בר - זוהר בוועדת החינוך ) מקדישים 
את מרבית מרצם וזמנם לעבודת הכנסת . אחד הח"כים הפעילים ביותר בכנסת אמר : 
" באופן אישי אני שמח ששרינו לשעבר אינם פעילים בכנסת , משום שיש לי כר 
נרחב לפעולה . אבל מבחינה מפלגתית , אני חושב שאיננו מתפקדים כלל כאופוזיציה 
לוחמת . איננו עושים את המאמץ המינימלי על מנת להקשות , להציק ולמרר את 
חיי הקואליציה " . ח"ך אחר זוקר אצבע מאשימה בעניין " האין - אונות " כהגדרתו , 
שמפגינים פרס , רבין וחבריהם בכנסת , לעברו של יו"ר סיעת המערך חיים רמון . 
" מתפקידו של יו"ר הסיעה לקרוא את השרים לשעבר לסדר . לא ייתכן שפעילותם 
בכנסת תתבטא רק בנוכחותם בהצבעות חשובות ובישיבות הסיעה . הייתי מצפה מנבון 
כשר החינוך לשעבר , המכיר את המתרחש במערכת החינוך טוב יותר מרבים אחרים , 
שיעלה את הנושא לעתים תכופות לסדר היום . הוא הדין בשר המשטרה לשעבר חיים 
בר - לב , שלדבריו יש משקל רב בעניין היערכות המשטרה ותפקודה בימים קשים 
אלה של ביטחון פנים מעורער וחשש מתמיד שמישהו ינעץ סכין בגבך . באותה מידה 
יש לי גם ביקורת נגד עזר וייצמן , רפי אדרי ומרדכי גור , שכל אחד בתחומו 
יכול להצביע על מחדלי הממשלה וכישלונותיה " . ח"ך אחר אומר בציניות : " כשעברנו 
לאופוזיציה , היו שהציעו שנקים ממשלת צללים . אבל לא רק שההצעה הזו לא 
התממשה , אלא הפכנו להיות צל של עצמנו " . אין ספק שפעילותה של מפלגת העבודה 
כמפלגה אופוזיציונית ראשית בכנסת , היא בבואה למצבה העגום . רבים מהחכים 
הצעירים ואלה הנמנים על דור הביניים מדברים , שלא לייחוס , על תחושות 
תסכול וייאוש , על הנהגה מפולגת , על העדר כל שיתוף פעולה בין פרס ורבין . 
כמה גורסים שמפלגת העבודה שגתה שהחליטה לפרוש מממשלת האחדות . " בימים 
אלה " , אומר אחד מהם , " של בעיות ביטחוניות קשות נוכח התגברות הטרור , 
של האתגר העצום הכרוך בקליטת גלי העלייה מבריה"ם , אנחנו יושבים מחוץ ועוסקים 
בנושאים שוליים כמו מפקד חברים ומינוי יו"ר ועדה מכינה לוועידת המפלגה . 
זה לא מגוחך ? קפמאבינביטוי מוחשי לבלבול ולמבוכה הפוקדים את מפלגת העבודה , 
ניתן בשבוע שעבר כשנדונה במליאת הכנסת פגישת ראשי המפלגה עם נציגי הסגל 
הדיפלומטי . אחרי ששר החוץ דוד לוי גינה את המפגש , הוא הציע להסתפק בדבריו 
ולא להעביר את הנושא לדיון בוועדת החוץ והביטחון , וגם להצביע על הסרת ההצעה 
מסדר היום . " אני רוצה שהנושא הזה יחלוף מזיכרוננו " , הוא אמר . בספסלי 
העבודה שררה מבוכה . הח"כים לא ידעו כיצד להגיב . האם לתמוך בהצעתו של 
לוי או להתנגד לה . מיכה גולדמן הנמרץ רץ בין הספסלים וקרא לחבריו " להעביר 
לוועדה , רק לוועדה " , אבל מ"ם יו"ר הסיעה שבח וייס , שמילא את מקום רמון , 
היסה אותו והורה לחבריו להיענות להצעת שר החוץ . לא בכדי יצאו חברי הקואליציה 
מן האולם כשחיוך רחב פרוש על פניהם . כשהאופוזציה מפולגת ושסועה כל - כך , 
אין להם ממה לחשוש . 
