דאגה רבה שוררת בדרג המדיני הבכיר בירושלים , עקב מידע על מאמצים של גורמים 
פרו - עיראקיים להשיג הסדר לנסיגת עיראק מכוויית תמורת הבטחה שארה"ב לא תטיל 
וטו על החלטת מועצת הביטחון שתאזכר ועידה בין - לאומית . לפי המידע , מנסים 
גורמים שונים , ובראשם המלך חוסיין , לשכנע את סדאם חוסיין לסגת מכוויית 
ללא תנאים מוקדמים לפני 51 בינואר , ולהסביר את הנסיגה בהתחשבות ב"רצון 
הבין - לאומי " ובמתן עדיפות לפתרון הבעיה הפלשתינית . בדרג המדיני הבכיר 
בירושלים סבורים כי סירובה של ארה"ב לדחות לחלוטין כל אזכור של הוועידה הבין - 
לאומית , אם בהחלטה עצמה ואם בהודעת נשיא המועצה , נועד לאפשר את העסקה 
המתגבשת עם עיראק . בשיחה עם הסנאטור האמריקאי גורג מיטשל המבקר בארץ , 
רמז שר החוץ דוד לוי לאפשרות של עסקה מעין זו . לוי אמר כי הוא סבור שסדם 
חוסיין ייסוג מכוויית סמוך מאוד ל51 בינואר , בתגובה לנחישותה של ארה"ב . 
הוא ציין כי עצם ההתדיינות עם סדאם חוסיין תהווה ניצחון לתפיסה הפונדנמטאלסיטית , 
אותה מייצג השלטון העיראקי , וקרא לארה"ב להפגין נחישות ולא להניח לסדאם 
חוסיין לדחות את תחילת הדיונים לאחר 51 בינואר . קפידבינראש הממשלה יצחק 
שמיר רמז אף הוא בשיחה עם מיטשל , מנהיג הרוב הדמוקרטי בסנאט שהגיע לישראל 
עם עוד ששה סנאטורים , לאפשרות של זיקה בין החלטת מועצת הביטחון בעניין 
הוועידה הבין - לאומית להסדר לסיום המשבר במפרץ . שמיר אמר כי " כל החלטה 
נגד ישראל עלולה להחשב להישג של סדאם חוסיין , כיוון שכל הדיונים נעשים 
היום עקב מדיניותו , ומה שמועצת הביטחון תעשה נגד ישראל ישחק לזכותו בעולם 
הערבי " . בשיחה עם מיטשל אמר שר החוץ לוי כי ישראל אינה רוצה במלחמה במפרץ , 
אך אם תהיה מלחמה עליה להיות מהירה ומכרעת , שכן מצב מלחמה ממושך ישחק 
לידי סדאם חוסיין , כיוון שגורמים במדינות ערב , שינסו לגרום להפסקת המלחמה , 
יביאו להנצחת המצב הקיים . לוי הביע את ביטחונו כי בידי ארה"ב ישנם כל 
האמצעים האפקטיוויים להכריע את המערכה , הן בשדה הקרב והן בדעת הקהל . לוי 
הביע דאגה מפני מצב שבו סדאם חוסיין ייסוג מכוויית , אך יישאר בשלטון מבלי 
שצבאו ימוגר . לדבריו , במקרה כזה לא תהיה לארה"ב כל ערובה שבנות בריתה 
באזור לא תועמדנה בסכנת תוקפנות מוחשית למחרת הנסיגה . לוי הוסיף כי מדינות 
ערב המתונות מעוניינות בניטרול סדאם חוסיין מנשקו , על - מנת שלא יחיו תחת 
איום מתמשך . קפידבין בניו - יורק נודע אתמול כי חילוקי דעות לגבי ניסוח 
הצהרה נשיאותית על ועידה בין - לאומית לשלום במזרח התיכון גרמו שלשום לדחיית 
ההצבעה במועצת הביטחון . המדינות הבלתי - מזדהות החברות במועצת הביטחון 
מבקשות לנצל הקשחה בעמדה האמריקאית , בגלל החלטת ישראל על גירוש פלשתינאים , 
כדי להביא לניסוח מפורש ותקיף יותר של אזכור הוועידה הבין - לאומית בהצהרה 
הנשיאותית ולהחרפת הניסוח של ההתייחסות להצהרה במבוא להחלטה . המועצה תקיים 
הבוקר התייעצויות בלתי - רשמיות , שבסופן עשויה להיערך ההצבעה . אתמול נמשכו 
המגעים בין ארצות הברית לשגרירי מלזיה ותימן , ובין השאר נדון נייר עבודה 
חדש שניסחה פינלנד , המנסה לגשר על חילוקי הדעות . לגבי סעיפי הגינוי לישראל 
על גירוש הפלשתינאים , הושגה הסכמה שלפיה ויתרו הבלתי - מזדהות על דרישתן 
כי בהחלטה תדרש ישראל להחזיר את כל הפלשתינאים שגורשו עד כה . המחלוקת מתמקדת 
בניסוח ההצהרה הנשיאותית לגבי כינוסה של ועידה בין - לאומית ולגבי נוסח ההתייחסות 
להצהרה במבוא להחלטה . האמריקאים עומדים על כך שההצהרה הנשיאותית תדגיש 
כי אין כל קשר בין הסכסוך הישראלי - ערבי למשבר במפרץ הפרסי , והבלתי - 
מזדהות מתנגדות לכך . נציגי הבלתי - מזדהות גם מבקשים להשמיט מאזכור הוועידה 
בהצהרה הנשיאותית את המלים " שכינוסה יידון בין הצדדים המעורבים " התייחסות 
שלדעתן מעניקה לישראל סמכות בקשר לארגון והכנת הוועידה . גם נציגי צרפת 
במרכז האו"ם תומכים בהשמטת המלים הללו . קפידבינהבלתי - מזדהות גם תובעות 
כי ההתייחסות להצהרה הנשיאותית במבוא להחלטה תהיה ספציפית ומפורשת יותר , 
ותדגיש כי מועצת הביטחון רושמת לפניה את ההצהרה הנשיאותית " בקשר למסגרת 
שתדון על פתרון של שלום לסכסוך הישראלי - ערבי " . בכך מבקשים נציגי הבלתי - 
מזדהות להטעים גם במבוא את הוועידה הבין - לאומית כמסגרת למו"ם . העיתון 
" ניו - יורק טיימס " דיווח אתמול כי ביום ראשון השבוע , לאחר שנודע בוואשינגטון 
על החלטת הגירוש של ארבעת הפלשתינאים , שיגר שר החוץ גיימס בייקר מכתב ל41 
חברות מועצת הביטחון , שבו הדגיש את דאגת הממשל מחידוש מדיניות הגירושים . 
העיתון מצטט דיפלומטים במרכז האו"ם , שאמרו כי ארצות הברית החליטה לנצל 
" מעשה איוולת של ממשלת ישראל " , כדי להציע למדינות הבלתי - מזדהות לאמץ 
הצעת פשרה עוינת לישראל בניסוח אמריקאי . גורמים במרכז האו"ם העריכו אתמול 
כי ספק רב אם גם היום יצליחו הצדדים להגיע לניסוח מוסכם של הצעת החלטה . 
פרשנים חזרו על הערכה כי נראה שהממשל מעוניין בסחבת במועצת הביטחון , כדי 
לדחות את ההצבעה עד לסוף ינואר תאריך היעד האולטימטיווי שניתן לעיראק . 
קפידבין נשיא ארה"ב גורג בוש אמר אתמול בוואשינגטון כי עקב השיחות שהתנהלו 
בין הממשל למדינות החברות בכוח הרב - לאומי במפרץ , הוא משוכנע שהקואליציה 
הזו לא תתפרק , אם ישראל תיגרר למלחמה במפרץ כתוצאה מתוקפנות עיראקית . 
בוש הסביר כי אף שאיננו יכול לגלות את פרטי הביטחונות שקיבל בעניין זה מן 
המדינות החברות בקואליציה בהן מדינות ערביות הנמצאות במצב מלחמה עם ישראל 
הוא יכול לומר שהממשל חקר ובדק את השאלה הזו , והוא סמוך ובטוח שהקואליציה 
לא תתפרק , אם ישראל תיגרר לשדה המערכה . זו הפעם הראשונה מאז פרוץ המשבר 
במפרץ , שאיש ממשל אמריקאי בכיר מציין באורח כמעט מפורש שארה"ב קיבלה ביטחונות 
מבנות בריתה הערביות , כי הן אינן מתכוונות להפר את הברית שלהן עם מדינות 
המערב , אם ישראל תתערב בעימות צבאי נגד עיראק . הנשיא בוש חלק שבחים לישראל 
על הריסון שהיא מגלה , ואמר כי הוא " מצדיע " לה על מדיניות הפרופיל הנמוך 
שנקטה במשבר המפרץ . לדבריו , אין לו כל ויכוח עם ראש הממשלה יצחק שמיר 
לגבי הדרך שבה ישראל תפקדה מאז תחילת המשבר . " ישראל שמרה על גישה של 
פרופיל נמוך , וזה לא קל . הם חשים שעלול להיות איום לביטחונם בשל פעולה 
קיצונית כלשהי של סדאם חוסיין " . בוש התייחס גם לשאלת עתידו של אזור המפרץ 
אחרי יישוב בעית כוויית , ואמר כי לדעתו אי - אפשר יהיה לחזור למצב ששרר 
לפני הפלישה ויהיה צורך להתמודד עם יכולתו הגרעינית והכימית של סדאם חוסיין . 
לדבריו , יהיה צורך להציב כוח לשמירה על שלום האזור , אשר יישאר שם לטווח 
ארוך , והוא מעדיף שהכוח הזה יהיה כוח רב - לאומי ולא אמריקאי בלבד . 
