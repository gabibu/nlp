שמעון פינקל הוא פנמן . אצלנו מתחילים שחקנים לשכוח רפליקות ולגמגם כבר 
בגיל ששים . הענקים האנגלים , גילגד ואליוויה , פרשו מן הבמה בגיל שבעים , 
שיחקו תפקידונים בקולנוע ובטלוויזיה , וגרפו הון . לא כן פינקל . בגיל 
38 רשם לזכותו שיא חדש ב " המלביש " . בגיל 58 פירסם אוטוביוגרפיה עשירית 
תחת הכותרת האופיינית , " בצל מאבקים " . כל ספרי פינקל , לרבות אלה שהקדיש 
לרובינא ולמסקין , הם אוטוביוגרפיות מוסוות . סר שלו ב"המלביש " הוא אוטוביוגרפיה 
לא מוסווית . ספרו האחרון הוא , אולי , המלבב בכולם . גם הפעם עוסק פינקל 
בניצחונותיו ובאכזבותיו של פינקל , ופוסל את " הבימה " של היום בשם " הבימה " 
של תמול - שלשום . מדי פעם הוא מגניב לספרו רשימה על חבר שהלך לעולמו ( 
שלמה ברוק , תמרה רובינס ) . הספדו על רפאל קלצקין מרגש עד כדי כך שציטטתי 
אותו , במלואו , בספרי על קלצקין . זיכרונו , שמעולם לא בגד בו על הבמה , 
משטה בו מדי פעם בספרו . בפרק המרתק על אליזבט ברגנר , הוא מספר שבתקופת 
הבליץ , כשהסריטה את " כטוב בעיניכם " עם אוליוויה בלונדון , קמה וברחה 
לאמריקה . מכיוון שצפיתי ב"כטוב בעיניכם " בקולנוע " ציון " בירושלים 
ב7391 , אני יודע שזו טעות . לאמיתו של דבר נשלחה ברגנר בימי הבליץ לקנדה 
כדי להסריט שם את " קו הרוחב 94 " ( עם לסלי הוארד ולורנס אוליוויה ) 
, לא חזרה להשלים את צילומי הפנים בלונדון המופצצת , כי אם יצאה להוליווד . 
מי מתעניין בניצחונות ובכישלונות שצבר שחקן לפני שנתיים או לפני חמישים שנה ? 
פינקל . פינקל מדווח על ניצחונו ב"המלביש " ועל כישלונו של יוסי בנאי 
ב"קין " . הוא גם נביא זעם בדימוס : מדוע נפלה ירושלים ( " הבימה " ) 
בידי מלך בבל ( יוסי יזרעאלי , עומרי ניצן ועוד ועוד ) ? היא לא שמעה 
בקול פינקל שהזהיר , השכם והערב , מאז שנות השלושים . בספרו העשירי מטפל 
נביא הזעם בכמה כישלונות שראה בשנות השמונים ב"הבימה " , ובהם " המלט " , 
ה"ארסטייה " ו"הדוד וניה " . בספריו הקודמים הזכיר לנו את הנפלאות שחולל 
הוא עצמו בקלסיקה . אני גדלתי על קלסיקה זאת ואני בדעה שצבי פרידלנד , 
במאי - הבית הפורה של " הבימה " , לא היה צריך לביים את " החטא ועונשו " . 
לפינקל לא האמנתי שהוא הסטודנט הרעב רסקולניקוב , כשם שלא היה צריך לביים 
את פדרה " . ופינקל בן ה04 לא שיכנע בתפקיד הנער היפליטס . גון ברימר שיחק 
את המלט , בראשית שנות העשרים , 101 פעם בברודוויי . באמצע שנות השלושים 
הוזמן על - ידי אלכסנדר קורדה להסריט את המפורסם שבתפקידיו בלונדון . ברימור 
שקל את ההצעה , ניסה ללבוש את הטריקו השחור , גילה שהשנים והטיפה המרה 
התעללו בגזרתו ויתר על המלט . זה לא היה יכול לקרות לפינקל . הוא המשיך 
לשחק נסיכים וסטודנטים במקום להתרכז במלכים ובפרופסורים שהלמו את קולו ואת 
הופעתו . איזה ד"ר גאלן נפלא הוא היה ב"המגיפה הלבנה " של צאפק , ואיזה 
אדיפוס מזעזע בהצגת המופת של טיירון גאתרי . ל"הבימה " תמיד היו ענקים כמו 
מסקין , שחקני אופי נהדרים כמו קלצקין וזקנים מלבבים כמו ברטונוב . נסיכים 
וסטודנטים לא קמו לה , אחרי שיעקב אביטל נספה בתאונת דרכים . אפילו נסים 
עזיקרי לא שיכנע כשהוטל עליו לשחק נערי - חמד . כשהתבגר קמעה נתגלה כשחקן 
אופי מרתק , שהגיע לשיאו ב"דוד וניה " . דווקא " וניה " זה לא מוצא חן 
בעיני פינקל , ששיחק את וניה 52 שנה לפני עזיקרי . פינקל תוקף בשצף - קצף 
את תפיסת הבמאי ( חנן שניר ) . אינני בדעה שהצגתו של שניר היתה הצלחה 
מלאה . את הפרופסור ואת רעייתו היפה היה חייב להחליף לפני הבכורה . עם 
זאת עמדו לי דמעות בעיניים , כשווניה - עזיקרי נשבר לעינינו . כשפינקל 
גילם את הדוד בשאגה גדולה , ריחמתי על אויבו הפרופסור . בפרק אחר מתפלמס 
המחבר עם הצלחת " הוא הלך בשדות " , שביים יוסף מילוא בקאמרי , ומזכיר 
לנו שהוא עצמו העמיד ב"הבימה " משקל נגד : " בערבות הנגב " . הצגה זאת 
לא אשכח , כי היתה אוסף מושלם של כל קלישאות מלחמת השחרור : הערבים הפגיזו 
את הקיבוץ המכותר . הבן הגיבור נפל במערכה . האם השכולה ( רובינא , אלא 
מי ? ) עלתה על הגבעה האדומה מדם ובירכה על מגש הכסף . ההורים השכולים 
ישבו באולם ובכו . התוצאה : 722 הצגות . " הוא הלך " לא היתה מלדרמה , 
כי אם רומן מומחז עם שחקן - מספר ותפאורות של אריה נבון . ניחוח החציר 
עלה באפינו וחנה מרון ועמנואל בן - עמוס כבשו אותנו באהבת הנעורים שלהם . 
גם " בערבות הנגב " הסתובבו חצי תריסר צעירים על הבמה . אבל הצגתו של 
פינקל היתה זקנה במאה שנה מהצגתו של מילוא . הקאמרי לא קם משום שכמה צעירים 
כשרוניים לא התקבלו ל"הבימה " , כדברי פינקל . הקאמרי קם משום ש"הבימה " 
הלכה אז על קביים . פינקל נתברך בזיכרון סלקטיווי . הוא מזכיר למיקי גרביץ 
שהכשיל את יוסי בנאי ב"קין " ( וקין זה באמת היה אסון ) . את הצפלינדות 
המזהירות שהעמיד אותו גורביץ עם תלמידי ניסן נתיב בצוותא לא ראה פינקל . 
הוא מאריך את הדיבור על " הארסטייה " הקטסטרפלית שהעמיד הלק פרייטאג ב"הבימה " , 
אך מתעלם מ"נשי טרויה " המזעזעות שביים שנה קודם לכן . את " הדוקטור 
האנטי - תיאטרוני " ( יוסי יזרעאלי ) רדף בחצי תריסר ספרים , והתעלם 
מן היפים בהישגיו , " איש חסיד היה " ו"הכנסת כלה " . הוא מונה את הנודות 
שתוקע חנוך לוין על הבמה , ומתעלם מהצגות מופת כמו " יעקובי וליידנטל " 
ו"אורזי המזוודות " . אינני רוצה ללכת בעקבות פינקל ולמנות את כישלונותיו 
שלו , העולים בכמותם על הצלחותיו . זו מנת חלקו של כל איש תיאטרון . האוטוביוגרפיות 
המוסוות והבלתי מסוות שלו הן תרומה חשובה לתולדות התיאטרון בישראל , כי 
הזיכרון שלנו קצר ופינקל זוכר הכל . עד שקראתי את ספרו החדש , לא ידעתי 
שהבימה דחתה את הזדמנות להקים אולם בן 008 מקומות בשדרות רוטשילד , לפני 
שנכנסה לבית - הקברות האקסטי שבו היא שבויה עד עצם היום הזה . אך טועה מי 
שמקבל את מלחמתו הפרטית של דון שמעון בטחנות הרוח התיאטרוניות כתורת משה 
מסיני . אני קורא אותו ונזכר בסר תומס יצם , גדול מנצחי בריטניה במאה שלנו . 
יצם תרם בכשרונו המבורך ( ובמיליונים שירש מאביו ) רבות למען חיי המוסיקה 
באנגליה . כשלא הקים תזמורות ולא ניהל בתי אופרה , השמיץ את " הזרים הארורים " , 
שהעזו להתחרות בו בארצו שלו , ובהם טסקאניני ( " החדש " ) וברן ולטר 
( " המצחין " ) . הכל אהבו את סר תומס ולא התייחסו ברצינות מופרזת אל השמצותיו , 
פרט לקורבנות . באשר לי , אמשיך לעיין באוטוביוגרפיות שפינקל יפרסם במרוצת 
העשור ( טוב לצחוק וגם ללמוד ) ולהשתוקק ל"מלביש " נוסף ( ואולי לשניים ) 
שיעניק לנו , בעזרת השם , לפני שימלאו לו תשעים . 
