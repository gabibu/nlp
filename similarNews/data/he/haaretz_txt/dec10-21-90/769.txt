אם יש עיקר שבאמונה המשותף לכל הפוליטיקאים , הרי הוא זה : חזרה בלתי נלאית 
הופכת לאמת גם את ההבלים הבוטים ביותר . השבוע ניתן לכך אישור מחודש . 
חכ"ים בליכוד שבו ותבעו , בפעם המי יודע כמה , הכבדת יד כערובה לדיכוי 
האינתיפאדה . ואילו מן הצד השני נשמעה הבשורה הרבינית המוכרת : אם יש מנגינת 
ליווי מדינית , אפשר לחבוט ולירות והאינתיפאדה תיפסק כלא היתה . העובדה 
שבמשך שלוש שנים ויותר טפחה המציאות על פניהם של מתקיני מרשמים חבוטים אלה 
כנראה אינה מפריעה למשמיעיהם . ללמדך שלדעתם קהל השומעים אינו תופס את שעיניו 
רואות . נתחיל במרשם - הקסם של ה"ה יהושע מצא , אליהו בן - אלישר ושות : 
הם תובעים להסלים את הסכסוך , כאשר כל בר - דעת ראה יצחק שמיר , לפחות 
במה שנוגע לדבריו האחרונים בנידון מודע לכך שאין לאן להסלים . הפלשתינאים 
מגיעים רק עכשיו לסכין , בעוד ישראל יורה בעצם מן היום הראשון באינתיפאדה . 
היא לא רק יורה , היא מכניסה אלפים למעצר , היא מפוצצת ואוטמת , היא 
מגרשת ומה כבר יועילו טנקים נגד משליכי אבנים ? בקיצור , אין לאן להסלים , 
אלא אם כן נשליך את יהבנו על עץ תלייה פה , עץ תלייה שם . הבריטים כבר 
ניסו , והתוצאות נרשמו בספרי ההיסטוריה . לא רק מצא , בן - אלישר ואוריאל 
לין נזקקים לקורס מקוצר בתולדות האינתיפאדה ולקחיה ; גם יצחק רבין . הלה 
מספר לנו גם זה תקליט שחוק כי שיטת הגזר ( המדיני ) והמקל ( כפשוטו ) 
היא שתובילנו אל המנוחה ואל הנחלה . מן הראוי להזכיר לו כי עד לפיצוצה 
של ממשלת האחדות הלאומית כזכור , למורת רוחו של רבין שיטת המקל והגזר 
הנ"ל היתה המדיניות הרשמית ( ראה יוזמת שמיר שגובשה קרוב לפרוץ האינתיפאדה ) 
, שלפחות על הנייר היתה מקובלת גם על הליכוד . ואף על פי כן , ההתקוממות 
נמשכה . מן הסתם , הפלשתינאים לא היו מתוחכמים דיים כדי לרדת לעומק מחשבתו 
של יצחק רבין . אפשר שבקצה השמאלי של הזירה הפוליטית הישראלית תישמע , כפי 
שלא פסקה להישמע מאז ימי הבריאה , הסברה שהגזר בלבד יושיענו . אפשר שבעלי 
דעה זו צודקים ; מכל מקום , שיטתם לא נוסתה מעולם . מן הראוי להרהר בשאלה 
מדוע לא נוסתה , ומדוע מגיבים הבריות , לא בישראל בלבד , במהלומה על מהלומה , 
במקום בהושטת הלחי השנייה . מכל מקום , ההסתברות שבריחה מן הסכסוך היהודי - 
פלשתיני היתה מתירה את הסבך שהאינתיפאדה היא רק תסמונתו , אינה ניתנת להוכחה . 
יתר על כן , ספק אם בנסיבות הנתונות יש סיכוי לניסויה של שיטה זו . ישנם 
מודלים אחדים שעל פיהם אפשר לדמיין את תווי האינתיפאדה מכאן ואילך . על 
פי הכלל שהנזק המצטבר גדול מדי הבריטים ברחו מאירלנד , מהודו , מפלשתינה - 
א"י , מקפריסין ומקניה ; הצרפתים כנ"ל , מהודו - סין ומן המאגרב ( ואלגיריה 
בכלל זה ) . מודל אחר מוצג לראווה בסרי לנקה : דגם זה קרוב יותר לענייננו , 
הואיל וגם שם מדובר באוכלוסיות שכנות , שאחת מהן מחזיקה בשלטון והאחרת 
חותרת להתנתק מן המדינה . עד כה לא הוכתרו בהצלחה לא מאמציה של ממשלת הרוב 
הסינהלזי לדיכוי המרד , ולא שאיפתו של המיעוט הטאמילי להתחלק בריבונות על 
האי . משני המודלים ואפשר שהאימפריה הסובייטית המתפוררת עוד תעשיר את המבחר 
עולים לפחות שני לקחים : שהפעלת יד קשה לא מובילה לתוצאות חיוביות מבחינת 
מפעילה , וכי במוקדם או במאוחר אין מנוס מהידרדרות הסכסוך לטבח הדדי חסר 
תכלית מוחשית . מה שלא נוסה עד כה , לפחות במקרה שלנו , הוא הפרדה בין 
הנצים . אשר למוצא זה מן הסבך , נוהגים גם אלה בקרבנו התומכים בפתרון זה 
להתנותו בניהול משא ומתן פורמלי עם הצד שכנגד . והרי זה תנאי השם לאל את 
המהלך : משא ומתן שהסכם בצדו בין יהודים לפלשתינאים לא נראה כיום בהישג 
יד . מה שנראה כיום מבטיח לגופו של עניין , ומכל מקום סביר יותר ממה שמציעים 
ה"ה מצא , בן - אלישר ושות מכאן , ורבין ושות מכאן , הוא יציאה חד - צדדית 
של ישראל מן האזורים הערביים ביוש ובעזה , והקמת חיץ בלתי עביר , אלא בהסכמה 
הדדית , בין ישראל לפלשתינאים . בגבול לבנון זה פועל בינתיים . מדוע לא 
לנסות ליישם מה שהוכח כהצלחה , במקום להשקיע מאמץ פרוורטי במה שמעד לכישלון 
או לרוץ אחרי הזיות . 
