" בדיחה " . כך מגדיר דוד משיח , מנהל בית - הספר היסודי ליוואי בבת - 
ים , את השעה השבועית להוראת עברית לכל תלמיד - עולה שמעניק משרד החינוך 
כתוספת למנת השיעורים הרגילה . התוספת מסתכמת ב92 שעות בשנה . " אני רוצה 
לראות את החכם שאחרי 92 שעות יידע לדבר שפה זרה " , הוא אומר . משיח , דובר 
הרוסית היחיד בקרב המנהלים בבתי - הספר בבת ים , הוא יו"ר ועדת הקליטה בבתי - 
הספר היסודיים בעיר . החל בשנת הלימודים הנוכחית נקלטו כ008 ילדים ובני 
נוער עולים במערכת החינוך העירונית . בבית - ספרו , כעשירית מאוכלוסיית 
התלמידים בכיתות א - ח ( 05 מתוך 084 ) , הם עולים חדשים . יום או יומיים 
אחרי הגעתה של משפחת עולים לבת - ים , נקלטים הילדים בבתי - הספר . הם 
נשלחים בבוקר הגיעם לכיתה ויושבים שם שעות מבלי להבין אף מלה . אחת ליום , 
מצאים הילדים מכיתותיהם ולומדים בכיתת - אולפן לעולים . " אני לא יודע 
איך עולה מרוסיה שיגמור השנה כיתה ח , אחרי עשרה חודשים אצלי ואחרי 92 שעות 
שנתיות בעברית , ייקלט בתיכון . אני חייב לתת לו תעודה עם ציונים ריאליים . 
אנחנו כבר במחצית שנת הלימודים ועדיין אין הנחיות ממשרד החינוך אם לנהוג 
בעולה חדש כמו בתלמידים הרגילים , או לתת לו הקלות בציונים . זה שדה פרוץ . 
כל מנהל יכול לעשות מה שהוא רוצה . יהיו אף בתי - ספר שכל אוכלוסייתם או 
רובה תהיה על טהרת העלייה מרוסיה " . ההתמודדות עם העלייה בבתי - הספר קשה 
במיוחד גם נוכח העדר ספרי לימוד לתלמידים עולים . המורים והמנהלים נאלצים 
להסתייע בספרים המיועדים לעולים מבוגרים שמשרד החינוך הוציא לאור לפני שנים . 
משיח אומר שהבעיה בכיתות א - ג פחות קשה , כיוון שניתן להסתייע בספרי 
המקראות הרגילים בעברית . בכיתות ז - ח מסתייעים בספרים המיועדים לעולים 
מבוגרים . אבל המצב חמור בכיתות הביניים ( ד - ו ) . אין ספרי לימוד 
בעברית לגילאים האלה . קפמאבינלמעט המורה למוסיקה בבית - ספר ליוואי , שעלה 
מטשקנט לפני תשע שנים , אף לא מורה אחת דוברת רוסית . המורות קיבלו הנחיה 
לרשום על הלוח תרגילים בחשבון ובהנדסה . היות שרוב התלמידים מרוסיה טובים 
במקצוע זה , כמו גם בטבע , הם מתגברים על פער השפה ואף מתבלטים בידע שלהם . 
חוסר האונים של המורות והתלמידים בולט בעברית , בתנ"ך ובהיסטוריה . " בשיעורי 
עברית הם יושבים בכיתה במשך חודשים ואינם מבינים דבר " , אומר משיח , " הם 
יושבים בכיתה כי יש חוק חינוך חובה . אילו משרד החינוך היה נותן לכל תלמיד 
כזה 85 שעות שנתיות ללימוד עברית , הייתי יכול להוציא את העולים למחצית 
מיום הלימודים לכיתת אולפן וללמד אותם כראוי , עברית , היסטוריה ותנ"ך " . 
לימודי התנ"ך מדאיגים אותו פחות מכל . החומר הנדרש במקצוע זה נלמד עד כיתה 
י"ב , שלוש פעמים . לא נורא אם העולה ילמד אותו רק פעם אחת . אבל בלימוד 
ההיסטוריה יש קשיים עצומים . " עם זה אני לא מסוגל להתמודד " , מודה משיח , 
" ללא תוספת שעות , בחצי השנה הראשונה לא מסוגלים העולים ללמוד מקצועות 
כמו היסטוריה ותנ"ך " . משיח מנסה לתרגם למענם לרוסית קטעים חשובים מהחומר 
בהיסטוריה . " אנחנו לא לוחצים עליהם להכין שיעורים במקצוע זה . כשהמורות 
נותנות שיעורי בית , הן אומרות לעולים שהם יכולים לענות על השאלות במחברת , 
אפילו במשפט אחד . אנחנו דורשים מהם את המינימום , ובכל זאת הם מוטרדים 
ובאים אלינו עם שאלות בנוגע לחומר " . משיח מגיע לבית - הספר מדי בוקר בשבע . 
עד שמונה הוא מסייע לתלמידים להתמודד עם שיעורי הבית במקצועות שונים , 
ובעיקר בהיסטוריה . " האופי של המורה והאופן שבו היא משלבת את העולים בכיתה 
הם שקובעים אם התלמידים יצליחו להתמודד עם החומר ואם ייקלטו בחברת הילדים . 
יש לי מורה בכיתה ח , ילידת הארץ ממוצא רומני , שטענה שאחד הילדים שעלה 
השנה מרוסיה לא נקלט בכיתה . הוא אינדיווידואליסט ולמורה היו כל הזמן טענות 
על כך שהוא לא משתף פעולה . התברר לי שהבעיה אינה של הילד אלא של המורה . 
היא אינה יודעת לקלוט . העברתי את הילד לכיתה מקבילה ועכשיו הוא פורח , 
כי למורה שם יש לב רחב ופתוח לעולים חדשים . אנחנו גם מנסים להצמיד תלמיד - 
חונך לכל עולה . זה הולך טוב מאוד " . קפמאבינבמענק הקליטה שמקבלת כל משפחת 
עולים בהגיעה לארץ , יש 571 ש"ח המיועדים להוצאות עבור הילד במערכת החינוך . 
עד שהילד מגיע לבית - הספר הסכום הזה נעלם בדרך כלל . ההורים קונים במענק 
הניתן להם דברים חיוניים יותר , החל בלחם וכלה בטלוויזיה . הם תמהים על 
כך שבתי - הספר בישראל אינם מעניקים לתלמידים ספרי לימוד חינם , כמקובל 
ברוסיה . משיח נאלץ לרכוש עבור התלמידים החדשים ספרי לימוד מקופת בית - 
הספר . הוא גם מכסה את ההוצאות הרגילות הנדרשות מכל תלמיד בגין שימוש במחשבים , 
ביקור במוזיאונים , בהצגות ובהשתתפות בטיול השנתי ודמי - שכפול ( עלות 
צילום חומרי לימוד ושכפולם ) . אם לא היתה נותרת בקופת בית - הספר שלו יתרה 
קטנה מאולפני הקיץ לתלמידים - עולים מכל בת - ים , שנערכו דווקא בבית - 
ספר ליוואי , אין משיח יודע כיצה היה מתמודד עם הנטל הכספי הזה . לא ברור 
לו איך מתמודדים אתו מנהלים אחרים . הוא חוזר ומדבר על חוסר היחס לעולים , 
כלשונו , מצד משרד החינוך , כמו גם מצד משרדי הקליטה והפנים . מנהל בית - 
הספר ליוואי מסרב להפריד בין משרדי הממשלה השונים כאשר הוא מבקר את הטיפול 
בקליטת העלייה . מעשה הקליטה בעיניו הוא מכלול אחד , ואם ההורים אינם נקלטים 
היטב , הדבר משפיע ישירות על הילדים . משיח מציג בפני את הספר היחיד לתלמיד 
שראה אור במהירות על ידי משרד החינוך וחולק עוד בחופש הגדול לכל בתי - הספר , 
חינם אין כסף : " סיפורי התורה בתמונות " . חוברת עבודה לתלמיד , שכלולות 
בו ציטטות מהתנ"ך בשפה המצריכה התמודדות גם מתלמיד ישראלי . " וישא אברהם 
את עיניו וירא והנה איל אחר נאחז בסבך קרניו " , או " ויתן לך האלהים מטל 
השמים ומשמני הארץ ורוב דגן ותירוש " . עברית קשה שפה , וזה החומר שאותו 
הזדרז משרד החינוך , חובש הכיפה , לספק לתלמידים לפני שהוציא לאור ספר 
בסיסי ללימוד עברית לתלמידים . באולפני הקיץ בבית - ספרו של משיח , למדו 
003 תלמידים עולים שמשפחותיהם נקלטו בבת - ים . משרד החינוך שלח לו 065 
ספרים ( " סיפורי התורה בתמונות " ) . כמעט פי שניים מהדרוש . משיח חילק 
את הספרים לכל בתי - הספר בעיר . הוא היה מעדיף לקבל במקומם ספרי מקראות 
בעברית קלה , שאותם היה ניתן לחלק לעולים חינם אין כסף . מנהל ביה"ס ליוואי 
מציג בפני ספרים חדשים נוספים שיצאו השנה לאור על ידי משרד החינוך . האחד , 
" מוזיאונים בישראל " , ספר עתיר ליטוגרפיות , שהוצאתו כרוכה בממון רב ; 
והאחר , " פסיפס " , חוברת של היחידה לדמוקרטיה ולדו - קיום במשרד החינוך 
( " זה טוב , אבל לא אקטואלי לקליטת עלייה " ) . ספר שלישי , " עם 
שב לארצו " , יצא לאור על ידי הקרן הקיימת , גוף המתוקצב בחלקו גם על ידי 
משרד החינוך ( " זה על כל העליות . על העלייה בשנות ה09 יש בו רק שני 
עמודים כתובים " ) . לו היו לוקחים את הכסף שהשקיעו בשלושת הספרים האלה , 
טוען משיח , אפשר היה לתת לכל עולה חדש במערכת החינוך ספר ללימוד עברית . 
משיח ומנהלים אחרים יכולים להירגע . למרות האיטיות והסרבול של משרד החינוך , 
יצא בימים אלה לאור ספר ראשון ללימוד העברית לתלמידים - עולים בכיתות ב - 
ה . מדובר בחוברת עבודה לתלמיד , " הכל חדש " , תוצר משותף למרכז לטכנולוגיה 
חינוכית ולמשרד החינוך . עכשיו צריך רק לתהות אם גם חוברת זו תחולק חינם 
לכל התלמידים העולים . בכנס שערכה בימים אלה הסתדרות המורים , בלט משיח 
בביקורתו החריפה על משרד החינוך . אולם הוא לא רק נאה דורש אלא גם נאה מקיים . 
כבר אשתקד פתח בבית - ספרו מרכז קליטה זוטא , כהגדרתו , לעולים שילדיהם 
לומדים אצלו . המרכז פעל פעמיים בשבוע . היום הוא מקבל כל הורה , עולה 
חדש , בשעות אחר הצהריים . העולה מקבל סיוע בתרגום מסמכים שונים ( לא 
תעודות המצריכות אישור נוטריון ) , והמזכירה מדפיסה את החומר המתורגם . 
מכונת הצילום עובדת שעות נוספות ואלפי מסמכים צולמו באמצעותה עבור העולים . 
המנהל והמורות מתלווים אליהם לביקור ראשון בביטוח הלאומי ובקופת חולים , 
ואף מסייעים להם לערוך קניות . 
