בסוף הקיץ הופיעו בעיירה ביילסקו - ביאלה ציורים של מגן - דוד מפולח בחץ , 
ודפים , שעליהם נדפס השיר " התעוררות " , נמסרו מיד ליד . בשיר היה אפשר 
לקרוא , בין השאר : " שם פולני אימץ אויב כדי להרדימנו לזר ארצו חשש לתת 
אמון נתן ביהודי ובבוגד " . השיר הסתיים בקריאה נלהבת : " לא ניתן ליהודי 
לדכאנו לא נרד מרצון אלי קבר אחים בני פולין , לא תבושו ? ראשכם הזקוף 
היכן הוא ? ישטוף נא דברנו פני הארץ עורה עם , עור ופעל " . " שיר " זה 
הובא על דף מודפס בקפידה בלוויית הסבר מפורט : " מתוך 064 צירי הפרלמנט , 
57 הם יהודים . אם היהודים הם % 52 . 0 מן האוכלוסייה , הרי בפרלמנט לא 
צריך לשבת יותר מיהודי אחד , ובממשלה אף לא אחד . האם האדון ולנסה הנהיג 
דמוקרטיה או זידוקרטיה ? % 08 מן הממשלה הוא הפקיד בידי יהודים . האומנם 
הוא קתולי ופולני ? לאחר בדיקה מדוקדקת של המרקם החברתי בביילסקו - ביאלה 
הצלחתי להגיע אל מפיצי פרסומים מהסוג הזה . בלא קושי היה אפשר לקבלם בסניף 
המקומי של " התאחדות הפולנים נפגעי הרייך השלישי הגרמני " . בסניף חילקו 
פרסומים נוספים מסוג זה , ובין היתר את הפרסום של פרוף סטניסלב בורקצקי , 
" האמת על הכרמליתיות והמצפון שלנו " שנדפס ב000 , 1 עותקים . העיון 
ב"יצירה " זו מעלה לא מעט הרהורים . זה ספר המכוון נגד " תועמלנים המשרתים 
אינטרסים לא - פולנים תמורת מארקים ודולרים " . ברשימת הנמענים נמצא , בין 
השאר , עורך " טיגודניק פובשכני " " שבועון כללי " מכיוון שבסוגיות 
פולניות - יהודיות נוהג עיתונו לפרסם דברים שיש בהם " נימה של ביקורת כלפי 
הכנסייה , כלפי פולין וכלפי הפולנים ונימה של אהדה כלפי היהודים . והרי 
לא יעלה על הדעת שמצב זה הוא רק מקרה , דבר שלא נעלם גם מעיניו של ציבור 
הקוראים , המכנים את העיתון יהודון כללי " . הפרופסור טוען , שכאשר " הפולנים 
שפכו את דמם למען פולין הרגו בנו המיעוטים ( האוקראינים ) ובגדו בנו ( 
היהודים ) " . ובהמשך הוא טוען : " ידוע שלרשות היהודים עומדים כסף רב 
והשפעה בקנה - מידה עולמי . הם מנצלים אותם בכל מקום למטרותיהם באמצעי 
התקשורת , וגם בפולין , בארצנו הריבונית , הם עושים זאת כבר לא מהיום . 
הם מאירים את סוגיית היחסים בין יהודים לפולנים בצורה מעוותת ובלא ספק בהגזמה 
אנטי - פולנית ופרו - יהודית רבה . הדבר פוגע בפולנים ומקומם אותם , מעורר 
התנגדות מוצדקת שאותה היהודים מכנים אנטישמיות , וכך נוצר מעין מעגל קסמים . 
למשל , בהזדמנויות שונות ומשונות מזכירים לפולנים את אירועי קילצה , או 
את שנת 8691 , אך לעולם אין מספרים את האמת כולה על אירועים אלה , אין 
אומרים איך זה היה באמת . בו - בזמן עוברים בשתיקה על עמדתם של היהודים 
כלפי הריבונות הפולנית ושיקום המדינה הפולנית ב9391 , על יחסם למדינה ולפולנים 
לאחר 71 בספטמבר 9391 ולאחר מכן בפולין העממית , בעיקר בשנים 54916591 " . 
טיעוניו של הפרופסור , על פני 881 עמודים , הם דוגמה קלאסית לאי - רציונליות . 
לא ברור מה הם מישורי המחלוקת שמציג הפרופסור , ועל מי הוא חולק . הרי 
היהודים בפולין אינם איום כלכלי או איום תרבותי ( אלה שלא עזבו התבוללו 
זה מכבר ) , ובוודאי לא איום דתי , שכן היהודים בני דת משה מעטים מאוד 
היום במדינה . טילה בלייפר , מזכירת סניף האגודה החברתית - התרבותית של 
יהודי ביילסקו - ביאלה , סיפרה בעיתון המקומי : " באגודה שלנו חברים בעיקר 
קשישים , חולים ובודדים , שלא אחת זקוקים לעזרה . קשה לצפות מאנשים אלה 
לפעילות ציבורית . הנוער שלנו עזב את פולין בשנת 8691 . . . ואילו לרשותנו 
אין כל משאבים כספיים , מכיוון שכל פעילותנו ממומנת על - ידי המדינה " . 
מהם אפוא מניעי האנשים הכותבים על הקירות סיסמאות בנוסח " היהודים הביאו 
את הקומוניזם , לשלוח אותם אל הגזים " , או " לסלק את הטינופת המסריחה 
בחזרה לאושוויץ " ? תשובה של טעם נתן באחרונה השבועון " ניוזוויק " , בניתוח 
תופעות אנטישמיות בכל הגוש הקומוניסטי : " האירוניה היא בכך , שבצד חופש 
הדיבור הביא עמו הגלסנוסט לבריה"ם ולגרורותיה לשעבר את חופש הקנאת . הלאומנות 
שהוצתה מחדש שיחררה מיליוני אנשים מעול הפיקוח הקומוניסטי , אך בחלקים המסוכנים 
של פאמיאט ושל סיעות ארכי - שמרניות באירופה המזרחית היא הציתה טינה נצחית 
נגד היהודים , כמי שהם זרים , שונים , מנותקים משורשיהם , מי שאין לראות 
בהם הונגרים , או רוסים או פולנים אמיתיים . הפתרון הסופי היה בבחינת אנטישמיות 
ממוסדת . בעבר זה בא למעלה , נכפה בידי כל בורג קטן במנגנון המדינה . 
האנטישמיות הפופוליסטית היום נובעת מלמטה . היא ניזונה מקשיים בתחום הכלכלה , 
מן העתיד הלא - בטוח , מחששות שונים הגורמים לאדם הפשוט לחפש תשובות פשוטות 
ושעירים לעזאזל " . אישור לדברים אלה היה אפשר למצוא בכינוס " התאחדות הפולנים 
נפגעי הרייך השלישי הגרמני " שהתקיים ב11 באוגוסט ב"תיאטרון הפולני " בביילסקו - 
ביאלה . לצד המארגן הראשי , עו"ד מייציסלב יאנוש ( שהיום נתון במעצר כאחד 
החשודים בפרשת " ברזל " ) , ישב פרוף סטניסלב בורקצקי . למחרת שפכו עיתוני 
שלזיה את זעמם : " יש לציין בצער " , מדווח " דזינניק זכודני " ( יומון 
המערב ) , כי " באשמת חלק מן המארגנים נהפך כינוס זה , שמטרותיו נאצלות , 
לחוצפה עתירת - דמגוגיה נוסח הנציונל - דמוקרטים , רצופת הופעות אנטישמיות . 
. . מקור ההתקפות שאינן בוררות באמצעים נגד הצירים מיכניק וגרמק , וכן 
נגד קורון , האל , מזובייצקי ובלצרוביץ , היה מיציסלב יאנוש , סגן נשיא 
הנהלת התאחדות הפולנים נפגעי הרייך השלישי הגרמני . התבטאויות אלה נשאו 
אופי אנטישמי מובהק " . גם כתבת עיתון אזורי אחר , " טריבונה שלונסקה " , 
זעמה על הכינוס מעל דפי עיתונה , והשבועון " גזטה פרובינציונלנה " ציטט 
במלואה את ההתבטאות של עו"ד יאנוש . ל"צימוקים " האנטישמיים בנאומו בן 
השעתיים לא היתה כל נגיעה לשאלת הפיצויים האזרחיים על הנזקים שגרמו הגרמנים 
במלחמת - העולם השנייה . ההנהלה הראשית של " התאחדות הפולנים נפגעי הרייך 
השלישי הגרמני " הגיבה מיד על מהלך העניינים המדהים של הכינוס ב"תיאטרון 
הפולני " . בעיתון " זיציה ורשווי " , היוצא לאור בוורשה , ובכמה עיתונים 
אחרים התפרסמו הצהרות בזו הלשון : " . . . באשר להודעות בעיתונות על 
יוזמת הרישום של התאחדות קורבנות המלחמה , שהוצגה ב11 באוגוסט בביילסקו - 
ביאלה , ההנהלה הראשית קובעת שאין לה כל קשר לתכנים חסרי האחריות והשוביניסטיים 
שהופצו שם . עם זאת , אנו מודיעים כי הוקמה ועדה מטעם ההנהלה הראשית לבדיקת 
הפרשה והצגת מסקנות " . המסקנות הוסקו לאלתר . יאנוש חדל לשמש סגן נשיא ההנהלה . 
כפי שאמר הוא עצמו ב1 בספטמבר , באושוויץ , שם אירגן כינוס נוסף של קורבנות 
המלחמה , הוא פסק למלא תפקיד זה " באופן טבעי " כשקיבל את כהונת הנשיא 
בארגון חדש שהקים , " התאחדות קורבנות המלחמה " . הארגון פרש מ"התאחדות 
הפולנים נפגעי הרייך השלישי הגרמני " , מפני שיש בדעתו לתבוע פיצוי גם על 
הפשעים הסטליניסטיים , ועל כן יש לו בסיס חדש ורחב יותר . הניסיון יוכיח 
איזה שימוש ייעשה בנוסח חדש זה , אך ההרכב של משתתפי הכנס , להוציא כמובן 
קורבנות מלחמה תמימים , שאינם מודעים למאבק המתחולל , היה מוזר . די אם 
נאמר שלצד העיתונאי הוברט קוזלובסקי ופרוף בורקצקי היה גם זדיסלאב צסיולקוביץ , 
מן הארגון הפטריוטי הידוע לשמצה " גרונוולד " . אחרי הלקח של ביילסקו - 
ביאלה נזהר יאנוש ובלם את עצמו ואת המקורבים לו : המלה " יהודי " לא נשמעה 
ולו פעם אחת . מעניינת העובדה שנמצא מישהו שכה הוקסם מדבריו של יאנוש , 
שבאמצע הדיונים קרא " יאנוש לנשיאות " ; קריאתו התקבלה במחיאות כפיים סוערות . 
יאנוש דחה את ההצעה , אך לא פסל אפשרות של השתתפות בבחירות לפרלמנט . 
אין להמעיט בערך האנטישמיות המתחדשת מלמטה . על כך יעידו תגובות בלתי - 
צפויות על ציטוט מדברי פרוף בורקצקי שהתפרסמו בעיתוני האזור . בשיחות טלפון 
שהגיעו למערכת ביקשו כמה אנשים להדפיס את ספרו של בורקצקי במלואו . אחרים 
שלחו מעטפות ממוענות ומבוליות בבקשה לספק להם את ה"יצירה " . באחד המכתבים , 
שנשלח בעילום שם , כמו רוב שאר המכתבים , ( " אני לא כותב את שמי , 
כי במצב שבו פולין נשלטת על - ידי יהודים זה עלול להיות מסוכן , כמו בשנים 
54913591 " ) , הסביר הכותב מדוע יש לשנוא את היהודים . תורת " הקומונה 
היהודית " , שהומצאה והופצה על - ידי התעמולה הגרמנית , ניזונה משוביניזם 
ומכל הבא ליד פחד מפני הלא - נודע , בורות , אי - ביטחון באשר לעתיד . 
אנטישמיות בלא יהודים , תפורה על - פי צווי האופנה החדשה , עדיין אינה 
תופעה מסוכנת ביותר . אך אם נביא בחשבון שהתופעה צצה כמעט בכל מקום במחנה 
שיצא מחוג הקומוניזם , היא עלולה להיות מסוכנת . 
