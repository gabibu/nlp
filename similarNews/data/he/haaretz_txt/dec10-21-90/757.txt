שופט בית המשפט העליון אהרון ברק ניסח פעם את נוסחת " הוודאות הקרובה " , 
שנועדה לאפשר למשטרה להכריע בין חופש האסיפה וההפגנה של נאמני הר הבית מזה 
לבין ביטחון הציבור מזה . " נוסחת האיזון הראויה " , כינו אותה השופטים 
והסבירו ( בג"ץ 38292 ) : " אם הפגיעה בביטחון הציבור בדרך של פגיעה 
בגופם של המתאספים והמפגינים היא קרובה לוודאי , יש בהסתברות זו כדי להצדיק 
שלילה או הגבלה של חופש האסיפה וההפגנה . לא כן אם הפגיעה בביטחון הציבור 
היא ברמת הסתברות נמוכה יותר " . 3891 היתה שנה קשה בהר הבית . הרב גץ חשף 
מחילה שהובילה אותו להתנגשות עם עשרות מאמינים מוסלמים מתחת למסגד כיפת הסלע . 
היו שם צעקות ודם ופצועים , ובסופו של האירוע הוקם קיר בטון עבה והסדר 
שב על כנו . ב3891 גם עצרה המשטרה את הרב אריאל וכמה עשרות בחורי ישיבה 
בחשד כי תכננו להתנחל בהר הבית . בסופו של המשפט זוכו כל הנאשמים , אבל 
הארץ געשה . על רקע זה ביקשו נאמני הר הבית בערב יום ירושלים של אותה שנה 
להתפלל סמוך לשער המוגרבים . המשטרה סירבה . סלומון פנה לבג"ץ וניצח . 
השופטים ברק , לוין ובייסקי כתבו אז כי חופש המצפון , האמונה , הדת והפולחן 
מוגבל ומסווג כדי הדרוש וההכרחי לשם שמירה על ביטחון הציבור והסדר הציבורי . 
" בטרם תיעשה כל פעולה שיש בה כדי לפגוע ולצמצם חופש זה בשל פגיעה בביטחון 
הציבור " , כתבו בפסק דינם , " מן הראוי שהמשטרה תנקוט את כל האמצעים הסבירים 
העומדים לרשותה , כדי למנוע את הפגיעה בביטחון הציבור , בלא לפגוע בזכות 
המצפון והדת . . . אין לעותרים זכות קנויה להתפלל ליד שער המוגרבים בכל 
הנסיבות ובכל מחיר . זכותם היא להתפלל ליד שער המוגרבים ובלבד שתפילתם אינה 
יוצרת סכנה קרובה לוודאי של פגיעה בביטחון הציבור . סכנה כזאת לא נוצרה 
בנסיבות העניין . . . המשטרה צריכה , במסגרת הכוחות העומדים לרשותה להתכונן 
גם כנגד סיכון שאינו קרוב לוודאי . . . " . חודשים לאחר מכן , סמוך לתשעה 
באב , שוב עתרו הנאמנים נגד המשטרה , וביקשו מבג"ץ לצוות עליה להתיר להם 
להתפלל ליד שער המוגרבים ביום הצום והאבל . גם במקרה זה הוציא בג"ץ צו מוחלט 
נגד המשטרה , והורה לה לאפשר את התפילה . השופטים בייסקי , נתן וגולדברג 
הפנו את עו"ד צור , איש פרקליטות המדינה שיצג את המדינה בבג"ץ 38114 , 
לנוסחת הוודאות הקרובה מבג"ץ 38292 . התשתית המשפטית לסדרים הנהוגים על ההר 
עד קפמאליד4עצם היום הזה הונחה כבר בבג"ץ מ8691 . אז עתרו בעניין זה 51 
גורמים , ביניהם נאמני הר הבית , אגודת חוגים לאומיים וד"ר ישראל אלדד , 
באמצעותו של עו"ד שמואל תמיר , נגד שר המשטרה . בפסק דינם עמדו השופטים 
על ההבדל שבין זכות התפילה של יהודים על הר הבית ממש , לבין זכות הביקור 
של יהודים או כל אדם אחר במקום . זכות התפילה של יהודים על ההר לא תוכל 
להתממש כל עוד לא יתקין שר הדתות תקנות מתאימות בנושא , ומכיוון שעל פי 
החלטות הממשלה אין מתירים תפילות יהודים על הר הבית , נשארת הזכות תלויה 
ועומדת ללא אפשרות לממשה . נבדלת מכך זכות הביקור , השמורה לכל יהודי או 
בן דת אחרת , בכל המקומות הקדושים , כולל הר הבית . זהו , בקיצור נמרץ 
ועל רגל אחת , הרקע המשפטי שלפיו בוחנת המשטרה את בקשותיהם של נאמני הר 
הבית שש או שבע פעמים בשנה . למשטרה היה קל הרבה יותר אילו היתה חבורתו 
של סלומון מוותרת על פומביות הביקור , ומקיימת אותו בצנעה , ללא נוכחות 
אמצעי התקשורת או פרסום מוקדם . אבל עד היום אפשר לספור על אצבעות יד אחת 
את מספר הפעמים שנאמני הר הבית ביקרו בהר באופן חשאי . קפמאפרקנוח יותר למשטרה 
עם קבוצות אחרות , שהאידיאולוגיה שלהן דומה להפליא לזו של סלומון ואנשיו , 
כמו למשל התנועה לכינון המקדש . אנשי התנועה הזאת מבקרים מזה שנים בסדירות , 
ובתכיפות של פעם בשבוע , בהר הבית . כל הביקורים מתואמים עם המשטרה . 
ראשי התנועה , בעבר ובהווה , יוסף אלבוים , יואל לרנר ועודד כיטוב , 
מקיימים קשר טלפוני שוטף עם לובשי המדים הכחולים . שמות המשתתפים בכל עלייה 
ועלייה נמסרים מראש , בליווי פרטים מזהים . קודם שהתרחשו אירועי הדמים בהר 
הבית , החלה להתפתח מערכת יחסים שהתאפיינה באווירה של אמון וכבוד הדדי בין 
התנועה לבין מפקדי המשטרה בנקודה שעל הר הבית . הביקורים התקיימו בדרך כלל 
בימי שלישי בצהריים ובערבי חגים . עכשיו מתקיימים הביקורים בבוקר . ארבעים 
יום היה ההר סגור גם למבקרים שקטים דוגמת אלבוים או כיטוב . עכשיו , משנפתח 
ההר גם לביקורי יהודים , צימצם הווקף את שעות הכניסה , וב11 לפני הצהריים 
נסגרים השערים . גם התנאים השתנו לרעה . לפני חודש אוקטובר עלו להר הבית 
קבוצות מאורגנות ובהן עשרות יהודים . באחת הפעמים עלו בבת אחת 27 יהודים , 
ביניהם תלמידי ישיבה מאלון שבות ומקרית ארבע , לביקור שהוגדר סיור לימודי . 
אם להסתמך על הוראות ועדת רוזוליו מתחילת שנות ה07 , הרי שהיתה כאן חריגה 
בולטת . ועדת רוזוליו קבעה בשעתה כי בביקורים מסוג זה בהר הבית ייכנסו בפעם 
אחת , לכל היותר , שבעה בני אדם . ציון עזרא , מפקד תחנת המשטרה בהר 
עד לאירועי הדמים , הוא שאפשר לקיים את הסיור הלימודי הזה באוגוסט 8891 . 
הנאספים הסתובבו בהר תחת משמר קטן של שוטרים בודדים ואנשי ווקף , כשבידיהם 
מפה משוכפלת ובה ציוני אתרים במתחם הר הבית וקטע מצולם מהתלמוד . יואל לרנר 
והד"ר מנחם בן - ישר הדריכו את הנוכחים . הסיור , שאחריו באו נוספים , 
עבר בשקט מופתי ובלא שנזרקה ול אבן אחת . האירוע הזה לא הזכיר במאומה סיור 
אחר שקיימו ששה ח"כים על ההר שלושה שבועות קודם לכן , תחת משמר כבד של 006 
שוטרים . סיורים דומים , אגב , התקיימו על הר הבית בתחילת שנות ה08 מטעמה 
של קבוצה אחרת , נוער נאמני הר הבית . אז היה היום הקבוע שבת , והשעה 
הקבועה היתה 03 : 01 לפני הצהריים . אנשי התנועה לכינון המקדש מצטערים על 
מה שאירע בהר הבית . מבחינתם זוהי נסיגה . עכשיו שוב מתירים לעלות להר 
רק בזוגות , ואפילו דרשו מכמה מהם להכניס את ציציותיהם עמוק אל פנים הבגד , 
כדי שהמוסלמים לא יחשבו שמדובר ב"טלית גדול " . 42 שעות לפני היריות על 
הר הבית היו במקום שניים מחברי התנועה , דוד כהן ודוד אקסלרוד . הם קיימו 
על הרחבה בדיוק אותו טקס של ניסוך מים שסלומון תיכנן לקיים יממה לאחר מכן . 
כהן אפילו לבש בגדי כהונה והחזיק בידו כד ובו מים ממעיין השילוח . אנשי 
הווקף הבחינו בנעשה , אבל העדיפו להתעלם . סלומון הטריד אותם יותר . מזכיר 
התנועה לכינון המקדש , יוסף אלבוים , חרד לבוש שחורים , אומר כי על כל 
צעד ושעל בתלמוד הוא נתקל בהלכות הקשורות לבית המקדש , לבגדי כוהנים , 
לעבודת הקורבנות , למנורה . בשלב מסוים , בסביבות גיל בר מצווה , החליט 
שלא ייתכן שמדובר בתיאוריה , אלא בהלכה למעשה . " אילו חז"ל חשבו שבית 
המקדש ירד באש מהשמים ושחידוש הקרבת הקורבנות תלוי בביאת המשיח , הם לא 
היו עוסקים בהם באינטנסיוויות כזאת . הציבור החרדי דוחה את הבעיות האלה 
לימות המשיח מכיוון שהוא מפחד שהקמת המקדש תיתן צידוק שבדיעבד למפעל הציוני . 
בבקשה , אני מחכה שמישהו מהרבנים יסביר לי פעם למה משאירים למשיח את מצוות 
בניין בית המקדש ולא את מצוות תפילין " . אלבוים וסלומון עבדו פעם ביחד , 
עד שהראשון החליט שהישגיו של סלומון אינם מספקים אותו ופנה לאפיק אחר . 
קפמאפרקיש לו חלום , לגרשון סלומון , והוא אינו מרפה . 32 שנה חלפו מאז 
פקד משה דיין להוריד את דגל ישראל מהר הבית , וסלומון מתעקש להחזירו לשם . 
העליות להר הבית , או ליתר דיוק הבקשות לעלות להר , שסלומון שוטח בפני 
הסנ"צים והנצ"מים של משטרת ירושלים מדי חג ומועד , הן מבחינתו האמצעי להשיג 
זאת . הפגנת הנוכחות חשובה לסלומון , אך יותר מכך חשובה לו הפגנת הריבונות . 
לכן הוא עומד על עליות פומביות להר , רשמיות , עם פרסום מוקדם בעיתונים , 
ועם גימיקים המקילים על אנשי הווקף לארגן מהומות ומביאים למקום את התקשורת 
בהמוניה . אילו היה סלומון עובד בשקט היה אולי משיג יותר , אבל אף אחד 
לא היה יודע על כך . מנקודת מבטם של נאמני הר הבית הישג מחתרתי מן הסוג 
הזה שווה פחות , שכן אז לא יידע העולם מיהו הריבון על ההר . כך , כבר עשור 
שלישי ברציפות , שסלומון , שעון על מקל ההליכה שלו , מתייצב אצל קציני 
המרחב בערב ראש השנה , בערב יום הכיפורים ואחר כך בערב סוכות ומעט לפני 
החנוכה , ואחר כך בפסח , בשבועות , ביום העצמאות , ביום ירושלים ובתשעה 
באב . לוח השנה היהודי משופע במועדים ובימים טובים . תמיד מקבל סלומון 
סירוב . תמיד הוא מחזיר חיוך וחוזר בפעם הבאה אופטימי מתמיד . עקשן . 
עקשן מדהים מותר לומר . זו השנה ה42 שסלומון יוצא מפגישות עם שרים ורבנים 
ומספר לכל העולם עד כמה הוא אופטימי . סלומון שומע את מה שהוא רוצה לשמוע , 
ולפחות כלפי חוץ נראה משוכנע בכל לבו שהשינוי קרוב יותר מאי - פעם , שהר 
הבית ייפתח עוד כמה חודשים גם לפולחן יהודי . ב7791 עדיין יכול היה בגין 
הח"ך להבטיח לסלומון שכאשר יהיה ראש ממשלה יפתח את הר הבית בפני יהודים . 
בגין , חיים לנדאו ז"ל ואליהו בן - אלישר אף עלו בצוותא , כמה ימים לאחר 
השיחה עם סלומון , והתפללו שם בחשאי . גם הרב גורן והרב הראשי הספרדי המנוח 
נסים הבטיחו בשעתם בחדרי חדרים , שעוד מעט קט יפרסמו את עמדתם החיובית ברבים . 
סלומון האמין גם להם . תמים , נאיווי . בכל מקרה , איש עקשן . 
