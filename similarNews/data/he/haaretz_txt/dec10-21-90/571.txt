, טענו המתנגדים לצעד זה כי החבל אינו מוכן ואינו מתאים לחיים כמדינה עצמאית . 
רבים משלושה מיליון וחצי התושבים , המפוזרים על ארכיפלג של בצות וגונגל 
המונה יותר מ006 איים באוקיינוס הפסיפי המערבי , חיו במסגרות חיים פרימיטיוויות . 
שטחי קרקע ענקיים לא מופו , התושבים דוברים יותר מ008 שפות , בני שבטי 
הרמות שעל ראשיהם נוצות , שוטטו בפורט מורסבי , העיר הגדולה ביותר . אבל 
חסידי העצמאות הצביעו על מאגרי זהב , נחושת ונפט גדולים , והעלו חזיונות 
על עתיד משגשג . כעת אכן אין דרך חזרה . " עצמאותה של פאפואה - גיניאה 
החדשה היא עובדה היסטורית ואין טעם להתווכח על היסטוריה " , אומר דובר ממשלת 
אוסטרליה . אבל המדינה הלכודה במעין שטח הפקר שבין תקופת האבן ועידן החלל , 
היא אומה על הנייר בלבד . המלחמה בין שבטים גוברת , הכלכלה הרוסה , תנועות 
עצמאיות באזורים שונים מתחזקות , המרקם החברתי מתפרק במהירות . " דרך 
חייהם המסורתית של בני - האדם נעלמה " , אומר ברייאן ברוגאן מהמרכז ללימודי 
פיתוח בקנברה , " אבל אין דבר התופס את מקומה " . קפמאבינארגון אמנסטי 
האשים את כוחות הביטחון שאומנו וצוידו בידי אוסטרליה , במעשי זוועה נגד 
אזרחים במלחמתם בת השנה כנגד מורדים באי בוגיינויל העשיר בנחושת . לדברי 
דו"ח אמנסטי , הרגו חיילים עשרות אזרחים לא - חמושים ו"עינו עשרות אחרים 
שנחשדו בסיוע למרד " . עד ל04 כפרים נהרסו . " משבר בואינוויל מעמיד איום 
רציני בפני עתידה של המדינה שממילא עומד על בלימה . במארס האחרון נטשה הממשלה 
את האי , והוא כעת בידי המורדים . יחד עמו היא נטשה את מכרה הנחושת הענקי 
בבעלות אוסטרלית , שסיפק % 04 מהכנסות היצוא של המדינה . דו"ח אמנסטי הנחית 
מהלומה חדשה לראש הממשלה , ראבי נמאליו , הניצב בפני פרישת איים שונים 
לעצמאות , מיתון כלכלי גובר ואופוזיציה פוליטית חסרת מנוחה . הוא כפר באשמת 
אמנסטי כי ממשלתו מתייחסת בסלחנות להתעללות באזרחים מצד הצבא , המונה 005 , 
3 חיילים , ואמר כי הפרות זכויות אדם מכל סוג הן " בלתי נסלחות " . שר 
החוץ , מייקל סומארה , אמר כי ההתקוממות שהחלה כסכסוך בעלות על קרקע ותשלומי 
תמלוגים " תיפתר בדרכנו , הדרך של פאפואה - גיניאה החדשה " . אך בימים 
אלה יותר מתמיד , דרך זו כוללת סכינים ורובים . הפער בין ציפיות האנשים 
והמציאות הכלכלית אחראי בחלקו למצב . מאז העצמאות לא גדלה הכלכלה בקצב של 
גידול האוכלוסייה . יש מקומות עבודה רק לרבע מ05 אלף האנשים המקווים להיכנס 
לכוח העבודה מדי שנה . אי לכך מתפשט תוהו ובוהו . הממשלה כבר איבדה חלק 
גדול מסמכותה ברמות המרכזיות שבהן חיים שליש מהתושבים . מלחמה בין שבטים , 
שבעבר נוהלה בחץ וקשת , קרדומים ואלות , נערכת כעת ברובי סער אה - קה 
74 ובנשק אוטומטי אחר . המצב אינו טוב יותר בערים , שם פנו אלפי צעירים 
לעבריינות . תושבים זרים מקיפים את בתיהם בגדרות תיל ובאורות זרקורים . 
כאשר ביקר ראש ממשלת אוסטרליה , בוב הוק , בפורט מורסבי בספטמבר , פשטו 
גנבים על מעונו במרכז המסחרי כאשר ישן בקומה העליונה . לתושבים מקומיים 
אין שום הגנה מפני כנופיות המצוידות בקרדומים , הידועות באנגלית פידגין 
בשם רסקולס . באוסטרליה , המגלה עניין בענייניה הפנימיים וביציבותה של 
המדינה , מעוררת הסערה אי - נוחות בקרב פקידי ממשלה . אוסטרליה מוציאה 
מדי שנה 032 מיליון דולר על סיוע חוץ לפפואה - גיניאה החדשה . היא גם תרמה 
לאחרונה מחצית מהכספים לחבילת סיוע נפרדת בת 13 מיליון דולר של קרן המטבע 
הבין - לאומית , כפיצוי על אובדן הכנסות הייצור מבוגיינוויל . אבל משרד 
החוץ האוסטרלי מוסיף להביע אופטימיות לעתיד שכנתו . מכרות זהב חדשים ברמות 
ובאי ליהיר יביאו בקרוב הכנסות שמנות , ואומרים כי ממשלת נאמליו למדה ממשגיה 
בבוגיינוויל . למדינה יש " ביסודה עוצמה כלכלית ופוליטית " , כפי שמדגיש 
דובר משרד החוץ . ייתכן , אבל לא נראה שעוצמה זו עולה על פני השטח . 
