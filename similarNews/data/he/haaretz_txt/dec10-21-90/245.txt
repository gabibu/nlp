נשיא עיראק סדאם חוסיין כינס אתמול את יועציו ובכירי צבאו לדיון במסגרת מועצת 
ההפיכה , שבו הוחלט להיענות בחיוב לפתיחת דו - שיח עם סעודיה . מקור ההצעה 
בניסיון תיווך של נשיא אלגיריה שאדלי בן - גדיד , שהגיע אתמול לעמאן , 
ובסיוע המלך חוסיין לפתוח בדו - שיח בין - ערבי לגיבוש הצעת פשרה ערבית לפתרון 
משבר המפרץ . מקורות ערביים לא ייחסו אמש חשיבות למתקפה התעמולתית העיראקית 
על ארה"ב , וציינו כי עיראק מעוניינת בפעילות בין - ערבית ביחס למשבר המפרץ 
שיש בה כדי " לצנן את הנחישות האמריקאית " . במקביל קידם המלך פאהד בברכה 
כל ניסיון ערבי ואחר להביא לפתרון של שלום , אך בתנאי שיהיה מושתת על נסיגה 
עיראקית ללא תנאי והשבת הממשל הכווייתי על כנו . לדברי כתבת רדיו מונטה - 
קארלו היה זה המלך חוסיין שהציע את התיווך האלגירי , משום שאלגיריה לא תמכה 
בכיבוש כוויית ודרשה נסיגה של עיראק ללא תנאי , אך בעת ובעונה אחת התנגדה 
לפעילות צבאית נגד עיראק . הנשיא בן - גדיד נועד באלגיר בשבוע שעבר פעמיים 
עם שליח המלך פאהד , השייח עלי בן - מסלם , ודן עמו באפשרות התיווך בין 
סעודיה לעיראק . כן קיים בן - גדיד שיחות טלפוניות עם ראשי מדינות המאגרב 
וקיבל את ברכתן למאמצי התיווך שלו . אתמול בא בן - גדיד לעמאן לשיחות עם 
המלך חוסיין , ומשם הוא צפוי לצאת לריאד ולהיוועד עם המלך פאהד . רק לאחר 
מכן ייצא לבגדאד , לשיחות עם סדאם חוסיין . לדברי המקורות הערביים יושתתו 
מאמצי התיווך האלגיריים על שלושת העקרונות שאותם הזכיר המלך חוסיין בנאומו 
אור לאתמול בטכס סיום של מחזור פו"ם : פתרון של פשרה , דו - שיח בין הצדדים 
תחת מטרייה ערבית , והתחשבות במכלול בעיות האזור . עוד ציינו המקורות כי 
בן - גדיד יבדוק אפשרות של נסיגה עיראקית חלקית מכוויית , כאשר במקום הכוחות 
העיראקיים יבואו כוחות בין - ערביים . בן - גדיד חותר גם להתחייבות של סדאם 
חוסיין לפיה עיראק לא תתקוף את סעודיה ומדינות המפרץ . שר ההסברה העיראקי 
לטיף נסיף אל - גאסם תקף אמש בחריפות את נשיא ארה"ב גורג בוש ואת ממשלו , 
והכריז כי עיראק לא תתפשר לעולם על סנטימטר אחד מאדמת כוויית , ששבה לחיק 
המולדת האם . הוא חזר והזהיר את ארה"ב כי עיראק תסב לכוחות האמריקאיים במפרץ 
אבדות כבדות . הוא קרא לארה"ב לתמוך ביוזמת סדאם חוסיין למציאת פתרון לכל 
בעיות המזרח התיכון . מפקד ההגנה האווירית העיראקית גנראל עבד אל - רחמאן 
אל - דורי אמר אתמול כי ארצו גיבשה תכניות לפינוי בגדאד והערים הראשיות במקרה 
של מתקפה גרעינית , כימית או בקטריולוגית מצד ארה"ב או " האויב הציוני " . 
עוד ציין כי בבגדאד ובערים ראשיות אחרות נבנו מקלטים מספיקים ומתאימים להגנה 
מפני כל סוגי הלחימה . קפידבינצרפת עומדת לתגבר את כוחותיה בסעודיה בעוד 
000 , 4 חיילים , הודיע אתמול משרד ההגנה הצרפתי . מצבת הכוחות הצרפתיים 
בסעודיה תגיע אפוא בקרוב לכעשרת - אלפים איש . כמו כן יישלחו לסעודיה כמה 
עשרות טנקי אי - אם - אקס 03 , תותחי 551 מ"ם , יחידה של מסוקי נ"ט , 
יחידה של מטוסי - קרב מדגמי יגואר ומיראז ומסוקי - קרב מדגמי גאזל ופומה . 
מטרת התגבור היא , על - פי ההודעה , להבטיח את ביטחונו של הכוח הצרפתי 
השוהה בסעודיה כנגד כל התפתחות אפשרית בסכסוך , וכן לקדם את אכיפת ההחלטות 
של מועצת הביטחון . משקיפים בפאריס גורסים כי ההחלטה להגדיל את הכוח נובעת 
דווקא מכך שצרפת הגיעה למסקנה שיש לתמוך בעמדה האמריקאית כדי להביא לפתרון 
הסכסוך במפרץ הפרסי , וכי למרות שחרורם של בני הערובה יש להראות למנהיג 
עיראק כי מדינות הקואליציה נגדו נחושות בהחלטתן להביא לפינויה של כוויית . 
יחד עם זאת , אין בתגבור הכוח הצרפתי משום מחויבות צרפתית לפעול צבאית 
במקרה של מלחמה . בימים האחרונים נמתחת ביקורת בפאריס על כך שהכוח הצרפתי 
שנשלח לסעודיה אינו מתאים כלל ואינו מאומן לנהל קרב בתנאי השטח ומזג האוויר 
שם . יצוין כי שר ההגנה הצרפתי גורס שאין מקום למעורבות - יתר של ארצו במפרץ , 
ובוודאי שלא לשימוש בכוח . ואולם הוא מחויב לפעול מתוך משמעת סיעתית ולויאליות 
למדיניות שאותה מכתיב הנשיא פרנסואה מיטראן . באזור המפרץ הפרסי שוהים כיום 
007 , 11 חיילים צרפתים , מהם 052 , 6 בסעודיה . לצד הכוח הרגלי מצויים 
בסעודיה 42 מטוסי - קרב ו27 מסוקים , כ002 כלי - רכב משוריינים וכמה עשרות 
טנקים . קפידבינהיחידה הראשונה של חיילים צכוסלובקים הגיעה אתמול לסעודיה , 
והצטרפה לכוח הרב - לאומי . על כך מסר המטה הכללי בפראג . היחידה , המונה 
071 קצינים וחיילים , כולל צוות רפואי , ומתמחה בלוחמה נגד נשק כימי , 
הוטסה מפראג במטוסי - תובלה צבאיים אמריקאיים . היא הגיעה על - פי הזמנה 
רשמית של ממשלת סעודיה . כן יוטסו מפראג 16 כלי - רכב לשירות היחידה . היחידה 
יצאה לדרכה יום אחד בלבד לאחר ש04 אזרחים צכוסלובקים שנלכדו בעיראק שבו למולדתם , 
בעקבות התערבותה של " משלחת הרצון הטוב " בראשות שר ההגנה הצכוסלובקי 
לשעבר הגנראל וואצק , שהצליחה להשיג את הסכמת שלטונות עיראק לצאתם . כלי 
התקשורת הצכוסלובקיים מסרו בהבלטה על צאת היחידה , אף - על - פי שאת מרבית 
תשומת הלב הציבורית מושך עתה המשבר הפנימי המאיים על שלמות המדינה . מלונדון 
נמסר כי שתי שולות - מוקשים הפליגו אתמול מנמל במזרח סקוטלנד לעבר המפרץ 
הפרסי . הן יגיעו ליעדן בעוד חמישה שבועות , ויצטרפו אל ארבע אניות - מלחמה 
בריטיות הנמצאות כבר באזור . קפידבינמאז הכריזה בגדאד , ביום ו , על החלטתה 
לשחרר את כל בני הערובה המערביים והיפאנים , חזרו כ069 זרים למולדתם , 
רובם אמריקאים ומיעוטם בריטים . על - פי אומדנים של יודעי - דבר נותרו עתה 
בעיראק ובכוויית כ000 , 2 נתינים מערביים ויפאנים . דובר מחלקת המדינה בוואשינגטון , 
ריצארד באוצר , הודיע אתמול כי כל הנתינים האמריקאים שביקשו לצאת את עיראק 
ואת כוויית אכן עשו זאת . בתשובה לשאלות עיתונאים הוסיף כי " אנו מתכננים 
טיסה אחת נוספת ביום חמישי ( מחר ) , על - מנת להיות בטוחים לחלוטין שאכן 
כך הדבר . אנו מצפים שתהיה זו טיסת השכר האמריקאית האחרונה לפינוי נתינים 
שלנו " . 551 בני - ערובה יפאנים , שלושה אוסטראלים ואחד תאילאנדי המריאו 
אתמול בערב מבגדאד במטוס של חברת התעופה העיראקית בדרכם לבנגקוק . על כך 
מסרה שגרירות יפאן בבגדאד . 
