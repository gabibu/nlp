לא הרגשתי צורך לעשות עסקות טיעון , כי לא חשבתי שעשיתי מעשים שבגללם מגיע 
לי עונש . עמדתי בכבוד באישומים שהצבא טפל עלי . זו היתה שטות בכלל להעמיד 
אותי לדין , הייתי אחד מקורבנותיו של הרמטכ"ל דאז , רפאל איתן . לא עלה 
בדעתי בשום שלב של החקירה , או המשפט , לעשות עסקות שבהם אצטרך להסגיר 
חברים , מכרים או ידידים . זה קשה להיכנס לראשו של האיש , אבל אני חושב 
שעסקת הטיעון שעשה ושבה מכר את טובי חבריו , הוא צעד גועלי ומעורר שאט נפש . 
הוא הוסיף חטא על פשע פעם אחת עשה הון בדרכי מירמה ופעם שנייה הסגיר את 
פקודיו שסייעו לו וזרק אותם לכלבים . וכל זאת כדי להשיג הקלה בעונש . לא 
שיחפה , אבל שלא יסגיר אותם תמורת עסקות שנועדו להקל עליו . כך לא נוהג 
מפקד . אני לא חשבתי על זה . זה לא העסיק אותי . זה הכל ספקולציות . אני 
הורשעתי בסעיף אחד מסעיפי האישום שהוגשו נגדי ופרשתי מהצבא עוד לפני שהחל 
המשפט . צריך גם להבין שעסקות טיעון מציעים כאשר מצטברות הוכחות מלאות נגד 
הנאשם . רמי דותן עשה את עסקת הטיעון ככל הנראה , כאשר החוקרים הביאו בפניו 
הוכחות שבידם , הוא לא התנדב לכך . אני מתקומם בכלל על ההשוואה שאתה מנסה 
לעשות בין המקרה שלי למקרה של דותן , זה מעורר פשוט חלחלה . אבל באשר לי , 
גם אם התביעה היתה מציעה לי עסקת טיעון , הייתי דוחה אותה כי הרגשתי שאני 
יכול להגן על עצמי ולהוכיח את חפותי במשפט . עסקת טיעון משמעה הודאה בעבירה 
ואני סירבתי להודות בעבירות שיוחסו לי . אני גם אף פעם לא הייתי עצור במהלך 
החקירה ולא הייתי בלחץ הזה שבו מצוי דותן , ושהוא אולי הביא אותו להסכים 
בסופו של דבר , לעסקת הטיעון . אבל שום דבר לא מצדיק לדעתי את הסגרת החברים 
והפקרתם . יש בזה מידה רבה של אמת . מתוך ידיעה , אני יכול להעיד כי מאחורי 
חלק מעסקות הטיעון שנעשו בעבר עם נאשמים , עומדים שיקולים פוליטיים . הדברים 
נעשו כאשר לתביעה , קרי ממשלת ישראל , אין עניין בניהול משפט שיחשוף פרטים 
שיעמידו במצב לא נעים את המדינה . אני יודע על מקרה שבו סגרו עסקת טיעון 
בכלל לפני משפט , עם בכיר שמילא תפקיד של נספח צבאי במדינה זרה ושהואשם 
בשוחד . הדברים לא הגיעו לכלל משפט כדי להימנע מחשיפת קשרים בינינו לבין 
אותה מדינה . האיש עזב את תפקידו מבלי להיענש במשפט ומבלי שהציבור ידע על 
מעשיו . אני לא יודע מי נתן שוחד בארה"ב ומי עוד מעורב . אולי לממשלת ישראל 
יש סיבות טובות שלא לחשוף את העניין . אולי יש גם פה ניסיון לחפות על בכירים 
במערכת שהפרשה הזו עלולה להביך אותם ואת ממשלת ישראל ואולי לגרום לנו לבעיות 
בקשרינו עם ארה"ב . עסקת טיעון מאפשרת לדלג על חלק מהמשפט , על צורך בהבאת 
עדים והוכחה ובדרך זו אפשר גם למנוע כל מיני אי נעימויות למערכת הפוליטית . 
אבל מה לעשות לא כל פרשת חשדות מביכה את ממשלת ישראל ולכן לחשודים " הקטנים " 
לא מציעים בדרך כלל עסקות טיעון ומי שיוצא נשכר מהם כביכול , הם בדרך כלל 
רק הדגים השמנים , שגם ביצעו את העבירות החמורות ביותר ושנזקם למדינה הוא 
הגדול ביותר . והאבסורד הוא שהם יוצאים בעונשים קלים יחסית לעבירות שביצעו 
ואילו עם האחרים ממצים את הדין עד תום . בהחלט אפשר לומר שיש כאן עיוות 
בעשיית הצדק . 
