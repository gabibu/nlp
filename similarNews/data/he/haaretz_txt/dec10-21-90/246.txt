בימים אלה הוחל במבצע בדיקות לגילוי גז ראדון בכל מוסדות החינוך של עיריית 
תל - אביב . עורך את המבצע האגף לרפואה ציבורית והמחלקה לאיכות הסביבה בעירייה , 
בשיתוף המכון לחקר איכות הסביבה באוניברסיטת תל - אביב , והעמותה לחינוך 
לבריאות בישראל . הראדון , הוא גז חסר צבע , טעם וריח , שעולה מהקרקע 
באופן טבעי , ונוצרים ממנו יסודות רדיואקטיוויים הנוטים להידבק לדפנות דרכי 
הנשימה . חשיפה ארוכת טווח לריכוז גבוה של הגז עלולה לגרום לסרטן הריאות 
ולסרטן הדם . הראדון מסוכן במיוחד לשוהים במבנים הצמודים לקרקע או במקלטים 
ובמרתפים , בהם אין זרימת אוויר . עיריית תל - אביב החליטה על המבצע בעקבות 
ממצאים שפורסמו לאחרונה לפיהם ילדים רגישים במיוחד לגז זה . בשלב הראשון 
יפוזרו גלאי גז מסוג פחם פעיל ב08 בתי ספר וגני ילדים בחופשת החנוכה . בשלב 
השני , יונח מיכל פחם פעיל , שהוא גלאי הגז האמין והמהיר ביותר , בכל 
004 מוסדות החינוך של עיריית תל - אביב . 
