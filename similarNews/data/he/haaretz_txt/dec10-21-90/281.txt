רבים מלחניו של מיקי גבריאלוב , אחד היוצרים הפוריים והאיכותיים בפוף הישראלי , 
הפכו כבר לנכס צאן ברזל . שיתוף הפעולה שלו עם אריק איינשטיין הניב שני 
אלבומי זהב ושניים מפלטינה , אבל קריירת הסולו שלו לא זכתה מעולם להצלחה . 
אף אחד מהאלבומים שהוציא כסולן לא נמכר ביותר מ000 , 4 עותקים . למעט מספר 
שירים מהאלבום " אגדת גבריאלוב " כמו " את יפה שלי " , " פוליה " ו"מקום 
אחר " לא נקלטו שירים שביצע בתודעה המקומית . בתחילת השבוע הבא ייצא על 
גבי דיסקים וקלטות אלבום חדש של גבריאלוב , " סיפור של חורף " . באלבום 
זה , שבו 61 שירים , הוא אחראי מלבד הביצוע גם לעיבודים ולהפקה המוסיקלית . 
חמישה מהקטעים הם הגרסה של גבריאלוב לשירים שהלחין לאריק אינשטיין , ביניהם 
" אמא אדמה " , " אני ואתה " ו"התוכי יוסי " . נכללים בו גם שירים שביצע 
בעבר : " פוליה " , " סיפור של חורף " ו"אבא סיפור " , ושני שירים חדשים , 
" קח את זה קל " ו"אל תבכה ילד " . כל השירים זכו לעיבודים רכים ומינימליסטיים 
ולהגשה מעודנת ונקייה של גבריאלוב . ערב יציאת התקליט מדבר גבריאלוב על התסכולים 
הרבים שכירסמו בו על רקע אי - ההצלחה , ועל איבוד הביטחון העצמי : " בשלב 
מסוים התחלתי לחשוב שכנראה אני לא מספיק טוב . ברדיו לא השמיעו את השירים 
ומכירות התקליטים טיפטפו , והיו ימים שאפילו שקלתי להפסיק לשיר ולהסתפק 
בהלחנה ובהפקה מוסיקלית תחומים שבהם היה לי קל להצליח ולזכות בפרגון מה 
גם שלא היה לי חומר מוכר ואטרקטיווי משלי בכמות שתאפשר לי למלא הופעה ונאלצתי 
לשיר שירים שכתבתי לאריק אינשטיין . כן , זה היה קשה ומתסכל " . כיום הוא 
אומר שבדיעבד הוא מבין שהבעיה היתה בקונצפציה המוסיקלית הרוקנרולית שבה הגיש 
את שיריו שבהתאם לה נכתבו מרבית הלחנים לאלבומי הסולו שלו . הרוקיזם הזה , 
שבו הדגש מושם על עבודת גיטרות אינטנסיווית ושירה צרודה וחזקה , גרם לי 
כנראה להישמע מרוחק מדי . השירים זכו להערכה אבל לא הצליחו לעבור את מחסום 
האטרקטיוויות , למרות ששרתי חומרים שהיו בכיוון שעליו גדלתי ואותו תמיד 
אהבתי אבל מסתבר שאפשרויות הביטוי שלי בו מוגבלות " . גישתו המוסיקלית החדשה 
של גבריאלוב התגבשה במהלך ההופעות שקיים בשנתיים האחרונות : " תגובת הקהל 
הביאה לשינוי בהתייחסות שלי לשירים . הקטנתי את העיבודים עד לגבולות המינימליזם 
וצימצמתי את האלמנטים הרוקיסטיים . בהדרגה גם התפתחה אצלי תחושה טובה ומשוחררת 
בשירה . ככל שהתקדם התהליך זכיתי לתגובות חמות יותר ויותר וההופעות שלי 
הפכו גם הן למוצלחות יותר " . בחודשים האחרונים , כך נראה , החלה ההצלחה 
להאיר פניה לגבריאלוב . בשתי הופעות שלו נפתחו הקופות למכירת כרטיסים ישירה 
לקהל ( בדרך כלל מכורות הופעותיו מראש לקיבוצים , מתנ"סים וכדומה ) והמכירות 
זכו להצלחה ; רשת ג שידרה מופע שלו בשידור חי ; השיר " אל תבכה ילד " 
מושמע לעתים קרובות ברדיו והאלבום החדש נדרש בחנויות התקליטים עוד לפני שיצא . 
גבריאלוב מקווה שהפעם , מלבד הערכת המבקרים , יזכה גם להצלחה בקרב צרכני 
התקליטים . בינתיים הוא מתפרנס לא רע מההופעות שהוא מקיים חמש עד עשר בחודש . 
כעת הוא נמצא בשלבי עבודה מתקדמים על אלבום חדש , שיישא אופי עממי עם ניחוחות 
מטורקיה ואזרבייגן . אם האלבום יצליח , יהיה גם מופע שיתבסס על השירים 
הכלולים בו , בליווי הרכב הנגנים עמו עבד על האלבום ( אדי גרימברג , קלידים , 
רן - אצה בקליניק , גיטרה , עופר מאירי , תופים ועמי אופיר , בס ) . 
את המופע יפיקו חיים שלף ואלי גרבי ממשרד " אורות " . אנשי " פונוקול " , 
חברת התקליטים המטפלת בגבריאלוב , הבחינו בקו המוסיקלי החדש שלו ופנו אליו 
בהצעה להפקת האלבום החדש . גבריאלוב אומר שבתחילה חשש מאוד מביצוע הפרויקט : 
" מראש דובר על הגשה עירומה של השירים , כזו המדגישה את הלחן והטקסט . 
נרתעתי . הלוא רק זמן קצר קודם לכן עוד הטלתי ספק ביכולת שלי כמבצע . 
בהמשך , תוך כדי העבודה , פיתחתי אמונה גדולה יותר בעצמי . כרגע ברור 
לי שהאמירה הנקייה , הפתוחה והמינורית , היא הדרך הנכונה והאמיתית מבחינתי 
לביצוע שיר " . גבריאלוב הקליט 03 סקיצות , שמתוכן נבחרו בנוסף לשני השירים 
החדשים ארבעה עשר קטעים ותיקים , שלא היה שלם עם הגרסאות הישנות שלהם . 
השינויים גרמו לכמה מהם להישמע אחרת לחלוטין . כך , למשל , הושמט מ"אמא 
אדמה " הקטע הקצבי המוכר מהביצוע של איינשטיין . העיבוד הבומבסטי ב"שיר 
על התוכי יוסי " צומצם , והקטע כולו הועבר לסולם נמוך יותר , שבו חש גבריאלוב 
כי הוא " זוכה למלוא הביטוי " . לדברי גבריאלוב , העבודה על הפרויקט הנוכחי 
דרשה ממנו ריכוז ומיקוד רב , ולכן דחה את המשך העבודה על אלבום חדש , עליו 
החל לעבוד עם אריק איינשטיין . 
