ניו - יורק ( מיוחד ל"הארץ " ) . בתמיכת ארצות - הברית וללא מתנגדים אישרה 
אתמול מועצת הביטחון של האו"ם הצעת החלטה , המגנה את ישראל בשל חידוש מדיניות 
גירוש פלשתינאים מהשטחים ובשל אירועי הר - הבית . בתום ההצבעה קרא הנשיא 
התורן של המועצה , שגריר תימן , הצהרה המצדדת בכינוס ועידה בין - לאומית 
לשלום בזמן המתאים ולאחר הכנה נאותה . ההצהרה תצורף רשמית כנספח להחלטה . 
בנאומו לאחר ההצבעה שיגר שגריר ארה"ב באו"ם , תומס פיקרינג , מסר מרגיע 
לישראל ולקהילה היהודית האמריקאית . פיקרינג הטעים כי לא חל כל שינוי במדיניות 
ואשינגטון , בכל הנוגע לכינוס ועידה בין - לאומית . " כדי שלא תהיה טעות , 
אני רוצה להבהיר כאן " , אמר , " הצבענו רק כדי להדגיש את דאגתנו מהמצב 
באזור " . בה - בעת , הוסיף כי ארה"ב מוקיעה את החלטת ישראל לגרש פלשתינאים , 
החלטה המפרה את אמנת זנווה הרביעית . שגריר צרפת באו"ם נשא נאום בעל נימה 
חריפה ביותר . עד הרגע האחרון נמשכו המגעים בין שגרירי ארה"ב , מאלזיה ותימן 
בדבר נוסח הצעת ההחלטה . נציגי המדינות הבלתי - מזדהות ניסו להשיג מארה"ב 
ויתורים נוספים , במטרה להדגיש את ההתייחסות לוועידה בין - לאומית בהצהרה 
הנשיאותית ולערפל את ההפרדה בין המשבר במפרץ הפרסי לסכסוך הישראלי - ערבי 
הכלולה בה . קפידבינפרשנים במרכז האו"ם הדגישו כי החלטת ממשלת ישראל לגרש 
את ארבעת פעילי החמאס ברצועת עזה גרמה להקשחה בעמדה האמריקאית . הקשחה זו 
באה לידי ביטוי בימים האחרונים בנכונות הממשל ללכת לקראת המדינות הבלתי - 
מזדהות ולהסכים לניסוחים חריפים ומפורשים , שקודם לכם התנגד להם . " הימים , 
שבהם יכלה ישראל לסמוך על וטו אמריקאי במועצת הביטחון , חלפו לבלי שוב " , 
אמר פרשן ותיק . הכללת סעיף במבוא להחלטה , המאזכר את קיומה של ההצהרה 
הנשיאותית בדבר ועידה בין - לאומית , מתפרשת אף היא כהישג לבלתי - מזדהות . 
בה - בעת , עמדו האמריקאים בהתנגדותם לכל ניסיון לערפל את ההפרדה בין הסכסוך 
הישראלי - ערבי למשבר במפרץ הפרסי . בהצעת ההחלטה שאושרה נכללת מזרח - ירושלים 
באופן מפורש כחלק מהשטחים הכבושים . ההחלטה כוללת גם סעיף אופרטיווי , התובע 
מהמזכיר הכללי של האו"ם לפקח על מצב הפלשתינאים , הנתונים תחת הכיבוש הישראלי . 
דיפלומטים ישראלים התייחסו בחומרה לסעיף , המחייב את המזכיר הכללי לדווח 
למועצת הביטחון אחת לארבעה חודשים על אופן יישומה . משמעות סעיף זה היא 
שהעניין הישראלי יהפוך לנושא קבוע על סדר יומה של המועצה . שגריר ישראל באו"ם , 
יורם ארידור , שנאם לאחר ההצבעה , דחה על הסף את סעיפי ההחלטה ובנימה 
נרגשת הזכיר לחברות המועצה את מעשי הרצח של יהודים חפים מפשע . " דם יהודי 
אינו שווה אפילו אזכור במועצת הביטחון " , אמר . לגבי אזכור הוועידה הבין - 
לאומית בהצהרה הנשיאותית אמר ארידור : " אף זמן אינו מתאים לכינוס ועידה 
בין - לאומית ; כל זמן מתאים למשא - ומתן ישיר בין ישראל לשכנותיה " . 
