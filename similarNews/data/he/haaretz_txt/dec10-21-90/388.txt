בודפשט ( מיוחד ל"הארץ " ) . כוחות משטרה וחיילים התנגשו אתמול עם מפגינים 
בעיר האלבנית שקודר שבצפון המדינה אתמול , לאחר שהמפגינים תקפו בניינים 
של הממשלה והמפלגה הקומוניסטית . רדיו אלבניה דיווח , כי כוחות הביטחון 
הגיעו לעיר לאחר ש"חוליגאנים " חמושים במוטות ברזל , השליכו אבנים על בנייני 
המפלגה המחוזית והממשלה ותקפו את תחנת הרדיו המקומית . בידיעה , שלדברי 
הבי - בי - סי . לא נקלטה בבירור , נאמר גם כי אזרחים פרו קומוניסטים יצאו 
לרחובות כדי להתנגד למפגינים . במהלך השנה פורסמו ידיעות שונות על נטיות 
אנטי קומוניסטיות הרווחות בעיר שקודר , ובין היתר דווח על ניסיון חבלה באנדרטה 
של סטלין . יום אחד בלבד לאחר שנשיא אלבניה רמיז אליה הודיע על הנהגת משטר 
פלורליסטי והתרת פעילותן של מפלגות אחרות , פרט למפלגה הקומוניסטית השלטת , 
התכנסו בטיראנה הבירה באסיפת - רחוב כ05 אלף תושבים והחליטו באסיפה , על 
ייסוד מפלגה אופוזיציונית , " המפלגה הדמוקרטית " . המפלגה החדשה , שבימים 
הקרובים תבקש את רישומה החוקי , שמה לה כמטרה לפעול למען חופש האסיפה והפולחן 
הדתי , חופש הביטוי וזכויות האדם . היא דוגלת בהנהגת כלכלת שוק מעורבת 
וקיצור שבוע העבודה בן ששת הימים . הנשיא הקומוניסטי של אלבניה , ראמיז 
עליה , אמר בנאום לעמו בלילה שבין יום שלשום לאתמול , כי הדרך למשטר רב - 
מפלגתי הינה בלתי הפיכה , אולם הזהיר כי הדמוקרטיה , אם תובן בצורה לא 
נכונה , עלולה להוביל לאנרכיה . בנאום שנשא שעות אחדות לאחר שקמה המפלגה 
הבלתי תלוייה הראשונה מזה 54 שנים , אמר עליה כי קור רוח ואחדות דרושים 
לביצוע שינויים בדרכי שלום . " הזמנים קשים , והדרך לדמוקרטיה אינה סוגה 
בשושנים " , הוא אמר בנאום ששודר ברדיו ובטלוויזיה . המפלגה הקומוניסטית 
הכריזה , כי הקמת ארגונים פוליטיים עצמאיים תהיה לטובת התהליך הדמוקרטי 
בעתיד . עמדה נבונה זו מייצגת חוליה נוספת בשרשרת התהליך הדמוקרטי שלנו 
שהוא עתה בלתי הפיך " , אמר . עליה הזהיר , כי אין לראות את הדמוקרטיה באלבניה , 
המעוז האחרון של אורתודוקסיה מרקסיסטית באירופה , כ"שחרור מכל סוגי המוסר 
הפוליטי . אם רעיונות הרסניים כאלה יתפשטו , תיגבר הסכנה שהמדינה תידרדר 
לאנרכיה . במצב כזה , עלולות להיווצר תקריות שלא יהיו רצויות לאיש " . עליה 
אמר את הדברים , 63 שעות לאחר ההתפתחויות המדהימות שארעו באלבניה , מאז 
הכריזה המפלגה הקומוניסטית בחצות הלילה שבין יום שלישי לרביעי , כי מפלגות 
בלתי תלויות יוכלו לפעול בזירה הפוליטית האלבנית . עדי ראיה אמרו , כי קרוב 
ל000 , 05 בני אדם התכנסו שלשום בקמפוס האוניברסיטה של טיראנה והכריזו על 
הקמת המפלגה הדמוקרטית . " המפלגה נולדה רק אתמול " , אמר גראמוז פאשקו , 
כלכלן נודע באוניברסיטה , בשיחה טלפונית מטיראנה . הוא אמר , כי המפלגה 
הדמוקרטית תתמודד בבחירות לפרלמנט שיתקיימו בפברואר הבא . " הקמנו אופוזיציה " , 
אמר . 
