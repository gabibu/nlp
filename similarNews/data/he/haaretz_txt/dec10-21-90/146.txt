העיתון " חדשות " לובש מהיום פנים חדשות . בימי חול יחולקו התכנים באופן 
שונה , ההדגשים יהיו שונים , וכן גם הגרפיקה . במתכונת החדשה תהיה פנייה 
מיוחדת לפלח השוק המשפחתי , הן בתחום החדשותי והן בתחום הצרכני - כלכלי . 
במחקרים שערך העיתון נמצא כי יש ביקוש נרחב לסוג זה של ידיעות . בפועל יורחבו 
נושאי האקטואליה והכלכלה , יושם דגש רב יותר בנושאים הקשורים למשפחה ולאשה , 
וייעשו שינויים גרפיים לצורך יצירת עיתון פונקציונאלי ונוח יותר לקריאה . 
עד היום צורף לכל גיליון יומי מוסף בנושאים שונים . מעתה יהיו בעיתון שני 
חלקים ברורים : חלק חדשותי וחלק מגזיני . בחלק החיצוני המורחב יסוקרו חדשות 
היום בארץ ובעולם וחדשות כלכלה וצרכנות . השער האחורי יוקדש אף הוא לכלכלה . 
החלק המגזיני יעסוק בחדשות שמאחורי החדשות ובתרבות הפנאי עם דגש על צרכנות . 
כמו כן , יינתן מידע נרחב על תחומי הבידור והבילוי , הבית והמשפחה וספורט . 
לעיתון סוף השבוע , שיורחב אף הוא , יצורף מוסף מיוחד לפנאי , תרבות ובידור . 
