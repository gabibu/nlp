ניו יורק ( מיוחד ל"הארץ " ) . נתונים שפירסם משרד המסחר הפדרלי של ארה"ב 
מעלים כי בחודשים ינואר עד יולי השנה פרחו יחסי הסחר בין עיראק לארה"ב , 
ועיראק היתה השנייה מבין המדינות הערביות בממדי הסחר שלה עם ארה"ב . בתקופה 
זו הסתכם היבוא מעיראק לארה"ב ב32 . 2 מיליארד דולר . היצוא האמריקאי לעיראק 
עמד על 137 מיליון דולר . הנתונים מעלים כי בשבעת החודשים הראשונים של השנה , 
היה מאזן הסחר בין ארה"ב למדינות המזרח התיכון שלילי עבור ארה"ב . נרשם 
גידול של 408 מיליון דולר ביבוא לאמריקה ממדינות המזרח התיכון , כולל מדינות 
המפרץ הפרסי . באותה תקופה נרשמה ירידה של 005 מיליון דולר ביצוא האמריקאי 
למדינות אלה . סעודיה תופסת את המקום הראשון ביחסי הסחר בין ארהב למדינות 
המזרח התיכון והמפרץ הפרסי . היבוא מסעודיה לארה"ב הסתכם בתקופה הנדונה 
ב21 . 4 מיליארד דולר . סעודיה רכשה בארה"ב מוצרים בסכום של 89 . 1 מיליארד 
דולר . היבוא מסעודיה היה בעיקר נפט . במקום השלישי אחרי סעודיה ועיראק 
נמצאת ישראל , אשר ייבאה מארה"ב מוצרים בשווי של 27 . 1 מיליארד דולר , 
והיצוא שלה לדוד סם הסתכם ב19 . 1 מיליארד דולר . אלגיר ייצאה מוצרי נפט 
לארה"ב בשווי של 5 . 1 מיליארד דולר , וקנתה ממנה מוצרים ב774 מיליון דולר . 
אחרונות ברשימה הן איראן וסוריה . איראן רכשה בארה"ב מוצרים בשווי של 4 
מיליון דולר , ומכרה לה מוצרים ב25 מיליון דולר . היבוא מסוריה לארה"ב 
הסתכם ב28 מיליון דולר , והיבוא ב7 מיליון דולר . בתקופה הנזכרת לא היו 
כל קשרי סחר בין ארה"ב ללוב . 
