כאשר יצחק שמיר מאיים על עיראק להכות אותה מכה איומה , ודויד לוי מזהיר 
את ארצות הברית שאם היא לא תחסל את האיום שמציב סדאם חוסיין תפעל ישראל באופן 
צבאי ב"פרופיל הגבוה ביותר " , מתבטא שמעון פרס באופן המלמד על נכונותו לחסל 
את האופציה הגרעינית הישראלית , אם היא אכן קיימת . התרנגולים קוראים , 
ואילו התרנגולת שעמלה קשה והטילה את הביצה מוכנה לוותר עליה , כדי לא להפוך 
את האזור לדייסה סמיכה . מאז פרץ המשבר במפרץ מפיצים שמיר ולוי נשורת מילולית . 
מדי פעם הם מסלימים את עוצמת פיצוציהם , עד שהמאזין תוהה אם היד שעל המתג 
רועדת כנדרש . גם בעבר , בעתות מצוקה לאומית חמורה , היו בממשלות סימנים 
לגלי עצבנות שריטוטיהם הוליכו אל המרתפים האגדתיים שבהם טמונה , אולי , 
האופציה הנודעת . בעבר כבר פורסם , בעיתונות חוץ , שבימים הקשים של מלחמת 
יום הכיפורים היו מי שהציעו לבצע מהלכים הפגנתיים , שיאותתו למצרים ולסורים 
על הצפוי להם אם ידחקו את ישראל לפינה . ייתכן שההיסטוריון יגלה בעתיד שרעיונות 
דומים עלו גם בנסיבות קשות אחרות . ההבדל בין ממשלות המערך לליכוד הוא שאצל 
הראשונות הרהורים אלה היו נדירים , ואילו בממשלות הליכוד , ההרהורים הם 
נושא להרצאות פומביות , המועברות בטלוויזיה במעגל סגור ואף מעבר לו . על 
רקע השימוש המילולי החופשי במטריות לסוגיהן בימים אלה של בצורת מצד דובריה 
היותר בכירים של הממשלה , מעניין לבחון את התבטאויותיו של מנהיג האופוזיציה , 
שמעון פרס . האיש שיותר מבכל עניין אחר בקריירה הפעלתנית שלו ייזכר כמי 
שיזם את הכור בדימונה , מדבר היום באופן המעיד על נכונותו לשים קץ למפעל 
חייו זה . אין להבין אחרת את ההערכות שהשמיע השבוע ב"ערב חדש " בדבר הכורח 
להגיע לשלום אזורי , ולכלול בו פירוק נשק לא - קונוונציונלי ופיקוח בין - 
לאומי על תהליך זה . מוטב לא לזלזל באמירות אלו של שמעון פרס ובמשמעויותיהן . 
יותר מהרבה אנשים אחרים הוא מכיר את הנושא הגרעיני באופן אינטימי . בשנת 
6591 יצר את הקשר הראשון עם צרפת שהוביל להקמת הכור בנחל שורק . כעבור שנה 
יזם את הקמת הכור בדימונה , ותימרן בכשרון רב ובתושייה חצופה בתוך מערכות 
השלטון בצרפת , כדי לכבול את ידי ממשלתה בהתחייבויות לישראל בתחום זה . 
מתי גולן , שכתב את הביוגרפיה של פרס , מתאר כיצד ניצל פרס שהיה בסך הכל 
מנכ"ל משרד הביטחון באותה תקופה את שעותיה האחרונות של ממשלת בורזס - מונורי , 
כדי להחתים את ראשיה על הסכם טכני ופוליטי עם ישראל על הקמת הכור . פרס 
התרוצץ בפאריס בין לשכת שר אחד למשנהו , הפציר ותיחבל , הערים ושיכנע , 
וגרם לכך שממשלת צרפת , שלמעשה כבר הופלה בהצבעת אי - אמון אך עדיין לא 
קמה לה חלופה , התחייבה לסייע לישראל בהקמת הכור . גם בתוך הממסד המדעי 
והשלטוני הישראלי נאלץ פרס לעמול קשה ( והוא רק בן 53 באותם ימים ) כדי 
לשכנע אותו ללכת בעקבותיו . שר האוצר , לוי אשכול , למשל , סבר שכל העניין 
אינו אלא שיגעון , ולבו נחמץ על ההוצאות הענקיות הכרוכות בכך . במחצית 
השנייה של שנות ה06 יצא הסוד החוצה . צרפת של דה - גול לא היתה מוכנה להמשיך 
ולהסתתר מאחורי מפעל הטקסטיל בדימונה , וערמה קשיים על המשך הקמתו . פרס 
שיכנע את בן - גוריון להוסיף ולממש את המפעל גם ללא סיועה הרשמי של פאריס . 
הסוף ידוע : על דימונה , גם ללא פיקוח בין - לאומי , מעידה לכאורה כף 
ידו של מרדכי ואנונו . בא עכשיו שמעון פרס וכמו אומר לעצמו : שלושים שנה 
הרתיעה הפצצה שבמרתף את מדינות ערב מניסיון להשמיד את ישראל . קרב הרגע 
שבו יהיה עליה לסיים את תפקידה . כאשר ברשות עיראק אורניום מועשר בכמות 
מספקת ליצירת פצצה גרעינית , כאשר חרף השמדת הכור שלה יש בידיה הטכנולוגיה 
הדרושה להשיג את יעדה , הגיעה השעה להכריז על פירוק כללי של נשק לא קונוונציונלי 
במזרח התיכון . לא רחוק היום שבו לאופציית ההרתעה הגרעינית של ישראל יהיה 
מענה בכושר הרתעה גרעיני עיראקי . עוד לא קרה בעולם ששתי מדינות בעלות נשק 
גרעיני יהיו מעורבות במלחמה ( קונוונציונלית ) זו נגד זו , ומוטב לישראל 
שלא תהיה מעורבת בעניין זה . פירוק מבוקר של נשק לא קונוונציונלי מותנה , 
לפי תפיסה זו , בהשגת שלום מלא בין ישראל לשכנותיה . משמעות עמדתו של 
פרס היא : הכור עשה את שלו , הכור יכול ללכת . תפקידו היה לאלץ את עיראק 
ושאר מדינות ערב לכרות שלום עם ישראל , לאו דווקא לממש את עצמו . הכור 
מילא את תפקידו . אין מנוס מכך שישראל ושכנותיה יתכנסו בצלו עד שייתמר עשן 
לבן הוא עדיף על עשן פטרייה . יעבור כנראה זמן עד שרעיון השלום הכולל במזרח 
התיכון הכרוך בפירוק נשק בלתי קונוונציונלי יקנה לו אחיזה בהנהגת המדינה 
ובציבור הרחב . ברגע זה נראית עמדתו של פרס נועזת , דמיונית , לא שקולה . 
כך נראו יוזמותיו בסוף שנות ה05 שהצמיחו את נחל שורק ודימונה ; כך גם נראו 
אחדים ממהלכיו הפוליטיים שהדיחו אותו למקומו הנוכחי . בין הצלחה לכישלון 
מפריד , כידוע , קו דק כחוט השערה . מכל מקום , העובדה ששמעון פרס נכון 
להוסיף לביוגרפיה שלו דף החותם באופן כה מפתיע את תרומתו להצעדתה של ישראל 
לעידן הגרעיני , מעידה שמשהו עמוק עובר על האיש . קפמאבנזארצות הברית היכתה 
את ברית המועצות בכיסה והביאה אותה למצבה הנוכחי ; והיא עלולה לעשות זאת 
גם לישראל , אם לשפוט מן הרושם הראשון מפגישתו של יצחק שמיר עם גורג בוש . 
לפני שיצא לארצות הברית שמע שמיר מנגיד בנק ישראל , מיכאל ברונו , וממומחים 
כלכליים אחרים כי ללא ערבויות אמריקאיות גדולות אין סיכוי לקלוט מיליון עולים 
בארץ . הרושם הוא ששמיר לא צוחק בדרך מן הבנק . הדיווחים הראשונים שהגיעו 
לירושלים על השיחה עם בוש מלמדים ששמיר העלה את צורכיה הכלכליים הדחופים 
והנואשים של ישראל הנובעים משיטפון העלייה , אבל בוש הגיב בקרירות : קודם 
נראה כיצד אתם מנצלים את כספי הערבות הראשונה ( 004 מיליון דולר ) , ואחר 
כך נדון בערבויות נוספות . אנשים ששמעו שלשום דיווחים ראשונים על שיחת בוש - 
שמיר התרשמו שראש הממשלה ישוב הביתה עם סל ריק . ייתכן שבוש מטמין לישראל 
מטען צד דומה לזה שהנשיא רייגן הניח לרגלי ברית המועצות . לפני שמונה שנים , 
כאשר הכריז רייגן על פרויקט מלחמת הכוכבים , התמלאו מועדוני הפקולטות באוניברסיטאות 
היותר יוקרתיות בארצות הברית בקולות צחוק . מיטב הסגל האקדמי נד לנשיא ולמשוגותיו , 
קיטר על המגלומניה הגלומה בפרויקט ועל ההוצאות הכספיות העצומות הכרוכות 
במימושו . רק מעטים שהיתה להם גישה לקבוצת האסטרטגים שהקיפה את רייגן 
סברו שהנשיא קיבל החלטה נכונה . אלה ידעו שמאחורי יוזמת מלחמת הכוכבים 
עומדת הערכה שמצבה הכלכלי של ברית המועצות הולך ורע , ושכניסה למירוץ חימוש 
בחלל תהיה למעלה מכוחה . ההימור היה מדויק : מוסקווה הבינה מיד את משמעותו 
הכספית של הפרויקט , והגיעה למסקנה כי אינה יכולה לסבך את עצמה במירוץ חימוש 
מזן חדש . ההפשרה הבין - גושית החלה כבר אז , והתבטאה בגילויים ראשונים 
של פשרנות סובייטית בשיחות על פירוק החימוש בזנווה . התהליך קיבל תאוצה 
עם בחירת גורבצוב , והגושפנקה שנתן לכניעת הקומוניזם בפני הקפיטליזם . בערך 
באותה תקופה שבה יזם רייגן את מלחמת הכוכבים החלו פקידים בכירים בממשל האמריקאי 
להשמיע באוזני אורחים ישראלים הערכות , שמדינתם סובלת מקוצר נשימה כלכלי 
בתחרות שהיא מנהלת עם מדינות ערב על עדכון כלי הנשק שברשותה . לא לאורך 
ימים תהיו מסוגלים להוסיף ולהקצות משאבים כה גדולים לצורכי ביטחון , אמרו 
אז בוואשינגטון : הנשק הופך למתוחכם וליקר ואתם מדינה ענייה . אמנם הונהגו 
מאז שיפורים בתנאי הסיוע לישראל , ותקופת הכהונה השנייה של רייגן בנשיאות 
היתה נוחה לישראל , בדרך כלל ; אבל ייתכן שהתחזית ההיא מתממשת והולכת בניצוחו 
הפעיל של גורג בוש . ללא גיבוי הערבות האמריקאית אין לישראל כל סיכוי לגייס 
סכומי כסף משמעותיים בחו"ל . והרי על כרעיה של ההנחה , שאפשר למצוא את 
המשאבים הדרושים מעבר לים , עומדת כל תוכנית הממשלה לקליטת עלייה המונית . 
נס גדול לא היה שם שלשום . בוש לא הבטיח דבר . קפמאבנזרואים שהרב פרץ מנותק 
מההווי הצבאי ; אילו היה מעורה קצת בתולדות צה"ל היה יודע שאריק שרון נוהג 
בקבינט העלייה כמו שנהג בזמנו במטכ"ל . שרון עצמו מדבר על משימת הקליטה 
שעליה הופקד במונחים צבאיים מובהקים , ואין פלא שתגובותיו לסביבתו הן חזרה 
על התנהגותו במסגרות הצבאיות שבהן שירת . גם כשהיה קצין צעיר ( יחידה 101 ) 
, וגם כשמילא תפקידי פיקוד בכירים ( ראש מה"ד בסוף שנות ה06 או מפקד אוגדה 
במלחמת יום הכיפורים ) , פיתח שרון דפוס התנהגות דומה : הוא היה מלא שכנוע 
עצמי בצדקת השקפותיו והצעותיו , ורחש בוז לעמיתיו ופיקודיו . קצינים שעבדו 
לידו , גם במשימות שבהן זכה לתהילה גדולה ( כמו פיצוח מתחם אבו עגילה במלחמת 
ששת הימים ) , סבלו קשה מדרישותיו , מהבוז שהפגין כלפיהם ומהביקורת שהתיז 
לכל עבר . באחד הרגעים הפחות מלבבים בחייו של אריק עסק המטכ"ל בתראפיה קבוצתית 
על חשבונו . האלופים קמו בזה אחר זה ומתחו עליו ביקורת : על ההשמצות שהוא 
שולח בהם , על פנייתו לעיתונות , על התנשאותו . שרון לא יכול היה לשאת 
את המעמד , קם ועזב את הישיבה כשהוא שואל בכעס : מה זה כאן , התוכנית 
" חברים מספרים על אריק " ( גילגולה הרדיופוני הראשון של " חיים שכאלה " ) 
. בעולם האסוציאציות של שרון העלייה היא מצב חירום שבו מיועדת לו משימה 
קשה , המזכירה לו את המטלות הצבאיות שהוטלו עליו בעבר . הסובבים אותו הם 
בבואות של הקצינים שעיצבנו אותו לפני שלושים ועשרים שנה , ושיטת הניהול 
הממשלתית מכעיסה אותו לא פחות מאשר הפקודות והנהלים הצבאיים שניסו לשים סייג 
לפראותו כאשר לבש מדים . כמו בעבר , אין כמעט איש המתייצב מולו . אנשים 
המשתתפים בישיבות קבינט העלייה מעידים כי רוב הנוכחים מתכווצים בנוכחותו . 
רק מעטים אינם מתקפלים מול התקיפות האישית המתפרצת ממנו , ואינם מהססים 
להשיב לו ( הבולט בהם , מיכאל ברונו ) . כמו בעבר , חדור שרון בתחושה 
שהסביבה מתנכלת לו ומפריעה לו לבצע את משימתו . צריך רק להתפלל שהתסמונת 
המוכרת אצלו לא תחזור הפעם , ושלא יהרוס את המערכת שעליה הוא מופקד עתה . 
קפמאבנזבמדינות המערב פועלים עתה 42 שליחי עלייה . עלות החזקתם מגיעה ל2 . 
2 מיליון דולר בשנה . מישהו מבין מדוע יש צורך לעודד עכשיו עלייה מחו"ל ? 
בסוכנות אומרים בגאווה כי מספר השליחים קוצץ מ63 ל42 , וכי גם בתקופה זו 
עולים מאמריקה ומאירופה כ000 , 8 איש בשנה . אלה זקוקים לשליחי עלייה כדי 
שימצאו להם עבודה ובית בישראל , מסבירים בסוכנות . חשבון פשוט מעלה שעלות 
אחזקתו של כל שליח עלייה מגיעה לכ001 אלף דולר מדי שנה . בסכום זה אפשר 
לממן הקמתן של שתי יחידות דיור , שישמשו קורת גג לפחות לארבע משפחות עולים . 
בסכום שייחסך עם החזרתם של כל שליחי העלייה הביתה אפשר יהיה לספק פתרונות 
דיור מכובדים לכמאה עולים , אבל בסוכנות לא מתעסקים בעניינים קטנוניים . 
קפמאבנזחבר הכנסת אברהם בורג עבר השבוע חוויה מאלפת . הוא הופיע בפני תלמידי 
כיתה י"א בפתח תקוה , וכדי להמחיש את טיעונו בזכות השגת שלום עם הפלשתינאים , 
אמר בסרקזם : יש פתרון קל שעולה לא יותר ממיליון וחצי שקל . אפשר לקחת 
מיליון וחצי כדורי רובה , לכוון אותם אל עבר מיליון וחצי הפלשתינאים החיים 
בשטחים , וללחוץ על ההדק . אחר כך אפשר לקחת מיליון וחצי עולים וליישב 
אותם בבתים שיתפנו . בורג שהאמין כי הביא את הדברים עד אבסורד מובן לכל 
נפש רצה להמשיך מכאן , ולפתח את השקפותיו בזכות הסדר , אבל חלק מקהל מאזיניו 
קטע אותו בתשואות סוערות . הם לקחו אותו ברצינות . 
