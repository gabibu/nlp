עופר מזרחי , חלוץ מכבי חיפה המחלים מפציעה , ישחק בשבת בימק"א נגד הפועל 
ירושלים אישר אמש המאמן שלמה שרף . מזרחי , שחזר השבוע לאימונים , לא 
נטל חלק בחמשת משחקיו האחרונים של מכבי חיפה בשל פגיעה במפשעה . עדיין לא 
ברור מתי יגיע לחיפה הבלם הסובייטי ולאדימיר בסונוב . אופיר שמואלי חידש 
אתמול את אימוניו לאחר שחתם על חוזה עד סוף עונה זו . בזה הגיע לסיומו סכסוך 
ממושך בין המגן שביקש לעזוב בתחילת העונה לקבוצתו , סכסוך שהגיע גם לשולחנו 
של בורר ההתאחדות עדי דיסקין . אם ירצה שמואלי לעזוב את בית"ר בתום העונה , 
יהיה זה על פי תנאים שיפסוק בורר . לא ממהרים להחליט סופית אם להחתים את 
החלוץ האנגלי סטיב גונסון . המאמן פייגנבוים הסביר אתמול כי לשחקן יידרשו 
שבועיים , לפחות , עד שישוב לכושר משחק מלא . אם לא תתקבל החלטה עד הערב , 
היא תידחה ליום שני . בפני ירושלים עומדת אופציה נוספת של חלוץ ארגנטיני . 
שני הסובייטים אולג טראן ואנטון שוך נרשמו אתמול בהתאחדות . אתמול גם 
טס סוכנם לבריה"ם כדי להשיג את שחרורם . שחרור זה , אם יגיע בפאקס עד מחר , 
יאפשר שיתופם במשחק בשבת עם הפועל ת"א . העברתו של קרלוס דה מלו להפועל 
בת ים אושרה אתמול על ידי היועץ המשפטי של ההתאחדות עו"ד צבי יפה . 
