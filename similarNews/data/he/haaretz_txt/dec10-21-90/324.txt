במשמרת המחאה שאירגנה שלום עכשיו במוצאי השבת האחרון , לציון שלוש שנים 
לאינתיפאדה , נשענה עטאף אבו זיאד על גדרות ההפרדה שהציבה המשטרה והניפה 
בידה את אחת הכרזות שעיטרו את ההפגנה . עטאף , דמות חדשה בהפגנות , סיפרה 
כי באה להחליף את בעלה זיאד אבו זיאד המוחזק במעצר מינהלי . בצמוד אליה 
התגודדה קבוצה קטנה של מפגינים כולם עולים חדשים מברית המועצות . ולרי אהרונסון , 
שעלה לפני שלושה חודשים בלבד מחרקוב , הסביר בעברית של מתחילים כי מיד 
עם בואו הבין שרק הידברות תשים קץ לשפיכות הדמים . לידו הניפו שלטים אנה 
( בת 02 ) וולריה ( בת 61 ) וולפוביץ , בנותיה של יוליה וולפוביץ , 
שעשו את כל הדרך מחיפה למען שעה אחת של משמרת מחאה . כששאלו אותן אנשי 
התקשורת את השאלה השכיחה כל - כך " מה הביא אתכן לכאן " , נעצה בהן עטאף 
אבו זיאד מבט סתום . קשה היה לנחש אם המחשבות שחלפו בראשה עסקו בעלייה ההמונית 
מרוסיה המאיימת על הפלשתינאים , או שמא ראתה באנה וולריה תוספת למחנה השלום 
שעמו נמצא בעלה בדיאלוג ממושך . שלום עכשיו מתייחסת ליוליה וולפוביץ ( בת 
34 ) ברגשות פחות אמביוולנטיים . מאז בואה ארצה ממוסקווה לפני שנה , היתה 
יוליה לתקווה הגדולה של השמאל הישראלי . בכל עת שמדברים בעולי בריה"ם כבוחר 
המכור לימין , יש מי שמזכיר " יש את יוליה , והקבוצה שלה ; לא הכל אבוד " . 
" הקבוצה " היא ארגון המכונה " פנינו לישראל " שהוקם במוסקווה לפני כארבע 
שנים במטרה לעלות לישראל . על - פי המושגים הישראלים השתייכותו הפוליטית 
היא מרכז ושמאל . קבוצה לא גדולה , עם גרעין קשיח של כ05 משפחות שהחלו 
ללמוד עברית במחתרת בדירות פרטיות . בשלושה חודשים נעשתה יוליה עורכת ספרותית 
בעלת כשרון לשפות למורה לעברית . תלמידיה הוותיקים הביאו תלמידים חדשים , 
הפיצו את השפה , אירגנו ותירגמו את הבקשות לעלייה . מדי שבוע , היתה 
אנה , הבכורה בבנות , נוסעת אל הנציגות הישראלית ומביאה את הבקשות במרוכז . 
גולת הכותרת של הפעילות היתה הפגישות עם הישראלים המבקרים במוסקווה : קיבוצניקים , 
חברי ארגונים ליברליים כמו חמד"ת והפורום הישראלי נציגי שמאל שגדשו את 
הדירה הקטנה של משפחת וולפוביץ . סוד קיומה של הקבוצה יוצאת הדופן בדעותיה 
פשט בחוגים הישראליים . בליל הסדר האחרון שקדם לעלייתם לישראל גדשו 24 
איש , רובם ישראלים , את הדירה הקטנה של משפחת וולפוביץ . היה זה ליל 
הסדר הראשון של המשפחה וגם האחרון במוסקווה . כחודש מוקדם יותר בחג הפורים 
קיבלו את ההזמנה לעלות לישראל . שמה של האשה החתומה על ההזמנה היה אסתר . 
את מוסקווה יצאו ב7 בנובמבר , יום המהפיכה . בשני התאריכים מוצאת יוליה 
סמליות מובהקת . תחושה מיסטית מלווה אותה גם ביחס לקלות שבה רכשה את העברית , 
כאילו שיחזרה שפה ששכחה פעם . כך גם החלום שחזר בלילות , זה 02 שנה , 
ובו עיר הממוקמת על ההרים , קיר של אבנים והרבה אוטובוסים . משהגיעה לחיפה 
זיהתה את התחנה המרכזית כמשא מדויק של החלום . קבוצת " פנינו לישראל " 
לא היתה פופולרית במיוחד בקרב היהודים במוסקווה . ראשיתה עוד בתקופה שרבים 
ביקשו לצאת לארצות הברית , וחלום העלייה לישראל נתפס כשיגעון . התפיסה 
השמאלנית , המצדדת בהחזרת שטחים , תרמה נדבך נוסף . התגובה הנפוצה היתה 
סיבוב האצבע בצמוד לרקה , לרמז " אתם משוגעים " . אנשים שיעדם הוא " להסתדר 
בחיים " ביטוי השנוא על יוליה במיוחד , התקשו להבין את המעורבות הפוליטית . 
כך מצאה עצמה מעורבת במיעוט " שמאלני " פעלתן , המצוי בתוך מיעוט יהודי . 
עם בואה לישראל התברר עד מהרה כי פני הדברים אינם שונים . הישראלים שגדשו 
את הבית במוסקווה נעלמו . רוב החברים העולים שקועים בבעיות הקליטה ואינם 
מתפנים לעסוק בפוליטיקה . יוליה ותלמידיה , הפזורים בין ירושלים לחיפה , 
מוצאים עצמם שוב מהווים מיעוט של עולים שמאלנים בתוך רוב שהוא אדיש מבחינה 
פוליטית , ושמזוהה ברובו עם הימין . יוליה , שעם עלייתה הצטרפה לשלום 
עכשיו באמצעות ישראלי שהכירה במוסקווה , אינה מרפה . בלהט מיסיונרי היא 
עושה נפשות לרעיון בקרב חבריה , באוטובוס , ברחוב . השיחה אתה מתקיימת 
בדירה הצנועה שרכשו היא ובעלה הכלכלן ( אנטולי ) בחיפה , לאחר שהוא יצא 
לעבודתו כשומר לילה בחברת מרצדס , ויוליה שבה מיום עבודתה כמטפלת בקשישה . 
העברית המצוינת שבפיה , שהתעשרה בינתיים בזרגון השמאלני המקובל בישראל , 
עושה את השיחה עמה לשונה מכל שיחה אחרת עם עולה . בין השאר , כיוון שאין 
בה אף מלה על משרד הקליטה , אף מלה על ביורוקרטיה ישראלית , על כסף , 
או על מחדל . " אני פשוט לא יכולה כבר אחרת . היה נוח אולי להשתייך לרוב , 
אבל מה לעשות עם הראש ? יש בדיחה רוסית מפורסמת על עובד ניקיון הודי קשיש 
שהיה דומה דמיון גדול לקרל מרקס . הדמיון הפחיד רבים , שפנו אל רשויות 
חברת הניקיון בעניין . קרא המנהל לפועל ודרש ממנו לגלח את זקנו . " להתגלח , 
זה לא בעיה " , השיב הפועל ; " אבל מה לעשות עם השכל ? " אותו הדבר 
אתי . אני יכולה להעמיד פנים , אבל מה לעשות עם השכל ? " . " אני באמת 
מאוכזבת מעט . חשבתי שיש לי חיילים , כמו במוסקווה , שיילכו אחרי . אבל 
טעיתי . זה לא קורה . אני מבינה אותם , כל אחד עם הצרות שלו . יש כאלה 
שפוחדים , שמושפעים מהפרופגנדה ומתגובות השכנים . חוששים שלא יקחו אותם 
לעבודה בגלל הפעילות הפוליטית . גם אותי שואלים , " את לא פוחדת להיות 
בשלום עכשיו ? אולי זה יגרום נזק לילדות שלך , ולא יקבלו אותן לאוניברסיטה ? 
" אני מכירה את זה . לי הפסיקו את הלימודים באוניברסיטה כשסירבתי להצטרף 
לקומסומול . את צריכה להבין , אצלנו ברוסיה רגילים לפחד תמיד . האמת 
היא שגם פה אף אחד עדיין לא בא ואמר כי אין ממה לחשוש " . " מעט . באים 
כ01 חברים , תלמידים שלי ממוסקווה , ונציגים מן התנועה מסבירים לחברים 
שלי למה הם מוכנים לוותר על השטחים על מנת להחזיר לנו את הביטחון , ואת 
התחושה שאנו לא גזענים , פאשיסטים וכוחות השחור . אני מנסה להזמין גם אחרים , 
לצוד אותם בכל אחת משמונה הנסיעות היומיות באוטובוס . אף אחד עוד לא אמר 
לי , ודאי , אני רוצה להשתתף בתהליך השלום . לרוב , אני צריכה להתגבר 
על התגובה השלילית . מעניין שנשים מבינות את זה הרבה יותר מהר . לגברים 
תמיד יש משהו חשוב יותר לעשות . אבל בכלל זהו פלא שלא איבדתי את הקבוצה 
בתנאים האלה " . " את לא מכירה את המצב הפנימי - רגשי של הקליטה . פה מקבלים 
את הגל , אבל לא את הפרט . הממסד פה טוען שהעולים לא מתעניינים בפוליטיקה . 
הם רק כמו חיות נושמים , אוכלים וישנים . זה מזכיר לי בדיחה רוסית על 
אדם שבא למסעדה ורואה כושי לידו . הנה קוף הוא אומר , והכושי מתרגז . 
אני לא קוף , אני בן - אדם , הוא צועק . איזה יופי , אומר האיש : קוף , 
ומדבר . זו ההתייחסות שאני מרגישה כאן כלפי העולים . הם ( הישראלים ) 
רואים משהו הדומה לבן - אדם , והלבש כמוהו ; אבל ברגע שהוא מתחיל להציג 
את הדעה שלו , הם מופתעים : יש לו דעות ! באיזו זכות יש לו דעות ? אני 
לא רוצה לומר שלכולנו יש דעות , אבל יש גם כאלה . ובמקום לעזור להם ולשתף 
אותם , מתייחס הממסד אל העלייה כמו שצופים היושבים באולם מתייחסים אל המתרחש 
על הבמה " . " אנחנו כנראה לא קוראות את אותם העיתונים . מצטיירת לי תחושה 
שהישראלים התאכזבו מן העולים . הנשים זונות , לא מגלחות את הרגליים , 
ואת הפסנתרים מביאים רק כדי למכור , והרבה גם מחטטים בפחי הזבל . בסוף 
יתחילו העולים להאמין שהם באמת כאלה . יש סיפור ידוע על סניגור רוסי מפורסם 
בשם פלבקו , שהגן פעם על גיבן שרצח את אשתו אחרי 51 שנות נישואים . כשהגיע 
תור ההגנה לטעון קם בבית המשפט , ואמר אדוני השופט , רבותי המושבעים , 
אדוני השופט , רבותי המושבעים : ככה במשך חמש דקות . הקהל התחיל לצעוק , 
והשופט איים עליו שיאשימו בביזיון בית המשפט . פלבקו הפסיק , הציץ בשעון 
ואמר : דיברתי חמש דקות , וכבר לא יכולתם לסבול את זה . והוא , הלקוח 
שלי , שמע משך 51 שנה כל הזמן : גיבן , מכוער . אל תגידו לרוסים כל הזמן 
כמה הם מכוערים הם בסוף יהיו כאלה . אני לא אומרת שכולם נהדרים , אבל 
צריך להיזהר מכל הכללה " . " הפתיע אותי לראות שהעם שלנו בעצם לא כל כך יוצא 
מן הכלל . לרוב האנשים אפילו לא איכפת לא להוכיח שהם עם נבחר ; זו ההפתעה 
הכי קשה שלי , שנתקלתי בהמון טיפוסים בינוניים . את יודעת , הביתן הישראלי 
ביריד הספרים במוסקווה היה הכי יפה . קישטה אותו כתובת גדולה ברוסית : 
עם של ספר . " עכשיו אני חושבת שצריך לתקן את זה לעם של ספר אחד . יש פה 
הרבה בורות שאפילו לא מתביישים בה . להיפך גאים בבורות . ועוד אומרים : 
מה את יודעת , את מרוסיה . המבט הזה המזלזל מלמעלה , מאוד פוגע בנו . 
את יודעת שכבר לא קוראים לנו עולים חדשים , אלא חולים חלשים ? " . " ההשכלה 
שלנו מפחידה אותם , ועל מנת להתמודד אתה צריך לזלזל . ואז אומרים את כל 
השטויות האלו על תעודות שקנינו בכסף . אני מרגישה זלזול עמוק . לדעתי , 
על הרקע הזה מתאבדים העולים , או שוקעים בדיכאון . הרוב שוקע באדישות . 
קחי לדוגמא את חוקי הדת החדשים . זה מרתיח את העולים אבל הם מתרגלים מהר , 
לא מופתעים מכלום . אם מחר תצא הוראה שכל בן אדם עשירי צריך להתאבד , 
הם לא יתנגדו . רק ישאלו , אנחנו צריכים להביא את החבל או אתם נותנים ? 
זהו מצב מסוכן , היוצר קבוצה של מטומטמים שיחפשו להם מנהיג מטומטם " . " אני 
לא מקבלת את זה בשום פנים ואופן . זו בדלנות איומה , שהיא תוצאה של מניפולציה 
שעושה מישהו הרוצה לשלוט בעולים . אם זה יתחיל , את חושבת שזה ייגמר במפלגה 
אחת ? אצל הרוסים , יש ויכוחים איומים בין ותיקים לחדשים , בין יוצאי 
ערים שונות ; אז תהיה מפלגה של רוסים ותיקים , של רוסים חדשים , של יוצאי 
מוסקווה ושל עולי לנינגרד . אסור שזה יקרה , אך נראה לי שזה הולך בכיוון 
הזה " . " העיתונות הרוסית בארץ היא ברמה ירודה , וימנית בתפיסתה הבסיסית . 
הרוסית היא שפה עשירה כל כך , ואילו הם בוחרים להשתמש בשפה דלה , נמוכה . 
הרבה כתבות מופיעות בלי שם הכותב . ברוסיה מקובל לראות בכתבה לא חתומה 
עמדה רשמית של המערכת , דעת ההנהלה . שם התרגלנו לצנזורה גלויה המשאירה 
בעיתון את סימני המספריים . פה הרמה הנמוכה יוצרת את הצנזורה . רק הפרסומת 
של תקנו - תקנו נראית מכובדת בעיתונים האלה . השאר , שטויות מן השטעטל " . 
" באופן אינטליגנטי . זו מלה שהתביישנו להשתמש בה ברוסיה , ואני מוצאת 
את עצמי מתביישת בה כאן . אבל זה לא פוגע בתחושת השייכות שלי לארץ הזו . 
קאנט אמר , שיש אדם שמסתכל בשלולית ורואה בה מים מלוכלכים ; אחר יראה 
באותה השלולית השתקפות של שמיים עם כוכבים . אני מעדיפה לראות את השמיים , 
אבל כך אפשר להרטיב את הרגליים " . 
