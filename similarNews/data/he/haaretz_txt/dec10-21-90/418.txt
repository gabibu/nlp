תאגיד הפועל כפר סבא יתכנס היום כדי להחליט על צעדיו לאחר ההפסד וההחמרה 
במצב הקבוצה הסוגרת את הטבלה . אתמול , אחרי המשחק , התכנסה ההנהלה והוחלט 
לכנס היום את התאגיד . בודקים אפשרויות והועלתה שוב האפשרות לשיחרור המאמן 
הפולני וויטאק לאזארק . אפשרות נוספת : רכישת שחקני חיזוק נוספים . חלוץ 
מכבי טמרה שלומי אדרי יוחתם ויתאמן הבוקר . במועדון הוחלט לא להחתים את 
החלוץ האנגלי סטיב גונסון , אחרי שאיכזב במבחנים . מחכים לתשובה מהחלוץ 
הרוסי של שמשון ת"א אלכסנדר ורביוב . אפשרות נוספת לחלוץ זר הוא סטאסיס 
ברנאוסקאס מהפועל פ"ת . בגלל המחסור בשחקני חוד ממתינים היום לתשובת מכבי 
נתניה האם תסכים לשחרר את החלוץ גיל חוקיימה . יעקב פלד שבר את הקרסול במשחק 
נגד נתניה וייעדר כארבעה חודשים . היום ייבדק פלד בביה"ח הדסה ואז יוחלט 
אם לנתחו . פצוע נוסף הוא איתן מזרחי עם חשש למיניסקוס . אפשרות אחרת היא 
העברתו של עופר שטרית מהפועל כפר סבא . 
