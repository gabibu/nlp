חיפושי הנפט של קבוצת האמר בישראל לא ייפגעו כתוצאה ממותו . כך מסרו אתמול 
בכירי הקבוצה לפרוף חיים בן - שחר , המטפל בעסקיו של האמר בישראל . באחרונה 
עסקה קבוצת האמר בגיוס 04 מיליון דולר נוספים לצורך המשך חיפושי הנפט בישראל , 
לאחר שהקידוח ים - 2 , מול חופי אשדוד , נתגלה כבלתי - מסחרי . עד היום 
השקיעה הקבוצה 06 מיליון דולר בקידוחי נפט בארץ , מהם 02 מיליון דולר ב4891 , 
עת החל האמר לפעול בישראל , והשאר בשנתיים האחרונות . אין הערכות באשר 
לשיעור ההון הפרטי של האמר בפעילות הקבוצה בישראל . נציגיו שומרים על הנתונים 
בעניין זה בחשאיות . נראה , מכל מקום , כי האמר לא השקיע סכומים גדולים 
מכיסו הפרטי לצורך זה , ותרומתו העיקרית היתה בעצם נכונותו להתחיל ולקדוח 
בארץ בחיפוש אחר נפט . קשריו של האמר עם ישראל החלו ב4791 בתיווכו של אריאל 
שרון , שדאג להפגישו עם ראש הממשלה דאז גולדה מאיר . גולדה , ששמעה על 
קשריו הטובים של האמר עם שליטי הקרמלין , ביקשה שיפעיל את השפעתו כדי שיוסר 
מס הגולגולת בסך 52 אלף דולר שאותו הטיל נשיא בריה"ם דאז לאוניד ברזנייב 
על כל יהודי שביקש לצאת מבריה"ם . היא שיגרה להאמר מטוס להטיסו בחשאיות 
מרומא לישראל , ובסופו של דבר הצליח האמר להעביר את רוע הגזרה . קפידבינהאמר 
תרם סכומים גדולים לאוניברסיטת ת"א , באמצעות פרוף בן - שחר . כן תרם למוסדות 
אחרים בארץ , ובהם בתי החולים " הדסה " ו"אסף הרופא " וקרן תל - אביב . 
הוא עמד מאחורי היזמה לייצר בתעשייה האווירית מטוס ישראלי - אמריקאי - סובייטי 
במימון משותף של אילי - הון יהודים ובהם הוא עצמו , רוברט מאקסוול ונסים 
גאון . המטוס היה אמור להתבסס על מטוסי התובלה הסובייטיים המצוידים במנועים 
אמריקאיים ועל אוויוניקה ישראלית , ולהמציא תשובה למחסור החריף במטוסי נוסעים 
בעולם . האמר העיד כי שוחח בנושא המטוס עם נשיא בריה"ם מיכאיל גורבצוב ועם 
נשיא ארה"ב גורג בוש , וזכה לתמיכתם . יחד עם זאת , הנושא לא התקדם , 
ואל שווימר , שעמד בראש החברה שהוקמה לצורך העניין , הודיע לפני ימים 
אחדים על התפטרותו . נראה שלא נמצאו עדיין חברות - תעופה מערביות שיגלו 
נכונות לרכוש מטוס זה . האמר מת ביום שני בלוס - אנגלס בגיל 29 . בספטמבר 
השנה , כשביקר בישראל , נשאל על גילו ומצב בריאותו , וסיפר שהוא מרגיש 
לא פחות טוב משהרגיש ב4791 , כאשר ביקר בישראל לראשונה . הוא סיפר גם שבחזהו 
מושתל קוצב - לב עם אחריות לשמונה שנים , ובתקופה זו הוא רוצה לראות את 
המטוס הישראלי - סובייטי - אמריקאי כשהוא טס ובמיכליו דלק שהופק מקידוחי 
הנפט שלו בישראל . יותר מכל , אמר , הוא רוצה לזכות ולראות תרופה למחלת 
הסרטן , שממנה נפטרה רעייתו , וכי הוא מאמין שלפחות חלק מהפתרון למחלה 
יימצא בישראל . האמר הקים את חברת הנפט " אוקסידנטל פטרוליום " , והיה מהחלוצים 
בהשקעת הון מערבי במדינות הגוש הקומוניסטי ובעולם השלישי . הוא גם נודע 
כאספן של יצירות אמנות , ואת רובן תרם למוזיאון על שמו שהוקם לא מכבר בלוס - 
אנגלס . להאמר יש בן אחד ונכד . צוואתו טרם פורסמה , ועדיין לא ברור למי 
הוריש את הונו הרב . קפידבינהאמר , בנו של רופא , נולד בניו - יורק . 
הוא למד רפואה באוניברסיטת קולומביה , וקיבל תואר רופא ב1291 , אולם לא 
עסק ברפואה מעודו . תחת זאת היה לאיש - עסקים חובק עולם . עוד בהיותו בבית 
הספר לרפואה שיקם חברה פרמצפטית בבעלות אביו שנקלעה לקשיים פינאנסיים והפך 
אותה לעסק פורח . הוא היה הקפיטליסט הראשון שקיבל רשות מלנין לעשות עסקים 
עם רוסיה הבולשביקית . מאז קיים האמר יחסים הדוקים עם כל המנהיגים הסובייטים , 
להוציא סטאלין . מספר שנים אף עשה בבריה"ם , עד עלות סטאלין לשלטון , 
וב1391 חזר למערב עם אוסף רב - ערך של אמנות רוסית מתקופת הצארים . ב52 
השנים שלאחר מכן פעל בעיקר בחברת " אוקסידנטל " . הקריירה העסקית שלו היתה 
מגוונת ביותר . הוא היה בנקאי בפאריס , סוחר - אמנות בניו - יורק , מגדל 
בקר בניו - גרזי , יצרן ויסקי בקנטאקי ויו"ר חברת השידור " מוצואל " בניו - 
יורק . יורשו של האמר ב"אוקסידנטל " יהיה נשיא החברה , ריי איראני . 
