המאבק רווי ההשמצות ההדדיות המתנהל בצמרת ארגון המורים העל - יסודי , הגיע 
אתמול לשיא בהתפטרותה של שושנה באייר מתפקיד יו"ר הארגון . באייר אמרה אתמול : 
" הגיע רפש עד נפש ולכן אני הולכת . איני יכולה להמשיך בתפקידי נוכח ההכפשות 
ורצח האופי שמנהלת נגדי קבוצת עסקנים בארגון . לטענת באייר , המאבק מתנהל 
בשל הבחירות הקרבות בארגון המורים ורצונם של בכירים בארגון לרשת אותה . 
היא הכחישה כי התפטרותה נובעת מהקמת ועדת ביקורת השבוע , על - ידי מועצת 
הארגון , ובגין ההחלטה לשכור שירותיו של מבקר חיצוני , נוכח אי סדרים כספיים 
וחריגות ממנהל תקין להן היתה אחראית כטענת בכירים בארגון . לדברי באייר באה 
התפטרותה להתריע על " המצב החולה " אליו הדרדר הארגון . את הטענות נגדה , 
הכוללות גם האשמות בנוסח : " היא מנהלת את הארגון לבדה , מרכזת את כל 
הכוח בידיה ועורכת ציד מכשפות נגד מתנגדיה " , דחתה באייר . לדבריה , לא 
חששה כי אחד מיריביה יזכה בבחירות במשרת היו"ר , בהעדר מועמדים ראויים לתפקיד . 
" אותם אנשים הטוענים שאני עושה טרור ומרכזת כוח רב , שיבחו עד אתמול 
את כושר המנהיגות שלי והחניפו לי בלי הרף " , אמרה באייר והוסיפה : " בין 
אלה שרוצים לרשת את מקומי , יש כאלה שאינם יודעים עברית בסיסית וכאלה שלא 
עשו דבר בתחום האיגוד המקצועי " . לטענה כי היא עצמה קידמה את האישים שהיום 
היא מקלה בערכם , הגיבה כי נאלצה לקדמם שכן " בשנים האחרונות הלך והתמעט 
מאוד מספר החברים בעלי שיעור הקומה שהיו מוכנים להירתם לעבודה בארגון . 
דווקא עסקנים ברמה נמוכה יותר , גילו להיטות להגיע לצמרת " . קפידבינלטענת 
בכירים בארגון , נהנתה באייר מתמיכה חודשית מכספי הארגון , בסך 004 שקל 
למימון דירתה ועוד מאות שקלים מדי חודש , לרכישת ביגוד . באייר הגיבה כי 
כל יושבי ראש הארגון קיבלו בעבר " תוספת ייצוג " , שנועדה בין השאר לרכישות 
ביגוד . היא טענה כי אינה זוכרת בדיוק כמה היא מקבלת לצורך זה והעריכה כי 
הסכום החודשי לביגוד הוא כ002 שקל . באשר להשתתפות באחזקת דירתה אמרה כי 
הדבר נעשה באישור נשיאות מועצת הארגון . לטענתה , תמיכה דומה מקובלת בכל 
האיגודים המקצועיים , כאשר ראש האיגוד נאלץ לעבור מעיר מרוחקת לתל אביב , 
כדי שיוכל לתפקד כהלכה . לדבריה , התגוררה קודם בנתניה . לטענה כאילו 
קיבלה השנה מעל 0053 שקל לדיור ולביגוד הגיבה : " שקר מוחלט . אנשים בארגון 
גנבו את תלוש המשכורת שלי ולא ידעו לקרוא אותו . למיטב זכרוני , קיבלתי 
כ0062 שקל ברוטו ב11 החודשים האחרונים " . את העובדה שביקשה באחרונה להפסיק 
לשלם לה תוספת ביגוד נימקה ברצונה למחות על גניבת תלוש המשכורת שלה . בכירים 
בארגון המורים טוענים כי נוכח העובדה שוועדת הביקורת של הארגון מורכבת ממורים , 
אבל אין לארגון מבקר חיצוני , אין ביקורת על ניהול מחזור הכספים המסתכם 
במליוני שקלים בשנה . באייר דחתה הטענה כי התנגדה למבקר חיצוני . " בסוף 
88 הצעתי שבנוסף לרואה החשבון שעובד אצלנו , ניקח רו"ח כמבקר נוסף . לא 
הוחלט למי יהיה כפוף . רואה החשבון שהתקבל ( במכרז ) , ערך ביקורת על 
שנת 98 . לצערי , מבלי שנשאלתי ע"י גזבר הארגון , לא חודש החוזה עימו 
לשנת 09 " . באייר דחתה הטענה כי הודתה לאחרונה במועצת הארגון שרואה החשבון 
החיצוני עבד רק כחודש . לדבריה , נקבע כי ביקורתו תהיה מקרית , על - פי 
בחירתו . על בחירתה של ועדת ביקורת על - ידי מועצת הארגון , ועל כוונת המועצה 
לשכור רו"ח ועו"ד שיפקחו על כספי הארגון , הגיבה : " לדעתי , רק ועדה 
שמתמנה ע"י ועידת ארגון המורים ואינה תלויה בהנהלה ובמועצה צריכה לבדוק את 
הנושא " . לארגון המורים יש חברת - בת , " שי מורים " , עמותה לשירותי 
רווחה למורים " שיר"ם " ועמותה פדגוגית . " שי מורים " היא חברת מניות 
ובעלי המניות הם ארגון המורים ושיר"ם . החברה מנוהלת ע"י ארבעה דירקטורים . 
לטענת בכירים בארגון , לא נערכו כמקובל אסיפות שנתיות של בעלי המניות והחברה 
נוהלה בפועל ע"י באייר וגזבר הארגון . " שי מורים " רכשה את משרדי הארגון 
בדרך פתח - תקוה בתל אביב ומשכירה אותם לארגון . בבעלותה גם שתי מכוניות 
המשמשות את באייר ואת ראש המחלקה המקצועית של הארגון , רן ארז . לטענה 
כי אי - קיום אסיפות שנתיות והיעדר מבקר חיצוני למשק הכספים של הארגון , 
גובלים בפלילים הגיבה באייר : " אם זה פלילי , אני תובעת מהם שייפנו 
למשטרה . זה לכלוך אדיר " . טענה אחרת המועלית נגדה היא כי נהגה לבצע דברים 
ולהביא עובדות מוגמרות בפני הגופים המוסמכים של הארגון . כך חתמה , בלי 
להיוועץ בבכירי הארגון , על הסכם עם האוצר למעבר המורים העל - יסודיים לשבוע 
עבודה בן חמישה ימים . לטענת הבכירים , קיצור שבוע העבודה אמור להביא 
להארכת ימי העבודה , דבר שיכביד על המורים העובדים שתי משרות . באייר טענה 
לא מכבר , כי האוצר הטעה אותה ושעה אחרי שחתמה על ההסכם , השעתה את חתימתה . 
עוד טוענים בצמרת הארגון , כי ועדה ( בה חברה באייר ) לשינוי מבנה השכר 
של חברי הנהלת הארגון , העניקה זה מכבר תוספת שכר לחמישה מחברי ההנהלה . 
הדבר התברר רק לאחרונה כאשר הוועדה המליצה לאשר רטרואקטיווית את תוספת השכר , 
שכבר ניתנה בפועל , לאחדים מחברי ההנהלה . באייר : " כשנה לא הגיעה המועצה 
להחלטות רלוונטיות . לו התקבלו ההחלטות זה היה מאושר מזמן " . באייר טענה 
אתמול כי התפטרותה אינה תרגיל , כטענת אחדים מיריביה ( היא התפטרה לראשונה 
לפני כחודש , וחזרה בה שעה אחרי ההתפטרות ) . " לנוכח הרפש הזה אני אחזור ? 
! אני מורה לאזרחות ואמשיך ללמד " . עם זאת אמרה : " אני לא שוללת את 
האפשרות לפרוש בעתיד מהוראה ולפנות לניהול ולעסקים " . הגיע הזמן שגם אני 
ארוויח קצת כסף , ואני מסוגלת " . מזכ"ל הסתדרות המורים , יצחק ולבר , 
הגיב אתמול בתדהמה על התפטרותה באייר : " אישיותה וכושר המנהיגות שלה היוו 
לעתים יריבות קשה אך מעוררת הערכה " . ולבר הוסיף כי תרמה רבות לשיפור מעמד 
המורה ולמקצוע ההוראה בישראל . 
