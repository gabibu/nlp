ביום חג המולד ) , נמכר בימים אלה מוצר נוסף : עץ אשוח . העצים קטנים , 
בינוניים , גבוהים כמעט שחוסמים את המדרכה . מחירם נקבע על - פי מידת 
גובה . דצמבר הוא חודש הקניות והמתנות . יום א שלושה שבועות לפני חג המולד 
נקרא יום ראשון של ארד ; כעבור שבוע יום ראשון של כסף ; ובשבוע האחרון 
שלפני החג יום ראשון של זהב . השנה לא יזכו הסוחרים בכסף ולא בזהב , 
לא בהונגריה , גם לא בפולין . אולי בצכוסלובקיה , הקודחת זה שבועות אחדים 
בבהלת קניות , אבל גם שם חג המולד המתקרב אינו אלא העילה לקניות . הסיבה 
האמיתית היא החשש מפני העומד להתרחש אחרי ה1 בינואר , כאשר יונהגו בצכוסלובקיה 
מחירים ללא פיקוח , בהתאם לכללי כלכלת השוק . איש אינו מטיל ספק בכך שמחירים 
ללא פיקוח פירושם עליית מחירים , במקרים רבים בעשרות אחוזים , ועל כן חוטפים 
מכל הבא ליד . הונגריה , פולין , רומניה ובולגריה כבר עברו את שלב בהלת 
הקניות . אין די כסף להזין את הבהלה . יום ראשון של כסף היה מאכזב מנקודת 
ראייתם של הסוחרים ; מעטים מאד הסיכויים שהמגמה תשתנה ביום ראשון של זהב . 
קצין בכיר במשטרת בודפשט מסר , כי בחודשים האחרונים חלה עלייה ב%06 במה 
שמכונה בלשון נקייה " עבירות מטעמי מחיה " , כלומר , מחוסרי עבודה , אנשים 
קשי - יום , ובראש ובראשונה גמלאים וגמלאיות , הגונבים מחנויות כל - בו 
כמויות קטנות של מצרכי יסוד . בדרך כלל מסתפקים הסוחרים בהחזרת הסחורה למקומה ; 
העונש הוא הבושה והביזיון . עיתונים הונגריים , המפרסמים מדי פעם , בשנים 
האחרונות , רשימות על משמעויות החגים הדתיים ( מידע שנעדר 04 שנה מתוכנית 
הלימודים ומפרסומי כלי התקשורת הרשמיים ) , כרכו את חג המולד ואת חנוכה 
יחדיו , כשני חגים של שמחה ותקווה . בקהילה היהודית הגדולה , יחסית , 
של בודפשט נערכו השנה שתי מסיבות חנוכה , האחת מטעם הגמנסיה היהודית , 
השנייה מטעם האגודה לתרבות יהודית - הונגרית . המארגנים מטעם הגמנסיה טעו 
לחלוטין בהערכת ההתעניינות הצפויה . הצפיפות היתה כה גדולה , שאפילו מקומות 
עמידה לא נותרו באולם . בכניסה , שלמען הביטחון שמרו בה צמד שוטרים , 
הצטופפו עשרות בעלי כרטיסים שנשארו בעל כורחם בחוץ . אם לשפוט על - פי המסיבה , 
התעוררות התודעה הלאומית בקרב היהודים ההונגרים מקבלת ממדים בלתי צפויים . 
קפמאפרקגם בפראג , בשגרירות הישראלית , נערכה מסיבת חנוכה , בעלת משמעות 
כפולה : צוין בה לא רק חג החנוכה , אלא גם חנוכת הבניין החדש של שגרירות 
ישראל בבירת צכוסלובקיה . במסיבה הדליקו נרות בחנוכיה בת 002 שנה , שגם 
בתולדותיה התחולל נס קטן : עם ניתוק היחסים בין ישראל וצכוסלובקיה , ב7691 , 
נשארו שתי חנוכיות עתיקות בבניין השגרירות הישראלית . עובדי השגרירות 
השוודית ( שייצגה את האינטרסים של ישראל בשנות הניתוק ) מצאו אותן , שמרו 
עליהן בנאמנות 32 שנים ועם חידוש היחסים מסרוקפתמונה1 , 22פאותן לעובדי השגרירות 
הישראלית החדשה . קפמאפרקהתערוכה העולמית ב5991 תאורגן , על - פי התוכניות , 
במשותף , על - ידי וינה ובודפשט . אוסטריה מוכנה , אבל הונגריה עדיין 
מתלבטת . המתנגדים טוענים , כי משק המדינה לא יהיה מסוגל לשאת במעמסה הכרוכה 
בארגון התערוכה . המצדדים משיבים , כי הונגריה תצטרך בלאו הכי לפתח חלק 
גדול מן התשתית כבישים , רשת תקשורת ועוד הנחוצה לארגון התערוכה , ועל 
כן אירוח התערוכה פירושו תוספת הכנסות גדולה בהרבה מתוספת ההוצאות . מלבד 
זה , לקראת התערוכה ניתן לצפות לזרימת הון זר לפיתוח פרויקטים . אם נסכים 
לארגון התערוכה , מאיימים המתנגדים , יקללו אותנו אפילו נכדינו בגלל נטל 
החובות שנצטרך לפרוע במשך שניים - שלושה דורות . אם נסתלק מארגון התערוכה , 
מהלכים אימים המצדדים , תפנה וינה לברטיסלווה ותציע לה לארגן במשותף את 
התערוכה , וב5991 ניסע , ספוגי קנאה ומרירות , לראות מה יכול היה להיות 
גם אצלנו . הוויכוחים החריפו ככל שהתקרב המועד האחרון לרישום התערוכה העולמית . 
הממשלההטילה את חובת ההכרעה על מועצת עיריית בודפשט . ראש עיריית בודפשט 
טען , כי העירייה איננה יכולה להכריע כל עוד אינה יודעת מה תהיה תרומת תקציב 
המדינה למימון ההוצאות , שהעירייה לבדה לא תוכל לשאת בהן . נציב התערוכה 
ההונגרי היה כבר בנמל התעופה , בדרכו למרכז ארגון התערוכות העולמיות , 
כאשר נמסרה לו ההנחיה כיצד לנהוג : הנציב רשם את השתתפותה של בודפשט בתערוכה 
" על תנאי " , ובכך ניתנה למצדדים ולמתנגדים שהות נוספת להמשך הוויכוח . 
למי שאינו מומחה , קשה לחוות דעת לגופו של עניין . אולם , על - פי שמועות 
שאין הרבה סיבות לפקפק באמיתותן , הוויכוח האמיתי הוא בין הממשלה לעירייה . 
הגורם העיקרי בממשלה הוא " הפורום הדמוקרטי " ואילו בבחירות לעירייה ניצחה 
המפלגה היריבה , " איגוד הדמוקרטים החופשיים " . הממשלה בראשות הפורום , 
כך מספרים , אינה להוטה לתת ידה למפעל שהצלחתו תירשם לבסוף לזכות העירייה , 
בראשות הדמוקרטים החופשיים . מצד שני , הממשלה גם אינה רוצה לשאת באשמת 
הכשלתה של תוכנית התערוכה בבודפשט , ועל כן היא משתדלת להעביר את ההכרעה 
לידי העירייה . מאותם שיקולים תובעת העירייה שהממשלה תתחייב תחילה לשאת 
במימון התערוכה . לפעמים אני מרגיש כאן ממש כמו בבית . קפמאפרקבשנות ה06 
יצאו לסופר הצכי ולדימיר שקוטינה מוניטין בגלל ספרו " אסירו של הנשיא " , 
שבו תיאר בהומור עוקצני את מסע הרדיפות שניהלו נגדו השלטונות , לאחר שאמר 
על נשיא צכוסלובקיה אז , אנטונין נובוטני , שהוא אידיוט ( לפי ההלצה מאותם 
ימים , העונש על כך היה 12 שנות מאסר : שנה אחת על העלבת ראש המדינה ו02 
שנה על גילוי סוד מדינה ) . הזמנים משתנים , גם הנשיאים , אבל ביורוקרטים 
חנפנים לעולם יישארו . על לוח המודעות של המפלגה הקומוניסטית בעיירה הצכית 
נובי בור הופיעו חרוזים לעגניים ( פרימיטיוויים למדי ) , שתיארו את הנשיא , 
ואצלב האוול , כמי שמטיף לדמוקרטיה ביושבו על חבית בירה . השלטונות המקומיים 
פעלו מיד , ובשקדנות . הם עצרו את האחראי ללוח המודעות , את מנהל הדפוס 
שבו הודפסה הכרזה וכמובן , את מחבר החרוזים . כולם הואשמו בביזוי ראש המדינה , 
בדיוק לפי הסעיף שלפיו נשפט בזמנו ולדימיר שקוטינה . כמה עיתונים הקימו 
קול צעקה , אך השלטונות המקומיים הגנו על עצמם ועל מאסר ה"עבריינים " וטענו 
בצדקנות , כי העצירים רשאים לערער . אך לפני שהיתה שהות להתחיל בהליכים 
המשפטיים האין - סופיים , הובא הדבר לידיעת הנשיא . האוול השתמש בסמכויותיו 
ושם קץ למעצר : בצכוסלובקיה הדמוקרטית לא יהיו " אסירי הנשיא " . לפרשה 
היה המשך , אופייני למדי לאווירה הציבורית בצכיה . העיתון " לידובה נוביני " 
שכמעט כל עורכיו וכתביו נרדפו בימי השלטון הקומוניסטי , פוטרו מעבודתם ואף 
נאסרו יצא להגנת הקומוניסטים . הוא הצביע על כך שבתנאי חופש העיתונות השוררים 
עתה מתפרסמים בעיתונים , כמעט מדי יום , עלבונות קשים ודברי השמצה על ראשי 
השלטון , ובכללם הנשיא . האוול הואשם , בין השאר , גם בכך שהיה סוכן 
של שירותים חשאיים שונים , החל בק - ג - ב , דרך הסי - אי - איי וכלה במוסד 
הישראלי ואיש מן המחברים והמפיצים של השמצות אלה לא נעצר . " קשה להימנע 
מן הרושם , שההבדל נובע מכך שעכשיו אופנתי לבעוט בקומוניסטים , בעוד שמעיתונים 
חופשיים השלטונות חוששים " , כתב ב"לידובה נוביני " מחבר המאמר , שהיה 
בעצמו , בימי הקומוניסטים , קורבן של רדיפות . 
