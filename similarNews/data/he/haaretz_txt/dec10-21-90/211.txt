אמני ישראל ואמרגניה יוצקים זה שנים משמעות חדשה למושג " דמי חנוכה " . 
" הענף " יודע שזה חג הכסף , ושעם תכנון נכון אפשר לארגן באמצעותו חודשים 
מספר של רגיעה כלכלית , בתנאי שהקהל יוכל לראות עכשיו שהשקיעו הרבה כסף . 
לכן , מרוץ החלטורות סליחה , מרוץ ה"מופעים המיוחדים לחג " מתחיל חודשים 
רבים קודם לכן . להלן מבחר הצעות להורים ולילדיהם , במי להשקיע השנה את 
דמי החנוכה : האירוע המרכזי והגדול מכולם הוא הפסטיגל . הוא מתקיים זו השנה 
העשירית , ובו השקיע השנה האמרגן מיקי פלד 8 . 1 מיליון ש"ח . " אנחנו 
מוכרחים לגדול בכל שנה . אי אפשר למכור לילדים של היום שש קוליסות וזמרת . 
הם מתוחכמים , יש להם ציפיות גבוהות , ואני לא יכול להרשות לעצמי להראות 
להם מה שהם כבר ראו בשנה שעברה . אני יודע שהקהל מורכב גם מהרבה מבוגרים . 
בסוג בידור כזה , המיועד לכל גיל , צריך להשקיע במאסות כספיות " , אומר 
פלד . השנה במת הפסטיגל מתהפכת . מערכת התאורה שהובאה מאנגליה היא המלה 
האחרונה בתחום , והמופע מלווה בלייזרים ובאפקטים מרשימים . " האתגר במופע 
כזה הוא לגייס את כל הטכנולוגיה האפשרית וליצור שואו בקנה מידה שלא קיים 
בתיאטרון " , אומר הבמאי מיכה לבינסון . את המופע מנחים מוני מושונוב , 
דובלה גליקמן ושלמה בראבא , ואת הטקסטים שלהם כתב אפרים סידון . משתתפים 
ריטה , אתניקס , מרגלית צנעני , רבקה זוהר , שלומי שבת , ליליה , אורי 
פיינמן , רינת גבאי , להקת רקדניות ולהקת ילדים . המופע הראשון יתקיים 
היום , בהיכל הספורט בחיפה . בסך הכל יתקיימו 72 מופעים . מחיר הכרטיס : 
52 עד 53 ש"ח . בעלות נמוכה יותר , 056 אלף ש"ח בלבד , עולה המופע " הכל 
נשאר במשפחה " . זוהי קו - פרודוקציה של " בידור לעם " וטלית - הפקות . 
המצחיקנים ציפי שביט , ספי ריבלין ואבי קושניר מארחים את דפנה דקל וקבוצת 
להטוטנים מרוסיה , במופע שמבוסס על סיטואציות משפחתיות . רוב הטקסטים נכתבו 
במיוחד על - ידי עוזי בן כנען . הלחנים של נורית הירש , שלמה גרוניך , 
עוזי חיטמן ואחרים . המופע הראשון מחר , בתיאטרון ירושלים . בסך הכל 
יתקיימו 81 מופעים . מחיר הכרטיס : 52 עד 53 ש"ח . דודו טופז מסב לבמה 
את משיכתה של תוכניתו הפופולרית בערוץ 2 , " דודו מספר לגולו " . בחנוכה 
זה ייקרא " ילדי כל העולם שרים " , בהפקת גמא מפיקים . סיפור המסגרת הוא 
תוכנית טלוויזיה שיוצריה הם ילדי השכונה וכוכבה הוא דודו , שילווה ברקדנים 
וזמרים . השירים נכתבו על - ידי קובי לוריא ואילן גלבוע . המופע הראשון 
מחר , בסינרמה בתל - אביב . בסך הכל יתקיימו 31 מופעים . מחיר הכרטיס : 
71 עד 82 ש"ח . בתל - אביב , לקהל מבוגר קצת יותר , יקיים מועדון " פינגווין " 
פסטיבל " פרינג " שיכלול מופעים של להקות שוליים , ערבי וידאו ומיצגים 
אמנותיים . בין השאר יופיעו להקות דורלקס - סדלקס , אקס - גאייס ( המתמקדת 
ב"מוות , דיכאון ונושאים אפלים " ) , צבע קבע , להקת - אם , דיונה ועוד . 
מהערב ב03 : 32 . לילדי עמק יזרעאל יוצע המופע " היכל החלומות " , באולם 
של קיבוץ גבת : חנוך רוזן , גידי גוב , חני נחמיאס , קוסמים ולהטוטנים . 
זה יקרה ארבע פעמים ביום שלישי הקרוב , ובסיומו ייערך במקום מרתון רוק . 
מחיר הכרטיס : 52 ש"ח . " ארבעת המופלאים " הם מאיר סוויסה , ורדינה 
כהן , אפי בן ישראל ועופרה ויינגרטן , המעלים מופע בהפקת תיאטרון האורות . 
ההצגה הראשונה תתקיים מחר , בהיכל התרבות בנס - ציונה . מחיר הכרטיס : 
91 עד 42 ש"ח . 
