בארה"ב מפרסמות הוצאות הספרים את תוכניותיהן פעמיים בשנה : רשימת קיץ ורשימת 
חורף . גם שם מהרהרים שמא כל זה פולחן חסר משמעות של ממש . בארץ יוצאות 
הוצאות הספרים עם תוכניותיהן פעם בשנה , סמוך לסופה של השנה האזרחית . 
המנהג הזה קיים בעיקר בגלל קיומן של סדרות מינויים , הצריכות להימכר לשנה 
מראש , ולכן נאלצות לפרסם את תוכניותיהן . הוצאת " עם עובד " , בעלת " ספריה 
לעם " ( שאחראית ל%82 מכלל מכירת הספרים שלה ) החליטה לפרסם את תוכניותיה 
ל0991 בארוחת בוקר עם עורכיה , סופריה והעיתונאים . זה הביא לכך ש"הספריה 
החדשה " מסרה לפרסום את עיקר תוכניותיה שבוע קודם לכן . בכל התוכניות של 
כל ההוצאות אתה יכול למצוא את מה שמביאים לחתונה אצל האמריקאים : משהו ישן , 
משהו חדש , משהו מושאל ומשהו עצוב ( או כחול ) , תלוי איך היה אחד המתרגמים 
של אחד מבתי ההוצאה מתרגם " בל " . את עיקר תשומת הלב תופסת , כמובן , 
הספרות העברית . לא רק מפני שזה חשוב ערכית לתוכניותיו של כל בית - הוצאה 
ולתרבות העברית , ולא רק מפני שזה הפוטנציאל המסחרי באמת של כל בית - הוצאה . 
את הסופרים שכותבים היום אפשר גם לראיין היום , ואל יהא דבר זה קל בעיניכם . 
ב"ספריה לעם " , בשנה הקרובה , יופיע ספר חדש של מאיר שלו , ש"רומן רוסי " 
שלו היה אחת ההצלחות המסחריות הגדולות של הספרות העברית לאחרונה . עכשיו 
הוא מסיים את הנוסח האחרון של " עשו " , שבו מספר האיש שעל שמו נקרא הספר 
את הביוגרפיה של אחיו , יעקב . יעקב הוא אופה , והעלילה מתרחשת בארץ ומגיעה 
עד לשנות השבעים . כתיבת הרומן החדש של יהושע קנז , " הזולת הנצחי " , 
הולכת ומסתיימת , והוא עקבי בהחלטתו שלא להתראיין באומרו כי אם ידבר על 
הספר , לא יכתוב אותו . ספרו הקודם , " התגנבות יחידים " , היה אף הוא 
הצלחה מסחרית גדולה ב"ספריה לעם " . דן צלקה יפרסם במסגרת זו את " אלף לבבות " , 
שהוא רומן רחב יריעה העוקב אחרי קורות עולי " רוסלן " שפתחו את העלייה 
השלישית . משה שמיר ישלים בפרסום " עד הסוף " את הטרילוגיה , שכוללת 
גם את " יונה בחצר זרה " ו"הינומת כלה " , המתרחשים על רקע המאורעות שבין 
ימי העלייה השנייה ועד להקמת המדינה ואחריה . כל אלה שמות שאינם חדשים , 
אבל כל בית - הוצאה זקוק לחידוש . השם החדש , יחסית , ברשימת " ספריה 
לעם " , הוא דורית פלג , שמגוללת את סיפור לידתה של אשה בת 04 , " קולה 
של גברת פאני " . פלג פירסמה בעבר קובץ סיפורים וגם רומן , " אונה " . מבין 
הדברים ה"מושאלים " ( כלומר מתורגמים ) , כוללת הרשימה את ספרו החדש 
של גבריאל גרסיה מארקס , " הגנרל " , שהכל מקווים שיצטרף ברשימת ההצלחות 
ל"מאה שנים של בדידות " ול"אהבה בימי כולרה " . תירגמו מספרדית ריטה מלצר 
ואמציה פורת . פורת תירגם מאנגלית את " סיפורה של דודה " של פטריק וייט , 
הסופר האוסטרלי הגדול שמת לאחרונה . הספר היה ברשימה של השנה שעברה , אבל 
במקומו נכנס לרשימה " ינטל בחור ישיבה " של בשביס - זינגר , ווייט נדחה 
לשנה הבאה . ההוצאה שומרת לעצמה גם השנה את הזכות לשנות את סדר הופעת 
הספרים או להחליף ספר או שניים בסדרה . את השמות המתורגמים ה"חדשים " , משלים 
ספר פולני שזוכה לתרגום חדש . עובדה זו התגלתה לאברהם יבין , עורך " ספריה 
לעם " , רק במסיבת העיתונאים . זהו ספרו של תדיאוש דולנגה - מוסטוביץ , 
" הקריירה של ניקודם דיזמה " , בתרגומו של יורמברונובסקי . זוהי סטירה 
חריפה שעלילתה עוסקת באדם שנקלע במקרה לנסיבות שגורמות לו לזכות בתפקיד חשוב . 
בשל כך משתנה יחס החברה הוורשאית אליו , והיא נחשפת במערומיה . הספר כבר 
יצא בעברית לפני שנים רבות , תחת הכותרת " ניקודם דיזמה עולה בדרגה " . 
הספר נכתב לפני מלחמת העולם השנייה . כל הוצאה לאור נוהגת להפתיע את הקוראים 
במהדורה חדשה , בתרגום חדש , בגרסה חדשה או ברומן בלתי ידוע של סופר ידוע 
מאוד . ב"ספריה לעם " יצאו לאור השנה " אישה בת שלושים " של אונורה דה - 
בלזק , שארבעה מן הרומנים שלו הופיעו בסדרה זו מאז היווסדה . את הרומן 
תירגמה אירית ערקבי . משלים את הרשימה פרנץ קפקא , עם תרגום חדש שעושה אילנה 
המרמן לקובץ הנובלות " סיפורו של מאבק " , הכולל גם את " המטמורפוזה " 
הנודע . הזכויות לסיפוריו של קפקא פקעו , ולכן תרגום חדש זה יצטרף על המדפים 
לתרגום הקודם ( ישורון קשת ודן מירון ) בהוצאת שוקן . לזכותו של עורך " ספריה 
לעם " , אברהם יבין , ייאמר , כי בניגוד לעורכים של סדרות יוקרתיות אחרות 
בארץ , הוא אינו חתום בשמו אפילו על הצהרת הכוונות של הסדרה הזו בעלון המופנה 
למינויים , ומניח לספרים לדבר בעד עצמם . מחיר המנוי הוא 981 ש"ח . במסיבת 
העיתונאים נסקרו גם תוכניות של סדרות אחרות לשנת 0991 . בסדרת " פרוזה 
אחרת " יצא ספרו של הסופר הצכי בוהומיל הרבל , קובץ סיפורים של סנאית גיסיס , 
ספר של הסופר הסורי בן זמננו , סלים ברקאת ( בתרגומה של חנה עמית - כוכבי ) 
, ספר נוסף של טהר בן זלון , " הלילה הקדוש " , וספר אוונגרדי איטלקי 
של גורגו מנגולי , " אל הגיהנום " , בתרגומה של מרים שוסטרמן . ב"הסדרה 
הלבנה " ( השם גזור מ"קארט בלאנש " , כלומר חופש מוחלט בבחירה ) בעריכתם 
של מוקי רון וחנן חבר , יצא ספר ביכורים של אילנה ברנשטיין , שכותרתו 
" שארה , כסותה , עונתה " , ספרי סיפורים של גרייס פיילי וריימונד קרבר , 
רומן אפריקאי של אדם זמינזד ועוד . ההפתעה האמיתית של " עם עובד " נשמרת 
עדיין בסוד : נירה הראל אמרה שתהיה להם עוד סדרת ספרים , אבל הם עדיין 
לא מספרים מה . המנכ"ל , אהרון קראוס , סקר את הנתונים המסחריים והביע 
אופטימיות זהירה מאוד . בשנה שעברה יצאו 08 ספרים חדשים , בהשוואה ל58 בשנה 
שלפני כן . 051 מהדורות חוזרות הודפסו , בהשוואה ל431 בשנה שלפני כן . 
" עם עובד " לא חותכת מחירים במכירות חיסול גדולות כמו הוצאות אחרות , 
אבל מוכרת בהוזלות ניכרות באופן מסודר , גם באמצעות רשת השופרסל . קפמאפרק " צד 
התפר " היא סדרת ספרות מקור בלבד , שלא למינויים , שעורך יגאל שוורץ בהוצאת 
" כתר " . התוכנית לשנת 0991 מדברת על 11 ספרים , מהם שניים כבר בינואר , 
ואחר כך ספר בכל 04 יום , כשיולי - אוגוסט הם חודשי פסק זמן . את השם לסדרה 
כולה העניק אברהם הפנר , ויהיה זה רק הולם שספרו יהיה השני בשנה הבאה , 
אחרי " המצב השלישי " של עמוס עוז . ספרו של הפנר היה בתוכניות " צד 
התפר " גם בשנה שעברה . שמו " אברהם הפנר : הספר המפורש " , והוא מופיע 
במתכונת טיפוגרפית של מקראות גדולות . הפנר , שהוא גם דמות בספר , כותב 
אוטוביוגרפיה של אדם שעבר את מלחמת העולם השנייה כשהוא יושב בחדר גדוש ספרים , 
ותמונה של טרנר עם כתם כחול על בקיר , באירופה . נושאו של הספר הוא חיים 
ספרותיים מול חיים , נאמנות ובגידה ברמות שונות . גם ספרו של יואל הופמן , 
" כריסטוס של הדגים " , היה בתוכנית צד התפר " בשנה שעברה . כמו " ברנהרט " 
של הופמן , גם ספר זה מופיע בטיפוגרפיה של מעט טקסט במרכזו של דף לבן , 
אבל הסיפור הפעם הוא נגיש וקונקרטי יותר , וגיבוריו הם חבורת יקים על חופי 
תל - אביב . " זהו סיפורם של הדודה מגדה , ושל הדוד הרברט , ושל תיאודור 
וייס ( רופא של אף ואוזן וגרון ) ושל פאול ושל אדון מושקוביץ ושל אנדרי 
ואישתו השנייה ושל הר דוקטור שטאוב אישתו הרמינה שצחקה פריודית ( כלומר 
ברווחי זמן קבועים ) ויש בו , בסיפור , מושיע ומעשה של גאולה " . כך 
תיאר הופמן את ספרו בשנה שעברה . " מבוא ליודאיקה " של אודי טאוב , הוא 
קובץ סיפורים של סופר צעיר ש"התגלה " בתוכנית מיוחדת של " סוף ציטוט " 
לקראת שבוע הספר בשנה שעברה . כותב טאוב על ספרו החדש : " מה הסיפור של 
תאוב ולמה הוא לא מתנבא ? תאוב הוא מריונט פתטי עם שבבים ארוכים במקום רגליים , 
סחבות למטה מסביב ומקור עץ ארוך ( משובץ בקצה ) מצביע למעלה . תאוב לא 
יכול להתנבא ( ואם הוא קולט משהו מהאוויר , המקור שלו לא מדבר ) . האתיקה 
שלו לא מרשה לו להתנבא . ( . . . ) מחפשים את תאוב לא במקומות הנכונים . 
לאחרונה נראה בניו - אורלינס מנגן גז עם אנשי החצר . לאחרונה נראה בפראג , 
מדליק נר נשמה לזכר הגולם " . יגאל שוורץ אומר שאין קשר הכרחי בין הטקסט 
הזה לסיפורים שבספר . הרומן של טאוב , " יודאיקה " , היה בתוכניות " צד 
התפר " אשתקד . עוד מהרשימה של שנה שעברה ספר חדש של אהרון אפלפלד , 
" טמיון " , על קבוצת מומרים בתחילת המאה , וגם " ירדנה " , רומן - משפחה 
של כרמלה לכיש , המתרחש בארץ מסוף המאה הקודמת עד למלחמת השחרור . שוורץ 
נאמן לקבוצת סופרים צעירים שספריהם יצאו ב"צד התפר " : בשנה הבאה הוא מתכנן 
להוציא במסגרת זו ספר שלישי של איתמר לוי , " אותיות השמש , אותיות הירח " , 
ובו אירועים בכפר עברי בשטחים , בתקופת האינתיפאדה , הנמסרים מפיו של 
ילד ערבי מת שדעתו משובשת ; ספר שני של חנה בת - שחר , " ריקוד הפרפר " , 
ובו ארבע נובלות על נשים שחיות דרך חיים של אנשים אחרים . שני שמות חדשים 
לגמרי ברשימה : רומן - תולדותי של גבריאלה אביגור - רותם , " מוצרט לא 
היה יהודי " , וספר פרוזה ראשון של המשוררת לאה איילון , " משהו קיומי " , 
ובו ארבע נובלות שהן וריאציות על חלום עם סצינות בסגנון הוליוודי . גם ברשימת 
" צד התפר " יש ספר מחודש אחד : " העשב והחול " של דוד שיץ , שיצא 
ב8791 בספריית פועלים . זוהי מהדורה חדשה , מתוקנת באופן לא קיצוני . 
בלש חדש של בתיה גור , ובו חוקר מיכאל אוחיון רצח בקיבוץ , יצא לאור ב"כתר " 
השנה , אבל לא בסדרת " צד התפר " . קפמאפרקגם הוצאת " זמורה - ביתן פירסמה 
את תוכניותיה לשנה הקרובה . בשלב זה ידוע שיצאו שלושה ספרי ביכורים בסדרה 
" עמודים לספרות העברית " , בעריכת חיים פסח , אבל שמותיהם לא נמסרים עדיין 
לפרסום . בין ספרי המקור אפשר למצוא בתוכניות השנה רומן של שמעון בלס , 
ספר סיפורים של אלישע פורת , מעין רומן מאת אלי שרייבר , " יאוש מדעת " , 
ואת " רשימות מבית היין " של חיים גורי . בסדרת כל כתבי ס . יזהר , 
תצא מהדורה חדשה ומתוקנת של " אפרים חוזר לאספסת " , וגם ספר שירים של 
יעקב שבתאי , מקור ותרגום מן העיזבון , עם הערות ביוגרפיות ואחרית דבר 
מאת עדנה שבתאי . כרך ג של לקסיקון אופק לספרות ילדים , ישלים את מפעל 
הענק שהותיר אופק בתחום זה . הוצאת זמורה - ביתן בולטת מאוד בפרוזה המתורגמת 
שהיא מוציאה לאור . חלק מן הספרים האלה כלולים בסדרת " מבחר " : " זיכרונות 
צייד שועלים " של זיגפריד ששון , שהוא רומן אוטוביוגרפי מתקופת מלחמת העולם 
הראשונה , ייצא בקרוב , בתרגומה של גנטיה ברוידא ; " הוד מלכות " של 
תומס מאן , בתרגומו של גדעון טורי . " המלחמה בסלמנדרות " של קארל צאפק ; 
" המסע אל החוץ " של וירגיניה וולף , בתרגומה של אביבה בן אז"ר . מחוץ 
לרשימת " מבחר " יופיעו ספרים מעניינים לא פחות : " הגמד " של פר לגרקוויסט , 
בתרגומה של בשמת אבן - זוהר , שהוא הבסיס להצגת היחיד שמעלה יהודה אלמגור 
בתיאטרון " החאן " , או " גקומו גויס " , ספר נוסף של גיימס גויס , בתרגומו 
של יורם ברונובסקי . זהו סיפור אהבה לנערה יהודית בטריאסטה , שגויס לימד 
אותה אנגלית . הספר יכלול גם מסה של איטלו סבבו על גויס בטריאסטה . בתוכניות 
" זמורה - ביתן " ( כולל " דביר " ) כל - כך הרבה ספרים ( ביוגרפיות , 
סדרת " מה - דע " ) , עד כי אי אפשר לעשות צדק עם כולם . מה ששבה את 
עיני היא הכוונה להוציא מהדורה חדשה של ספר הבדיחה והחידוד של דרויאנוב . 
בסדרת " קולות " , שעיקרה הוצאה מחודשת של הקלסיקה של הספרות היהודית , 
בעריכת דן מירון , ייצא בשנה הבאה " כוכבים תועים " של שלום עליכם , 
בתרגומו של ק . א . ברתיני . לפני כמה חודשים יצא לאור ב"ספריית פועלים " 
תרגומו של אריה אהרוני לספר זה עצמו , ולא מדובר בספר קטן , אלא בכרך עבה . 
זו הפעם השנייה שבסדרת " קולות " יוצא תרגום לשלום עליכם , בצמידות 
למפעלו של אהרוני בספריית פועלים : דן מירון תירגם את " סיפורי הרכבת " , 
שאהרוני הוציא לאור רק כמה חודשים לפני כן . 
