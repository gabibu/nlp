בשיחתו עם מזכיר ההגנה האמריקאי , ריצרד צייני , יבקש שמיר להעמיק את 
התיאום הצבאי בין ישראל לארה"ב לגבי המשבר במפרץ הפרסי . סירובם של האמריקאים 
להדק את התיאום הצבאי נובע , לטענתם , מהחשש מפני הדלפות בישראל . פרסום 
מידע כלשהוא על שיתוף פעולה ותיאום בין ארה"ב לישראל בנושאי המפרץ עלול , 
לטענת האמריקאים , לחבל באינטרס שלהם לשמור על הקואליציה עם המדינות הערביות 
האנטי - עיראקיות . קפידבינבמאמץ לסיים את הסחבת במועצת הביטחון , העלתה 
אתמול ברית המועצות הצעת פשרה , שלפיה תחליט המועצה שלא להצביע על החלטה 
הכוללת סעיף בדבר כינוסה של ועידה בין - לאומית למזרח התיכון . מקורות במרכז 
האו"ם אמרו כי היוזמה הסובייטית הושגה בעצה אחת עם סוריה , והיא מתבססת 
על ההנחה כי אם תסכל ארהב הצעה הכוללת אזכור של ועידה בין - לאומית , יקשה 
הדבר להעלות מחדש רעיון כזה בעתיד הקרוב . באמצעות הצעה שלא להצביע , נכשלת 
מדי שנה במליאת העצרת היוזמה לשלול מישראל את כתב האמנה שלה . מועצת הביטחון 
התכנסה אמש בשעה 03 : 6 לפי שעון ניו - יורק 03 : 1 אחרי חצות לפי שעון 
ישראל ועל - פי הצעה סובייטית החליטה לדחות את הדיון ליום רביעי הקרוב , 
בהתאם לרצונם של האמריקאים לדחות את ההצבעה עד לאחר הפגישה בין בוש לשמיר 
שתתקיים היום . במקביל ליוזמה הסובייטית , הועלו אתמול במרכז האו"ם הצעות 
פשרה נוספות . נודע כי האמריקאים שואפים לשתי הצבעות נפרדות במועצת הביטחון 
אחת על הצעת החלטה המקורית של המדינות הבלתי - מזדהות , הכוללת את הסעיף 
בדבר כינוסה של ועידה בין - לאומית , והשנייה שתשמיט סעיף זה , ותכלול 
ניסוחים מתונים לגבי שאר הסעיפים . פשרה זו , אם תתקבל , תאפשר לארצות 
הברית להטיל וטו על ההצעה הראשונה , ולהימנע או לתמוך בהצבעה השנייה . הצעת 
פשרה נוספת , שהוזכרה אתמול במרכז האו"ם , היא שמועצת הביטחון תצביע בנפרד 
על הסעיף המאזכר את הוועידה הבין - לאומית לשלום , ואחר כך תצביע על שאר 
סעיפי ההצעה . מבחינת הנוהל , הצבעה נפרדת היא אפשרית , אך הוטעם כי זהו 
צעד חסר תקדים . הועלתה גם הצעה לקיים הצבעות נפרדות על כל אחד מסעיפי הצעת 
ההחלטה . קפידבינהצעות פשרה אלה מתיישבות עם המאמץ האמריקאי המתמשך , שמטרתו 
להימנע מהשימוש בווטו על הצעת ההחלטה המקורית של הבלתי - מזדהות , צעד שלדעת 
האמריקאים עלול להרגיז את המדינות הערביות השותפות בקואליציה האנטי - עיראקית . 
עדיין לא ברור מהי עמדת המדינות הבלתי - מזדהות לגבי הצעת הפשרה על הצבעה 
נפרדת על סעיפי הצעת ההחלטה שיזמו . נציג אש"ף , נאסר אל - קידווה , אמר 
אמש כי מבחינה נוהלית ניתן לקיים הצבעות נפרדות , אך לפני כן צריכות ארבעת 
השושבינות של ההצעה להסכים לכך . אל - קידווה הוסיף , כי אש"ף עדיין לא 
גיבש את עמדתו בנוגע להצעת לפשרה . במקביל לדיונים במרכז האו"ם , מקיימת 
ארצות הברית מגעים עם בירות המדינות החברות במועצת הביטחון , במסגרת המאמצים 
האמריקאים להחלץ ממצב בו יהיו חייבים להחליט אם להשתמש בווטו כדי לסכל את 
כל הצעת ההחלטה של הבלתי - מזדהות . מקורות במרכז האו"ם אמרו כי דיפלומטים 
סובייטיים שותפים למאמץ האמריקאי . הסובייטים טוענים כי עקרונית ממשיכה 
ברית המעצות לתמוך ברעיון של ועידה בין - לאומית , אך היא מסכימה להשקפה 
האמריקאית שהזמן אינו כשר לכינוס ועידה כזאת . הסובייטים גם מצדדים בטיעון 
האמריקאי כי אין להעניק לשליט עיראק תמורה על שחרור בני הערובה . דובר משלחת 
ברית המועצות אמר אמש לעיתונאי , כי ברית המועצות איננה מעוניינת ביצירת 
זיקה בין המשבר במפרץ הפרסי לסכסוך הישראלי - ערבי . מקורות במרכז האו"ם 
אמרו אמש כי בד בבד עם הצעות הפשרה השונות הנדונות , מסתמנת יוזמה משולשת 
של ארצות הברית , ברית המועצות ובריטניה לסיכול הצעת ההחלטה של הבלתי - 
מזדהות , אם הן תתעקשנה לעלותה להצבעה . המקורות הוסיפו כי ייתכן שגם בריטניה 
תעשה שימוש בזכות הווטו השמורה לה מתוקף היותה אחת מחמש החברות הקבועות במועצת 
הביטחון . 
