הברית , גורג בוש , אמר ביום ששי שעבר כי כמוהו כן גם כל בעלי בריתו בעולם , 
חרדים מן הנשק להשמדה המונית שבידי עיראק . " האמינו לי " , אמר בוש לעיתונאים 
בבית הלבן , " לעניין הזה משקל רב בשיקולי איזו פעולה לנקוט כדי לאכוף 
את החלטות האו"ם ( נגד עיראק ) " . ככל שנודעים פרטים רבים יותר על יכולתה 
הגרעינית של עיראק , על תוכניותיו ועל שאיפותיו של סדאם חוסיין בתחום זה , 
כך מתבהר הרושם שלצורך התמודדות יעילה עם מאמצי ההתחמשות הגרעינית שלו תיאלץ 
הקהילה הבין - לאומית לבחור אחת משתי אסטרטגיות . אפשרות אחת היא לערוך 
טיפול שורש צבאי עמוק , אשר יחסל את המאגרים והמתקנים לפיתוח נשק גרעיני 
שבתחומי עיראק , וגם את שאיפתו האובססיווית כמעט של סדאם חוסיין להשיג יכולת 
צבאית גרעינית . אפשרות שנייה היא לפתח משטר ארוך - טווח , שישלב אמברגו 
בין - לאומי הדוק על אספקת חומרי גלם וטכנולוגיה בתחום הגרעין עם אכיפה יעילה 
של אמצעי פיקוח בין - לאומיים על תהליך הפיתוח הגרעיני המואץ המתחולל בעיראק . 
אין ספק שהקהילה הבין - לאומית , ובראשה שתי מעצמות העל , תנסה לאכוף משטר 
של פיקוח ופירוז המזרח התיכון מנשק גרעיני אחרי סיום המשבר במפרץ , יהיה 
פתרונו אשר יהיה , ואין ספק גם שישראל תידרש ליטול חלק במנגנון מזרח - תיכוני 
שכזה . בכל זאת , לפי שעה , השאלה היא כיצד תתמודד הקהילה הבין - לאומית 
עם המאמץ השאפתני של עיראק לגבש לה מצבור נשק גרעיני . קפמאבינבארצות - הברית 
נשאלת השאלה הזאת , בשבועות האחרונים , בשני בתי הקונגרס , בעיתונות , 
וכמובן , גם בלשכות החסויות של מחלקת המדינה והפנטגון . מומחי גרעין העידו 
בשבועות האחרונים בשימועים של ועדות הסנאט ובית הנבחרים לענייני צבא , ביטחון 
ומדיניות חוץ . פוליטיקאים אמריקאיים התבטאו בעניין זה בכמה הזדמנויות , 
ורבים העלו השערות שונות באשר להשלכותיה של ההתעצמות הגרעינית המואצת של 
עיראק . כל אנשי הנשיא הבהירו בהזדמנויות שונות , כי הם מודעים לכך שיש 
צורך להתמודד עם כוחה הגרעיני של עיראק . ראש לשכת הביון המרכזית של ארצות - 
הברית , ויליאם ובסטר , דיבר דברים מפורשים ביותר כאשר אמר לא מזמן כי 
המפרץ הפרסי לעולם לא ישוב להיות יציב ובטוח , כל עוד סדאם חוסיין מחזיק 
במאגר הנשק להשמדה המונית המצוי בידיו וכל עוד הוא ממשיך במאמצי ההתחמשות 
הגרעינית שלו . מומחים אמריקאים מבדילים בין הפוטנציאל הגרעיני של עיראק 
בטווח הקצר לבין סיכויי ההתחמשות שלה בנשק גרעיני בטווח הארוך . כרגע יש 
בידי עיראק כ21 קילוגרמים של אורניום מועשר , ששרדו מן ההפצצה הישראלית 
על הכור " אוסיראק " בשנת 1891 . הכמות המוגבלת הזאת של אורניום מועשר 
נתונה לפיקוח ( הדוק למדי ) של הסוכנות הבין - לאומית לאנרגיה אטומית . 
בסוף חודש נובמבר ערכה משלחת של הסוכנות לאנרגיה אטומית בדיקה מדוקדקת של 
החומר ודיווחה כי לא נעשה בו כל שינוי או שימוש . לפני כמה שבועות הופץ 
דו"ח חסוי של המודיעין האמריקאי בקרב כמה מזרועות הממשל האמריקאי ובקרב מספר 
מצומצם של חברי קונגרס . הדו"ח , לפי כמה דיווחים שמצאו פרסום פומבי , 
מצביע על יכולת של עיראק לפתח " מנגנון גרעיני גולמי " על - פי הגדרתו 
של מזכיר ההגנה האמריקאי , ריצרד צייני בתוך כמה חודשים . אין מדובר בכלי 
נשק גרעיני של ממש , ודאי שלא בראש נפץ שאפשר להרכיבו על טיל , אלא במנגנון 
מסורבל מאוד , שאולי אפשר יהיה להעמיסו על משאית , על מטוס תובלה או על 
ספינה . 4 . 21 ק"ג אורניום מועשר אין די בהם ליותר מאשר מנגנון גרעיני 
אחד שכזה , אך , בכל זאת , על - פי ההערכות המודיעיניות של ארצות - הברית , 
נראה כי בידי המהנדסים העיראקים כבר מצוי די ידע לשלב את האורניום המועשר 
שבידיהם , אשר למעשה הוכשר כבר לשימוש צבאי גרעיני , במנגנון נפץ כלשהו . 
בטווח הארוך , ייתכן שמהנדסי הגרעין העיראקים יוכלו לפתח מנגנון נפץ קטן 
יותר , שאפשר יהיה לאחסנו , לשגרו או להטילו מהאוויר בקלות רבה יותר . 
גם אז , הם יזדקקו לכמות גדולה יותר של חומר גלם ( אורניום מועשר ) , 
כדי לייצר יותר מפצצה גרעינית אחת . גם אם תצליח עיראק לייצר מנגנון גולמי 
אחד בתוך תקופה של כמה חודשים , המהנדסים העיראקים לא יוכלו לבחון את אמינותו 
ויעילותו , הן משום שלא יעמוד לרשותם מנגנון נוסף והן משום שיש סבירות נמוכה 
מאוד שיהיה בידם די זמן לעשות זאת : אם תבקש עיראק לייצר מנגנון גרעיני 
מן האורניום המועשר שבידיה , זה שבפיקוח הסוכנות הבין - לאומית לאנרגיה 
אטומית , יהיה עליה לעשות זאת בזריזות רבה , בתקופת הזמן הקצרה שבין בדיקה 
אחת לאחרת ( הבדיקה נערכת אחת לששה חודשים ) . מאידך גיסא , את יתר הרכיבים 
של כלי נשק גרעיני אפשר לייצר בנפרד , ולהחדיר את החומר הבקיע ( אורניום 
מועשר או פלוטוניום ) אל תוך גוף הפצצה . על - פי אחת ההערכות , כאשר 
כל יתר רכיבי המנגנון מוכנים , הזמן המזערי הדרוש לשלב בו את החומר הבקיע 
הוא שלושה שבועות . ידוע שעיראק השקיעה ( והיא עדיין משקיעה ) מאמצים 
כבירים , הן בהפקת חומר בקיע , והן בפיתוח מנגנון נפיץ שיכיל את החומר 
הבקיע . באחד הדו"חות הסודיים האחרונים , שחלקים ממנו הודלפו לעיתונות , 
הובעה הערכה שעיראק תהיה מסוגלת לייצר מנגנון גולמי שכזה בתוך ששה או אולי 
אף שלושה חודשים . מנגנון כזה לא יהיה מסוכן ביותר . הסכנה האמיתית גלומה 
במאמציה של עיראק לייצר נשק גרעיני בטווח הארוך , באורח עצמאי , בלי להסתמך 
בהכרח על חומרי גלם או על ידע וטכנולוגיה של מדינות זרות . דו"ח מודיעיני 
אמריקאי שפורסם באחרונה מצביע על כך שעיראק כבר רכשה די חומר גלם , די ידע 
ודי טכנולוגיה ממדינות זרות , לפתוח בתהליך משולב של הפקת חומר בקיע לצרכים 
צבאיים ושל תכנון הנדסי לשם ייצור מנגנוני נפץ למאגר שלם של נשק גרעיני . 
יהיה זה תהליך ממושך , אך כדברי המומחה ויליאם גרהאם , שהיה עד לאחרונה 
יועצו לענייני מדע של הנשיא בוש ושל הנשיא רייגן לפניו , " אם איש לא 
יפריע לה , אין ספק שבידי עיראק תהיה יכולת ממשית , עצמאית לחלוטין , 
לייצר נשק גרעיני " . קפמאבינידועות חמש דרכים להשגת חומר בקיע , ועיראק 
ניסתה את כולן . דרך אחת היא ניצולו של האורניום המועשר המצוי בכור שנרכש 
למטרות צבאיות ( כזה הוא הכור " אוסיראק " ) . דרך שנייה היא בניית מערכת 
גדולה של צנטריפוגות , שבאמצעותן ניתן להפיק אורניום מועשר לצרכים צבאיים 
מתוך אורניום גולמי . דו"חות מודיעיניים אמריקאיים מעלים , כי עיראק כבר 
מסוגלת להפוך את האורניום הטבעי שברשותה לגז ולהפריד באמצעות צנטריפוגות 
את האיזוטוף הקל של האורניום , הדרוש ליצירת שרשרת של ריאקציות אשר מסוגלות 
לגרום לפיצוץ גרעיני . בידי עיראק יש היום לפחות 002 טון אורניום טבעי . 
להלכה , אפשר לייצר מן המאגר הגולמי הזה לפחות 05 פצצות אטומיות . אולם , 
בידי עיראק יש כרגע רק מספר זעום של צנטריפוגות , וכמה תוכניות לייצור 
צנטרפוגות נוספות . המומחה לענייני גרעין גארי מילהולין , העומד בראש פרויקט 
מדעי - משפטי בוואשינגטון לפיקוח על תפוצת הנשק הגרעיני , אמר לוועדת השירותים 
המזוינים של הסנאט לפני כשבועיים , כי תהליך הייצור של צנטריפוגות סבוך 
וממושך . בהתחשב בטכנולוגיה המוכרת כיום במערב , הוא חישב ומצא שיש צורך 
בכאלף צנטריפוגות כדי לייצר בשנה אחת כמות מספקת של אורניום מועשר לפצצה 
גרעינית אחת . על - פי ההערכות המודיעיניות , עיראק תזדקק לכחמש עד עשר 
שנים כדי לייצר פצצה גרעינית ראשונה בדרך זאת . דרך שלישית להשיג חומר בקיע 
היא להפיק פלוטוניום באמצעות הפעלת קרינה על אורניום טבעי בתוך כור גרעיני 
לצרכי מחקר . עיראק ניסתה לעשות זאת ב"אוסיראק " לפני ההפצצה של חיל האוויר 
הישראלי . דרך רביעית היא לנסות להפיק פלוטוניום בתנאי מעבדה . עיראק עשתה 
גם ניסיונות כאלה , אך נכשלה . דרך חמישית , שגם בה נחלה עיראק כישלונות 
עד כה , ככל הידוע , היא לרכוש אורניום או פלוטוניום בשוק השחור , או 
לגנוב חומרים כאלה . כמה ניסיונות עיראקיים שכאלה נחשפו והוכשלו , אך מומחים 
ברחבי העולם חוששים שמא היו גם ניסיונות מוצלחים . הואיל והאורניום המועשר 
שבידי עיראק נתון לפיקוח הסוכנות הבין - לאומית לאנרגיה אטומית , סביר שהממשל 
העיראקי יעדיף להשאיר אותו במעמדו הנוכחי , כעין עלה תאנה שיסתיר את מדיניות 
הגרעין האמיתית של בגדד , ולהשיג חומר בקיע נוסף בדרך אחרת . המומחים בארצות - 
הברית משוכנעים כי לשם התמודדות עם ניסיונות כאלה בטווח הארוך , יידרשו 
מדינות העולם להמשיך את האמברגו שלהן על עיראק ולמקד אותו בחומרי גלם , 
ברכיבים , בידע ובטכנולוגיה של תחום הגרעין . אמברגו כזה יידרש גם אם 
עיראק תיסוג מכוויית , גם אם תונחת מכה צבאית על עיראק , ואפילו אם יושמדו 
חלק מן המתקנים הגרעיניים שלה , שכן הממשל העיראקי הנוכחי נחוש בדעתו להשיג 
יכולת גרעינית . המסקנה המחרידה ביותר שעלתה משביבי המידע שהודלפו מן הדו"חות 
המודיעיניים האמריקאיים , היא כי עיראק כבר מסוגלת , באמצעות חומרי גלם , 
רכיבים וידע טכנולוגי שהצליחה לרכוש עוד לפני פרוץ המשבר הנוכחי , להתקדם 
במהירות לקראת ייצור נשק גרעיני . משמעות הדבר היא כי לא די בסנקציות גרעיניות , 
הדוקות ככל שיהיו , לחסום את מאמצי ההתחמשות הגרעינית של עיראק . במובנים 
רבים , הנזק כבר נגרם . מאות חברות מרחבי העולם , לרבות מדינות כמו ארצות - 
הברית , גרמניה וצרפת , מכרו רכיבים או טכנולוגיה לעיראק , ובכך תרמו 
להתחמשותה הגרעינית המהירה . הטלת משטר הדוק של סנקציות על יצוא של רכיבים , 
חומרי גלם וטכנולוגיה לעיראק , יהיה כנראה בבחינת מעט מדי ומאוחר מדי . 
ייתכן גם שדו"חות המודיעין האמריקאיים אינם מלאים . ייתכן שעיראק השיגה 
עוד כמות כלשהי של חומר בקיע לצרכים צבאיים , זולת האורניום המועשר ששרד 
מן ההתקפה על " אוסיראק " , והיא מסתירה אותו . גרהאם אמר בעניין זה לחברי 
ועדת השירותים המזוינים של הסנאט , " מעולם לא הצלחנו לגלות מה שאחרים 
הצליחו להסתיר " . מנגד טען הסנאטור הדמוקרטי אל גור , מהמתנגדים המובהקים 
ביותר לשימוש בטיעון הגרעיני כעילה למלחמה בעיראק , כי גם אם יתברר שעיראק 
אכן הסתירה בהצלחה כמות מסוימת של חומר בקיע , הרי אין כל ערובה לכך שהכוחות 
התוקפים ידעו היכן לחפש את החומר המוצפן או אילו מטרות להפציץ מהאוויר . 
יש אולי מידה של אמת בטיעון כזה , אולם יש לזכור שחומר בקיע המסוגל לשמש 
מנגנון נפץ גרעיני אינו ניתן לאחסון בתנאים רגילים , אלא מצריך תנאים מיוחדים , 
סבוכים ומסורבלים , המכבידים על הצפנתו באתר חבוי מעיניו של לוויין הריגול 
האמריקאי . קפמאבינהדעה הרווחת בקרב מומחים ופוליטיקאים רבים בוואשינגטון , 
וגם בקרב ראשי הממשל , אם לשפוט על - פי אחדות מהתבטאויותיהם , היא כי 
הדרך הנאותה להתמודד עם הפוטנציאל ועם השאיפות ארוכות הטווח של עיראק בתחום 
הגרעין הינה אכיפת משטר אזורי הדוק על תפוצת הנשק הגרעיני במזרח התיכון , 
משטר שישראל תהיה שותפה מרכזית בו , אם לא השותפה העיקרית . פיקוח הדוק 
שכזה יוליך , בסופו של דבר , לפירוז האזור מנשק גרעיני . בקרב רבים בארצות - 
הברית רווחת התפיסה כי מאמצי ההתחמשות הגרעיניים של מדינות ערב אינם אלא 
תגובה על מאמציה של ישראל בתחום זה . גארי מילהולין , ראש " פרויקט ויסקונסין " 
לצמצום תפוצת הנשק הגרעיני ( מוסד עצמאי שמרכזו בוואשינגטון ) , אמר 
זאת במפורש באחד השימועים האחרונים בקונגרס : " אם אתה שומע מה אומרים 
הלובים או העיראקים על נשק גרעיני , הם מסבירים שהם פשוט מנסים להדביק את 
ישראל בתחום זה . ארצות - הברית והמערב העלימו עין מהתוכנית הגרעינית של 
ישראל משך זמן רב , ועכשיו אנחנו רואים שהעניין איננו נשאר בגבולות ישראל , 
אלא מגרה תגובות במקומות אחרים . זוהי תגובת שרשרת , ואני סבור שצריך 
לשבור את השרשרת הזאת " . בעיני רבים , ישראל נתפסת כמי שעוררה את קדחת הגרעין 
במזרח התיכון , ומשום כך גם כמי שתצטרך להירתם למשטר קפדני של פיקוח ופירוז 
גרעיני באזור . גיימס בייקר , אמר לפני כשבועיים , כי אם וכאשר יונהג 
פיקוח על תפוצת הנשק הבלתי קונוונציונלי במזרח התיכון , " הרי יהיה עלינו 
לעשות זאת באורח כולל , באזור כולו , וישראל , בעלת בריתנו החזקה , תצטרך 
להיות שותפה הנכונה ליטול חלק במעשה כזה " . מי שמודאג מהנטייה ליצור זיקה 
( " לינקג " ) בין ישראל לבין עיראק , יוכל למצוא בכך עוד מקור לדאגה , 
במישור המדיני - התדמיתי . אולם , במישור ההרתעה הישראלית כנגד אפשרות 
של תוקפנות ערבית , ההגיון הזה עשוי להוליך להישג ערבי ראשון במעלה . ייתכן 
מאוד שזה יהיה ההישג האמיתי של עיראק במשבר המפרץ : עיראק תצטייר בעולם 
הערבי כמי שהצליחה בזכות האיום שלה להשיג יכולת גרעינית באיזה שלב שהוא 
בעתיד לכפות על ישראל מנגנון פיקוח בין - מעצמתי , שיבקש לפרק אותה מהנשק 
הגרעיני שברשותה . בשנות השבעים רווחה בעולם הערבי הדעה , כי יש להשיג " איזון 
גרעיני " ערבי מול ישראל . מנהיגים ערביים דיברו במושגים של " יציבות 
גרעינית " או " יכולת מכה ראשונה ושנייה " . בשנות השמונים , לאחר גילוייו 
של מרדכי ואנונו בדבר יכולתה הגרעינית של ישראל , גברה ההכרה בקרב מדינות 
ערב באשר לקשיים הניצבים בדרך להשגת אופציה גרעינית עצמאית ערבית . המזרחן 
הירושלמי מתי שטיינברג , שחקר את השפעת גילויי ואנונו על תפיסת כוחה הגרעיני 
של ישראל בעיני הערבים , כתב כי " הכנסת נשק גרעיני למזרח התיכון , ולו 
בידי אחד מן הצדדים , מדרבנת בעיני הערבים את המעצמות להתערב כדי למנוע 
הסלמה ושימוש בנשק גרעיני , על כל השלכותיו הגלובליות " ( מן החוברת " העולם 
הערבי בשנות ה08 " , הוצאת מכון דייויס של האוניברסיטה העברית , מארס 0991 ) 
. האיום הגרעיני נתפס באסטרטגיה הישראלית כגורם הרתעתי ראשון במעלה מפני 
ניסיונות של מדינות ערב לנהל מלחמת חורמה לחיסולה של ישראל . אם יוליך איומה 
של עיראק להשיג יכולת גרעינית בעתיד לכינון פירוז גרעיני במזרח התיכון , 
ובכך ייטול מישראל את הגורם המרתיע העיקרי שבידיה , יהיה זה הישג גדול 
ביותר לסדאם חוסיין . 
