דצמבר הוא זמן של מבוכה ליהודי ארה"ב . " מינואר עד נובמבר " , כתב העיתונאי 
והחוקר צארלס סילרמן , " יהודים עשויים לשכנע את עצמם שהם ככל האדם , 
מחוץ לזה שהם שומרים ( או , לעתים קרובות , שומרים ) את השבת בשבת , 
במקום ביום ראשון ; אבל מסוף נובמבר עד 1 בינואר מתפוגגת העמדת הפנים , 
שכן העולם נעשה פתאום נוצרי " ( ) . את חודש דצמבר הראשון שלי בארצות - 
הברית , לפני שש שנים , ביליתי בניו - יורק . שם אפשר בהחלט להאמין , 
שבאמריקה יש שתי דתות , פחות או יותר שוות ממדים : נצרות ויהדות . ניו - 
יורק עוברת למצב של נמנום עמוק בראש השנה וביום הכיפורים ; אבל , באמצע 
דצמבר של 4891 , שמעתי לראשונה את הדי המחלוקת השנתית על עץ חג המולד . 
יהודים מחו בחריפות ( רגילה בהחלט ) על הצבת סמלי חג מולד במוסדות ציבוריים . 
אם אינני טועה היתה המחאה אז מוסבת על עץ חג מולד מואר במיוחד בסנטרל פארק , 
אחד הגנים העירוניים הגדולים בעולם . אפילו בניו - יורק ( " ג - יורק " , 
בלשון ההלצה האנטישמית , " יורק היהודייה " ) , נתקפים היהודים אי - 
נוחות , כאשר , בלשונו של סילברמן , " העולם נעשה פתאום נוצרי " . נקל 
לשער מה קורה ליהודים בערים יהודיות הרבה פחות : מברלינגטון שבמדינת ורמונט , 
דרך אטלנטה שבגורגיה וכלה בפרזן , קליפורניה . מדי שנה , מעשה ריטואל , 
מוחים היהודים נגד עץ חג מולד , או לעתים קרובות הרבה יותר על הצגה פומבית 
של הקרש " , מעמד לידתו של ישו הנוצרי במיניאטורה . חוקת ארצות - הברית מפרידה 
הפרדה הרמטית בין דת למדינה , ולימודי דת אסורים בבתי - ספר ממלכתיים . 
מוסדות ציבור אינם רשאים להציג ברבים שום סמל דתי , ובתי משפט מצדיקים 
כמעט תמיד את התלונות על חג מולד פומבי מדי . אגב , הארגונים היהודיים 
עקיבים בהתנגדותם לסמלים דתיים : הם מוחים , ולפעמים מנהלים מאבקים משפטיים , 
גם על הצגה פומבית של מה שיהודי אמריקה מכנים ( במלעיל ) " מנורה " , 
ומה שיהודי ישראל מכירים יותר כ"חנוכייה " . דצמבר הוא החודש שבו נפגשים 
חג המולד וחנוכה . הראשון הוא החג הנוצרי החשוב ביותר , באשר בו , לפי 
אמונתם , הגיע אלוהים למסקנה שרק אם יקרום עור וגידים וירד אל הארץ בדמות 
אנושית , יוכל לגאול את בני האדם . חג החנוכה , לעומת זאת , הוא אחד 
משני החגים הפחות - חשובים של לוח השנה היהודי , בצד פורים . אין הוא מוזכר 
בתנ"ך ואין בו ימי שבתון . יש לו משקל תיאולוגי מוגבל , והוא מאורע כמעט - 
פולקלוריסטי . אבל באמריקה היהודית חלה בחג החנוכה אבולוציה עצומה . בצד 
פסח הוא כיום המאורע הדתי החשוב ביותר של רוב יהודי ארצות - הברית . הסוציולוג 
סטיבן כהן , ממכללת קווינס , אחד החוקרים הבולטים ביותר של יהדות אמריקה , 
בדק ומצא כי % 67 ממה שהוא מכנה " בני הדור הרביעי " של יהודי ארצות - 
הברית מדליקים נרות חנוכה ( 9891 , ) זהו תיקו סטטיסטי עם מספר המשתתפים 
בסדר פסח ( % 57 ) , אבל הרבה יותר ממספר הצמים ביום הכיפורים ( % 45 ) 
או המדליקים נרות בליל שבת ( % 44 ) . אם נביא בחשבון שנרות חנוכה מודלקים 
שמונה לילות רצופים , בעוד שפסח ויום הכיפורים הם מאורעות חד - שנתיים , 
אפשר להסיק שיותר אנרגיה וזמן מוקדשים כיום לחנוכה מאשר לכל מאורע יהודי 
אחר . מה קרה לחנוכה בדרך מיהודה המכבי לארצות - הברית של סוף המאה ה02 ? 
שדרנית רדיו יהודייה קראה לזה בשבוע שעבר , בשיחה רבת חן ברשת הרדיו הציבורית 
אן - פי - אר , " קנאת חג המולד " . חנוכה הפכה לתשובה היהודית לחג המולד , 
כלומר , לא חנוכה ההיסטורית , לא יהודה המכבי ולא נס פך השמן . חנוכה 
האמריקאית דומה לחנוכה היהודית המסורתית רק בשמה ובנרותיה . היהודים החוגגים 
אותה כיום אינם מתעניינים בדיוק ההיסטורי . בעיני רובם הגדול , חנוכה היא 
" חג של אור " ויש לה " משמעות אוניוורסלית " . קפמאבין " ניו יורק טיימס " , 
עיתון שחלק ניכר מאוד מקוראיו הם יהודים , פירסם בשבוע שעבר , בעמוד המאמרים 
רב היוקרה שלו , רשימה מאת התיאולוג והסוציולוג הקתולי אנדרו גרילי משיקאגו , 
כומר פילושמי מובהק , משתתף קבוע ברב - שיח בין יהודים לנוצרים באמריקה . 
" חנוכה וחג המולד באותו האור " , הכריזה כותרת המאמר . גרילי כתב בו : 
" חגי אמצע החורף של חנוכה ושל המולד מציינים את חזרת האור ואת הבטחתו 
של האביב כי ישוב . חגי החורף של הנוצרים ושל היהודים נובעים מן החוויה 
הדתית היסודית , שביקום המסתורי והמביך מקננת הבטחה של מחילה , ויש רמז 
של התחדשות " . אמנם , החנוכייה ועץ חג המולד אינם אותו הדבר , הודה גרילי , 
" אבל אין הם שונים לחלוטין זו מזה . שניהם מייצגים את אור אהבתו של אלוהים , 
המאירה בחשכת העולם " . שמחת ההורים למראה ילדיהם המשתעשעים בסביבון , הוסיף 
התיאולוג הקתולי טוב - הכוונות , " שייכת לאותה רמה של התנסות אנושית שאליה 
שייכת השמחה על ביאת ישו , באשר שתיהן מעוגנות באינסטינקט האנושי היסודי , 
שלידה מייצגת את ניצחון החיים על המוות " . אלה דברים יפים , עשירים באלטרואיזם , 
וראויים כנראה להישמע בהקשר האמריקאי . לכומר גרילי עיניים חדות , והוא 
רואה את אי - הנוחות התוקפת יהודים בהתקרב חג המולד . הוא מושיט להם יד , 
במיטב המסורת הליברלית האמריקאית , ואומר להם שלאמיתו של דבר , ההבדלים 
אינם גדולים כפי שהם נראים . מכוח אותו אינסטינקט ליברלי מדברים לעתים קרובות 
אמריקאים לא - יהודים על " המורשת היהודו - נוצרית של אמריקה " , כדי שלא 
לדבר על המורשת הנוצרית בלבד ולפגוע בתחושת השייכות של היהודים . אבל חנוכה 
ההיסטורית לא היתה " חג אמצע החורף " , כשם שישו לא נולד באורווה מוקפת 
שלג ; ולשעשועי סביבון יש כנראה אותה משמעות תיאולוגית שיש להטלת קובייה 
במשחק שש - בש . חרף יופיים של דברי גרילי , ועל אף אהבת האדם של כותבם , 
הם רק מטעימים עד כמה התרחק חג החנוכה האמריקאי מיהודה בן מתתיהו , ועד 
כמה התקרב אל ישוע בן יוסף . ההתקרבות הזאת קיבלה במרוצת השנים ביטויים גרוטסקיים . 
מספר מסוים , כנראה לא גדול , של יהודים אמריקאים התחילו להעמיד בחדרי 
האורחים שלהם " שיחי חנוכה " , משקל נגד לעץ האשוח שמעמידים שכניהם הנוצרים 
בחג המולד . בין כמה יהודים אמריקאים רווח מנהג של שיגור " כרטיסי ברכה 
לחנוכה " , שאינם אלא חיקוי של כרטיסי הברכה לחג המולד . חג המולד האמריקאי 
מכביד על היהודים , באשר הוא מאורע אזרחי וחברתי , לא רק דתי . דצמבר 
הוא חודש הקניות הגדולות ; בדצמבר מחייכים זה אל זה שכנים שלא אמרו " שלום 
במעלית בנובמבר ; בדצמבר חוזרות ומתאחדות משפחות אמריקאיות , שבניהן ובנותיהן 
פזורים 11 חודשים על פני כל היבשת ; דצמבר בשביל האמריקאים הוא תשרי של 
הישראלים , " עונת החגים " . ישראלי אינו צריך להיות דתי , או לטרוח אל 
בית הכנסת , כדי לטעום טעם שונה בימי תשרי . כיוצא בזה אמריקאי באמצע דצמבר . 
אני זוכר ראיון שעשיתי בדצמבר 4891 עם דיאן פיינסטיין , שהיתה אז ראש עיריית 
סן פארנסיסקו , ועודנה אחת הפוליטיקאיות הידועות ביותר בארצות - הברית ( 
היא ניסתה בחודש שעבר להיבחר למושלת קליפורניה , והיא מתכננת כנראה לנסות 
ולהיבחר לסנטורית בעוד שנתיים ) . יהדותה של פיינסטיין היתה עניין צדדי 
בראיון . היא עלתה בקשר עם המחלוקת על הצבת עץ חג המולד באכסדרת בית העירייה . 
פיינסטיין לא הבינה את ההתנגדות שעורר המעשה הזה בקרב יהודים . " אני מחזיקה 
עץ חג מולד בביתי " , אמרה ראש העיר . על השתוממותי הקלה ענתה ב"אוה , 
כן , תמיד . אני אוהבת את נרות החנוכה ואת עץ חג המולד . . . כפי שחג 
המולד נחוג ביפאן , שהיא מעיקרה ארץ המאמינה בדת השינטו , וכפי שהוא נחוג 
במקומות אחרים בעולם , היכולים להיות , למשל , בודהיסטיים הוא נחוג גם 
בארצות - הברית , אני חושבת , כסמל של נתינה , ויום חם של אהבה ושל משפחה " . 
הראיון התקיים ב42 בדצמבר . חג המולד חל למחרת . כן " , אמרה פיינסטיין , 
" מחר בלילה אני עורכת סעודת חג המולד " . היא , אגב , התחנכה בילדותה 
בבית - ספר קתולי ידוע , אבל עומדת בהחלט על יהדותה . " היו לי הזדמנויות 
להתנצר , ובחרתי שלא לעשות כן " , אמרה פיינסטיין מבלי שנשאלה . הסופרת 
היהודייה מניו - יורק אן רויפי אמרה פעם על חג המולד , כי הוא הזדמנות טובה 
בשביל יהודי אמריקאי לעצור , ולבדוק את מידת התקדמותו בדרך ההתבוללות . 
ב8791 הסעירה רויפי לא מעט מיהודי ניו - יורק , כאשר פירסמה מאמר במוסף 
השבועי הפופולרי של " ניו יורק טיימס " , ששמו היה " חג המולד בא אל הבית 
היהודי " . היא תיארה בו בהרחבה כיצד חוגגת משפחתה את מה שיהודים מזרח אירופיים 
היו מציינים מאות שנים בלשון גנאי כ"חגא " . מערכת המוסף קיבלה אחר כך מספר 
ניכר של מכתבי כעס מקוראים יהודים . רויפי נדהמה כל כך , עד שאת השנים 
הבאות בילתה בהרהורים חוזרים על יהדותה , וגילתה שהיהדות היא הרבה יותר 
מ"היהודיות דקת - הציפוי והמהולה " שספגה בילדותה . אבל רויפי ייצגה תופעה 
החורגת הרבה מבתיהן של משפחות מתבוללות . הסוציולוג סטיבן כהן , שמחקרו 
מ8891 מוזכר למעלה , מצא ב4891 כי % 21 מן הקהילתיים של יהודי ארצות - הברית 
מחזיקים עצי חג מולד בבתיהם . לקטגוריה הזאת שייכים פעילים בולטים במגבית 
היהודית המאוחדת , במסדר בני ברית , בוועד היהודי האמריקאי , בליגה נגד 
השמצה ובקונגרס היהודי האמריקאי . אפשר להסיק מזה , שמספר לא מבוטל של 
יהודים בארצות - הברית אינם רואים בסמלי חג המולד ביטוי של התרחקות ממורשתם . 
חוץ מן הצורך להשתתף בחוויה קיבוצית אמריקאית , עצי חג המולד והפיכת חנוכה 
לחג מרכזי מקילים על חייהם של זוגות מעורבים . הזרם האורתודוקסי מציע להתעלם 
מזוגות מעורבים , אבל אילו נענו הזרמים האחרים להצעה , היתה יהדות ארצות - 
הברית מצטמקת במידה ניכרת . התנועה הרפורמית מקדישה יותר מאמצים מכל האחרות 
לקירוב הזוגות המעורבים . לידיה קקף , בעצמה גיורת , היא הרוח החיה במאמצים 
האלה . ב"מדריך ליהדות לכל אדם " , שהוציאה ב9891 , השיאה גב קוקוף לקוראיה 
את העצה הבאה : " עלינו להבין תחילה מהו חג המולד . אף כי נכון , במובן 
מסוים , שחג המולד עבר תהליך של חילן , הוא נשאר ביסודו חג מרכזי של הנצרות . 
. . אם אתה מקבל את האמונה הזאת , החג הוא שלך ; אם לאו אין הוא שלך " . 
אבל גב קוקוף מבינה , שהנחיה תיאולוגית כזאת איננה מיישבת את הבעיה היום - 
יומית . הואיל ו"אנחנו חיים בסביבה נוצרית ברובה " , כתבה , " בוודאי 
מן הראוי שנברך את ידידינו הנוצרים ביום חגם , נשלח להם מתנות , נבקר בבתיהם , 
נעזור להם לקשט את העצים ונשתתף במסיבות חג המולד שלהם . זה יכול להיעשות 
כל זמן שמתקיימת ההכרה , כי חג המולד הוא יום מיוחד , לא שלנו . באותו 
אופן מציעה קוקוף לקוראיה להיזכר במשמעות הממשית של חג החנוכה . " מעטים 
יכולים להתקיים בין רבים עם קטן במספריו יכול להשתייר ולפרוח " . במוצאי 
שבת , 51 בדצמבר , ערכו אמריקאים בכל רחבי היבשת מסיבות חילוניות בהחלט 
לקראת חג המולד . אחרי שתי מסיבות כאלה , בדרך הביתה , באה לקראתי בשדרות 
קונטיקט בוואשינגטון מכונית דוהרת . על גגה היתה החנוכייה הגדולה ביותר 
שראיתי בחיי . לא הספקתי להתבונן בנוסעי המכונית , אבל אני מניח שבשבילם , 
בניגוד לעצת קוקוף , חנוכה תוסיף להיות תשובה מתריסה ליום הולדתו של ישו 
הנוצרי . 
