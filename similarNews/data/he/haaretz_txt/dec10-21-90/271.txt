אטנאס פאשב , הכדורגלן הבולגרי של הפועל רמת גן , שהורחק במשחק נגד הפועל 
טבריה השבת , הוענש אתמול בידי בית הדין המשמעתי של ההתאחרות לכדורגל בהרחקה 
מארבעה משחקים בפועל וארבעה על תנאי למשך שנה . פאשב הורשע בהתנהגות בלתי 
ספורטיווית בעוון יריקה לעבר שופט המשחק שלמה שחר . לפי דו"ח השופט , טען 
השחקן , בדקה ה - 98 , לעבירה עליו ברחבת ה - 61 של טבריה ולאחר שלא נענה 
ירק לעבר השופט וזה שלף לעברו כרטיס אדום . פאשב החל להשתולל ולאחר שריקת 
הסיום תפס בחולצתו של השופט והיכה באגרופו ובחזהו . נציג הפועל רמת גן , 
משה שטרן , טען כי אין להאמין לדו"ח השופט והוסיף כי לאחר המשחק , כאשר 
שוחח עם השופט בחדר ההלבשה , הוא לא הזכיר כלל את דבר הפגיעה הגופנית בו 
אלא את היריקה בלבד . שחר עמד על דעתו כי השחקן פגע בו באגרופו וכך ענה 
גם לשאלת הדיין מיכה ויתקון . למרות זאת החליט ויתקון לזכות את פאשב מחמת 
הספק בפגיעה גופנית בשופט והרשיעו על היריקה בלבד . הפועל רמת גן שהובא גם 
היא לדין לאחר שאוהדיו קיללו את השופט שחר בהיותו במגרש , נקנס ב - 000 , 
3 שקל . הפועל פתח תקוה ומכבי תל אביב , שבמשחק ביניהם בשבת האחרונה בבלומפילד 
נזרקו רימוני עשן למגרש , נקנסו ב - 000 , 1 שקל בפועל ו - 000 , 2 על תנאי 
לשנה . הפועל ירושלים , שבמשחקו נגד הפועל תל אביב לא היתה אלונקה בשדה 
המשחק כדי לפנות את השחקן שאול כהן ששבר את רגלו , נקנס ב - 000 , 1 שקל 
בפועל ו - 000 , 3 על תנאי לשנה . 
