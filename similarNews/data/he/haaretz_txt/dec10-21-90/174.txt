שר התיירות , גדעון פת , התחייב אתמול פומבית לפעול לריסונה של חברת אל - 
על בשיווק ישיר של חבילות סיור , אשר פוגעות בענף סוכני הנסיעות והתיירות . 
בפתיחת האסיפה הכללית השנתית של התאחדות סוכני הנסיעות והתיירות , במלון 
כפר המכביה ברמת - גן , אמר פת : " לא ייתכן שנדבר גבוה על משק ליברלי 
ומצד שני הממשלה , באמצעות אחת מחברותיה , תפתור חלק מבעיותיה על חשבון 
התמוטטות מערכת פרטית . זו לא בעיה של סוכנות נסיעות כזו או אחרת , אלא 
בעיה שמהר מאוד תמוטט את המערכת כולה " . שר התיירות הצהיר עוד , כי החליט 
לא לשקול בשנתיים הקרובות כל דרך להגדיל את מספר סוכנויות הנסיעות והתיירות 
הפועלות בארץ . יו"ר הנהלת לשכת מארגני תיירות , אבי פרידמן , האשים את 
אל - על , כי היא מאיימת לחסל את ענף הנסיעות , בניסיונותיה לשווק חבילות 
סיור . הוא הזהיר מפני היווצרותו של מצב במדינות אירופה , כמו זה בארה"ב , 
שבו אין סיטונאי תיירות המשווקים את ישראל בשל התחרות החריפה מצד אל - על . 
