ביוני 1891 דיבר ראש ממשלת ישראל , מנחם בגין , בפני ניצולי שואה ליד 
הכותל המערבי בירושלים . 21 יום קודם הפציצו מטוסי קרב ישראליים בהצלחה 
מרהיבה את הכור הגרעיני העיראקי , אוסיראק . " מה ההבדל אם זו קרינה ולא 
גאז ציקלון " , אמר בגין . באותו יום התכוננה שגרירת ארצות הברית באו"ם , 
גין קרקפטריק , להצבעה על הפצצת אוסיראק . היא עמדה לגנות את ישראל , 
לא את עיראק . תגובה אמריקאית זו היא ההתחלה הסמלית לעשור של שיפוט אמריקאי 
לקוי . שיאו היה הפלישה העיראקית לכוויית ב2 באוגוסט 0991 , פלישה שהפתיעה 
כמעט כל אדם בממשלת ארה"ב , בבית הלבן ובקונגרס . בספר הקלאסי על התקפת 
הפתע היפאנית בפרל הארבור , כתבה רוברטה וולסטטר על הקושי להבחין ב"איתותים " 
אותנטיים של מדיניות בעולם של " רעש " . כל מעצבי המדיניות האמריקאית טוענים , 
כי קלטו את קפמאליד4איתותי התוקפנות מסדאם חוסיין אבל הם לא שינו את הנחות 
היסוד שלהם בדבר כוונותיו . הם לא יכלו להתנער ממה , שאפילו הם , מכנים 
כעת " מתכונת החשיבה " על עיראק . שגיאה זו הניבה עוד אחת : ההימנעות 
מלאותת על כוונותיה של ארצות הברית . פקידים אמריקאים חשבו שפייסנות תיטיב 
לשכנע את סדאם יותר מאשר מדיניות בלימה חדשה . כאשר שיגרו לבסוף מסרי אזהרה , 
השתמעו המסרים לשתי פנים במידה שסדאם יכול היה להעניק להם פירוש הגיוני 
של פייסנות . בעשרים השנה שקדמו לנפילת השאה , ראתה ארצות הברית את איראן 
כמעוזה האסטרטגי במפרץ הפרסי . עלייתו של האייטוללה חומייני ותפישת בני 
הערובה האמריקאים שינתה הכל . ממשל קרטר התחיל אפוא לראות את עיראק של סדאם 
חוסיין כ"עמוד תווך " חלופי של יציבות . האווארד טאיישר , פקיד במשרד 
ההגנה באותה תקופה ( ולימים חבר במועצה לביטחון לאומי של ממשל רייגן ) 
כתב מסמך עבודה של חמישים עמוד על סכנות התזוזה הזו , וחזה כי עיראק תפלוש 
לאיראן . איש לא טרח להקשיב . באפריל 0891 יכול היה היועץ לביטחון לאומי , 
זביגנייב בזזינסקי , להכריז כי " אין אנו רואים שום אי התאמה יסודית של 
אינטרסים בין ארצות הברית לעיראק " . אפילו כאשר פלשה עיראק לאיראן , משלה 
בכיפה האמריקאית הדעה שאיראן חזקה יותר , ותהיה איום גדול יותר אם תצא מהמלחמה 
כשידה על העליונה . כך נהפכה ארצות הברית לבעלת בריתה השקטה של עיראק . 
ב2891 היא מחקה את האחרונה מרשימת המדינות המסייעות לטרור , ובפרוס 4891 
חזרה וקשרה אתה יחסים דיפלומטיים מלאים . השינוי הסופי היה החלטתה של ארצות 
הברית להניף דגל אמריקאי על מיכליות כווייתיות ב7891 , כדי להגן עליהן מפני 
התקפה איראנית . ערבים טרחו להדגיש כי סדאם אינו עוד רדיקלי . איש המועצה 
לביטחון לאומי של רייגן , האווארד טאיישר , נזכר בפגישה עם נשיא מצרים , 
חוסני מובארק , באפריל 2891 . " מובארק נתן לי הרצאה בת 51 דקות עד כמה 
השתנתה עיראק . הוא אמר עליכם לעשות כמיטב יכולתכם לעזור לה להחזיק מעמד 
במלחמה . עליך לומר זאת לנשיא רייגן . הוא חזר ולחץ את ידי ולא הרפה ממנה " . 
לא הכל הסכימו , כמובן . טאיישר וגרהם פלר שהיה אז מומחה לענייני המזרח 
התיכון בסי - איי - אי , כתבו מזכר משותף ב5891 , וטענו כי איראן מוסיפה 
להיות נכס אסטרטגי , וכי משמעות הברבריות של סדאם היא ש"השינוי " שהתחולל 
בו עלול להיות קוסמטי . אלא שמכירת הנשק לאיראן , התפרשה יותר כניסיון 
כושל של הנשיא רייגן למצוא נתיבות ללבה של איראן . הקונגרס דחה כל ניסיון 
לבוא במגע עם איראן כחסר שחר , אפילו אבסורדי , אך מעולם לא תהה על הסיוע 
לעיראק . פיטר גלבריית , איש סגל בכיר בוועדת החוץ של הסנאט ובוועדת החקירה 
הקונגרסיאלית על פרשת איראן והקונטראס , אומר כי העיראקים העניקו לו רשות 
יוצאת דופן לצאת ולבוא בשערי כורדיסטן העיראקית ב7891 , במידה רבה כיוון 
ש"שגריר עיראק חשב שאנחנו עושים את מלאכת האל " . הקונגרס חייב לשאת במקצת 
האחריות ליצירת סביבה , שבה לא היתה אוזן קשבת למתנגדי מדיניות המפרץ . 
החלטתה המפתיעה של איראן לסיים את המלחמה באוגוסט 8891 , העניקה לארצות 
הברית הזדמנות לחזור ולהעריך את מדיניותה במפרץ . במקום זאת עמדה בעינה 
" מתכונת החשיבה " . בסוף אוגוסט החלו פליטים כורדים לזרום דרך גבול עיראק 
לטורקיה . עדויותיהם ומצבם הגופני סיפקו ראיות , כי עיראק השתמשה בנשק 
כימי נגד בני ארצה . מחלקת המדינה גינתה בפומבי את התקפת הגאז , אך באורח 
פרטי שיגרה מסר פיוס . כפי שאמר פקיד אחד במחלקת המדינה ל"ניו יורק טיימס " 
ב8 לספטמבר 8891 : " הגישה שאנו רוצים לאמץ היא שאנחנו רוצים לקיים יחסים 
טובים אתכם , אבל דבר מעין זה מקשה עלינו מאוד " . המסרים המעורבים הוסיפו 
להישלח , בשעה שבקונגרס ניטש מאבק בשאלת העיצומים האמריקאיים נגד עיראק . 
מזכיר המדינה , גורג שולץ , התלונן באופן פרטי באוזני שר החוץ העיראקי , 
וקיבל ממנו הבטחה שעיראק לא תחזור להשתמש בגאז , ותשתתף בוועידה לפיקוח 
נשק בינואר 9891 . " די היה בזה כדי לשכנע אותנו שמאמצים פרטיים בנושא 
מספיקים " , אמר ריצרד מרפי , אשר שימש אז עוזר מזכיר המדינה לענייני המזרח 
התיכון . אין לדעת אם עיצומים אמריקאיים אילו הוטלו ב8891 , או כעבור שנתיים 
ב0991 היו משנים את התנהגותו של סדאם . אבל אפשר כי הוא למד ש"פעולותיו 
ייתקלו בהתנגדות רטורית גרידא " , אומר איש הסגל גלבריית . בינתיים , בתוך 
מחלקת המדינה הגיע למסקנות שונות זאלמאי חאליזאד , פרופסור מאוניברסיטת 
קולומביה בניו יורק , שנשכר כדי לייעץ למחלקה בנושאי אפגניסטן והמפרץ הפרסי . 
הוא גרס שעיראק תפסה את מקום איראן בתור האיום הראשון במעלה לאינטרסים האמריקאים 
באזור . טענתו היתה שאיראן יצאה מהמלחמה כה חלשה עד כי אינה יכולה עוד לשמש 
משקל - נגד לעיראק . מזכרו של חאליזאד נדון בדרגים הבכירים ביותר . אבל 
כפי שציין פקיד המצוי בפרטי המהלכים ההם , " זה היה אז , וזה עדיין היום , 
כמו להשתין נגד הרוח בוואשינגטון " . ב9891 היתה לממשל החדש של גורג בוש 
הזדמנות נוספת לשקול מחדש את מדיניות המפרץ . הממשל ערך " סקירה אסטרטגית " 
ממושכת , אבל מסקנותיו היו קרובות לאלו של צוות רייגן . ואין זה מפתיע : 
ריצרד האס , האיש החדש לענייני המזרח התיכון במועצה לביטחון לאומי , עבד 
במשרד ההגנה כאשר החל ממשל קרטר לשקול גישושים כלפי עיראק ; דניס רוס , 
כיום ראש צוות תכנון המדיניות של מחלקת המדינה , ויועץ בכיר של מזכיר המדינה , 
עבד במועצה לביטחון לאומי של רייגן , לפני שהצטרף למסע הבחירות של בוש . 
ריצארד פרבאנקס , שעמד בראש צוות לגיבוש המדיניות המזרח תיכונית במטה הבחירות 
של בוש , עסק בענייני המזרח התיכון גם בעידן רייגן . ערב הצטרפותו למסע 
הבחירות היה שתדלן בשכר של עיראק בוואשינגטון . רוב הפקידים האלה הבינו את 
טיעוניו האסטרטגיים של חאליזאד , אבל דחו אותם . או כפי שניסח זאת פקיד 
אחד בבית הלבן שפיתח את המדיניות לאחר מלחמת איראן עיראק " היתה הרגשה שהמפרץ 
יצא מתקופה קשה , והמצב ישתפר " . הדעה היתה ששני הצדדים במלחמה היו מותשים . 
" אנלוגיית הדטנט " עם ברית המועצות בתחילת שנות ה07 היא שמשלה בכיפה , 
אומר אותו מקור . ארצות הברית לא היתה חייבת לאהוב כל דבר שעיראק עשתה , 
ויכלה לסלוד מגישתה לזכויות האדם , " אבל אם נוכל ליצור יחסים נורמלים 
יותר עם עיראק , למה לא לנסות ? " . אולם בדומה לסובייטים בשנות ה07 סירב 
סדאם חוסיין לשתף פעולה . ב42 בפברואר השמיע השליט העיראקי נאום חוצב להבות 
בפני " המועצה לשיתוף פעולה ערבי " ( שבה היו שותפות גם מצרים , ירדן 
ותימן ) . הוא הזהיר כי עם דעיכת העוצמה הסובייטית , " אזור המפרץ הערבי 
( הפרסי ) יישלט על ידי של ארצות הברית . במארס , נעצרו סוכנים עיראקיים 
באשמת הברחת חלקים שנועדו לייצור נשק גרעיני . ב2 באפריל הכריז סדאם כי 
בידיו נשק כימי בינארי , וכי " בשם אלוהים , אש תאכל את מחצית ישראל אם 
תנסה לעשות דבר מה נגד עיראק " . הנאום באפריל עורר את אנשי בוש להערכה החוזרת 
הרצינית היחידה של המדיניות כלפי עיראק . רוס וגון קלי , עוזר שר החוץ 
לענייני המזרח התיכון , אמרו לכתבים כי פנו למזכיר המדינה , גיימס בייקר , 
וקראו למדיניות חדשה של עיצומים מוגבלים נגד עיראק . על - פי השמועה בייקר 
הסכים לכך . אבל סקירת המדיניות מתה באיבה . בייקר העביר את הנושא אל רוברט 
קימיט , תת מזכיר המדינה לעניינים פוליטיים ( מקביל ישראלי למנכ"ל ) 
שהשמיע את דעתו באוזני " ועדת הסגנים " הבין - משרדית , פורום של פקידים 
בכירים מתחת לדרג המיניסטריאלי . יש דיווחים סותרים על מה שאירע אז . לדברי 
מחלקת המדינה נתקלה היוזמה בהתנגדות משרד המסחר והמועצה לביטחון לאומי , 
כולל זו של יועץ הנשיא לביטחון לאומי , ברנט סקוקרופט . מקורות אחרים , 
שהם הרוב המכריע , מדגישים כי מחלקת המדינה מעולם לא עשתה מאמץ של ממש . 
" הרושם שלי היה שהם דאגו לדימוי הציבורי שלהם יותר מאשר למדיניות " , 
אומר פקיד אחד . אחר טוען " אינני יודע מהנאמר למזכיר המדינה , אבל מחלקת 
המדינה ייצגה עמדת מדיניות שסתרה את העמדות של כל האחרים " . פורום הסגנים 
הגיע להסכמה שלא לחדש את האשראי לעיראק לרכישת סחורות בארה"ב , אך לייחס 
החלטה זו לשערורייה בנקאית . " ניסינו ליטול את העוקץ הפוליטי מההחלטה " , 
אומר אחד הנציגים : כדי לא לקומם את סדאם חוסיין . הסבר חלקי לכישלון ההערכה 
מחדש הוא האופן שבו מועברות עצות בנושאי ביטחון לאומי לנשיא בוש . לממשלו 
יש למען האמת שתי מערכות מדיניות של ביט - חון לאומי . הראשונה , הפחות 
חשובה , היא התהליך הבין - משרדי הפורמלי בראשות המועצה לביטחון לאומי . 
השנייה , פורמלית פחות ורבת השפעה יותר , נמצאת בשליטת ידידו הקרוב של 
בוש , גיימס בייקר , צוות העוזרים הקטן שלו , וכל בעל ברית הנימנה עליהם . 
אבל עוצמת המערכת השנייה היא גם נקודת התורפה שלה : היא נשענת על גרעין 
קטן של בני אדם . אם עניין מסוים נעלם מן המכ"ם שלהם , קרוב לוודאי שהוא 
עבר לטייס אוטומטי המופעל בידי הביורוקרטיה הקבועה . רוס הוא המומחה של 
בייקר לענייני המזרח התיכון , אבל הוא גם יועץ חשוב למדיניות הסובייטית . 
במשך מרבית תקופת ממשל בוש , עיסוקו המזרח תיכוני של רוס היה תהליך השלום 
הערבי ישראלי . את המפרץ הותיר לגון קלי ולאגף המזרח התיכון , שלעולם אינו 
משנה מדיניות ללא הוראות מלמעלה . דוברת מחלקת המדינה מיהרה לגנות את נאומו 
של שליט עיראק באפריל כ"משלהב , מחפיר וחסר אחריות " . אבל כעבור עשרה ימים 
אירח סדאם חוסיין בעיר מוצול , בצפון עיראק , קבוצה של חמישה סנאטורים 
אמריקאים , ובראשם בוב דול , מנהיג סיעת המיעוט הרפובליקאית . הם מסרו 
מכתב שהביע " דאגה עמוקה מאוד " מהנשק הכימי והביולוגי שלו . אך מתעתיק 
שפירסמו העיראקים עולה כי הסנאטורים לא שפעו דברי זעם . דול אמר כי הנשיא 
בוש יטיל ככל הנראה וטו על עיצומים נגד עיראק , וכי " גם אנחנו בקונגרס 
מנסים להפעיל את מירב מאמצינו בכיוון זה " . האוורד מצנבאום , דמוקרט ממדינת 
אוהיו , החרה - החזיק אחרי דול , ואמר לסדאם : " אחרי ששמעתי אותך במשך 
שעה , הבנתי שאתה אדם חזק ואינטליגנטי , ושאתה רוצה שלום " . האפיזודה המיטיבה 
אולי לסמל את האזהרות המעומעמות לסדאם היתה תגובת מחלקת המדינה לפרשנות הוגנת , 
שפירסמה מחלקת ההסברה של ממשלת ארה"ב ב51 בפברואר שידרה תחנת הרדיו הרשמית 
של ארה"ב לחוץ לארץ , " קול אמריקה " , מאמר מערכת תחת הכותרת " לא עוד 
משטרה חשאית " , על נס ההתקוממויות העממיות נגד " משטרי עריצות " . הוא 
הזכיר גם את עיראק : " למשטרה החשאית יש עדיין נוכחות נרחבת במדינות כמו 
סין , צפון קוריאה , איראן , עיראק , סוריה , לוב , קובה , ואלבניה " . 
סדאם הגיב אל - נכון בזעם שכן מחלקת המדינה יצאה להרגיע אותו . " הניחוש 
שלנו הוא שסדאם עצמו האזין לשידור ב51 בפברואר " , הבריקה לוואשינגטון שגרירת 
ארצות הברית בבגדד , אייפריל גלאספי . על - פי הגילוי של בעל הטור ב"ניו 
יורק טיימס " , ויליאם סאפאייר , היא זומנה לסגן שר החוץ העיראקי שמחה על 
" התערבות קפמאליד4בוטה בענייניה הפנימיים של עיראק " . לאחר תלונותיו של 
סדאם ביקשה מחלקת המדינה לעיין מראש בכל מאמרי המערכת של " קול אמריקה " 
על עיראק . ב52 ביולי , שבוע לפני הפלישה לכוויית , מסר " קול אמריקה " 
טיוטת מאמר מערכת שבדיעבד נראית כנבואית . נאמר בה : " ארצות הברית מוסיפה 
להיות מחויבת באורח איתן לתמיכה בהגנה העצמית האינדיווידואלית והקיבוצית 
של ידידיה במפרץ הפרסי . . . ארה"ב תתייחס ברצינות רבה מאוד לכל איום , 
שיסכן את האינטרסים שלה או את ידידיה " . משרדו של קלי לא התיר אפילו אזהרה 
פושרת זו לסדאם חוסיין . מאיר עיניים לא פחות הוא האופן , שבו מיתנו עובדי 
סגל המועצה לביטחון לאומי נאום שנשא סגן הנשיא דן קווייל ב03 באפריל . לדברי 
מקורות בבית הלבן שראו אותה , הזכירה טיוטת הנאום את " איומיו " של סדאם 
כלפי ישראל מ2 באפריל . בהערותיה על הטיוטה ביקשה המועצה לביטחון לאומי 
להחליף את המלה " איומים " ב"התבטאויות " . הערה נוספת של המועצה : " הדגש 
על עיראק אינו במקומו לנוכח המדיניות האמריקאית " . צוותו של בוש גם התנגד 
לעיצומים אנטי עיראקיים בקונגרס . דגלס וולר כתב ב"ניו ריפבליק " , כי הסנאטור 
דול " הקפיא " הצעת חוק אחת בדבר עיצומים , ממש עד ליום הפלישה לכוויית . 
הסנאטור ריצארד לוגאר , רפובליקן מאינדיאנה , אמר כי " קבלת החקיקה הזאת 
תחבל קשות בכל אפשרות להשפיע על התנהגות עיראק בתחומים שונים , החל מתהליך 
השלום עד לזכויות האדם , מטרור עד הפצת נשק גרעיני " . חילופי הדברים המפורסמים 
ביותר התקיימו בפגישה בבגדאד , ב52 ביולי , בין השגרירה גלאספי ובין סדאם 
חוסיין . האחרון איים והתרברב , וכמעט הכריז במפורש על כוונתו לפלוש לכוויית . 
גלאספי השיבה : " אין לנו שום דעה על סכסוכים בין - ערביים כמו חילוקי 
הדעות שלך עם כוויית בשאלת הגבול " . שיחה זו תוארה כביטוי של חולשה אמריקאית 
שהכריעה את הכף לצדו של סדאם , ואפשר שכך היה . אבל דבריה לא חרגו באופן 
דרמטי מהמדיניות האמריקאית , בעיקר בחמשת החודשים שקדמו לפגישה . ואכן לאחר 
הפגישה , בעוד כוחות עיראקיים מתרכזים בגבול כוויית , נשלח מברק לסדאם 
בחתימת הנשיא בוש . לדברי עלון החדשות , " מידל איסט פוליסי סרוויי " , 
ולפי מקורות שקראו את הטקסט , המברק כלל מסר " תקיף " אבל כללי , שהביע 
התנגדות לשימוש בכוח . הוא לא הציע ערבויות ספציפיות לכוויית והעלה את התקווה 
ליחסים טובים יותר . אייפריל גלאספי לא היתה יחידה . עד הרגע האחרון ציפו 
פקידים אמריקאים שסדאם לא יפלוש . על - פי כל הדיווחים תיעד הביון האמריקאי 
את ההתעצמות העיראקית סמוך לכוויית , אך לא עמד על כוונותיה עד ל1 באוגוסט . 
" התיאוריה היתה שכל מה שעשה נועד כדי לכפות " את רצונו על כוויית , 
אמר מקור בכיר אחד . " הוא רצה את הכסף , או אולי את שני האיים במפרץ 
הפרסי , אבל לא את כוויית . אז מה הבעיה ? האם מדיניות שונה היתה יכולה 
להרתיע את סדאם ? אי אפשר לומר . באופן טבעי , פקידי ממשל מגינים על החלטותיהם , 
ובייקר הרחיק לכת עד לגינוי " החוכמה המושלמת שלאחר מעשה " כ"מחפירה " . 
אולי הוא צודק , אך אין להכחיש שהמדיניות האמריקאית לא הצליחה לשגר אפילו 
את האיתות הבסיסי ביותר שעשוי היה להרתיע את סדאם . המדיניות לא הצליחה 
להבין אמת בסיסית ביחסים בין - לאומיים : אי אפשר לפייס את הבריונים המאיימים 
על האינטרסים האמריקאים ; יש להתנגד להם . 
