צודק משה ארנס באומרו שהמעבר לשימוש בנשק חם מבטא תסכול וייאוש . זה תיאור 
נכון של הצד הפלשתיני , אשר שלוש שנות האינתיפאדה לא הביאו לו שום הישג 
משמעותי . אך מהזווית הישראלית זו נחמה קטנה מאוד . אם אתה חוטף סכין בגב 
בגלל תסכולו של הדוקר , אתה עדיין דקר . ואולי לא כל כך איכפת לך באותו 
הרגע אם הדוקר עשה זאת מתוך חדווה או מתוך ייאוש . והחייל שייפגע ממטען 
צד או ייקלע למארב , ספק אם לבו יגאה מרוב שמחה על שהחוליה שפגעה בו עשתה 
זאת מתוך ייאוש . ההיפך הוא הנכון : ייאוש מזמין מעשים נואשים . והמעבר 
ההדרגתי לשימוש בנשק המסתמן בשטח מעמיד אותנו מול מפנה רציני . הייתי מגדיר 
אותו כסיומה של האינתיפאדה דה - לוקס . לא שחיינו עם האינתיפאדה היו עד כה 
קלים , אך בסך הכל רובנו התרגלנו לחיות עמה . פגיעתה העיקרית היתה בכרסום 
מעמדנו הבין - לאומי , בעיקר כירסמה בתמיכה האמריקאית . המראה הזה של הילד 
זורק האבן , והאישה המתייפחת מול חיילים מזוינים באלות ובנשק שתמיד עשו 
או פחות מדי או יותר מדי , הפריע לתדמיתנו בעולם ויצר בעיה מוסרית רק בקרב 
חלק קטן מן הציבור . אך רוב הציבור לא סבל מכך שהממשלה לא חיפשה פתרון לבעיית 
השטחים . מספר נפגעינו היה מזערי , והפרט נהנה מביטחון . אז לא נורא אם 
הפסקנו לטייל בשטחים , ולא הלכנו יותר לטיפול שיניים ושיפוץ מכונית בזול 
בשכם . יכולנו לחיות עם זה . עתה המצב הזה הולך ומשתנה , דווקא בגלל מה 
ששר הביטחון רואה כהישג : שהפלשתינאים לא השיגו דבר ופועלים עכשיו מתוך 
ייאוש . שכן האבן , כאמצעי למשיכת תשומת הלב העולמית , מיצתה את עצמה . 
עתה מתחיל בעצם השלב המלחמתי : מלחמת התשה , ליתר דיוק . וזה כבר סיפור 
אחר כל אחד מאתנו עלול להיות קורבן . שמואל גורן , מתאם הפעולות בשטחים 
היוצא , לא רואה אמנם בעלייה המשמעותית במעשי האלימות תפנית דרמטית , אך 
קשה שלא להבחין בתפנית הזוחלת . אם כי אין הוראה מפורשת להשתמש בנשק חם 
בכרוזים ובהנחיות הותר השימוש גם בנשק . הכיסוח השיטתי של המנהיגות המתונה 
בשטחים , עליית הקנאות האיסלמית , המצב הכלכלי הקשה והמבוי הסתום , הצמיחו 
מנהיגות צעירה ואלימה בשטחים . בשלוש השנים קמו שם מספר רב של חוליות מאומנות 
בנשק . רבות מהן יחידות טרור אמיצות , אכזריות , חדורות שנאה עמוקה ש"התאמנו " 
עד כה על משתפי פעולה כבר פועלות ותרבינה לפעול בשנה הקרובה נגד ישראלים . 
הסטטיסטיקה מראה שמטענים מתפוצצים היו אמנם כל הזמן אך על פי רוב בצורת 
מתקנים פרימיטיוויים . מטעני הצד האחרונים הדליקו נורה אדומה : שיטת הפעלת 
המטען בשרשרת מעידה על כניסתם של גורמים מקצועיים כמפעילים ומדריכים . זה 
כבר לא שבאב שמסתובב בסמטאות ובורח , אלא חוליות יותר מאורגנות המוכנות 
למעשים יותר נועזים ומתוחכמים . זהו בהחלט מצב חדש המתבטא בשני מישורים : 
מתפתחת מציאות חדשה בלב שטחה של ישראל . הם החדירו בנו את חוסר הביטחון 
האישי . באוטובוס , ברחוב , ליד הבית , ליד מקום העבודה , מתבונן עתה 
האזרח מעבר לכתפו בחשש : החבילה החשודה והעין הפקוחה על הרצף או הטייח בבית 
השכן העושה רמונט . העורף מוצא עצמו מתעסק באבטחת ד אמותיו . מוקמים מחסומים 
בכבישים ורבים נושאים אקדחים . המשטרה לשמחת הפושעים נהפכה לחצי צבא , 
והצבא למגינת לבם של ראשי הצבא נהפך לחצי משטרה . הולכים ונוצרים תנאים 
חדשים בקרב המשרתים בסדיר ובמילואים בשטחים . פעם זה היה סתם לא נעים לשרת 
שם , עתה אפשר גם למות מזה . השירות שם מתחיל להיות מסוכן בדומה לשירות 
בלבנון בשלב האחרון לשהותנו שם . מאחורי כל סלע , מאחורי כל פיתול בכביש , 
יארוב המוות . הצבא יעמוד יותר ויותר מול מאפייני פעילות חבלנית בתוך אוכלוסייה 
עוינת . האינתיפאדה דה - לוקס נגמרה , רבותי . ריח לבנון באוויר . ארנס 
גורס שלצה"ל יהיה יותר קל להילחם נגד אוחזי נשק מאשר נגד ילדים עם אבנים , 
כי " מול נשק אין מגבלות " . זה נכון בתיאוריה אך לא בפועל . הרי אין 
זו מלחמה נגד מדינה , אלא מלחמה נגד מצב . מצב שיש בו גרילה שנהנית מגיבוי 
מלא של סביבתה , כשכל אחד מאתנו הופך מטרה בכוח . ונניח שחוליה נעלמה תפעיל 
מטען - צד בשלט רחוק , כפי שהירבו לעשות בלבנון , מה נעשה ? נפציץ כפר 
מהאוויר עם מטוסי אפ61 ? נכניס טנקים ונכסח מרכזי ערים ? מכאן שרווח - 
הזמן ששמיר כה לא פועל למען השגתו והוא ודאי שמח על רווח - הזמן שקיבל שוב 
מבוש אינו פועל לטובתנו . אין כבר עתה תשאלו כל אלוף בצה"ל פתרון צבאי 
לאינתיפאדה . נקודת האור היחידה שאפשר לראות בהידרדרות המסתמנת היא בכך 
שהלבנוניזציה של האינתיפאדה תוציא אולי את הציבור הישראלי מאדישותו . אני 
מאמין שבמוקדם או במאוחר , בדומה למה שקרה בפרק האחרון בלבנון , יתחיל 
רוב העם ( ולא רק יפי הנפש ) להציג את השאלות הנוקבות : על מה חיילינו 
מתבזים , נפצעים ונהרגים ? מה אנו מחפשים שם ? מי יודע ? אולי קרוב היום 
יותר מהר ממה שאנו משערים שבו נתחנן בפני אמריקה שתעזור לנו להציל אותנו 
מפני עצמנו . 
