המוסד לביטוח לאומי ביקש אתמול מבית הדין האזורי לעבודה בתל אביב אורכה של 
03 יום לפרסום ויישום תוצאות מפקד מבוטחי קופות החולים , שנערך בספטמבר 
9891 . הבקשה נועדה לאפשר לסגן השר , ח"ך שמואל הלפרט הממונה על המוסד 
לביטוח לאומי , ללמוד את מפתח חלוקת כספי המס . בקשת המוסד לביטוח לאומי 
הוגשה אתמול על ידי עו"ד רחל רטוביץ , במסגרת דיון בעתירה שהגישה בשבוע 
שעבר קופת חולים " מכבי " לבית הדין לעבודה . הקופה תבעה שבית הדין יורה 
למוסד לביטוח לאומי לפרסם מיד את תוצאות המפקד ולעדכן את מפתח חלוקת הכספים , 
החל מהתאריך שבו נערך המפקד . סגן השר הלפרט אף הקפיא את החלטת שר העבודה 
היוצא דוד מגן , לפיה יש לקזז מחלקה של הקופה הכללית 01 מיליון שקלים בחודש , 
החלטה שהיתה פשרה כלשהי שנועדה לפתור את הבעיה הסבוכה שנוצרה עקב כך . מאחר 
שהמשך הקפאת פרסומן של תוצאות מפקד מבוטחי קופות החולים ויישומן מנוגדים 
לחוק , הוחלט לקבל חוות דעת של היועץ המשפטי לממשלה . עו"ד אמנון גולדנברג , 
בא כוח קופת חולים " מכבי " , טען כי על פי החוק ועל פי תקדימי העבר אין 
לעכב את פרסום תוצאות המפקד ויישומן . גולדנברג דרש כי בית המשפט יוציא 
צו מניעה שלא יאפשר למוסד לביטוח לאומי להמשיך ולחלק את כספי המס בין הקופות , 
שלא על פי תוצאות המפקד האחרון . היועצים המשפטיים של קופות החולים " לאומית " 
ו"מאוחדת " , הצטרפו לדרישת עו"ד גולדנברג . בא כוח קופת חולים הכללית , 
עו"ד מיכאל חשין , ביקש מבית הדין לעבודה שלא להיעתר לבקשת קופת חולים 
" מכבי " ולהמתין עם פרסום התוצאות עד להחלטות הממשלה על שינוי קריטריונים 
לחלוקת המס המקביל . כיום מחולקים כספי המס % 08 לפי הכנסת מבוטחי קופות 
החולים ו%02 לפי מספרם . הקופה הכללית דורשת מהממשלה להוסיף קריטריונים 
של גיל , מספר נפשות במשפחה ופיזור גיאוגרפי של שירותים . שופט בית הדין 
האזורי לעבודה יגאל פליטמן , הודיע בתום הדיון כי יחליט בעוד ימים אחדים . 
