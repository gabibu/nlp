חבר הכנסת יוסי ביילין נסע לקהיר , תוך היענות להזמנתו של אוסאמה אל - בז , 
יועצו המדיני הקרוב ביותר של הנשיא , חוסני מובארק . ח"ך אברהם בורג , 
שזכה להזמנה דומה , סירב לה לבסוף ; אם כי גם הוא נטה תחילה לנסוע . 
יושב ראש מפלגת העבודה גינה את ניסיונו של מיכה חריש להרתיע את שני חברי 
הסיעה מקבלת ההזמנה המצרית . ואם כי ההשוואה בין מזכ"ל מפלגת העבודה הישראלית 
למזכ"ל המפלגה במשטר קומוניסטי אינה במקומה , ודאי שבמדינה דמוקרטית רשאי 
כל אזרח לנסוע לאן שירצה בתנאי , כמובן , שהמדינה שאליה הוא מתכוון לסור 
אינה ארץ אויב ומצרים אינה כזאת . שאלה שונה היא האם ח"ך ביילין עשה בחוכמה 
כשדחה עצות מנוגדות , והחליט שלא להירתע מהתנגשות עם מיכה חריש . קשה להשתחרר 
מהרושם כי ביילין עדיין איננו מצליח להסתגל לעובדה שהוא שוב איננו סגן שר 
העוסק במדיניות החוץ . הוא פעל ככזה גם כשכיהן , באופן רשמי , כסגן שר 
במשרד האוצר . יכול להיות שהוא רואה את עצמו בדמות של שר החוץ , אם המערך 
ייצא מהבחירות לכנסת כשידו על העליונה ואם לא בשנת 2991 , או אז כעבור 
ארבע שנים נוספות . מי שמתבונן בזירה של מדיניות הפנים , מתפתה להפטיר אחרי 
הערכה זאת מלים כגון " עוד חזון למועד " . גם אם מתייחסים בזהירות אל מחקרי 
דעת הקהל המתפרסמים מדי פעם בעיתונים קיימת עתה תחושה כללית כי מניותיה 
של מפלגת העבודה , בבורסת המפלגות , נתונות בתהליך של ירידה . ח"ך מיכה 
חריש בעצמו מודה בכך אחרת לא היה מאשים את יוסי ביילין דווקא בהובלת מפלגת 
העבודה למצבה הנוכחי הקשה ( " הארץ " , 21 . 91 ) . עיקר קטרוגו של מיכה 
חריש מתייחס למה שהוא קורא " עיסוקו האובססיווי ( של ביילין ) בנושא אש"ף 
והמדינה הפלשתינית " . מותר לקבוע כי אלה מבין הבוחרים שהצביעו בעבר בעד 
מפלגת העבודה , וכעת נוטים להצביע בעד רץ ואו שינוי , אינם מוצאים פגם 
בפעילות המדינית של ביילין , להיפך : הם מפנים עורף למערך , משום שהוא 
אינו מצדד במלוכד בקו אשר ביילין מייצג אותו . ברם , תזוזת בוחרים אלה לשמאל 
אינה מסבירה את ההפסד הגדול אשר חנוך ורפי סמית טוענים שהמערך היה נדון לספוג 
אותו , אילו התקיימו הבחירות לכנסת ה31 עתה . עיקר ההפסד מתבטא באחוז הגדול 
של בוחרים לשעבר אשר עכשיו נוטים לומר " לא " למערך , אבל בכל זאת אינם 
יודעים בעד איזו מפלגה להצביע כעת . מותר לשער כי אלה חשים , במידה זאת 
או אחרת , אי - שביעת רצון מהיבלטותם ומקולניותם של ביילין וחבריו להשקפה ; 
עם זאת , מורת רוחם אינה דוחפת אותם לעבר הליכוד . מיכה חריש מסיק מזה 
את המסקנה כי השתקת האגף ה"יוני " , או לפחות הצנעתו , עשויה לסייע למערך 
לכבוש בחזרה את העמדות שהוא צפוי להפסיד או כבר הפסיד . יש להוסיף כי הצדק 
עם ח"ך יצחק רבין הגורס כי מפלגת העבודה לא צריכה לחפש קולות נוספים במחנה 
שלשמאלה ממנה ; לכן מטיף גם הוא למפלגה שתחתור לשוב לעמדה " מרכזית " 
יותר . לא רבין ולא חריש מעלים , ככל הנראה , על דעתם כי בין הגורמים המסבירים 
את צמצום התמיכה הציבורית במערך , ממלא הסכסוך המתמיד בין יצחק רבין לבין 
שמעון פרס תפקיד לא מבוטל . חוסר היכולת לגבש עמדה אחידה ודאי אינו מוסיף 
למערך כוח שכנוע ויכולת להחזיר אליה בוחרים ותיקים , ולמשוך בוחרים חדשים 
בייחוד מבני הדור הצעיר אשר עתידים להצביע בפעם הראשונה בבחירות הבאות . 
אבל יש מקום לשאול שאלה בסיסית יותר : כלום דעת הציבור זורמת באמת בכיוון 
הימני ? הגידול הניכר אשר המשאלים מנבאים לתחיה , לצומת ולמולדת , מעיד 
לכאורה על נכונות הערכה זאת . כל המשאלים מצביעים בזמן האחרון על התחזקות 
הימין הקיצוני . וכאשר המערך מפסיד קולות לרץ ולשינוי , טוענים משקיפים 
כי סימן ההיכר האופייני ביותר של ההתפתחות בזירה המפלגתית מצביע על הקצנה 
לשני כיוונים מנוגדים . אילו הליכוד היה מסיק ממגמה זאת , המסכנת גם אותו , 
כי עליו להתמתן קמעה ולהכשיר בכך את הקרקע לשיקומה של קואליציה גדולה " ממשלת 
אחדות " ייתכן שהיה נוהג בתבונה . אבל אין כל סימן כי יצחק שמיר ילך בדרך 
זאת . הוא מתחשב בגורמים בין - לאומיים בנוגע לסוגיית הגירושים , אבל בסך 
הכל אינו מש מדבקותו באידיאל של ארץ ישראל השלמה . ברם , ככל ששמיר והקרובים 
לו ביותר מעדיפים לדרוך במקום , מתגלים חילוקי דעות גם בתוך הליכוד , שמתחילים 
להזכיר במידת - מה את הסדקים הפוקדים את מפלגת העבודה . ח"ך אליהו בן - 
אלישר קובל כי " הממשלה מנהלת מדיניות המזכירה את ההבלגה , שהנחתה את הסוכנות 
היהודית בשנות המנדט הבריטי " . מי שנזכר באיזו נחרצות כפה דוד בן - גוריון 
ב63919391 את הקו הזה על מפא"י ועל ארגון ההגנה , יכול להגיב על השוואה 
זאת רק בחיוך . בן - אלישר לא מבטא דעת יחיד , ויש בין עסקני הליכוד לא 
מעטים הסבורים , כי על הליכוד להוכיח יותר תקיפות במאבק נגד האינתיפאדה 
וגילוייה הרצחניים . מן הראוי לציין , כי נשמעים בליכוד בכל זאת גם קולות 
מסוג שונה . ח"ך בני בגין מזהיר , כי " יד חזקה לא תמיד מועילה . . . 
הנה לפני חודשיים , שלא במתכוון , נהרגו בחצי שעה 71 ערבים על הר הבית , 
ולא פחתה אלימותם " . ולא רק בנו של מנחם בגין מביע פקפוקים ; ח"ך יהושע 
מצא הרחיק לכת ממנו . " גם אצל חברי הליכוד מתחילים להתגלות הרהורי כפירה 
בדבר היכולת להמשיך ולהחזיק בארץ ישראל השלמה " . חזקה על חבר כנסת זה שאינו 
בודה דברים . אוזנו קלטה דיבורים מפיהם של אנשי השורה , ואולי גם מפי עסקנים 
במישור המקומי , אשר מצא מוקיע אותם כהרהורים אשר אנשי ליכוד היו חייבים 
להדחיק אותם . עם זאת , הוא מעז להביא אותם לידיעת חבריו לסיעה הפרלמנטרית . 
אם נשמעים דברים אלה בפורום ליכוד שכונס במיוחד כדי לדון במצב ביטחון - הפנים , 
מתעורר הספק אם המשאלים משקפים באור נכון את כיוון התפתחותה של דעת הקהל . 
ואם מתחת לסף רוחשים גם שם ספקות לגבי יכולתה של ישראל לשלוט לצמיתות על 
הגדה המערבית ורצועת עזה כלום מיכה חריש קולע למטרה במכתב התוכחה שלו ליוסי 
ביילין ? בני אדם אינם ממהרים להיפרד מהשקפות שטיפחו במשך שנים רבות . מי 
שהאמין פעם , כי כל כיבושי 7691 הם בלתי - הפיכים , יקשה עליו לשנות את 
דעתו . אבל שינוי הנסיבות לא בהכרח יישאר אצלם ללא רישום ; ועדיין לא בטוח 
שמפלגת העבודה חופרת במו ידיה את קברה אם לא תמהר לסתום ליונים שלה את הפה . 
