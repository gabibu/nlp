הבוז לחורצי הלשון שציירו בצבעים קודרים את שמי ואשינגטון ערב ביקורו של 
ראש הממשלה , יצחק שמיר . גורג בוש לא נזף ואף לא איים . הוא שכח אפילו 
לשאול על הרעיונות החדשים שגיימס בייקר ביקש במכתב האחרון לדוד לוי . עכשיו 
אפשר לחזור הביתה , לגרש חצי תריסר ממנהיגי האינתיפאדה , לעצור ללא משפט 
עוד כמה פלשתינאים שוחרי משא ומתן , ולהמתין בסבלנות לפרשת הר הבית ב או 
מערת המכפלה א . או אז ניפגש שוב עם האמריקאים במועצת הביטחון , וכמו תמיד 
יושיע אותנו סדאם חוסיין מהצרות , שהרי אין להעלות על הדעת לינקג בין המפרץ 
הפרסי לגדה המערבית . קפמאבינבראשית המשבר במפרץ קיוו בצמרת המדינית בירושלים 
שהאמריקאים יכו חזק ומהר . עם חלוף הזמן הם התרגלו לחיות עם איומי המלחמה 
מעיראק וגילו שאלה מהווים סגולה בדוקה נגד איומי השלום . השנאה לסדאם חוסיין 
והפחד מפניו הפכו לפתע את שונאי ישראל , ובראשם חאפז אל - אסאד והמלך פאהד , 
לגדולי המתנגדים לכל בדל זיקה בין משבר המפרץ לסכסוך הישראלי - הפלשתיני . 
מתברר שכל עוד גוררת ארה"ב את רגליה בזירה האחת , מובטח לשמיר שהיא תדשדש 
במקום גם בזירה האחרת . ויש לכך גם רווח משני : הצורך לטפח את הקואליציה 
האמריקאית - הערבית הוביל לפגישה בין הנשיא בוש לנשיא אסד . הפגישה בין 
שני הנשיאים לא הותירה לבוש ברירה אלא להזמין את יצחק שמיר לוואשינגטון ( 
זאת לאחר שהלה הודיע כי יש בדעתו לצלצל בדלת ויהי מה , כלומר לבוא לניו - 
יורק כדי ליטול פרס אזוטרי כלשהו ) . ממשל בוש , כמו ממשלים אמריקאיים 
קודמים , אינו ערוך לטפל בו - זמנית ביותר ממשבר אחד . כאשר רונלד רייגן 
היה עסוק במשברים באמריקה הלטינית , היתה עדנה לסטטוס קוו במזרח - התיכון . 
כאשר בוש שקוע במפרץ ובגורלם של בארות הנפט בכוויית , לא רק שאין ראשו 
פנוי לדיונים על פלשתינאי שמתגורר ברמאללה : הנשיא בורח מכל מהלך שעלול 
לחבל בעניין העיקרי . והנה מתברר כי דווקא אחדים מידידי ישראל בקונגרס , 
אותם ניאו - בדלנים , מגלים סימנים גוברים של אי - נחת ממדיניות הנשיא 
במפרץ . בארה"ב , מקום שבו השלטון נוהג להגיב על הלכי הרוח בבית הנבחרים , 
אין מתגרים באלה שהנשיא חפץ בתמיכתם . שמיר נמנה אף הוא עם שורת המדינאים 
שבוש זקוק עתה לתמיכתם , גם אם אין זו אלא תמיכה בשתיקה . זיקה בין שני 
הסכסוכים אינה יעילה לא רק מהבחינה הפוליטיתהפנימית בוואשינגטון ; בוש הספיק 
ללמוד ששמיר הוא לקוח קשה במיוחד , שמצריך נשיא אמריקאי במשרה מלאה . בסכסוך 
הכרוני בין הפלשתינאים לישראל אין לטפל כלאחר יד כמו היה סרח עודף של סכסוכים 
אחרים . התמונה הזאת יכולה להתהפך על פניה אם יתברר , ואין זו תחזית דמיונית , 
שזיקה היא מלת הקסם שתוציא את סדאם מכוויית , ואולי גם תסיר את אימת ההשמדה 
ההמונית מהמזרח - התיכון . כל עוד מדובר בתרגילים דיפלומטיים עקרים של מלחכי 
פנכה קיקיוניים דוגמת מלזיה ותימן , אין לארה"ב בעיה מיוחדת לדחות הצעות 
החלטה " זיקתיות " . אבל מה ישיב הנשיא בוש לשר החוץ העיראקי , טארק עזיז , 
כאשר הלה יישב בכיסא שבו ישב שלשום יצחק שמיר ויציע משם עסקה שתכלול נסיגה 
כללית מכוויית , עם תיקוני גבול קלים , והחלטה של מועצת הביטחון על ועידה 
בין - לאומית לפתרון כל סכסוכי הגבולות במזרח - התיכון ולהפסקת מירוץ החימוש 
באזור ? כמו שנאמר , בארה"ב מגיבים נשיאים לדעת קהל , גם אם זו שוחרת 
שלום . אם נסתמך על דברים שאמר השבוע חבר ועדת החוץ של הקונגרס ( איאן ויין , 
דמוקרט מיוטה ) , ידיד ישראל מושבע , למארחיו בישראל הבוחרים שלו אינם 
מבינים מה בדיוק לא מוסרי בזיקה שתכליתה להביא שלום . קפמאבינרעיון בינאום 
הסכסוך אינו חדש , וזה חודשים מזהיר הממשל את שמיר כי לא יהיה בידו ( או 
ברצונו ? ) לבלום את אלה שישלפו אותו , כל עוד אין ישראל מציעה חלופות , 
ישנות או חדשות , מתקבלות על הדעת . אפילו תועמלניו המוכשרים של שמיר 
לא הצליחו לטשטש את העובדה שלא עלה בידו אלא לדחות את רוע הגזירה עד לאחר 
שיסתיים המשבר במפרץ . מי שמכיר את השגריר תומס פיקרינג , יודע שהוא לא 
בישל את תרגיל הוועידה הבין - לאומית על דעת עצמו או נגרר אחרי שגריר מלזיה 
באו"ם . לא היה זה אלא אות אזהרה מהבית הלבן , לשם מחובר פיקרינג בקו ישיר , 
לאמור : סדאם חוסיין העניק לכם עוד פסק זמן למחשבה ( ודניס רוס יבוא כבר 
בשבוע הבא לשמוע מה הגו המוחות הירושלמיים ) . אבל כך הובהר השבוע בניו - 
יורק , ובוש לא ניסה לתקן את הרושם . לא לעולם יוכל שמיר לסמוך על סדאם 
חוסיין שיעצור את הוועידה הבינ"ל מעבר לפינה . היא תוסיף להמתין שם בסבלנות 
להר הבית ב או למערת המכפלה א . 
