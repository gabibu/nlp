המחזור ה - 11 בליגה הלאומית בכדורגל העניק אתמול בונוס מכובד להפועל פתח 
תקוה תואר אליפות החורף . חניכיו של אברהם גרנט הוכיחו אתמול במישחק הראשון 
ברמת גן ( 000 , 41 צופים ) , כי יכולתם הטובה בשבועות האחרונים אינה 
מקרית . ניר לוין הותיק הוא גיבור המחזור , אחרי שהרשית שלושה כדורים לרשת 
בית"ר תל אביב ( 31 ) שהיה שני ערב המחזור ופיגר בנקודה אחרי הפתח תקואים . 
גרנט ולהקתו זוכים למחמאות מכל עבר בתקופה האחרונה , לוין מוביל בבדידות 
מזהרת את טבלת מלך השערים עם מאזן מצויין של תשעה שערים ב - 11 משחקים . 
הניצחון של פתח תקוה הושג למרות שמהדקה ה - 43 היו בפיגור מספרי לאחר הרחקת 
בני קוזשוילי . הרחק מההמון הסוער חזר מכבי חיפה למקומו הטבעי בצמרת והוא 
משלים את ההתאוששות מהתבוסה הצורבת 05 בנתניה לפני 61 יום . אתמול גברו 
החיפאים 10 בימק"א על הפועל ירושלים ( שער של טל בנין ) ושוער הרכש הרוסי 
ויקטור צאנוב השלים 081 דקות בלי לספוג שער . מכבי חיפה מרוחק שתי נקודות 
בלבד מהפיסגה . גם הפועל באר שבע שיפר את תעודת השליש , לאחר ניצחון - חוץ 
חשוב 10 על הפועל כפר סבא . רוברט מארה הארגנטיני איפשר לקבוצתו לטפס למקום 
השישי והגביר את התיסכול במחנה הכפר סבאים . חניכיו של הפולני וייטק לאזארק 
סוגרים את הטבלה עם מאזן גרוע של חמש נקודות והיחידים בליגה ללא ניצחון . 
אלופי אשתקד בני יהודה נחלצו מפיגור 01 למכבי תל אביב במישחק המרכזי ברמת 
גן . איציק זוהר הצעיר הבקיע ראשון בכדור מרשים , יוסי זאנה הבלם הותיק 
הישווה בבעיטת עונשין מרחוק . מכבי תל אביב נותר מדורג שלישי ואילו בני 
יהודה רק במרכז הטבלה , אך שחקניו מודים , כי אין טעם להשוות את עונת האליפות 
לעונה הנוכחית . שני משחקים נוספים הסתיימו ללא שערים . שלשום המיפגש בנתניה 
בין מכבי המקומי לבית"ר ירושלים , ואתמול מאבק התחתית באיצטדיון בלומפילד 
בין שני העולים הפועל תל אביב וצפרירים חולון . 
