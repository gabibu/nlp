מאז הקמתו , קנה לו ערוץ 2 חסידים רבים . באמצעים פחותים מאלה של רשות 
השידור , מצליח ערוץ זה להתחרות בערוץ הממלכתי , ואף להיות מעניין יותר . 
מעטים יודעים , כי גם בתחום פריסת המשדרים שלו , עושה הערוץ זה יותר , 
בפחות כסף . כאשר ניגשו מהנדסי בזק להקמת מערך המשדרים של ערוץ 2 , הוחלט 
לעשות שימוש במודל טופוגרפי ממוחשב . המודל , המספק כושר הבחנה ליחידות 
שגודלן 001 מטר ואף פחות , בודק אתרים אפשריים להקמת משדרים , על - פי 
קווי הראייה הפתוחים מהם ( כל הנקודות מהן יש קשר עין אל אתר השידור ) , 
ואת התפשטות הגלים כפונקציה של הטופוגרפיה הקרובה . את גוש דן , למשל , 
אפשר לכסות בשידור מכיוון איתנים , או מאזור זכרון - יעקב . המודל הממוחשב 
מאפשר אופטימיזציה של תדרים : כך אפשר להקצות למשדר בתל - אביב תדר זהה 
לזה של המשדר בגליל , לאחר שהוכח שגליו של זה - האחרון אינם מגיעים בשום 
אופן אל מרכז הארץ . כך אפשר לחסוך גם בשימוש בתדרים . מערכת המידע הגיאוגרפי 
הממוחשב פותחה תוך שיתוף - פעולה בין אנשי הבזק לבין בית - התוכנה טכם . 
שוק מערכות המידע הגיאוגרפי בישראל עובר בשנים האחרונות עליות וירידות , 
בהתאם למכרזים הנפתחים מעת לעת . על - פי סימנים שונים , עתידים גופים 
אחדים להוציא בקרוב מכרזים כאלה , ובחברות המתמחות בנושא כבר חופתים שרוולים . 
הלקוחה הראשונה למערכות אלה היתה , כמו במקרים רבים אחרים , מערכת הביטחון . 
טכם הובילה בשוק זה באופן מסורתי , והיו מי שניבאו לה גם זכייה במכרז אגף 
המדידות הגוף הממלכתי המרכזי בתחום המיפוי . אלא שבהתמודדות הראשונה באגף 
זכתה חברת סיסטמטיקס , שהציעה פתרון מחשוב המבוסס על ציוד מתוצרת , והותירה 
מאחור גם את מלם עם ציוד גיאוויזן . בטכם מסבירים כי בעת המכרז הציעה חברת 
אינטרגרף , שעל הציוד שלה מתבססת טכם , בסיס נתונים היררכי , שהוא בבחינת 
תפישה מיושנת של ארגון המידע . כיום התיישרה אינטרגרף עם דרישות השוק , 
ותומכת בבסיסי - נתונים יחסיים מכל סוג . לקוחות עיקריות של מערכות מידע 
גיאוגרפי הן רשויות תכנון , עיריות ומועצות מקומיות . המערכת הממוחשבת 
מאפשרת לנהל באופן יעיל יותר את תשתית המים ומערכות הביוב , התאורה והרמזורים . 
אפשר לרכז בה את תוכניות בניין העיר , תוך שמירת תוכנית מבנה לגבי כל מגרש , 
ולמעשה היא באה להחליף את הארכיונים הידניים המוכרים כיום , ולהוסיף עליהם 
אפשרויות חיתוך , הצלבת מידע ושימוש בבסיס הנתונים לניתוח מגמות בהתפתחות 
העיר . כך , למשל , אפשר לשמור מידע על כל קטע צנרת , ולבצע שאילתות 
בסגנון " שלוף את כל הצינורות שהם בני יותר מעשר שנים , ואשר יש סבירות 
גבוהה לנזילות מהם , תוך סידור הרשימה בסדר יורד , כאשר הצינורות המספקים 
מים לדירות רבות יותר מופיעים ראשונים " . קישור של בסיס - הנתונים לגבי 
מבנים עם נתוני הלשכה המרכזית לסטטיסטיקה על האוכלוסייה , מאפשר ניתוח 
ריכוזי ילדים על - פי שנתונים , לצורך תכנון מספר הכיתות בבתי הספר . הבעיה 
העיקרית בהקמת מאגר מידע גיאוגרפי ממוחשב היא הזנת נתוני העבר . אין בעיה 
לטפל בעיר חדשה המוקמת באזור בתול מבחינת פיתוח הקרקע . האתגר גדול הרבה 
יותר כאשר יש להזין אלפים רבים של שרטוטים , שלא פעם אינם תואמים לגמרי 
זה לזה . הדרך המקובלת כיום היא להתחיל את המיפוי הממוחשב באמצעות תצלומי - 
אוויר של המצב הקיים . לאחר מכן , יש לסרוק מפות ולמזג את הנתונים . 
אלא שכאן אנו מגיעים למגבלות הטכנולוגיה . סריקת מפות נעשית כסריקת תמונה , 
במה שמכונה רסטר . במילים אחרות : המחשב אינו עומד על משמעות ההבדל בין 
קו ובין רקע , אלא מתייחס אל כל פיקסל ( חלקיק תמונה ) בפני עצמו . כדי 
להגיע לניתוח של המפה ( הווקטוריזציה שלה ) תהליך ההופך כל קו ליישות 
בפני עצמו יש צורך במערכת חכמה הרבה יותר . אינטרגרף , הנחשבת לאחת המובילות 
בתחום , מציעה כיום הצגה וקטורית אוטומטית , אלא שהווקטוריזציה הזאת , 
הכוללת את גבולות החלקה , הצנרת ותוכניות הבניין , היא עניין מורכב ביותר , 
שאינו מניב תמיד תוצאות מושלמות . הדרך להסבה עוברת , אם כן , במקרים 
רבים דרך הדיגיטציה הידנית : מעבר בעזרת אמצעי הצבעה מיוחד על המפה , וקביעת 
הקווים שייקלטו מהמפה כנתונים וקטוריים . כיום מציעה טכם מערכת משולבת של 
סריקה ברסטר וסריקה וקטורית . התהליך מתחיל מסריקה רגילה כתמונה , ונמשך 
בבניית ארכיון ממוחשב ובהתאמת תמונות המפות שנסרקו לרשת קואורדינטות אחת , 
החופפת את רשת ישראל . כאן אפשר גם להשתמש בתצלומי - אוויר , ולאחדם עם 
המפות , כשהמערכת הממוחשבת מסייעת בזיהוי אלמנטים מרכזיים בתצלום , דוגמת 
כבישים או מבנים . עכשיו , אפשר לשלב את סך כל מפות הרסטר כשכבת יסוד , 
ולהציג עליה את המספר הקטן יותר של מפות וקטוריות , הנמצאות כבר בידינו . 
באופן כזה , אומרים בטכם , מתקצר הזמן הנדרש עד להתחלת העבודה האפקטיווית 
במערכת . הפתרון המושלם היה , כמובן , וקטוריזציה של כל מאגר המפות המצוי 
במרכז המדידות וברשויות המקומיות . אלא שההשקעה בפתרון כזה גדולה מדי , 
ולפי שעה לא תהיה כנראה ברירה אלא לפנות לפתרונות חלקיים , דוגמת זה שתואר 
כאן . בארה"ב , לשם השוואה , הושלם כבר שלב הווקטוריזציה של מאגר הנתונים 
הקיים , וכך אפשר לרכוש שם מחברות שהתמחו בעניין מפות מעודכנות של כל אחת 
מהמדינות . המפות מאוחסנות על גבי דיסקטים וזמינות לשימושי תכנון שונים . 
בארץ , מחזיקים הצבא ובזק במאגרים מעודכנים לצורכיהם , אלא שאין הם פתוחים 
לשימוש הציבור . הצבא , אגב , הוא זה שמכר לבזק את התשתית למאגר שלה . 
בתקופה הקרובה צפויה התמודדות על שורה של מכרזים חדשים בתחום מערכות המידע 
הגיאוגרפי . בין השאר , מדובר בפרויקטים בעיריית חיפה , בבזק , בחברת 
החשמל ובמרכז למיפוי ישראל האמור להוציא מכרז לאיסוף נתונים . גם בעיריית 
תל - אביב מגלים התעניינות בנושא . על - פי ההערכה , יושקעו בתחום זה כ01 
מיליון דולר בשנה הקרובה . בין מומחי המיפוי הממוחשב יש חילוקי - דעות לגבי 
השפעת גל העלייה מבריה"ם על הפעילות בענף : יש הטוענים כי רק מערכות מידע 
גיאוגרפי ממוחשב יוכלו לאתר קרקעות זמינות לבניין , תוך ניתוח מהיר של עלויות 
התשתית והתמודדות עם מבנה הבעלות . אחרים סבורים כי המגמה לספק פתרונות - 
דיור מהירים תמנע התייחסות רצינית לתחום זה , ותנציח למעשה את המצב הקיים . 
