ארה"ב מחתה אתמול רשמית בפני ישראל על ההחלטה לגרש את ארבעת הפלשתינאים מרצועת 
עזה . בהודעת המחאה נאמר כי באירועי טרור יש לטפל על - ידי מיצוי ההליכים 
המשפטיים , וכי הגירוש יקשה על ארה"ב להדוף החלטה אנטי - ישראלית במועצת 
הביטחון . מקורות אמריקאיים מסרו כי את המחאה העביר דיפלומט בכיר בשגרירות 
בתל - אביב למשרד החוץ בירושלים . יצוין כי התגובה האמריקאית לגירוש היתה 
הפעם חריפה במיוחד , שכן למחאה קדמה אזהרה של מזכיר המדינה גיימס בייקר 
לראש הממשלה יצחק שמיר , בעת שיחתם ביום חמישי שעבר , והבעת צער של מחלקת 
המדינה ביום שבת . ארה"ב נמנעה אתמול מלהבטיח לישראל כי תטיל וטו על הצעה 
שתקרא לוועידה בין - לאומית , אם תועלה הצעה כזו במועצת הביטחון , האמורה 
להתכנס היום ולדון בנושא השטחים . גורמים במחלקת המדינה בוואשינגטון חזרו 
בימים האחרונים והזהירו כי ארה"ב לא תוכל לעמוד בלחץ האירופי לכינוס ועידה 
בין - לאומית , אם ישראל לא תציע דרכים חלופיות לקידום תהליך השלום . מועצת 
הביטחון אמורה לשקול הערב הצבעה על הצעת פשרה , שלפיה תוזכר ועידה בין - 
לאומית לשלום במזרח התיכון בהצהרה נשיאותית , שתפורסם כנספח להצעת החלטה . 
מקורות באו"ם מסרו כי כוונת ישראל לגרש מנהיגים פלשתינאים נוספים מהשטחים , 
תגרום , קרוב לוודאי , להסלמת האווירה האנטי - ישראלית במועצה ותגרור 
דיון מחודש וגינוי חריף . לדברי המקורות , יעניק הגירוש תאוצה מחודשת להצעת 
ההחלטה המקורית של המדינות הבלתי - מזדהות , המאזכרת במפורש כינוסה של ועידה 
בין - לאומית . עיתוי ההחלטה על גירושם של המנהיגים הפלשתינאים משחק לידיהן 
של המדינות הבלתי - מזדהות , אמרו . צוין , כי בשני נושאים התנחלויות 
וגירושי פלשתינאים תומכים האמריקאים באופן מסורתי בגינוי ישראל . קפידבינבסוף 
שבוע שעבר הופץ במרכז האו"ם נייר עבודה אמריקאי חדש , ממנו עולה כי הצעת 
הפשרה המדברת אזכור של ועידה בין - לאומית בהצהרה מטעם נשיא המועצה , שתפורסם 
בנפרד , מקובלת על ארה"ב . לפי פשרה זו , יצוין במבוא להצעת ההחלטה כי 
" המועצה רושמת לפניה את ההצהרה מטעם הנשיא , הנוגעת לסכסוך הישראלי - 
ערבי " . נייר העבודה האמריקאי כולל סעיף אופרטיווי הדוחק בממשלת ישראל לקבל 
דה - יורה את אמנת זנווה הרביעית , ולהחילה על כל השטחים הכבושים . הסעיף 
גם קורא למדינות החתומות על אמנת זנווה להבטיח כי ישראל , ככוח הכובש , 
תכבד את סעיפיה . הוא אינו מבקש במפורש את כינוס כל החברות החתומות על 
האמנה , אך תובע מהמזכיר הכללי , בשיתוף עם הצלב האדום הבין - לאומי , 
להזמין את המדינות החתומות על האמנה להגיש המלצות בדבר כינוסן , כדי לדון 
בנקיטת שיתרמו למטרות האמנה . לגבי המינוח הכולל את ירושלים בתוך השטחים 
הכבושים , שארצות הברית מתנגדת לו , הסתמנה בסוף שבוע שעבר פשרה , לפיה 
תאזכר ההצעה החלטה קודמת , שאושרה בעבר במליאת העצרת ושכללה את אזכור ירושלים 
בשטחים הכבושים . בסעיף אחר בנייר העבודה מובעת דאגה עמוקה מסירובה של ישראל 
להישמע להחלטה 376 של המועצה בדבר ועדת חקירה לאירועי הר - הבית . ההערכות 
במרכז האו"ם הן שנייר העבודה האמריקאי יפתח סבוב חדש של מיקוח בין חברות 
המועצה . דיפלומטים ערביים ונציג אש"ף אמרו כי המדינות שהצביעו בשבוע שעבר 
בעד דחיית הדיון להערב , לא תהיינה מוכנות לתמוך שוב בהצעה לדחות את ההצבעה . 
פרשנים במרכז או"ם סבורים כי ארצות הברית , בתיאום עם ברית המועצות , 
מעוניינת בדחיית ההצבעה עד לסוף ינואר , לאחר תאריך היעד שניתן לעיראק להסיג 
את כוחותיה מכוויית . אתמול נודע כי לפני שהוחלט , ביום רביעי שעבר , על 
דחיית ההצבעה להערב , גילו המדינות הבלתי - מזדהות נכונות להסכים לפשרה , 
אך עקב התנגדותה של צרפת ותביעתה כי ועידה בין - לאומית תאוזכר במפורש בגוף 
ההחלטה , הן נסוגו מנכונותן . מקורות באו"ם מסרו כי הממשל יפעיל לחצים 
על צרפת להסכים לפשרה , במטרה לסיים את הסחבת הנמשכת . קפידבינדובר משרד 
החוץ , יוסף עמיהוד , אמר אמש כי ישראל חוזרת על התנגדותה הידועה לקיום 
ועידה בין - לאומית . הוא הוסיף כי " הקריאה לכל הצדדים הנוגעים בדבר להימנע 
מאלימות , אינה מטשטשת את העובדה שהקהילייה מתעלמת ממהות האירועים טרור 
ערבי מצד אחד ותגובה ישראלית לגיטימית מצד שני . אנו רק יכולים להצטער על 
כך " . במסגרת סקירת ביקורו בארה"ב , אמר אתמול ראש הממשלה יצחק שמיר כי 
לוואשינגטון אין עניין להתבלט באו"ם בנושא השטחים . בשיחה עם הסנאטורים 
סטיבנס ואינוואי , המבקרים בארץ , אמר שמיר כי בשל האיומים עליה , זקוקה 
כעת ישראל לידידים נאמנים . הוא הוסיף כי " אחרי ביקורי בארה"ב , ברור 
לי שאנו יכולים לסמוך על ידידות הממשל , הקונגרס והעם האמריקאי " . אינוואי 
הבטיח כי כל עוד עומדים הוא וחברו בראש תת - הוועדה להקצבות של הסנאט , 
אין לישראל סיבה לדאגה . עם זאת , אמר אינוואי , הנחשב לאחד מתומכיה הנלהבים 
של ישראל , כי יש לבדוק דרכים אחרות להתמודדות עם הטרור , זולת גירוש . 
שמיר אמר כי הנשיא בוש והמזכיר בייקר נוטים לסייע לישראל בקליטת העולים . 
עם זאת , יש לציין כי ארה"ב העבירה באחרונה מסרים , שבהם הבהירה שעל ישראל 
לגייס מקורות נוספים למימון קליטת העולים . מדיווחו של שמיר לגבי הטיסות 
הישירות , הובהר כי עדיין אין סימנים לפתיחת הקו בקרוב . בישיבה דווח גם 
על המשך תגבור הכוחות במפרץ משני צדי המתרס לעיראקים 04 דיוויזיות בגזרה 
הכווייתית , ואילו לאמריקאים יהיו בינואר 034 אלף חיילים באזור . 
