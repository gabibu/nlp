שטוטגארט ( מיוחד " לספורט הארץ " ) . ראשי התאחדות הכדורגל הגרמנית , 
שחקני נבחרת מערב גרמניה ואח"מים רבים נפרדו אמש מהמנגר המהולל פרנץ בקנבאואר 
( הקייזר " ) , שסיים את תפקידו לאחר הזכיה באיטליה בגביע העולם ועבר לאמן 
את אלופת צרפת , אולימפיק מארסיי . במסיבה חגיגית במלון אינטרקונטיננטל 
בשטוטגארט הוכתר רשמית מחליפו של פרנץ , ברטי פוגטס , שהיה עוזרו וחברו 
לנבחרת שזכתה בגביע העולמי ב - 4791 . הכל החמיאו לבקנבאואר וברטי אמר , 
כי היה מעדיף לוא נשאר פרנץ מנגר , ואילו הוא היה מאמן הנבחרת . עם זאת 
הביע ברטי תרעומת על כך שנותר לו יום אחד בלבד להכנת הנבחרת למשחק הראשון 
שלה בבית כאלופת עולם מחר נגד שוייץ בשטוטגארט מיפגש שאורגן במקום ההתמודדות 
בין שתי הגרמניות שבוטל בעקבות האיחוד . פוגטס אמר בכעס , שאולי מסיבת 
הפרידה לבקנבאואר חשובה להתאחדות הגרמנית יותר ממשחק בין - ארצי . בקנבאואר 
אמר כי אינו יודע כמה זמן יישאר במארסיי והוסיף , כי אין הבדל גדול בין 
הכדורגל הגרמני והצרפתי , למעט העובדה שהסגנון בצרפת דומה לזה באנגליה . 
במסיבה נמסר לראשונה על הסכם אימוץ בין ההתאחדות הגרמנית לחברת המכוניות 
המפורסמת מרצדס - בנץ , שיימשך עד 4991 . ה"רומן " החל ב - 4791 , כאשר 
ההתאחדות הגרמנית ביקשה מהחברה אוטובוס להסעת הנבחרת . פרנץ נזכר בכך לפני 
המונדיאל באיטליה וחידש את הקשר . קפטן אלופת העולם לותר מתיאוס , שחקן 
אינטר מילאנו , אמר כי העונה יבקש להוכיח כי התארים בהם זכה כשחקן הטוב 
בעולם , באירופה ובגרמניה מוצדקים , אך הדבר קשה מפני שאין השנה אליפות 
עולם או אליפות אירופה . מתיאוס הוסיף כי לדעתו הכדורגל האיטליה הוא הטוב 
בעולם לא בזכות כוכבי הכדורגל מחו"ל , אלא בגלל הקהל הנפלא הממלא בהמוניו 
את האיצטדיונים . לפני כן איים כאן בקנבאואר להתפטר מתפקידו במארסיי , אם 
לא תיושב המחלוקת שפרצה באחרונה בינו לנשיא המועדון הצרפתי , ברנארד טאפי . 
פרנץ הודה כי אינו מאושר מהאופן בו משפיע טאפי , לעתים , על תחומים שבאחריות 
המאמן . " נשוחח על כך בשבועות הקרובים . זה אינו יכול להימשך כך . אם 
לא נגיע להסדר , אפשר שאחזור הביתה בקרוב מאוד " . 
