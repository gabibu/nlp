משבר המפרץ הנחית מכה קשה על תנועת התיירות מיפאן ודרום קוריאה לישראל , 
דווקא כשזו היתה על סף פריצת דרך כך אמר מנהלה היוצא של לשכת התיירות הממשלתית 
של ישראל ביפאן , אריה שיבי . בתום ארבע שנות כהונה בטוקיו סיפר שיבי כי 
ישראל הגיעה להסכם עם חברת התעופה הלאומית של מצרים ומשרדי הנסיעות הגדולות 
של יפאן על גיבוש חבילות סיור משותפות ליפאנים . לדבריו , עמדו גורמים 
אלה , יחד עם אל - על , לצאת בפרסומת משותפת לעידוד חבילות הסיור , אך 
זו הוקפאה עקב המשבר במפרץ . שיבי אמר כי בחודש אוגוסט האחרון הגיע ל%85 
שיעור הגידול בתיירות מיפאן לישראל , לעומת החודש המקביל אשתקד ; עד לפרוץ 
המשבר היתה , לדבריו , תנועת התיירות מארץ זו בעלייה מתמדת בשיעור ממוצע 
של % 51 לשנה ( בסה"ך הגיעו מיפאן בשנה שעברה 005 , 8 תיירים ) . לדבריו , 
גם התפתחות התיירות מדרום קוריאה , הצליינית באופייה , נבלמה בשל האירועים 
במפרץ ונרשמו ביטולי ביקורים . לדברי שיבי , יש להיערך ל"התקפה " על מדינות 
המזרח הרחוק מיד עם תום המשבר . עוד אמר שיבי כי בין שאר התוכניות לעידוד 
תיירות מהמזרח הרחוק הוכנה תוכנית מיוחדת לנשים יפאניות רווקות , אוכלוסייה 
המרבה במיוחד לטייל בעולם : הן משתכרות היטב ונוהגות לצאת לחו"ל למסעות 
של טיפוח בריאות ויופי בשילוב קניות . ציבור נוסף של מטיילים פוטנציאלים 
מיפאן הוא , לדברי שיבי , דווקא הסטודנטים . אלה נהנים , לדבריו , מכסף 
רב , הניתן להם על - ידי הוריהם , ולמענם גובשו חבילות סיור מיוחדות במחיר 
של 004 , 1 דולר בלבד לשבוע ימים כולל טיסה . 
