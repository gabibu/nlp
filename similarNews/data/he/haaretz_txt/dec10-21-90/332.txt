אין דבר המאיר כל כך את משמעות מותה של המלחמה הקרה , כמו ההבדלים בתגובותיה 
של ארצות הברית על האירועים במפרץ הפרסי ב0891 וב0991 . בעשור הקודם חשפו 
שני משברים , הפלישה הסובייטית לאפגניסטן ומלחמת איראן - עיראק , איום 
חיצוני פוטנציאלי על גישת המערב לאזור , וסכנה מקומית רצינית למה שנותר 
שם ממעמדו . ואף על פי שתגובת ממשל קארטר היתה צנועה ומהוססת , היא עוררה 
בזמנו מחלוקת רבה . עיראק , האיום הנוכחי , היא מעצמה בעלת ממדים צנועים . 
היא תישאר כזו בין אם תצליח לשמור על אחיזתה בכוויית ועל כוחה הצבאי הנוכחי 
בין אם לאו . ואפילו אם סדאם חוסיין ניחן בכל התכונות הדמוניות המיוחסות 
לו כעת , לא היה המשטר העיראקי מאיים על האינטרסים המערביים במפרץ כפי שברית 
המועצות יכולה היתה לעשות זאת ב0891 . ולמרות זאת ב0991 נערכים 004 אלף 
חיילים בשטח , וקואליציה בין - לאומית מגויסת למפגן הגדול ביותר של עוצמה 
צבאית אמריקאית מאז וייטנאם . ההבדל הגדול העיקרי בין אז לעכשיו נובע ממצב 
אספקת האנרגיה . ב0891 הסכימו מומחים שיהיה זה קשה , אולי בלתי אפשרי , 
למצוא תחליף לאספקת האנרגיה עקב המהפכה באיראן ומלחמת איראן - עיראק . 
הדבר יכול היה להיעשות לו היתה ערב הסעודית מגבירה את הייצור להיקף חסר תקדים , 
אבל נכונותה לעשות כן לא היתה ודאית . ואילו ב0991 כמעט שלא הורגש המחסור 
באספקת נפט כתוצאה מהפסקת הפקתו בעיראק ובכוויית , גם לפני שערב סעודית , 
שהיתה מוכנה ומזומנה לעזור , שיפרה את המצב . חשוב להדגיש כי ממשל בוש 
עשה כיום מה שממשל קארטר לא עשה אז , על אף העובדה שכיום המצוקה חמורה פחות , 
לא יותר . המשבר הוא גם לקח , המצביע על המגרעות שבהן נוטה הדיפלומטיה 
האמריקאית ללקות מאז ומתמיד . ב0891 המתה ואשינגטון מדיבורים על כך שאת 
מקומה של איראן כעמוד התווך האמריקאי באזור צריכה לתפוס עיראק . פירושה 
של אסטרטגיה זו היה לפחות הסכמה חלקית למגמות ההתפשטות של עיראק במפרץ . 
כפי שהדברים התגלגלו , הממשל האמריקאי צפה בסובלנות במאמצי סדאם חוסיין 
להפוך את עיראק למעצמה השלטת באזור . עד ערב הפלישה לכוויית , לא הקדישה 
ואשינגטון תשומת לב לצורך לבנות מחדש מאזן כוחות מקומי במפרץ . לא ברור 
שהיא עומדת על צורך זה במלואו אפילו כיום . שכן במקרה כזה היא היתה פחות 
בטוחה שהרס עיראק כמעצמה אזורית הוא יעד רצוי . אם אלה הם הלקחים הברורים 
היחידים מן המשבר , הרי הם צנועים למדי . לדעת משקיפים רבים הם צנועים 
יתר על המידה . כך איפוא נראה המשבר כהפרכה דרמטית של הדעה שתפקידה של אמריקה 
בעתיד יהיה מוגבל יותר מכפי שהיה בתקופת המלחמה הקרה . הדעה שאנו נכנסים 
לעולם רב - קוטבי ספגה מכה אנושה . לפי דעה זו , לא השינויים באירופה הם 
אלה שילמדו על העתיד , אלא האירועים במפרץ . לא ברור כל כך מדוע . למעשה , 
מבחינות רבות המפרץ ולא אירופה הוא התופעה האנומלית . העובדות שאין מצרך 
אחר בעל חשיבות מכרעת כמו נפט , שאין הקבלה כלשהי לתלותן של מדינות מפותחות 
ומתפתחות במקורות האנרגיה במפרץ , שהנפט מרוכז באזור שעדיין מאוד לא יציב , 
שהוא יחסית לא זמין , וכי הבעלות עליו מספקת בסיס פיננסי חסר - תקדים , 
ברורות כל כך לעין עד כי חזרה עליהן נראית מיותרת . המסקנה המתחייבת היא 
שזהו משבר יחיד במינו . יש רק מפרץ פרסי אחד , ועובדה זו חייבת להיות נקודת 
מוצא למחשבה על המשבר ועל השלכותיו היותר רחבות . העולם אינו גדוש בסדאם 
חוסיינים פוטנציאליים הממוקמים באזורים אסטרטגיים יחסית שבהם מרוכזים אותם 
משאבים ( כמו המפרץ ) וחמושים מכף רגל ועד ראש . אולם מעבר לשיקולים אלה , 
אין כמעט ספק שיתברר כי תוצאות המשבר יהיו משמעותיות לגבי סדר העולם שלאחר 
המלחמה הקרה . הדבר המדהים והבולט בתגובת בוש על פלישת עיראק לכוויית אינו 
התנגדותו למעשה , אלא התנגדותו הנחרצת ללא כל סייג . מלכתחילה התחייב הממשל 
רשמית לא רק להגנת ערב הסעודית אלא גם לכינונו מחדש של המצב הקודם . באורח 
לא רשמי נראה שיעדי הממשל עוד הרחיקו לכת , וכללו את הרס יכולתו של סדאם 
חוסיין לנהל מלחמה כימית , ביולוגית וגרעינית . ולנוכח העובדה שנסיגה עיראקית 
ללא תנאי ואובדן כלי הנשק הצבאיים יקרי הערך ביותר של המשטר היו מהווים תבוסה 
משפילה , הגיעו רוב האנשים למסקנה הגיונית שנפילת חוסיין היא יעד נוסף . 
לא היתה זו התגובה היחידה שיכול היה הממשל האמריקאי לבחור בה . אפשר היה 
להציב את הכוח הצבאי במפרץ למטרה מוגבלת והגנתית בעליל שמירת שלמותה הטריטוריאלית 
של ערב הסעודית . מטרה זו היתה עולה בקנה אחד עם אמצעים המיועדים ללחוץ 
על עיראק מבחינה כלכלית ופיננסית . שחרור כוויית גם לא היה עומד בגדר הקדימות 
הראשונה במעלה של הממשל , שלשם מימושה הוא היה מתחייב לשגר כוחות גדולים 
לערב הסעודית , במטרה הכמעט מוצהרת להשתמש בהם אם אמצעים אחרים לא יצליחו 
לאלץ את עיראק לסגת . לא זו היתה הדרך שבה הלך הממשל . הוא לא הלך בה כיוון 
שבפרץ האופטימיות שאיפיין את שלבו הראשוני של המשבר שררה האמונה כי לא צריך 
יהיה לבחור בה . אין ספק שהדרך שעליה הצבענו היא רק הרע במיעוטו , שכן 
היא מאפשרת לתוקפן להחזיק בשללו הלא חוקי לתקופת זמן העלולה להתמשך . מלכתחילה 
תיאר הממשל את המשבר במונחים משפטיים - מוסריים שנראו מחייבים יותר מאשר 
תגובה צנועה ושקולה . הוא עשה זאת גם משום שרצה למקם את המשבר במסגרת חדשה 
שלאחר המלחמה הקרה . ארצות הברית אינה עוד מגינת החירות נגד כוחות העריצות 
הטוטליטרית . במקום זאת עליה להיות השוטר האוכף ללא משוא פנים את כלליה 
של שיטה בין - לאומית שעודנה שבירה . תפקיד זה דרש מעבר פתאומי מהברית המערבית , 
הערוץ העיקרי של המדיניות האמריקאית , אל האו"ם . הרטוריקה של סדר עולמי 
אינה רק הדובדבן של עוגת המדיניות , היא גם משקפת את ההנחה כי לאומה האמריקאית 
יש תפקיד חדש . בהקשר זה קל יותר להבין את הדרך שבה הלך הממשל . התוקפנות 
חייבה לא רק נסיגה ללא תנאי מכוויית , אלא גם נסיגה מהירה . בתחילה אף 
שררה האמונה שאין כמעט צורך להתפשר על פחות מאשר תוצאה אופטימלית . הוקמה 
במהרה קואליציה בין - לאומית יוצאת דופן נגד התוקפן , והיא הסכימה על אמצעים 
לאכיפת את בידודה הכלכלי של עיראק . בפרץ האופטימיות שציין את שלב המשבר 
הראשון ציפו כי במהרה יתברר שהאמברגו יצליח לאלץ את עיראק לסגת . מעניינת 
עוד יותר העובדה שסימנים מועטים מצביעים על כך שהכוחות נשלחו לערב הסעודית 
מתוך אמונה שיהיה עליהם להילחם . במקום זאת נחשב עצם נוכחותם מספיק למימוש 
היעדים שבעטיים נשלחו . האקט המכריע היה של המחויבות עצמה . אלו הזוכרים 
את המעורבות בווייטנאם יעמדו על ההקבלה בנקודה זו . גם אז האמין הממשל כי 
ברגע שייווכח התוקפן שאנו מחויבים להתנגד לו בכוח הוא ייסוג . אבל צפון 
וייטנאם לא נסוגה , ולפי שעה גם לא עיראק . גם תגובתו הראשונית של הציבור , 
בדומה לזו של הממשל , נבעה במידה רבה מהרהורי לבו . הדרך המתקבלת ביותר 
על הדעת להבין את הסכמת הציבור למחויבות האמריקאית לשגר כוחות למפרץ היא 
להניח שאיכשהו הוא לא ראה צעד זה כשווה למלחמה . הממשל תקע יתד באדמת ערב 
הסעודית , אך הדבר נראה שונה בתכלית ממלחמה . הממשל גם התחייב ללחוץ על 
עיראק לסגת מכוויית , אבל היה זה יעד שהאמברגו היה אמור להשיג . כך איפוא 
טושטשה חומרתה של המחויבות . כל הסבר אחר להסכמת הציבור חייב לצאת מתוך 
הנחה שהתחולל שינוי יסודי בעמדתו נגד התערבות , או שעל אף גישה זו חש הציבור 
מיד כי התוקפנות העיראקית מסכנת אינטרסים לאומיים חיוניים . יש ראיות מעטות 
התומכות באחת משתי ההנחות אלו . הציבור גילה מידה רבה של אי - ודאות ובלבול 
בשאלת האינטרסים העומדים על הכף במפרץ , ולפיכך גם בשאלת צידוקה של ההתערבות . 
כל עוד תוצאות ההתערבות לא נראו הרות גורל , לא נודעה לכך חשיבות רבה . 
כעת , כשהן טומנות בחובן את הסיכוי למלחמה והאבידות האמריקאיות עלולות 
להיות כבדות , לובשת בעיית האינטרסים המצדיקים פעולה חשיבות הולכת וגדלה . 
על אף הביקורת הגוברת כי הממשל לא הצליח לנסח את האינטרסים העומדים על הכף , 
בדיקת הרקורד פשוט אינה מאששת האשמה זו . לאחר ההתחייבות הראשונה לשגר 
כוחות לערב הסעודית הכריז הנשיא : " פעולתנו במפרץ באה כדי להילחם בתוקפנות 
ולשמור על ריבונות של אומות . . . להבטיח את שלום העולם ויציבותו . . 
. ולשמור על הגישה שלנו למקורות אנרגיה שהם מפתח לא רק לתפקוד מדינה זו 
אלא של העולם כולו " . לנושאים אלו נדרשו מאז פעמים רבות פקידים בממשל . 
משקיפים כרכו אותם יחד תחת הכותרת " נפט ותוקפנות " , למרות שהממשל הראה 
נטייה ברורה להפוך את הסדר . למעשה , אי - אפשר להפריד בקלות בין שני אינטרסים 
אלה . בלא שיתחיל להיווצר משהו שייראה כמו סדר במפרץ הפרסי , לא תהיה כל 
גישה מובטחת באמת לנפט שם . ללא הבטחת זמינותו הסבירה של הנפט לא יכול להיות 
ביטחון כלשהו בתפקודה האפקטיווי של הכלכלה העולמית , עמוד התווך העיקרי 
של הסדר הבין - לאומי ההולך והתהווה . תהיה אשר תהיה הדעה על הצדקה זו לפעולות 
הממשל , אין מקום להאשמה כי נושא האינטרסים הוזנח . אפשר להתנגד לדרך שבה 
פיתח הממשל את טיעונו , אך קשה לראות כיצד ניסוח אחר היה משנה . מדוע אם 
כך חוזרת ונשנית הטענה שעדיין לא הועלה טיעון האינטרסים ? התשובה נראית 
ברורה דיה . הציבור לא הגיב באורח חיובי על אפשרות המלחמה נגד עיראק . 
הבעיה איננה בכך שהממשל לא הצליח במאמצי שכנוע או שמאמציו חסרי ערך . אף 
כי ממדיו נופחו מאוד , סדר הוא אינטרס חשוב , וקיים גם אינטרס להבטיח את 
הגישה לנפט , ללא התנאים הפוליטיים שחוסיין עלול לדרוש , ובמחיר מתקבל 
על הדעת . למעשה , הציבור לא הגיב על טיעון זה בדרך המלמדת שהוא סבור כי 
מלחמה היא אמצעי להגנת האינטרסים . ונראה כי לא עשה זאת כיוון שלא ראה איום 
לביטחון האומה שהיה מצדיק מלחמה . אפשר שהוא אינו מבין במלואו את הטיעון 
שהעלה הממשל , ויש להודות כי זה טיעון לא קל . אך יש סימנים כי אם הציבור 
מבין אותו , לדעתו הוא פשוט אינו משכנע כנימוק למה שעלול להיות עימות צבאי 
קשה . לא נפט במחיר סביר ולא סדר בין - לאומי , ואפילו לא הסיכוי שעיראק 
תהיה משוללת כלי השמדה המוניים , היה בהם די כדי לשכנע אותו לקבל את סכנות 
המלחמה במפרץ . הדילמה של הממשל היא שהוא נטל על עצמו ועל האומה מחויבות 
למטרות שקרוב לוודאי אפשר להשיגן רק באמצעות מלחמה , שכן פירושן של מטרות 
אלו הוא למעשה כניעה ללא תנאי של חוסיין . אך אין שום ודאות כי האומה תתמוך 
במלחמה נגד עיראק . כמובן , מלחמה קצרה ביותר , שסיומה בניצחון מוחלט 
והיא כרוכה באבידות מועטות מאוד היתה זוכה בתמיכה ציבורית , אבל אין להמר 
על נסיבות כאלה . מדינאות זהירה ושקולה חייבת לצאת מתוך הנחה שנסיבות הסכסוך 
המזוין לא יהיו אידיאליות , שהמלחמה תעמוד בסימן תפניות לא צפויות , וכי 
מספר הקורבנות עלול להיות משמעותי . התוצאה בהחלט יכולה להיות ריאקציה מבית 
שתהיה הרת אסון לנשיאות בוש , ולמה שחשוב עוד יותר עתיד מדיניות החוץ האמריקאית . 
במקום המערכה הראשונה של דראמה מופלאה חדשה עלול להתחוור כי המשבר הוא המערכה 
הטראגית האחרונה בדראמה ישנה . אין מעריכים נכונה את התוצאות - מבית של 
מלחמה , שהצדקתה נראית לאומה מעורפלת ולא מספקת . הממשל גילה יותר עניין 
בדעתן של ממשלות זרות מאשר בדעת הציבור שלו . הכבוד והריתוי ביחסו לאו"ם 
ביחס לאמצעים העלולים להוביל למלחמה היו רבים יותר מן הכבוד שהפגין כלפי 
הקונגרס . אבל התגובה מבית היא שתהיה מכרעת בסופו של דבר . ולתוצאת המשבר - 
מבית תהיה ההשפעה הרבה ביותר על קביעת עתיד מדיניות החוץ של האומה . לפי 
שעה נוטה הציבור לתמוך במטרותיה של המדיניות האמריקאית במפרץ , בעוד יחסו 
כלפי האמצעים מוסיף במקרה הטוב ביותר להיות דו - משמעי . חלק נכבד ממה שנחשב 
כדעת הקהל של העילית בתחום מדיניות החוץ שותף לראייה זו . אלה הם סימני 
אזהרה שמן הראוי לממשלה חכמה להיות קשובה להם , כיוון שגם הם מזכירים את 
וייטנאם . לנוכח מחויבותו ההולכת וגדלה של הממשל במפרץ שפירושה כעת הוא 
אולטימטום על תנאי לצאת למלחמה בתחילת השנה החדשה היה זה בלתי נמנע שבמשך 
הזמן תופיע מתכונת מוכרת . חשיבותם של האינטרסים שהוצגו כהצדקה לפעולה הולכת 
ופוחתת , ולמחויבות עצמה נודעת חשיבות הולכת וגדלה . ולבסוף מרבים להעלות 
את טיעון היוקרה כאינטרס האינטרסים , שמפניו חייבים לסגת כל שאר השיקולים . 
אולי , טוענים , היה זה לא נבון לצאת לדרך שבחרנו , אבל זו כעת נחלת 
העבר . שינוי דרך כעת , סטייה קלה שבקלות מאותם יעדים שלהם אנו מחויבים 
כעת , פירושם יהיה לא רק שחוסיין ניצח במפרץ , אלא גם שהיוקרה האמריקאית 
תספוג מהלומה חסרת תקנה , העלולה להיות גורלית לתפקידנו בעולם שלאחר המלחמה 
הקרה . מאז שנות ה06 הוזהרנו לא פעם שאנו מסתכנים בכך שניעשה " בלתי רלוונטים " . 
לאחר שעברנו בשלום הפסדי יוקרה חסרי תקנה כה רבים , ונשארנו בהחלט רלוונטיים , 
מידה של ספקנות כלפי דעה זו כיום היא בהחלט במקומה . ועם זאת , אין ספק 
שהיוקרה היא דבר בעל משקל . הממשל האמריקאי חייב את האומה לנתיב שההסתלקות 
ממנו , ולוא חלקית בלבד , תגבה מחיר . הבעיה שיש להתמודד אתה היא , האם 
המחיר נופל מזה הכרוך בהמשך הדבקות באותה מחויבות . גם אם אי - אפשר לפתור 
בעיה זו במידת הוודאות שהיינו רוצים , דבר אחד אפשר לומר בביטחון : זו 
צורה של טירוף מדיני להתעקש ולהמשיך ללכת בנתיב לא נבון רק בשל מחויבות קודמת 
לא נבונה . כיום חייב הממשל לבחור בין אובדן יוקרה שיבוא בעקבות נטישת הנתיב 
הנוכחי לבין הסיכונים , ומעל לכל אלה הפנימיים , הטמונים במלחמה . זו 
בחירה אכזרית , אבל להוציא מקרה של כניעה פתאומית ולא צפויה של סדאם חוסיין 
אין ממנה מנוס . מדי יום מגביר הנשיא עוד ועוד את מחויבותה של האומה לדרך 
המלחמה , שתוצאתה העיקרית עלולה בהחלט להיות תפקיד אמריקאי מוגבל בהרבה 
בעולם בשנים הבאות . אין דבר המצדיק ובוודאי לא מחייב נטילת סיכון כה 
גדול . הזמן אינו פועל נגדנו . סדאם חוסיין אינו יכול להמשיך ליהנות מן 
ההכנסה העיקרית המאפשרת לו לקיים משק צבאי . וכיוון שחסר זה הוא תוצאה של 
נוכחות הכוח הימי האמריקאי , אפשר להמשיך בו כל זמן שהצורך יהיה קיים . 
כמובן , ייתכן שעיצומים כלכליים לא יוכלו להשיג את היעדים שהממשל קבע . 
אבל עיצומים בשילוב כוחות צבאיים , שמשימתם להגן על ערב הסעודית , מסוגלים 
לשמור על האינטרסים החיוניים של ארצות הברית במפרץ . אינטרסים אלו מניעת 
שליטתה של עיראק באזור יחד עם גישה מתמדת לנפט של המפרץ במחירים מתקבלים 
על הדעת אפשר להשיג בלי לאלץ את העיראקים לסגת מכוויית . כל עוד אמברגו 
היצוא נמשך , אפשר לממש את האינטרסים החיוניים שלנו גם אם תישאר עיראק בכוויית 
ללא הגבלת זמן . נותר האיום הטמון במאמצי עיראק להשיג נשק להשמדה המונית . 
זו דאגה לגיטימית בהחלט , והפתרון הטוב ביותר שלה בכל תסריט הוא יצירת 
מטרייה גרעינית אמריקאית על שכנותיה של עיראק . שיקולים אלו מצביעים על 
מסקנה ברורה . ציפייה שלווה עם כוח קרקע מצומצם אינה פועלת נגדנו . את 
האמונה ההפוכה שהזמן אינו לצדנו ולפיכך עלינו לפעול אנו מכירים כיום היטב . 
אלו שהחזיקו בה במהלך השנים הארוכות של המלחמה הקרה הם אלו הטוענים בשמה 
כיום . יש סיבה מועטה לחשוב שהם רואים את הנולד היום יותר מכפי שראו בעבר . 
