תוכנית לשיקום הקישון , שלכאורה עומדת מיד להתבצע . הבשורה יוצאת בדרך - 
כלל מסימפוזיון או התכנסות , וערב בחירות מפיהם של ראשי עיריות , המכריזים 
שבפעם הזאת התוכנית תתבצע . האחרונה בהודעות מהסוג הזה יצאה בימים אלה מפי 
דובר עיריית חיפה , שדיווח כי " תוכנית לשיקום נחל הקישון הוצגה בכינוס 
של נציגי מפעלים , רשויות וארגוני איכות הסביבה , שנערך בעיריית חיפה ביוזמת 
איגוד הערים חיפה לאיכות הסביבה " . למודי ניסיון לא מיהרנו לפרסם את הבשורה . 
ימים אחדים לאחר הכינוס הגיע לידינו דו"ח מחקר שבוצע בידי מדעני החברה לחקר 
ימים ואגמים , שממצאיו החמורים מעידים כי בנחל הקישון ובמעגניו נמל הקישון 
ומעגן הדיג הצטברו כמויות חריגות של מתכות רעילות . קפמאבינהממצאים , שהם 
ראשוניים בלבד , מלמדים שריכוזים כה גבוהים של מתכות כבדות , כמו קדמיום , 
כספית , עופרת , נחושת ואבץ , אינם נמצאים בשום מקום לאורך חופי הארץ . 
החשש הגדול הוא כי יגיעו אל מפרץ חיפה ויזהמו אותו . המפרץ עדיין נקי יחסית 
ומתקיימות בו פעולות דיג . במסקנותיהם מציינים החוקרים כי " הממצאים משקפים 
מצב של זיהום חמור , ככל הנראה ממקור של שפכי תעשייה . . . המדובר בבעיה 
סביבתית חמורה העלולה לחרוג מתחום האזור שנבדק . קיים חשש של העברת הזיהום 
למפרץ חיפה באירועי שיטפונות חזקים או כתוצאה מסילוק לים של משקעי הקרקעית 
בעת חפירות להעמקת מעגני הקישון " . את הסקר ביצעו שלושה חוקרים מהמחלקה לכימיה 
ימית של החברה לחקר ימים ואגמים : ד"ר נורית קרס , חוה הורנונג וד"ר מיכאל 
קרום . מהממצאים עולה שריכוזי הקדמיום מתכת רעילה הנחשבת למסוכנת ביותר 
הגיעו במשקעי הקרקעית של נחל הקישון ( מול מוצא הצינור של מפעל חיפה כימיקלים ) 
ובנמל הקישון ( בין מעגן הדיג ומספנות ישראל , ובמעגן של המספנות ) עד 
לכשמונה - עשר חלקים למיליון , ובמקרה אחד במעגן הדיג אף לרמה של שבעים 
חלקים למיליון . במפרץ חיפה הריכוזים הם , בדרך - כלל , פחות מחלק אחד 
למיליון . אשר לכספית , הנחשבת לרעילה ביותר מבין המתכות הכבדות , הריכוזים 
הגבוהים ביותר נמצאו מול מוצא הצינור של מפעל חיפה כימיקלים ( בנחל הקישון ) 
, במעגן הדיג , מול הארובות של בתי - הזיקוק ובמעגן של מספנות ישראל . 
המדובר בריכוזים העולים על חלק אחד למיליון , בשעה שבמפרץ חיפה הריכוזים 
הם פחות ממחצית . מעת לעת מתבצעות חפירות העמקה במעגני הקישון והחומר הנחפר 
מוטל לים . בשנים עברו הוטל חומר זה באזור מפרץ חיפה . בעקבות הממצאים 
החמורים קיים חשש כי אם יוטל החומר למפרץ חיפה , ייגרם זיהום חמור של המפרץ . 
הטלת חומר חפירה לעומק הים טעונה היתר , על - פי חוק מניעת זיהום הים 
הטלת פסולת , וריכוזי המתכות במעגן הקישון גבוהים בהרבה מהריכוזים המותרים 
על - פי חוק ההטלה לים . מנכ"ל החברה לחקר ימים ואגמים , ד"ר יובל כהן , 
אמר בתשובה לשאלות כי הסקר נעשה ביוזמת החברה , ונבדקו בו רק ריכוזי מתכות 
כבדות . אולם סביר להניח כי משקעי הקרקעית של הקישון מכילים גם מזהמים אורגניים 
שונים , שהטלתם לים עלולה לגרום נזק . לא מן הנמנע שגם ריכוזי החומרים 
שלא נבדקו בסקר חורגים מהמותר להטלה על - פי החוק . ד"ר כהן הוסיף כי מעבר 
לצורך לפתור את הבעיה של העמקת מעגן הדיג , יש לבצע סקר מקיף על רמת הזיהום 
במשקעי הקרקעית של מעגני הקישון לפני מתן כל אישור לחפירות בעתיד . ניסיון 
ללמוד מדוע לא הוצאו עד היום לפועל כל התוכניות לשיקום הקישון , לרבות החלטת 
הכנסת מ8791 בנדון , שייעדו לו פעילות של קיט ונופש לאורך גדותיו כבר 
בשנה הנוכחית ( 0991 ) , מציג תמונה מתמשכת של אי עשייה ואי אכיפה . 
המפעלים המזהמים לא מילאו אחר ההוראות שקיבלו מנציב המים לביצוע הצו לתיקון 
מעוות שהוציא נגדם , והנציב עצמו לא דאג לאכוף את הוראותיו ; ראש עיריית 
חיפה והרשויות האחרות שלהן נגיעה ישירה לקישון , וכן איגוד ערים אזור חיפה 
לאיכות הסביבה , לא פעלו בנחישות הנדרשת לקידום הנושא . קפמאבינמפעל חיפה 
כימיקלים ממשיך להזרים אל הקישון את חומצותיו הרעילות , בלא שום טיפול . 
לבד מהנזק הקשה שהן גורמות לקישון , הזרמת החומצות מלווה בריחות רעים , 
המורגשים בשבועות האחרונים הן בחוצות חיפה והן ביישובי מפרץ חיפה . מקור 
הצחנה העיקרי הוא בריאקציה המתרחשת בעת שהחומצות חוברות לשפכי בתי - הזיקוק . 
בתי - הזיקוק השקיעו 3 . 3 מיליון דולר בהקמת מתקנים לטיפול בשפכים , והם 
עומדים לפני השקעה נוספת של 5 . 1 מיליון דולר לפתרון , שאומרים כי יהיה 
סופי , של בעיית שפכיהם . אולם גם לחובתם אפשר לזקוף את זיהומו הכבד הנמשך 
של הקישון , מכיוון שחלפו לא פחות משתים עשרה שנים מאז קיבלו את צווי תיקון 
המעוות מנציב המים ולא מיהרו למלא אחריהם . מפעל נוסף שממשיך לזהם את הנחל , 
אך נמצא בשלב של הקמת מתקן לטיפול בשפכיו , הוא גדות פטרוכימיה . לעומת 
שני המזהמים הגדולים של הקישון ניתן לציין כמה מפעלים שמילאו אחר ההוראות 
ובראשם דשנים וחומרים כימיים , מפעלים פטרוכימיים וגדות החטיבה הביוכימית . 
לוח הזמנים הנוכחי שעליו מדברים כיום כאפשרי להשגת היעד של הפסקת הזרמת שפכים 
אל הקישון ושיקומו מצביע על שנת 0002 כשנת - היעד החדשה . 
