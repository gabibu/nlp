אני מצדד בהעברת משחקי הכדורגל משבת ליום ששי בשעות אחר הצהרים . המגמה 
נראית הגיונית ונכונה , אבל לא משום שגורמים דתיים מוכנים לדרבן את המעבר 
בכספי ציבור לא להם , אלא משום שעריכת משחקים בשבת נבעה ממצב שהיה קיים 
בארץ לפני יובל שנים , ואינו קיים עוד . לפני שלושים שנה ויותר הצטופפו 
משפחות רבות בארץ בדירות זעירות וצרות . היו משפחות שהתגוררו בדירת חדר 
אחד , ולאו דווקא בפרוורי העיר . הדוחק בבתים הוציא את בני המשפחה אל הרחובות , 
אל הגנים המעטים ואל מגרשי הספורט . בלילות הקיץ המהבילים , ללא מזגנים , 
נפלטו תל - אביבים רבים אל שפת הים ואל רחובות הבילוי . דיזנגוף היה עורק 
החיים הלילי . אנשים ישבו בבתי הקפה , הזמינו משקה פושר וצפו בתנועת העוברים 
ושבים . אחר כך היו חוזרים אל הבית הלוהט והדחוס . בשבתות הלכו הגברים למגרשי 
הכדורגל הפרימיטיוויים , שברבים מהם לא היה דשא , והרבה חול היה מתעופף 
ברוח , כשהיתה רוח . גברים יצאו מביתם בשעת צהרים מוקדמת כדי להספיק לתפוס 
מקום על הספסלים הצרים ביציעים . בשבת , ביום היחיד שבו אמורה היתה המשפחה 
לבלות יחד ולסעוד סעודה משותפת , היו הגברים ממהרים בשעות הצהרים אל מגרש 
הכדורגל . רק למעטים היתה מכונית , ומעט מאוד משפחות יצאו לטיולים ולפיקניקים 
ברחבי הארץ . מגרש הכדורגל היה האתר שבו הגברים נפשו , ופירקו בצעקות , 
בגערות ולעתים בתגרות ידיים מטענים של אלימות שנצטברו בתוכם בשבוע החולף . 
הם חשו את רוח החופש . בעלי - מלאכה מיובלי ידיים ישבו לצד בעלי מקצועות 
חופשיים , שהשאירו את עניבותיהם בביתם , ויחד , זה בצד זה , עברו את 
תהליך ההזדככות השבועי , וחזרו הביתה שקטים ורגועים , אם השופט לא גנב 
גול ברגע האחרון . תמונת חיינו נראית היום שונה . רוב המשפחות מתגוררות 
ברווחה , גדולה או יחסית . לרוב הציבור מכוניות פרטיות , ולעיתים אף יותר 
ממכונית אחת . דפוסי הבילוי בשבתות השתנו ללא הכר . רק מעטים פוקדים עתה 
בשבתות את מגרשי הכדורגל , ולעיתים לאחר שהמשחק החל הסדרנים פותחים את הדלתות 
לרווחה , שלא ייראו היציעים כה שוממים ועירומים . הטוטו הוא היום הסיבה 
העיקרית לכך שהציבור מוסיף להתעניין בתוצאות המשחקים . גבר המסיע את משפחתו 
בשבת לחופי הרחצה או אל אתרי הטיולים אינו פנוי לכדורגל . באין קהל רב המשחקים 
פשוט משעממים . שחקנים זקוקים להצגה הגדולה של הקהל . עתה יש להם בעיקר 
נוער שוליים , ומעט מאוד קהל הדומה לזה שהיה מגיע למשחקים בעבר . אם מבקשות 
הקבוצות להחזיר למגרשים את הקהל , עליהן לקיים שני תנאים : להעלות את רמת 
המשחק , ולקיים את המשחקים ביום ששי בשעות אחר הצהרים . קבוצות שהחלו בכך 
מתחילות , ככל הידוע , ליהנות מהכנסה גדולה יותר . הזרמת כספי מדינה מקופת - 
הטרנזיט של אגודת - ישראל לקופותיהן של הקבוצות מאיצה את העברת המשחקים משבת 
ליום ששי . אבל מי צריך את השותפה הזאת ? אילו היתה האגודה מזרימה כספים 
שלה - באמת למטרה זאת , הייתי מברך על כך . אבל , העסקאות הללו של משחקים 
בכספי ציבור לא להם מקוממות אותי . עתה יש גורם חדש בספורט הישראלי הרב 
ש"ח . וזה גם מזכיר לי פרשה עגומה מהעבר הרחוק , המצטיירת עתה באור אקטואלי . 
בקיץ 9291 פרצו בארץ מהומות דמים ( מאורעות תרפ"ט ) . ערבים הרגו ושחטו 
יהודים . הבריטים מינו ועדה חקירה , שקבעה במסקנותיה כי העלייה היהודית 
היא אחד הגורמים לפרוץ המאורעות . הערבים חוששים שהיהודים ינשלו אותם מאדמותיהם , 
ובסופו של דבר ישתלטו על הארץ כולה . אי לכך , המליצה הוועדה להגביל במידה 
רבה את עליית היהודים לארץ - ישראל . הבריטים החליטו להטיל גזירות חמורות 
על העלייה , והמוסדות הלאומיים של היישוב היהודי חרדו לתוצאות האפשריות : 
בלימת העלייה , שעלולה לפגוע פגיעה אנושה במפעל הציוני בארץ בעודו באיבו . 
הוועד הלאומי החליט להכריז על יום שבתון כללי במחאה על הגזירות . הכל הסכימו 
לכך , פרט לאגודת ישראל . ראשי האגודה העלו כמה סיבות להתנגדותם , ובכללן 
הטענה , כי לא התייעצו עמם לפני שנקבע יום השבתון . וסיבה אחרת : אגודת 
ישראל לא ראתה בעין יפה את העלייה לארץ . רוב העולים היו חילונים , ומעמדה 
של אגודת ישראל , החרדית , נחלש . כל עלייה נוספת התפרשה בעיניהם כפגיעה 
נוספת במעמדם . האנטישמיות פרחה אז במזרח אירופה , ונאמני אגודת ישראל 
היו בין הנפגעים בהתפרעויות ובפעולות של בריונים . העלייה לארץ נתגלתה כחיונית 
במיוחד על רקע גילויי האנטישמיות , אבל האגודה התעלמה מהשבתון , שנגד את 
האינטרסים הצרים שלה . ההתבדלות הזאת של חברי אגודת ישראל הובילה לקטטות 
ומריבות קולניות עם הציבור החילוני , והיה איום פיסי על החנויות של נאמני 
האגודה שנותרו פתוחות ביום השבתון . המתיחות גברה , וראשי האגודה הבינו 
כי אנשיהם עלולים להיפגע חומרית . ואז , בעיצומו של השבתון , באה האגודה 
בהצעה , שהפתיעה את ראשי המוסדות הלאומיים : האגודה תצטרף מיד לשבתון ( 
וזאת למרות שכבר פירסמה בחוצות ירושלים מודעות - גנאי חריפות ) , אבל בתנאי 
אחד : הפסקת משחקי הכדורגל בירושלים בשבתות . התנאי המוזר הזה התקבל מתוך 
רצון שהשבתון יהיה מלא , לפחות בשעותיו האחרונות , והיה לכך גם היבט כספי . 
בירושלים היתה אז קבוצת כדורגל מפורסמת אחת , מכבי חשמונאי . הפסקת המשחקים 
בשבת היתה עלולה לגרום לה נזקים כספיים כבדים , ואולי גם לגרום לפיזורה . 
נציגי הוועד הלאומי ונציגי אגודת ישראל החליטו אפוא לפצות את קבוצת הכדורגל 
מקופותיהם על אובדן ההכנסות . הוועד הלאומי הסכים לכך בעל כורחו , ורק משום 
שבעיניו העמידה המאוחדת נגד הגזירות על העלייה היתה חשובה מכל . אגודת ישראל 
אמנם הבטיחה להשתתף בתשלום , אך לא עמדה בהבטחתה . הנטל כולו נפל על הקופה 
המדולדלת של הוועד הלאומי . ואילו באגודת ישראל בירושלים קמה זעקה גדולה 
נגד ההסכם עם הציונים . עברו רק שנתיים , וב2391 גבר לחצם של יהודי פולין 
לעלות לארץ . ב3391 עלה היטלר לשלטון בגרמניה , ובין היהודים הרבים שביקשו 
לעלות לארץ - ישראל היו גם חברי אגודת ישראל . האגודה לא הזכירה עוד את 
העיסקה שנחתמה ביום שבו הפגינו היהודים בארץ למען העלייה , וגם לא את הכספים 
שהבטיחה לשלם אך לא שילמה . עתה תבעה אגודת ישראל במפגיע רשיונות עלייה 
לחבריה מפולין , מגרמניה וממדינות אחרות . 
