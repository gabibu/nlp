חבר - הכנסת דדי צוקר ( רץ ) הוא אחד הבודדים מבין חברי הבית המגלה בדרך 
כלל פעילות רצינית להבדיל מצעקנות לשמה לקידום נושאי איכות הסביבה . ועדת 
הפנים ואיכות הסביבה של הכנסת החלה באחרונה בדיון בהצעת חוק שהגיש צוקר , 
לבטל את המעמד האקס - טריטוריאלי של שטח הזיכיון של בתי - הזקוק במפרץ חיפה , 
ממנו הם נהנים בתוקף צו ארכאי של הנציב העליון הבריטי מ8391 . האם לא 
הגיע הזמן להוציא את הנציב הבריטי סוף - סוף גם ממפרץ חיפה ? הרי אחרוני 
ראשי ממשלת המנדט הבריטי עזבו את הארץ דרך נמל חיפה עוד ב8491 . המדובר ב"פקודת 
אמנת השמן האנגלו - איראנית 8391 " , שנחתמה בין הנציב העליון והחברה האיראנית - 
בריטית לנפט . אחד מסעיפי הפקודה הוציא את שטח הזיכיון של בתי - הזיקוק , 
יותר מאלפיים דונם , מסמכות מוניציפלית כלשהי . מטרתו העיקרית של התיקון 
לחוק שיזם חבר - הכנסת צוקר , היא להוציא אל הפועל , באמצעות חקיקה ראשית , 
את מסקנותיה של הוועדה לבדיקת מעמדו המוניציפלי של שטח הזיכיון , שמונתה 
ב2891 ושקבעה כי יש לצרף את שטח הזיכיון לתחומה של רשות מקומית אחת לפחות . 
קביעה זו תקפה גם לגבי שאר שטח הזיכיון , שעליו ממוקמים מפעל חיפה כימיקלים , 
גדות פטרוכימיה והמפעלים הפטרוכימיים . הדבר יאפשר להכפיף אזור תעשייתי 
בעייתי זה , המהווה את אחד משני מוקדי הזיהום העיקריים של אזור חיפה באוויר , 
בים ( הקישון ) וביבשה , לחוקי העזר של הרשויות המקומיות ויאפשר לאיגוד 
הערים לאיכות הסביבה חיפה לאכוף את החוקים הסביבתיים באזור . צוקר מציין 
כי בשלב שני , מתוקף חוק לתיקון פקודת המועצות המקומיות , ניתן יהיה להכפיף 
את האזור למועצה מקומית - תעשייתית , כפי שנעשה לגבי ריכוז המפעלים הכימיים 
של אזור רמת - חובב , שם הוקמה ופועלת המועצה התעשייתית הראשונה בארץ . 
