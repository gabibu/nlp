ניו - יורק ( מיוחד ל"הארץ " ) . איש דת מוסלמי בכיר , מנהיג פלג קיצוני 
במצרים , שנחשד בזמנו במעורבות בתכנון ההתנקשות בחיי הנשיא סאדאת , ואשר 
הוזכר גם כאחראי לרצח יו"ר הפרלמנט המצרי , נמלט ממעצר בית במצרים , הצליח 
להיכנס לארה"ב לפני חמישה חודשים , והוא מתגורר בברוקלין כך גילה אתמול 
העיתון " ניו - יורק טיימס " . שייח עומר עבד אל - רחמן בן ה25 , קיבל אשרת 
כניסה לארה"ב בשגרירות האמריקאית בחארטום , למרות ששמו מופיע ברשימת מחלקת 
המדינה של החשודים כטרוריסטים , שכניסתם לארה"ב אסורה . השייח , הידוע 
כקיצוני דתי , פעיל במסגד מוסלמי בברוקלין , ואף ביקר במרכזים דתיים מוסלמיים 
ברחבי ארה"ב , ונשא דרשות דתיות בפני אוהדיו . דוברת מטעם מחלקת המדינה 
אמרה לעיתון כי פקידי השגרירות בחארטום שגו כאשר לא בדקו אם שמו של השייח 
מופיע ברשימה החשודים כטרוריסטים , שהמחלקה מפיצה בנציגויותיה ברחבי העולם . 
השייח התגלה במסגד בברוקלין במקרה , בעת החקירות שמנהלים סוכני האף - בי - 
איי על רצח מאיר כהנא . הסוכנים חוקרים את קשריו של החשוד ברצח , סעיד 
א - נוסייר , עם אנשי דת ואקטיוויסטים מוסלמים בניו - יורק ובניו - גרסי . 
תוך כדי החקירה התברר כי לנוסייר היה קשר עם המסגד בברוקלין , שבו מתגורר 
השייח . אחד החוקרים אמר לעיתון כי אין קשר בין רצח כהנא להימצאותו של השייח 
בברוקלין . עוזרו של השייח עבד אל - רחמן , חאליד נאסר , אמר לעיתון כי 
השייח עיוור וחולה , וכי מעולם לא נפגש עם נוסייר . בדרשותיו גינה השייח 
את רצח כהנא , וטען כי הוא יגרום דאגות רבות למוסלמים בניו - יורק . השייח 
עצמו סירב להתראיין ב"ניו - יורק טיימס " . עוזרו הסביר כי הוא צם , ואינו 
יכול להתפנות לראיון . קפידביננאסר סיפר כי השייח הוזמן לכהן כאימאם במסגד 
" פארוק מאגיד " בשדרת אטלנטיק בברוקלין . לדבריו , השייח הגיע לארה"ב 
כדי להשתתף בכנס של אנשי דת מוסלמים , שהתקיים בוואשינגטון ביולי . עבד 
אל - רחמן ידוע במצרים כמנהיג הרוחני של קבוצות מוסלמיות רדיקליות , הפועלות 
תחת השם " הגיהאד המוסלמי " , ותומכות במעשי אלימות נגד ממשלת מצרים . אחד 
מפקידי מחלקת המדינה אמר כי השייח הגיע לארה " ב מחשש שהמשטרה במצרים מתכוננת 
לאסרו . בפעם האחרונה הוא נעצר במצרים בחודש מארס , בעת התנקשויות בין 
משטרת קהיר לקבוצות מוסלמיות רדיקליות , ונגזר עליו מעצר בית . לטענת העיתון , 
לאחר שנפוצו שמועות כי הוא בארה"ב , לא טרחה משטרת קהיר לבדוק זאת . האף - 
בי - איי דיווח לרשויות ההגירה על הימצאותו הבלתי חוקית של השייח בברוקלין . 
תוקף אשרת הכניסה שלו פג ב71 בנובמבר , ורשויות ההגירה פתחו בהליכי גירושו 
מארה"ב . 
