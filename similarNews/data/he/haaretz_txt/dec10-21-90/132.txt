במלאת שלוש שנים לאינתיפאדה , מדווחים כלי התקשורת בארץ בהרחבה על הכנות 
לעונשי גירוש שיוטלו בקרוב על ערביי השטחים . מעולם לא היה מסע הכנה כה 
פומבי וגדול לפני הוצאת צווי גירוש . מעולם גם לא שררה תחושה כה ברורה במערכת 
הביטחון שעונשי הגירוש לא יעזרו להרגעת הרוחות בשטחים , ויש האומרים אפילו 
ההיפך שגירושים יחריפו את התסיסה ואף - על - פי - כן נוהג הממשל , הפעם , 
כמי שנאלץ לגרש ולו רק כדי להיענות ללחצים בציבור הישראלי , שצריך לעשות 
משהו נוכח ההידרדרות הביטחונית . מאז ומתמיד גירשו שלטונות ישראל פעילים 
פוליטיים בעיקר , ולא נאשמים בטרור ובחבלות . את אלה שפטו והכניסו לבתי - 
הסוהר . מאז 7691 היו המגורשים מהשטחים נציגים של כל גוני הקשת הפוליטית 
הפלשתינית . משה דיין , שהיה הראשון להפעיל עונש זה וגירש מאות , סילק 
מכאן תחילה שורה ארוכה של תומכי ירדן . ביניהם היו רוחי אל - חטיב , ראש 
עיריית מזרח - ירושלים , נדים זרו , ראש עיריית רמאללה , עו"ד אנטון עטאללה , 
חבר הסנאט הירדני , ומנהיגת הנשים , זליכה שיהאבי . אחר כך גירשו עשרות 
פעילים קומוניסטים כמו פאיק וראד , ערבי עווד וסולימן אל - נגאב . רק מאוחר 
יותר התחילו לגרש את אנשי אש"ף , בעיקר את תומכי חזיתות הסירוב , אך גם 
פעילים בפתח . בשנים האחרונות בלטו בין המגורשים קנאי האיסלם . מי שהפסיק 
את מדיניות הגירוש היה מנחם בגין . במשך כמעט שמונה שנים , מאז עליית הליכוד 
ב7791 , עד 4891 , כמעט שלא גירשו , למעט את ראשי העיריות של חברון וחלחול 
ואת השייח אל - תמימי . גירושם היה גמול פוליטי על התקפת המחבלים בבית הדסה 
בחברון , והוא נעשה כדי להרגיע את המתנחלים . שר השיכון , אריאל שרון , 
שניצב היום בראש הלוחצים על מערכת הביטחון לגרש ערבים , היה שר ביטחון 
בממשלת בגין , ואז לא גירש מכאן איש . קפמאבינההחלטה על גירוש היא מנהלית . 
היא איננה טעונה , למעשה , הליך שיפוטי , כיוון שלמועמד לגירוש , או 
לפרקליטו , אין רשות לראות את התיק ואת הראיות שהביאו לגירוש . כמובן שגם 
לציבור הרחב אין שום מידע מפורט בנושא , מלבד רטוריקה ביטחונית שגרתית הכוללת 
מונחים כמו הסתה , חתרנות וכדומה . המועמדים לגירוש יכולים לפנות לוועדת 
ערר צבאית המקיימת דיונים בדלתיים סגורות וממליצה בפני המפקד הצבאי , וזה 
רשאי לקבל או לדחות את ההמלצות . אחרי ההליך הזה פתוחה בפני המגורש הדרך 
לפנות לבג"ץ , וגם זה צעד מנהלי ולא שיפוטי . עד היום בוטל צו גירוש רק 
במקרה אחד של בסאם אל - שכעה , ראש עיריית שכם וזאת בעקבות לחץ ציבורי 
ולא עקב החלטה של בית - משפט . על פי אמנת זנווה הרביעית ( מ9491 ) , 
אסור לגרש משטחים כבושים . אולם הפירוש הישראלי הרשמי , שאושר בבית - המשפט 
העליון , גורס שסעיף זה באמנה איננו תקף בנסיבות הנוכחיות בגדה המערבית 
ובעזה . בשני מקרים קבעו השופטים העליונים , חיים כהן וגבריאל בך , שהיו 
בדעת מיעוט , שעונש הגירוש אסור גם מהשטחים ומנוגד למשפט הבין - לאומי . 
כאשר מונה יצחק רבין לשר ביטחון בממשלת האחדות הלאומית , הוא חידש את עונשי 
הגירוש . בשנות כהונתו הראשונות , מ4891 ועד תחילת האינתיפאדה , הוא גירש 
54 תושבים מהשטחים . קפמאבינעם פרוץ האינתיפאדה הוגברו הגירושים , ובמהלך 
8891 הוצאו 85 צווי גירוש . התעורר אז ויכוח שבו טענה מערכת הביטחון כי 
הפרוצדורה של הגירוש ועדת הערר והבג"ץ היא ממושכת מאוד וגורמת לכך שעונש 
הגירוש איננו אפקטיווי . נמסר אז על מגעים בין משרד המשפטים ומערכת הביטחון 
לזרז את הליכי הגירוש . כך או כך , הגיע רבין בסוף כהונתו למסקנה שגירוש 
לא מסייע להרגעת השטחים , והוא חדל מהוצאת צווי גירוש . לוועדת החוץ והביטחון 
של הכנסת אמר בינואר 9891 : " ממדי עונש הגירוש צומצמו לאחרונה , לאו 
דווקא בשל לחצים מדיניים , אלא מאחר שהוטל ספק באשר לאפקטיוויות שלהם " . 
מאז לא הוצאו צווי גירוש . צה"ל ושירות הביטחון המשיכו , ולעתים שיכללו , 
את מערכת הענישה האחרת בשטחים הנחשבת אפקטיווית : מעצרים רחבים , הרס 
בתים , הגבלות תנועה , ענישה כלכלית , סגירת מוסדות חינוך ועוד . מכל 
אלה הגירוש הוא העונש בעל המשמעות הביטחונית הפחותה ביותר , ומאוד ייתכן , 
כאמור , שהוא אפילו מחריף את המתח הביטחוני . לעומת זאת , הוא העונש 
הפוליטי ביותר . הוא מרמז לפלשתינאים שאפשר לסלקם מכאן . הרמז לטרנספר 
אפשרי , זה מה שקוסם בו לאחדים מחברי הממשלה והכנסת , שלוחצים עתה על מערכת 
הביטחון לזרז ולגרש תושבים מהשטחים . 
