" כשנתיים אל שתי אדריכליות - פנים מכפר - סבא , נעמי ברון ונורית גרוזנר , 
והזמינו מהן הצעות לעיצוב דירת הגג ברחוב אנדרסן 5 ברמת - אביב . האדריכליות 
הכינו שלוש הצעות שונות לעיצוב , אך לא קיבלו בסופו של דבר את עבודת התכנון . 
דירת הפנטהאוז נקנתה לפני כשנתיים בידי עו"ד הרולד כץ בשם החברה הבלגית טריידבר . 
גם בטאבו נרשמה הדירה על שם חברת טריידבר . שווי הדירה , ששטחה 541 מ"ר 
עם מרפסת גג של 48 מ"ר , מוערך ב003 עד 053 אלף דולר . המשטרה חושדת כי 
הקונה האמיתי של הדירה היה תא"ל דותן , העצור זה שבעה שבועות בחשד לקבלת 
שוחד ומעשי מרמה . במהלך החקירה בפרשת דותן , הטיל בית - משפט שעבוד על 
הדירה לטובת המדינה . אשתו של דותן הכחישה , בראיון לעיתון , כי הדירה 
היתה בבעלותם . לדברי האדריכלית נורית גרוזנר , רמי ואלה דותן פנו אליה 
ואל שותפתה נעמי ברון והזמינו הצעות לעיצוב הדירה מחדש . " היינו בדירה 
ומדדנו אותה . הם פתחו לנו " , סיפרה . " הלכנו גם להוציא את התוכניות 
מהעירייה . הם קיבלו את כל ההצעות התכנוניות מאתנו , נתנו להם חשבון והם 
שילמו את החשבון . לא שמענו מהם יותר . " אמרנו להם באיזו עלות כרוך השיפוץ . 
הסברנו להם שזה שיפוץ מאוד יקר , לא נשארה שם אבן על אבן " , הוסיפה גרוזנר . 
השיפוץ שבוצע בסופו של דבר בדירה והושלם בקיץ האחרון , על - פי תכנון של 
אדריכל אחר , היה יסודי . כל החללים הפנימיים נבנו מחדש , הקיר החיצוני 
נהרס ובמקומו נבנו קירות זכוכית . בדירה הותקנו גם רצפה חדשה , חדר אמבטיה 
גדול וגקוזי . גרוזנר אומרת כי דותן לא נקט אמצעי זהירות או הסוואה מיוחדים , 
ובא למשרדה לבוש במדי תת - אלוף בחיל האוויר . בני הזוג דותן ביקשו לראות 
עבודות קודמות של האדריכליות , והלכו אתן לבתים שעיצבו . באחד המקרים הכיר 
בעל הבית את דותן , ואף אמר לו " אתה זוכר אותי ? למדנו יחד בטכניון " . 
דותן אמר לו , שזו בוודאי טעות . שתי האדריכליות הגישו שלוש הצעות שונות 
לעיצוב הדירה , וקיבלו תשלום תמורת עבודתן באמצעות עו"ד משה קופרשטיין . 
הן לא זכו בביצוע עבודת התכנון , ולא שמעו יותר על הדירה עד שנקראו לפני 
כמה שבועות ליחידה לחקירת פשעים של משטרת ישראל . השוטרים חקרו אותן על 
העבודה שעשו עבור דותן , ואמרו להן כי המתכנן הסופי נבחר בידי קבלן השיפוצים . 
לפני כשנתיים ביקש דותן מרס"ר יעקב פרנק , אחד מפקודיו שנחשב למקורבו ואיש 
סודו , שיבקר בדירת הגג ויספר לו על התרשמותו . פרנק סיפר לחוקרי המשטרה 
ומצ"ח כי ביקר בדירה , פגש את בעליה הקודמים , בני משפחת קורין , חזר 
לדותן ואמר לו שהדירה נראית לו . בראיון בסוף השבוע לרשת " עיתונות מקומית " , 
אמרה אלה דותן : " לא קנינו פנטהאוז ברחוב אנדרסן 5 . נכון שבתוכניתנו 
היה לעבור לרמת - אביב ולהתחיל בחיים חדשים . הגענו לפנטהאוז הזה ושקלנו 
לשכור אותו , אבל לא רצינו לשלם שכר - דירה גבוה כל - כך . לא ציפינו שתהיה 
כזו עלייה בשכר הדירה , אלא שכמו שכולם יודעים , היתה עלייה מרוסיה והכל 
קפץ " . קפידבינהבעלות הפורמאלית על דירת הגג ברחוב אנדרסן 5 הוחזקה בידי 
רשת של חברות קש , הרשומות במדינות שונות בחו"ל . שלושה עורכי - דין לפחות 
טיפלו בהיבטים השונים של ניהול חברות הקש , קניית הדירה וניהול הנכס . חברת 
טריידבר , שהדירה נרשמה על שמה , פועלת ממשרדו של עו"ד שילה מילר , מנהל 
הסניף האירופי של משרד עורכי הדין הישראלי צדוק - שטריקס . מילר , ישראלי 
החי בבריסל , התקשר לפני כעשר שנים עם משרד צדוק והקים את השלוחה האירופית 
שלו . " המשרד בבריסל עצמאי בייצוג לקוחות מקומיים " , אומר עו"ד חיים 
צדוק , שר המשפטים לשעבר . לדברי צדוק , נודע לו על מעורבות משרדו בפרשת 
דותן רק מקריאת " הארץ " . עו"ד מילר הקים את טריידבר בדצמבר 48 עבור יוסי 
יגר , יצרן קונפקציה מדרום תל - אביב , שביקש לייצא באמצעותה לארצות השוק 
המשותף . העסק נכשל , ועו"ד מילר הבטיח ליגר למצוא קונה לחברה המפסידה . 
ביוני 78 מכר יגר את הבעלות על טריידבר לחברה בשם " אי - טי - אם יורו 
מנגמנט " , הרשומה בלונדון . עו"ד מילר חתם על מסמכי המכירה בשם החברה הבריטית . 
על - פי תיקי רשם החברות הבריטי , אי - טי - אם היא חברת - נאמנות , הפועלת 
כנאמן בעניינים שונים ואינה מנהלת עסקי מסחר כלשהם . בעלי המניות של אי - 
טי - אם הם שתי חברות מליבריה , " אנרגטיקה אינווסטמנט " ו"פידליטי כמיקלס " . 
מנהלי אי - טי - אם הם עו"ד מילר ועו"ד מרטין אוסאד , עורך - דין ישראלי 
נוסף ממשרדו של מילר . כל בעלי התפקידים הרשומים באי - טי - אם שני עורכי 
הדין , מזכירת החברה רוזלינד תומסון , וקודמתה , רנאטה שטאבלסקי הם גם 
בעלי מניות בחברה - בת הבלגית , טריידבר . ב03 בנובמבר 88 התכנסה אספת בעלי 
המניות של טריידבר , ומינתה לחברה מועצת - מנהלים חדשה . חברי המועצה מאז 
הם עו"ד הרולד כץ , עו"ד מילר ואלרי פרבידלו , מזכירה מבריסל . מתיקי רשם 
החברות בבלגיה ובבריטניה מצטיירות אי - טי - אם וטריידבר כחברות - קש , 
המסתירות את זהות בעליהן ואת עיסוקיהן האמיתיים . טריידבר רשומה עדיין אצל 
רשם החברות הבלגי כחברה לסחר בבגדים , שעל - פי מאזניה מפסידה כסף ושקועה 
בחובות של כ041 אלף שקל . אי - טי - אם , בהיותה חברת - נאמנות בלבד , 
אינה עורכת מאזנים שנתיים . עו"ד מילר , הרשום כמנהל החברה הבלגית והחברה - 
אם האנגלית , אמר כי פעל בטריידבר כעורך - דין , וחובת הנאמנות ללקוח מונעת 
ממנו למסור פרטים עליה . הוא סירב לומר מי היה לקוחו , ואמר רק : " האמן 
לי שלא ידעתי כלום . את כל הפרטים ידע ( עו"ד הרולד ) כץ " . מילר אומר 
שלא הכיר כלל את תא"ל דותן , ושמע את שמו רק כשנעצר , " אבל את כץ אני 
מכיר שנים רבות " . המשטרה לא חקרה את מילר בפרשה זו , לדבריו . קפידבינעו"ד 
כץ פעל כמיופה הכוח של טריידבר בישראל . הוא חתם בשם החברה על החוזה לקנייתה 
של דירת הגג מבעליה הקודמים , צבי ולינדה קורין , אליהם הגיע לאחר שפרסמו 
מודעה בעיתון . לינדה קורין , ששהתה בחו"ל בעת מעצרו של דותן , הופתעה 
כשנקראה לחקירה במשטרה עם שובה לישראל לפני שבועות אחדים . כץ מתקשה בעברית , 
וכדי להקל על המגעים עם הרשויות בישראל , עם ועד הבית וקבלן השיפוצים , 
הסתייע בעו"ד משה קופרשטיין , שעבד לצדו במחלקה המשפטית של משרד הביטחון , 
וחילק אתו משרד לאחר ששניהם עזבו את השירות הממלכתי . קופרשטיין ביצע את 
רישום הדירה בטאבו , באוקטובר 98 , שילם את דמי ועד הבית וערך מכרז בין 
קבלנים לשיפוץ הדירה . בעבודה זכה אלון סולקין , קבלן מרמת - גן , בעל 
חברת " ס . אלון השקעות ובנייה " . סולקין ניהל את השיפוץ , והיה אחראי 
להזמנת האדריכל וקבלני המשנה ולפיקוח על עבודתם . " בחוזה היה תנאי מפורש , 
שהוא דואג לכל " , אומר עו"ד קופרשטיין . הקבלן נחקר במשטרה על העבודה 
שביצע ועל מזמיניה . לשאלות העיתון סירב להשיב ואמר , " עיתונאים הציעו 
לי סכום גדול אם אספר את הסיפור " . התשלומים תמורת העבודות בדירה נעשו מחשבון 
בנק של טריידבר , בסניף צפון תל - אביב של הבנק הבינלאומי הראשון . כץ 
היה בעל זכות החתימה בחשבון , ואת התשלומים ביצע עו"ד קופרשטיין , שלדבריו 
לא ידע מה מקור הכספים בחשבון . " הרולד ( כץ ) היה שואל כל פעם אם יש 
מספיק כסף , ודאג שלא יחסר " , אומר קופרשטיין . קופרשטיין נתקל בקשיים 
עם רשויות כמו העירייה , שדרשו ייפוי - כוח מסודר של החברה הבלגית . בחודש 
מאי השנה נסע עם כץ לבריסל , ובמשרדו של עו"ד מילר הופגש עם אנשים שלא הכיר , 
שהוצגו לפניו כמועצת המנהלים של טריידבר . הם ביצעו לעיניו ישיבה קצרה , 
וחתמו על ייפוי - כוח בשמו . הוא קיבל את המסמך כעבור ימים אחדים בדואר , 
לאחר אישור נוטריוני . קופרשטיין אומר שלא ידע על קשר בין תא"ל דותן לחברה 
הבלגית , ואת כל ההוראות קיבל מעו"ד כץ . לאחר שכץ ודותן נעצרו , ב82 
באוקטובר השנה , ביקרו חוקרי המשטרה במשרדו של קופרשטיין והחרימו את כל 
הניירות הקשורים בטריידבר ובדירת הגג . הוא גם נחקר פעמיים במשטרה . האדריכלית 
נורית גרוזנר , שדותן הזמין אצלה הצעה לעיצוב הדירה , אומרת שהמשטרה הגיעה 
אליה לאחר שמצאה את החשבון בתיקיו של קופרשטיין . 
