חבר מועצת עיריית תל - אביב מטעם הליכוד , בן - ציון מורדוב , ראש האגף 
לפיקוח עירוני , אינו יכול לזקוף לזכותו הרבה הצעות לסדר או יוזמות מעשיות 
במועצת העירייה . הוא עסוק בעיקר בבחישה פוליטית מאחורי הקלעים . והנה , 
בתוך פחות משבועיים , זכה מורדוב לכותרות בעיתונים שאולי לא זכה להן בכל 
הקריירה שלו . האחת , בזכות הצעתו לעגן בחוק את בתי הבושת בתל - אביב , 
האחרת קריאתו להחרים סוחרים בתל - אביב המעסיקים ערבים שלא כחוק וההוראה 
שנתן לפקחי העירייה לנהל רישום של העסקים המעסיקים עובדים ערבים . נושאים 
עוברים לסוחר , היום יותר מתמיד . בשני המקרים עיגן מורדוב את יוזמותיו 
בדאגה לביטחונו של הציבור הרחב , דאגה מפני הידבקות באיידס ומפני סכינאות 
ערבית . אלא שבעוד שלגבי בתי הבושת ממתין מורדוב לדיון ולהחלטה במוסדות 
העירייה , כפי שמתחייב מהחוק , הוא לא המתין להחלטה בעניין המעקב ורישום 
העסקים שמעסיקים עובדים ערבים . יתרה מזו , הוא גם לא ביקש אישור של גורם 
כלשהו בעירייה ליוזמתו זו ועל דעת עצמו הורה לפקחים לבצע את המטלה החדשה , 
שאינה כלולה בתפקידי הפיקוח העירוני . שעות ספורות לאחר היוודע רצח השלושה 
ביפו , וכאשר התלהטות הרוחות היתה בשיאה , מיהר מורדוב להודיע לתקשורת 
על יוזמתו החרמת עסקים שבהם מועסקים ערבים וקיום מעקב אחריהם . בכך זיהה 
את עצמו עם המכנה המשותף הנמוך ביותר . כאיש ציבור צריך היה לפעול להרגעת 
הרוחות , אבל מורדוב פעל למען עצמו והפופולריות שלו , במהלך שעל פניו 
הוא בלתי - חוקי . שכן , הקריאה להחרמת עסקים היא בגדר הסתה לכאורה , 
ומשימת המעקב ורישום העסקים שמורה למשטרה ולכוחות הביטחון . מורדוב , 
שמודע לכך , אמר כי יזם את הדבר מכיוון שהמשטרה , החסרה כוח - אדם , מתקשה 
למלא את תפקידה . ככל הידוע , איש במשטרה ובשב"ך לא ביקש ממורדוב לעזור 
להם בביצוע משימות ביטחון - הפנים . האם מחר יטיל על פקחי העירייה לבדוק 
בבתי המלון אם כל התיירים הרשומים בהם נמצאים כחוק ? זה תקדים מסוכן ניסיון 
להפוך אגף עירוני לזרוע של " האח הגדול " . מוטב שראש אגף הפיקוח העירוני 
ידאג לכך שפקחי העירייה ימלאו כראוי את המטלות שהחוק הטיל עליהם . דו"חות 
מבקר העירייה שפורסמו עד היום מלמדים כי הפיקוח העירוני בראשותו של מורדוב 
לא הצטיין דווקא במילוי משימותיו לפני שאלה " הורחבו " . מי שרחוק מהנעשה 
בעירייה מופתע אולי פחות מצעדיו של מורדוב מאשר מהתייחסותו של ראש העירייה , 
שלמה להט , שהסתייג אמנם מצעדיו של מורדוב אך לא עשה את המעשה המתבקש ולא 
הרחיק אותו מתפקידו . לפני חודשים מספר להט לא היסס לתקוף את מורדוב ואף 
דרש מסיעת הליכוד להחליפו במועצת העירייה בשל עמדתו בעניין מינוי מנכ"ל לחברת 
" חלמיש " . מורדוב קרא אז תיגר על להט , שביקש למנות לתפקיד איש מערך 
שנראה לו מוכשר ומתאים יותר לתפקיד מאיש הליכוד , מועמדם של מורדוב וחבריו . 
מורדוב אירגן סביבו חלק מסיעת הליכוד בעירייה ויחד סיכלו כמה החלטות שלהט 
ביקש להעביר . אולם מאז שורר שקט . בישיבות המועצה התייצב מורדוב לצדו 
של להט ואף נשמע משבח אותו . נראה כי להט קנה שקט תעשייתי במחיר גבוה . 
להט , בדבריו בזכות מדינה פלשתינית ומו"ם עם אש"ף , הוא מכבר בן חורג 
במפלגתו , הליכוד , ולכן לא מובן מדוע הוא מרגיש צורך לרצות חבר סיעה 
מן השורה כמו מורדוב . אם הליכוד יחליט לוותר על שירותיו של להט לא מורדוב 
ולא חבריו בסיעת הליכוד במועצת העירייה הם שיקבעו זאת . להט גם אינו עקבי 
בקו היוני שלו . הוא דיבר על " ייהוד יפו " , והתסיס את הציבור הערבי ; 
ובעקבות רצח השלושה ביפו הודיע כי יפטר את כל הפועלים מן השטחים המועסקים 
על - ידי העירייה , וקרא לסגירת הקו הירוק בפני פועלי השטחים ולהטלת עונש 
מוות על מחבלים . אילו דבק בעקרונותיו , היה בולם יוזמות כמו זו של מורדוב . 
