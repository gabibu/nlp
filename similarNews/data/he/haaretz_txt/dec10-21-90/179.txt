התעשייה האווירית לא זכתה באחד המכרזים השאפתניים ביותר שבהם נטלה חלק . 
מדובר במכרז לאספקת משגר לוויינים אזרחי עבור נאס"א סוכנות החלל האמריקאית . 
בסוף השבוע הוחלט כי בחוזה תזכה חברה אמריקאית . השבועון האמריקאי לענייני 
ביטחון , אוויאשן וויק , דיווח בגליונו מ1 באוקטובר , כי התעשייה האווירית 
הציעה לנאס"א את הגירסה האזרחית של הטיל הבליסטי הישראלי " יריחו 2 " . 
קפידבינלדברי כתב העת , משגר הטילים הישראלי המכונה " שביט " אינו אלא 
גירסה של יריחו 2 , שהוא טיל תלת - שלבי אשר באמצעותו שוגרו בהצלחה שני 
הלוויינים הישראליים , אופק 1 ואופק 2 . על מנת להתמודד במכרז של נאס"א 
חתמה התעשייה האווירית הסכם לשיתוף פעולה עם החברה האמריקאית דלתא ריסרץ 
מאלבאמה , שהיתה אמורה לשמש כ"חברת חזית " . ההסכם נחתם משום שחברות לא - 
אמריקאיות אינן רשאיות להשתתף במכרז . קפידבינעל פי דיווחו של האוויאשן וויק , 
ניסתה ישראל לשמור בסודיות את השתתפותה של התע"א במכרז של נאס"א , אך הפרטים 
על ההצעה הישראלית דלפו . בנוסף לעצם ההשתתפות הישראלית , הודלפו גם הפרטים 
על המשגר שהציעה התע"א . ממשלת ישראל לא אישרה מעולם את דבר קיומו של הטיל 
יריחו ולא הגיבה לפרסומים הרבים שדיווחו על פיתוחו ועל ניסויים מוצלחים שבוצעו 
בו . הדרישות המבצעיות שהציבה נאס"א בפני משגר הטילים אותו היא מתכוונת לרכוש 
חשפו חלק מביצועי המתקן , משום שהצביעו על הטווח ועל דיוק המערכת . גורמים 
מקצועיים בארה"ב העריכו מלכתחילה כי סיכוייה של התע"א לזכות במכרז קלושים . 
לטענתם , לא יהיה זה סביר שארה"ב תרכוש מתקן ממדינה אחרת . קפידבינהוצאות 
ההכנה שהיו לתעשייה האווירית לקראת ההשתתפות במכרז מוערכות בכמיליון דולר . 
בתע"א שוררת אכזבה בשל הכישלון , משום שרואים בתחום החלל את אחד מכיווני 
הפעולה המועדפים . 
