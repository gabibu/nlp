לונדון ( ע"ץ וע"ר ) . המנכ"ל של התאגיד הבריטי פולי פק אינטרנשיונל , 
אסיל נאדיר , נעצר בשבת בערב בנמל התעופה היתרו של לונדון , בשובו מטורקיה . 
איש העסקים הקפריסאי - הטורקי נחקר אתמול בתחנת משטרה במרכז העיר , ע"י 
חוקרי מחלק ההונאה . מחלק ההונאה חוקר זה כמה חודשים את נפילת האימפריה פולי 
פק ( אלקטרוניקה ופירות ) , המתנהל מאז סוף אוקטובר ע"י שלטונות המשפט 
בשל חובות כלליים העולים על 2 מיליארד דולר . המסחר במניות של פולי פק הושעה 
מאז סוף ספטמבר . סבורים כי החקירה בלונדון , בקפריסין ובאיסטנבול מתמקדת 
בעסקות בלתי חוקיות של התאגיד בבורסה , בהעברות כספים לחו"ל ובחשבונות הבנק 
של נאדיר . 
