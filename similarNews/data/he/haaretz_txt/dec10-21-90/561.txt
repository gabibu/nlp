לא . בתי הקולנוע שפועלים כיום ימשיכו להיות פתוחים גם להבא . הוא הדין 
באשר לשאר מוקדי הבילוי והתרבות בעיר . חוק ההסמכה מעניק את הסמכות לרשות 
המקומית להחליט מה טוב ומה רע בשבילה . הוא לא מנוסח בצורה גורפת , והוא 
משאיר את שיקול הדעת לרשות המקומית . ההחלטה על סגירה לא חייבת להיות בכל 
העיר אלא רק בחלקים ממנה , באותם מקומות שבאמת קיים חשש שפתיחתו של עסק 
תפגע באורח החיים של תושבי העיר . הצלחתי להגיע להבנה עם נציגי הסיעות הדתיות 
בעירייה שניתן אחד לשני לחיות , ושאף אחד לא יכפה על האחר מהלכים בניגוד 
לרצונו . אני לא חושב שנציגי הסיעות הדתיות בעירייה ידרשו את סגירת בית הקולנוע . 
בשעתו הם דרשו בצדק את סגירת בית הקולנוע כי קודמי , דב תבורי , פתח משהו 
שהיה סגור כל השנים . אני הצלחתי להידבר עם הדתיים ולהגיע איתם להבנה , 
ומכוח אותה הבנה קולנוע " היכל " , שהוא כיום קומפלקס של שלושה בתי קולנוע 
מודרניים , פתוח בלילות שבת לרווחת הציבור החילוני המונה כ%56 מכלל האוכלוסייה 
בעיר . הציבור הדתי יודע שאני לא אתן היום לפתוח בלילות שבת ובשבתות בתי - 
קפה ומועדונים באמצע העיר , ואני עושה זאת לא רק מטעמי דת . באזורים אלה 
מתגוררים גם לא דתיים שסובלים כל השבוע מהרעש והמהומה , ומגיע להם יום אחד 
בשבוע שיהיה להם שקט ושיוכלו לנוח . לא רק שלא אמנע פעילות מוקדי תרבות , 
אלא שאזום הקמת עוד ועוד מוקדי בילוי ובידור חדשים . אדאג לכך שאלה לא 
יוקמו במרכז העיר אלא בפריפריה . כבר כיום פועלים מועדונים בתי - קפה וכדומה 
באזור התעשייה , בשדות ולאורך הכביש הראשי , באזורים שלא פוגעים בדתיים 
ולא מפריעים להם לנהל את אורח חייהם ללא הפרעה . שוחחתי בימים האחרונים עם 
חברי הדתיים ולא התרשמתי שהם עומדים לדרוש שינוי בעיר . אני יכול לומר לך 
שהדתיים איתם שוחחתי כלל לא שמחים על החוקים הדתיים החדשים . למשל , רבים 
מהם אמרו לי שלא צריך היה לחוקק את חוק החזיר כי עקב כך הם מותקפים . מה 
שנוח לממשלה היא משאירה בסמכותה ומה שלא נוח לה היא זורקת על השלטון המקומי . 
לא לילד זה פיללו ראשי הרשויות כאשר דרשו עצמאות לשלטון המקומי . חוק ההסמכה 
עלול רק לעשות צרות בחלק מהיישובים . עד היום היה מצב מסויים שיכולנו לחיות 
איתו פחות או יותר . הלכה הממשלה וחוקקה את החוקים הדתיים ורק הכניסה שוב 
אי שקט למערכת העירונית . לא כל דבר צריך להסדיר בחקיקה . זה שנותנים לי 
את הסמכות לסגור עסקים זה לא אומר שאני חייב לנצל אותה . לדעתי , אם צפויות 
עכשיו הפגנות הן דווקא לא של דתיים אלא של אנשי השמאל . אני מבטיח לך שהראשונים 
להפגין ולעורר בעיה בטרם נוצרה יהיו אנשי רץ , כפי שהוכיחו זאת בעבר . לא 
אומר שאני מאושר מחקיקה זו , אבל גם אם המערך היה בשלטון היה מחוקק את אותם 
חוקים . חוק ההסמכה הוא לדעתי חוק מיותר , הוא עלול להביא לכך שבחלק מהיישובים 
במקום להתרכז בעיקר קליטת עלייה , חינוך ורווחה , יתעסקו עכשיו בדברים 
טפלים כמו פתיחה או סגירה של בית - קפה זה או אחר . מילת המפתח עכשיו בשלטון 
המקומי , אולי יותר מאשר אי פעם בעבר , תהיה הידברות וחיים בהבנה . 
