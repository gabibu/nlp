אם מותר לשגרירנו בוושינגטון להתעקש על הבאת מזכירה מהארץ בעלות של 001 אלף 
דולר לשנה , אם מותר לסגני השרים , ובמיוחד לאלה שלא הופקד בידם כל תפקיד 
ביצועי , לדאוג ללשכותיהם ולתנאיהם הפיסיים של עבודתם ומכוניותיהם כנראה 
שמי שמאפשר כל אלה , מותר לו הכל . מנהיגות שאינה מבינה שדוגמה אישית היא 
דבר ראשון במעלה , לחוסנה של מנהיגות , אינה יכולה להיות מנהיגות . אין 
כל הבדל בין מנהיגות פוליטית , מנהיגות חברתית ומנהיגות כלכלית . לא יעלה 
על הדעת שמספר לא - מבוטל של בכירי האוצר ומשרדי הממשלה , יסעו ברכב ממשלתי 
צמוד עם נהג ופלאפון , ושכרם נקבע בהסדר של חוזה אישי הגבוה באופן משמעותי 
משכרם של רוב עובדי המערכת הציבורית . לא ייתכן שאלה יטיפו מוסר לעובד בבית - 
שאן ויתבעו ממנו לוותר על % 03 משכרו החודשי . אני בהחלט בעד שכר גבוה יותר 
לעובדי השירות הציבורי , כדי שאפשר יהיה לרכוש את הטובים מבין העובדים במשק . 
אך מכאן ועד להסדרת חוזים אישיים לבכירים למשל , במשרדים הכלכליים ובמשרד 
האוצר ובו - בזמן להנהיג מאבק ללא פשרות נגד מקבלי שכר מינימום , זו צביעות 
וחוסר אחריות . לקרוא לחוק ההסדרים במשק בשם הציני של חוק שיביא לצמיחה 
ולקליטת העלייה , ולהציג את מקבלי שכר המינימום כמשתכרים הכמעט - יחידים 
המפריעים לקליטת העלייה , זה מעשה של אנשים חסרי אחריות . אלחם נגד תופעת 
שיפור התנאים החיצוניים לבכירים , ומצד שני נגד הכוונה לשנות את חוק שכר 
המינימום . העברת הדיונים מוועדת העבודה והרווחה לוועדת הכספים , נעשתה 
בשל ידיעתם הברורה של בכירי האוצר שאין שום סיכוי שהתיקונים הללו יאושרו 
בוועדת העבודה . אני מבחינה בין המישור הפוליטי לבין המישור הממשלתי . לא 
יעלה על הדעת שבמדינה מתוקנת תהיה לצמרת האוצר הזכות להתערב וללחוץ על החלפתו 
של יו"ר ועדה בכנסת , משום שאינו פקיד הנתון למרותם . אני מקווה שלא יימצא 
רוב להחלטת סיעת הליכוד להדיחני מתפקידי . העובדה שוועדת העבודה והרווחה 
הפכה לדובר של האוכלוסייה החלשה במדינה , היתה לצנינים בעיני הליכוד . 
