בחודש נובמבר 98 נבחרה לשמש מקרה בוחן למחקר שנוי במחלוקת שערך פרוף בן 
ציון הוכשטדט , מרצה לרפואה ועמית מחקר בתורת התא באוניברסיטת לונדון . 
על - פי דיווחים בעיתונים , סכסוך שפרץ בין מדריכי המחנות העולים לבין 
תושבי שכונת קריית ויזניץ החרדיים הסתיים בהצתת מבנה המועדון , על שתי קומותיו . 
עד היום לא מצאה המשטרה אשמים במעשה . " מבהילה העובדה , שהאש בערה ואף 
אחד מן השכנים לא בא לעזרה ולא הזעיק את מכבי האש , אף שלא היה ידוע אם 
בני נוער לכודים בבית " , כותב הוכשטדט במחקרו . הוא מציין , ששני מדריכים 
שהבחינו באש מבחוץ פנו לשכנים וביקשו לטלפן כדי להזעיק את מכבי האש , אך 
הללו סירבו לאפשר להם לטלפן . דפוס אופייני של שאלות ותשובות המופיע במחקר 
הוא כדלקמן : " איך אתה מצפה ממני , שאבוא לעזרת מנוול שאוכל חזיר ? " כתוב 
לא תשנא את בני עמך . האם בני עמי הם , אוכלי החזיר ? " לא רק החזיר . 
אם לא תשמעו לי ולא תעשו את כל המצוות , אמר הקב"ה , ונתתי את שמיכם כברזל 
ואת אדמתכם כנחושת . ועצר את השמים ולא יהיה מטר , והאדמה לא תתן את יבולה 
ואבדם . אם אני בכל זאת מביא להם דלי מים , אז סתרתי את רצון הקב"ה " . 
הוכשטדט ערך את המחקר במסגרת פעילותו באגודה ליהדות הומניסטית חילונית , 
שחברים בה כאלף איש . האגודה הוקמה לפני ארבע שנים ובראשה עומד פרוף יהודה 
באואר , חוקר השואה מן האוניברסיטה העברית בירושלים . האגודה מגדירה עצמה 
כבלתי מפלגתית , ומתוקצבת מתרומות חבריה וממענק קטן של ארגון בין - לאומי . 
חבריה מצדדים בפלורליזם תרבותי ודתי ופועלים נגד כפייה דתית . האגודה מקיימת 
כנסים וסמינרים וכן אירועי מסורת בחגים , בנוסח חילוני , בלי תפילות . 
היא מסונפת לשני ארגונים בין - לאומיים : " אינטרניישנל הומניסט אנד אתיקל 
יוניון " , שמרכזו בבריסל , וארגון עולמי לנושאי מוסר יהודי , שמרכזו בדטרויט , 
ארה"ב . בשלב הראשון של המחקר נבדק המאפיין המשותף לכל דיירי הבתים השכנים 
למועדון שהוצת : בעלי מקצועות שונים , מכל הגילים , המשתייכים לקהילה 
הדתית המקומית . בשלב שני קיים הוכשטדט שיחות עם אנשי השכונה . התגובה 
היתה קשר של שתיקה . התגובות השכיחות , לפי המחקר , הן " לא ראיתי " , 
" לא שמעתי " . רק בשיחות מחוץ לבית נמצאו מי שהיו מוכנים לדבר . השיחות 
הצביעו על מתח רב בין תושבי המקום לבאי המועדון , טוען הוכשטדט . רבים 
מתושבי השכונה נתנו ביטוי גלוי לשנאה שחשו כלפי הצעירים שאינם שומרים את 
מצוות התורה . הם חזרו ומחו ברוגז על השתזפותם של בני נוער על גג הבניין , 
בבגדי - ים . הם טענו שהבחורות במועדון עלו לפעמים על הגג להשתזף בעירום . 
כשנשאלו אם מישהי מהן אמנם השתזפה בעירום , התשובה היתה , " אז בבגדי 
הים שלהם זה היינו הך " . כאשר נשאלו מה עשו הרבנים כדי להוריד את המתח , 
ענו תושבי שכונת ויזניץ , לפי המחקר : הם לא עשו כלום . התפללו לקב"ה 
שניפטר מהם . כשנשאלו על מצוות " לא תשנא את אחיך בלבבך " , חזרה התשובה : 
" הם לא האחים שלנו " . רק מעטים הסכימו שהסירוב לעזור בשעת מצוקה אינו 
עולה בקנה אחד עם מוסר תורת משה . בשלב שלישי של המחקר חולקו שאלונים לאוכלוסיית - 
יעד גדולה יותר בבני - ברק ובכפר חסידים ונוהלו שיחות עם תושבי מקומות 
אלה . רק אנשים שהצהירו על עצמם שהם דתיים אדוקים , או חרדים , התבקשו 
לענות לשאלונים או לשאלות בשיחות . מספר המרואיינים 286 , מהם רואיינו בשיחות 
אישיות 28 . מספר השאלונים התקפים 245 . כל המרואיינים נבחרו במדגם 
והובטח שהמידע יישאר אנונימי . רוב של % 5 . 19 מן המרואיינים במחקר שללו 
מכל וכל בחירה חופשית של אורח חיים . רק % 5 . 8 צידדו בה . הובחנו שלוש 
קבוצות של בעלי תפיסות : בעלי הדעה הדוגלת בקיום מצוות התורה ללא סייג כלפי 
הכל , כלומר , הגשת עזרה לכל נזקק , ובחירה חופשית באורח חיים לכל אחד 
כראות עיניו . חלקם של בעלי תפיסה זו היה % 8 . 4 . התפיסה השנייה דוגלת 
בקיום מצוות התורה ללא סייג כלפי שומרי מצוות בלבד , וביחס למי שאינם שומרים 
את המצוות , לקיים את מצוות התורה , אך גם לנסות להחזירם בתשובה . בחירה 
חופשית אין ליהודים , על פי תפיסה זו , שהיתה נחלתם של % 3 . 92 מן הנחקרים . 
התפיסה השלישית גרסה שמצוות התורה נועדו לשומרי מצוות בלבד . למי שאינו 
שומר את המצוות אין לעזור , כי מצוקתו היא רצון אלוהים . לא קיימת בחירה 
חופשית של אורח חיים , והארץ היא רכוש האל . חלקם של בעלי תפיסה זו היה 
% 2 . 26 . % 7 . 3 מן המרואיינים נמנעו מהבעת דעה . בתשובה לשאלה אם " זכות 
אחיך לחיות חיים מוסריים , ללא עול מצוות כלשהן , מקובלת עליך " , השיבו 
בשלילה % 8 . 09 . % 9 . 2 השיבו בחיוב , והיתר הביעו ספק . % 2 . 82 אמרו 
שיש להושיט עזרה לכל אחד . על השאלה " לא תשנא את אחיך בלבבך מקובל עליך " ? 
השיבו % 16 " רק למשלנו " . 4 . 83 השיבו " בלי הבדל " . הוכשטדט סבור ששלילת 
הזכות לבחור אורח חיים היא עיוות המוסר . לדבריו , אף אחד משכניו של מועדון 
הנוער בחיפה , כולם אנשים דתיים אדוקים , לא הביע חרטה על התנהגותו . 
" חובה להפקיע את החינוך למוסר מידי גורמי הדת " , מסיק הוכשטדט במחקרו . 
המחנך הרב חיים וייסבלום , המלמד בתלמוד - תורה של השכונה , קיבל במחקר 
את התואר " עוגן הצלה בים העוינות כלפי חילונים " : " הוא היה בין המעטים 
שהסכימו שמצוות המוסר שבתורת משה הן אוניוורסליות , תקפות כלפי כל בן - 
אדם , ללא הבדל לאום , דת ומין " . בשיחה טלפונית עמו השבוע , לאחר פרסום 
תוצאות המחקר , הביע הרב וייסבלום את זעזועו מיחס החילוניים דווקא , שמרחו 
השבוע על קירות הרחובות בשכונתו את הכתובת " חרדים החוצה " . לדבריו , 
לא היה משתף פעולה עם החוקרים אילו ידע שהמחקר יגיע לידי העיתונות החילונית . 
כל פרסום יזיק לו בקהילתו , הוא אומר . " מה שאני רואה ושומע הוא שנאה 
לכל מה שקרוי יהודי . מכבדים את מסורת הערבים , ולא את זו של היהודים . 
מחלקים חינם בשר חזיר ברחובות , איזה חינוך זה ? " , שאל . בקהילת ויזניץ 
דוחים את מסקנות המחקר מכל וכל . " כואב לי לקרוא על המחקר הזה " , אומר 
הרב שרגא רוזנברג , מראשי הקהילה בארץ וחבר מועצת העיר חיפה לשעבר . " אנו 
גרים בחיפה זה 04 שנה ומקיימים יחסים טובים עם החילוניים " . לדבריו , 
רשת גמילות החסדים של הקהילה מגישה סיוע לכל , ומעולם לא סירבו לנזקק בשל 
היותו חילוני . בחגים נוהגים להזמין חילונים רבים לבלות בשכונה . " פתאום 
בא חוקר ושואל אם כן שונאים את החילונים או לא . ייתכן שאם היו עורכים מחקר 
רציני , היו מגיעים למסקנות דומות . אבל מחקר זה מגמתי מאוד " . ההתרעמות 
אינה מוגבלת לקהילת חסידי ויזניץ . אלעזר שטורם , מנהל שרשים , המרכז 
ללימודים יהודיים : " התחושה שלי לגבי המחקר היא שאלה הבלים גמורים . 
עם כל הכעס שיש לציבוריות הישראלית , ואני בתוכה , על הציבור החרדי , 
המשתמט בחלקו מהצבא , אינני מכיר אדם דתי שלא יקום ויעזור לאדם גוסס , 
בלי לשאול אם הוא דתי או לא . אני לא מאמין למחקר " . גם בקהילה האקדמית 
נמתחת ביקורת על המחקר . " עד היום ידעתי שמכוני מחקר מקצועיים הם שעורכים 
מחקרי דעת קהל ובוחנים שאלות סוציולוגיות " , אומר פרוף אבי רביצקי , ראש 
המכון למדעי היהדות באוניברסיטה העברית בירושלים . " הממצאים אינם אמינים 
בעיני . תגובה כזו , כפי שהובאה במחקר , בדבר הצלת חיים ופיקוח נפש , 
סותרת את פסקי ההלכה המקובלים בקרב ההנהגה הרבנית החרדית , ואינה תואמת 
את היכרותי והתרשמויותי מחלק הארי של היהודים החרדים " . אביא דוגמה קיצונית : 
אחת הקבוצות החרדיות הרדיקליות ביותר היא העדה החרדית הירושלמית . חוג 
זה מחרים את מדינת ישראל , את הבחירות ואת כספי המדינה . והנה , כשהתקיימה 
שביתת אמבולנסים כוללת בישראל , פירסם חוג זה , ביוזמתו , בטלוויזיה הישראלית 
( המשוקצת וטמאה בעינהם ) , הודעות בדבר שירות האמבולנסים הפרטי שלהם 
ומספרי הטלפון המיוחדים , משום שהיה מדובר בפיקוח נפש . הדבר אינו נובע 
מכך שאוהבים אותך או אותי , אך הם ראו בכך חובה הלכתית . " אני מביע פליאה 
ביחס לעובדה שהתנועה ליהדות הומניסטית חילונית ערכה את המחקר . מעולם לא 
שמעתי שתנועה בעלת מגמה אידיאולוגית מוגדרת עורכת מחקרי דעת קהל אובייקטיוויים 
ומקצועיים . משל למה הדבר דומה , שגוש אמונים יערוך מחקר על התייחסותם 
של יהודים להחזרת שטחים , או שאגודת ישראל תערוך מחקר על עמדת הציבור בשאלת 
החקיקה הדתית ; זו נראית לי יוהרה ועזות מצח . עם זאת , עצם העובדה שנמצאו 
מאות יהודים שומרי תורה שהשיבו תשובה כזאת , מחייבת את היהדות החרדית ואת 
הנהגתה הרבנית לחשבון נפש נוקב " . 
