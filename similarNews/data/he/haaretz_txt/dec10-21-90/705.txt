שני ספרים המוצעים לציבור קוראי הערבית בישראל דנים בבעיות עכשוויות , 
ובעצם באותו נושא . ד"ר חליל נחלה הוא בן הכפר רמה ואיש הקשר של אגודת 
" אל תעאון " ( השיתוף ) הערבית , הפועלת משווייץ ומסייעת בשירותי רווחה 
לאגודות הפועלות בעיקר ביישובים הערביים בישראל , אך גם לאגודות בשטחים . 
עאץ אטרש הוא בן הכפר דבוריה ופעיל רדיקלי לשעבר בחוגי הסטודנטים הערבים 
מטעם " אבנא אל - בלד " ( בני הכפר ) . סקירת ספריהם יכולה לספק מידע 
מעניין על תחום מתפתח של פעילות ערבית בישראל סיוע לאזרחים הנתונים בצרה 
או שאינם זוכים בשירותים ממלכתיים . מספר האגודות הפועלות במגזר הערבי עולה 
כנראה על מאתיים , ושני המחברים מציינים כי אינם מקיפים את כולן . ספרו 
של אטרש מתייחס ל681 אגודות , ספרו של נחלה ל071 . ריבוי האגודות , 
ובעיקר קצב ההקמה המהיר של אגודות חדשות בשנים האחרונות , קשור בתנועת 
החזרה לדת בקרב העדה המוסלמית . " איחוד האגודות המוסלמיות " , למשל , 
הפועל מאום אל - פאחם , טוען כי הוא מאגד ששים אגודות במדינה , אך אין 
בשני הספרים פירוט שלהן . בדיקת הנתונים מגלה כי אין מקום להכללה לגבי 
שיטות הפעולה של התנועה המוסלמית . קיימים סניפים גדולים ועשירים , המעסיקים 
עובדים רבים בשכר , וכאלה המסתפקים במתנדבים . באום אל - פאחם פועלות , 
על - פי אטרש , עשר אגודות ובהן שני סניפים של אגודות ישראליות אקי"ם 
ואנוש . בכפר כנא מעסיקה האגודה המוסלמית 93 עובדים . בכפר מעאויה פועלת 
האגודה המוסלמית כתחליף למועצה המקומית החסרה ומעסיקה שלוש עובדות בגנון 
ונהג למכונית אשפה , ובכאבול היא פועלת בעזרת מתנדבים בלבד , לפעמים עד 
כ002 , לדברי ראשי האגודה שם . נצרת מחזיקה בשיא : בתחומה פועלות למעלה 
מחמישים אגודות , ו93 מהן נזכרות בשני הספרים . המחברים מונים עמותות 
שהן סניפים של ארגונים בין - לאומיים ( כמו ימק"א ) , אגודות צמחוניות , 
כנסיות , מסגדים ומרכזי תרבות של שגרירויות זרות , לצד עמותות של גופים 
פוליטיים ערביים , בהם לאומיים ורדיקליים . מקצת האגודות הפסיקו את פעילותן . 
אחרות טרם החלו לפעול . קריאת שני הספרים תגלה כי מחבריהם לא פעלו ממניעים 
אקדמיים בלבד . אמתיאז דיאב ומחמוד דאהוד , מהנהלת " מרכז יאפא ( יפו ) 
למחקרים " בנצרת , שהוציאו לאור את ספרו של אטרש , אומרים כי הם עסקו 
בהכנת מדריך לכפרים הערביים בארץ כאשר הובאה לכנסת ההצעה לתיקון השלישי 
לחוק נגד טרור , המאפשר לממשלה להפקיע נכסי אגודה שנחשדה בקבלת סיוע מגורם 
עוין , או מארגון טרור , והחליטו להאיץ את השלמת הסקר על האגודות . ספרו 
של נחלה פורסם על - ידי המכון להחייאת המורשת , הפועל בטייבה , במשולש 
הדרומי . בחיפה החל לפעול מרכז מחקר של המפלגה הקומוניסטית עש אמיל תומא , 
ומכון המחקר " מרכז הגליל למחקרים חברתיים " , העורך סקר על החוק הישראלי 
בעיני האזרח הערבי . הכפילות בעריכת הסקרים על האגודות מרמזת על הכפילות 
בפעילותן של אגודות אלה , ושני הספרים מצביעים עליה כעל מקור החולשה העיקרי 
של האגודות . נחלה קובע כי כל פעולות התיאום ביניהן נכשלו , בשל השתייכות 
מפלגתית וקשרים כיתתיים של האישים המרכזיים בהן . לכנס ארצי של נציגי האגודות 
הופיעו רק מעטים . הוחלט על כנס שני , שאליו תוזמן כל אגודה לשגר שני 
נציגים , לקראת בחירת ועד ארצי . הפעם , יש להניח , הם יבואו . כולם 
רוצים להיות מיוצגים בוועד ארצי שיכול להשפיע על זרימת הסיוע מחו"ל . ד"ר 
נחלה עצמו אינו גורם שולי בעניין זה : כמחצית האגודות אומרות שהן עומדות 
בקשר עם " אל תעאון " . מקורות מימון נוספים , לפי נחלה , הם הארגונים 
של הפזורה הפלשתינית בחו"ל : " קרן ירושלים " והמגבית הפלשתינית המאוחדת 
( בארה"ב ) , ארגוני כנסיות בהולנד , בגרמניה , בצרפת , באנגליה ובשווייץ , 
הקרן החדשה לישראל ומכון ון - ליר ואגודת העולם המוסלמי הסעודית . חלקם 
של מקורות אלה הצטמצם באחרונה , ובעיקר חלקה של אגודת העולם המוסלמי , 
הממומנת על - ידי ממשלת סעודיה , המסויגת כיום מהנהגת אש"ף . בשני הספרים , 
שנכתבו לפני משבר כוויית , כלולה אזהרה מפני הסתמכות על מקורות חוץ ועידוד 
הפעילים המקומיים ליזום מפעלים יצרניים , שיבטיחו את המשך פעילותן של האגודות . 
