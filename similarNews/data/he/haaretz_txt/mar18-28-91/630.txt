באמצע אוגוסט , שבועיים לאחר כיבוש כוויית בידי עיראק , יצא בסאם א - שכעה , 
לשעבר ראש עיריית שכם , שרגליו נקטעו בפעולת טרור של מחתרת גוש - אמונים , 
לרבת - עמון . א - שכעה המשיך לדמשק ונפגש עם נשיא סוריה , חאפז אל - 
אסד , ועם אחד מסגניו . " בשנים האחרונות נסעתי פעמים אחדות לדמשק " , 
אומר א - שכעה , " יש לי שם קשרים טובים שאני מנצל כדי שסטודנטים משכם 
ומהשטחים יתקבלו ללימודים במוסדות להשכלה גבוהה בסוריה " . גם הפעם סיפר 
לקצין הממשל הצבאי בשכם שזוהי מטרת נסיעתו , אבל הכל יודעים שעסק גם בדברים 
אחרים . הוא לא הסתיר את פגישתו עם אסד ואת נושא שיחתם . " אמרתי לו בקיצור 
שזהו משגה חמור מצד סוריה להצטרף לקואליציה נגד עיראק " , הוא אומר . ומה 
ענה אסד ? " מה כבר יכול היה לענות ? דבר אחד בלבד העסיק אותו , האיבה 
החריפה לסדאם חוסיין " . אחר - כך ערך א - שכעה סיור של שבועות אחדים בארצות - 
הברית , הופיע בכינוסים של אגודות ערביות , ביקר שם את אחת מבנותיו וחזר 
לעירו שכם . ערב המלחמה פירסם הצהרות חריפות נגד מדיניות המשטר בדמשק . 
דבריו זכו לפרסום בולט בכל כלי התקשורת הפלשתיניים . כמה מיריביו בשכם , 
בני משפחת טוקאן , אומרים ששכעה לא הצליח כלל להיכנס ללשכתו של חאפז אל - 
אסד . לדבריהם , נשיא סוריה שמע ששכעה רוצה לדבר אתו על עמדת סוריה במשבר 
המפרץ וסירב לקבלו . כך או כך , העובדה ששכעה הפסיק את תמיכתו במשטר הסורי 
עוררה עניין בציבור הפלשתיני , בשטחים לפחות , והיא איננה עניין קל ערך . 
שמו של בסאם א - שכעה מוזכר בשנים האחרונות פחות מבעבר . עד לתקופת מלחמת 
לבנון , במשך שבע שנים ויותר , היה הדמות המרכזית בין מנהיגי הפלשתינאים 
בשטחים . היה לו מעמד דומה לזה של פייסל אל - חוסייני כיום , והוא נהנה 
מפופולריות שאולי אף היתה גבוהה יותר . הוא יליד שכם , בן לאחת המשפחות 
האמידות והמיוחסות בעיר , שרוב בניה נקלטו בממסד הירדני המסורתי . מקצתם 
כיהנו בתפקידי מפתח בממשלה ברבת - עמון , בפרלנמט , במוסדות ציבור . בסאם 
א - שכעה היה מעין הכבשה השחורה במשפחה . כצעיר בעל השקפות לאומיות רדיקליות , 
הצטרף בשנות ה05 לתא מחתרתי של מפלגת הבעת הירדנית שפעלה בהדרכת המפלגה - 
האם הסורית , שצברה אז כוח והשפעה . השלטונות הירדניים רדפו אותו וביקשו 
לעוצרו . בתקופת הזעזועים הפוליטיים וניסיון ההפיכה בירדן ב7591 התחבא א - 
שכעה וירד למחתרת . אחר - כך נמלט לדמשק ושהה שם שלוש שנים . פירוק האיחוד 
בין מצרים לסוריה היה עבורו מכה קשה . הוא הפסיק את פעילותו בבעת ב2691 , 
חזר לירדן , קיבל חנינה מהשלטון ההאשמי והחל לנהל את מפעל הסבון הוותיק 
של משפחתו בשכם . בלבו נשאר נאמן לתורת האחדות הערבית של הבעת והיה קשור 
לראשי המפלגה בסוריה , שבינתיים תפסה שם את השלטון . קפמאבינב6791 שרר בגדה 
המערבית מתח רב סביב מערכת הבחירות לעיריות . תומכי אש"ף ותומכי ירדן התחרו 
אלה באלה , ואז עלה שמו של בסאם א - שכעה . הוא היה אהוד וחשוד על כולם 
באותה מידה . היו שתמכו בו מתוך תקווה שישמור על האינטרסים המסורתיים של 
המשפחות הוותיקות , והיו שראו בו דמות חדשה של מנהיג לאומי . הרחוב בשכם 
ובשטחים בכלל נלהב ממנו . הליכותיו העממיות , לבושו המרושל , הלשון המובנת 
שבה פנה לציבור הרחב , עשו אותו למקובל מאוד . גם עמדתו הנחרצת נגד פשרות 
וויתורים לישראל חיבבה אותו על הציבור , בעיקר על הנוער הפלשתיני . כראש 
עיריית שכם הנהיג בסאם א - שכעה את ההתנגדות הפלשתינית בשטחים להסכמי קמף - 
דייוויד ב8791 . שנה אחר - כך הוצא נגדו צו גירוש . הוא נעצר , עירער 
בפני הוועדה הצבאית , ושר הביטחון דאז , עזר ויצמן , החליט לבטל את גירושו ; 
צעד יוצא דופן שלא היה כמותו כלפי אף אחד מהמועמדים לגירוש מהשטחים . כאשר 
קבוצת הטרור היהודית של מתנחלי גוש - אמונים החליטה לפגוע במנהיגי השטחים , 
היה בסאם א - שכעה כתובתם הראשונה . רוב ראשי העיריות שנבחרו ב6791 סולקו 
מתפקידם , בהם גם בסאם א - שכעה קטוע הרגליים , שחזר מטיפול רפואי ממושך 
באנגליה וזכה לקבלת פנים מלכותית כמעט ברבת - עמון , בדמשק , וכמובן בשכם . 
ב3891 , אחרי מלחמת לבנון , כאשר הקרע בין אש"ף לסוריה העמיק והלך ושלטונות 
דמשק יזמו ועודדו מרידה בערפאת ופילוג באש"ף איבד בסאם א - שכעה בהדרגה 
את מעמדו . הוא לא ויתר על אהדתו למשטר הבעת של אסד , ואילו הציבור הפלשתיני 
ברובו המכריע צידד בערפאת . קפמאבינרק עכשיו , נוכח משבר המפרץ , היה מוכן 
א - שכעה להשמיע דברי ביקורת נגד סוריה . " ההצטרפות לקואליציה של האימפריאליזם 
האמריקאי היא מעשה רע ומזיק מעין כמותו " , הוא אומר . " הסורים גרמו עכשיו 
נזק הגדול אפילו מזה שגרמו בפירוק האחדות עם מצרים ב1691 " . תמיכתו הברורה 
והחד - משמעית בסדאם חוסיין איננה מוטלת בספק , אף שעבר כמעט חודש מאז התברר 
לאיזה אסון הוביל נשיא עיראק את עמו . לדבריו , אין ולא היתה לפלשתינאים 
ברירה אחרת אלא הבעת תמיכה בעיראק . ביתו שעל רכס הר גריזים משקיף למערב , 
והוא מאשר ללא מבוכה שכל השכונה שלו צהלה בלילות , כאשר ראו את הטילים 
פוגעים בישראל . אחד מקציני הממשל הישראלי בא לשאול אותו על כך . " הוא 
שאל אותי " , אומר א - שכעה , " מה דעתי על הטילים . אמרתי לו : תראה , 
אני בשר ודם , סבלי הגדול הוא הכיבוש הישראלי , אויבי הם הישראלים שפוגעים 
בי ללא הרף . כיצד אתה מצפה שאגיב כאשר תוקפים אותם ? " עוד שאל אותו 
הקצין לדעתו על הקשר המפורסם שביקש סדאם חוסיין לעשות בין משבר המפרץ לבעיה 
הפלשתינית . הוא ענה לו שלא סדאם חוסיין יצר את הלינקג , אלא מדינת ישראל , 
שהיתה מעוניינת בחורבן הכוח העיראקי . זו מדינת ישראל , לדעתו , שמעולם 
לא ניהלה מדיניות עצמאית , אלא התאימה עצמה לאינטרסים של האמריקאים , שפלשו 
כדי להילחם במפרץ . בסאם א - שכעה גם איתן בדעתו נגד פשרות פלשתיניות נוסח 
ערפאת . הוא מגנה את פייסל אל - חוסייני ואת האחרים שבאו עמו , באישור 
אש"ף , לפגוש את שר החוץ בייקר . הוא מגדיר זאת לא רק כטעות , אלא גם 
כאיוולת . לדבריו , " אין במשך כל השנים שום שינוי בעמדות ממשלת ישראל 
כלפי הפלשתינאים , ואין גם שינוי של ממש בעמדת ארצות - הברית המנסה למצוא 
פתרון לאזור על - פי צרכיה האימפריאליסטיים , לכן אין טעם שהפלשתינאים ואש"ף 
ישנו את דרכם . יש אמרה עממית על האיש שרוצה להיות לבד בבית עם אישתו " , 
אומר שכעה , " ואומר לילדים , יאללה , לכו לשחק בחוץ . כך גם ארצות - 
הברית וישראל , ששולחות את הפלשתינאים , את ערפאת ואת חוסייני , שישחקו 
להם בחוץ " . מה אם כן צריכים הפלשתינאים לעשות ? לסרב כל הזמן ? לא לקחת 
חלק בשום יוזמה ? בסאם א - שכעה משיב : " אבל ודאי שאינם צריכים לקבל 
את עמדות האויב " . יש לו הניסיון האישי שלו , והוא מסביר : " ב6791 הסכמתי 
לשתף פעולה עם מערכת הבחירות שיזמה מדינת ישראל בגדה המערבית , ומה יצא 
לי ? ומה יצא לפלשתינאים ? הדיכוי הישראלי נמשך ואף התגבר , שוללים לחלוטין 
את התביעה שלנו לזכויות לאומיות , לזכויות אדם . מול סרבנות כזאת אין טעם 
בשום ויתור פלשתיני " . דברי בסאם א - שכעה משכם , שהעביר עתה את תמיכתו 
העקרונית בתנועת הבעת מדמשק לבגדד . 
