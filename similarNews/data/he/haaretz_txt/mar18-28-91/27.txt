בתיאטרון הלאומי " הבימה " החליט המנהל האמנותי , חנן שניר , בסוף השבוע 
שעבר , שמירב גרי לא תשחק בתפקיד הראשי בהצגה " ירמה " ( הצגות ראשונות 
תוכננו ל7 . 32 ) , וכי את מקומה תתפוס השחקנית נאוה זיו , שהשתתפה בחזרות 
ואשר היתה אמורה לגלם את דמותה של מריה . ההצגה הראשונה תידחה , כנראה , 
בכמה ימים , ושניר הצטרף לבימוי כדי לסייע לבמאית מיכל פורת . באופן טבעי 
מוצגים החילופים כפגיעה בשחקנית מירב גרי . היא הגיעה להבימה עם הזכויות 
למחזה ( בתרגומה של רינה ליטוין ) , עם הבמאית מיכל פורת ועם השחקן יואל 
דרורי , ועל הפרויקט הזה החליטה עוד עדה בן - נחום , כשהיתה המנהלת האמנותית . 
נטילת תפקיד ראשי כזה , שעליו תקום ותיפול ההצגה , לפני הבכורה , כמוה 
כהבעת אי - אמון בשחקנית . מצד שני , החלטתו של שניר אם להעלות הצגה מסוימת 
ואיך להעלות אותה גם אם היא מתקבלת כשהחזרות בעיצומן היא ממהות תפקידו 
כמנהל אמנותי . לדברי שניר , הוא צפה בחזרות עוד לפני שלושה - ארבעה שבועות , 
ולמרות הערכתו הרבה למירב גרי ולעבודתה ( הוא עבד עמה לפני זמן רב ב"מקום 
אחר " , בתיאטרון הקאמרי ) הגיע למסקנה שמעורבותה האישית לא עברה טרנספורמציה 
אמנותית מספקת . שניר אומר עוד , כי גם כשהציגו בפניו לראשונה את הפרויקט 
כשמילא בפועל את תפקידה של בן - נחום החולה היו לו הסתייגויות לגבי התאמתה 
של גרי לתפקיד , אך מכיוון שהעריך אותה ואת הבמאית , ומכיוון שהן האמינו 
בפרויקט הזה אמונה שלמה , החליט לתת לו " אור ירוק " , בייחוד משום שתוכנן 
ל"הבימרתף " . בינתיים הוחלט להעביר את ההצגה לאולם הקטן מסיבות כלכליות , 
ושניר מונה למנהל אמנותי . הוא ביקר בחזרות , תחילה לבד ואחר - כך עם 
חברי הוועדה האמנותית שהקים . זאת זכותו , ואף חובתו , להגיע להחלטות 
כואבות בכל הנוגע לאיכויות שיעלו או לא יעלו על במת הבימה ; הבעיה היחידה 
היא עיתוי ההחלטה . כל הצגת תיאטרון היא בחזקת הימור . במציאות שלנו הימור 
כלכלי , אבל בראש ובראשונה הימור אמנותי . יש מחזות שיכולים לקום או ליפול 
בשל הקונספציה או הבמאי , אבל ישנן הצגות שבהן העיקר הוא השחקן שבתפקיד 
הראשי . תיאטרון לא מעלה " המלט " אם אין לו שחקן שהוא מאמין כי יתאים 
לתפקיד זה . גם " ירמה " היא הצגה מן הסוג הזה , כפי שמבין כל מי שראה 
את המחזה , או שראה אותו בביצועה של נוריה אספר , באחד מפסטיבלי ישראל 
בירושלים . תפקידו של מנהל אמנותי לשקול את הנתונים שלפניו לפני שהוא מאשר 
הפקה . כל הצגה היא בחזקת ניסוי , ומנהל טוב נבחן בכך שהוא יודע להעריך 
את סיכויי ההצלחה של הניסוי , שכן אי - אפשר לנהל לנצח תיאטרון בשיטה של 
ניסוי וטעייה . הרבה יותר קל להגיד לאנשים לעבוד מאשר להגיד להם : " אתם 
לא מתאימים " . אבל עימות כואב כזה בזמן הנכון היה חוסך עימות כואב לא פחות 
מאוחר יותר . עתה יש שחקנית פגועה , המרגישה שלא איפשרו לה להראות את יכולתה 
( והרי פרק זמן ניכר נתנו לה להבין שמאמינים בה ) , ויש שחקנית אחרת , 
שתצטרך לבנות תפקיד קשה ומורכב בשבועיים של חזרות . יש במאית שמחויבת בנאמנות 
לשחקנית שבחרה מלכתחילה ושהלכה אתה כברת דרך ארוכה , ועתה היא נשארת להתאים 
הצגה לחלל ולמועד קבוע . במקום תהליך יצירתי נכון , יש שורה של פשרות . 
צריך רק לקוות שההצגה תהיה טובה . 
