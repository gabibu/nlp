תיאור העבירות שבהן הודה והורשע תת - אלוף רמי דותן ביום ראשון השבוע , 
מעורר בעיקר את השאלה מדוע הסכים דותן בקלות כזו ללכת ל31 שנים בבית הסוהר . 
האיש שכונה במשפט " גנגסטר בין - לאומי " מצטייר מכתב האישום המפורט כפתי 
שסונוור מהיכולת להפיק רווחים גדולים מחתימתו על הזמנות ציוד רבות - מיליונים . 
קשה להאמין שזהו אותו אדם שכונה " בוגד " בפקודת יום רשמית של מפקד חיל 
האוויר , אותו קצין שמפקדי החיל הקודמים ביקשו להוציאו להורג ולגלגלו בזפת 
ובנוצות . פרטי האישומים שהוגשו לבית הדין הצבאי המיוחד , לאחר שגובשו בהסכמה 
בין פרקליטי התביעה הצבאית והסניגוריה , הם מלאכת מחשבת עדינה של פלפול 
וניסוח משפטי . דותן מתואר בהם כאדם כמעט חסר כוונה פלילית , שבסך הכל 
ביקש לעזור לחברים מימי השירות הסדיר , או שנגרר בידי אחרים לפשעים חמורים 
כגניבת מיליונים וקשירת קשר לחטוף ולסמם את עופר פעיל שהתלונן נגדו , ולחבול 
בו . תמיד היה מישהו אחר ברקע , מישהו שדחף והציע ושכנע , או שהדברים 
פשוט " סוכמו " והתגלגלו מעצמם . דותן הורשע בעיקר על סמך הודאות שסיפק 
לחוקריו , אחרי שאלה גילו צוואה בכתב ידו , ובה הבטיח ליורשיו סכומי כסף 
גדולים וזכויות שהגיעו לו , לדעתו , בעסקיהם של ידידיו . עבריין ערמומי 
ומנוסה , כפי שהוצג דותן בתחילה , לא היה מפליל את עצמו בקלות כזו . בשלושת 
פרטי האישום של לקיחת שוחד שבהם הורשע לא היו שום ראיות שבכלל שולם שוחד , 
מי שילם אותו ואיפה הכסף . " אין לי מושג מהיכן הכספים , כמה הסכום ואם 
יש סכום בכלל " , העיד במקרה אחד . ציפיותיו של דותן , שנתמכו לכל היותר 
ב"הבנה " בין חברים , ונכונותו לצוות ליורשיו אותן זכויות עתידיות , היטו 
את הכף לחובתו . קפמאפרקבשבע שנות פעילותו הפלילית צבר דותן מזומנים , נכסים 
וזכויות בשווי של 000 , 428 , 11 דולר . לא כולם נמצאו תחת ידו ; רוב הכסף 
הוחזק בשותפות עם אחרים , ומיליון דולר היו הערכה שלו לשוויין של זכויות 
עתידיות , שלא הובטחו בביטחונות כלשהם . התביעה טרחה והציגה פירוט חשבונאי 
של הסכומים , אבל שאלה אחת נותרה כמעט עלומה בכתב האישום ממי נלקח כל 
הכסף הזה . התשובות שמספק כתב האישום המפורט מעלות הרהורים על פשע מושלם , 
ללא קורבנות , ממש רצח בלי גווייה . סניגוריו של דותן עשו מאמצים רבים 
למנוע את האשמתו של לקוחם בגניבה ישירה מצה"ל או מתקציבי הביטחון , שהיתה 
עלולה לבסס את הרשעתו גם בפגיעה בביטחון המדינה עבירה חמורה בהרבה מהפשעים 
הפליליים המקובלים שבהם הורשע . בטיוטת כתב האישום , שפורסמה בעיתונות , 
נכתב שראש להק ציוד לשעבר " סיכן אינטרסים חיוניים של מדינת ישראל " . 
השורה הזו נעלמה מהנוסח הסופי שהוגש לבית הדין . הגניבה הגדולה ביותר של 
דותן נעשתה במהלך עסקה של קניית מנועים מחברת " גנרל אלקטריק " ( " גי - 
אי " ) , שנחתמה ב6891 , בהיקף כולל של 152 מיליון דולר . כשמונה מיליון 
דולר הוצאו על ניסויי הטיסה של המנועים , אולם רק 003 אלף דולר שימשו לביצוע 
העבודה בפועל , ויתר 5 . 7 המיליונים זרמו לכיסם של דותן ושותפו האמריקאי , 
הרברט שטיינדלר , עובד בכיר של גי - אי שניהל את העסקות עם ישראל . מאיזה 
כיס יצאו המיליונים הגנובים ? בטיוטת כתב האישום , כפי שפורסמה , נכתב 
שדותן " ניצל הזמנה גדולה של מערכת הביטחון עבור חיל האוויר , והכליל בתוכה 
תוספת מחיר , שתמורתה שולמה מתוך כספים שעמדו לרשות מדינת ישראל " ( הכוונה 
לכספי הסיוע הצבאי מארצות הברית , העומדים לרשות מערכת הביטחון בצורת קו 
אשראי ) . בדרך לבית הדין התהפכו היוצרות . הטענה שדותן ניפח את התחשיבים 
ושלשל את ההפרש לכיסו נעלמה מנוסח האישום שעל פיו הורשע . בנוסח החדש נראה 
הקצין הישראלי כשותף סביל למדי לפשע , והגיבור הרע הוא שותפו האמריקאי , 
שטיינדלר . אחרי הכל , נוח לחבוט בשטיינדלר ולהפכו שעיר לעזאזל . הוא 
נמצא הרחק בארצות הברית , ולא מסר גרסה לחוקרים בישראל . לגרסת התביעה , 
שטיינדלר הוא ששכנע את מעסיקיו בגי - אי " להוציא מכספי החברה לצורך עבודותיה 
בניסויי הטיסה של המנועים " , ודותן בסך הכל סייע לו בהכנת מפרט טכני פיקטיווי . 
הגרסה הזו מעלה שתי תמיהות : קשה להאמין שגי - אי תוציא מיליונים מכיסה 
הפרטי למימון עבודות בפרויקט של לקוח , ולא תזקוף את ההוצאה לחשבון הלקוח ; 
ואם קורבן הגניבה אכן היה החברה האמריקאית , באיזו זכות העבירה המשטרה 
את ממונו של דותן חזרה לישראל ? מדוע לא הוחזר הכסף ישירות לגי - אי ? בעסקה 
קודמת לקניית מנועים מגי - אי , שנחתמה ב4891 , המליץ דותן על ידידו יורם 
אינגביר כקבלן לביצוע עבודות תשתית שונות שהוכללו בעסקה , בעיקר להקמת מתקנים 
לבדיקת מנועים בבסיסי חיל האוויר והרצתם . הקונצרן האמריקאי קיבל את ההמלצה 
באמצעות שטיינדלר , שותפו של דותן . " הנאשם ומר שטיינדלר " , מספר כתב 
האישום המפורט , " החליטו לקבל לעצמם חלק מרווחי ביצוע עבודות התשתית " . 
איזה ניסוח עדין לגבי גניבה של יותר משלושה מיליון דולר , שזרמו לחשבונות 
הבנק של דותן ושטיינדלר במשך שש שנים . המנגנון ששימש לביצוע הגניבה היה 
חברת - קש בשם " גי - אס - קיי " , שהוצגה כמין קבלן משנה שפעל בין גי - 
אי לבין הקבלן הישראלי שלה , אינגביר . גי - אס - קיי גבתה עמלה של % 31 
מעל למחיר של אינגביר . מי שילם את העמלות ? בכתב האישום מופיעה גרסה קצת 
נפתלת , לפיה שכנע שטיינדלר את הממונים עליו בגי - אי להוריד את שיעור הרווח 
שלהם , " כדי שמשרד הביטחון לא ישלם יותר עקב מעורבותה של גי - אס - קיי " . 
על פי הגרסה הזו , גם במקרה הזה נגנב הכסף לכאורה מהחברה האמריקאית ולא 
מקופת המדינה הדלה . כתב האישום מתעלם מכך שאת ההנחה במחיר אפשר היה לתת 
ישר למשרד הביטחון . בפרשייה אחרת הורשע דותן בקבלת תשלומים קבועים , מעין 
ריטיינר , משלוש חברות זרות שהיו בקשרי עבודה עם חיל האוויר , באמצעות 
חברות קש זרות שהיו בשליטתו . אבל על פי כתב האישום , דותן לא קיבל שוחד 
מהחברות הזרות כדי שיקדם את ענייניהן . הוא רימה גם אותן , והניען לשלם 
לחברות הקש שלו תמורת שירותים טכניים של מהנדס שלא היה ולא נברא . במקרה 
הזה ברור שהכסף לא בא ממקורות עצמיים של החברות , ונכלל בחשבון שהגישו למשרד 
הביטחון . קפמאפרקאם דותן מצטייר מכתב האישום כגיבור טראגי , ידידו יורם 
אינגביר מתואר שם כמרוויח הגדול מכל הפרשה . אינגביר התבלט מראשית החקירה 
כאגוז קשה . הוא שמר בדבקות על זכות השתיקה וסירב למסור גרסה לחוקריו . 
כשניסו לעוצרו בפעם השנייה , הצליח סניגורו לשכנע את בית המשפט ששתיקה 
בחקירה אינה עילה מספיקה למעצר . אינגביר חזר לנהל את עסקיו , ומנהל עכשיו 
מאבק שקט עם משרד הביטחון , שלחץ על חברות לנתק את קשריהן אתו . אינגביר 
מככב בפרט האישום הראשון , שבו הורשע דותן בלקיחת שוחד . השניים הכירו 
ב9691 בשירות הסדיר , וכעבור 41 שנים נפגשו . אינגביר סיפר לדותן על רצונו 
לפרוש מעבודתו כמהנדס שכיר ולהקים לו עסק עצמאי . לטענת הנאשם , " הוא 
העריך את יכולתו וכישוריו הטכניים של אינגביר " , והציע לו להשתלב בביצוע 
עבודות שונות במערך הטכני של חיל האוויר . דותן היה אז ראש ענף הנעה , 
האחראי למערך המנועים בחיל , ותוך שנים מעטות הפך את אינגביר והחברות שבשליטתו 
לזרוע המבצעת שלו בהקמה ובאחזקה של מתקני בדיקה והרצה למנועים . הוא המליץ 
על אינגביר כקבלן משנה לחברות ישראליות וזרות , ובראשן גנרל אלקטריק , 
שמכרו ציוד לחיל האוויר . היקפי הפרויקטים שקיבל אינגביר בהמלצת דותן היו 
פנטסטיים לגבי מהנדס שזה מקרוב החל את דרכו כיועץ - בית עצמאי . מגי - אי 
לבדה קיבל אינגביר עבודות בהיקף של 13 מיליון דולר בתקופה של שש שנים . 
אין ספק שדותן עשה רבות למען חברו , וביסס את מעמדו הכלכלי כאדם עתיר הכנסות . 
ומה קיבל בתמורה ? מהו השוחד שבקבלתו הורשע ? בעדותו במשטרה , שהועתקה 
כלשונה לכתב האישום , סיפר דותן על " הבנה בעל - פה " שנוצרה בינו לבין 
אינגביר ב3891 , " שברבות הימים אוכל להצטרף אליו כשותף " . יורם נתן לו , 
לדבריו , אלף שקלים ישנים סכום סמלי שביטא אותה הבנה ביניהם . בצוואתו , 
שנכתבה כנראה ברגע של חולשה , העריך דותן את חלקו בעסקיו של אינגביר במיליון 
דולר שאותם ציווה ליורשיו . אבל לסכום הזה , כך מתברר , לא היה שום כיסוי 
אחר : בעדויותיו הדגיש דותן שלא קיבל כסף תמורת העסקות והחוזים שסידר לאינגביר . 
חברו גם לא אישר בפניו מעולם שלזכותו עומדים סכומים כלשהם . " הסכום שהיה 
אמור להיות קבוע או מחולק מתוך הרווחים של יורם לא סוכם בשום צורה " , העיד 
דותן . מכתב האישום עולה שלא נמצאה שום ראיה שאינגביר התכוון למלא את חלקו 
הכספי בהבנה עם דותן , וייתכן שכל העניין היה משאלת - לב של הקצין . משפטן , 
המכיר מקרוב את חומר הראיות בפרשת דותן , אמר השבוע שספק רב אם אפשר יהיה 
בכלל להעמיד את אינגביר לדין על חלקו בפרשה . קפמאפרקאת עסקיו המסועפים 
ניהל דותן עם שותפים שונים , שלא תמיד ידעו זה על קיומו של זה . הדוגמה 
היפה ביותר למידור השותפויות היתה בעסקת גי - אס - קיי , כאשר דותן סידר 
לאינגביר עבודה לטענתו , כדי לקבל חלק מרווחיה בעתיד ובו בזמן עשה שותפות 
עם שטיינדלר , לגביית עמלות שמנות מעבודתו של אינגביר . אבל למרות ההפרדה 
שנקט בין השותפים , ידע דותן לשמור להם אמונים . ממש כמו שהבטיח לעופר 
פעיל ולאינגביר , בפברואר 48 : " אם תשתפו פעולה , אשפוך עליכם את צינור 
הכסף " . להבנה המפורסמת אינגביר - דותן היה גם שותף שלישי , רס"ן ( מיל ) 
בועז מרק , ששירת עם השניים בצבא הסדיר . מרק היה ראש המדור האחראי למתקני 
הרצת המנועים , וסייע לדותן בלחציו על חברות זרות שיתנו עבודה לאינגביר . 
בכתב האישום מסופר שבתמורה הובטח לו חלק בעסקי אינגביר בעתיד , " אבל 
אינגביר לא עמד בהתחייבותו " . על פי כתב האישום , דותן פיצה את בועז מרק 
על בגידתו של אינגביר , והפקידו על חברות הקש שלו , שקיבלו תשלומים קבועים 
מיצרנים בארה"ב . אבל הסכומים שזרמו שם היו קטנים יחסית 612 אלף דולר 
וכדי לסדר את מרק מבחינה כלכלית נזקק דותן לשירותיה הבלתי נלאים של גנרל 
אלקטריק . החברה הקימה , לפי דרישתו , מחסן ערובה לחלקי חילוף בבסיס 
האחסנה המרכזי של חיל האוויר . מרק מונה למנהל המחסן , על פי החשדות בהמלצתו 
החמה של דותן . פרשייה זו לא הוכנסה משום מה לכתב האישום , ומרק עדיין 
יושב בסניף הישראלי של גי - אי . השבוע סירב להתייחס לחלקו בפרשה ולאיזכורו 
במשפטו של מפקדו לשעבר . גם כשנסגרה עליו המלכודת , לא הפקיר דותן את הקרובים 
לו . הוא חתם על עסקת הטיעון רק אחרי שהפרקליטות האזרחית הבטיחה חסינות 
לאשתו , אלה דותן ; לגרושתו ואם שלושת בניו , מיכל דותן ; לאחותו , 
אביבה אבידור , ולבעלה משה ; ולאמו הקשישה , רבקה דולברג . כתב האישום 
לא פירט את החשדות נגד בני המשפחה , אבל בנספח שצורף לו , ובו מונה דותן 
בכתב ידו את חשבונות הבנקים השונים שלו בחו"ל 61 בסך הכל מופיעות נשותיו 
ואחותו כבעלות זכות חתימה בכמה חשבונות . אלה היתה שותפה בחשבון שנפתח בשנת 
98 בבנק שווייצרי , ובו הופקדו 661 אלף דולר שזרמו ממקורות שונים . סכום 
זה נותר בחשבון עד למעצרו של דותן . עם אשתו הראשונה , מיכל , פתח דותן 
עוד בשנת 77 , כשלמד לתואר שני בארצות הברית , חשבון בנק בעיר דייטון שבו 
היו 04 אלף דולר . בשנת 58 נפתח חשבון משותף עם מיכל בניו יורק , ובו הופקדו 
02 אלף דולר , " כסף לבן אישי שהועבר לחו"ל " . עם אחותו אביבה פתח חשבון 
בשנת 88 בסינסינטי , ואת 04 אלף הדולרים שהיו בו הגדיר " כסף שנשאר מדייטון 
ויצא מהארץ ככסף לבן " . כל החשבונות האלה רקנו מתכולתם עוד לפני מעצרו . 
אותו נספח כספי של כתב האישום מתאר רשת פיננסית סבוכה שניהל בשביל דותן 
עורך הדין הרולד כץ . הרשת כללה בנקים בשווייץ , בלוקסמבורג , בגרמניה , 
בבלגיה , באנגליה , בגיברלטר , בארצות הברית ובישראל . התחנה הסופית 
של צינור הכסף היתה בבנק השווייצרי " יו - בי - אס " , שם נפתחו ב0991 שני 
חשבונות . באחד הופקדו ששה מיליון דולר , פרי הגניבה מתקציב ניסויי הטיסה 
של גי - אי , וזכות החתימה הוקנתה לדותן . בשני היו שלושה מיליון דולר , 
עמלותיה של חברת הקש גי - אס - קיי , ובעל החשבון היה אחד גורג הארט שם - 
כיסוי שבחר לעצמו דותן . בבנק " מידלנד " האנגלי הוחזקו 002 אלף דולר 
נוספים , שמקורם לא ברור , בחתימתו של עו"ד כץ . קפמאפרקאלוף אביהו בן - 
נון מינה את דותן לראש להק ציוד , והתייצב מאחוריו ללא סייג בזמן החקירות 
הממושכות . גם אחרי שנעצר דותן סירב להתנער ממנו , וקיים נאמנה את הכלל 
שכל חשוד מוחזק זכאי עד שאשמתו הוכחה מעבר לספק הסביר . בכך נהג האלוף במלוא 
האחריות המצופה ממנו כמפקד חיל האוויר שאליו נשואות עיניהם של רבבות חיילים . 
אבל כשהגיעה שעתו של בן - נון להכיר באחריותו שלו , אחרי שדותן חתם על 
עסקת הטיעון והודה בפשעיו , בחר מפקד חיל האוויר לזוז הצידה . בתמיכת מפקדי 
החיל בעבר , שהתחרו זה בזה בתיאורים פלסטיים של מה שהיו עושים לדותן אם 
רק היה נופל לידיהם , בחר בן - נון בהטלת בוץ ורפש בפקודו . " מספר שתיים 
שלי ירה בי מאחור " , זעק האלוף הפגוע , " רמי דותן בגד בכולנו ובי אישית " . 
ל היה מדובר רק בעסקאותיו הפרטיות של דותן בחו"ל , אפשר היה לראות בפרשה 
עניין פרטי של הקצין שבגד . אבל כתב האישום מתאר אווירה של שחיתות וריקבון , 
שהיתה לדרך חיים בלהק ציוד של חיל האוויר : שיחות בין בכירי הלהק על עסקים 
משותפים עם חברות פרטיות ; תוכנית לפגוע בעופר פעיל , הנרקמת בשיח קצינים 
בלשכתו של דותן ; זיופי חשבונות ואישורים בפרויקטים יקרים ; מסירת עדויות 
שקר , העלמת ראיות ופעולות אחרות להכשלת החקירה . כל אלה אינם עניינו האישי 
של דותן מושחת ורקוב כאשר יהיה אלא ביטוי לכישלונה של מערכת שלמה , שהעמידה 
את הנאמנות האישית מעל לכל ערך אחר . לכך יש להוסיף גם את טענותיהם של גורמים 
שחקרו בפרשת דותן , כי מהלכי החקירות הפנימיות נגדו הודלפו לו במלואם . 
טענות אלה לא נבדקו , וזהות המדליף אינה ידועה , הגם שלחוקרים יש חשדות 
ברורים למדי בעניין . ההמתנה הממושכת למלחמת המפרץ , והמלחמה עצמה , דחו 
את הדיון בגורלו האישי של בן - נון ; שעת חירום אינה יאה להדחת מפקד הזרוע 
הארוכה של צה"ל . עכשיו , משנדמו הקרבות , ונותר להמתין רק לעונש , ייאלץ 
בן - נון להסיק מסקנות אישיות . 
