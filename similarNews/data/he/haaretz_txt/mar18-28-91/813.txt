העיקרית של ראש - הממשלה . אי - אפשר ואסור להאמין למוצא פיו וכל מלה שלו 
איננה מלה , אלא אם כן הוכח אחרת . האנשים הגוצים והמוצקים האלה , שידיהם 
כבדות ודיבורם כבד משהו , הם גם האנשים הישרים בעינינו , כאילו כבדותם 
הארצית מחברת אותם אל קרקע המציאות ואל שורש העובדות . יצחק שמיר נהנה , 
כאמור , מהופעתו המרובעת והמקובעת , שמרחיקה אותו , כביכול , מחצאי - 
אמיתות ומשקרים גמורים . לכן , בכל - פעם שאנחנו עומדים על הכזב שבדבריו , 
אנחנו מופתעים מחדש , אף כי לא מכזביו היינו צריכים להיות מופתעים , אלא 
דווקא מאמיתותיו . לא יהיה זה מן הראוי שדברים קשים אלה יפטרו אותם כדברים 
של אנשי - אופוזיציה : הם באופוזיציה ועל - כן הם מותחים על ראש הממשלה 
ביקורת זה תפקידם . ראשית , משום שאפילו אופוזיציונרים מושבעים כמונו 
אינם ממהרים להאשים את ראש הממשלה בשקרנות . שנית , משום שנתנו לשמיר אשראי 
רב בהזדמנויות שונות . כאשר היה נדמה בשעתו שהממשלה הולכת למפגש קהיר , 
תמכנו בה בכל - לב , אם כי יוזמתה מ41 במאי 9891 לא היתה יוזמתנו ועקרונותיה 
רחוקים מעקרונותינו מרחק ניכר . כאשר ניהלה הממשלה את מדיניות ההבלגה שלה 
בזמן מלחמת המפרץ , גם אז תמכנו בה בפה מלא . אי - אפשר אפוא להאשים אותנו 
בחוסר פרגון ובעין צרה . בכל מקרה אנחנו בוחנים את ראש הממשלה על - פי העניין . 
האשראי שהענקנו אזל . בדיעבד מתברר , כי שמיר הוליך את כל העולם שולל , 
גם אותנו . מעתה ואילך חובת הראיה היא עליו . נקודת המוצא שלנו היא 
זאת : שמיר רוצה להמשיך ולתעתע בכולנו כל הזמן . אם נתבדה , לשם שינוי , 
נשמח להודות בטעות . שמיר אומר שהוא מוכן לדבר עם פלשתינאים בשטחים , אך 
ורק אתם . יפה . אבל הוא איננו מסוגל להצביע ולו על פלשתינאי אחד , שהוא 
בעיניו בר - שיח . כבר שנים אנחנו דוחקים בו לנקוב בשם אחד או שניים כדי 
שיהיה לנו מושג במי דברים אמורים . לא רק שלא נקב בשמות , הוא פסל , למעשה , 
את כל המועמדים לדיאלוג . רק לפני כמה ימים פסל במכה אחת את כל המשתתפים 
בפגישה עם מזכיר המדינה האמריקאי . לכן , כאשר הוא מצהיר על נכונותו לדבר 
הוא משקר . שמיר אומר שהוא מוכן לקיים בחירות בשטחים , שיעמידו בסופן את 
הנושאים ונותנים עמנו מטעם התושבים בשטחים . אבל הוא מעולם לא היה מוכן 
להתחייב לקבל את התוצאות . כלומר , בחירות - בחירות , אך הוא עצמו יבחר . 
לכן כאשר שמיר אומר בחירות הוא משקר . שמיר אומר שהוא מקבל את הסכמי קמף - 
דייוויד ( שהתנגד להם בשעתו ) , והם שצריכים להיות מונחים ביסודה של כל 
יוזמה מדינית באזור . אבל הסכמים אלה מבוססים על החלטות 242 ו833 , שמשמעותן 
נכונות ישראלית לוותר על שטחים . ראש הממשלה מסרב בתוקף לאמץ את שתי ההחלטות 
האלה של מועצת הביטחון . לכן כאשר שמיר אומר הסכמי קמף - דיוויד הוא משקר . 
שמיר אומר שהוא מוכן לנהל משא ומתן לשלום עם סוריה . אבל באותה נשימה הוא 
גם אומר שחוק רמת - הגולן שריר וקיים ולעולם לא יחול בו שינוי . לא רק שהוא 
דוחה כל אפשרות לוויתור טריטוריאלי ברמה , הוא אפילו דוחה כל אפשרות לנהל 
משא ומתן על ויתור כזה . לכן כאשר הוא אומר משא ומתן עם סוריה הוא משקר . 
שמיר אומר : משא - ומתן בלי תנאים מוקדמים . נשמע סביר והוגן . בעת ובעונה 
אחת הוא מאשר בעצימת - עין תנופת התנחלות בגדה וברמה . בין כל התנאים המוקדמים 
אין דבר שהוא יותר תנאי ויותר מוקדם מאשר התנחלות , שהיא הכוונה המוצהרת 
לקבוע עובדה מוגמרת בשטח ומימושה . לכן כאשר שמיר אומר " בלי תנאים מוקדמים " 
הוא משקר . אנחנו מונים בזאת את כל שקריו אחד לאחד , ויכולנו להוסיף עליהם 
כהנה וכהנה , ואין אנחנו מפלילים אותו אלא במה שהפליל את עצמו : למען ארץ - 
ישראל מותר לשקר אמר שמיר לפני זמן . ואם למען ארץ - ישראל מותר לשקר , 
מותר לשקר גם למען " המחנה הלאומי " , ששומר על ארץ - ישראל . אם למען 
המחנה הלאומי מותר לשקר , מותר לשקר גם למען ממשלת ישראל , שמייצגת את 
המחנה הלאומי , ששומר על ארץ - ישראל . אם למען ממשלת ישראל מותר לשקר , 
מותר לשקר גם למען ראש ממשלת ישראל עצמו , ששומר על ממשלת ישראל , שמייצגת 
את המחנה הלאומי , ששומר על ארץ - ישראל . במשפט אחד מותר לשקר על - ימין 
ועל - שמאל , לאחרים ולעצמנו , כי בשקר כוחנו ובאמת חולשתנו , והאמת המיותרת 
הזאת איננה אלא מטרד . ציון בציזבט תיפדה . עכשיו , כאשר נפתחים שערי 
השלום ושמיר מתעקש להשאיר אותם נעולים , לא תהיה לנו ברירה : אם הוא ימשיך 
לשקר לנו , אנחנו נמשיך לספר עליו את האמת ; והאמת היא שאין שום תוכנית 
שלום , לא חד - מסלולית ולא דו - מסלולית , ומעולם לא היתה לו תוכנית ממשית , 
ועד אשר לא יכפו עליו הר כגיגית את העיקרון של שטחים - תמורת - שלום גם 
לא תהיה . שלום - שלום ואין בידיו קצה חוט לשלום . 
