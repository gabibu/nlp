הידיעות הראשונות שטופטפו מכוויית על גורלו של הציבור הפלשתיני שנותר שם 
עוררו בהלה . יאסר ערפאת אמר לפני שבועיים בראיון לכתב הגרדיאן מלונדון , 
כי הוא פוחד שהפלשתינאים בכוויית חשופים עתה להתנפלויות רצחניות כפי שהיה 
בסיום המלחמה בלבנון במחנות סברה ושתילה . בשבוע שעבר התכנסה צמרת אש"ף בתוניס 
לדיון מיוחד ופירסמה תביעה להסדרי ביטחון לפלשתינאים בכוויית . סלים זענון , 
שהיה שגריר אש"ף בסעודיה ובכוויית , התמנה לטפל בנושא . אש"ף גם ביקש 
רשות לפתוח מחדש את משרדיו בכוויית - סיטי . בסוף השבוע שעבר הגיעו ידיעות 
מוסמכות יותר על הנעשה אצל הפלשתינאים בכוויית . מסתבר כי מתוך כ053 אלף 
הפלשתינאים שהיו בנסיכות בתחילת אוגוסט , ערב המשבר , נותרו שם כ071 אלף . 
השאר יצאו את כוויית בחודשי הקיץ או נמלטו עם פרוץ הקרבות . כאשר חזרו 
הכווייתים לשלוט בנסיכות הם עצרו לחקירה כ000 , 2 פלשתינאים בחשד לשיתוף 
פעולה עם העיראקים . מתוכם שוחררו עד כה כ008 . את הנתונים הללו סיפקו סוכנויות 
ידיעות זרות שציטטו פלשתינאים שסיפרו על התנכלויות חוזרות ונשנות כלפיהם 
מצד כנופיות רחוב בכוויית . על ממדי התופעה קשה לדעת . בעיתוני מזרח - ירושלים 
היו בימים האחרונים כותרות בנוסח " הכווייתים מתאנים לפלשתינאים בכוונה 
לגרשם " , אולם העיתון " אל - נהאר " , למשל , הוסיף לכותרת סימן שאלה , 
משום שעד כה נודע רק על מקרים בודדים של בריונות ולא על פעולות שיטתיות 
בעידוד השלטונות . השגריר הבריטי בכוויית , מייקל וסטון , אמר בסוף השבוע 
שעבר לבי - בי - סי שמצבם שלקפמאלידהפלשתינאים בכוויית הוא רע . אולם בנסיכות 
בכללה התנאים קשים אחרי ההרס הרב , כך שמצבם איננו שונה בהרבה ממצבן של 
קבוצות אחרות שנותרו בכוויית , כמו המצרים , בני המזרח - הרחוק וגם לא 
ממצב הכווייתים עצמם . קפמאבינדובר אמריקאי הודה גם הוא שהתגלו מקרים של 
רדיפת פלשתינאים ודבריו הביאו לפרסום מאמר נרגש בעיתון המצרי " אל - גומהוריה " 
ביום שלישי שעבר . בעל המאמר , שהועתק בעיתוני מזרח - ירושלים , הביע 
כעס ותמיהה על שזרים , אמריקאים ובריטים , צריכים לדרוש מערבים ( כווייתים ) 
לרחם על ערבים ( פלשתינאים ) . " עלינו מוטלת החובה לדרוש שלא כל הציבור 
הפלשתיני בכוויית ישלם את המחיר בגלל שבודדים מתוכו שיתפו פעולה עם הכובשים 
העיראקים " , נאמר ב"אל - גומהוריה " . ברור שהפלשתינאים שנותרו בכוויית שרויים 
בפחד . רובם ממשיכים להיות מסוגרים בבתים . אי - אפשר ליצור אתם קשר טלפוני 
והם ממתינים בתקווה שיחזרו לחיות כפי שחיו לפני המשבר . הם מסתמכים על כך 
שכוויית זקוקה להם . רוב הפלשתינאים בכוויית עבדו במקצועות מבוקשים : מורים , 
מהנדסים , רופאים , כלכלנים , עובדי בנקים ופועלים מיומנים . היו ביניהם 
קבלנים וסוחרים עשירים שנראה שלא הפסידו הרבה . ממשלת כוויית הודיעה לכולם 
שתחזיר להם את כספי הפיקדונות שהיו להם בבנקים , אולם הדבר ייקח זמן . 
בינתיים בוטל הדינר הכווייתי הישן מכיוון שהעיראקים שדדו כמויות ענק של כסף 
מזומן מקופות עסקים , מבנקים ומאנשים פרטיים . בשבוע הבא מתכוונת ממשלת 
כוויית להנפיק שטרי כסף חדשים שערכם יהיה נמוך מקודמיהם , אולם הממשלה הכריזה 
שבתוך שנתיים יחזור המטבע הכווייתי לערכו הקודם וכל הפיקדונות יעמדו לרשות 
בעליהם . מלבד הכסף בבנקים לא היה לפלשתינאים בכוויית כמעט שום רכוש אחר . 
אסור היה להם לקנות בתים , אדמות , חנויות ומשרדים , מכיוון שלא היו 
אזרחי הנסיכות , והזכות להיות בעליהם של נכסי - דלא - ניידי נשמרה לאזרחים 
בלבד . אבל ההבטחה להחזיר את הפיקדונות בבנקים בלבד , שימחה רק חלק מהפלשתינאים 
ומהזרים האחרים שפעלו בכוויית בעבר . עם הוצאת המכרזים הראשונים של הממשלה 
לעבודות קבלנות לשיקום הנסיכות , התברר שהזוכים במכרזים הם קבלנים וחברות 
אירופיות ואמריקאיות ולא חברות ערביות . זוהי מכה קשה בעיקר למצרים , אבל 
גם לפלשתינאים . עוד מתברר והולך שהרוב הגדול מתוך 051 עד 002 אלף הפלשתינאים 
שעזבו את כוויית לא ישובו לשם . הם לא רוצים לחזור , והכווייתים לא רוצים 
בהם . המדובר ברבים מהעשירים והמבוססים בקרב הקהילה הפלשתינית בכוויית . 
קפמאבינככל שאפשר לאסוף פרטים עליהם , ברחו כמה אלפים מהם לנסיכויות הנפט 
האחרות במפרץ , בעיקר לאבו - דאבי ולבחריין , וכן לסעודיה . במדינות אלו 
יש ריכוז של כ052 אלף פלשתינאים ששמרו על פרופיל נמוך בכל זמן המשבר ולא 
נפגעו . יש פלשתינאים שברחו מכוויית לאירופה , אולם הרוב המכריע , יותר 
מ001 אלף , הגיעו לירדן ומשם המשיכו כמה אלפים גם לגדה המערבית . בדרך 
כלל הצליחו הפלשתינאים שיצאו מכוויית להציל את רוב רכושם . שמעתי מבני משפחתו 
של השיח סעד אל - דין אל - עלמי ממזרח - ירושלים על אחת מבנותיו שנישאה בכוויית 
והתגוררה שם שנים רבות . היא ברחה מכוויית אחרי הכיבוש והעיראקים איפשרו 
לה להוביל במשאית לרבת - עמון את כל תכולת הבית ששווייה רב . שליטי בגדד 
שרצו לשמור על יחסיהם הטובים עם הפלשתינאים ואש"ף , נתנו לכל הפלשתינאים 
לקחת עמם רכוש כמו מכוניות , טרקטורים , משאיות , ואת כל ציוד הבית . 
סוחרים לקחו את הסחורה מהחנויות וכך הלאה . בירושלים שמעתי מאחדים מתוכם 
שעשו אף טובה לידידים כווייתיים והבריחו בשבילם רכוש מהנסיכות הכבושה . 
אי - חזרתם של הפלשתינאים שיצאו את כוויית מסיימת פרק בתולדותיהם שנמשך כ04 
שנה , שבהן עמדה כוויית במרכז פעילות כלכלית , חברתית ופוליטית של הפלשתינאים . 
פריחתה של נסיכות כוויית אחרי מלחמת העולם השנייה התרחשה במקביל לגל הפליטים 
הגדול מארץ - ישראל ב8491 . בני המזל שבין הפליטים הצליחו להגיע לכוויית 
החל משנות ה05 ועשו בה חיל רב . ביניהם היו המהנדס יאסר ערפאת , שסיים 
את לימודיו בקהיר ובא לעבוד בכוויית ב7591 . תחילה עבד בשירות הממשלה ואחר 
כך פתח חברה קבלנית משל עצמו והפך למיליונר . עוד באו המורים חליל אל - 
ווזיר ( אבו - גיהאד ) וסלאח חלף ( אבו - איאד ) ואיש העסקים פרוק קדומי . 
החלום להגיע לכוויית ריתק את דמיונם של הפליטים חסרי הבית והפרנסה , ואחד 
הסיפורים הידועים ביותר בספרות הפלשתינית , " גברים בשמש " של גסאן כנפאני , 
מגולל את קורותיהם המזעזעים של פליטים המנסים להבריח את הגבול מבצרה שבעיראק 
לכוויית , ובדרך מוצאים את מותם . היתה זו כוויית שבה התכנסה לראשונה , 
ב9591 , חבורתו של ערפאת והקימה במחתרת את ארגון ה"פתח " . כמה מראשי הארגון , 
כמו חאלד אל - חסן , המשיכו להתגורר בכוויית , והוא בין המעטים שזכו לדרכון 
כווייתי . החל משנות ה07 ואילך היתה כוויית מקום הריכוז השלישי בגודלו של 
הפלשתינאים ( אחרי השטחים וירדן ) , ובכך תפסה את מקומה של לבנון שחרבה 
במלחמות האזרחים . על פי האומדנים , יצאו בשנות השיא של העלייה המסחררת 
במחירי הנפט ( 2791 עד 2891 ) כ051 אלף פלשתינאים מהגדה המערבית , מעזה 
ומירדן , ועברו לכוויית כדי למצוא שם את פרנסתם . רובם ככולם הפרישו אחוז 
מסוים משכרם על פי הסכם בין מדינות הנפט לאש"ף כדי לממן את הארגונים הפלשתיניים . 
זאת בנוסף לכספי המענקים שנתנו כוויית ושאר מדינות המפרץ לאש"ף . קפמאבינלנתונים 
המרשימים על הכסף הרב שעשו הפלשתינאים בכוויית הצטרפו תמיד סיפורים על השפלתם 
שם ועל היחס המזלזל כלפיהם . הכווייתים קבעו מכסות והגבילו את בואם של הפלשתינאים 
לתחומם , ומדי פעם ערכו מבצעי גירוש . במקרה אחד כאשר העלו את כלל המשכורות 
בכוויית הודיעה הממשלה שההעלאה חלה רק על אזרחי כוויית ולא על הזרים . הפלשתינאים 
הממורמרים והכועסים שלחו משלחת מחאה לארמון אל - סבאח , ושם , על פי הסיפור , 
נאמר להם : אנחנו מעלים את השכר רק לבני המשפחה , לא למשרתים . קפמאלידאבל 
גם כך יכלו מאות אלפי הפלשתינאים בכוויית לחסוך הרבה משכרם ולשלוח למשפחותיהם 
בשטחים . חלק גדול מהבנייה הפרטית שהיתה בעיקר בגדה המערבית עד לאחרונה 
התבסס על ההכנסות מכוויית . גם רבים ממוסדות הציבור בשטחים הוקמו מכספים 
שהגיעו מכוויית . הימים הללו לא יחזרו מן הסתם . ברבת - עמון פורסמו בימים 
האחרונים ידיעות שממשלת ירדן ביקשה סיוע לקליטתם של יותר מ001 אלף הפלשתינאים 
שהגיעו לשם מכוויית . מצבה הכלכלי של ירדן הוא חמור גם בלי התוספת הזו לאוכלוסייתה . 
בעיתוני מזרח - ירושלים פורסמה ידיעה שארצות - הברית תסייע כנראה לירדן 
בעניין זה , מכיוון שהאמריקאים אינם מעוניינים בלחץ לחזרה המונית של פלשתינאים 
לכוויית והם מעדיפים שיישארו ברבת - עמון . אם תימשך העוינות לפלשתינאים 
שנשארו בכוויית , ייתכן שעוד רבים מתוכם יעזבו . מאז ומתמיד עוררו הפלשתינאים 
בכוויית חשדות משום שהיו בעלי השכלה ומודעות פוליטית וחברתית מפותחת ותוססת . 
גם עכשיו ממשיכים הנסיכים השמרניים לחשוש מהם כאשר גוברת הדרישה ליתר דמוקרטיזציה 
בנסיכות . כך או כך , משבר המפרץ סיים כנראה את הפרק הכווייתי בהיסטוריה 
הפלשתינית החדשה . 
