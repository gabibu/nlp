כוויית ( ע"ר וע"ץ ) . נמל שועייבה , אחד משני הנמלים של כוויית , נפתח 
מחדש לתנועת אניות , אך הנמל האחר עדיין סגור כתוצאה מנזקי המלחמה כך נמסר 
בכוויית ביום ששי . ממלא מקום שר התכנון , סלמאן עבדל ראזק אל - מוטאווע , 
אמר כי נמל שועייבה , הרחוק 07 ק"ם מדרום לעיר כוויית , נפתח מחדש לאחר 
שטוהרו מימיו ממוקשים ומהריסות . מוטאווע אמר כי האניות החלו לעגון בנמל 
זה , שהוא המודרני ביותר בכוויית ונמצא בקרבת שדות הנפט אחמדי . עוד אמר 
כי מוטב שבתקופה הנוכחית יעגנו בנמל זה אניות עם מטענים שניתן להורידם ישירות 
מן הסיפון , בגלל המחסור בכוח אדם ומאחר שכמה מנופים עדיין אינם פועלים . 
" עבודות השיקום מתקדמות בקצב מניח את הדעת והמצב ישתפר מדי יום ביומו " , 
אמר . הנמל האחר , שוויך , בקרבת העיר כוויית , נמצא בינתיים , לדברי 
הדובר , במצב גרוע מאוד עקב הכיבוש העיראקי . הוא אמר כי יארגן סיור כתבים 
בנמל זה , כדי שיראו במו עיניהם את ההרס שעשו שם העיראקים . " נמל זה 
איננו פועל כלל . המנופים וכל מערכות השינוע הוצאו מכלל פעולה " , אמר . 
