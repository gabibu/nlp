פאריס ( מיוחד ל"הארץ " ) . משפטו של הפרוף רוברט פוריסון מאוניברסיטת 
ליון , אשר טען כי תאי הגזים במלחמת העולם השנייה כלל לא היו קיימים , 
נפתח אתמול בבית המשפט בפאריס . פוריסון , הנתבע על - ידי ארגונים יהודיים 
שקרוביהם נשלחו למחנות ההשמדה , ארגוני רזיסטנס וארגון ה"ליקרה " נגד גזענות , 
יהיה הראשון אשר יעמוד לדין ויישפט על סמך חוק חדש שנחקק ב41 ביולי 0991 
המיועד לטפל בנאשמים בהטלת ספק בביצוע פשעים נגד האנושות שאותם הגדיר ב5491 
בית המשפט בנירנברג . חוק זה הנו חמור במיוחד ומאפשר לבית המשפט לפסוק עונש 
של שנת מאסר וקנס של 003 אלף פראנק . טענתו של פוריסון הועלתה בירחון " שוק " 
שהוא כתב עת ימני קיצוני . פוריסון כבר עמד לדין על האשמה דומה לפני כעשר 
שנים . הפרוף פוריסון טוען כי התביעה נגדו הינה ניסיון לפגוע בזכות הביטוי 
שלו וכי זהו ניסיון למנוע ממנו לקיים מחקרים בנושאים מסוימים . באותו ראיון 
שפורסם ב"שוק " האשים פוריסון את ההיסטוריונים הרשמיים הפועלים לגרום לציבור 
להאמין כי לגרמנים היתה מדיניות השמדה פיסית של היהודים ובמיוחד ההאשמה כי 
הם עשו שימוש בתאי גז . פרקליטו של פוריסון אריק דלקרואה טען כי החוק החדש 
לפיו הועמד פוריסון לדין מנוגד לאמנה האירופית לשמירת זכויות האדם המבטיחה 
את עקרון חופש הביטוי . המשפט יימשך יומיים . בקרב ארגונים יהודיים בצרפת 
רואים במשפט זה מבחן לכל התופעה ההולכת ומתגברת בצרפת של הכחשת השואה אשר 
פוריסון נחשב כאחד מהאבות הרוחניים שלה . 
