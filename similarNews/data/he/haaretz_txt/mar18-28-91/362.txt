משרד התיירות מתח אתמול ביקורת על התייקרות כרטיסי הטיסה בעונת הקיץ הקרובה , 
העלולה לפגוע בתיירות לישראל . בעקבות מחאה מצד התאחדות סוכני הנסיעות על 
העלאת מחירי הטיסות מישראל לחו"ל , התייחסו מקורות במשרד התיירות להשפעת 
ההתייקרות על הכיוון ההפוך מחו"ל לארץ . לדבריהם , המפתח לבואם של תיירים 
הוא מחיר החבילה לישראל . " שר התיירות נלחם כל הזמן על הורדת מחירי האחסון 
בארץ , אך אם מחירי האחסון יהיו נמוכים , ולעומת זאת מחירי הטיסה יהיו 
גבוהים , לא עשינו דבר . התיירים אינם מונחים בכיסנו , יש תחרות גדולה 
של אתרי תיירות אלטרנטיוויים באגן הים התיכון " , אמרו המקורות . 
