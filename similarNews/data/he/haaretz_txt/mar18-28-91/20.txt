הכנסת אישרה באחרונה סופית את התיקון לחוק העונשין המטיל על מנהלים בכירים 
של תאגידים אחריות פלילית על מסירת מידע מטעה בדבר מצבם העסקי של התאגידים . 
מדובר בהוספת סעיף 424א לחוק העונשין התשל"ז7791 . הסעיף החדש חל רק על 
עובדים בכירים ב"תאגיד שלציבור עניין בו " , כלומר תאגיד שגייס כספים מהציבור 
באמצעות תשקיף , או תאגיד שניירות הערך שלו נסחרים בבורסה או רשומים בה 
למסחר , או תאגיד שמחזור העסקים השנתי שלו גדול מ001 מיליון ש"ח או שהונו 
העצמי גדול מ02 מיליון ש"ח או שהוא מעסיק יותר מ002 עובדים , וכן כל חברה 
ממשלתית . שר המשפטים רשאי לשנות בצו נתונים אלה , באישור ועדת הכספים 
של הכנסת . לעובד בכיר שהסעיף חל עליו , ייחשב כל מנכ"ל , מנהל עסקים ראשי , 
משנה למנכ"ל , סמנכ"ל , חשב , מבקר פנימי , מזכיר התאגיד , ובעלי משרות 
מקבילות , גם אם תואר משרתם שונה . סעיף 424א קובע כי עובד בכיר בתאגיד 
מן הסוג שהוזכר יהיה צפוי לדין פלילי אם לא מסר לממונה עליו או לדירקטוריון 
מידע עסקי נכון שהגיע אליו בתוקף תפקידו , מתוך כוונה להטעות ומתוך ידיעה 
שהדבר עלול לפגוע במצב התאגיד . עובד כזה יהיה צפוי לדין פלילי גם אם לא 
מסר לממונה עליו מידע חיוני , או שמסר לו מידע מטעה , על מצבו העסקי של 
התאגיד , מתוך כוונה להטעות ומתוך ידיעה שהדבר עלול לפגוע בתאגיד . כמו 
כן צפוי לדין פלילי עובד בכיר או דירקטור שפירסם במתכוון מידע מוטעה בדבר 
מצבו העסקי של התאגיד . העונש על כל אחת מהעבירות הללו : שלוש שנות מאסר , 
או קנס . בנוסף על כך , בית המשפט רשאי לחייב את מי שהורשע לפצות את התאגיד 
על הנזק שנגרם לו מהעבירה , עד סכום הגדול פי ארבעה מכל התשלומים שקיבל 
מהתאגיד מיום ביצוע העבירה . יוזם החוק , יו"ר ועדת חוקה , חוק ומשפט של 
הכנסת , אוריאל לין , הסביר לכנסת כי המדינה נאלצה באחרונה להיחלץ לעזרת 
תאגידים ציבוריים שכשלו , ובסופו של דבר נשא משלם המסים בעול הכישלונות 
העסקיים הללו . הכישלונות נבעו לא אחת מכישלון ניהולי , וההנהלות הטעו 
במתכוון את הרשויות , את המערכת הבנקאית ואת הציבור בדבר מצבם האמיתי של 
התאגידים . הטעיה זו הרחיבה את ממדי הכישלון והנזק . 
