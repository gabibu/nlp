" עריקים " ו"סנדלים " קשורים דוקא בשמו של שלמה להט ראש עירית תל אביב 
אותה הוא מנהל בלי הפסקה זה יותר מ61 שנה . להט מאמין כנראה כי לכס ראש 
העירייה נולד , וכי הציבור ימשיך להעניק לו תמיכה בלתי מסויגת , אחרת לא 
ניתן להבין כיצד הרשה לעצמו לעלוב כך בתושבי עירו , שלהם לא דאג למחסה ומקלט , 
וכיצד התעמר בהם וירד לחייהם בנושא הקנסות והסנדולים , אף שלא דאג להם 
לחנייה . היינו זקוקים למלחמת המפרץ כדי לנפץ את המיתוס שראש העירייה דאג 
כל השנים לטפחו כדי להעשיר את הקופה העירונית שאם לא תינקט מדיניות חנייה 
אגרסיווית , תיסתם העיר ותיגרם קטסטרופה תחבורתית . באו ימי המלחמה והימים 
שלאחריהם , שבהם הופסקו הסנדולים והקנסות והוכח כי העדר אכיפה לא גרמה את 
הקטסטרופה שניבאו לנו . ההיגיון היה מחייב שהתנסות זו תביא את להט להרהור 
שני על כל מדיניות החנייה שהנהיג . הוא אמנם עשה זאת , אלא שהבשורה שבישר 
באמצעות דוברו , במסגרת מאמץ יח"צני להחניף לציבור ולשפר את דימויו הציבורי 
שנחלש לאחר שהדביק את תווית העריקים לחלק נכבד מהציבור , היתה של קוסמטיקה 
חיצונית בדמות הקלות חסרות משמעות שמנציחות למעשה את מדיניות החנייה האגרסיווית 
של העירייה . תושבי תל - אביב והבאים בשעריה יזכו לעוד מספר ימי חסד , עד 
לאחר הפסח , ולאחריהם יחודשו הקנסות והסנדולים בגין חנייה במקומות שהעירייה 
קבעה אותם כאסורים . ההקלות שייכנסו אז לתוקף לא ייצרו מציאות חדשה . העירייה 
תפתח אמנם את חניוני אילון , אבל עיקר הנהנים מהם באים מחוץ לעיר כדי לבלות 
לקנות או לצורכי עבודה וסידורים . הסנדול על פי להט לא יבוטל , אלא משך 
זמן הסינדול יתקצר לפרק הזמן " המינימלי הדרוש " . לא ברור למה לא לבטל 
את הסנדול לחלוטין ולהסתפק בגרירה בנקודות תורפה . פקחי העירייה יונחו " לגלות 
גמישות באכיפת החוקים לכלי רכב הנושאים תו חנייה של תושבי תל - אביב , ובמקרים 
שבהם יתעורר הספק לגבי ביצוע העבירה " ייהנה האזרח מהספק " . ציבור הנהגים 
תושבי תל - אביב יהיה נתון עתה לרצונם הטוב של פקחים . ראש העירייה הנחה 
את מנכ"לו לבדוק אפשרות לאפשר במקומות מסוימים בעיר חניית רכב עם שני גלגלים 
על המדרכה . קפמאבינלהזכיר , ראש העירייה התחייב על כך כבר לפני יותר משש 
שנים בכנסת , כתחליף לחוק הסנדול . בחיפה ובירושלים מימשו את ההבטחה מיד 
אחרי קבלת החוק . בתל - אביב עוד בודקים . בזמן המלחמה הותרה חניית רכב 
כאשר שניים מגלגליו על המדרכה , כדי לאפשר מעבר מהיר לרכב חירום . הדבר 
היה יעיל וגם התנועה וגם הולכי הרגל לא ניזוקו . במקום לזרות חול בעיניים , 
מוטב היה ללהט לו היה נוקט את הצעדים המתבקשים : סימון מחדש של שפות המדרכה 
בכל אזורי המגורים והגדלה משמעותית של מקומות חנייה בעיר , ביטול מוחלט 
של הסנדול והנהגת גרירה רק מנקודות תורפה , ביטול השיטה שלפיה נקבעות לפקחים 
מכסות של דו"חות חנייה . אבל ספק רב אם להט ינקוט צעדים אלה , שמשמעותם 
ויתור על מקור הכנסה המניב לקופת העירייה מדי שנה יותר מ05 מיליון ש"ח . 
הקנסות על חנייה הפכו זה כבר למס עירוני עקיף , המכביד על האזרח אך מקל 
על העירייה לכסות כמה חורים בתקציבה ומאפשר לה להפנות כספים לעוד פרויקטים 
ראוותניים . לו נשאל הציבור לדעתו , היה בוודאי מעדיף את ביטול הקנסות על 
הפרויקטים שכביכול נועדו לרווחתו . צמצום האכיפה בתחום החנייה , בסיכומו 
של דבר , לא חייב ליצור חור תקציבי בקופת העירייה , שכן הדבר עשוי להביא 
לצמצום בכוח אדם בפיקוח העירוני ולהגדלת מספר האנשים שיגיע לעיר לבצע את 
קניותיהם . וכך יתאוששו העסקים , שחלקם נקלעו באחרונה לקשיים שמונעים מהם 
את האפשרות לשלם את מסיהם לעירייה . 
