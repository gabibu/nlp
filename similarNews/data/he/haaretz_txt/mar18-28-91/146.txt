ואשינגטון ( מיוחד ל"הארץ " ) . הדיווח על דברי ראש הממשלה יצחק שמיר בוועדת 
החוץ והביטחון אתמול , לפיהם הוא מתנגד לשיחות מדיניות עם עשרת הפלשתינאים 
שנועדו עם מזכיר המדינה גיימס בייקר , עורר פליאה בחוגים דיפלומטיים בוואשינגטון . 
על - פי הדיווח , אמר שמיר כי אינו יודע מי מסוכן יותר , פייסל אל - חוסייני 
או יאסר ערפאת , והציע כי מדינות ערב ימצאו אישים המוכנים למו"ם עם ישראל . 
פקיד במחלקת המדינה אמר כי מדיניות ארה"ב גורסת ש"אלה ( שנפגשו עם בייקר ) 
הם פלשתינאים אמיתיים , נציגים לגיטימיים של תושבי השטחים , ואנו מעוניינים 
מאוד לשמור על דיאלוג עמם " . דיפלומט אמריקאי הזכיר אתמול את דברי הנשיא 
גורג בוש במסיבת העיתונאים המשותפת שלו עם נשיא צרפת באי מרטיניק ביום ה 
שעבר , כי ארה"ב " תמשיך באפיק הזה ( של פגישות עם נציגים מהשטחים ) 
למשך זמן - מה " . הדיפלומט סירב לומר במפורש , עם זאת , שדברי שמיר עומדים 
בניגוד למדיניות ארה"ב . 
