ואשינגטון ( מיוחד ל"הארץ " ) . בכוונת הממשל האמריקאי למכור לישראל סוללות 
טילי פטריוט בשווי 053 מיליון דולר , ולמכור לסעודיה חלקי חילוף לציוד צבאי 
ב919 מיליוני דולרים ; כך מסר שלשום בוואשינגטון דובר מחלקת ההגנה . ההודעה 
נמסרה לקונגרס , בהליך שאינו מצריך את אישור המחוקקים האמריקאים , אלא 
רק מאפשר להם להביע התנגדות לכך תוך 03 יום . פרטי עסקת המכירה של ציוד הפטריוט 
לישראל אינם ברורים . מקורות ישראליים בוואשינגטון אמרו שעדיין לא סוכם 
עם הקונגרס , או עם הממשל , כיצד בדיוק ימומנו סוללות הפטריוט שיישארו 
בישראל , וכמה מהסוללות שהוחשו ארצה בתקופת המלחמה יישארו בחזקתה של ישראל . 
הסכום של 053 מיליון דולר מכסה , ככל הנראה , יותר מאשר סוללת טילים אחת , 
הכוללת בדרך כלל 8 משגרים ו46 טילים . מכירת חלקי החילוף לסעודיה אינה קשורה 
לעסקת הנשק הגדולה שחתמה ריאד עם ארה"ב , אשר חלקה הראשון בסך 7 מיליארד 
דולר כבר מומש , וחלקה השני עדיין בתהליך של בחינה מחדש . העיתון " ואשינגטון 
פוסט " ציטט פקידים בכירים בממשל , שאמרו כי הושגה התקדמות ביוזמתו של 
ממשל בוש להגביל את תפוצת הנשק באזור . העיתון מוסר שבמגעים שקיימו באחרונה 
יצרניות הנשק הגדולות בעולם עם נציגי הממשל האמריקאי , הן הביעו נכונות 
לצמצם את מכירת הנשק למדינות המזה"ת . לדברי העיתון , הן ממשלת ישראל והן 
הממשלות של מדינות ערב הביעו נכונות להירתם למאמץ משותף של פירוז המזה"ת 
מנשק להשמדה המונית . קפידבינפקיד ממשל בכיר מסר לעיתון כי " צעדים ראשונים " 
כבר ננקטו , כדי לתאם מאמץ כולל של יצרניות הנשק הגדולות בעולם לצמצם את 
מירוץ החימוש במזה"ת . הוא הוסיף כי גם מוסקווה הביעה נכונות להירתם למאמץ . 
לדברי העיתון , גוברת ההכרה בממשל האמריקאי , שהתמודדות יעילה עם הסוגייה 
מחייבת תיאום בין - לאומי , שבו ישתתפו כל יצרניות הנשק הגדולות . הממשל 
סבור כי תיאום כזה יפחית את המתיחות באזור , ויעודד את הצדדים בסכסוך ליטול 
חלק ביוזמה של הגבלת החימוש . עיתון טוען כי הממשל גורס כי על מדינות המזה"ת 
להגדיר את החימוש הנחוץ להם לשם הגנה , ומנגנון בין - לאומי יסדיר את הדרכים 
למימוש צרכי הביטחון שלהן . אחת ההצעות ברוח זו היא ליצור גוף בין - לאומי 
חדש של יצואניות הנשק הגדולות . הצעה אחרת , שצרפת מנסה לקדם , גורסת 
שחמש החברות הקבועות במועצת הביטחון של האו"ם יוסמכו להתמודד עם הנושא . 
תומכי ההצעה מציינים כי ארה"ב , בריטניה , צרפת , בריה"ם וסין סיפקו 
כ%09 מהנשק שהגיע למזה"ת בשנים האחרונות . נציגים של הממשל דנו בסוגייה עם 
כל ארבע החברות הקבועות הנוספות במועצת הביטחון . בוש בעצמו שוחח על כך 
בפגישותיו עם נשיא צרפת מיטראן ועם ראש ממשלת בריטניה מייגור בשבוע שעבר , 
ואילו בייקר העלה את הנושא בפגישותיו עם ראשי הממשל הסובייטי . עוזרו של 
בייקר לענייני מזרח אסיה , ריצארד סולומון , ביקר בפקין בשבוע שעבר , 
והציע שסין תירתם אף היא ליוזמה . פקידי ממשל אמרו ל"ואשינגטון פוסט " 
כי הסינים הביעו הסכמה לדון עם תת - מזכיר המדינה , רגינאלד ברתולומיאו , 
על העניין בשבועות הקרובים . פקיד בכיר בממשל מסר לכתב העיתון כי מדינות 
האזור , ובהן גם ישראל , הביעו עניין רב בפירוז המזה"ת מנשק להשמדה המונית , 
כאשר מזכיר המדינה גיימס בייקר העלה את הנושא בדיוניו עם מנהיגי האזור . 
