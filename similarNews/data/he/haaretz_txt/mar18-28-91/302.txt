משחקי הכדורגל בשבת יתקיימו כמתוכנן , בפיקוח שוטרים , כאשר ועדת הספורט 
תפעל להבטחת מקורות למימון השיטור עד מחר כך סיכם אתמול בבוקר יו"ר ועדת 
הספורט , ח"ך מיכה גולדמן , דיון דחוף בנושא זה . הוועדה חזרה על עמדתה 
העקרונית כי השיטור במגרשים צריך להיות ממומן מתקציב המדינה . ח"ך עמנואל 
זיסמן אמר כי אינו רוצה ליצור מצב שבו תמנע המשטרה מאוהדים לבוא למגרשי הכדורגל . 
דבריו נאמרו בתגובה לדברי נציגי המשטרה , תנ"ץ אריה עמית ותנ"ץ שלמה שגב , 
כי מפכ"ל המשטרה החליט לא לאפשר משחקי כדורגל ללא שיטור וכי באין תקציב 
לא יהיה שיטור . לוועדה הובהר על ידי נציג האוצר רן פינצי ונציגי המשטרה 
וההתאחדות לכדורגל , כי 3 מיליון השקלים שהובטחו לא תוקצבו עד לאתמול בבוקר . 
יו"ר הנהלת ההתאחדות שאול סוירי ומנכ"ל ההתאחדות יעקב אראל אמרו כי יש למצוא 
הסדר נאות לשיטור . 
