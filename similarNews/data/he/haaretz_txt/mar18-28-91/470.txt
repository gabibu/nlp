הזוכה במקום הראשון בתחרות הסיפור הקצר של " הארץ " הנערכת זו השנה השלישית 
ברציפות על ידי מדור " תרבות וספרות " בחסות חברת מל"ל מערכות מחשבים בע"ם 
הוא הצייר אריה אקשטיין מראש פינה . אקשטיין הוא ניצול שואה , וסיפורו 
" דודה אסתר " הוא סיפור ילדות המתרחש בשכונות העוני והפשע של וארשה של 
טרם מלחמת העולם השנייה . אקשטיין לא פרסם עד כה כמעט דבר מפרי עטו . שני 
הסיפורים הנוספים שנבחרו על - ידי ועדת השופטים של התחרות הסופר אהוד בן 
עזר , המבקרת חנה הרציג והמשורר איל מגד הם " עיניים " , פרי עטה של אור - 
לי וינוקור מהוד השרון , שטרם פרסמה מפרי עטה , ו"כאבים " מאת סופר צעיר 
שביקש להישאר בעילום שם מפאת התוכן החושפני של סיפורו . שלושת הסיפורים יתפרסמו 
בגיליון ערב פסח של " תרבות וספרות " . הפרס מחשב נייד מתוצרת " פלייטק " 
ומדפסת " סופר 5 " , מתנת חברת מל"ל , מערכות מחשבים בע"ם יוענק לאריה 
אקשטיין בימים הקרובים . סיפורים נוספים שנמצאו טובים על - ידי חבר השופטים 
יתפרסמו בגיליונות החג הבאים של " תרבות וספרות " . 
