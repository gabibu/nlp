מנהל אגף השיווק ברשת המשביר לצרכן , אלי גידור , הודיע לפני ימים אחדים 
על התפטרותו מהתפקיד ועל כוונתו לעזוב תוך שבועות אחדים את הרשת . גידור , 
בוגר מנהל עסקים , הובא לרשת לפני כשנה וחצי על רקע המצב הקשה שאליו נקלע 
המשביר לצרכן בשנים האחרונות , עקב קשיי ניהול והיעדר גישה שיווקית מתקדמת 
שתאפשר לרשת להתחרות בהצלחה במרכזי הקניות החדשים . לפני כן שימש גידור מנהל 
מחלקת השיווק במשרד הפרסום פוגל - לוין . עד למינויו לא היה לרשת אגף שיווק 
נפרד והפעילות בתחומי השיווק והפרסום נעשתה במסגרת אגף הסחר . גידור הובא 
במסגרת זו כדי לשפר את מערך השיווק של הרשת ולבחון דרכים חדשות כמו למשל 
הרחבת רשת המציאונים . רשת המשביר לצרכן , הכוללת 12 סניפים ו006 , 1 עובדים , 
סובלת זה שנים מספר מקשיים כלכליים מתמשכים , שחלקם היו תוצאה אובייקטיווית 
של הירידה בביקושים במשק , אך חלקם היה תוצאה ישירה מהתרחבות יתר והערכות 
שגויות של מנהלים . מאז מונה מנחם עינן למנכ"ל הרשת במקומו של האלוף ( מיל ) 
שמואל אייל , נאלצה הרשת לנקוט צעדי התייעלות שכללו פיטורי 051 עובדים 
וסגירת הסניפים המפסידים בהרצליה , רחובות והסניף הישן בבאר שבע ; ולפעול 
למכירת המבנים של הרשת באלנבי ובפתח תקוה . קפידבינרשת המשביר לצרכן הנמצאת 
בבעלות שווה של רשתות הקו - אוף והמשביר המרכזי אינה נוהגת לפרסם את נתוניה 
הכספיים , אך מדברים שנשא המנכ"ל לפני חודשים אחדים נלמד כי מכירותיה ב0991 
הסתכמו ב071 מיליון דולר . ברבעון הראשון הפסידה הרשת כשני מיליון דולר . 
למרות שגורמים ברשת מדווחים על שיפור במכירותיה , עדיין לא נמצא קונה ל%05 
ממניות הרשת , המוצעים עדיין למכירה על ידי המשביר המרכזי . אתמול אמר גידור 
בתגובה , שהתפטרותו מהתפקיד היא על רקע אישי . אולם ל"הארץ " נודע שההתפטרות 
נגרמה מקרע בינו לבין מנכ"ל הרשת עינן , בנוגע למינויו של אלי נוי , לשעבר 
מנכ"ל העיתון גרוזלם פוסט , לתפקיד ראש אגף הסחר של המשביר לצרכן . כמו 
כן היתה ביניהם מחלוקת על דרכי קבלת ההחלטות ברשת . 
