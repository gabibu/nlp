פקיסטאן ( ע"ר ) . צבא אפגניסטאן ירה ללא הפסק ביממה האחרונה טילי סקאד 
מקאבול לאזור העיר חוסט , שאותה תוקפים כמה אלפי מורדים מוסלמיים אפגניים , 
בקרבת גבול פקיסטאן . 63 טילי סקאד נפלו באזור חוסט , שבמזרח אפגניסטאן , 
בין יום ששי ליום רביעי , " ומאז הבוקר , נמשך ירי הטילים ללא הפסקה " , 
מסר עבדול חאמיד מנהאג , מנהל סוכנות הידיעות " מידיה " של המורדים האסלאמיים . 
הקרבות וירי הטילים הובילו למותם של כמה עשרות לוחמים משני הצדדים , מסרו 
המורדים . קאבול הגבירה את ירי הטילים , כאשר המורדים פתחו לפני שבוע במתקפה 
חדשה על חוסט , הנמצאת כ03 ק"ם מפקיסטאן , ואשר בה חיל - מצב ממשלתי . 
שלטונות אפגניסטאן האשימו את פקיסטאן כי היא מעורבת בקרבות לכיבושה של חוסט . 
המורדים טוענים כי השתלטו על נמל התעופה הישן , והם מנסים עתה לכבוש את 
נמל התעופה החדש , כדי למנוע העברת אספקה כלשהי לחיילים ולנציגי המשטר . 
