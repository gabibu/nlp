דיסבורג ( מיוחד ל"ספורט הארץ " ) . אלופת הכדורסל של גרמניה , באייר 
לוורקוזן , תגיע השבוע למישחק הקובע נגד מכבי תל אביב בגביע האלופות כמחזיקת 
הגביע הגרמני . אתמול ניצחה לוורקוזן במישחק הגמר השני , שהיה באולמה , 
את קבוצת בראונשוויג 62108 . במישחק הראשון שהיה לפני כשבועיים בבראונשוויג 
ניצחה לוורקוזן 8918 . זו הזכיה ה - 8 של לוורקוזן בגביע הגרמני . העיתונות 
הגרמנית לא יצאה מכליה אחרי ניצחון לוורקוזן בקינגסטון , המאפשר לבאייר 
לקוות שהכרטיס לפאריס בהישג יד . העיתון אקספרס ציין בידיעה קטנה , שלמרות 
שלוורקוזן ניצחה בלונדון את קינגסטון 8958 , נראה שלא תעלה לחצי הגמר , 
בגלל שיריבותיה מכבי תל אביב ואריס סלוניקי ניצחו גם הן . לא ברור אם מישהו 
מבין את המצב שנוצר בבית הגמר . בעיתון המיליונים בילד התפרסמה ידיעה עוד 
יותר קטנה האומרת : " אחרי הניצחון בקינגסטון יש ללוורקוזן סיכוי קלוש 
להגיע לפאריס " . מכבי תל אביב קיים אתמול אחר הצהריים אימון קל לשבוע המתוח 
שמצפה לו . המאמן צבי שרף המודע לעייפות המצטברת של שחקניו לא הכביד עליהם . 
הוא מקווה לעבור ללא פציעות את משחק הליגה שיהיה מחר ביד אליהו מול הפועל 
גבת . לפני המשחק ביום חמישי נגד לוורקוזן אמר שרף : " נשים דגש על ההגנה 
וההתקפה הקבוצתית . רק כך נוכל לנצח ולהתגבר על הגובה הגרמני . בעיה נוספת 
ומרכזית היא סגירתו של הרכז והמוח של באייר קלינטון ווילר . הוא לא רק קולע , 
הוא גם מסדר מצבים לאחרים . אסור לנו להקל ראש , למרות שכולם כבר מדברים 
על הופעת מכבי בפיינל פור בפאריס " . 
