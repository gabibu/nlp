בית המשפט הגבוה לצדק דחה אתמול את עתירת ארגון מגדלי הירקות לחייב את מועצת 
הירקות ומשרד החקלאות לפעול נגד הברחת תוצרת חקלאית מהשטחים לתחום הקו הירוק . 
נשיא בית המשפט העליון , מאיר שמגר , והשופטים שלמה לוין ושושנה נתניהו , 
ביטלו את הצו - על - תנאי שהוציאו בשעתם לבקשת העותרים , וחייבו אותם לשאת 
בהוצאות המשפט בסך 000 , 4 ש"ח . השופט שמגר כתב בפסק הדין כי אין בג"ץ 
סבור שעליו לכפות פתרונות פשטניים המתבטאים רק בהחלטה לאסור העברת תוצרת 
מהרצועה לגדה , ולהדק את הפיקוח , כפי שביקשו העותרים . שמגר קיבל את 
עמדת המדינה כי הנושא של יחסי הגומלין בין החקלאות בישראל לבין החקלאות בשטחים 
הוא סוגיה מורכבת וסבוכה שכרוכים בה בעיות רבות ושיקולים חקלאיים - כלכליים , 
בטחוניים ומדיניים . בעיות אלו נובעות , בין היתר , ממעמדם המשפטי של 
השטחים ומחובותיה של ישראל כלפי אוכלוסייתם . שלובה בכך בעיית יצוא התוצרת 
דרך ישראל לאירופה ודרך גשרי הירדן , וגם שיווק תוצרת ישראל בשטחים . דרכי 
האכיפה והפיקוח לשם קיום התחיקה הקיימת כרוכות גם בהיבטים בטחוניים . " מבחינת 
אופייה הדומיננטי , שאלת השיווק של התוצרת החקלאית של השטחים המוחזקים איננה 
נושא משפטי " , כתב שמגר . " זהו נושא מובהק של מדיניות בו חוברים יחד 
שיקולי כלכלה , ביטחון ויחסי חוץ " . שמגר ציין כי מעצבי המדיניות מייחדים 
כל העת תשומת לב לנושא זה , ובמאי 0991 אף הוקם צוות מקצועי משותף לרשויות 
הביטחון ולרשויות החקלאות למצוא פיתרון . בראש הצוות עמד פרופסור פוהורילס , 
מנהל הרשות לתכנון במשרד החקלאות . בין ההמלצות שהגיש הצוות , היו גם כאלה 
הנוגעות לתכנון גידולי ירקות בגדה , הקמת קרן לקליטת עודפים והפעלת הסדרי 
שיווק בין השטחים לישראל . המשרד אימץ תחילה המלצות אלה , אך שינה עמדתו 
עקב מדיניות הממשלה לצמצום התכנון ולליברליזציה בחקלאות . 
