מיכאל בן חורין , המכנה את עצמו נשיא מדינת יהודה , החל מארגן את תומכיו 
בגולן כדי למנוע כל ניסיון להחזיר חלקים מחבל ארץ זה לסוריה . בן חורין , 
מראשי תנועת כך , אומר כי הוא מתכוון לשוב בקרוב לרמת הגולן כדי לפעול 
שם נגד כל ניסיון לאפשר ויתור כל שהוא על הגולן . " מרמת הגולן יורידו 
אותי רק כמת " , אמר בן - חורין , שעבר לפני כמה חודשים לישוב תפוח שבשומרון . 
ראש המועצה המקומית יסוד המעלה , יוסי מזרחי , אומר כי גם תושבי המושבה 
הוותיקה שלו מתכוונים לפעול ולסייע לתושבי רמת הגולן אם תועלה הצעה לפגוע 
בהתיישבות היהודית בגולן . מזרחי הזכיר כי חברי המושבה היו מאוימים במשך 
שנים רבות מהפגזים הסוריים . ראשי המועצות ברמת הגולן מתנגדים לכל פעולה 
תקיפה או ליציאה להפגנות בעקבות ההתבטאויות האחרונות של פוליטיקאים בכל הקשור 
לעתיד רמת הגולן . ראשי המועצות נפגשו גם כמה שרים וחברי כנסת וביניהם , 
סגן ראש הממשלה דוד לוי וסגנו ביבי נתניהו , כדי לדון אתם בהתבטאויות האחרונות 
בכל הקשור לעתיד רמת הגולן . 
