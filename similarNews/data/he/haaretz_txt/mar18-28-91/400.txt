" אחר כך העבירו אותנו במסדרונות כשהידיים לא קשורות וללא כיסוי עיניים 
עד שהגענו לשער מספר 21 , שהעצורים קוראים לו שער הגיהנום . . . מישהו 
תפס לי את הראש והטיח אותי בקיר מעל השער בדיוק . מהמכה עוד פעם כנראה איבדתי 
את ההכרה . התעוררתי כשאני קשור עם הידיים לאחור לברזל בקיר ושק על ראשי . 
מאז נשארתי עם הקשירה הזאת חמישה ימים רצופים , ללא אוכל או שתייה ואת 
הצרכים עשיתי בבגדים . . . בתום היום התשיעי לקחו אותי לחקירה שנמשכה 
כשש שעות . כל אחד חקר אותי קצת ופרש . . . מישהו ( מהחוקרים ) החזיק 
צנצנת של טיפקס . אחד תפס אותי בשערות ואחר כך שפך אותה בתוך הפה . ירקתי 
מיד את הכל החוצה , ופרצופו ( של החוקר ) נתכסה כולו רוק וטיפקס . שנינו 
התלכלכנו בטיפקס . אז הם ממש השתגעו והגבירו את המכות . הם המשיכו להכות . 
מרוב המכות איבדתי את השליטה . השתנתי בבגדים . שמתי לב שהשתן מלא דם . 
על המכנסיים ראיתי דם והשתן שברצפה היה מלא דם . את הדם ניגבו בזקן שלי 
ובשערותי . . . " זהו קטע מעדות שמסר עציר פלשתינאי לתחקירני מרכז המידע 
לזכויות האדם בשטחים , " בצלם " , לצורך כתיבת דו"ח מקיף על התעללות ועינויים 
שהופעלו נגד פלשתינאים שנעצרו במהלך האינתיפאדה למטרות חקירה . הדו"ח שהושלם 
השבוע מבוסס על בדיקה מפורטת של 14 מהם , שנחקרו על - ידי אנשי השב"ך במתקנים 
של שירות בתי הסוהר , המשטרה וצה"ל בשטחים . הוא אינו עוסק באלימות ובהתעללות 
בשלבים שונים של מעצר או כליאה , אלא רק בהתעמרות שנעשתה במהלך החקירה עצמה . 
המחקר , שכתבו דפנה גולן וסטנלי כהן , צריך להדיד שינה מעיני כל ישראלי . 
מאחר שנושא זה הוא בתחום סמכותו של היועץ המשפטי לממשלה , הועבר החומר במלואו 
לעיון ולתגובה ללשכתו כבר לפני למעלה מחודש . אך למרות פניות חוזרות ונשנות 
לא התקבלה עד היום כל תגובה , פרט לאישור על עצם קבלתו . לאור חריפות העדויות 
שקובצו בתחקיר הקפדני תובע עתה " בצלם " מהממשלה להקים ועדת חקירה עצמאית 
לבדיקת תופעות ההתעללות והעינויים באגפי החקירה של השב"ך . כל מחקר בנושא 
מעין זה כרוך בבעיות מתודולוגיות רבות : הזיכרון אינו תמיד מדויק , עצירים 
עלולים להגזים בתיאורים מתוך מניע פוליטי , ובדרך כלל כמעט אין עדויות מסייעות . 
המושג " עינויים " רווי בקונוטציות רגשיות ופוליטיות , וקשה למצוא לו 
הגדרה ברורה ואובייקטיווית . כדי לצייר את הגבול התחתון של " עינוי " 
קבעה ועדת לנדוי לחקר פעולות השב"ך את המושג " לחץ פיסי מתון " . ההגדרה 
המקובלת והמוסמכת מופיעה ב"הצהרה נגד עינויים " שפירסם האו"ם ב5791 : " . 
. . כל פעולה מכוונת הנעשית על - ידי עובד ציבור או בהמרצתו וגורמת לאדם 
כאב חמור או לסבל נפשי או גופני , ושמטרתה גביית הודאה או עדות מאדם או 
מאדם שלישי , ענישה על מעשה שעשה או איום עליו או על אנשים אחרים . . . 
" . הגדרה זו יוצרת כמה בעיות , כמו השאלה מהי דרגת החומרה של כאב וסבל 
חמור , אך היא יוצרת מסגרת למחקר ולחקיקה לאומית ובין - לאומית . במחקרו 
החליט ארגון " בצלם " לאמץ את הגדרת האו"ם ואת קביעת החוק הישראלי הפלילי 
האוסר שימוש בכוח על - ידי עובדי ציבור . לדעת " בצלם " אנשי השב"ך הם 
עובדי ציבור , ואסור להם להשתמש או להורות להשתמש בכוח או באלימות נגד אדם 
כדי לסחוט ממנו הודאה בעבירה או מידע בדבר עבירה . אסור להם גם לאיים על 
אדם כי יפגעו בו או ברכושו כדי לסחוט הודאה בעבירה . עם זאת , השב"ך אינו 
כפוף לשום גוף מבקר או מפקח חיצוני , וסמכותו נגזרת מזו של המפקד הצבאי 
באזור . אגפי החקירות של השב"ך נתונים לפיקוחו הבלעדי , ואנשי צבא ומשטרה 
טוענים כי הכניסה לאגפים אלה אסורה עליהם . באופן כללי אפשר לומר כי הוראות 
החוק ביחס לחקירות השב"ך או לטיפול בתלונות עצורים על יחס בלתי הולם אינן 
ברורות , ולא קיים שום גורם חיצוני הבודק תלונות אלה . רק בפברואר 7891 
מונה בשב"ך מבקר לחקור תלונות , אך הוא אינו מוסר את ממצאיו לגופים חיצוניים . 
ועדת לנדוי המליצה שמבקר המדינה יוסמך לבדוק את עבודתה של יחידת החקירות 
של השב"ך , אך ככל הידוע לא התקיימה עד היום בדיקה כזו . לדעת " בצלם " , 
מעמדו המיוחד של השב"ך ופיזור האחריות מסייע לו לפעול הרחק מהעין הציבורית 
ופותח פתח למעשים שאי - אפשר לבקרם . האשמות על עינויים של עצירים פלשתינאים 
ועל התעללות בהם החלו שנים אחדות לאחר כיבוש הגדה והרצועה . עלייה דרמטית 
בתלונות ובתיאורי התעללות בעצירים חלה בתקופת האינתיפאדה . המקורות הפלשתיניים 
העיקריים למידע בתקופה זו הם דו"חות ארגון זכויות האדם " אל חק " מרמאללה . 
בישראל אספו חומר בעניין זה בעיקר ארגון " נשים למען אסירות פוליטיות " 
ו"הוועד הציבורי נגד עינויים בישראל " . קפמאליד1ב8891 אירעו תשעה מקרי מוות 
בזמן מעצר , ובשנה שאחריה תשעה מקרים נוספים . בחמישה מקרים מתוך 51 בשנים 
88919891 , אומר " בצלם " , נראה היה כי המוות נגרם כתוצאה ישירה או עקיפה 
של שיטות חקירה . " קיימים מכשולים כמעט בלתי עבירים להשגת הוכחות ביחס 
להתעללות ולעינויים " , מעידים החוקרים . אבל מהחומר שנאסף עולה בבירור 
כי בחקירות השב"ך נעשה שימוש כדבר שבשגרה בשיטות כמו כיסוי ראשו של העציר 
בשק , הרטבתו במים והפעלת מאוורר לכיוונו , הלקאות חמורות בכל חלקי גופו , 
מניעת שינה ממנו , קשירתו ( אל - שבח ) , קשירת גופו בצורת " בננה " 
למשך זמן ארוך , בידודו בתאי " ארון " או " פריגידר " , וכן התעללות 
פסיכולוגית בו והשפלתו . להלן עדות של עציר שחווה כמה משיטות החקירה , הכלולה 
בדו"ח " בצלם " . וואיל , בן 02 , נעצר בביתו בחברון בשעה 2 לפנות בוקר 
ב98 . 5 . 22 . למחרת נלקח לדהרייה . ב42 במאי עמד קשור באזיקי מתכת לארונית 
כל היום מבלי שנחקר . בשעה עשר בלילה נלקח ל"ארון " תא בגודל כ11 מטר , 
חשוך ( האור חודר אליו רק דרך חרך צר בדלת או בתקרה ) והוחזק שם במשך 
שלוש שעות . אז הועבר לצינוק עד 82 במאי . באותו יום הועבר שוב ל"ארון " 
למשך 7 שעות , והוחזר לצינוק עד למחרת . החקירה התחילה בבוקרו של 92 במאי . 
במשך חמש שעות התמקד החוקר באיומים על דברים שיקרו לוואיל אם לא יודה . 
בשלב זה החלו המכות . וואיל התעלף ; כשהתעורר נכלא שוב ב"ארון " . בערב 
התקיימה חקירה נוספת . בעוד וואיל שוכב על גבו וידיו קשורות לאחור , היכה 
אותו החוקר , בעט באשכיו , חנק אותו והיכה בראשו במוט מצופה גומי . אז 
נקשר בתנוחת " הבננה " לכסא ( ראשו ורגליו נקשרו לכל אחד מצדי הכסא ) 
, והוא הוכה בבטנו . בשעה 11 בלילה הוחזר ל"ארון " . פעולות אלה חזרו על 
עצמן במשך 54 ימים . נוסף על המכות וההתעללות הוא הושפל , איימו עליו בין 
השאר שאחותו תיאנס , והטיחו בו כי אמו בהריון מאיש שב"ך . רק ביום ה22 
למעצרו ביקר את וואיל עורך דין , ורק ביום ה42 למעצר ביקרו אצלו נציגי הצלב 
האדום . רק ביום ה63 הורשה להתקלח ולהחליף את בגדיו . הוא נשפט על זריקת 
אבנים ונידון לחמישה חודשי מאסר . רמי נגאר , בן 02 , מרמאללה , הוחזק 
41 ימים במעצר ללא חקירה . בין השאר , העיד , הוכנס לשעות ממושכות לארון . 
" לאחר שעתיים בארון חשתי ממש נחנק . משם הצאתי ישר לחדר החקירות ולסיבוב 
נוסף שנמשך כחצי שעה , שכמעט כולו היו מכות , אגרופים , בעיטות . לא 
חשים בחקירה את הזמן האמיתי . מרגישים שכל דקה נמשכת כמו שעה " . אחרי החקירה 
הוצא ישר ל"אל - שבח " " אתה עומד בחוץ בקור רק עם גופייה , ידי קשורות , 
שק בראש , שוטר עם צינור גומי ביד נותן מכות על הרגליים והראש " . במשך 
כל תקופת מעצרו הוכנס לחדר החקירות והוצא ממנו לסירוגין כשחוקריו מבטיחים 
לו הבטחות ומאיימים עליו חליפות על מנת שיודה . משסירב להודות הנחית אחד 
החוקרים על ראשו פטיש , וכתוצאה מכך איבד את הכרתו . לאחר שלושה ימים שב 
להכרתו בבית חולים , כשאינו יכול להזיז את גפיו . מבין 14 המרואיינים לשניים , 
אחד מהם הוא רמי נגאר , נגרם נזק בלתי הפיך בגפיים כתוצאה מהמכות . ארבעה 
אחרים איבדו את התחושה בכמה מאצבעות הידיים . 51 נחקרים איבדו את הכרתם 
עקב המכות , 11 אושפזו , לאחד נשברו שיניים , והיו שנזקקו לטיפול רפואי 
לאחר שחרורם . משהו על כך מלמדת עדותו של חסאן , בן 42 , סטודנט מביר 
זית שנחקר בבית המעצר ברמאללה : " החוקר התחיל לתת מכות עם המוט על הראש . 
נפלתי . התעוררתי כשהם ממשיכים להכות ולבעוט בי . ניסיתי לעמוד . קיבלתי 
עוד מכות על הראש . נפלתי . שכבתי . המשיכו לבעוט בי ולקלל . חשבתי שאני 
מת . לא יכולתי לזוז . כשראו שהמצב מסוכן , עמדו שניים מעלי ומילאו אותי 
רוק . ירקו עלי בלי הפסקה . עם הנעליים התחילו לשפשף לי את הפנים ולדרוך 
עלי . התחילו לדבר ביניהם רצו להסתיר את עניין המכות בגלל שחשבו שמצבי 
הבריאותי מסוכן ואני נראיתי כנראה רע מאוד . בסביבות 00 : 30 החזירו אותי 
לחדר . חלק מהעצירים לא זיהו אותי . היה לי נפיחות וראשי ופרצופי מלא דם . 
. . " . רק פלשתינאים מעטים מגישים תלונות רשמיות על התעללות או עינויים 
במהלך חקירת השב"ך . קשה לדעת בפני מי להתלונן , כיוון שהצבא והמשטרה האחראים 
על בתי הכלא והמעצר מסרבים לקחת אחריות על פעולות השב"ך . רבים מהעצורים 
לשעבר חוששים מהטרדות חוזרות של השב"ך , ואחרים פשוט אינם מאמינים כי תצמח 
תועלת כלשהי מהגשת תלונה . במהלך השנתיים האחרונות הגישה עו"ד תמר פלג תלונות 
ליועץ המשפטי לממשלה בשם 21 עצירים שסיפוריהם כלולים במדגם " בצלם " , כולל 
תצהירים בשבועה , פרטים מזהים , תאריכים , כינויי חוקרים וכדומה , אך 
לא קיבלה תשובה . פניות של גופים אחרים זכו לכל היותר לתשובה שהנושא הועבר 
לטיפול . מתוך 14 העצירים הפלשתינאים שמסרו ל"בצלם " כי עברו עינויים , 
62 היו עצירים משוחררים . רק נגד מחציתם הוגשו כתבי אישום , וגם אלה בדרך 
כלל בגין עבירות קלות . החוקרים לא מצאו כל הבדל בין סוג החקירה ועוצמתה 
ובין חומרת העבירה שהואשמו בה . כל המרואיינים טענו כי היחס כלפיהם היה 
אכזרי . להוציא כמה יוצאי דופן לא נמצא בין המרואיינים אשם או אפילו חשוד 
ב"פעילות חבלנית עוינת " שבעטיה הצדיקה ועדת לנדוי שימוש ב"לחץ פיסי מתון " . 
מאחר שקשה לאשש בוודאות את העדויות המובאות בדו"ח " בצלם " , ומכיוון שיש 
לצפות גם להגזמות ולאי - דיוקים בתיאור שלאחר מעשה , נשאלת השאלה האם הדברים 
המובאים בדו"ח מציגים את המצב לאשורו . גם ארגון " בצלם " אומר שאינו 
יכול לערוב לנכונותו של כל פרט בעדויות , אך לדברי מחברי הדו"ח הוא נעשה 
בזהירות , והמידע שנמסר הוצלב עם אינפורמציה ממקורות אחרים ועם עדויות חיצוניות , 
כמו דו"חות רפואיים . עם זאת , העקביות בעדויות , החזרה על כינויים של 
שיטות חקירה ושמות החוקרים או כינוייהם , וההתאמה בתיאורים פיסיים מדויקים 
של מתקני החקירה , רק מחזקים את הרוח הכללית של העדויות . גם אם ישנו חשד 
בלבד כי מעשים אלה אכן מתרחשים , זוהי חובה חוקית ומוסרית של ישראל לבדוק 
ולהפסיק אותם , אומר " בצלם " . 
