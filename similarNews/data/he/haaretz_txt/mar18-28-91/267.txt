מוסקווה ( מיוחד ל"הארץ " ) . " פולין לא תתנגד לכך שפינוי הכוחות הסובייטים 
מגרמניה דרך שטחה יחל לפני שתושג הסכמה מלאה על פינוי הכוחות הסובייטים החונים 
בפולין " , אמר שר החוץ הפולני קרזישוף סקובישבסקי ערב פתיחת סבב שיחות נוסף 
בעניין זה בין נציגי שתי המדינות . לדברי השר , פולין לא התכוונה מעולם 
לחבל בפינוי הכוחות הסובייטים מגרמניה , ואם יוחלט ליישם את הסעיפים של 
החוזה הפולני - סובייטי הנוגעים בדבר , הפינוי יוכל להתחיל מיד , אף בטרם 
יושלם ניסוחו של החוזה כולו . עקב השיחות שניהל בעניין זה בשבוע שעבר בווארשה 
הרמטכ"ל הסובייטי הגנרל מיכאיל מויסייב , המעבר של הכוחות הסובייטים בפולין 
יוכל להתחיל באפריל או במאי , ואילו מפולין עצמה עשוי הפינוי להתחיל ביוני . 
במו"ם הסובייטי - פולני המתנהל לסירוגין מחודש נובמבר , סלע המחלוקת העיקרי 
היה מועד השלמתו של הפינוי מפולין : פולין תבעה להשלימו עד סוף שנת 1991 , 
ואילו בריה"ם הציעה לסיימו בשנת 4991 . סקובישבסקי רמז כי פולין עשויה 
להסכים עתה למועד ביניים , אך היא עומדת על כך שהפינוי הסובייטי יסתיים 
בשנת 2991 . אדם מיכניק שהיה יועצו של לך ואלנסה , ועתה שייך לאופוזיציה 
המתרכזת סביב ראש הממשלה לשעבר תדאוש מזובייסקי , אמר בראיון לעיתון סובייטי 
כי ההנהגה הסובייטית חייבת להבין שמבחינה היסטורית ופוליטית פולין לא תסכים 
שעל אדמתה יחנו חיילים סובייטים לאחר השלמת פינויים מגרמניה . 
