עכשיו , רבותי , כדאי באמת שתתחילו לשקשק . מפכ"ל המשטרה , יעקב טרנר , 
התיר ביום ב בפומבי לאזרחים לשאת נשק פרטי . ו"כל מי שירגיש שחייו בסכנה , 
יכול ואף חייב לירות לשם הגנה עצמית " . במלים אחרות : הציף - אוף - פוליס 
של המדינה מינה את כולנו , בעצם כ003 אלף אזרחים שיש להם רשיון לנשיאת נשק , 
לסגניו . מעכשיו כולנו שריפים , עם רשיון להרוג לפי שיקול דעתנו . בקרוב 
נראה את המצואים שלנו , כשאקדחיהם צמודים לכרסיהם , או כשהם מחזיקים בנון - 
שלנטיות עוזים בידיהם , סועדים עם משפחותיהם במסעדות סיניות , יושבים בפאבים 
וממלאים את בתי הקולנוע והתיאטראות . וברגע שתיראה דמות חשודה , נראה אותם 
שולפים ויורים . חלומות ילדותנו בהתגשמותם : אנו הבחורים הטובים במערב 
הפרוע , טראח - טראח , יורים בבחורים הרעים . השוני הוא , שבקולנוע המתים 
קמים אחרי ההסרטה והולכים למקדונלדס , פה הם יהיו מתים - מתים . השוני 
הוא שבקולנוע הבמאי יכול לטעות , אך פה אצלנו , בחיים האמיתיים , תעמוד 
השאלה האם באמת היתה קיימת סכנה לחייו של בעל האקדח או שרק נדמה היה לו ? 
ובאיזה שלב יחליט שריפנו אם איימה עליו סכנה ? כשיראה את הסכין או רק כשתופיע 
דמות חשודה בעלת תווי פנים ערביים ? ומה יקרה אם שריפנו ייתקל ביהודי עם 
תווי פנים ערביים שנדמה היה לו שהוא מאיים על חייו ? אט אט הולך ומתחוור 
שגדולי הדמגוגים בתוכנו צדקו : חיי היהודים אכן נעשו הפקר . זר דופק בדלת 
ביתך ולרגע אתה מחסיר פעימת לב : האם זה באמת הדוור , או שמא ערבי שבא 
לברכך ב"אללה אכבר " ? אתה ברחוב ומוצא עצמך מעיף מבט מעבר לכתף : האיש 
שמאחוריך האם הוא הולך - רגל תמים או אחד שיתקע בדקה הבאה סכין בגבך ? 
והמצב הזה מוריד אותנו קצת מהפסים . כל פעם שקורה רצח כזה ואט אט אנו רואים 
איך סכין המטבח הפרימיטיווית הופכת ללהב משונן הלקוח כאילו מסרט אימים מקפיא 
דם משתחררות חרצובות לשונם של מנהיגינו , בעיקר בהשמעת קלישאות . ם " נגדע 
את ידי המרצחים " ועד " חיי יהודים לא יהיה הפקר ; מ"המשטרה ערוכה ונוקטת 
את כל האמצעים " ועד " הם לא ישיגו שום דבר בכוח " . ובמקביל להצהרות חלולות 
אלה באות הצעות הסרק : " להגביר את הגירושים " , " להטיל עונש מוות " , 
" להרוס בתים " , " להגביר את הביקורת בנקודות הכניסה " . והחידושים האחרונים : 
ההיתר על אזרחים לירות והאיסור על רווקים לעבוד בישראל . אני כבר רואה 
בעיני רוחי לא רק גל נישואים פיקטיוויים בשטחים , אלא גם את השלב הבא שבו 
יאסרו את הכניסה לישראל לגינגים , קירחים , גבוהים , נמוכים , פיסחים 
ובעלי כרס . למה לא בעצם ? אם טמטום , אז עד הסוף . כל המלל הזה נובע 
מהעובדה המצערת שהממשלה אינה יודעת איך להתמודד עם האינתיפאדה . מתרוצצות 
גישות רבות המעידות עד כמה הבלבול גדול . דווקא אנשי שמאל וליברלים - אין - 
כמותם דורשים לסגור את השטחים לאלתר . בעוד שבאופן לא מפתיע מתנגד המחנה 
הלאומי לקיצוניותם של המתונים , מחשש שבכך ייתן גושפנקה לחלוקת הארץ . 
יש גישה הגורסת שהממשלה נוקטת יד רכה ורפה . " ההבלגה בהתגשמותה " , כהגדרת 
ח"ך בן - אלישר . ויש גישה שבוטאה על - ידי הרמטכ"ל היוצא , ולפיה אין 
פתרון צבאי לאינתיפאדה . האם לממשלה יש תשובה ? הבעיה העיקרית שלנו היא 
האם אנו נראים בעולם צודקים כשאנו נוקטים בצעדי יד חזקה נגד האוכלוסייה הערבית ? 
תראו איך העולם כולו התקומם על חטיפת האונייה " אקילה לאורו " והשלכתו 
של הנכה קלינגהופר לים . אחריה יכלו האמריקאים לעשות הכל ( בדיוק כמו אחרי 
כיבוש כוויית ) . הם הרשו לעצמם להפציץ את קדאפי ואיש לא בא אליהם בטענות . 
כי חשבו שיש מקום לתגובה קשה . ואילו אנו , בגלל נוקשות רבת שנים מצד ממשלת 
הליכוד , נקלענו למצב שבו אנו מופיעים כמדכאים אכזריים בעוד שהדוקרים , 
מטילי בקבוקי התבערה , נהנים מאהדה של לוחמי חופש . הפסיקו להאמין לנו 
אפילו כשאנו צודקים . מכאן , שאם בסתר לבה היתה הממשלה רוצה לשלוח מטוסים 
וטנקים לשטחים ולבצע גירושים המוניים היא מבינה שאינה יכולה לעשות זאת אם 
ברצונה להישאר בקהילת העמים ולא להינתק מארה"ב . מכאן שאין לה פתרונות למצבו 
הסבוך של האזרח בעורף . התערערות הביטחון הפנימי היא המחיר שאנו נדרשים 
לשלם על חוסר נכונותו של יצחק שמיר לשאת ולתת על ויתורים בשטחים . הדמגוגים , 
ההיסטריה וצעדי ההבל חוגגים כולם . ובינתיים כשיענקל ואיציק , מומו ויוסקה , 
שריפים בשכונה , ישלפו את אקדחיהם , מוצע לכולם להשתטח על הרצפה . הם 
יפעלו אמנם ברשות ובסמכות , אך מי אומר שהם יודעים לכוון ? 
