זראר דפרדיה הודיע כי לא ייטול חלק במעמד הענקת האוסקר בלוס - אנגלס , משום 
שמתנהל בארה"ב מסע להכפשת שמו לקראת הטקס . ראשיתה של הפרשה בראיון שפירסם 
ה"טיים " , שבו גילה דפרדיה כי בהיותו בן תשע השתתף במעשה האונס הראשון שלו . 
אחר - כך , הסביר , " היו עוד הרבה . זה היה מקובל לחלוטין בתנאי התקופה . 
זה היה חלק מילדותי " . פרסום זה גרר גל תגובות חריפות מצד התנועה הפמיניסטית 
האמריקאית . אחת מחברותיה כתבה לו : " מאחר שאמריקה יודעת הכל עליך , 
אתה לעולם לא תעשה קריירה פה . יו"ר ארגוני הפמיניסטיות , גודי מאן , 
ביקשה מאזרחי ארה"ב להחרים את סרטיו של הכוכב הצרפתי . אמצעי התקשורת בפאריס 
הגדירו את הפרסומים נגדו כתעמולה שכוונתה למנוע ממנו את האוסקר , והעיתון 
" פרנס סואר " תיאר אותם בעמודו הראשון כ"מכה מתחת לחגורה " . חבריו של 
השחקן טענו שהיתה לו ילדות קשה ושתמימותו הכשילה אותו . מועמדותו של דפרדיה 
לאוסקר העלתה את תקוותיו של הקולנוע הצרפתי , כי זכייה אפשרית תסמל מפנה 
שישיב אותו למפת הקולנוע הבין - לאומית לאחר תקופת משבר ארוכה . דפרדיה 
עצמו , העובד כעת על סרט חדש באי מאוריציוס , הכחיש כי אמר את הדברים שיוחסו 
לו ב"טיים " . " זו עלילה " אמר . " אכן היו לי חוויות מיניות בגיל 
צעיר מאוד , אבל מעולם לא השתתפתי במעשי אונס " . דפרדיה הצהיר כי הוא מכבד 
את הנשים . 
