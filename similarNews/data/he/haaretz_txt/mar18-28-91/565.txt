הצלחתם של המופקדים על תחנות הכוח לשבש את מהלך החיים במדינה היתה שוב הוכחה 
לאבסורד הנובע מחוק יסודות התקציב . סעיף 92 בו קובע , כי כל פעולה חריגה 
בתחום השכר במגזר הציבורי והממשלתי טעונה אישור של הממונה על השכר במשרד 
האוצר . הפירוש המעשי לכך הוא שהנהלת חברה ממשלתית , ולו הרווחית ביותר , 
אינה רשאית לחתום על הסכמי שכר החורגים ממסגרת ההסכמים בין האוצר להסתדרות . 
ב78 היתוסף להסכם השכר במגזר הציבורי סעיף , המאפשר לפרוץ את סעיף 92 אם 
יוכח בעליל כי תוספת השכר נובעת מהתייעלות . עובדי חברת החשמל החליטו לצמצם 
את ההעדרויות מהעבודה ולהגביר את הניידות , ובתמורה תבעו תוספת של % 8 להסכם 
במגזר הציבורי . היה ברור , שאי - היענות לתביעותיהם תגרור שיבושים , 
כמיטב המסורת של ארגון העובדים החזק הזה . הנהלת חברת החשמל נענתה לתביעת 
העובדים וחתמה אתם על הסכם מפעלי , המבטיח להם תוספת של % 8 , למגינת לבם 
של אנשי האוצר . מאז התחלפו שרי אוצר ואנרגיה , אך ההסכם נותר סלע מחלוקת 
ומימושו נדחה משנה לשנה . בניגוד לסכסוכי עבודה בעבר , הפעם נשמעו קולות 
המצדדים בעובדים גם אצל הנהלת החברה וגם במשרד האנרגיה ובאוצר . אין זו 
הפעם הראשונה שמודעי נאלץ להתמודד עם עובדי חברת החשמל . בקיץ 09 היו אלה 
עובדי החברה , בשיתוף עם אחיות בתי - החולים ומקומות עבודה גדולים אחרים 
שתקעו טריז בחוק ההסדרים של מודעי . הלחץ שהפעילו אז הניא את מודעי ממימוש 
כוונתו למסות עבודה במשמרות עד לתקרה מוסכמת , והוא אישר למעסיקים הציבוריים 
לגלם את המיסוי מעל לתקרה , ובלבד שסכסוך העבודה לא יחריף לכדי שביתה כללית . 
נותרה בעינה תביעתם של עובדי חברת החשמל , להחיל גם עליהם את ההסכם במגזר 
הציבורי המבטיח תוספת של % 8 . 8 לשנים 0929 . האוצר התנה את העלאת השכר 
בוויתור העובדים על מקצת התוספת המפעלית . ההסתדרות והעובדים ביקשו את התערבותו 
של יצחק שמיר , העבירו מסרים לשרים הכלכליים , אך ללא הועיל . אלמלא המלחמה , 
אומרים בהסתדרות , העיצומים היו ננקטים קודם . בעיצומם של העיצומים , 
כשעובדי החברה שבו להחשיך את המשק , לשתק אותו ולהסב לו נזקים במאות מיליוני 
שקלים , חזר האוצר ונפנף כפי שעשה עם הרופאים , האחיות ובעצם כמעט עם 
כל מגזר שובת בתלושי השכר המכובדים למדי של עובדי חברת החשמל . חברי הכנסת , 
מצדם , שבו ונזכרו בחשמל הניתן חינם לעובדי החברה , וביקשו לגזור מכך 
על מכלול בעיות השכר שלהם , במקום להתפנות סוף סוף לדון בשאלה היסודית 
האם יש עדיין הצדקה לסעיף 92 בחוק יסודות התקציב , ולחלופין , כיצד להניע 
את המערכת הפוליטית כדי ללחוץ על הממשלה לבצע את ההפרטה של החברות הממשלתיות . 
האוצר הזהיר מפני עלייה נוספת במחירי החשמל , והזכיר כי על - פי נתוניו , 
תוספות השכר גרמו בשנים האחרונות עלייה של ך - % 4 בתעריפי החשמל . עם זאת , 
עד היום טרם נעשתה בדיקה אובייקטיבית כדי לעמוד על משקלו של סעיף השכר בעליית 
תעריפים תכופה , הטעונה אישור ועדת הכספים של הכנסת . בכל מקרה , הסיכום 
שהושג כדי להביא לסיום העיצומים מחזיר את הצדדים הלכה למעשה לנקודת ההתחלה 
עובדי החברה יקבלו % 6 מתוך ה%8 . 8 של תוספת השכר במגזר הציבורי , ועל 
% 8 . 2 הנותרים , שאותם ביקש האוצר לקזז על חשבון ההסכם המפעלי , יתנהל 
בתוך חודש משא ומתן . אילו ביקש הליכוד לפרק אחת ולתמיד את המוקשים בשירותים 
החיוניים ולממש את מצעו , היה עליו לפעול ולכך היה לו זמן למכביר כדי 
להעביר חקיקה בעניין הנהגת בוררות חובה בשירותים חיוניים ואיסור השבתתם . 
אלא שהליכוד , בדומה למערך , מעדיף להחזיק במקל בשני קצותיו מצד אחד , 
ליהנות מהשליטה המוענקת לאוצר מכוח חוק יסודות התקציב , המסמיך את הממונה 
על השכר במשרד האוצר לנטרל את ההנהלות של תאגידים וחברות ממשלתיות בנושאי 
השכר ; מצד שני לא להצטייר כאויב השכירים , המבקש לכפות בוררות חובה , 
ולהסתכן בשל כך בעימות קשה עם ההסתדרות הכללית . ההליכה בין הטיפות שבה 
והוכיחה גם הפעם , עד כמה יחסי העבודה במשק שבריריים , בייחוד בתקופת כהונתו 
של שר אוצר הנאלץ להלך על חבל דק , לאחר שצבר לו יריבים למכביר . באוצר 
ידעו מלכתחילה כי קלושים סיכוייו של השר לבטל את ההסכם עם עובדי חברת החשמל , 
שלא כבעבר , כאשר ביטל את תוספות השכר לפועלי ניקיון ולעובדים סוציאליים 
בעיריית תל - אביב . יורם אוברקוביץ יכול עדיין ללמד את הפקידות באוצר ואת 
השר פרק בכוחנות . ובמחשבה שנייה , הוא מצטייר הפעם כטלית של תכלת לעומת 
הסיעות הדתיות . 
