על הדופק העשייה הספרותית המתהווה : האם אפשר להתוות סגנונות מוגדרים שבהם 
מתחילים סופרים את דרכם , ומהם ? כיצד מתייחסים סגנונות אלה לאפיקים מרכזיים 
בספרות העברית של היום ? ואכן , מעבר לעניינים של שיפוט ואיכות , הסתמנו 
השנה תופעות מעניינות . ראשית , יש לציין את ההיענות הרבה לתחרות , ממש 
בעיצומה של מלחמת המפרץ תופעה המאשרת את תחושת התסיסה הספרותית הרווחת בקרבנו 
בשנים האחרונות . מעניינת אף יותר ההתפלגות למגמות , או זאנרים , החוזרים 
בסיפורים . המכנה המשותף לחלק הארי של הסיפורים הוא מתן ביטוי להוויות משותפות , 
במישור החברתי או האישי . לא רק המיידית של המלחמה נתנה את אותותיה בזאנר 
" החדר האטום " , אלא גם הוויות רחוקות יותר , שעוקצן , מסתבר , לא קהה : 
השואה , הן כחוויה אישית והן בחותם שהטביעה על הדורות הבאים ; מלחמת העצמאות , 
מלחמות ישראל האחרות וחיי הצבא בכלל ; העלייה לארץ ועד לימים אלה של האינתיפדה 
( באחד הסיפורים המספרת היא נערה ערבייה , שחתנה כלוא באשמת הפרת - בסדר ) 
. בולטים בריבוים סיפורי " זאנר הילדות " המעלים התוודעות ראשונית לחוויות 
הגדולות , הפרטיות או המשותפות , בעדינות ובפשטות לשונית נכונה . לשון 
פשוטה ( ולעתים פשטנית ) מאפיינת גם את הזאנר " העכשווי " המצייר תל - 
אביב של פאבים , צעירים " זרוקים " ואהבים קלים , בסגנון ה"לא שם זין " 
ומולם נמצא דווקא התרחקות מהמיידיות אל מרחבים וארצות רחוקות וזרות . בצד 
האופי הריאליסטי המשותף לכל הזאנרים הללו נמצא גם השפעות של ספרות בנוסח 
הפנטסיה והמדע הבדיוני , ומעין " משלים " המצרפים מיסטיקה , אבסורד ומטה - 
פיקטיוויות . שבירות אלה של נוסחים ריאליסטיים נותנים ביטוי למגמות מרכזיות 
בספרות של ימינו , אך לרוב אין הן הולכות בעקבות המיטב שבה . כפי שמעידה 
בחירת השופטים , לא הגיעו סיפורים אלה להישגים של ממש , וגם בימים אלה 
של תחילת שנות התשעים עדיין לא פס כוחה של " האותנטיות " המיושנת . רבים 
עדיין מנסים את כוחם בכתיבה מסורתית , והשנה , לפחות , היכתה האמינות 
את התחכום תופעה החוזרת ומעידה על הבשלות הנדרשת בכתיבה המודרנית . שס91 , 
02 , 02 , 03פנימוקי ועדת השופטים לבחירה בסיפור " עיניימשס91 , 01 , 01 , 
31פ4כי5ף , 6שסיפור " עיניים " מעמיד חוויה כמו - אמיתית , ועולם " נמוך " , 
פרימיטיווי , עולם ביבים הרחוק מהתרבות . נוסח זה עשוי לסחוף כותבים - 
מתחילים לישירות - יתר , או אולי למידה של סטריאוטיפיות " ספרותית " . 
" עיניים " הצליח לגבור על פחים אלה , והוא בולט כסיפור מגובש וכתוב - 
היטב , אך גם אמין וחשוף . כוח ההבעה של הסיפור נעוץ בשילוב של חספוס ועדינות 
חבויה . החבירה בסיטואציה היא יוצאת דופן , וחיי הכלא מצטיירים באותנטיות 
מרשימה בתיאוריו הבוטים של המספר . מצד אחר , מסתננת רכות רבה באמצעות 
מוטיב ה"עיניים " אותה הבעה אילמת , העומדת כנגד העילגות הלשונית : עיני 
האשה המלוות את האסיר ללא הרף . הכוחות הפועלים בסיפור הם אכן לא רציונליים , 
לא מילוליים ; רגשות חשופים של כאב , שנאה , השפלה , רחמים . במהלך 
התפרשות הטקסט מסתבר כי כוחות אלה הם שהביאו לסיטואציות הסיפור שכן " העיניים " 
חוללו הן את האהבה והן את הרצח . גם בלשון הסיפור מורגש אותו שילוב של חספוס 
ועידון , המעצב את אופיו המיוחד : לשון מדויקת , חסכונית , מסוגננת ועם 
זאת לא " ספרותית " . האיפוק הלשוני והעוצמה הרגשית יוצרים איזון נכון , 
ומולידים סיפור זורם וריאליסטי במובן ראשוני של המלה . 
