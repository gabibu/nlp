לונדון ( מיוחד ל"הארץ " ) . מס הגולגולת הבריטי , התשלום לרשויות המקומיות 
על פי מספר הנפשות בכל בית , יבוטל ובמקומו תבוא שיטה אחרת של מס המבוססת 
על ערך הרכוש . מספר הנפשות במשפחה יהיה אחד המודדים בלבד , הודיע אתמול 
בבית הנבחרים השר לשלטון מקומי מייקל הזלטיין . ההצעות החדשות יעובדו סופית 
בעוד שבועות מספר , לאחר שלציבור תוצגנה חלופות אפשריות . מס הגולגולת הוגדר 
על ידי ראש הממשלה לשעבר , מרגרט תאצר , כסעיף עיקרי במצע מפלגתה בבחירות 
האחרונות . אולם , הפעלת המס לפני כשנה הביאה לגל של מהומות אלימות ולסדרת 
תבוסות צורבות של המפלגה השמרנית בבחירות המשנה לפרלמנט . הבוחרים הודיעו 
אז מפורשות שמס הגולגולת הוא הסיבה לכך . תאצר לא היתה אתמול בבית הנבחרים , 
ונואמים מטעם הלייבור שבאופוזיציה הגדירו את נאום הזלטיין בתור כניעה חסרת 
בושה וסיבוב פרסה , שעליו צריכים להתנצל בפני הבוחרים . המס החדש ייכנס 
לתוקף לקראת שנת הכספים 39 , הודיע הזלטיין . החלת המס החדש מותנית בתוצאות 
הבחירות הכלליות שצריכות להיערך עד אמצע הקיץ הבא . פרשנים סבורים , שפירוש 
ההודעה הוא , שהבחירות אכן יידחו לחורף הבא או מאוחר יותר , ולא יתקיימו 
הקיץ כפי שסברו כמה מהם בעקבות הפופולאריות ממנה נהנה ראש הממשלה גון מייגור 
לאחר מלחמת המפרץ . 
