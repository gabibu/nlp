במברק דחוף ששיגרה אתמול , קראה המועצה המקומית מעלה אדומים לשר הבריאות , 
אהוד אולמרט , לבטא את נחישות דעתו בזכות ההתיישבות היהודית ביהודה ושומרון , 
ולסייע בהקמתה של תחנת עזרה ראשונה קבועה של מד"א ביישוב . מטעם המועצה 
נמסר כי מסיבות פוליטיות , ישנו קושי בהקמתה של תחנת מד"א מעבר לקו הירוק , 
וקיימים קשיים ביבוא אמבולנסים במימון תורמים מחו"ל . במברק מציין בני 
כשריאל , מ"ם ראש המועצה , כי המועצה פנתה כבר כמה פעמים לשר הבריאות בבקשה 
שיסייע בהקמת התחנה ושיורה למד"א להעניק את האישורים המתאימים , כדי שיתאפשר 
לגורמים בחו"ל לתרום אמבולנסים ליישובים מעבר לקו הירוק . מועצת מעלה אדומים 
מסרה עוד כי 51 אלף תושבי היישוב מקבלים שירותי עזרה ראשונה משני אמבולנסים 
המופעלים על - ידי המועצה המקומית ועשרות מתנדבים מתושביו . המתנדבים מגישים 
עזרה רפואית לאזור נרחב , הכולל , בנוסף למעלה אדומים , גם את צירי התנועה 
ירושלים - יריחו , ירושלים - עזריה והגבעה הצרפתית - מעלה אדומים . " הגיע 
הזמן להקים במעלה אדומים תחנה קבועה ומסודרת של מד"א , שתתאים לצרכי המקום " , 
נכתב במברק . 
