ראש הממשלה יצחק שמיר מתריע שהסורים מסוכנים ולא - צפויים , וממשיכים להתחמש 
בכל סוגי הנשק . אריאל שרון הזהיר בשבוע שעבר שוב ושוב כי אוניות עושות 
דרכן לסוריה ובתוכן טילי סקאד מקוריאה הצפונית . הסורים ממשיכים לרכוש נשק , 
בכספים שקיבלו על השתתפותם במלחמת המפרץ . ומה עושה ממשלת ישראל לשיפור 
ההגנה על האוכלוסייה האזרחית מפני כל אלה ? מה היא עושה כדי שהאוכלוסייה 
לא תמצא עצמה חסרת - מגן כמו שהיתה וחשה בששת השבועות של הטילים העיראקיים ? 
מפקדים בכירים בהג"א ובמערך העורף מדברים בגלוי על הצורך ב"שינויים " . היו 
דברים שלא פעלו כראוי בששת השבועות . עתה , לאחר המלחמה , נבדקים היבטים 
שונים של יעילות המיקלוט , לאחר הוויכוחים המדכאים בעניין מקלטים - או - 
חדרים - אטומים . ממה שידוע לי , בתום הבדיקות ימליצו כנראה לקבלנים , 
למנהלי ההנדסה העירוניים ולציבור להתקין חדר - מגן בכל דירה , או לפחות 
בכל קומה . ומה על אלפי הבתים שאין להם שום מיקלוט , וגם אי - אפשר להתקין 
בהם חדרי - מגן ? ואפילו תהיה המלצה חד - משמעית , האומנם יאכפו אותה על 
בעלי הדירות והבתים ? הניסיון מלמד שהרבה נותר בגדר ניירת מאובקת . אין 
די בהמלצות ובהוראות . הגופים הנוגעים בדבר התעלמו מהן . גם ביקורת קשה 
והתרעות נשנות שפורסמו בדו"חות מבקר המדינה , שנה אחר שנה , לא עזרו הרבה . 
אין מנוס מלחץ ציבורי למינויה של ועדת חקירה ממלכתית שתחקור את מחדלי המיגון , 
שירותי ההצלה והיערכות העורף בששת השבועות של הטילים , ותמליץ המלצות מבצעיות 
כיצד לפעול מיד וביעילות לתקן את שחייבים לתקן ולשנות , כדי להקנות לאוכלוסייה 
האזרחית הגנה טובה יותר ממה שהיתה לה הפעם . בדו"ח השנתי מס 93 לפני שנתיים ! 
הקדישה מבקרת המדינה 21 עמודים גדושים בממצאים קשים על מחדלי המיקלוט וההגנה 
על האוכלוסייה האזרחית . לסיכום , נכתב שם , בחסכנות לקונית : " קיים 
חוסר ניכר במקלטים הדרושים לאוכלוסייה האזרחית . המשאבים שהוקצו לכך בשנים 
האחרונות ואלו המתוכננים להקצאה בשנים הבאות , אין בהם כדי לצמצם את החוסר 
במידה משמעותית . לדעת הביקורת , דרושה החלטה מדינית שתעמוד על מידת החיוניות 
הלאומית של הנושא , ותקבע באורח חד - משמעי את הצורך ואת הדרכים לצמצום 
החוסר במקלטים לאוכלוסייה האזרחית . " על מפקדת ראש הג"א להשלים את איסוף 
הנתונים ואת עיבודם בדבר הפערים הקיימים במקלטים לאוכלוסייה האזרחית , במספרם 
ובאיכותם , ולקבוע סדרי עדיפויות בבניית מקלטים ציבוריים חדשים ובשיקום 
מקלטים ישנים . " לדעת הביקורת , על הרשויות המקומיות להבטיח אכיפת חוק 
ההתגוננות האזרחית וחוק התכנון והבנייה , בכל הקשור בהקמתם של המקלטים . 
" על הרשויות המקומיות , מפקדת ראש הג"א ומחוזות העורף לקיים בקרה שוטפת 
וקפדנית על טיב הבנייה והאחזקה של המקלטים הפרטיים , ולשפר את המצב בתחומים 
אלה גם בנוגע למקלטים הציבוריים . עליהם להבטיח את איכותם ואת זמינותם לשימוש 
של כל סוגי המקלטים , בכל עת שהדבר יידרש " . ( עמוד 997 בדו"ח השנתי מס 
93 של מבקר המדינה ) שימו לב לקביעה : " דרושה החלטה מדינית , שתעמוד 
על מידת החיוניות הלאומית של הנושא , ותקבע באורח חד - משמעי את הצורך ואת 
הדרכים לצמצום החוסר במקלטים לאוכלוסייה האזרחית " . על אף המסקנה , החלטה 
מדינית כזאת לא נתקבלה גם לאחר שפורסם הדו"ח ברבים . המחדל הוא באחריותו 
הישירה של ראש הממשלה יצחק שמיר . האומנם אין חובה לחקור את המחדל הזה ? 
קפמאבינהמחדל אינו יחיד . כעבור שנה , בדו"ח השנתי מס 04 , תשוב מבקרת 
המדינה לעניין המחדלים בהיערכות העורף לשעת חירום . נתגלו עוד ממצאים קשים . 
תמציתם הקצרה , בעמודים 439 ו539 : " מממצאי הביקורת עולות שתי בעיות 
מרכזיות בהיערכות העורף : היעדר ארגון או מפקדה ארצית המנחה , מכשירה , 
מציידת , מתאמת ושולטת בכל הגופים , שצריכים לפעול בעורף בחירום , ומפעילה 
אותם בשעת הצורך . הארגון הקיים של מערך העורף פוגע בהכנה ראויה בשעת רגיעה , 
ובהפעלה יעילה בשעת חירום . כפיפות מפקדות העורף לפיקודים המרחביים , 
והיותה של מפקדת קחל"ר ( קצין חיל ראשי להג"א ולהגנה מרחבית ) מפקדה מקצועית 
בלבד , יוצרים פיצול באחריות ובסמכות , וגם אינם עולים בקנה אחד עם חוק 
ההתגוננות האזרחית . " כדרך אפשרית לפתרון אחידות השליטה בעורף , ממליצה 
הביקורת לבחון הכפפת כל הגורמים הפועלים בעורף בשעת חירום לגורם מרכזי אחד 
במשרד הביטחון או בצה"ל , ולחלופין במשרד המשטרה או במשרד הפנים . בכך 
תיווצר גם מסגרת טובה יותר לקידום כשירות המערך . הביקורת רואה צורך לקבוע 
את אחידות הפיקוד על העורף בהקדם האפשרי , נוכח האיומים הערביים " . זו 
אינה ביקורת אקדמית , שנעשתה ופורסמה בחלל הריק . גם אין זו הביקורת הראשונה 
על ליקויי מערך העורף . המבקרת מדגישה : " ועדות שונות שבחנו את היערכות 
העורף לחירום הצביעו על הצורך בהקמת ארגון או מפקדה ברמה ארצית . ארגון 
שימצה את האחידות באחריות ובסמכות " . ובכן , היו ועדות שונות , לא אחת , 
והן המליצו פעם אחר פעם על פיקוד אחיד . הן לא צפו את אשר יקרה ברמת - 
גן לאחר שיפגע בה טיל : חילופי האשמות ומהלומות קשים בין מפקד יחידת החילוץ 
לבין כבאים שהקדימו את היחידה . בדו"ח המבקרת לפני שנה גם נכתב : " האיומים 
על העורף רבים ומגוונים . אין תחזית מפורטת דיה של הפגיעות הצפויות ושל 
השפעתן הכוללת במקרה של מלחמה . דבר זה מונע היערכות מיטבית להתגוננות העורף " . 
בחודש הבא תגיש הגברת בן - פורת את הדו"ח החדש שלה , מס 14 . סביר להניח 
שגם בו יהיו ממצאים קשים על מחדלים בהכנת העורף . הפעם , זה יהיה כבר לאחר 
מעשה . המציאות לימדה אותנו כי אין די בפרסום ממצאי הביקורת של משרד מבקר 
המדינה . עובדה , גם לאחר הפרסום נעשה מעט מאוד לתיקון המחדלים . אין 
אפוא מנוס מהקמתה של ועדת חקירה ממלכתית , שיהיו לה מלוא הסמכויות לזמן 
עדים , לקבל מסמכים ולהסיק מסקנות . רק נס , מן הגדולים שידעה ישראל , 
ארץ הנסים הבלתי - אפשריים , מנע אסונות כבדים בנפש וברכוש בששת השבועות 
של טילי הסקאד העירקיים . 
