נבחרת הכדורגל האולימפית של קפריסין הגיעה אמש לפני חצות לישראל בלי ארבעה 
משחקני ההרכב הראשון שלה . שלושה מהארבעה שלא באו , כבר שיחקו בעבר בנבחרת 
הלאומית של ארצם כך סיפר מאמן הנבחרת האולימפית של קפריסין דימוס קווזיס , 
בן 44 , שענה בחביבות רבה לשאלותיהם הרבות העתונאים הישראלים . הארבעה 
שניים קשרים ושניים חלוצים לא הגיעו מפני שנפצעו . " התיקו שהשיגה ישראל 
ביוון ( 22 ) מוכיח שיש לכם נבחרת טובה . ישראל ביתית וטבעי שאתם חושבים 
רק על ניצחון . אבל אנחנו לא באנו לכאן רק כדי להפסיד . באנו לשחק כדורגל 
ותיקו עם ישראל יהיה עבורנו הישג נאה . שוודיה היא הפייבוריטית בבית זה , 
לדעתי , ושלוש הנבחרות האחרות יוון , ישראל וקפריסין שוות ביכולתן . 
אני מאמן את הנבחרת הזו שלוש שנים . היו לנו כמה משחקי ידידות בשנה האחרונה 
ואני מאמין בבחורים שלי . כולנו רוצים להוכיח שגם לקפריסין יש מה להציג 
בכדורגל " , אמר המאמן קווזיס . הנבחרת האורחת יצאה אמש לחיפה , שם תשהה 
עד למשחק שיהיה מחרתיים . היום תקיים שני אימונים ומחר אימון נוסף לפנות 
ערב . 
