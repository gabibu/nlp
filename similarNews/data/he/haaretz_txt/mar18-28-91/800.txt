נלקח לדהריה . ב42 במאי עמד קשור באזיקי מתכת במסדרון כל היום , מבלי שנחקר . 
בשעה 00 . 22 נלקח לארון ( 0909 ס"ם ) והוחזק שם במשך שלוש שעות . אז 
הועבר לצינוק , שם הוחזק עד 82 במאי . באותו יום , בערך בשעה 00 : 61 , 
הועבר שוב לארון , הפעם למשך שבע שעות . אז הוחזר לצינוק עד ליום המחרת . 
" החקירה החלה ב92 במאי . שם החוקר היה עופר . משעה 9 ועד 00 : 41 התמקד 
החוקר באיומים על דברים שיקרו לוואליד אם לא יודה . בשלב זה החלו המכות . 
ואליד התעלף . כשהתעורר , הושם שוב בארון . בערב נערכה חקירה נוספת . 
בעוד ואליד שוכב על גבו וידיו קשורות לאחור , היכה אותו החוקר , בעט באשכיו , 
חנק אותו פעמיים למשך דקה , והיכה אותו בראשו במוט מצופה גומי . אז נקשר 
ואליד בתנוחת בננה לכיסא ( ראשו ורגליו נקשרו לכל אחד מצדי הכיסא ) והוא 
הוכה בבטנו . בשעה 00 . 32 נלקח ואליד בחזרה לארון . פעולות אלה חזרו על 
עצמן : " 03 במאי קשור כל היום ( אל - שבח ידיים כבולות מאחורי הגב 
בעמידה כששק על ראשו ) ללא חקירה . 13 במאי יום של חקירות והכאות . " 1 
ביוני קשור כל היום ללא חקירה ( . . . ) . " רק ביום ה63 למעצרו 
הורשה ואליד להתקלח ולהחליף את בגדיו . הוא נשפט על זריקת אבנים ונידון 
לחמישה חודשי מאסר " . זהו קטע אחד , לגבי נחקר אחד , מתוך דו"ח " בצלם " , 
שיצא לאור לפני כשבוע תחת השם : " חקירת פלשתינאים בתקופת האינתיפאדה : 
התעללות , לחץ פיסי מתון , או עינויים ? " קיצרתי את הקטע במקצת , 
כדי לא לחזור על אותם התיאורים של המכות וההתעללויות . אין זה תיאור חריג 
מבין התיאורים המופיעים ב021 עמודי הדו"ח באותה לשון נקייה , עניינית ויבשה 
להחריד . גם המקרה עצמו איננו חריג . אין בין 14 המרואיינים על ידי מכיני 
הדו"ח ( משפטנים לרוב ) , " טרוריסט ששם פצצה במקום הומה אדם ושחקירתו 
אמורה לגלות את מיקום הפצצה כדי למנוע הרג המוני " ( המקרה ההיפותטי שעליו 
ביססה ועדת לנדוי את היתר להשתמש בחקירות השב"ך ב"לחץ פיסי מתון " ) . מתוך 
14 איש המופיעים ב"מדגם " , רואיינו 62 לאחר שחרורם . רק נגד 21 מתוכם הוגשו 
כתבי אישום . אלה שנשפטו נידונו לתקופות מאסר קצרות , זהות לעתים לתקופת 
מעצרם עד למשפט . החמור מכולם היה גזר דין של 81 חודשי מאסר בעוון זריקת 
אבנים , הפצת כרוזים וחברות בארגון עוין . בין 51 הנוספים שרואיינו בבתי 
הכלא , ארבעה מוחזקים במעצר מנהלי ונחקרו בתקופת מעצרם זה . בין האחרים , 
גזר הדין החמור ביותר הוא 04 חודשי מאסר . במלים אחרות , במדגם של " בצלם " 
אין חבלנים של ממש , אין רוצחים , אין ראשי האינתיפאדה . אלה הם " חיילי 
האינתיפאדה " מהשורה , אחדים מהרבבות שנעצרו עד כה . יש להניח שחקירתם , 
כמו החקירה של רבים אחרים כמוהם , לא היתה מיועדת להוציא מפיהם הודאה 
בזריקת אבנים דווקא , אלא נועדה לגילויי התארגנות של גופי ההתקוממות ושמות 
הפעילים בגופים אלה או בארגוני אש"ף וחמאס למיניהם . אפשר להניח שבחלק מהמקרים 
השיגו החוקרים את מטרתם , וכתוצאה מכך נעצרו עוד חשודים ונערכו עוד חקירות 
באותו סגנון . אפשר להעלות שאלות רבות לגבי תהליך חקירות כזה , אך שתיים 
מהן נראות לי החשובות ביותר : התועלת שבהן , ומה שהן עושות לנו . לגבי 
התועלת , התשובה אינה חד - משמעית . עם זאת , במשך שנות הכיבוש הצטבר 
ניסיון מסוים שאפשר להסתמך גם עליו . העינויים בחקירות שב"ך אינם ההמצאה 
של תקופת האינתיפאדה , וכראיה דו"ח ועדת לנדוי . הם היו קיימים לגבי תושבי 
השטחים כמעט מיום הכיבוש . רק בתקופה אחת הן כמעט שנעלמו : מ8791 ועד 4891 , 
התקופה שבה עמד בראש הממשלה מנחם בגין , שאסר על השב"ך הכפוף לו ישירות 
להשתמש בעינויים . דווקא התקופה הזאת לא זכורה כתקופת השיא של פעילות עוינת 
בשטחים . ספק רב אם העינויים בחקירות השב"ך היו מסוגלים למנוע או אף להקטין 
את גל הסכינאות דווקא . אפשר אף לטעון את ההיפך : היקף המעצרים והחקירות 
בתקופת האינתיפאדה מלבים את השנאה עד כדי יציאת הסכינאים למסעות רצח . עד 
כה היו אלה מעשים של יחידים ולאו דווקא בשליחות ארגון כלשהו . לגבי השאלה 
השנייה מה זה עושה לנו התשובה היא חד - משמעית . השתרשות העינויים בחקירות 
השב"ך היא מרשם בדוק להשחתת העם . מה עוד שלא רק אנשי השב"ך , " המקצוענים " , 
לוקחים חלק בתהליך הזה , אלא גם לא מעט חיילים רגילים , המשרתים במתקני 
כליאה המוניים לא בחקירות עצמן אלא ב"הכנת " העציר לחקירה , מכות , גרירת 
עציר כבול עם שק על ראשו לחדר חקירה ובחזרה , שמירה כדי למנוע את שינת העציר 
בתוך " הארון " וכו פעולות שהן חלק אינטגרלי של שרשרת הלחץ על הנחקר . 
מאז אוקטובר 7891 , התאריך שבו הגישה ועדת החקירה בראשות השופט לנדוי את 
מסקנותיה , המתירות , בין היתר , להפעיל בחקירות השב"ך את מה שהוגדר כ"לחץ 
פיסי מתון " למרות הנאמר בחוק הבין - לאומי והישראלי כאחד נמתחה נגדן 
ביקורת רבה , משפטית ופוליטית . בין היתר , ובחריפות מיוחדת , על ידי 
פרוף מרדכי קרמניצר , דיקן הפקולטה למשפטים באוניברסיטה העברית . לביקורת 
זו הוקדש אף גיליון מיוחד של מקיץ 9891 . אך נראה כי הביקורת הנוקבת ביותר 
של מסקנות ועדת לנדוי היא הדו"ח של " בצלם " . קשה לנחש מה היה המרשם של 
המותר והאסור בהפעלת " כוח פיסי מתון " בחלק החסוי של דו"ח הוועדה . ייתכן 
שחלק לא קטן מ"המותר " כלול בשרשרת האמצעים המפורטים בדו"ח " בצלם " . 
כמו - כן גם מותר להניח שחלק מהאמצעים הם מחוץ למותר . אפשר גם להניח שחברי 
הוועדה , ובעיקר השופט לנדוי עצמו , לא תיארו לעצמם מה יהיה האפקט של צירוף 
אמצעי " לחץ פיסי מתון " עם חריגות פה ושם . אך קשה מאוד להשתחרר מהרושם 
כי ההיתר שניתן בדו"ח ועדת לנדוי , לא רק שלא עצר את הסחף בריבוי העינויים 
בחקירות השב"ך , אלא אף גרם לו . 
