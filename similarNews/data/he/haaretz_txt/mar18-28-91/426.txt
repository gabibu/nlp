שלושה אולמות אבירים התגלו במבנה ה"גראנד מוניר " בעכו העתיקה , בנוסף 
לשלושה אולמות הקיימים הידועים לארכאולוגים עד כה . ארכאולוג רשות העתיקות 
אליעזר שטרן ערך את החפירות במקום במהלך פעולות שימור הנערכות על - ידי רשות 
העתיקות והחברה לפיתוח עכו . שטרן ציין כי בנוסף לאולמות נחשפה חצר הכניסה 
המרכזית למבצר ההוספיטלרי , וכן נתגלה רחוב צלבני , שלאורכו קשתות במרחק 
של חמישה מטרים זו מזו . ממצאים אלו התגלו במהלך עבודות שימור ושחזור שנערכו 
בחצר בית הכלא המנדטורי בעכו , בשל סדקים שנתגלו בקמרונות אולמות האבירים , 
המצויים מתחת למבנה הכלא . בהמשך החפירות ייחשף המבצר ההוספיטלרי בעכו . 
החשיפה תובעת שינויים בחצר הכלא המנדטורי , בין היתר שינוי זמני של הכניסה 
לאתר . רשות העתיקות מבטיחה כי לאחר עבודות שימור האתר , יוחזר מפלס חצר 
הכלא המנדטורי לקדמותו . 
