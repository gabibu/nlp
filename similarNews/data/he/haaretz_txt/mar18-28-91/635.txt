סאלד , פועל הרחק ממרכזי התרבות הישראלית , אבל הצליח לפרוץ לעצמו , בכוח 
יצירותיו , פתחים לעולם . יצירותיו הוצבו בתערוכות בחו"ל , והמוזיאון 
לאמנות מודרנית באנטוורפן מתכנן תערוכה מיצירותיו . לאחרונה זכה פראלטה 
בתחרות עיצוב לפסול שבו ישתמשו מפעלות דיסקונט לפרסים שהם מחלקים בתחומיה 
אמנות השונים . פראלטה עוסק מזה שנים במחקר של צורות גיאומטריות ברישום , 
ציור ופיסול . הוא מנסה לצמצם את כל אלה אל עבר המינימלי , עד לגבולות 
האין . יצירותיו מנסות לגעת , באיפוק רב ובקצות האצבעות , בצבע , באור 
ובצל , ולהפיק מהצמצום רגישויות עמוקות . הוא מצליח באמצעים הפשוטים ובצורות 
הפשוטות והיסודיות . באמצעות הלבן הנקי הוא מנסה לעורר את הפיוטי שבאמנות 
הפלסטית . בעצם ימי המלחמה פתח פראלטה תערוכה " בבית האדמה " על - שם משה 
סמילנסקי , שהוא בית התרבות של העיר רחובות . ראש העירייה מיכאל לפידות , 
שפתח את התערוכה באולם היפה של הגלריה העירונית , הציג עצמו כתלמיד של 
האמנית נעמי סמילנסקי . פראלטה עיצב את התערוכה עם המנהלת והאוצרת של הגלריה 
עדה נאמן . התערוכה עצמה עברה בחלקה ממוזיאון פתח תקווה , והיא יכולה היתה 
להיות מוצגת בכל מרכז אמנות בארץ ובעולם . בזמן המלחמה לא יזמו המוזיאונים 
הגדולים בארץ פעילות של אמנים . אמנים שרצו לפעול ולהציג את עבודותיהם , 
מצאו דלתות נעולות , אולמות חשוכים וריקים , וקהל שנצמד לחדשות ואסור 
היה לו להתרכז בקבוצות גדולות במקומות ציבור . האמנות הפלסטית יכולה היתה 
למלא חלל חשוב של תרבות שהופסקה . דווקא גלריה עירונית קטנה יזמה והמשיכה 
לשרת את הציבור . במדינות רבות עושים היום הכל כדי לעודד פעילויות של תרבות 
ואמנות מחוץ למרכזים הגדולים . צרפת משקיעה הרבה כדי לתמוך במוזיאונים ובגלריות 
עירוניות ברחבי המדינה . הולנד עושה זאת מזה שנים . גרמניה מפורסמת בשפע 
של מקומות תצוגה ציבוריים . בארץ קטנה כמו ישראל , עם פרץ יצירתי מדהים , 
ללא כל פרופורציות למספר התושבים ולמצב הכלכלי , חייבת המדינה לעשות הכל 
כדי לעודד את היצירה ולאפשר מקומות תצוגה ציבוריים רבים ככל האפשר . רחובות 
היא אחת הדוגמאות לרצון והתנדבות של אמנים החיים בה , המחיים את התרבות 
בעיר . נעמי סמילנסקי , שרה צימרמן וראובן ברמן הפכו מרתף מסיבות ומשחקי 
קלפים בבית תרבות לגלריה יפה ורחבה . הם שיכנעו את האוצרת והמנהלת עדה נאמן 
להתחיל לעבוד בהתנדבות עד שיימצא התקציב העירוני המצומצם , המאפשר פעילות 
שמממנת את עצמה מביקורים של כיתות בתי - הספר . בגלריה הציגו כבר מטובי האמנים 
בארץ , וכן אמנים מקומיים צעירים שהגלריה איפשרה להם חשיפה . כיום מהווה 
הגלריה חלק מיוזמה משותפת של מוזיאונים וגלריות בפרפיריה , אך העזרה הממשלתית 
להם בדרך כלל שואפת לאפס . לעורר היום את הבעיות האלה זה להשמיע צליל חורק 
במנגינה לאומית של צרכים כספיים שוטפים בוערים יותר , אבל בלי יצירת תרבות , 
בלי תמיכה בתרבות קיים ספק בקיום הפיסי . תערוכתו של דניאל פראלטה היא 
הוכחה לכך שחיי התרבות נמשכים , למרות המלחמה . 
