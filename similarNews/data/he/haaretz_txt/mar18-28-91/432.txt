( ע ) . רב - פקד יגאל אלון מהיחידה הארצית לחקירות פשעים גילה אתמול 
בבית המשפט המחוזי בתל - אביב במשפטם של מיכאל דקל ואברהם צור , כי סוחר 
הקרקעות שמואל עינב , הוא שהביא לחשיפת פרשת התרומות של יזמים וסוחרי קרקעות 
לליכוד . רפ"ק אלון , שהיה ממונה על חקירת הפרשה , סיפר בעדותו כי בסוף 
שנת 58 פתחה המשטרה בחקירה בנושא מכירת קרקעות ביהודה ושומרון . במהלך שיחה 
עם עינב ( עד - תביעה שהוכרז כעד עוין ) הוא מסר פרטים שהובילו לחקירה 
ולחשיפת התרומות לליכוד לקראת הבחירות . אלון הדגיש כי ההודאות של עינב 
ניתנו מרצונו החופשי . אלון סיפר עוד כי ביקר במסגרת החקירה במצודת זאב בתל - 
אביב ושוחח עם אנשים שהיו קשורים לגזברות התנועה , אולם הם סירבו למסור 
עדויות ולשתף עימו פעולה . העד גילה עוד כי עו"ד איתן הברמן מהליכוד היה 
איש הקשר שבדק עבור החוקרים " דברים שונים " . הקבלן יגאל גינדי , שלטענת 
התביעה תרם לליכוד 000 , 1 דולר , אמר בעדותו במשטרה כי היה חשוב לו שמיכאל 
דקל יידע על התרומה שלו ועל אהדתו לליכוד . לכן ביקש מאבי צור שיביא לכך 
שדקל יידע על התרומה . התובעת , עו"ד רחל שיבר , מאשימה את מיכאל דקל , 
לשעבר סגן שר החקלאות לענייני התיישבות , ואת אברהם צור ששימש כעוזרו המיוחד 
לענייני התיישבות , בעבירות של קבלת שוחד , קשירת קשר והפרת אמונים . שיבר 
טוענת כי השניים פנו ליזמים ולסוחרי קרקעות וביקשו מהם לתרום כספים עבור 
הליכוד , תוך הבטחה כי יעזרו להם בקידום ענייניהם וכי ישתמשו בהשפעתם אצל 
הגורמים הבכירים והגורמים המטפלים , כדי לעזור להם . המשך המשפט נדחה . 
