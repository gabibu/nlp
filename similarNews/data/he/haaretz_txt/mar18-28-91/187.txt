שרי הליכוד מזכירים לפעמים שני שותפים לדוכן ברחוב : האחד , הקשוח , מתעקש 
על המחיר והשני קורץ ללקוחות ומפתה אותם בהוזלות אגב ויכוח קולני עם חברו . 
אהוד אולמרט יצא לארצות הים למכור את מרכולתה של הממשלה בסגנון המסחר הנהוג 
שם . כאן נתנו לו חבריו על הראש , ובעל - הבית ביטל את דבריו . מוטב , 
כמובן , להאמין לאחראי לדוכן , שכן ההבדל הגדול בין הנמשל למשל הוא שהבאסטה 
המדינית של הממשלה אינה מציעה עכשיו שום סחורה למכירה . זה גורם לי עבודה , 
התלונן ראש הממשלה , תוך כדי שפירש שלשום את כוונות השר שלו . הטרחה שעליה 
קבל ראש הממשלה היתה כרוכה במאמץ להבהיר ש"הוא ( אולמרט ) לא התכוון לשנות 
שום דבר " . זה קושי קטן יחסית בהשוואה למשימה שהממשלה אינה מוכנה ליטול 
על עצמה : להעלות רעיון כלשהו אשר לא יכלול בתוכו את מנגנון ההשמדה של עצמו . 
הממשלה אינה יכולה לעפר את עיני הבריות , ובשבח כנותה יש לומר כי לרוב היא 
אף אינה מנסה . מטרתה לא לשנות מאומה . אין לה גישה פוליטית העשויה לשמש 
בסיס להתדיינות רצינית . פירושו הבלתי נמנע של הדבר : בלימת משא - ומתן 
עם גורם ערבי כלשהו . שהרי ממשלה שאינה מנסה להשלות את הזולת בוודאי לא 
תרמה את עצמה . ראשיה יודעים כי על - פי הלא - הצעות והלא - ויתורים שלה , 
לא יתפתח שום שיח פוליטי בינינו לבין מדינות ערב והפלשתינאים . הצהרת הנכונות 
לדבר עם ממשלות ערביות מקפלת בתוכה , בידיעה ובכוונה תחילה , אותו נץ שנועד 
להשמיד את סיכוייה . שום מדינה ערבית לא תעשה אתנו הסכם דו - צדדי . שום 
מדינה ערבית לא תשב לדבר אתנו בשם הפלשתינאים . אבל אפילו היתה אפשרות כזאת , 
גם בה הוטמן דינמיט הסירוב מראש . לכן הזדרז כל - כך ראש הממשלה , ככל 
שהדבר גרם לו עבודה , לתקן את אולמרט . כי מדבריו בארצות - הברית אפשר 
היה אולי להסיק שינוי כלשהו בעמדת ישראל : נכונות לסלק את הנפץ מדיונים 
עם סוריה . לא , לא : הצהרת הכוונות כלפי סוריה , כמו כלפי שאר המדינות 
הערביות , נועדה להיוותר חלולה . נשב עם סוריה , הסביר שמיר כמעט בלעג , 
וכשתרצה שטח נגיד לה לא . ונניח שלמרות הכל ממשלה ערבית תסכים לזמן אישים 
פלשתינאים כפי שמציעה ישראל , כי אז יופעל המרעום הבא . לא לאש"ף כבר אמרנו , 
אבל גם לא לפייסל אל - חוסייני , אשר שמיר אינו יודע מי מסוכן יותר הוא 
או ערפאת . שהרי על - כן הציע כי " מדינות ערב ימצאו אישים המוכנים למשא - 
ומתן עם ישראל " . מי שירצה להמשיך את המסע הדמיוני אל מחוזות האשליה , יתאר 
לעצמו למרות כל מה שעושה הנחה זו לבלתי - אפשרית שמדינות ערב אכן " ימצאו " 
אישים כאלה . האם בני דמותו ודעותיו של אל - חוסייני יוכלו להעדר מביניהם ? 
ואם תרשום לעצמה ישראל הצלחה פנומנלית ויסולק האיש הנורא ההוא , המזכיר 
לשמיר את ערפאת , האם יסכים ראש הממשלה למחליפיו ? משקיפים מן החוץ , הרגילים 
למסורת אחרת של משא - ומתן , עשויים להניח כי כל הדיבורים הללו הם בעצם 
מה שנקרא עמדת פתיחה . לצורך העניין מביאים , כידוע , שוב ושוב את מקרה 
סיני . אפילו שמעון פרס , בוויכוח עקר בוועדת החוץ והביטחון של הכנסת , 
עשה כך שלשום ( " אתם תחזירו את רמת הגולן . . . לעת עתה אתם ויתרתם 
על סיני " ) . אבל מלבד יצירת שורה בינונית בפולמוס , הטיעון הזה אינו 
מוביל לשום מקום : הממשלה לא תשנה את עמדתה ולא תוותר על שום שטח ולא תנהל 
משא - ומתן עם האישים הפלשתינאים היחידים המסוגלים לדבר בשם אוכלוסיית השטחים . 
היא לא תעשה זאת כל עוד רוב יחסי בציבור הישראלי לא ישנה את המנדט שנתן לה 
ולשותפותיה בממשלה . והיא לא תעשה אף אחד מהדברים האלה כל עוד לא יהיה שינוי 
בכללי המשחק הפוליטי בינה לבין ארה"ב . במדור המכתבים למערכת ב"הארץ " 
היום מסתייגים שני קוראים מדעה שהבעתי בזכות לחץ אמריקאי על הממשלה לשנות 
את עמדתה . זה ויכוח ישן , ויחיה איש - איש באמונתו . אבל מי שמתנגד למעורבות 
אמריקאית חזקה למען קידום הסדר ( למעשה , למען יציקת תוכן ממשי בהחלטות 
כגון 242 ו - 833 , שישראל הסכימה להן כבר בעבר ) , מוטב לו שלא יעשה 
שקר בנפשו : הממשלה אינה חולמת על שינוי בעמדותיה . ללא שינוי כזה , לא 
יהיה הסדר כלשהו . מבלי שיהיה הסדר , יימשך גל התופעות הבלתי - נמנעות 
הכרוכות בהמשך המצב הקיים . במובן הזה היתה תועלת באפיזודה הבלתי חשובה של 
דברי אולמרט . היא יכולה להעניק , למי שזקוק , תמונה בהירה יותר של דוכן 
הממשלה , הסחורה המוצעת בו והמשקל המכריע של הבעל - בית . הוא לא ייתן 
שתהדהד סביבו הקריאה " בעל הבית משוגע " , הכרזת השוק הידועה המבשרת רצון 
אמיתי לעשות עסקים . 
