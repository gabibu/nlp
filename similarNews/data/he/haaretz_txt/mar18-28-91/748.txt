בשיעור בכתיבה יצירתית בפרויקט המחוננים כתבו תלמידי כיתות ו עבודות מקוריות , 
בהדרכתה של נילי גרשטיין . בתוכן : מחקר על יומנים אישיים של ילדים , 
מחקר על יוגה , חיבור דמיוני על נער ישראלי שהושתל כמרגל בבגדד על ידי 
המוסד , עבודה על מחזר חומרים . יניב גיטיס כתב עבודה על קרן הלייזר ושימושיה 
בתעשייה ובתחומים אחרים . הוא הסתייע באנציקלופדיות ובמידע שקיבל ממכון 
ויצמן ומ"ישרלייזר " , מפעל בקיבוץ רעים שביקר בו . העבודה כוללת ניתוח מדעי 
ועלוני - הסבר מדעיים ומסתיימת בפרק דמיוני . " סבא סיפר לי " , כתב גיטיס , 
" שפעם היו מכוניות רק על הכביש והן היו פולטות עשן מזוהם . עכשיו , 
כמו שכל תינוק יודע , יש מכוניות הנוסעות על אנרגיית השמש ( מכוניות סולאריות ) 
ומכוניות על חשמל . אפילו מכוניות שנוסעות באוויר מתחילות להתיישן . . 
. המכונית הכי עכשווית זוהי מכונית סולארית עם מטען חשמלי לנהיגה בלילה , 
הכי משוכלל בעולם . כל התפקודים הנוחים לנהג נעשים בעזרת לייזר . נתון 
המבטיח דיוק רב . בכל אחת מפינות המכונית ישנם משדרי לייזר וקולטי לייזר . 
. . בכל פינת רחוב יש משדרי לייזר המשדרים בכל הגבהים , בשביל המכוניות 
הטסות , וכאשר הלייזר פוגע בקולט נרשמים במסכו של הנהג שם הרחוב ומיקומו 
במפה " . גיטיס אינו מסתפק בכך : " לי יש לא רק אקדח שיורה לייזר לכיוון 
לוח מטרה רגיש לקרן לייזר , אלא אפילו עט שחורטת על כל חומר ( לא על יהלומים 
וזהב ) עם לייזר . אתם רואים כבר " , הוא מוסיף , " שאני מוקסם לגמרי 
מהלייזר , אפילו שזה מתחיל להתיישן . אפשר להגיד עלי שאני חולה לייזר " . 
עוד דימיין גיטיס בעבודתו כיתה עתידית שבה המורה מסבירה את החומר לתוך מיקרופון . 
החומר מעובד ונהפך לקרן לייזר , המגיעה למחשב של כל ילד בכיתה . בפרק הדמיוני 
ביטא גיטיס חרדה עמוקה מפני כלי הנשק החדישים והעתידיים שיפעלו באמצעות קרני 
לייזר . הוא מציין סוגי נשק שבגינם אינו ישן בלילות , ומוסיף : זה לא 
מפחיד כאשר מלחמה עם סוגי נשק כאלה מתחוללת ממש לידך ? ! 
