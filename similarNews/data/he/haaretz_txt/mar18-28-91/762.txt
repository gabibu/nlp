בשביל אנשי המחתרות היהודיות הדמויות האלה עלולות להיות סיוט לאו דווקא בגלל 
הדם שהם שופכים כאן . בהזיה של רגע , התמונות שלהם בעיתונים יכולות להצטייר 
לפתע כתמונות אחרות , מטושטשות , של לוחמי חרות ישראל . האשם מוחמד עלי 
דחלאן , מועין מוחמד מסאלם , גמאל עבד - רבו מוחמד אבו - גדיאן , גמאל 
יאסין חסן אבו - חבל : גם הם פעילים ותיקים של ארגון טרור , העושים על 
פי דרכם למען העצמאות של עמם . השוואה מרגיזה ומקוממת עם אנשי ההגנה , 
האצ"ל והלח"י . היות ההשוואה מרגיזה אינו עושה אותה לחסרת - שחר . דווקא 
קווי הדמיון הם שיכעיסו כל כך את ותיקי הארגונים של פעם , אישי שלטון היום , 
המגרשים השבוע את ארבעת בכירי ארגון הפתח ברצועת עזה . כזה הוא לא פעם 
גורלם של ילדי מהפכה אחת , העושים את מה שביצעו בהם לילדיה של מהפכה אחרת . 
יש הבדל חשוב בדרכי הפעולה של שתי התנועות . אנשינו לא הרבו במידה כזאת 
לפגוע באזרחים . לא עמדה מולם אוכלוסייה אזרחית שסימלה את דיכוים . הסמל 
הזה היה מגולם בשלטון המנדט הבריטי וממנו לא חסכו הלח"י והאצ"ל פגיעות באנשים 
שאינם לובשי מדים . אבל גם הבדל זה , ככל שהוא עושה את הטרור הערבי אכזרי 
יותר , אינו גורע מטיבה הלאומי של התנועה הפלשתינית . מרגיזה עד מאוד גם 
המחשבה שכל מה שעושים במשך שנים לא מפסיק את ההתקוממות הפלשתינית . לא גירושים 
והריסת בתים ועוצר ומאסרים ואף עינויים . כזה היה גם כוחה של תנועת המחתרת 
העברית . כתב - עת בשם " הירדן " , המכנה את עצמו " שבועון המחנה הלאומי " , 
מרעיף השבוע סיפורי הערצה ליצחק שמיר במוסף מיוחד ליום הולדתו ה57 : על 
בריחותיו הנועזות מכלא לטרון וממחנה גולים באפריקה , על הנהגה אמיצה ( 
אכן כזאת היתה ) של הלח"י בימים קשים מאוד . סיפורי " מיכאל " שזורים 
שם , כדרכם של ביטאונים כאלה , בנאצות כנגד הלאום היריב והטרוריסטים הרצחנים 
המנהיגים אותו . זה טבע הדברים : תנועת מחתרת שעלתה לשלטון תהיה האחרונה 
שמסוגלת להבין מחתרת הפועלת נגדה . אבל כל הסיסמאות לא יוכלו למחות את קווי 
הדמיון : אנו שקועים בהתנגדות עזה לרצונו של עם אחר לממש את רצונותיו הלאומיים . 
אי אפשר לומר שראשי המחתרות שלנו בחלו בהריגה ובפגיעה בחפים מפשע . לא 
יהיה נכון גם לטעון , שהמאבק שלנו היה רק נגד שלטון זר שבא מעבר לים . 
אז כמו היום השתולל כאן עימות אכזרי ושותת - דם בין שני עמים תושבי המקום . 
תנועת העבודה הארץ - ישראלית קיבלה את רעיון החלוקה ובאמצעותו השיגה הכרה 
בין - לאומית בעצמאות ישראל . הציונות הרוויזיוניסטית דחתה רעיון זה מאז 
ועד היום . יורשתה הפוליטית לא רק עומדת על זכותנו לכל השטח בין הים לירדן , 
היא גם משוכנעת שההנהגה הפלשתינית חותרת להשתלט על אותו שטח עצמו : לקחת 
גם את לוד ורמלה . ההנחה הזאת שנויה במחלוקת אצל המומחים למיניהם ובוודאי 
בקרב הפוליטיקאים . אך הבדלי הדעות אין בהם כדי לטשטש את הדמיון בין המניע 
של פעילי הפתח לבין זה של המגורשים אז , שהם המגרשים היום . הסירוב להכיר 
בכך מוליד מקרי עיוורון אצל המוצלחים שבמנסחי רעיון ארץ ישראל השלמה . הנה 
מאמר של הסופר משה שמיר בכתב - עת אחר של הימין , " נתיב " . בגיליון האחרון 
הוא מפרסם מסה יפה על המסלולים המקבילים של הצהרת בלפור והקומוניזם החל בנובמבר 
7191 . כיום , כותב שמיר , " מהפכת אוקטובר נמחקת מדפי ההיסטוריה " 
בתוך הפגנות בכיכר האדומה . ובאותה שעה , לא הרחק משם , עומד תור ארוך 
של יהודים המבקשים לעלות לארץ ישראל . ניצחון ה - 2 בנובמבר ( הצהרת בלפור ) 
, אומר שמיר , לא הושלם אך אין להשיבו לאחור . יפה מאוד . יש למשה שמיר 
גם מסקנה : " הדבר החשוב ביותר שיש להדגישו הוא חיוניותו המכרעת של הרעיון 
הלאומי , צידוקה הבלתי מעורער של המסגרת הלאומית כבית - חייה של החברה האנושית " . 
ואפילו , מבלי משים , העיוורון השתרבב שם : " מאדישותו , שלא לומר 
מעיוורונו המוחלט , של המרקסיזם לגבי האורגניזם הלאומי על גמישותו ופיתוליו 
. . . מאלה נובעת הקשיחות האנושית וחוסר - היכולת להיענות לזרם החיים " . 
כתוב לתפארת . ארבעת המגורשים השבוע לא היו יכולים לנסח את עניינם שלהם 
באופן מוצלח יותר . 
