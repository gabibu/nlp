בלילה לחץ רוברט מקסוול על כפתור מכונת הדפוס הענקית . גיליון יום ששי 
של העיתון " דיילי ניוז " הראשון תחת בעלותו יצא לאור . הניו יורקים , 
שחששו מחידושים מהפכניים במתכונת העיתון ובתוכנו , נרגעו . בעמוד הראשון 
בלטו שני שינויים . המחיר עלה ל04 סנט והסיסמה הישנה " העיתון המצולם של 
ניו יורק " הוסרה ובמקומה הכרזה שלא קשה לנחש מי ניסחה , " קדימה עם ניו 
יורק " . בשער הגיליון הופיע תצלום של מקסוול מחזיק בגיליון הראשון . קפידבינלצד 
הצילום הודפס מאמר תחת הכותרת " חזרנו " בחתימת רוברט מקסוול . זה היה 
כרטיס הביקור שלו , שכלל בקצרה את תולדות חייו החל משנת 0491 כאשר הגיע 
לבריטניה כטוראי בצבא הצכי . " קונסול אמריקאי " , כתב מקסוול , " הציע 
לי אז להגר לארצות הברית . אך העדפתי להישמע לקריאתו של צרציל ולהילחם בגרמנים . 
הצטרפתי לצבא הבריטי וזכיתי בציון לשבח . תמיד ליוותה אותי המחשבה , מה 
היה קורה לו נעניתי להצעה להגר לאמריקה . ייתכן שהייתי רץ לכהונת ראש העיר " . 
מקסוול מרגיע את הניו יורקים כי אין לו כוונה לנסות להפוך את ניו יורק לעיר 
בריטית . " אני שואף להיות ניו יורקי מכובד " . עד שיגשים שאיפה זו , צפויה 
למקסוול תקופה קשה . איש העסקים הקשוח , שהקים מעצמה תקשורתית , ניצב 
עתה בפני אתגר , אולי הגדול והקשה שידע עד כה . הערכות לגבי סיכוייו לעמוד 
באתגר מעורבות . הוא ייזכר כמי שהצליח במשא ומתן מרתוני מתיש לכופף את האיגודים 
המקצועיים בניו יורק דבר שראשי חברות מעטים בארצות הברית השיגו . כבר בהחלטתו 
הראשונה כבעלים החדשים הוכיח מקסוול לראשי האיגודים מי הבוס האמתי של העיתון . 
הוא הודיע כי ישאיר על כנו את המו"ל המכהן גם כמנכ"ל גיימס הוג האיש שהשניא 
עצמו על האיגודים במהלך המגעים עמו לחיסול השביתה . כאשר נשאל אם אינו חושש 
שהחלטה זו תרגיז את ראשי האיגודים , השיב : " זה לא עסקם " . בקהיליית 
הפיננסים בארצות הברית יעקבו מעתה בדריכות אחרי תוצאות השתלטותו של מקסוול 
על " דיילי ניוז " . הדרך לשיקום העיתון , אומרים מומחי הוול סטריט , 
תהיה ארוכה וקשה אולי יותר מכפי שמקסוול עצמו מעריך . עד לפני שנה היתה 
תפוצת ה"דיילי ניוז " כ5 . 1 מיליון עותקים . חודש לפני פרוץ השביתה עמדה 
התפוצה על מיליון עותקים והיום צנחה לפחות מ005 אלף . נפח הפרסום צלל לשפל 
לאחר שמאות מפרסמים נענו לפניות האיגודים וחדלו לפרסם בעיתון , שספג הפסדים 
בסדר גודל של עשרות מיליוני דולרים . מקסוול חדר לשוק העיתונות האמריקאית 
בעיצומו של מיתון כלכלי שפגע בניו יורק באורח קשה יותר מאשר בערים גדולות 
אחרות . מצב כלכלי זה אינו הזמן המתאים לשיקום עיתון . מלבד זאת , צפויה 
למקסוול התמודדות חריפה עם שלושת העיתונים האחרים באזור המטרופולין , ניו 
יורק טיימס , ניו יורק פוסט וניוזדיי - ניו יורק . שלושת העיתונים נערכים 
להחרפת התחרות תוך שהם מודעים לשיטות השיווק והתפוצה הקשוחות שהנהיג מקסוול 
בעיתונים שבבעלותו . במרוצת חמשת חודשי השביתה ב"דיילי ניוז " , כירסמו 
עיתוני ניו יורק בתפוצתו וריתקו מפרסמים שנהגו לפרסם ב"דיילי ניוז " . המבחן 
של מקסוול יהיה בהחזרת רבבות מהקוראים שעברו לעיתונים אחרים , ובה בעת להחזיר 
מאות מפרסמים , ביניהם חברות גדולות ורשתות ההלבשה שבחודשי השביתה העבירו 
את פרסומותיהן לעיתונים האחרים . מקסוול עצמו העריך כי עלות שיקום ה"דיילי 
ניוז " בששת השבועות הבאים תסתכם ב01 מיליון דולר . מנהלי תאגיד טריביון , 
הבעלים הקודמים של העיתון , מעריכים כי עלות שיקום העיתון תסתכם ב05 מיליון 
דולר . מומחים בוול סטריט טוענים כי העלות תהיה גבוהה יותר ותצריך השקעה 
של 001 מיליון דולר . " מקסוול ייאלץ לגייס את כל כישוריו כמו"ל ואת יכולתו 
כאיש עסקים כדי לעמוד במבחן זה " , אמר מומחה בוול סטריט . חוגים הקרובים 
למקסוול אומרים כי הוא מתכונן להעביר את מרבית עסקיו לארצות הברית . להערכתם , 
% 06 מהכנסות אימפריית התקשורת שלו הם בארצות הברית והוא שואף להרחיבם ל%08 . 
שאיפה זו דירבנה את מקסוול לרכוש את " דיילי ניוז " . השאלה הגדולה המעסיקה 
רבים בקהיליית הפיננסים בניו יורק היא , האם רכישת ה"דיילי ניוז " אכן 
תשמש למקסוול נקודת זינוק להשתלטויות נוספות במגזר תקשורת ההמונים האמריקאי , 
או שהיא תתגלה כהרפתקה יקרה . מקורביו אומרים כי אם יגלה ששיקום דיילי 
ניוז מצריך משאבים פיננסיים גדולים מששיער והתוצאה לא תשביע את רצונו , 
לא יהסס למכור את העיתון או לחסלו . 
