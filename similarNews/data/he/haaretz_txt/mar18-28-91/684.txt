לארץ הגיעה קלטת וידיאו חדשה של " דקה " ובה האופרה " יבגני אונייגין " 
של צייקובסקי . אין זו הצגה על בימת האופרה , אלא סרט שביים הגרמני פטר 
וייגל עם שחקנים צכים , שאינם שרים . פסקול הסרט הוא ההקלטה הטובה בניצוחו 
של גורג שולטי , שראתה אור ב5791 בתקליטי " דקה " ואשר הועברה ב7891 למסטר 
דיגיטלי ולדיסקים . וייגל משתמש בהקלטה המשופרת ( קלטת מס 3421 170 , 
צליל היי - פיי סטריאו . 72 . 611 דקות ) . הפסקול הוא רק צד אחד , חשוב 
ככל שיהיה , בסרט וידיאו , והתוצאה הכוללת של הסרט אינה משכנעת . מעיק 
לראות שחקנים מניעים שפתיים , בייחוד כשלא תמיד יש תיאום מלא בין המראה 
לבין צבע הקול ותנועות השפתיים . הביצוע סטטי , וכך גם כאשר נדרשת מן השחקנים 
סערת רוחות , נותר משחקם אנמי . כאשר משמיעה התזמורת , בחשמולו של שולטי , 
מוסיקה סוערת , נותרת התמונה פסטלית באופיה . " יבגני אונייגין , האופרה 
האינטימית - לירית שכתב צייקובסקי לפי הפואמה של פושקין , אינה בשום פנים 
מונוטונית וחיוורת כפי שהיא מוגשת כאן , על אף הציוריות של כמה מן הסצינות 
שהעמיד הבימאי , כמו למשל הדו - קרב בשלג של אונייגין ולנסקי . הרוסית בהקלטה 
של שולטי היא בעיה . רוסית היא שפת אמי , ולמרות זאת התקשיתי להבין את 
הטקסטים שיצאו מפי הזמרים , שכן ההיגוי והמבטא של רובם לקויים . המאזין 
שאינו שומע רוסית ומבקש לעשות היכרות ראשונה עם " אונייגין " , לא יבין 
בקטעים רבים במה מדובר , כי לא צירפו ליברית לקלטת , אלא רק תמצית קצרצרה 
של העלילה . בין הקולות בולט במיוחד זה של הטנור סטיוארט בארוס בתפקיד לנסקי . 
אונייגין הוא הבריטון ברנד וייקל , וטאטיאנה היא טרסה קוביאק . קולו הגדול 
והעשיר של הבס הבולגרי ניקולאי גיאורוב כובש את האוזן בתפקיד - המשנה של 
גרמין . שולטי מנצח על מקהלת גון אולדיס ותזמורת בית האופרה המלכותי " קובנט 
גרדן " בלונדון . בדיסקים אפשר להאזין לביצוע הטוב הזה ( ) ולהיעזר 
בליברית אנגלית , בצמד - דיסקים של " דקה " , במחיר מלא , 314 714 . בווידיאו 
אני מעדיף קלטת עם הביצוע הבימתי של האופרה הלירית בשיקגו ( קלטת " קאסל " 
מאנגליה , ביבוא אם - סי - איי , וסימונה 7302 . כ061 דקות , צליל היי - 
פיי סטריאו ) . כאן הכל חי ותוסס , בלי שתאבד הליריות . רק התפאורות 
והתלבושות נראות קצת דהויות , כמו נותרו מהצגה בעבר . מירלה פרני בתפקיד 
הראשי עושה תפקיד גדול , מושר ברגישות , בהבנה ובליריות . בעלה - בחיים , 
הבס ניקולאי גיאורוב , הוא שלימד אותה כנראה היגוי ומבטא רוסיים ; אפשר 
להבין כל מלה . גיאורוב עצמו , שרק קולו נשמע בסרט של " דקה " , נראה 
ונשמע כאן בהופעה בימתית משכנעת , במשחק ובקול . הטנור הצכי פטר דבורסקי 
מבין את הטקסט ושר אותו בליריות , והבריטון וולפגנג ברנדל , בעל קול יפה , 
משתדל להגות את המלים נכון בתפקיד אונייגין . צוות איטלקי , מנוסה מאוד 
באופרות , העמיד את ההצגה : הבימאי פייר - לואיגי סאמריטני והמנצח ברונו 
ברטולטי . הווידיאו צולם בהצגה עם קהל , המריע ומודה לזמרים לאחר אריות , 
דואטים וסצינות . יש קלטת שלישית , שהגיעה לארץ פעם בפעם ונמכרה ב"תקליטור " 
בתל - אביב . הביצוע שונה במהותו מן השניים הקודמים , כי הזמרה בגרמנית , 
וקריין מחבר בין הקטעים בדברי - קישור , במקום הרציטטיווים המזומרים . 
בקלטת זו ( חברת " טופז " מגרמניה 401 ) התמונה והאיכות הטכנית של 
הצליל הן הטובות ביותר בין השלוש . התפאורות והתלבושות ססגוניות ומרהיבות 
עין , הזמרים משכנעים בקולם ובהופעתם . אונייגין הוא הבריטון הנודע הרמן 
פריי , וטטיאנה היא הסופרן תרזה סטראטאס . לנסקי הוא הטנור הפולני , הלירי , 
וייסלאב אוכמן . יוליה האמארי שרה ומשחקת בתפקיד אולגה , כפי שהיא עושה 
גם בהקלטה של שולטי . גרמין הוא הבס הגרמני פטר לאגר , שגון קולו עמוק , 
חם וקטיפתי . שני צכים העמידו את ההצגה , שהופקה במיוחד באולפני רשת הטלוויזיה 
הגרמנית צה - דה - אף . וצלב נוימן , המנצח מספר 1 של צכוסלובקיה , והבימאי 
וצלב קאשליק . העמדה עשירה ורבת - משתתפים של תמונות הנשף , באווירת הפאר 
של המאה שעבר , עם שפע רקדנים מקצועיים . משך ההצגה רק 001 דקות , משום 
השמטת הרצטטיווים והחלפתם בקריינות קצרה . זו קלטת הווידיאו היחידה שמצורפת 
לה ליברית מלאה , בגרמנית . אין בווידיאו הפקה רוסית - במקור של " יבגני 
אונייגין " , מברית - המועצות . הרוסים הפיקו ב7891 הצגה עשירה מאוד של 
" בוריס גודונוב " של מוסורגסקי בתיאטרון בולשוי במוסקווה , בהשקעה כספית 
גדולה . מיטב הזמרים של ברית - המועצות גויסו ליטול חלק בה . צוות בריטי , 
הטוב ביותר בתחומו , צילם את ההצגה לווידיאו . הקלטת , מתוצרת " קאסל " 
בבריטניה , מיובאת לארץ בקביעות . נקוה שהרוסים יצלמו לווידיאו , במוסקווה 
או בלנינגרד , גם הצגה טובה של " אונייגין " . בדיסקים , יש ביצוע רוסי 
מעולה , אך בהקלטה בינונית . רשת " סטימצקי " רכשה אשתקד מלאי קטן של 
צמד הדיסקים והם נחטפו , במחיר 81 ש"ח האחד . באנגליה הם נמכרים כדיסקים 
של החברה הקטנה " אולימפיה " , המתמחה בייצור דיסקים של הקלטות רוסיות מקוריות . 
בלונדון נמכרים שני הדיסקים במחיר - ביניים , וסימונם 11 . אפשר להזמין 
בדואר בחנות תקליטים בלונדון , ולשלם בכרטיס אשראי . ההקלטה האנלוגית הועברה 
למסטר דיגיטלי ( ) . מארק ארמלר מנצח על המקהלה והתזמורת של תיאטרון 
" בולשוי " במוסקווה . בתפקידים הראשיים מיטב הזמרים של ברית - המועצות : 
מילאשקינה , מאזורוק , אטלנטוב , סינייווסקיה ונסטרנקו . הביצוע המומלץ 
ביותר בדיסקים , מבחינת המוסיקה ואיכות ההקלטה כאחד : גיימס לוויין מנצח 
על מקהלת הרדיו של לייפציג והתזמורת הממלכתית של דרזדן . בראש צוות הסולנים , 
מירלה פרני בתפקיד טטיאנה והבריטון תומס אלן כאונייגין . את אולגה שרה 
זמרת המצו - סופרן השוודית הצעירה אן סופי פון - אוטר , שעשתה בשנים האחרונות 
קריירה מטאורית . הטנור האמריקאי ניל שיקוף , כלנסקי , קצת חיוור . גרמין 
הוא זמר הבס הגרוזיני פאאטה בורכאלדזה , זמר הבס הגדול של השנים האחרונות . 
קולו אדיר , אך חסר לו קורטוב של ליטוש הדמות , כפי ששר ומגלם הבולגרי 
גיאורוב . זמרתם של פרני ואלן , ועיצוב נגינתה של התזמורת בידי לוויין , 
יוצרים ביצוע מעולה . כך גם ההקלטה הדיגיטלית . קופסת שני דיסקים של " דויטשה 
גרמופון " , במחיר מלא , 959 324 ) . לדיסקים מצורף ספרון בן 212 עמודים , 
ובו , בנוסף למאמרים על האופרה , ליברית מלאה בארבע שפות : אנגלית , 
גרמנית , צרפתית ואיטלקית . קפמאפרקאם תבקש לקנות דיסק למי שעושה את צעדיו 
הראשונים בבניית הדיסקייה שלו , והוא מעדיף מוסיקה קלסית שהיא פופולרית 
ומוכרת , הנה דיסק שאולי ימצא חן בעיניו . הוא גם מלא וגדוש : " ארבע 
העונות " של ויוולדי , האדגו לפי אלבינוני והקנון של פאכלבל . זה אחד 
הביצועים היפים והחיוניים לשלוש היצירות מבחינה מוסיקלית , ובהקלטה דיגיטלית 
עשירה ומשובחת . כריסטופר וורן - גרין הוא הכנר - הסולן , והוא גם המנצח 
על התזמורת הקמרית של לונדון , בדיסק " וירגין " , במחיר מלא , 80197 
. יש גם קלטת - כרום משובחת , והיא זולה מהדיסק בהרבה . שלוש היצירות 
הפופולריות כלולות גם בדיסק " דקה " זול יותר , במחיר הביניים . ההקלטה 
האנלוגית הטובה משנות השבעים הועברה למסטר דיגיטלי , ונשמעת מעודכנת . 
קרל מינשינגר מנצח על התזמורת הקמרית משטוטגרט , עם הכנר קונסטנטי קולקה . 
קולקה , כנר לא מפורסם כמו כנרים - כוכבים , מנגן את ויוולדי בהתלהבות 
וביכולת שאינה נופלת מזו של רבים מהם . דיסק 217 714 . 
