ניו - יורק ( ע"ר ) . בנימין זאב כהנא הופיע שלשום במלון שבו התנקשו בחיי 
אביו , מאיר כהנא , לפני ארבעה חודשים , והכריז כי יפעל למילוי חזונו 
של אביו , גירוש כל הערבים מארץ - ישראל . " יש לי מסר לאויבי העם היהודי 
החוגגים את רצח אבי " , אמר כהנא , בן 42 , בפורום של 001 אוהדים , " יש 
לי חדשות רעות עבורם כהנא עדיין חי . אנו נמשיך במשימותיו " . על רקע הצעקות 
" כהנא חי " , המשיך הבן בנימין באנגלית רצוצה : " אני עומד כאן באותו 
מקום שבו עמד אבי . . . הבה ונפעל כדי להוכיח שדמו לא נשפך לשווא . בוא 
הביתה לישראל לפני שיהיה מאוחר מדי . . . בסיוע שלכם נוכל להגשים את רעיונותיו 
של אבי " . בנימין כהנא , שנשען על מקל בעקבות תאונת - דרכים לפני 6 שבועות , 
אמר כי מאסר עולם לא די בו לנקום את רצח אביו . " אנו חייבים להרוג את 
המתנקש , כשם שצריכים להרוג כל ערבי השופך דם יהודי " . בראיון לכתב רויטר 
אמר כי תנועתו תיקרא " כהנא חי " , ותמשיך לחתור למימוש מטרות אביו , ביניהן 
משאל - עם בקרב תושבי ישראל היהודים בנושא גירושם של הערבים . " אנו נוציא 
את תושבי ישראל לרחובות , מפני שהממשלה אינה מאפשרת לנו להתמודד בבחירות 
לכנסת " , הכריז . 
