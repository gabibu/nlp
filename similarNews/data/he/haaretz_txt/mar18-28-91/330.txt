משאל העם בברית - המועצות היה בדיחה . מוואשינגטון הוא נראה כמו הפרפור 
הלפני - אחרון של דינוזאור , לפני שנמחו בני מינו מעל פני כדור הארץ . 
ברוב עצום הצליחה בריה"ם להצביע בעד דבר והיפוכו , ולכן לא הצביעה בעד שום 
דבר . היא הסכימה להישאר סובייטית וסוציאליסטית , ובאותה שעה גם הסכימה 
להתחדש ולהיות חופשית . היא הסכימה להישאר בחיים , נגד רוב חוקי הטבע , 
ובאותה שעה החליטה לנפוח את נשמתה . בלשון העגה המרקסיסטית - לניניסטית , 
התגלעו בה יותר מדי " ניגודים אובייקטיוויים " מכדי שתוכל להוסיף ולדדות , 
לאורך זמן , בדרך לשום מקום . המפלגה הקומוניסטית מסוידת העורקים יצאה 
למאמץ הטוטליטרי האחרון שלה : היא נעלה את כלי התקשורת האלקטרוניים בפני 
האופוזיציה , הפעילה את הצבא ואת ה - ק - ג - ב , פיזרה הון עתק ואפילו 
שיחדה מצביעים . כתב העת הליברלי " ארגומנטי אי פאקטי " חשף מסמך הדרכה , 
שהפיצה המפלגה הקומוניסטית במוסקווה בין פעיליה לקראת משאל העם . המסמך 
הזה מצטיין בכל הנכלולים הידועים של פרקטיקות לניניסטיות . דעתו של לנין , 
בניגוד ללינקולן , היתה שאפשר לשקר את הכל בכל זמן . המסמך הזה מייעץ לתעמלני 
המפלגה לעטוף את משאל העם בערפל סמיך , כדי שהבוחר לא יידע בעצם מה מבקשים 
ממנו להחליט . אחת הסיסמאות שממליץ המסמך לפעילים " בוריס ילצין וגורבצוב 
תומכים בשמירת בריה"ם " היא בערך כמו מסע בחירות בארץ תחת הסיסמה " אריק 
שרון ויוסי שריד תומכים בביטחון ישראל " . מקץ ההתגייסות הטוטליטרית הזו , 
לאחר איומים בלתי פוסקים שהצבעה שלילית תביא על בריה"ם את מלחמת גוג - ומגוג , 
הצביעו הסובייטים בעד שמירת איחודם . אבל הם המרו את פי ממשלתם בכל העניינים 
האחרים . הרוסים הודיעו בהמוניהם שהם רוצים נשיא אקזקוטיווי . כדי להבין 
את משמעות ההחלטה אפשר להסתמך על דבריהם של גורבצוב וחבריו ערב משאל העם . 
הם הזהירו את מצביעי הרפובליקה הרוסית כי נשיאות כזאת , אשר תיבחר בבחירות 
כלליות , " לא תוכל להתיישב עם שמירת בריה"ם " . המסקנה הבלתי נמנעת : 
לרוסים פשוט לא אכפת . לאיש לא אכפת . איש אינו יודע עוד מהי בריה"ם . 
באוקראינה הצביעו הרוב בעד בריה"ם , אבל רוב גדול הרבה יותר הצביע בעד " ריבונות " 
אוקראינית , שאת טבעה אין איש יודע . מערב אוקראינה הודיעה חגיגית , שעד 
כמה שהדבר תלוי בה , יכולה בריה"ם ללכת לכל הרוחות . באזור העיר לבוב , 
שבו מתנהל אולי התהליך המקיף ביותר של דה - סובייטיזציה באיזשהו חלק של 
בריה"ם , הצביעו % 67 נגד קיום האיחוד הסובייטי . את האחוז הגבוה של אומרי 
" הן " העניקו לגורבצוב , למרבה האירוניה , הרפובליקות האיסלאמיות של 
אסיה המרכזית . עד לפני כמה שנים , התחזיות הקודרות ביותר על בריה"ם היו 
קשורות בקצב הריבוי הטבעי של המוסלמים , לעומת ההתמעטות היחסית של הסלאווים . 
עכשיו מצילים המוסלמים את הקיסרות הסלאווית , משני טעמים : הם יתקשו באמת 
להתקיים בלי השוק הסובייטי , ובתחומי הרפובליקות המוסלמיות נשבה רק בקושי 
רוח הגלאסנוסט . הן מוסיפות להישלט על ידי בוסים קומוניסטיים קשוחים , 
המנהלים אותן כאחוזות פיאודליות . כמה מן הבוסים הכריזו שבועות לפני משאל 
העם כי בעצם אין צורך במשאל , שכן % 09 תומכים בבריה"ם . ואמנם % 09 תמכו . 
משאל העם הזה היה כמו טף , המקבל את טעם המרק . כל צד רשאי לטעון לניצחון : 
גורבצוב , ילצין , השמרנים , הליברלים , הלאומנים , מי לא . לפיכך 
אין הוא מלמד שום דבר על העתיד , חוץ מכך שהוא עוד הוכחה משכנעת לשקיעתו 
של גורבצוב ולנפילתו הבלתי נמנעת . ההצגה האמיתית תבוא ביום ה הבא , כאשר 
הקומוניסטים בפרלמנט הרוסי יזמנו מושב חירום , בניסיון לסלק את ילצין מכהונת 
היו"ר . הם כנראה ייכשלו , ואז יוכל ילצין להציע מועד לבחירות לנשיאות , 
אולי כבר בחודש יוני . אם תתקיים בריה"ם עד יוני , יוכל רק הצבא למנוע 
את בחירת ילצין לנשיא . בינתיים משותקים חלקים ניכרים של התעשייה הסובייטית 
על ידי שביתת כורי פחם , מפאתי סיביר עד אוקראינה . כורי הפחם הם ציבור 
הפועלים המיליטנטי ביותר בבריה"ם , ויש להם דרישות פוליטיות לחלוטין : 
הם רוצים שגורבצוב יתפטר , ותמיכתם נתונה לילצין . בגלל גודלה העצום של 
המדינה , הם יתקשו למלא את התפקיד שמילאו סוורי הנמל של גדאנסק בפולין . 
אבל הם יעמיקו את התוהו - בוהו . חוכמת אנשים מלומדה היא , שתוהו - ובוהו 
בבריה"ם יהיה מסוכן , בגלל הוואקום העצום שייצור , ובגלל הסכנה שנשק גרעיני 
ייפול בידי קבוצות חסרות אחריות . בימין האמריקאי מתייחסים בביטול לקלישה 
הזו , ואומרים " אדרבא , הבו לנו תוהו - ובוהו " . ממשל בוש אינו מקבל 
את הגישה הזו ומעדיף שבריה"ם תשתייר ( אחרי שתוותר על הרפובליקות הבאלטיות ) 
. כך או כך , הצורך להתחשב במאווייה הבין לאומיים של מוסקווה פוחת והולך . 
אם בירושלים מתכוננים לפתיחת שגרירות סובייטית , אולי כדאי שיתחילו להתכונן 
לפתיחת 51 שגרירויות סובייטיות . 
