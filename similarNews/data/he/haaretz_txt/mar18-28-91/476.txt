( ע ) . בית משפט השלום בחיפה האריך אתמול בששה ימים את מעצרו של צעיר 
בן הכפר משהד , החשוד שהיה חבר עם צעירים נוספים מכפרו בהתארגנות בלתי חוקית . 
נציג המשטרה טען בדיון כי הצעיר חשוד שבששת החודשים האחרונים היא מעורב 
בציור סיסמאות עוינות , בהנפת דגלי אש"ף ובקשירת קשר לפגוע בתושבי הכפר , 
החשודים בשיתוף פעולה עם השלטונות . חוליה נוספת נחשפה לאחרונה בכפר סנדלה . 
אתמול הוארך בשלושה ימים מעצרם של שניים מבני הכפר , פיראס מחמד עומרי 
( 91 ) ואכרם ברכאת עומרי ( 22 ) , בבית משפט השלום בחיפה . השניים 
נעצרו בעקבות מעצרם של חמישה צעירים אחרים החשודים גם הם בהתארגנות בלתי 
חוקית , בהצתת שדה חיטה , בהנפת דגלי אש"ף ובכתיבת סיסמאות עוינות ואיום 
על חשודים בשיתוף פעולה עם השלטונות . פעילות זו בוצעה במרוצת השנתיים האחרונות 
בכפר סנדלה ובשומרון . המשטרה העבירה בימים אלה את תיקי החקירה של חוליה 
זו לפרקליטות מחוז הצפון להכנת כתבי אישום נגד המעורבים בפרשה . פרקליטות 
מחוז חיפה הגישה לבית המשפט המחוזי בעיר כתב אישום נגד תושב כפר מכר , 
מאלק חאל שינאוי ( 83 ) , ששוחרר ממאסר ביטחוני ממושך , בעסקת חילופי 
השבויים עם ארגונו של אחמד גיבריל . הנאשם נעצר לפני מספר שבועות בצו בית 
משפט השלום בעכו שהטיל איפול על מהלך החקירה . בכתב האישום נטען , כי הנאשם 
ששוחרר ב58 לאחר שריצה ארבע שנות מאסר מתוך 02 שהוטלו עליו בשל עבירות חמורות 
נגד ביטחון המדינה , ביקש לשוב בשנת 88 ולהתגייס לשורות ארגון המחבלים של 
אבו נידאל . מפעילו של הנאשם בארגון של אבו נידאל בצפון אפריקה , המכונה 
" עומר " , עוסק בגיוס של מחבלים באירופה לשורות הארגון . הוא הבטיח לממן 
לנאשם הקמת משק חקלאי לגידול בהמות שישמש ככיסוי לפעילותו של הנאשם בישראל . 
