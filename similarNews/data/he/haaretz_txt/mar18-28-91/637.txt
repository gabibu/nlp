במנגינות של יהודה פוליקר יש פשטות אליה מגיעים רק מתי מעט . בנוכחותו יש 
אמת צנועה וכובשת , המאפשרת לחוש באינטימיות גם כשסביבך יושבים עוד ך - 
0052 צופים . הופעה של ליל ששי בסינרמה חשפה לקהל את פוליקר במיטבו , בשעתיים 
וחצי עמוסות שיאים . הוא הפגין שוב את יכולתו בהתמודדות עם חומרים מוסיקליים 
מגוונים : מרוק אנגרטי דרך שירי רמבטיקו רוויי כאב , קטעים יווניים במקצבים 
א - סימטריים , ובלדות נוגות ויפיפיות . סוללת הנגנים המקצועית והמגובשת 
שליוותה אותו , אשר מרבית חבריה עובדים עימו כבר מספר שנים , סיפקה מצע 
צלילי אינטנסיבי , מדוייק ומהודק : ניר צדקיהו ( תופים ) , בועז ברמן 
( כלי הקשה ) וטל הרצברג ( בס ) היו חטיבת קצב דינמית . פוליקר וחיים 
רומנו " הוליכו " את העיבודים בגיטרות ובוזוקי . שפי ישי סיפק בקלידיו 
את מימד העומק לצליל וגלעד עצמון ( כלי נשיפה ) את יסוד הגיוון הסגנוני . 
זוהי שביעיה העומדת בכבוד בכל סטנדרט בין לאומי . במרבית הקטעים המוכרים 
זכו קווי הגיטרות לשינוים משמעותיים ומעניינים . שירי האלבום האחרון " פחות 
אבל כואב " קיבלו תוספת כוח . פוליקר התגלה שוב כפרפורמר טוב וכמגיש מלא 
רגישוית , חיוניות ועוצמה . תאורה מרשימה ועתירת דמיון השלימה חגיגה יוצאת 
דופן . 
