" בתי הספר הטכנולוגיים מכשירים את העתודה הישראלית למקצועות ההנדסה בשנות 
ה0002 באמצעות ציוד של ימי הביניים . השעות לעבודה מעשית קוצצו דראסטית , 
מקצועות לימוד חוסלו , ובצה"ל ובתעשייה מתלוננים על כך שרמת הבוגרים של 
החינוך הטכנולוגי יורדת משנה לשנה " . טענות אלה נשמעו אתמול בכנס חירום 
של החינוך הטכנולוגי , שנערך בת"א מטעם ארגון המורים העל - יסודיים . המשתתפים 
תקפו את הרפורמה בחינוך הטכנולוגי , שהונחתה עליהם על - ידי משרד החינוך . 
אחת ממגמות הרפורמה היא לאפשר לתלמידים החלשים במסלולים המקצועיים ללא בגרות 
ללמוד חלק מהמקצועות יחד עם התלמידים הטובים , ולהיבחן בחלק מבחינות הבגרות . 
הדוברים טענו כי הרפורמה לא הוכנה כראוי : לא נכתבו תוכניות לימוד חדשות , 
לא הוקצו משאבים לרכישת ציוד ולבניית מעבדות מודרניות , ומורים לא הוכשרו 
ללמד על - פי הרפורמה . חיים סטרובינץ , מרכז מגמה בתיכון הטכנולוגי בשמת 
בחיפה , טען שמשרד החינוך נוקט " שיטות נוסח מקיאוולי , הגורסות מיתה 
טבעית של החינוך הטכנולוגי " . הוא חזה כי בחינות הבגרות לפי המתכונת החדשה 
יהיו כה קשות , עד ששום תלמיד לא ינסה לגשת אליהן בעתיד , והדבר יגרום 
לדלדול החינוך הטכנולוגי . קפידבינסטרובינץ ודוברים נוספים דיברו על בריחת 
התלמידים הטובים מהנתיבים הטכנולוגיים אל הנתיב העיוני , מאחר שהאוניברסיטאות 
אינן מתחשבות במאמץ שעושים התלמידים בחינוך הטכנולוגי , הניגשים לכל בחינות 
הבגרות ונבחנים גם במקצועות הטכנולוגיים . מדריך במגמת מכונות סיפר על האופן 
שבו מתבצעת הכנת התלמידים לטכנולוגיה של שנות האלפיים , באמצעות התנסות 
בעבודה בתעשייה כדרישת הרפורמה . הוא ביקר עם כיתתו פעמים אחדות במפעל לייצור 
אבזרי חשמל . " התלמידים ניקו שם פלורסנטים ומדפים , אבל התנסות ליד מכונות 
סי - אן - סי ( של בקרת מחשב ) לא היתה כל השנה . ומי עמד ליד המכונות 
האלה ? פורטוגזים ויוונים . למה ? כי ברשתות הטכנולוגיות אין סי - אן - 
סי " . חלק ניכר מהכנס הוקדש לקיצוץ במשרותיהם של מורים עקב הרפורמה , שהביאה 
לחיסולם של מקצועות לימוד שונים . מורים נאנסו לערוך הסבה מקצועית , אחרי 
עשרות שנות הוראה במקצוע מסוים . אחד המורים קרא למשרד החינוך לאפשר למורים 
פרישה מוקדמת ומכובדת , עקב העובדה שלרבים מהם אין מקום בחינוך הטכנולוגי . 
נציגי האגף לחינוך טכנולוגי במשרד החינוך , עוזי צוק ומשה דקלו , טענו 
כי המשרד עושה הכל לחיזוק החינוך הטכנולוגי . " המחסור בציוד היה קיים 
לפני הרפורמה " . צוק הדגיש כי תמיכת המשרד במימון הציוד היא חלקית , וכי 
עיקר המימון צריך לבוא מן הרשתות עצמן ומהבעלויות האחרות על בתיה"ס הטכנולוגיים . 
ראשי ארגון המורים דיווחו בכנס , כי נפגשו השבוע עם מנכ"ל משרד החינוך , 
התריעו באזניו על הקשיים שיוצרת הרפורמה בחינוך הטכנולוגי , והזהירו כי 
ייצאו למאבק כנגד המשרד אם לא ימולאו תביעותיהם . 
