צעד ראשון במסע ארוך , כך הגדיר עובד מנהל בכיר בעיריית תל - אביב את החלטת 
הנהלת העירייה מלפני שבוע לאשר עקרונית הנפקת איגרות חוב לציבור . הדרך 
עד למימוש התוכנית כרוכה בסבך של בעיות משפטיות , נוהליות וכלכליות , שטרם 
נמצא להן פתרון . אם אמנם תצא התוכנית אל הפועל , תהיה עיריית תל - אביב 
הראשונה בארץ לגייס הון מהציבור באמצעות הבורסה . אם הדבר יוכיח את עצמו , 
יינתן אור ירוק לעיריות אחרות לנצל אפיק זה של גיוס הון , שעד כה נבצר 
מהן לנצלו לצורכיהן . הרעיון של " יציאת העירייה לבורסה " איננו חדש . 
בעבר הוא עלה מדי פעם על סדר היום , במיוחד כשגברה מצוקת האשראי שאישר 
לה משרד הפנים לעבודות תשתית ופיתוח . העירייה נהגה לממן עבודות אלה באמצעות 
הלוואות בנקאיות וקווי אשראי , שהעמיד לרשותה משרד הפנים . בשנים האחרונות , 
אומר יצחק אלרון , גזבר העירייה , הופסק לחלוטין מתן אישורים מטעם משרד 
הפנים לקווי אשראי ולהלוואות ארוכות מועד מן הבנקים . ההלוואות המעטות המאושרות 
הן לתקופה קצרה של ארבע שנים . סך כל התחייבויות העירייה בהלוואות מסתכם 
היום ב937 מיליון ש"ח , מהן הלוואות שוטפות קצרות מועד בסך 931 מיליון 
ש"ח ( כולל הוצאות מימון ) . שיעור פירעון המלוות מסתכם ב%51 מכלל התקציב 
השנתי הרגיל ( שהוא כמיליארד ש"ח ) . מצב זה , אומר אלרון , מכביד על 
יכולתה של העירייה להשקיע בעבודות פיתוח ובפרויקטים ארוכי טווח . בשיחות 
שקיימו נציגי העירייה עם משרד הפנים עודדו אותם להתארגן לגיוס כספים לביצוע 
עבודות פיתוח על ידי הנפקת איגרות חוב לציבור באמצעות שוק ההון . קפמאבינהעירייה 
שכרה את שירותיהם של עורך - דין ורואה - חשבון , והם מכינים את התשתית להנפקה . 
שכר הטרחה שהם מקבלים מקובל אולי בשוק , אבל חריג בתחום המוניציפלי . 
מועצת העירייה התבקשה לאשר את התשלומים , אבל ראש העירייה טרם הביא לדיון 
ולאישור המועצה את עצם הנושא המהפכני כל כך . יו"ר ועדת הביקורת העירונית , 
אריה צוקר , מחה על כך . " כמו בהרבה תחומים גם כאן הפגין ראש העירייה 
שלמה להט את יחסו המזלזל במועצה " , אמר , " הוא יוצא מנקודת הנחה , שהמועצה 
תאשר בסופו של דבר כל הוצאה . ובנוגע לתוכנית זו , ספק אם ניתן לממשה מבחינה 
משפטית ומבחינות אחרות והאם היא בכלל רצויה " . צוקר מודאג מהגדלת נפח ההתחייבויות 
של העירייה לממדים שיאיימו אולי על יכולתה לעמוד בהן בעתיד . לדבריו , 
חלק מהכספים רק יוסיפו על הבזבוז הקיים בעירייה . הם יופנו לפרויקטים ראוותניים , 
שראש העירייה הוכיח כי לא נרתע להקימם גם כשקופת העירייה היתה מדולדלת . 
הגזבר אלרון , לעומת זאת , מאמין בחוסנה הכלכלי של העירייה וביכולתה לעמוד 
בכל התחייבויותיה הכספיות בעתיד . לדעתו , איגרת החוב שתנפיק העירייה תהיה 
איגרת חוב טובה ובטוחה למשקיע . המשקיע יוכל להיות סמוך ובטוח , שהעירייה 
תעמוד בהתחייבויות בתשלומי הריבית על ההשקעה . גיוס ההון באמצעות הבורסה 
יאפשר לעירייה פריסה של פירעון המלוות לתקופות של 5102 שנה , וקרוב לוודאי , 
לדבריו , שיקטין גם את הוצאות המימון של העירייה . קפמאבינאחד המכשולים 
המונעים מעירייה לגייס הון מהציבור באמצעות הבורסה קשור לעובדה , שרשות 
מקומית מנועה על פי חוק לשעבד את נכסיה . כדי להתגבר על הקושי הזה הוחלט 
להקים חברה , והיא שתגייס את ההון באמצעות הנפקת האיגרות . החברה תהיה 
בבעלות מלאה של העירייה ; תזכירה ותקנונה יאושרו על ידי מוסדות העירייה . 
כדי שהחברה תוכל לתת ערבות למחזיקי איגרות החוב ( להבטחת פדיון האיגרות ) 
, תעביר העירייה לחברה נכסים , בתמורה מלאה ועל פי הערכת שמאי , והם 
ישמשו ערובה בידי החברה כלפי רוכשי האיגרות . החברה תשלם לעירייה את התמורה 
מהכספים שתקבל ממכירת האיגרות . הנכסים המוצעים להעברה כוללים את בניין העירייה 
בכיכר מלכי ישראל , בניין מנהל ההנדסה בשדרות בן - גוריון , היכל הספורט 
ביד - אליהו , חניון מפעל הפיס , חניון בניין השקם , מגרש מרכז הספורט 
בשיכון ל , מגרש מרכז הספורט ברמת - אביב ג , חנויות דיזנגוף סנטר וחנויות 
ברחוב תרס"ט ( ליד בית " הבימה " ) . החברה תשכיר את הנכסים הללו לעירייה , 
וזו תשלם לה דמי שימוש ריאליים . באמצעות תקבולים אלה תפדה החברה את איגרות 
החוב בבוא מועד פירעונן . קפמאלידבגמר פדיון כל סדרת איגרות חוב יוחזרו הנכסים , 
ששימשו כערובה כלפי רוכשי האיגרות , ללא תמורה , על פי דרישת העירייה 
( הדבר ייקבע בתקנון החברה ) . יצוין , כי העברת הנכסים לחברה ומן החברה 
לעירייה כרוכה במס כדין ( % 5 . 4 משווי הנכס ) , והדבר יעלה את הוצאות 
המימון של העירייה . אף על פי כן , אומר אלרון , גיוס ההון בדרך זאת יהיה 
זול יותר לעירייה מאשר לקיחת הלוואות מהמערכת הבנקאית . כחמישים מיליון דולר 
מתכוונת העירייה לגייס . הגיוס ייעשה בשלבים על פי המצב בשוק ההון . איגרות 
החוב העירוניות יונפקו לתקופה של 5102 שנה וייפדו בתשלומים תלת - חודשיים , 
החל בשנה השלישית להנפקתן . התוכנית טעונה אישור של שר הפנים . יש לציין , 
שאין בתוכנית שהוצגה בפני הנהלת העירייה פירוט של מטרות ההנפקה העתידית . 
אלרון אומר , כי יעדים אפשריים הם פרויקט ביוב וטיהור מי שופכין . הקמת 
חברה היא אחת הדרכים לעקוף את ההגבלות הקיימות בחוק , טוען עו " ד נתן מאיר , 
היועץ המשפטי של החברה למשק ולכלכלה של מרכז השלטון המקומי ושל ארגון המועצות 
האזוריות . אבל כדי לאפשר לרשויות מקומיות להנפיק איגרות חוב באמצעות הבורסה 
יידרשו כמה שינויי חקיקה . על פי החוק , נכסים המיועדים לצורכי ציבור חייבים 
להישאר רשומים בבעלות העירייה , והיא מנועה מלהעבירם לאחר . " המצב המשפטי 
הקיים אינו מאפשר לרשות מקומית להנפיק איגרות חוב לציבור להבדיל , כמובן , 
מהנפקות של חברות עבור רשויות מקומיות . וזאת הן בשל מגבלות המוטלות מכוח 
דיני הרשויות המקומיות והן בשל מגבלות הקיימות בדיני ניירות ערך " , כתב 
עו"ד מאיר בחוות דעת מנומקת . ההסדר המרכזי לפריסת חובות הרשויות המקומיות 
לבנקים חשף , לטענתו , עובדה לא ידועה כל כך , המעמידה בספק את היכולת 
של חלק ניכר מהן לצאת בהנפקות . למרבה ההפתעה ( בעיקר של הבנקים ) התברר , 
שרשויות שיעבדו את מקורות ההכנסה שלהן לכמה בנקים בעת ובעונה אחת , בלי 
ידיעת הבנקים ובניגוד לנהלים . לדבריו של עו"ד מאיר , מערכת החשבונות והדיווח 
של הרשות המקומית אינם בנויים במתכונת עסקית המאפשרת למדוד את פעולות הרשות 
בקני - מידה עסקיים מקובלים , ודאי שאינם תואמים את הוראות תקנות ניירות 
ערך . גם הכללים שקבעה הבורסה לניירות - ערך לרישום איגרות חוב למסחר מותאמים 
לחברה בעלת הון מניות , ולא לתאגיד אחר . קפמאלידהקמת חברה לא פותרת את 
הבעיות הללו , אומר עו"ד מאיר . גם לאחר הקמת חברה ירצה המשקיע בניירות 
הערך העירוניות לדעת את מלוא הפרטים כדי לעמוד על חוסנה הכלכלי של העירייה . 
לצורך זה יש לגלות את הדו"חות הכספיים המלאים של העירייה . לדבריו , יכול 
להיות גם מצב שרשות עירונית שהנפיקה אג"ח תיכשל , ונכסים ציבוריים ששיעבדה 
יעברו לידיים פרטיות עקב מימוש המשכנתא . חברה גם לא תיישב את הסתירה הקיימת 
בין דיני החברות , שעל פיהן מתנהלות חברות עסקיות הנסחרות בבורסה , לבין 
חברות עירוניות הפועלות על פי פקודת העיריות בכל הקשור לחובת הנאמנות של 
הדירקטורים . החוק מחייב את הדירקטורים בחברה עירונית בנאמנות לעירייה , 
ואילו חובת הדירקטורים בחברות עסקיות היא בראש ובראשונה לחברה עצמה . ועדת 
מומחים שמונתה לא מכבר על - ידי עיריית תל - אביב , בהרכב השופט בדימוס 
בנימין כהן , פרוף יוסף גרוס וד"ר מאיר חת , המליצה לעירייה לפעול לשינוי 
החוק , כך שחובת הנאמנות של הדירקטור בחברה העירונית תהיה קודם כל לחברה 
ולא לעירייה . שינוי זה יאפשר ניהול החברות על פי שיקולים כלכליים תוך נטרול 
כל שיקול פוליטי זר , אולם המלצה זו נדחתה כמו גם כמה המלצות אחרות , ובהן 
קביעת קריטריון של השכלה בבחירת דירקטורים . בעיריית תל - אביב מצביעים על 
קושי מכיוון אחר . בעת הדיונים הפנימיים על תוכנית ההנפקה עלה החשש , כי 
לאחר ששר הפנים יאשר את יציאת העירייה לבורסה ינערו משרדי הממשלה את חוצנם 
ממנה ויקצצו בהקצבותיהם למימון שירותים ממלכתיים ברשות , כמו חינוך ורווחה . 
אין ביציאת עיריית תל - אביב לבורסה חידוש של ממש . ברוב המדינות המפותחות 
בעולם המערבי מקובלת הנפקת איגרות חוב על - ידי רשויות מקומיות כאמצעי מימון 
עיקרי לטווח הארוך . בארה"ב בלבד , המובילה בתחום זה , מונפקות אג"ח מוניציפליות 
בהיקף של למעלה מ001 מיליארד דולר לשנה . בישראל לא גויס מעולם הון מהציבור 
על - ידי רשויות מקומיות באמצעות הנפקת אג"ח , אם כי בשנות החמישים גייסו 
הרשויות המקומיות הון מהציבור על ידי מלוות . מדיניות האוצר היא שמנעה עד 
עתה גיוס הון מהציבור בישראל על ידי הנפקת אג"ח . משרד האוצר מעדיף שגיוס 
ההון בסקטור הציבורי ייעשה על ידי בנק ישראל , כאשר חלק מכספי ההנפקות מיועד 
בעקיפין למימון תקציבי הפיתוח של הרשויות המקומיות . אף ששר הפנים אותת 
לעיריית תל - אביב להיערך לקראת אפשרות שתותר להם ההנפקה , עדיין מלווה 
את העוסקים במלאכה החשש שברגע האחרון יקום גורם באוצר שיטרפד את כל המהלך , 
בשל התנגדותו לתחרות בין האג"ח המונציפליות לאיגרות החוב הממשלתיות . פקידים 
באוצר גם חוששים שההנפקה תגדיל עוד יותר את חובות הרשויות המקומיות , שכיום 
מסתכמים בכ4 מיליארד ש"ח . בשלטון המקומי רואים במתן היתר לרשויות המקומיות 
לגייס הון מהציבור באמצעות הבורסה פריצת דרך לקראת מימוש רעיון העצמאות של 
השלטון המקומי . רעיון זה אומץ על ידי הממשלה לפני יותר מעשר שנים , בעקבות 
דו"ח ועדת זנבר שהמליצה על רפורמה בשלטון המקומי . אולם , עד היום מעט 
מאוד מהמלצות הדו"ח מומשו , ותלותו של השלטון המקומי בשלטון המרכזי אף גדלה 
במקרים רבים . הכלל הקיים במערכת הבנקאית , לפיו הלוואות ניתנות בדרך כלל 
רק למי שמוכיח כי אינו זקוק להן , יפעל גם לגבי הרשויות שיותר להן לגייס 
הון באמצעות הבורסה . הדבר יותר , ככל הנראה , לרשויות המבוססות מבחינה 
כלכלית , וגיוס ההון רק יוסיף לפיתוחן ויגדיל עוד יותר את הפער בינן לבין 
הרשויות החלשות שדווקא הן זקוקות לזריקת עידוד . עו"ד מאיר , שחרף הערותיו 
הביקורתיות הוא , כדבריו , חסיד גדול של הנפקת אג"ח מוניציפליות , מציין 
כי אין הכרח שהנפקת האג"ח תגדיל את הפערים במערכת השלטון המקומי . הוא טוען , 
שהנפקת האג"ח דווקא תעודד תחרות ומוטיווציה חיובית במערכת . רשויות ישפרו 
את ניהולן הכספי והכלכלי כדי לזכות באישור להנפקה . גם התלות של הרשויות 
בשלטון המרכזי תקטן , בעקבות ההנפקה , הוא אומר , ובמקומן יוזרמו התקציבים 
לרשויות שלא תותר להן הנפקה . קפמאבינגיוס הכספים באמצעות הבורסה לא יכול 
ולא צריך לבוא במקום מאמץ אינטנסיווי ומרוכז של השלטון המקומי בתחום הפרטת 
השירותים . דו"ח שהוכן באחרונה עבור משרד הפנים מגלה כי היקף הפרטת השירותים 
כיום בשלטון המקומי הוא % 31 בלבד מהתקציב העירוני , בהשוואה ל%08 ויותר 
בעיריות גדולות ומבוססות באירופה ובארה"ב . עורך הסקר , ד"ר נחום בן - 
אליא , מציין בפרק המסקנות של עבודתו כי באף אחת מהרשויות שבדק אין אסטרטגיה 
כוללת שיעודה הקטנת המנגנון העירוני תוך התבססות על נותני שירותים חיצוניים . 
ההחלטות הן אד - הוק ומתקבלות באופן מזדמן . במטרה לנצל את אפיק גיוס ההון 
באמצעות הבורסה יהיה על הרשויות המקומיות להתייעל , לחשוב ולפעול כגוף עסקי 
לכל דבר , עד כמה שהדבר ניתן בגוף נותן שירותים כעירייה . להתייעלות ניתן 
להגיע במידה רבה באמצעות הרחבת הפרטת השירותים בשלטון המקומי . הענקת היתר 
לעיריות לגייס הון מהציבור מבלי להתנות זאת בהתייעלות ובשיפור רמת הניהול 
הכספי , המנהלי והכלכלי תחטיא את המטרה ותפגע לא רק בציבור המשקיעים באיגרות 
החוב אלא בכל התושבים הנזקקים לשירותי הרשות . 
