ניו - יורק ( ע"ר ) . גורמים בוותיקאן יצאו נגד הענקת מעמד של קדושה למלכה 
איזבלה , שפתחה את העולם החדש בפני הכנסייה הקתולית אך פקדה לגרש את היהודים 
ואת המוסלמים מספרד . הקונגרס היהודי העולמי אמר כי קיבל דיווחים על ש04 
הגמונים של הוועידה לאחדות נוצרית , המטפלת ביחסי הוותיקאן עם דתות אחרות , 
הצביעו פה - אחד נגד הענקת מעמד של קדושה לאיזבלה , שיחד עם בעלה , פרדינאנד , 
ייסדה את ספרד ושלחה את קולומבוס למסעו לעבר האוקיינוס ב2941 . הקונגרס 
היהודי העולמי מסר כי ועידת ההגמונים הצביעה נגד ההצעה משום שהיא נוגדת את 
מדיניות הכנסייה לגבי חופש המצפון . הוותיקאן בחן בקשה להענקת מעמד קדושה 
למלכה שהגישו אנשי כנסייה ספרדים , שקיוו להיענות בחיוב עד השנה הבאה , 
בה חוגגים 005 שנה למסעו של קולומבוס לאמריקה והפצת הנצרות בה . למרות שאיזבלה 
נחשבת לדמות מרכזית בהיסטוריה של ספרד , יהודים ומוסלמים רבים התנגדו להענקת 
המעמד בטענה שהמלכה היתה סמל לחוסר סובלנות . 
