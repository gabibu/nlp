סין שברה אתמול את שתיקתה בדבר ביקורו של מנכ"ל משרד החוץ , ראובן מרחב , 
ודיפלומטים מציינים כי ייתכן שזהו צעד נוסף בכיוון של כינון יחסים דיפלומטיים 
בין שתי המדינות . ראובן מרחב הגיע לסין לביקור פרטי , אמר דובר משרד החוץ , 
וו גיאנמיני במסיבת עיתונאים , כאשר כתבים מערביים שאלו אותו אם סין וישראל 
דנים בהעלאת דרג היחסים ביניהן . וו סירב למסור פרטים נוספים . למרות שלסין 
קשרים הדוקים עם אש"ף סבורים הדיפלומטים כי פקין שואפת לשיתוף פעולה צבאי 
עם ישראל . נודע , כי במהלך ביקורו לא הצליח מרחב להיפגש עם שר החוץ לי 
ל - ין ונפגש רק עם סגנו . מרחב שימש בעבר קונסול ישראל בהונג - קונג והיה 
מעורב בביקור חשאי של מדענים ישראלים בפקין ב78 כדי לדון בעסקה לקידום טכנולוגיית 
הטילים של סין . בחודש יוני שעבר פתחה ישראל משרד לטכנולוגיה ומדע בפקין 
והעניקה לו מעמד של נציגות רשמית למחצה . 
