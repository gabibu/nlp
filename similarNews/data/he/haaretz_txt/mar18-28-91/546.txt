עשרות חיילים וקצינים חתמו באחרונה על מכתב הקורא לסגת מיד מרצועת עזה . 
זו לא הפעם הראשונה שאקט מסוג זה ננקט על - ידי חיילי מילואים סמוך למועד 
שחרורם משירות מבצעי ברצועה . בין החותמים גם אנשי ימין ומרכז רבים , בעלי 
דעות נציות , שהשירות בעזה והמגע עם אוכלוסייה עוינת החיה בתנאים בלתי נסבלים , 
שיכנע אותם בחוסר התכלית שבהחזקת שטחים מוכי צפיפות ושנאה . התגובה הספונטנית 
של הצבא על פיגועים חבלניים ( שאינם נמנעים למרות הנוכחות הגבוהה ) מתבטאת 
בדרך כלל בהקמת מאחזים נוספים או לפחות בתפיסת שטחים . אבל למרות ההשקעה 
הגדולה בביטחון , חלה בשבועות האחרונים עלייה ניכרת בהתקפות על כלי רכב 
ישראליים בגדה . האינתיפאדה אינה מראה סימני דעיכה לאחר מלחמת המפרץ , 
להיפך . בשבוע שעבר הותקף אוטובוס אגד שעשה דרכו מעתניאל לקרית ארבע שבע 
פעמים . האוטובוס , שהסיע 51 נוסעים מבוהלים , ספג מאות אבנים וגרוטאות 
ברזל והדרך הקצרה מההתנחלות הקטנה לקרית ארבע היתה זרועה במחסומי אבנים . 
שלושה גיפים צבאיים שליוו את האוטובוס היחיד ( בדרך כלל מלווה את האוטובוס 
גיף אחד ) לא הועילו , כיוון שהחיילים נזהרו שלא לירות במיידי האבנים ולהסתכן 
בהעמדה לדין במקרה של מוות . קפמאבינהאם משפיע השירות בשטחים על חיילים שבחייהם 
האזרחיים הם אנשי ימין מוצהרים ? שש פעמים ברציפות במהלך האינתיפאדה הוצב 
סמל המילואים סימון אוחנה בשירות מבצעי פעיל בשטחים . כשהשתחרר משירות המילואים 
האחרון כבר נרשמו לזכותו יותר מ051 ימי שירות באזור שכם בלבד . אוחנה , 
ירושלמי בן 23 , לשעבר פעיל בעל ותק בהתחיה וכיום " ליכודניק שרוף " , 
לא הפך כתוצאה מהשירות בשטחים לשמאלן , אבל כמה מחוויותיו מתקופת האינתיפאדה 
ראויות לתשומת לב . בזמן המלחמה במפרץ הוא שירת בנציגות המנהל האזרחי בחווארה , 
שמדרום לשכם . כל הגדה היתה נתונה אז בעוצר וכל מי שנזקק לטיפול רפואי 
דחוף היה חייב לקבל אישור תנועה מהמנהל האזרחי . " לילה אחד בשלוש לפנות 
בוקר הגיע בחור עם אישה כורעת ללדת " , מספר אוחנה . " ראיתי את מצבה 
של האישה , לא היססתי , לקחתי טופס אישור לתנועה בזמן עוצר , חתמתי : 
סימון אוחנה ושלחתי אותם לבית החולים . " במחסום הראשון עצרו את הזוג והתחילו 
לברר מי חתם להם על האישור . על - פי הגדרת התפקיד נשלחתי לשמור על ביטחון 
המאחז ולא היתה לי סמכות לתת אישורי תנועה , אבל אתה לא יכול שלא להתקומם 
מול עיכובים ביורוקרטיים ואטימות . לפעמים בזמן העוצר מגיע מקומי ומבקש 
אישור להגיע לבית - חולים אבל החייל הממונה שולח אותו בחזרה כיוון שהוא לא 
נראה לו חולה . לאיזה מצב הגענו שחייל קובע את הדיאגנוזה הרפואית של התושבים ? 
אולי יש לו סרטן , סיפיליס , איידס , והם לא מבקשים אישור להגיע להדסה . 
בסך הכל לבית החולים אל - איתיחאד בשכם , אז למה לטרטר אותו ? למה , 
למשל , מרשים למוחתאר לנוע חופשי בזמן העוצר ולרופא לא מתירים ? במקום 
זה , ראיתי איך שמים רופא שנע בזמן העוצר עם ידיים מורמות מול הקיר במשך 
שעה וחצי עד שמחליטים מה לעשות אתו . " נכנסתי בזמן העוצר לבתים בשכם , 
רבים מהתושבים חיים מתחת למה שאנחנו מכנים קו העוני . החיים שלהם בזבל 
והם לא מכירים חיים אחרים . במקומות רבים כל המשפחה מתגוררת בחדר אחד בתנאים 
שקשה לתאר . עבדתי בתיאטרון בכמה בתי - כלא בארץ ואני חייב להגיד לך שהתנאים 
שם טובים ממצבם של רוב התושבים בשטחים . לאסירים ניתנת חופשה לפעמים אבל 
להם אין גם את זה . כדי לעבור מאזור לאזור צריך לסבול משבעה מדורי גיהנום . 
יש כאלה שפשוט שונאים ערבים ומנסים לטרטר אותם בכל דרך . גם אם יש למקומי 
כל האישורים , הוא עלול להיתקע במחסום במשך שעות . יש חיילים שפוקדים 
לפעמים על נהגים להוציא את הכיסאות של הרכב , לשלוף את הגלגל הרזרווי , 
להשמיע את הקסטות אחת אחת . אין הוראות כאלו אבל כל חייל והקריזה שלו . 
חיילים שמשפילים ערבים סתם עושים מעשה שלא יסולח . מי שהושפל פעם לא יסלח " . 
על המתנחלים : " נתקלתי במתנחלים שהם נבלות ממדרגה ראשונה . אני איש ארץ - 
ישראל השלמה והייתי רוצה לראות יהודים מתיישבים בכל מקום , אבל אני מתנגד 
להתגרויות מכוונות . לפני כמה שבועות הניחו השבאב כמה אבנים בכניסה ליצהר . 
שני מתנחלים שהגיעו למקום עצרו ומיד פתחו באש בצרורות לעבר עדר צאן שרעה 
בסמוך . הם הרגו שני כלבים ולקחו אתם 72 כבשים מהעדר . הם חושבים שזה 
שיקגו או המערב הפרוע ואין להם חוק . על כל אבן שנזרקת הם פותחים באש ללא 
הבחנה . כשאתה מבקש מהם לעצור ולמסור עדות הם צוחקים עליך . אמרתי להם 
שהם צריכים לקחת בחשבון שבאו לגור במקום מסוכן , אבל התשובה היחידה שהם 
מכירים זה כוח . והם מאשימים אותנו המילואימניקים שאנחנו לא מסוגלים לשמור 
על הסדר " . על משתפי הפעולה : " לפני כמה שבועות קיבלנו הודעה על גופה 
של ערבי שנרצח בחשד ששיתף פעולה עם השלטונות . מצאנו את הגופה שרופה במחצבה 
ליד שכם . זו היתה זוועה , הם עינו אותו בטפטוף של גומי רותח על הגוף , 
עקרו לו עין אחת , את הציפרוניים והשיניים . המוחתאר שבא לזהות את הגופה 
בכה כמו ילד קטן . המשפחה זיהתה אותו לפי הבגדים . הוא היה בחור יפה תואר , 
בן 42 , ואב לתינוקת בת חודשיים . הוא עבד במלון בנתניה וכנראה לא היה 
משתף פעולה . " כאב לי עליו . אני מבין שמחסלים משתפי פעולה , אבל הוא 
באמת לא היה קשור בדברים האלה . לפעמים חיילים מנסים להפליל בכוונה תושבים 
מקומיים . הם יכולים לעצור ליד מישהו ופתאום לחבק אותו או להציע לו סיגרייה 
כדי לעורר עליו את חשד התושבים . אם יענו אותי כפי שעינו את האיש מהמחצבה , 
אני מסוגל להודות גם שאמא שלי נוצרייה " . באחת מתקופות המילואים האחרונות 
הוצב אוחנה עם שני חיילים נוספים בתצפית החולשת על מחנה הפליטים בלטה , 
בכניסה הדרומית לשכם . התצפית שוכנת על גג בית בשולי בלטה , ממש ביורה 
הרותחת של אבנים ובקבוקי תבערה המוטלים לעבר העמדה כדבר שבשגרה . זוהי למעשה 
מעין עמדה קדמית שמטרתה למנוע מצעירי המחנה להגיע אל הכביש הראשי לשכם ולחסום 
אותו . " כל היום מקבלים אבנים , בקבוקי תבערה וקללות ומגיבים ב פדרל 
( כדור גז ) וב גז 004 ( רימון גז מקפץ ) , שקשה לתפוס אותו , אבל 
הצעירים מצליחים בכל זאת להטיל אותו חזרה על החיילים . זו הגזרה החמה ביותר 
בכל האזור . מתחת לתצפית שוכן בית הספר של אונרוו"א והפקודות אוסרות לירות 
לתוכו אך אין ברירה כי זורקים עליך אבנים . אחרי יום אחד שירינו כמו מטורפים , 
התחלנו לדבר עם הצעירים ובסוף הגענו להסכם הפסקת אש . אנחנו לא ירינו 
והם לא זרקו אבנים . הפסקת האש חסכה לצבא בין 000 , 5 ל000 , 6 שקל ליום " . 
קפמאבינהניסיון החד - פעמי הזה עורר הדים רבים בכל גזרת שכם . השקט הפתאומי 
במחנה הביא לעמדת התצפית כמה מפקדים שביקשו ללמוד כיצד הושג השקט . סרן 
רונן לוי , מפקדו של אוחנה , טוען כי השקט הושג רק אחרי שהוסר הדגל הישראלי 
מהתצפית ונתלה דגל לבן . סטפן פוקס , חברו של אוחנה לעמדה , אומר כי במקום 
הדגל הישראלי נתלה דגל של אש"ף , כדי לרצות את הצעירים . " התוצאות היו 
מדהימות בהתחלה " , הוא מספר . " התחלנו לדבר עם הצעירים ואפילו החלפנו 
מתנות . חשבנו שהשגנו שלום . אבל למחרת באו צעירים אחרים וזרקו אבנים . 
אוחנה קיבל אבן בראש והתחיל לירות לכל הכיוונים . הוא לקח את העניין באופן 
אישי וממש נפגע ממה שעשו לו " . ובכל זאת , כשעזבו את התצפית בבלטה , עמדו 
001 מצעירי המחנה לפני העמדה וצעקו : " אוחנה , אוחנה " . איש הימין , 
בן עדות המזרח , שניהל פעם תיאטרון רחוב בירושלים , העלה הצגה מן החיים 
במחנה הפליטים שליד שכם . המוצא המרוקאי , הערבית השגורה בפיו והשחקן שבו , 
הקלו עליו את יצירת הקשר עם הצעירים מהמחנה . " הלוואי שכולם יהיו כמוך " , 
צעקו לו הצעירים הפלשתינאים וזרקו פרחים קשורים בסרט . באותו לילה שעזב 
את העמדה הרסו רעולי פנים את התצפית . " האינתיפאדה מזכירה לי את ילדותי 
בשכונת האזבסטונים בקריית יובל , ליד הגבול הירדני של אז " , אומר אוחנה . 
" שיחקנו אז בפצצות מאולתרות שהכנו מגפרורים מאולתרים והיינו ממש מאושרים 
כשהגזרה היתה מתעוררת מהפיצוצים . ככה אני רואה את הצעירים הפלשתינאים בתקופת 
האינתיפאדה , שאין להם אבא ואמא והם משחקים בכל מיני משחקים אסורים . חלקם 
הגדול רוצה בשלום , אבל הם לא רוצים את הכיבוש הישראלי . הגיע הזמן שיימצא 
פתרון לבעיה הזאת " . 
