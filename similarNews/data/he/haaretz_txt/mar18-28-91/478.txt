" אני רוצה להאמין שלא שיקולים פוליטיים גרמו לקבלת ההחלטה , כי תושבי 
הגליל והנגב שנפגעים ממנה , הם בעלי השקפות פוליטיות שונות . ההחלטה הזו 
מעידה על אטימות חמורה מצד הממשלה , הגורמת לנו לחוש כאזרחים סוג ב . אין 
שום הצדקה שתושבי צפון ודרום הארץ לא ייהנו מאותן זכויות מהן נהנים תושבי 
מרכז הארץ , הקולטים היטב את שידורי ערוץ 2 . אני לא מקבל זאת . להקצות 
01 מיליון שקלים למטרה זו , זה הרבה יותר חשוב מההחלטה לאשר עשרות מיליוני 
שקלים למטרות אחרות . מצער אותי מאוד שלמטרה כל כך חשובה לא מצאו את התקציב 
המתאים . הייתי מעוניין מאוד לדעת מי הם אותם 12 חכי"ם שתמכו בהחלטה זו . 
משמעותה , שהם הגיעו למסקנה שלתושבי הגליל והנגב לא מגיע לצפות בשידורי 
ערוץ 2 . כשאראה את רשימת הח " כים שתמכו בהחלטה , יהיה לי מה לומר להם 
על הצבעתם . אני מאמין שזכותו האלמנטרית של כל אזרח במדינה , לרבות תושבי 
הנגב והגליל , לצפות בשידורים הישירים המועברים בערוץ 2 מן הכנסת . גם 
תושבי הפריפריה זכאים לעקוב אחרי התבטאויותיהם של נבחרי הציבור , ואחרי 
תוכניות אקטואליה וסרטים המוקרנים בערוץ זה . אתה מנסה להכשיל אותי . איני 
טוען שתושבי הנגב רוצים לצפות בשידורי ערוץ 2 במקום בשידורי הטלוויזיה הכללית . 
אבל ברור שברגע שנוכל לקלוט גם את שידורי הערוץ השני , יגדלו ויגוונו אפשרויות 
הצפייה שלנו . לתושבים ביישובים כמו אופקים יש פחות אפשרויות לבילוי , בעיקר 
בשל המיקום הגאוגראפי , מאשר לתושבי מרכז הארץ . כמי שביקר בארה"ב , אני 
יכול לומר לך , ששם עסוקים האזרחים יותר בהחלפת ערוצים בטלוויזיה מאשר בצפייה . 
הם כל הזמן לוחצים על השלט . 
