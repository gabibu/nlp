באיומי פרישה מהקואליציה העירונית השיגה סיעת המערך מראש עיריית תל - אביב 
הבטחה להגדיל את ההקצבות העירוניות לאגודת הספורט הפועל תל - אביב , לנוער 
העובד והלומד ולעוד שורה של מוסדות של המפלגה או כאלה המזוהים איתה . בסיעת 
המערך ובמחוז המפלגה הובעה התמרמרות על מה שהגדירו כ"קיפוחן של מוסדות הספורט 
של הפועל ומוסדות אחרים הקשורים למפלגת העבודה בהשוואה למוסדות אחרים , 
בעיקר אלה הקשורים ומזוהים עם הליכוד " . בעקבות המשבר הכספי אליו נקלעה קבוצת 
הפועל תל אביב בכדורגל חזרו והעלו נציגי העבודה את דרישתם משלמה להט להגדיל 
את ההקצבות העירוניות לאגודה , כמו גם למוסדות נוספים . הדרישה הועלתה 
כבר לפני מספר חדשים , אך נציגי המערך טענו כי להט לא מימש את התחייבותו . 
באחרונה נפגש מזכיר מחוז תל אביב במפלגה , גדעון שגיא , לפגישה בארבע 
עיניים עם להט ובה תבע להגדיל את ההקצבות למוסדות אלו . שגיא דיווח על פגישה 
זו לחבריו , ומסר כי להט הבטיח שההקצבות אכן יוגדלו אך לא נקב בסכום . שגיא 
הדגיש אתמול כי אם להט לא יעמוד בהבטחתו תשקול מפלגת העבודה את המשך ישיבתה 
בקואליציה העירונית . בישיבה האחרונה של ועדת ההקצבות בעיריית תל אביב דרש 
ראש הסיעה וסגן ראש העירייה , נתן וולוך , להגדיל את הפטור הניתן לסניפי 
מפלגות בתשלומי ארנונה מ%33 ל%66 . נושא זה עדיין לא סוכם . גורמים בהנהלת 
העירייה אמרו כי " מפלגת העבודה ניצלה את ההזדמנות שבה נחלש מעמדו של להט 
בסיעתו כדי לסחוט הגדלת הקצבות למוסדותיהם " . אותם גורמים הדגישו כי אם 
אכן ייענה להט לדרישות מפלגת העבודה יעלו נציגי הליכוד והדתיים , השותפים 
האחרים לקואליציה , דרישות משלהם להגדלת ההקצבות . מדובר בהקצבות המסתכמות 
מדי שנה בעשרות מיליוני שקלים . 
