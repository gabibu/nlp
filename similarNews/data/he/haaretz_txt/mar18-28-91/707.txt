במסיבת הכתבים צבאיים שבה סיכם רב אלוף דן שומרון את תקופת כהונתו כרמטכ"ל 
היתה לו , פרט להתבטאותו בקשר להסדרים המדיניים וחשיבות החזקתם של שטחים , 
התבטאות חשובה יותר , שהיו בה משום הכאה על חטא והפצרה ביורשו שיבצע את 
מה שהוא , שומרון , לא הצליח לממש בשל סיבות שלהערכתו לא היו תלויות בו . 
" כיוון שאני רואה בשנים הקרובות רמת סיכון נמוכה יותר " , אמר , " יצטרך 
צה"ל לנצל זאת על ידי כך שישקיע פחות בכוננות המיידית ויפנה משאבים גדולים 
יותר להצטיידות במערכות לחימה חדשות . . . המשמעות של יכולת לקחת סיכון 
גבוה יותר צריכה לבוא לידי ביטוי גם בהקטנת סדר הכוחות " . לדבריו , לקחי 
מלחמת המפרץ רק מחזקים את ההכרח הזה . במלחמה זו הוכחה השפעתו המהממת של 
הנשק ה"חכם " והמדויק . לפגיעות המדויקות של הפצצות ה"חכמות " היה משקל 
רב בכרסום רוח הלחימה של הצבא העיראקי . צה"ל פנה לפיתוח מערכות נשק המבוססות 
על חימוש מונחה - מדויק ( חמ"ח ) כבר לפני זמן רב . בתחומים אחדים הוא 
מקדים את הצבא האמריקאי בשנים אחדות , תוך כדי פיתוח הדוקטרינה הצבאית , 
המבוססת על העברת הדגש לכיוון של אמצעי הלחימה החדשים . קפמאבינלקצב ההתחמשות 
במערכות הנשק המדויק יש חשיבות במיוחד עתה , כי אין ספק שלקחי מלחמת המפרץ 
יהוו זרז גם למדינות ערב לשנות את כיוון ההצטיידות שלהן ולרכוש אמצעי לחימה 
מתקדמים . אם כך יקרה , וצה"ל לא ימהר להאיץ את קצב ההצטיידות שלו , 
עלול להצטמצם הפער הטכנולוגי בינו לאויביו . היה זה דן שומרון שהגיע לתפקיד 
הרמטכ"ל עם " מצע " שעיקרו שינוי והתחדשות , שיובילו לגיבוש של " צבא 
קטן וחכם " . כדי לקיים את הבטחותיו לא היסס גם להעמיד למבחן , מיד עם כניסתו 
לתפקיד , את יוקרתו המקצועית . תוך כדי אומץ אישי רב נלחם שומרון בכל כוחו 
לביטול פרויקט הלביא . הכסף הרב המושקע בלביא , טען בצדק רב , דרוש לאמצעי 
לחימה חשובים הרבה יותר לצה"ל . את אמצעי הלחימה האלה הציג אז לפני שרי 
הממשלה ב"רשימת חלופות הלביא " , כשניסה לשכנעם להצביע על ביטול הפרויקט . 
דן שומרון היה תקוותם הגדולה של אלה המאמינים כי רק תפנית בכיוון בניין הכוח 
היא העשויה להוביל את צה"ל להצלחות ולניצחונות מכריעים בשדה הקרב העתידי . 
עתה , עם פרישתו , מודה שומרון כי לא עמד בציפיות ולא הצליח לקיים את 
מה שהבטיח . יש לרמטכ"ל היוצא טיעונים המסבירים מדוע לא הצליח לממש את מה 
שחשב לחיוני . קיצוצים בתקציב הביטחון והשקעת משאבים גדולים במימון פעילות 
צה"ל בדיכוי האינתיפאדה הם שמנעו ממנו לממש את תוכניתו לשינוי והתחדשות . 
כדי להבין לאיזו מצוקה נקלע הרמטכ"ל , יש להוסיף לירידה במקורות כספיים 
את הצורך להקצות כ5 . 2 מיליארד ש"ח , מאז תחילת 8891 , למיגור האינתיפאדה . 
בהתייחסו לאי - השלמת תהליך שינוי סדר העדיפויות בבניין הכוח והצטיידות במה 
שכינה " אמצעי לחימה חדשים " , הבהיר שומרון כבר לפני שנתיים , כי " איננו 
יכולים לקחת סיכונים , שמא בתקופת המעבר של ההצטיידות בכלים חדשים תפרוץ 
מלחמה ונעמוד חסרי אמצעים להשיב על איומי המלחמה " . עתה , לאחר מלחמת 
המפרץ וריסוק עוצמתה הצבאית של עיראק , קובע הרמטכ"ל היוצא כי יש ליטול 
את הסיכון הטמון בהצטיידות במערכות הלחימה החדשות , שניתן לבצעה רק במחיר 
הקטנת הצבא בצורה ניכרת . מבחנו האמיתי של אהוד ברק , הנכנס בשבוע הבא ללשכת 
הרמטכ"ל , יהיה ביכולתו להאיץ את המהלך שקודמו הוביל בצעדים מהוססים . 
בסיומו של מהלך זה ישונה מבנה הכוח הצבאי ; יהיה זה צבא קטן יותר . הקטנתו 
של הצבא והחיסכון הנלווה לכך ייעשו לטובת ההצטיידות בנשק המתקדם . במקביל 
יינטשו חלק מעקרונות הלחימה המלווים את צה"ל משנות החמישים , ותגובש תורת 
לחימה מעודכנת . מלחמת המפרץ יצרה לאהוד ברק הזדמנות ליטול את הסיכון ולהשלים 
את המשימה שקודמו החל בה . 
