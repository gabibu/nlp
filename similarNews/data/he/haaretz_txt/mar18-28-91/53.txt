חברות ישראליות משתתפות בתערוכת המחשבים בהנובר שבגרמניה . התערוכה ממקדת 
תשומת לב עולמית , ו006 אלף איש מכל רחבי העולם מבקרים בה . התערוכה נמשכת 
שמונה ימים , והיא תסתיים מחר . שטח הביתנים תופס 079 אלף מ"ר . בספר 
השיאים של גינס שמור מקום של כבוד לאולם התצוגה המרכזי המתפרש על שטח השווה 
ל11 מגרשי כדורגל . בתערוכה " סיבייט " שמה השתלטו על אולם גדול זה 
כל החברות הבין - לאומיות הגדולות כמו יבם , סימנס ודיגיטל , שהציבו ביתנים 
מרשימים ומפוארים המושכים אליהם מדי יום עשרות אלפי מבקרים . הנובר היא עיר 
התערוכות והירידים הגדולה בעולם . כל חיי העיר מתמקדים סביב הירידים הנערכים 
לאורך כל ימות השנה . ההופעה הישראלית בתערוכה צנועה . למרות שמשתתפות ב"סיבייט " 
43 חברות , שהגדירו עצמן כישראליות , חלק מהן נעדרות כל זיהוי ישראלי , 
והן מופיעות תחת שם המפיץ הגרמני של החברה כמו למשל חברת פיברוניקס העוסקת 
בתקשורת נתונים , או חברת אינדיגו , המתמחה בתעשיית הדפוס הממוחשב . 02 
מהחברות מופיעות במסגרת מכון היצוא , בשלושה ביתנים נפרדים : ביתן נציגות 
חברות החומרה , ביתן נציגות חברות התוכנה וביתן התקשורת יתר החברות העדיפו 
להקים ביתנים נפרדים . קצת קשה להבין מדוע מכון - היצוא - הישראלי לא עשה 
מאמץ גדול יותר להעמיד ביתן ישראלי ראוי לשמו . הנציגות הישראלית , לפחות 
בביתן הרשמי , היא אחת הנציגויות העלובות ביותר בתערוכה . מדובר במבנה 
פשוט ביותר נטול תכנון ראוי לשמו או מחשבה עיצובית שבקושי מזוהה עם ישראל , 
פרט לפלקט אחד או שניים על הקירות הפנימיים . הביתן הישראלי המרכזי , שבו 
מופיעות תשע חברות לחומרה , ממוקם גם במקום הגרוע ביותר באולם התצוגה , 
ורק אלו מבין המבקרים העושים דרכם למסעדה המקומית או לחדר השירותים מצליחים 
להבחין בנציגות הישראלית . לא מעט תמיהות היו לכמה מבקרים שהגיעו לראות 
את חברת תדיראן הישראלית , המציגה באמצעות קבוצת הקשר שלה מחשבים אישיים 
לתנאים קשים במיוחד . הביתן מתפרש על שטח של 4 מ"ר , לחברה שהפוטנציאל 
העסקי שלה אינו נופל מחברות גדולות בעולם . הביתן לתוכנה בו מופיעות חברות 
כמו משוב או ם - ל - ל ממוקם באזור מרכזי יותר . חברות ישראליות שהעדיפו 
שלא להופיע במסגרת מכון הייצוא , הצליחו כמעט כולן להקים ביתנים נאים ובמקומות 
מרכזיים , כשעשרות אלפי מבקרים חולפים על פניהם מדי יום . אחת החברות שהחליטה 
להופיע בנפרד חברת גמביט מיקנעם , העוסקת בתקשורת מחשבים הצליחה כבר לעניין 
מפיצים משוודיה , שוויץ וכמה מדינות נוספות באירופה . נראה כי חברת גמביט 
התאמצה קצת יותר מהאחרים בכל מה שקשור לעיצוב ביתן התצוגה . החברה שכרה 
את שירותיו של מעצב מומחה המקנה לביתן תחושה מיוחדת ורצון לבקר בו , ומיקדו 
את התעניינות הקהל במוצר המרכזי שלהם , שהוכן במיוחד לתערוכה , עשוי כולו 
מזהב טהור . הנציגות הישראלית היא אחת מ54 המדינות הנוטלות חלק בתערוכה . 
חלק מהמדינות העדיפו להקים ביתן לאומי . ארצות הברית , למשל , שכרה במשותף 
שטח של 006 , 5 מ"ר ל563 החברות שהגיעו מטעמה . טיוואן לקחה את שטח הגדול 
ביותר אחרי גרמניה ( 002 , 7 מ"ר ) ל542 חברות , והביתן שלה הוא גם הביתן 
הססגוני ביותר . לפופולריות זוכים בתערוכה גם מדינות שעד לאחרונה לא היו 
ידועות כמרכזי מחשוב . אחת מהן היא הודו . השנה הגיעו לתערוכה לא פחות 
מ14 חברות הודיות , כמעט כמו הנציגות היפנית . השנה מיקדה הנהלת " סיבייט " 
את תשומת הלב למסחר עם הונג - קונג ועשרות אירועים מתקיימים סביב הסחר עם 
מדינה זו . בין היתר הופיע בתערוכה מושל הונג - קונג עם ראש עיריית הנובר . 
לגרמנים , אגב , הנציגות הגדולה ביותר בתערוכה לא פחות מ865 , 4 מציגים 
בשטח של 252 אלף מ"ר . ביתנים אחרים המושכים תשומת לב גדולה הם הביתן של 
חברת מיקרוסופט , שהקימה עכבר מחשב ענק כגג לשטח התצוגה , או חברת סוני , 
שהציבה מכונית מפוארת ומשוכללת כרכב העתיד למנהל הבכיר עם כל השיכלולים 
הטכנולוגיים הנדרשים . גם הביתן של חברת יבם מושך תשומת לב רבה ביותר . 
קיימת התעניינות רבה מצד 000 , 5 העיתונאים מ05 מדינות הנמצאים בסיבייט במלחמת 
המוחות אותה מנהלת נבחרת השחמט של גרמניה עם סוג חדש של מחשב אמריקאי תוצרת 
יבם . לכבוד מלחמת מוחות זו נפתח קו תקשורת באמצעות הלוויין , והנבחרת 
הגרמנית מתמודדת נגד המחשב במשחק טראנס - אטלנטי . מבין החברות הישראליות 
זוכות להתעניינות גדולה חברת משוב , המציגה את מחולל הישומים המצליח מגיק , 
חברת ליגטורה , המציגה תוכנה לזיהוי ממוחשב של אותיות , וחברת " אלדין " , 
המתמחה במוצרי הגנה . חברת משוב שכרה את השטח הישראלי הגדול ביותר , ומדי 
יום נערכות במקום תצוגות של התוכנה לקהל מתעניינים גדול ביותר . גדעון בן - 
צבי , מחברת ליגטורה , מספר שחברתו זוכה להצלחה גדולה וההתעניינות במוצר 
שהוא מהחדשנים בעולם , גדולה ביותר . אחת החברות הישראליות בתערוכה , 
אינה דווקא מתחום המחשוב . חברת מודן לתעשיית תיקי בד , זוכה גם היא להתעניינות 
והצלחה , בין היתר מצד שני אנשי עסקים מצריים , המשווקים מחשבים אישיים 
בקהיר , ושביקשו לחפש בתערוכה חברה שתסכים לתפור תיקים מיוחדים למחשבים 
אותם הם מוכרים . העסקה נסגרה עם אייל שפירא , בעל חברת מודן , שקיבל 
הזמנה ל004 תיקים . התעניינות מיוחדת היתה גם במוצר של חברת מאקש מקיבוץ 
כרם שלום , המציגים לוח מקשים למחשב המסוגל לעבוד בתנאי סביבה קשים ביותר . 
חברות ישראליות אחרות המציגות בתערוכה הם איתו - הנדסה המתמחה במוצרי אל - 
פסק , חברת קרביץ - טכנולוגיה המציגה מילון ממוחשב רב - לשוני , חברת סי - 
אס - אי מגבעתיים המציגה אנטי וירוס מסוג חדש , חברת אלבטרוס המשווקת תוכנה 
לדיוור ישיר ועוד . לדברי אמנון רימון , מנהל הביתן הישראלי מטעם מכון היצוא , 
הנציגות הישראלית השנה אומנם קטנה מבשנה שעברה , אך ההתעניינות במוצרים 
הישראליים גדולה יותר והתגובות נלהבות יותר . לדברי רימון , הנציגות הישראלית 
מאופיינת על - ידי חברות מתחילות המבקשות להריח את השוק הבין - לאומי , 
ובמינימום סיכון מנסות להגיע לעסקים , ישירות עם קהל ומפיצים בין - לאומיים . 
כן מדובר בחברות ישראליות שהצליחו להשתלב בתעשייה הבין - לאומית ומגיעות 
לתערוכה כדי לשמור על קשר עם המפיצים האירופיים שלהם , ועל מנת שלא להחמיץ 
את האירוע הנחשב ל"אולימפיאדה של עולם המחשוב " . רימון אומר גם כי ההתעניינות 
במוצרים הישראליים היא בין היתר בעקבות השם הטוב שיש לישראל בעולם המחשוב 
וכתוצאה מפרסום ויחסי ציבור שנעשו לחברות הישראליות על - ידי חברת יחסי ציבור 
גרמנית במהלך ימי התערוכה . בין היתר פורסמו כתבות על תעשיית התוכנה הישראלית 
בכתבי עת מקצועיים בעולם המחשוב כמו " בייט " ו"ציס " הגרמנים , הנחשבים 
ליוקרתיים בענף המחשבים . 
