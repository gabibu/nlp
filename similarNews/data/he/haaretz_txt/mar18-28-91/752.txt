, בבנייני האומה , תיפתח תחרות הקדם - אירוויזיון . שניים - עשר סולנים 
או הרכבים מתחרים על זכות ההופעה בתחרות האירופית שתתקיים ב4 במאי ברומא : 
אדם , אילנה אביטל , יואל לרנר ומוטי דיכנה , להקת " שיר " , שימי תבורי , 
אלינור אהרון , שלומי שבת , אורי פיינמן , אופירה יוספי , טל אמיר , 
להקת פנצר ואורנה ומשה דץ . הם יקבלו את הנקודות שלהם ויכריע ביניהם משאל 
טלפוני משבע נקודות ברחבי הארץ . בעבר נהוג היה להפריד בין בחירת שיר האירוויזיון 
לבין פסטיבל הזמר והפזמון השנתי . בשנים האחרונות מהווה תחרות ה"קדם " 
איחוד של שתי הפונקציות . פעמיים חרגו מן המסורת הזאת , כשריטה וירדנה 
ארזי נבחרו לייצג אותנו באירווויזיון על ידי ועדות אמנותיות . בתחרות של 
השנה שעברה נבחר לייצג את ישראל שירו של הילד גילי נתנאל , לאחר הופעה שגובתה 
בפלייבק . בתחרות האירוויזיון עצמה כשצריך היה להופיע חי , ללא פלייבק , 
זייף נתנאל . הלקח הופק , והשנה ישירו כל האמנים ללא פלייבק . תזמורת 
הטיילת המורחבת , בניצוחו של דוד קריבושה , תלווה . שיר אירוויזיוני טוב 
צריך להיות אפקטיווי באופן מקסימלי במינימום זמן . מיותר לחפש בו איכויות , 
כי אלה הרי לא יכולות לבוא לידי ביטוי במבחן שלוש הדקות שלהן זוכה השיר . 
עליו להיות פשוט , מלודי , מתפזם מיידית ובעל העמדה ויזואלית . אפקטים 
מיוחדים כמו שימוש בילדים , מחשופים או גיטרות לקישוט לא הזיקו מעולם בפורמט 
זה . על הנייר נראים שיריהם של שבת ופיינמן כבעלי הסיכויים הטובים ביותר , 
אבל גם ליוספי ולאדם סיכוי סביר . הצלחה של להקת " פנצר " התוססת אפשרית 
אף היא . קצת לפני חצות ( ולאחר כשעה וחצי שבהן יותש הקהל באולם ובבית בטקס 
חלוקת פרסי " תפוח הזהב " של רשות השידור ) , יזמינו המנחים שירה גרא 
ודני ר את הזוכה אל הבמה . הלה יבצע שוב את שירו , הפעם בצורה משוחררת 
יותר ואגב הגנבת חיוכים נרחבים למצלמות . מרבית השירים האחרים המשתתפים בתחרות 
ייבלעו תוך כמה שבועות בתהום השכחה . בימים שלאחר התחרות יוצפו דפי הבידור 
בעיתונות בראיונות עם הזוכה ובשפע הערכות של הגיגני פוף מקומיים על סיכויו 
של השיר אל מול טייקוני הפוף האירופיים , ועל התקווה לצבור את תריסר הנקודות 
הנכספות מכל אומות אירופה . העיתונות משרתת היטב ובהתלהבות את יחסי הציבור 
של רשות השידור סביב מפעל פזמונאי זה , אך נראה שיחסו של הקהל לחגיגה השתנה 
בשנתיים האחרונות . בסופו של דבר מדובר בתחרות שאיננה מספקת חתך מהימן של 
שוק הפוף המקומי . זוהי בסך הכל אסופת שבלונות מוסיקליות , שנועדו לקדם 
את הקריירה של המשתתפים הנמנים , ברובם , עם השורה השנייה והשלישית של 
הזמר המקומי . משחק הכדורסל שישודר מחר בערב יהיה , ככל הנראה , אטרקטיווי 
להרבה יותר צופים . בצדק . 
