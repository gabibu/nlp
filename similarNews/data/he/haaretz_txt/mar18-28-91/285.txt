" ויתור על שטחים תמורת שלום הוא דרך עקרה שתסכל את האפשרות להתקדם בתהליך 
השלום . מחיר המלחמה לשני הצדדים הולך ומסלים וכדאיות השלום הולכת וגדלה , 
שכן לכל אחד מן הצדדים יש עתה אפשרות לפגוע בלב לבו של האויב באמצעות טילים . 
במצב כזה התמורה הישראלית לשלום איננה שטחים אלא מניעת חורבן " , דברים 
אלה אמר סגן שר החוץ בנימין נתניהו בתוכנית הראיונות המשותפת לעיתון " הארץ " 
ולתיאטרון " הבימה " " מוספשבת " . לדבריו , גם האמריקאים לא מתנים עתה 
את ההתקדמות בתהליך השלום בעיקרון שטחים תמורת שלום , בניגוד להתבטאויותיהם 
לפני חצי שנה . בעקבות המלחמה במפרץ מסתמן בחלק ממדינות ערב ובקרב הפלשתינאים 
תהליך התפשרות לגבי הצבת תנאים מוקדמים ואולטימטיוויים למשא ומתן עם ישראל 
ובאשר לייצוג הפלשתינאים על - ידי אש"ף . " יש לעודד מגמה זו , שתאפשר 
להתקדם בתהליך השלום . כיום ניתן להתחיל במשא ומתן עם מדינות ערב להפסקת 
מצב המלחמה ובמקביל להתדיין עם תושבי יש"ע על הפסקת מצב המלחמה כאן בפנים " , 
אמר נתניהו . ח"ך גד יעקבי ( מערך ) , חבר ועדת החוץ והביטחון של הכנסת , 
אמר כי אם נדחה את העיקרון של שטחים תמורת שלום לא נתקדם לשלום . 
