ממשלת סאלח גבאר בראשית שנות החמישים שהחליפה את ממשלת המדינאי הידוע נורי 
באשה אל - סעיד בבגדד , זכורה לא רק להיסטוריונים . לא משום שלאותה ממשלה 
היה קשר עם עליית יהודי עיראק לישראל ( מבצע עזרא ונחמיה ) , אלא משום 
שזו היתה ממשלה בראשות אישיות שיעית . כאלו , מאז , ניתן לספור על כף 
יד אחת . אתמול התייצבה בפני הנשיא סדאם חוסיין הממשלה השיעית הראשונה תחת 
משטר הבעת , בראשות ד"ר סעדון חמאדי . נראה כי התפתחויות השבועות האחרונים 
חייבו את סדאם לאייש את תפקיד ראש הממשלה , שהוא עצמו מילא , באישיות 
השיעית המקורבת אליו ביותר . מינויו של חמאדי נועד לפייס את הציבור השיעי 
ולהוציא את הרוח ממפרשי ההתקוממות בדרום . זוהי בסך הכל ממשלת טכנוקרטים , 
שעל מרבית 12 חבריה ( שרק שמונה מהם הוחלפו ) מוטלת מלאכת פתרון הבעיות 
החמורות של המלחמה והשקטת הרוחות הסוערות נגד המשטר . קפמאבינבקבוצה המובילה 
של הממשלה אין פנים חדשות , והיא כוללת את הנאמנים והמקורבים ביותר לסדאם . 
אמנם מונה אחמד חסין חדייר לשר החוץ , אולם ברור כי סדאם ימשיך להטיל 
על סגן ראש הממשלה , המדינאי הנוצרי ד"ר טארק חנא עזיז , לנהל את מדיניות 
החוץ . מאידך חזקה על שר הפנים , עלי חסן אל - מגיד ( המכונה הקצב ) , 
שישקם ויחדש את פעילות שירותי הביטחון . מה שבולט בהרכב החדש הוא הדחת 
לטיף נצייף גאסם , שר ההסברה , ששימש שופר המשטר במלחמה . גם החזרתו 
מחדש של הגנרל הוותיק והישיש , עבד אל - רזאק חליל , שנכשל , לתפקיד שר 
המדינה לענייני צבא , מבטאת את רצון הממשלה להבטיח את הישרדות המשטר . 
סדאם חוסיין מנצל לפי שעה עד תום את המצב המוזר שנוצר מרגע הכרזת הנשיא גורג 
בוש על הפסקת אש . ההערכה היא כי הפסקת האש הוקדמה בלית ברירה כדי למנוע 
השתלטות שיעית - איראנית על בגדד , באמצעות הצלת משטרו של סדאם והימנעות 
מחיסול שארית יחידות משמר הרפובליקה . נראה כי לאיראנים היה עניין בחיזוק 
הזרם הנאמן להם בציבור השיעי העיראקי , המונה יותר מ%05 מכלל האוכלוסייה . 
מי שעקב אחר המעורבות האיראנית בקרב השיעים בלבנון באמצעות חיזבאללה , יכול 
למצוא דמיון רב בהתרחשויות בדרום - עיראק באמצעות התנועה השיעית העיראקית 
הפרו - איראנית , " המועצה העליונה למהפכה האיסלמית " , בראשות השייח מוחמד 
באקר אל - חכים , הפועל מטהרן . האיראנים מודעים לעובדה כי לשיעים העיראקים , 
כמו לשיעים הלבנונים , קווי מחשבה ומאוויים שלא תמיד עולים בקנה אחד עם 
קווי המחשבה והמאווים האיראניים . קפמאבינלא תהיה זו טעות להניח כי הרשות 
הרוחנית השיעית בעיר הקודש הדרומית העיראקית , אל - נגף , לא נתנה הסכמתה 
למהלכיו של אל - חכים , ואינה שבעת רצון מהתוהו ובוהו ששרר בשבועיים האחרונים 
בנגף ובכרבלא על רקע " ההתקוממות העממית " . אין זה אומר שאותה רשות אינה 
רוצה בסילוקו של " משטר הכפירה הבעתיסטי " בראשות סדאם חוסיין , אולם 
לא בדרך של השתלטות האספסוף על ערי הקודש השיעיים . מכל מקום , גם אם משמרות 
הרפובליקה מחזירים את שליטתם על ערי הדרום , ובכלל זה על ערי הקודש השיעיות , 
אין להניח שהיציבות תשוב על כנה . בניגוד לבצרה , נגף וכרבלא בדרום , 
פועלת במחוזות הצפון מיליציה כורדית מזוינת ( " בישמרגה " ) ומאומנת היטב . 
האופי הטופוגרפי ההררי מעניק למיליציה זו יתרון חשוב על חיל המצב העיראקי . 
אולם גם אם נכונות הידיעות על " שחרור % 59 " מכורדיסטן ע"י ה"בישמרגה " , 
הרי שלא כורדי ולא שיעי ישלטו בבגדד . באותה מידה אין להניח שהנסיבות מאפשרות 
כינון מדינה כורדית עצמאית בצפון ומדינה שיעית בדרום . הדעת מחייבת כי בבגדד 
ישלוט קצין צבא או אישיות אזרחית סונית . מה שמדאיג עתה את סדאם יותר מכל , 
הן הידיעות על התקוממות שבט בני נמר הסוני במערב והשתלטות לוחמיו על עיר 
המחוז אל - רמאדי , על דרך המלך בגדד - עמאן . התקוממות השבטים הסוניים 
יש בה כדי לזרז מהלכים מאחורי הקלעים של חמולות סוניות בבגדד , שלהן בנים 
בצבא ובשירותי הביטחון . אין ספק כי לסעודיה " מגיני האיסלאם הסוני " 
קשרים טובים עם גורמים אלה בעיראק , הצפויים במוקדם או במאוחר לשדר מרדיו 
בגדד את ההודעה מס 1 של " מועצת ההפיכה " . 
