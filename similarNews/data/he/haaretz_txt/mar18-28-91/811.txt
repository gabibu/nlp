נותרו כחודשיים וחצי עד תום כהונתו של מיכאל ברונו ומינוי נגיד חדש לבנק 
ישראל . לפי הניסיון , זו עשויה להיות תקופה של מהומה רבה , שכן לא חסרים 
מתמודדים על התפקיד , השובה את לבם של כלכלנים רבים , וגם לא חסרים בעלי 
עניין שדוחפים את מועמדיהם קדימה . אבל כפי שהדברים מצטיירים מהידיעות האחרונות 
שפורסמו , הסברה שצפוי מאבק על המשרה , אין לה יסוד . לפי ידיעות אלה , 
העניין כבר חתום וגמור . הכיצד ? יעקב פרנקל , פרופסור לכלכלה באוניברסיטת 
שיקגו וכלכלן בכיר מאוד בקרן המטבע הבין - לאומית , הגיע השבוע ארצה כדי 
" לסכם את נושא הנגידות " ( ציטוט זה והציטוטים הבאים הם מכתבותיו של 
מקור מוסמך , פרשן כלכלי הפועל כשדולה לפרנקל ) . העניין סוכם , כי המועמד 
" נחשב , ללא עוררין , למועמד המועדף והרצוי ביותר למשרת נגיד בנק ישראל " . 
הבעיה היחידה היתה אם יסכים לקבל את המשרה , וכבר הצהיר הפרופסור אסף רזין 
ל"הארץ " על חששו , שהמועמד לא יתרצה . אל חשש , הפרופסור רזין , המועמד 
רוצה ומוכן . אכן , היו לו היסוסים מסוימים , שכן לא מכבר חתם על חוזה 
ארוך - טווח עם קרן המטבע הבין - לאומית , אבל " מטעמים פטריוטיים ויהודיים " , 
הוא ייענה , לדעת חבריו , לפנייתה של ממשלת ישראל . בל נזלזל בערך הדבר . 
ייתכן ששמו של יעקב פרנקל אינו מוכר ל % . 9 . 99 מתושבי המדינה , אבל זה 
רק משום שמאז אמצע שנות השבעים היה עסוק בבניית קריירה מזהירה בארה"ב , 
באמת קריירה מזהירה . תחילה הלך בנתיב אקדמי טהור , שהביאו לראשות הקתדרה 
למסחר בין - לאומי באוניברסיטת שיקגו , ממקדשי התיאוריה הכלכלית בעולם . 
ב7891 קיבל משרה בכירה מאוד בקרן המטבע הבין - לאומית בוואשינגטון , כמנהל 
המחקר והיועץ הכלכלי שלה . אגב , בתפקיד זה הוא מייעץ לראשיהן של מעצמות 
כלכליות בעולם , שלפי הידיעות אינם זזים בלי להצטייד בחוות דעתו . אין 
אף פרופסור ישראלי לכלכלה שהגיע לתפקיד כה בכיר . כן , כמעט שכחנו להזכיר : 
יעקב פרנקל הוא ישראלי . הוא מבקר בישראל לעתים קרובות , ושדולתו מדווחת 
כי מטרת הביקור הנוכחי , נוסף ל"סיכום נושא הנגידות " , היא לחגוג כאן את 
בת המצווה של בתו . מוסיפים ואומרים שהקשרים שלו עם המולדת היו ונשארו אמיצים . 
אין הוא שוכח לפקוד מעת לעת את ארצנו , שבה הוא מחזיק בפרופסורה באוניברסיטת 
תל אביב . בכל זאת , קיימת בעיה כלשהי של זהות . כך תיאר יואב קרני לפני 
כשנתיים ב"הארץ " בעיה זו : " קצת קשה לשייך את פרנקל ( ומצליחן ישראלי 
נוסף בארה"ב ) למסגרת גיאוגרפית . האם האיש היוצא מחר לפאריס , ממשיך 
ממנה למדריד , חוזר ליומיים לוואשינגטון , טס לישראל , מתעופף כעבור שלושה 
ימים לגרמניה , חוזר לארה"ב ומתעורר כעבור 27 שעות בטוקיו , הוא אמריקאי ? 
ישראלי ? " המקום שבו אפשר לבדוק קצת יותר את קשריו עם המולדת הוא ארכיון 
קטעי העיתונים , אך למרבה הצער , במעטפה של פרנקל בארכיון " הארץ " מצוי 
רק גזיר אחד ויחיד הכתבה הנ"ל של קרני תופעה נדירה למדי לגבי פרופסורים 
ישראלים לכלכלה . יש להניח שבארכיון של " וול סטריט גורנל " יש עליו חומר 
רב יותר . מכל מה שפורסם על פרנקל בימים האחרונים ואשר שומעים ממוקיריו 
ברור שלפנינו איש העולם הגדול במלוא מובן המלה , ואין דרך להמחיש זאת לישראלים 
מאשר במלים שציטט מפיו קרני : " הקונקורד הוא המצאה לא - נורמלית . יש 
לי פגישות לארוחת בוקר בפאריס . אחרי זה אני תופס את הטיסה של 11 בבוקר 
שמנחיתה אותי בניו יורק ב54 : 8 בבוקר " , וכו . מכל מה שניתן לקרוא ולשמוע 
עליו בימים האחרונים עולים שני חששות באשר למועמדותו . האחד , האם יהיה 
מוכן , הלכה למעשה , לרדת למשך חמש שנים תמימות ממרום האולימפוס שברחוב 
91 צפון - מערב , ואשינגטון , להשאיר את ארגון הכלכלה העולמית לאחרים , 
לצמצם מאוד את מפגשיו עם גדולי עולם , לוותר על הקונקורד , וכו הכל למען 
המציאות האפורה של קרית הממשלה בירושלים ? בקצרה , האם הוא לא גדול עלינו ? 
שאלה שנייה : האם אינו מנותק מדי מהוויית החיים בישראל ? נגיד בנק ישראל 
חייב להיות כלכלן מובהק . רצוי שיתמצא במיוחד בעניינים של מדיניות מוניטרית , 
ואם יש לו ידע , התנסות וקשרים בזירה הבין - לאומית , מה טוב . אבל הניסיון 
הראה כמה חשוב שיהיה מעורה במשק הישראלי ויכיר מקרוב רצוי על סמך התנסות 
מבפנים את מנגנוני העוצמה הפוליטית ודרכי פעולתם . לא נגיד אחד התקשה לתפקד 
משום שלא השכיל לתכנן את מהלכיו תוך התחשבות בגורמים אלה . ועם כל ההערכה 
למיכאל ברונו , דומה שהמחיש לא רק את היתרונות שבמינוי איש אקדמיה לתפקיד 
הנגיד , אלא גם את המגבלות . עלינו להכיר טובה ליעקב פרנקל על שהוא מוכן 
במסגרת פעילותו הבין - לאומית להקדיש לנו חמש שנים מחייו , אבל השאלה היא 
אם כדאי לקבל את המחווה הנדיבה . דבר אחד צריך להיות ברור : בניגוד למה 
שטוענת שדולתו , כאילו פרנקל הוא המועמד הכמעט יחיד העונה על דרישות המשרה , 
אפשר לזהות לא מעט מועמדים מתאימים אחרים . שניים מהם , דווקא לא אנשי 
אקדמיה , עונים במיוחד על הדרישות , ולאחד מהם ניסיון בין - לאומי עשיר . 
אוי ואבוי לנו אילו יעקב פרנקל היה המועמד המתאים היחיד . 
