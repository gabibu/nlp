מבאטו היא התגלמותה הצרופה של רפובליקת בננות שהושתלה בערבות הרמה הדרום - 
אפריקאית . העיר בת 02 אלף התושבים היא יציר כפיו של לוקאס מנגופה , מורה 
תיכון לשעבר , השולט ב"אזור המולדת " בופוטאטסוואנה מאז כוננה אותו ממשלתה 
הלבנה של פרטוריה ומינתה אותו לנשיא ב7791 . אחד מיועציו הכלכליים לשעבר 
כתב שמבאטו מתחרה בפירמידות של מצרים כ"אנדרטה לשליט שלה " . פסל של מנגופה 
מקשט את הבניין הטבעתי בן ארבע הקומות שבו שוכנים משרדיו לאורך הדרך המהירה 
על - שם ל"ם מנגופה . שדה התעופה הבין - לאומי , שהקמתו עלתה 42 מיליון 
דולר , יכול לטפל במטוסי הגמבו הגדולים ביותר בעולם . אף כי שום מדינה , 
להוציא דרום אפריקה , לא הכירה מעודה ב"עצמאות " בופוטאטסוואנה , נמשכת 
ללא הפוגה קדחת הבנייה במבאטו . במקום שבו מטרטרים עתה עגורנים יקומו בנייני 
הפרלמנט , בית - המשפט העליון ומשרד המשפטים . 07 ק"ם צפונית - מזרחית משם , 
לא הרחק ממקום הולדתו של מנגופה , נהפך יישוב כפרי משגשג בשם ברקלאגטה 
לעיר רפאים של בתי טיט ולבנים ריקים מאדם . בתמיכת פרטוריה סיפחה לעצמה 
מדינת הבובות את ברקלאגטה ואת הכפר הסמוך לויפונטן בסוף 88 . היא עשתה זאת 
תוך התעלמות בוטה וגסה מהעדפתם של התושבים המקומיים להישאר על אדמת דרום 
אפריקה כחלק מבני - עמם השחורים , וכך עוררה מאבק מר בין מנגופה לתושבי 
המקום . בינואר פרצו קרבות בין מתנגדי הסיפוח לאנשיו של מנגופה , בעקבות 
פתיחת סניף של הקונגרס הלאומי האפריקאי בברקלאגטה . לפחות שמונה איש נהרגו 
במהומות וכ000 , 5 תושבים נמלטו לעיירת שחורים סמוכה לעיירה זירוסט , השוכנת 
מחוץ לגבולות בופוטאטסוואנה . שם הם נשארו , מצטופפים בכנסיות האנגליקנית , 
הקתולית והלותרנית הצנועות של עיירת השחורים איקאגלנג . בפחדם מפעולות תגמול 
של כוחות הביטחון בבופוטאטסוואנה , אומרים הפליטים כי לא יחזרו לכפרים הנטושים 
עד שיוציא מנגופה את חייליו ושוטריו מהאזור . נלסון מנדלה עצמו ניסה ולא 
הצליח למצוא מוצא למבוי הסתום . מצוקתם של החקלאים מברקלאגטה שופכת אור 
על אחד הנושאים הבעייתיים ביותר הניצבים מול דרום אפריקה , המתכוננת לפרק 
ולקלף את האפרטהייד : איך לשלב מחדש בשטחה את ארבעת " אזורי המולדת " 
העצמאיים כביכול , טראנסקיי , ונדה , סיסקיי ובופוטאטסוואנה . ( ששה 
אזורים אחרים סירבו לקבל " עצמאות " , והם מוסיפים להיות " שטחים בניהול 
עצמי " של דרום אפריקה . ) קפמאבינלפני כשבועיים אמר שר החוץ פיק בותה 
לפרלמנט הדרום - אפריקאי כי ממשלות סיסקיי , טרנסקיי ואנדה הביעו " במונחים 
כלליים " שאיפה להשיל מעליהן את עצמאותן המפוקפקת בשלב זה או אחר . צעד 
זה לא הפתיע איש . בחודש שעבר עשה השלטון הצבאי בסיסקיי את צעדו המהוסס 
הראשון לקראת חזרה לדרום אפריקה , כאשר הפקיד את השליטה על ארבעה מיניסטריונים 
חשובים בידי ממשלת דה קלרק . בטרנסקיי , המאוכלסת ביותר מארבעת " אזורי 
המולדת " , החלו להישמע דיבורים על " שילוב מחדש " ב9891 . רק מנגופה 
מדמיין לעצמו כי " אזור המולדת " שלו ימשיך להתקיים גם במאה הבאה כמדינה 
עצמאית . על - פי כל הסימנים , " האפרטהייד הגדול " הניסיון לפתות 
ולאלץ שחורים לעזוב את הערים הגדולות של המדינה ולהסיע אותם לאזורים נידחים 
וצחיחים הלך לעולמו באופן סופי . מדינת דרום אפריקה החדשה , שתעלה כנראה 
בעשור הזה , תהיה מדינה מאוחדת המשוחררת מגבולות של בנטוסטאנים שבטיים 
שרירותיים . אבל העוני , צפיפות היתר ואי - היציבות הפוליטית הכרונית האופייניים 
ל"אזורי המולדת " יישארו עוד שנים רבות . לדברי מחקר של " ארבן פאונדיישן " 
( קרן עירונית ) , בין % 06 ל%08 מהתל"ג שלהם בא ממשכורות ששולחים הביתה 
שחורים העובדים בשאר חלקי המדינה . צפיפות האוכלוסין הממוצעת שם גבוהה פי 
חמישה מזו של דרום אפריקה " הלבנה " . אינה פרלמן , מנכ"לית הארגון אופריישן 
הנגאר , מעריכה כי רק ל%8 מ5 . 6 מיליון תושבי " אזורי המולדת " יש די 
קרקע לחקלאות המספיקה לקיום בלבד . " הם נועדו לשמש מאגרי עבודה זולה ענקיים " , 
היא אומרת . " עכשיו הם רק מזבלה לכל הפועלים חסרי - הכישורים שלא רוצים 
בהם יותר " . קפמאבינתככים פוליטיים בשלטון אפשר לראות כתעשיית הגידול היחידה 
של אזורים אלה . השליטים הצבאיים בוואנדה , טרנסקיי וסיסקיי עלו כולם לשלטון 
בהפיכות . מוקדם יותר השנה ניצל שליטה של סיסקיי , בריגדיר הופה גקוזו , 
משני ניסיונות התנקשות בתוך שבועיים . בנובמבר דיכא מייגור - גנרל בנטו 
הולומיסה הפיכה עקובה מדם שבראשה עמד אחד מקציני צבאה של טרנסקיי . הולומיסה 
טען כי דרום אפריקה תמכה בניסיון להפילו , האשמה שפרטוריה הכחישה . אין 
ספק כי כמה פקידים בממשלתו של דה קלרק לא יצטערו אם הולומיסה יסתלק מהזירה 
הפוליטית . מאז הכריז דה קלרק על הלגליזציה של אי - אן - סי בשנה שעברה , 
הצטייר הגנרל בן ה53 כאחד מבניו הסוררים ביותר של האפרטהייד . למרות שהיה 
אחד השחורים הראשונים בקרב בוגרי הקולג הצבאי של דרום אפריקה בורטקרהוגטה , 
רתם הולומיסה בעל פני התינוק את עגלתו לסוס של האי - אן - סי . סמלי המפלגה 
הקומוניסטית הקשורה בברית עם אי - אן - סי מקשטים את קירות המעליות בבניין 
הממשלה בן 11 הקומות שבו יושב הולומיסה , והגנרל הפך את טרנסקיי לנחלה האישית 
של אחד הכוכבים העולים בקונגרס הלאומי האפריקאי , מנהיג הגרילה כריס האני . 
טרנסקיי מקבלת כ%08 מתקציבה מדרום אפריקה , והולומיסה מאשים כעת את ממשלת 
דה קלרק בשימוש באמצעי לחץ פיננסי זה כדי להאיץ את שובה של טרנסקיי לחיקה 
( גם האשמה זו הכחישה פרטוריה מכל וכל ) . אולם באורח בלתי - נמנע יחזור 
הגנרל לתלם במוקדם או במאוחר . גורלה של בופוטאטסוואנה פחות ודאי . בשל 
מכרות הפלטינה שלה והכנסות התיירים מעיר הנופש סאן - סיטי , שהוקמה במתכונת 
לאס וגאס , היא " אזור המולדת " היחיד שיכול אפילו לשאוף לעצמאות כלכלית 
כלשהי . " העצמאות שירתה אותנו טוב מאוד " , אמר מנגופה ל"ניוזוויק " . 
" אני לא מוציא מהכלל שילוב מחדש , אבל הוא יצטרך להיות מושך הרבה יותר 
ממצבנו הנוכחי " . כפי שגילו תושבי ברקלאגטה , יכול לוקאס מנגופה להיות 
אדם החלטי מאוד . אבל אפילו הוא יתקשה להתנגד לשינויים הפוליטיים המתחוללים 
בדרום אפריקה . 
