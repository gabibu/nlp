לאחר שנים של מאמץ מתמשך מסתמנים סוף - סוף סיכויים טובים להצלחתו המסחרית 
של התכשיר הנגד - נגיפי והנגד - סרטני , אינטרפרון . זאת מסר בשבוע שעבר 
דובר מכון ויצמן . בין יצרני התרופות העשויים להפיק תועלת מן ההתפתחות הזאת 
גם חברת " מעבדות אינטרפרם " מנס - ציונה , המייצרת כמה סוגים של אינטרפרון , 
ובמיוחד ביתא אינטרפרון אנושי . הייצור מסתמך על הידע הביוטכנולוגי שפותח 
ע"י פרוף מישל רבל ועמיתיו במחלקה לגנטיקה מולקולרית ווירולוגיה במכון ויצמן . 
אחד השותפים המרכזיים בפיתוח זה היה פרוף מנחם רובינשטיין , אף הוא מאותה 
מחלקה . פרוף רבל אינו מסתיר את שביעות רצונו . " כאשר גילו לראשונה את 
האינטרפרון ואת פעילויותיו בגוף " , הוא אומר , " היללו את החלבון הזה 
כתרופת - פלא שתדביר סרטן , הצטננות רגילה ועוד כמה עשרות מחלות . כיום 
יש אישור לשימוש באינטרפרון לריפוי סוגים שונים של זיהומי הרפס ונגיף פפילומה , 
במיוחד באיברי המין . " כמו כן יש אישור לשימוש בו לטיפול בסרקומת קאפוסי 
( הקשורה לאיידס ) , ובצורה נדירה של לוקמיה . יש יסוד טוב להנחה שהשווקים 
לתכשיר הזה יגיעו בסופו של דבר לסדר גודל של מיליארד דולר " . מדעני מכון 
ויצמן וחברת " אינטרפרם " פועלים במשותף גם לפיתוח תאי אוגר שחלתיים לצורך 
ייצור תכשיר נוסף אינטרלוקינ6 . החומר שובט לפני 11 שנה במעבדתו של פרוף 
רבל . הניסויים מלמדים שיש לחומר פוטנציאל לטיפול בסרטן ולהחשת השתלות של 
מוח עצם . 
