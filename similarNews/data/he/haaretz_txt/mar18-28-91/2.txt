לאחר התפרעות האוהדים בתום משחק ההפסד להפועל צפרירים חולון ( 13 ) , 
בלט אתמול השקט באימון מכבי תל אביב . רק גערותיו החוזרות ונישנות של המאמן 
צבי רוזן הפרו מדי פעם את הדממה במגרש האימונים בקרית שלום . שחקני מכבי , 
שאותות אירועי השבת ניכרו היטב על פניהם , ערכו משחק אימון פנימי על מגרש 
קטן : שישה נגד שישה . מטרת משחק האימון היתה לבעוט לשער מכל מצב אפשרי . 
המתמהמהים ננזפו שוב ושוב בפי המאמן רוזן . מיד אחר כך היה אימון בעיטות 
לשער . בכך ניסה המאמן לשפר את אחת מנקודות התורפה המרכזיות של קבוצתו . 
רוזן גם שוחח אישית עם החלוץ אלי דריקס . חסרו מהאימון שחקני הנבחרת האולימפית 
יצחק זוהר , מאיר מליקה ואבי נימני . הקשר אורי מלמיליאן הגיע למגרש , 
אך לא התאמן בגלל מתיחה בגיד . אורי סירב להתראיין . " אני רוצה שקט 
השבוע " , אמר . גם ניר קלינגר לא כשיר וערך אימון קל בלבד . קלינגר : 
" מכבי תל אביב תישאר קבוצת צמרת . מכבי הוא פרויקט עבור העיתונאים , 
ולכן הם חייבים לפחות פעם בעונה לחולל סערה לאחר הפסד . השנה הם בחרו בהפסד 
שלנו לחולון . אנו בעמדה טובה , עם 52 נקודות . יש לנו משחק חשוב בשבת 
בחיפה , אך הוא לא יקבע עבורנו אם נאבד עניין בליגה או לא " . לאחר האימון 
הורשו ארבעה נציגים של האוהדים להיכנס למגרש , כדי לשטוח את טענותיהם בפני 
המאמן צבי רוזן . הארבעה יצאו מרוצים לאחר שקיימו עימו שיחה שקטה . המאמן 
רוזן ניסה לשמור על מצב רוח טוב , למרות אירועי השבת . לאחר האימון אמר : 
" כמו בכל שטחי החיים , גם בהתנהגות הקהל יש הידרדרות . ב - 1791 זכינו 
באליפות בבאר שבע , אולם לאחר המשחק הסתגרנו משך 3 שעות בחדר ההלבשה ולבסוף 
הוברחנו משם תחת מטר אבנים . למרות זאת לא פרשתי מהכדורגל וכך גם עתה לא 
אפסיק לאמן בגלל בקבוק ריק בגב " . רוזן סבור , כי משחקי החודש הקרוב ייקבעו 
אם מכבי ימשיך להיאבק העונה בצמרת . לדבריו פרט לבעית הבעיטות לשער , היתה 
ההגנה נקודת תורפה מרכזית , לאחר שבהתמודדויות קודמות היתה חוליה זו החלק 
היציב בקבוצה . 
