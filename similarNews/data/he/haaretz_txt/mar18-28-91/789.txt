אטורה סקולה הוא משפטן בהשכלתו , שתרם מפרי עטו ומכחולו בראשית שנות החמישים 
לכתבי - עת סטיריים . הוא החל את הקריירה הקולנועית שלו כתסריטאי ב3591 , 
וב4691 ביים את סרטו הראשון . ב4791 עשה את " אהבנו כל - כך " , שזיכה 
אותו בפרס בצרפת , ורק ב9891 הוקרן הסרט בארץ . הסרט הוא נכס קולנועי וזמינותו 
בקלטת וידאו היא חגיגה אמיתית . אנטוניו , לוציאנה אישתו וניקולה יוצאים 
לחפש את חברם גאני כדי להשיב לו רשיון נהיגה שהשאיר בידיהם . הם מוצאים 
אותו על מקפצה בבריכת השחייה שבווילה המפוארת שלו . הוא מזנק למים , ובעודו 
באוויר מקפיא סקולה את התמונה , וקולה של אחת הדמויות מבטיח לנו שעוד נחזור 
לגאני , אך לא לפני שנחזיר את הזמן 03 שנה אחורה , עת היו שלושת הגברים 
חברים במחתרת האנטי - נאצית באיטליה . הסרט מתחיל בסופו , עובר מצבע לשחור - 
לבן ובסיומו מחזיר אותנו סקולה לימינו . גאני שקפא באוויר משלים את זינוקו 
לבריכה . הסרט בודק 03 שנות היסטוריה איטלקית , בין 5491 ל5791 , באמצעות 
גיבוריו , יומני קולנוע ישנים ובעיקר , באמצעות הקולנוע בכלל והקולנוע 
האיטלקי בפרט . אנטוניו , אח בבית - חולים , היה פרולטר דפוק וכזה נשאר . 
ניקולה הוא המשוגע לקולנוע ועורכו של כתב - עת פילמאי וגאני הוא עורך - 
דין שהמוטיווציות המוסריות שלו מפוקפקות . לוציאנה היא האישה היפה ששלושתם 
אהבו . היא רצתה להיות שחקנית , אך חלומה נגוז והיא נישאה לאנטוניו , 
הבחור הפשוט והמרומה ההגון . הסרט הוא קומדיה עצובה ומפוכחת , מלאה בתחבולות 
ובאזכורים קולנועיים . קטעי סרטים , פרודיות וסאטירה , אך גם שיר הלל 
לקולנוע ומתת של אהבה לוויטוריו דה - סיקה , שלו מוקדש הסרט . פליני , 
מסטרויאני ודה - סיקה אף מופיעים בסרט בתפקידים אפיזודיים משעשעים . שחקניו 
הראשיים והמצוינים הם ויטוריו גסמן , נינו מנפרדי , סטפניה סנדרלי ואלדו 
פבריצי הבלתי נשכח . בסוף הסרט אומר ניקולה : " חשבנו שנשנה את העולם , 
אבל העולם שינה אותנו . האמנו בעתיד טוב יותר , ולא הבחנו שהעתיד כבר 
עבר " . המרירות החבויה בקומדיה והתחבולות הקולנועיות שלעולם אינן מכריזות 
על עצמן הופכות את הסרט לשיעור נדיר בקולנוע שהוא יפה לעין וגם לראש . 
