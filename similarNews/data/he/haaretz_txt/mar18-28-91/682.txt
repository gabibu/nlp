" דודה אסתר " , הסיפור המרשים ביותר שנשלח לדעתנו לתחרות , איכויות המוכרות 
הן מיצחק בשוויס - זינגר והן מיצחק באבל : הווי של עולם תחתון יהודי , 
שסבל וחום אנושי משמשים בו בערבובייה . אך לא בזה עיקר עוצמתו ; מה שכובש 
בו הוא ההומור . הומור מן הסוג ששימש את ירק קר בספרו הלא נשכח " יעקב 
השקרן " הוא האמצעי היחיד כמדומה המסוגל להתמודד באורח דיאלקטי ומוזר עם 
העניין האחד הבלתי אפשרי באמנות השואה , או התקופה הקשורה אליה , שבה 
מתרחש הסיפור . " אתה תלך בין בני האדם . אני לא יכולה לעזור לך בשום דבר " , 
אומרת האם לבנה בן השמונה כשנסגר בית התמחוי האחרון ברובע היהודי שעוד מעט 
קט יהפוך לגיטו . והילד שואל : " איפה בני האדם ? " וכשהיא נעלמת מציקה 
לו רק שאלה זו , שהיא הגורלית באמת : " איפה בני האדם ואיך הולכים אליהם ? 
ואז , כמו בקלאסיקה של הזאנר הזה , מופיע המלאך המושיע בדמות זונה , דודה 
אסתר , המשלמת בשביל השירותים הניתנים לה " עם התחת " , ביטוי מסתורי המתפרש 
לילד בהמשך , כאשר העגלון המסיע אותם לביתה בא לגבות את שכרו . בלב הטרגדיה 
מתרחשת הפגישה הראשונה , הקובעת , לא רק עם הגורל , אלא גם עם המין - 
חידתי , תפלצתי והרה - אסון ובה נגוז החלום ש"אתחתן עם זונה , אשתה כל 
היום קקאו ואוכל שוקולד " . המשגל הנחווה דרך חור הפרגוד יסמן לעולם את הגירוש 
השני , הפעם לא מחסות אמא , אלא מגן - העדן היחיד שהיה לילד . אפשר לומר , 
שכל מה שמצפים מסיפור קצר יש כאן ; והעיקר הוא נוגע ללב , אמיתי ומצחיק . 
מצחיק דווקא במקומות המייאשים ביותר כשהקורא מזועזע והכותב מאפשר לו לנשום 
בעזרת הנשק הקומי . 
