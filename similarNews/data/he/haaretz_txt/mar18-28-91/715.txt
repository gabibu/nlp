לוקסמבורג ( ע"ץ ) . שרי החוץ של השוק האירופי המשותף עומדים להתכנס הערב 
בארמון בלוקסמבורג כדי לדון מחדש בתוכנית למדיניות ביטחון משותפת , והפעם 
תוך הסקת מסקנות ממלחמת המפרץ . המלחמה במפרץ הוכיחה כי השוק האירופי חייב 
לחזק את כושרו הביטחוני , אם הוא חפץ להיות ישות " מעבר לענק כלכלי , 
גמד פוליטי ואפס צבאי " , כפי שהתבטא שר החוץ הבלגי , מארק אייסקנס . מאידך 
גורסת בריטניה כי השוק אינו בשל לפרויקטים שאפתניים מדי . 21 שרי החוץ ינסו 
גם , בפגישה הערב , להכין את ועידת הפסגה שלא מן המניין שזומנה ל8 באפריל 
בלוקסמבורג . צרפת קראה לכינוס פסגה זו " כדי להפיק את הלקחים " של המלחמה 
במפרץ , " ולהרהר על תפקידה של אירופה בכל התחומים " . 
