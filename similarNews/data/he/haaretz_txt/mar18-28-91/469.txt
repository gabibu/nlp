לונדון ( מיוחד ל"הארץ " ) . כמה מ"מדינות הסירוב " ובהן סוריה ולוב , 
קיבלו מצפון קוריאה טילי סקאד משופרים המסוגלים לשאת ראש נפץ כימי , והטווח 
שלהם הוא 005 קילומטרים ; כך טוענים מקורות ביון בבריטניה . מאמצים לצמצם 
את הפצת הטילים מסוג זה ונשק אחר להשמדה המונית , נעשו על - ידי כמה מן 
המדינות המתועשות העיקריות , החל בשנת 7891 . ברית המועצות וסין משתתפות 
במאמצים אלה , אולם צפון קוריאה אינה מתכוונת לעשות כן . כמה מן הטילים 
המשופרים שלה , המכונים סקאד - סי , נשלחים בימים אלה לסוריה . הם יובאו 
מצפון קוריאה דרך סינגפור ומדגסקר באוניה סורית קטנה ששמה " אל ירמוך " . 
איראן כבר קנתה טילים כאלה בשנים 8891 ו0991 . הם משמשים מקור חשוב של מטבע 
חוץ לצפון קוריאה , כיוון שזהו תחום שבו היא מסוגלת להתחרות במדינות אחרות . 
המדינות המקבלות טילים אלה משלמות במזומן . סוריה קיבלה באחרונה מערב הסעודית 
כשני מיליארד דולר , עקב השתתפותה בקואליציה נגד עיראק , וחלק מן הסכום 
הזה הופנה לרכישת נשק . גם לוב חתמה באחרונה על חוזה עם צפון קוריאה , לאספקת 
טילים סקאד - סי וטכנולוגיה של טילים שתאפשר ייצור מקומי של חלק מן הרכיבים . 
הטילים הצפון קוריאניים טובים יותר מאלה ששיפרה עיראק . עיראק הגדילה את 
הטווח של טילי סקאד - בי המקוריים על - ידי הפחתת משקלו של ראש הנפץ . ואילו 
צפון קוריאה שיפרה את המנוע , כך שמשקל ראש הנפץ נשאר זהה . עתה שוקדת צפון 
קוריאה על פיתוח טיל סקאד - די שהטווח שלו עלול להגיע ל000 , 1 קילומטרים . 
