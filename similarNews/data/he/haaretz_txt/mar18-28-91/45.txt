" במהלכה של מלחמת המפרץ , ובמיוחד לאחר שהוחרפה נימת ההתרעה בפי ראשי 
מערכת הביטחון נוכח אפשרות של מתקפת טילים עיראקית , התעוררו בארץ ספקות 
באשר לאמינות ערכות המגן שסופקו לחלק מהאוכלוסייה . הבסיס לספקות היה הדגם 
ושנת הייצור של חלק מן הציוד . הספקות שעלו בקרב הציבור השתקפו , אם גם 
בנימה מתונה בהתחשב בנסיבות , בעיתון זה . במענה לשאלות שהופנו לדובר צה"ל 
נמסרה שוב ושוב תשובה אחידה שעיקרה : צה"ל קובע את התקנים לגבי ערכות המגן , 
וכל הציוד שחולק לציבור עומד בתקנים אלה . כבר אז באמצע החודש שעבר היה 
קשה לקבל תשובה זו ללא הסתייגות . הסיבה : מומחים מחוץ למערכת הביטחון 
קצבו לערכות המגן ולמרכיביהן משכי יעילות קצרים בהרבה מאלה שהינחו את מערכת 
הביטחון על פי הצהרותיה ( 9102 שנה ) . נוכח המידע שנצבר הומלץ בטור זה 
ב81 בפברואר , שצה"ל ישקול אם לא רצוי לבצע החלפה מוקדמת של ציוד מיושן . 
המלחמה הסתיימה , למזלנו הרב בלא שערכות המגן והחדרים האטומים הועמדו במבחן 
ממשי , אבל עתה התעוררו הספקות באשר לאמינות חלק מהציוד מחדש , וביתר שאת . 
על פי ידיעה מאת זאב שיף ( " הארץ " 3 . 71 ) קבעה מבקרת המדינה במכתב 
לשר הביטחון כי לכ4 . 1 מיליון ערכות מגן שחולקו לאזרחים אין איכות מיגון 
מספקת . הערכות הללו , בדרך כלל משנות הייצור 27916891 , כוללות ערכות 
מיושנות שנמכרו בשעתו לחו"ל , ונקנו בחזרה לשם חלוקתן לאוכלוסייה בחודשי 
החירום , במחיר גבוה פי 52 ממחיר מכירתן . התברר , כי מקדם המיגון של 
מסכה ישראלית תקנית נמוך כדי 711 מזה של מסכה אמריקאית , וכדי עשירית ממקדם 
המיגון של המסכות שסופקו לחיילי צה"ל . הרמטכ"ל הכחיש אתמול בישיבת הממשלה , 
ביוזמתו , את הטענות שהועלו בנושא זה . אבל הדחייה הגורפת של הטענות אינה 
מסלקת כלל את הספקות הכבדים . למשל , האם אכן נמצאו במחסני החירום ערכות 
מגן " לכל האוכלוסייה " במשך השנים שבהן הכריזו על כך ראשי המערכת , ובמיוחד 
בחודשי הסתיו של 0991 , כאשר צה"ל עדיין דבק בקו ש"אין לעת עתה צורך " 
לחלקן לאוכלוסייה ? והלא ידוע עכשיו בוודאות , שנעשו במחצית השנייה של 
0991 מאמצים מבוהלים כדי לרכוש בחו"ל מאות אלפי ערכות שחסרו לחלוקה . והאם 
אכן נותנת מסכה בעלת מקדם מיגון בשיעור של 711 ממסכה אמריקאית תקנית הגנה 
סבירה לחיים ? האם מסכות בנות 01 , 51 ואף 02 שנה ויותר , שחולקו לחלק 
מהאוכלוסייה , נותנות את ההגנה האלמנטרית המצופה ? בל יתפלאו ראשי מערכת 
הביטחון בעבר ובהווה , אם רבים בציבור יחושו תסכול כפול : לא זו בלבד שהפקירו 
את חייהם נוכח סכנה שתוארה כממשית וקרובה , אלא גם הוליכו אותם שולל באשר 
לטיב ההגנה שסופקה להם . עוד לפני יישום הלקחים הארגוניים והאישיים שעשויים 
לעלות מדו"ח מבקר המדינה לכשיפורסם ( ואין לגונזו הפעם ולהעלימו מידיעת 
הציבור בעילה הנדושה של " ביטחון המדינה " ) , חייבת מערכת הביטחון לפעול 
מיד כדי להגדיר מחדש את סדרי ההגנה על האוכלוסייה האזרחית , ובכלל זה הגנה 
מפני מתקפה כימית . כאחד הלקחים מפרשת ערכות המגן יש לקבוע , שהתקנים בתחום 
זה יוגדרו מעתה בידי גורמים מקצועיים אזרחיים שמחוץ למערכת הביטחון , או 
לפחות בשיתופם . אין היגיון בכך שלדוד חימום מים ביתי יהיה תקן ישראלי , 
לאספירין תאריך תפוגה חוקי ומחייב , ואילו מסכות גז ומזרקי אטרופין , 
החיוניים בשעת חירום שבעתיים , יהיו פטורים מכך . 
