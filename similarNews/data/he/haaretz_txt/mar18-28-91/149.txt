חילוקי דעות לגבי התשואה המובטחת של קרנות הפנסיה ההסתדרותיות גרמו לשר האוצר , 
יצחק מודעי , לבטל פגישה שהיתה אמורה להתקיים היום עם מזכ"ל ההסתדרות ישראל 
קיסר , על גיבוש אמנה כלכלית במשק . מודעי הסביר כי אינו מוכן להיכנס למו"ם 
עם תנאים מוקדמים , כפי שהציג אותם שלשום קיסר . מאחר ששר האוצר יוצא מחרתיים 
לחופשת הפסח , לא צפויה בשבועות הקרובים כל התקדמות בנושא עסקת החבילה בין 
הממשלה , ההסתדרות , והמעסיקים . קיסר הצהיר שלשום שאם האוצר לא יתחייב 
להמשיך להעניק לקרנות הפנסיה ההסתדרותיות תשואה מובטחת של % 2 . 6 , אין 
טעם להמשיך במגעים על גיבוש העסקה . גורמים בכירים באוצר טענו אתמול כי אין 
כל כוונה להיענות לדרישת ההסתדרות , מכיוון שמדובר בנסיגה מרפורמה כוללת 
בשוק ההון , שמטרתה לבטל תנאים מועדפים הניתנים לגופים שונים במשק . ההסכם 
שנחתם על הבטחת תשואה של % 2 . 6 על הקרנות ערב עזיבתו של שר האוצר לשעבר , 
שמעון פרס , פג בסוף חודש זה . לפי הסכם זה , נציגים משני הצדדים היו 
אמורים להיכנס תוך חודשיים לדיון על גיבוש הסדר חדש לקרנות הפנסיה . 
