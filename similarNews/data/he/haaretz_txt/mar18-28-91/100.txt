לונדון ( ע"ם ) . בריה"ם חידשה באחרונה את אספקת הנשק והסיוע הלוגיסטי 
לצבא אנגולה מסר העיתון " פוריין ריפורט " . העיתון מציין כי באנגולה , 
מדינת גרורה סובייטית , היתה עד לחודש קבוצת הייעוץ הסובייטית מוגבלת לעיר 
לואנדה הבירה . אולם באופן בלתי צפוי חידש חיל האוויר הסובייטי באחרונה 
את הסיוע וכמו כן חודשה אספקת הנשק לצבא אנגולה . הנציג הסובייטי בשיחות 
השלום הבלתי סדירות בין המשטר האנגולי ומורדי אוניטה , יורי יוקאלוב , 
אשר נחשב לאובייקטיווי למדי בעיני אוניטה , הוחלף בידי השגריר הנוקשה הקודם 
בלואנדה , ולאדימיר קאזימירוב . בסיס אוניטה ( ע"ר וע"ץ ) . מנהיג המורדים 
באנגולה , יונאס סאווימבי , העושה הכנות לסיבוב חדש של שיחות שלום עם הממשלה , 
אמר כי מלחמת האזרחים בת 61 השנים במדינה זו כמעט הסתיימה , וכי הוא פועל 
להפסקת אש בחודש הבא . " אפילו יש עדיין פה ושם התנגשויות . אלה התנגשויות 
אחרונות " , אמר סאווימבי בבסיס תנועתו , האיחוד הלאומי לעצמאות אמיתית 
של אנגולה , הנמצא בדרום אנגולה . בראיון עם כתבים בבסיס סיפר כי לוחמי 
הגרילה שלו מוכנים לנטוש את שדה הקרב ולהסכים לתהליך של פיוס לאומי מאחר 
שהם נמצאים בעמדה חזקה צבאית ודיפלומטית . " כאשר אתה חזק , זה הזמן למשא 
ומתן , אני סבור שהמלחמה הסתיימה מבחינתם של חיילי אוניטה וומבחינתם של 
חיילי הממשלה " , אמר . קפידבינלדבריו , קצינים בתנועתו הרוצים בהפסקת אש 
יציעו זאת בפגישתם הקרובה עם נציגי הממשלה ועם המתווכים מארה"ב , פורטוגל 
ובריה"ם . סיבוב השיחות , שייפתח בפורטוגל ב3 באפריל , יהיה השביעי במספר . 
תנועת הגרילה אוניטה , הנתמכת על - ידי ארה"ב , לחמה נגד הממשלה המרקסיסטית 
באנגולה מאז שקיבלה עצמאות מפורטוגל ב5791 . המלחמה הביאה לידי נזקים כבדים 
למדינה זו בעלת משאבים עשירים וגרמה למותם של מאות אלפי בני אדם . ההודעה 
האחרונה מטעם ועידת אוניטה , שסיימה את דיוניה ביום ראשון בבסיס תנועת המחתרת 
בדרום אנגולה , חזרה ואישרה את נכונותה של התנועה למשא ומתן והפסקת אש באפריל , 
ולקיום בחירות כלליות חופשיות ורב - מפלגתיות במאי 2991 . הממשלה סירבה 
לחתום על מסמכים הקובעים על מסגרת הפסקת האש וכינון משטר דמוקרטי רב מפלגתי , 
אלא אם כן ייקבע מועד להפסקת האש . אוניטה השיבה כי היא מוכנה לכך בתנאי 
שהממשלה תסכים גם לקיום בחירות רב - מפלגתיות . סאווימבי טען כי בבחירות 
חופשיות הוא יזכה לניצחון מוחץ ולתמיכה של % 57 עד % 08 מהמצביעים . 
