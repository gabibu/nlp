ולינגטון ( ע"ר וע"ץ ) . ראש ממשלת ניו - זילנד , גים בולגר , התלונן 
באוזני השגריר הסובייטי , יורי סוקולוב , על פעילותו של מרגל סובייטי בארצו . 
החשוד בריגול , אנוואר ראזאקוביץ קאדירוב , נכנס לניו - זילנד עם דרכון 
בריטי מזויף , וגורש ביום שלישי . הוא נעצר כאשר ניסה להשיג דרכון ניו - 
זילנדי בהציגו תעודת לידה של ניו - זילנדי מת . סוקולוב , שזומן למשרדו 
של בולגר , אמר בצאתו כי יעביר למוסקווה את מחאתו של ראש הממשלה , אולם 
הוא אינו חושב שקאדירוב הוא אכן מרגל . לדבריו , מדובר בניסיון הגירה . 
הוא הוסיף כי הוא אינו חושב שהפרשה תפגע ביחסים בין שתי המדינות . 
