פאריס ( מיוחד ל"הארץ " ) . שר הפנים של צרפת , פיליף מרשנד , החליט 
אתמול לפטר את קצין המשטרה אנטואן גודינו , שפרסם ספר אשר חשף שחיתות בכל 
הקשור למימון מערכת הבחירות של נשיא צרפת , פרנסוא מיטראן ב88 . מרשנד קיבל 
את החלטת בית - הדין המשמעתי של משטרת צרפת והחליט לפטר מהשירות את גודינו . 
מרשנד הסביר את צעדו בכך שגודינו הפר אמונים למשטרה כשחשף פרטים הקשורים 
בעבודתו . המפקח גודינו כינס אתמול מסיבת עיתונאים ובה הצהיר כי ימשיך להיאבק 
למען חשיפת הצדק . לדבריו , הסיבה לפיטוריו היא כי סיפר את האמת , שלא 
נעמה לראשי המפלגה הסוציאליסטית . בעיקר הפנה את האשמותיו כלפי שר המשפטים 
הנרי נאלה ותת - השר הנרי קיגמן המקורבים לנשיא , על שלא העמידו לדין את 
האחראים למעשי השחיתות . גודינו , העובד כאיש המחלקה לחקירות פיננסיות במשטרת 
מרסיי , חיבר ספר בשם " משימה בלתי אפשרית " , שנמכר ברבע מיליון עותקים . 
הספר גילה פרטים על חקירה שבה היה מעורב החל מ98 , הנוגעת למעורבותם של 
אישים מהמפלגה הסוציאליסטית בהעברת כספים למערכת הבחירות של הנשיא בעזרת 
חשבונות מזוייפים . חקירה זו נתקלה בקשיים בכל הקשור להעמדתם של האחראים 
למעשים הללו לדין . פרסום הספר עורר סערה גדולה בצרפת וסיפק נשק בידי מפלגות 
הימין כדי לתקוף את המפלגה הסוציאליסטית השלטת . עיקר הביקורת הופנתה כלפי 
אחד מהמקורבים לנשיא מיטראן , שר המשפטים הנרי נאלה . גודינו הואשם כי גילה 
סודות הקשורים בעבודתו . הוא הורשע בעונש המקסימלי שיכול בית - הדין המשמעתי 
של משטרת צרפת לפסוק . גודינו טען כי החלטתו של בית - הדין המשטרתי התקבלה 
על - פי הנחיות פוליטיות . 
