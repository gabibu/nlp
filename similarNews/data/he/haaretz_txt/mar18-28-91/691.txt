אחרי מלחמת המפרץ הפרסי , מקץ תקופה ארוכה של התעסקות אינטנסיווית ובלתי 
פוסקת במשבר כוויית , עלה על דעת עורכי החדשות ב"אן - פי - אר " , רשת הרדיו 
הציבורית של ארה"ב , שמן הדין לפצות את המאזין על כל מה שהחסיר בשמונת החודשים 
הקודמים . וכך , ימים אחדים , מדי ערב , סיפרה הרשת מה קרה בזמן הזה 
בכל אחת מחמש היבשות . זה היה מעשה אחראי , אם גם קצת מביך , מצד אחד המוסדות 
העיתונאיים האחרונים באמריקה שעדיין מבחין בין חדשות לבידור . אבל זה היה , 
לפי מיטב ידיעותי , מעשה יחיד במינו . רוב האמריקאים , שאינם מאזינים 
ל " אנפי - אר " , הפסידו את שמונת החודשים האחרונים בחיי כדור הארץ , ונראה 
שלא ירגישו בחסרונם . סדאם חוסיין דחק מתודעת ארה"ב כמה עניינים , שחשיבותם 
האובייקטיווית בשביל האמריקאים גדולה לאין שיעור מגורל כוויית , או אפילו 
מגורל המזרח התיכון . עניינים כמו התמוטטות האגודות להלוואה וחיסכון ( 
שנכדיהם של חיילי המפרץ הפרסי ישלמו את מחירה הרחק אל תוך המאה ה12 ) ; 
הוויכוח על עתיד הביטוח הלאומי בארה"ב , או על הצורך בביטוח בריאות כללי ; 
והידוק הפיקוח על מימוש חוקים להגנת זכויות האזרח . מה עשה סדאם לצרכני 
החדשות בארה"ב היה אפשר לראות ארבעה ימים אחרי שהשתתקו התותחים במפרץ . 
בהעדר מלחמה זינק בן - לילה אל מרכז תשומת הלב הלאומית ולא מש ממנה עד עכשיו 
עניין הנקרא כאן " ברוטליות של המשטרה " . העיתונות עסקה בו בשלושת השבועות 
האחרונים יותר מבכל עניין אחר , לרבות המפרץ הפרסי ; ואמריקאים נבוכים 
שאלו בראיונות רחוב ובמכתבים למערכת , " מי יגן עלינו מפני המשטרה ? קפמאבינסטנלי 
קבריק ניבא משהו מעין זה ב"תפוז המכאני " , סרט מתחילת שנות ה07 שחזה גלישה 
של הערים הגדולות ( בבריטניה ) אל שיעורים קיצוניים של אלימות : תחילה 
מצד העוברים על החוק , ולבסוף מצד החוק עצמו . גיבור " התפוז המכאני " , 
פושע אלים , נהפך לגיבורם של ליברלים ומגיני זכויות האזרח , אחרי שהוא 
נופל קורבן לשיטותיה של המשטרה . זה מה שקרה , פחות או יותר , לעבריין 
מורשע בן 52 מלוס אנגלס , רודני קינג . ב3 במארס עצרה ניידת משטרה את מכוניתו , 
והוא הואשם בנסיעה במהירות מופרזת . קינג הצטווה לצאת מן המכונית , ושלושה 
שוטרים התחילו לחבוט בו באלות . הוא נפל מלוא גופו על הכביש , והשוטרים 
הוסיפו לחבוט . ניידות משטרה הובהלו למקום , וברגע השיא הקיפו את קינג 
12 שוטרים . איש מהם לא נקף אצבע , או הרים קול , כדי להפסיק את ההשתוללות 
הברוטלית . 52 דקות אחרי תחילת התקרית הובהל קינג באמבולנס לבית החולים , 
עם עצמות שבורות . בארה"ב חיים 052 מיליון בני אדם , והיא רגילה בסטטיסטיקות 
בנוסח " מדי דקה נרצחים 51 אנשים " , או " מדי שנייה נשדדות 55 גברות זקנות " . 
עד פרשת רודני קינג לא התפרסמה סטטיסטיקה על מספר האזרחים המוכים בלא הצדקה 
על ידי שוטרים . ספק אם מקרה קינג היה מקבל איזושהי תשומת לב , אלמלא זימן 
לשם הגורל צלם חובב שהיה מצויד במצלמת וידאו . הסרט הוקרן מאז , פעם אחר 
פעם , בכל רשתות הטלוויזיה הארציות , עורר חלחלה כללית ( " תקפה אותי 
בחילה " , אמר הנשיא גורג בוש לאחר שצפה בו ) , וחולל את אחד ממשברי האמון 
הקשים ביותר של אמריקה כלפי אוכפי החוק והסדר שלה . תחת לחץ ציבורי הורה 
משרד המשפטים הפדרלי לפתוח בחקירה על התנהגות ברוטלית של שוטרים ברחבי ארה"ב . 
עיתון בדאלאס נבר בתיקי משרד המשפטים ושלה מתוכם את העובדה , שטקסס היתה 
בסוף שנות ה08 אלופת ארה"ב בברוטליות . לא פחות מ510 , 2 מעשי אלימות של 
שוטרים נחקרו שם בין השנים 4891 ל9891 . אחרי טקסס דולקות קליפורניה ולואיזיאנה . 
המשותף לכל השלוש הוא האחוז הניכר של בני מיעוטים בגבולותיהן : שחורים 
והיספאנים . העובדה שקורבן הברוטליות היה שחור ומכיו לבנים שיוותה לפרשה 
נופך גזעי מיידי . במדינת לואיזיאנה הפציר בסוף השבוע שעבר פעיל למען זכויות 
אזרח של שחורים בבני קהילתו לרכוש מצלמות וידאו , כדי " לתעד את השמדת 
השחורים בידי המשטרה " . בצירוף - מקרים בלתי מוצלח החליט חבר מושבעים בניו 
יורק להעמיד לדין חמישה שוטרים לבנים באשמת רצח צעיר שחור , שנתפס ישן במכונית 
גנובה . באותו יום הואשמו שלושה שוטרים ניו יורקים בהכאת שלושה גברים , 
שנסעו במונית שהשוטרים רצו בה לעצמם . כך דיווח על המקרה " ניו יורק טיימס " : 
" השוטר מקורמיק פתח את דלת המונית וצרח גידופים אנטי - הומוסקסואליים 
באוזני שני נוסעים , ומשך אחד מהם אל המדרכה . שם שלף אחד השוטרים את אקדחו . 
שלושת הגברים חששו לחייהם , ונמלטו במעלה שדרת ברודוויי , ושם עצר אותם 
השוטר קרטר . . . אל קרטר הצטרפו שני השוטרים הרודפים , השכיבו את השלושה 
בכוח על הקרקע , היכו אותם וחבטו בהם באקדחיהם , והזהירום שלא להסתובב 
לאחור אם אין הם רוצים להיהרג " . שלושת המוכים , אשר זוהו כאזרחים אלבנים , 
אושפזו בבית חולים במנהטן עם חבלות , שריטות וצלעות שבורות . בעיר הבירה 
ואשינגטון הוחלט להעמיד לדין שני שוטרים על הכאת שלושה אנשים . במדינת טנסי 
הורשע סגן שריף ברצח חשוד בסחר סמים . בפלורידה הואשם שוטר בתקיפה , לאחר 
שהודה כי היכה נערים באלתו ובאותה שעה פיזם להנאתו . בית משפט בפלורידה 
הורה למשטרה לשלם 52 . 2 מיליוני דולר פיצויים לאלמנתו של אדם שנורה למוות 
בידי שוטרים סמוך לביתו . יש להניח שידיעות כאלה יהיו לחם חוקם של האמריקאים 
בימים הבאים , והפולמוס הישן על חוק וסדר לעומת זכויות אזרח יתחדש במלוא 
עוצמתו . גל ציבורי נגד " יד רכה " כלפי פושעים מילא תפקיד מרכזי בהתיימנותה 
של הפוליטיקה האמריקאית בדור האחרון . רונלד רייגן כיוון ללבו של המעמד 
הבינוני כאשר חזר פעם אחר פעם על ההכרזה ש"זכויות הפושעים חשובות פחות מזכויות 
קורבנותיהם " . גם גורג בוש היטיב לרכוב על הסוס הפוליטי הזה , כאשר במהלך 
מערכת הבחירות שלו , ב8891 , אסף הודעות תמיכה של קציני משטרה ברחבי ארה"ב . 
תשדיר הבחירות השנוי ביותר במחלוקת שלו האשים את יריבו הדמוקרטי , מייקל 
דוקאקיס , שהתיר לפושעים אלימים לצאת לחופשות סוף שבוע מבתי הכלא במדינת 
מסצוסטס , שדוקאקיס היה המושל שלה . האם העדויות על ברוטליות שיטתית של 
המשטרה יניעו את המטוטלת האמריקאית בכיוון הליברלי ? אין זה מן הנמנע . 
עדות מסייעת היה אפשר למצוא ביום ו שעבר בטור מאמרי המערכת של " ואשינגטון 
טיימס " , עיתון המשקף את דעת הימין בארה"ב . הוא כתב , כי אין הבדל גדול 
בין מה שעשו השוטרים בלוס אנגלס לבין מעשה אונס פראי שעשתה קבוצת נערים בסנטרל 
פארק של ניו יורק לפני שנתיים , שהיכה את ארה"ב בהלם . השוואות כאלה לא 
נשמעו כבר הרבה שנים מפי הימין , שנטה להתייצב אוטומטית לצד המשטרה . לרוע 
מזלה של המשטרה , אחרי שנים ארוכות של דהירה בלתי מופרעת , היא תהיה נתונה 
מעכשיו לצל כבד של חשד , גם כאשר לא תהיה ראויה לו . 
