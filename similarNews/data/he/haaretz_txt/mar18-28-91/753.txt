סרטו של הבמאי הסיני זאנג - יי - מו מעניק לנו גרסה נוספת של סיפור אדיפוס , 
ומרחיב סיפור זה כדי לכלול בי מיתוסים רבים נוספים . על בסיס זה נוצרת 
מלודרמה סוחפת , אינטנסיווית ומסוגננת , שעוברת במהירות משיא לשיא ומתמרנת 
במיומנות בין מרכיביה העלילתיים והצורניים . גבר ישיש רוכש לו אישה צעירה , 
שלישית במספר , ומתעלל בה כדי לחפות על האימפוטנטיות שלו , ומשום שהיא 
אינה יולדת לו בן . האישה מפתה את אחיינו הצייתן , בן הארבעים , רווק 
עדיין . היא נכנסת להריון ויולדת לבעלה בן , שהוא בעצם בנו של אחיינו . 
כאשר בעלה לוקה בשבץ ונעשה משותק בשתי רגליו , אישתו מגלה לו שבנו איננו 
בעצם בנו , והיא והאחיין מענים אותו בהתנהגותם הגלויה מולו , כזוג נשוי 
לכל דבר . זו רק ההתחלה , וטוב הרי לא יכול לצמוח מזה . אל תוך סיפור אדיפוס 
מורחב זה האחיין נחשב בעצם לבנו של דודו , ולפיכך לאחיו הבכור של בנו , 
ובאחת הסצינות הישירות ביותר בסרט הוא יונק משדיה של אהובתו , שהיא דודתו - 
אמו מחדיר יי - מי מבנה עלילתי שמתבסס על המיתוס . במבנה זה השתמשו כבר 
עשרות ספרים וסרטים , כמו " הדוור מצלצל פעמיים " , " אוססיינה " ו"ביטוח 
חיים כפול " . שלושתם , אגב , על פי ספרים של גיימס ם . קיין . ניתן 
לתאר סרט זה כמין גרסה סינית של עולמו הספרותי והקולנועי של קיין האמריקאי . 
המבנה העלילתי הזה עוסק באישה הצעירה , הנשואה לבעל קשיש , וכדי להשיג 
את חירותה היא מפתה מאהב צעיר לסייע לה לחסל את הבעל . כאשר השניים מבצעים 
את זממם , הם נענשים על חטאם ואין הם יכולים ליהנות עוד מאהבתם שיצאה לחופשי . 
כך גם בסרט זה , אולם נדמה שהסרט מבקש גם לתאר מציאות שבה האישה , למרות 
שהיא חזקה , אקטיווית ויודעת בדיוק מה היא רוצה וכיצד להשיג זאת , נופלת 
קורבן לכל הגברים בחייה . תחילה בעלה , אחר כך מאהבה ולבסוף בנה , שנוקם 
בה ובאביו האמיתי על מה שהם עוללו לבעלה . אין לה סיכוי , משום שהיא פועלת 
במערכת גברית אדיפלית נצחית , שסוגרת עליה בהדרגה . הסרט ממקם עלילה זו 
בתוך מסגרת טקסית , אשר מעניקה לו עוצמה אובססיווית ופטליסטית . זאת הוא 
עושה על ידי כך שהוא חוזר , יותר מפעם אחת , על כמה מהאלמנטים העלילתיים 
והצורניים של הסרט : יש כמה רציחות אב , שתי שריפות , סצינות חוזרות ומשקפות 
אלו את אלו בדיוק מרבי . אפילו קטעי דיאלוגים חוזרים על עצמם בהקשרים חדשים . 
כל זה מעניק לסרט את הצביון האירוני הנכון . כל חזרה משמשת בבואה אירונית 
למה שקדם לה , ומוכיחה שיי - מו למד היטב את חוקיה של המלודרמה הקולנועית , 
ואולי מכיר אפילו את יצירתם של סירק ופסבינדר . היות ומרבית עלילת הסרט 
מתרחשת במפעל לצביעת בדים של בעלה הקשיש של גיבורת הסרט , משתמש הסרט בבדים 
הצבועים באדום , צהוב , כחול וירוק כרקע לשיאיו הדרמטיים . משטחי צבע 
בוטים אלה מעניקים לסרט את הגוון התיאטרלי שהולם אותו וסוגר אותו הרמטית 
בתוך חוקיותו של הזאנר . התוצאה היא מלודרמה שמגדירה עבורנו מחדש את חוקיו 
האידיאולוגיים והאסתטיים של הזאנר , ואת מקומם המסורתי של גברים ונשים בתוכה . 
הסרט הגיע מסין , וזה רק מוסיף לו מידה של עניין . אולם בהדרגה נדחקת זרת 
זו לשוליים , והסרט מדגיש דווקא את עובדת נצחיותה של המלודרמה ואת האמיתות 
הכלל - תרבותיות שמניעות אותה . 
