מרכז המידע הישראלי לזכויות האדם בשטחים , " בצלם " , תובע להקים מיידית 
ועדת חקירה בלתי תלויה לבדיקת טענות של עצירים פלשתינאים על התעללות בהם 
במתקני החקירה של השב"ך . בדו"ח של " בצלם " שפורסם אתמול במסיבת עיתונאים 
בירושלים , התגלו ממצאים חמורים על שיטות החקירה בתקופת האינתיפאדה . בדו"ח , 
המתבסס על ראיונות עם 14 פלשתינאים שחקר השב"ך בעשרה מתקני כליאה שונים , 
נטען כי החוקרים משתמשים בחקירה בשיטות כגון שטיפת הנחקרים במקלחות קרות , 
כיסוי ראשיהם בשק במשך שעות , הכאתם בכל חלקי גופם , קשירתם במשך שעות 
ארוכות , כליאתם בתאים קטנים , איום עליהם , והשפלתם . שיטות אלה מתוארות 
בדו"ח בהרחבה בליווי דוגמאות . מחברי הדו"ח , ד"ר דפנה גולן ופרוף סטנלי 
כהן , מבקרים בחריפות את ועדת לנדוי שהתירה ב78 שימוש ב"לחץ פיסי מתון " , 
ואשר בכך הסירה , לטענתם , את הטאבו מנושא העינויים . על - פי הערכת 
" בצלם " המדגם שעליו מסתמך הדו"ח , מלמד על תופעה נרחבת יותר של עינוי 
והתעללות בעצירים במתקני השב"ך . מתוך 14 העצירים שראיין הארגון רק עציר 
אחד , שהוא עיתונאי במקצועו , לא הוכה . על - פי ממצאי הארגון , אף 
אחד מהמרואיינים לא הורשע , ואף לא היה חשוד באחד מסוגי ה"פעילות החבלנית 
העוינת " , שלגביהם הצדיקה ועדת לנדוי שימוש ב"לחץ פיסי מתון " . 81 מהמרואיינים 
נשפטו על עבירות קלות יחסית , חמישה טרם נשפטו , שבעה נעצרו בצו מנהלי 
ו11 שוחררו ללא משפט . העונש החמור ביותר שהוטל על חלק מהמרואיינים היה 
04 חודשי מאסר . ארגון " בצלם " דורש לפרסם את ההמלצות הסודיות של ועדת 
לנדוי , ולהקים ועדת חקירה עצמאית שתבדוק את התלונות על שימוש בשיטות חקירה 
מהסוג שהעלו העצירים במדגם , ואשר אסורות על - פי החוק הבין - לאומי והישראלי . 
לפני יותר מחודש , הועברה טיוטה של דו"ח " בצלם " ללשכת היועץ המשפטי 
לממשלה , אך עד לפרסומו אתמול לא התקבלה תגובה . במשרד המשפטים נאמר אתמול 
ל"הארץ " בתגובה כי כל תלונה על התנהגות בלתי תקינה בחקירה , שמובאת לגורם 
במשרד , מועברת לבדיקתם של מי שהוסמכו לכך על - פי החלטת הממשלה שאימצה 
את המלצת ועדת לנדוי . " עם סיום בדיקתה של כל תלונה לגופה , מועברים 
הממצאים למשרד המשפטים . המשרד מבקש הבהרות ולאחר ריכוז החומר הוא שולח 
את התשובה לפונה . תהליך זה נמשך זמן " , נאמר . " על הטענות הכלליות של 
המרואיינים בדו"ח לגבי שיטות החקירה , אין באפשרותנו להגיב , אלא אם יימסרו 
הפרטים המזהים המלאים לגבי כל מקרה הטעון בדיקה . את הפרטים האלה לא מסר 
בצלם " , הסבירו במשרד . מקורות צבאיים אמרו אתמול בתגובה כי ארגון " בצלם " 
שב ומפיץ דו"ח המציג באור חמור רשויות שונות , ובהן רשויות הצבא , מבלי 
שלצה " ל ניתנה אפשרות לקרוא את הדו"ח , ולהשיב להאשמות שבו מבעוד מועד . 
לדבריהם , הדו"ח מבוסס בעיקרו על עדויות של עצורים שנחשדו בביצוע עברות 
פעילות חבלנית עויינת , כך שמן הראוי להתייחס בזהירות רבה לעדויותיהם , 
ולא להיחפז בהסקת מסקנות . 
