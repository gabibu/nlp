לארץ הגיעה כבר הקלטת , ובימים הקרובים גם יהיה כאן הדיסק ששמו " שוורצקופף , 
הקלטות שלא ראו אור " . דיסק אי - אם - איי , , במחיר - ביניים , 556367 
. הצימוק במקבץ : שוורצקופף שרה עם זמרת האלט קתלין פרייר קטעים מן המיסה 
בסי - מינור של באך . עד כה ניתן היה לשמוע אותן בביצוע מלא של המיסה רק 
בדיסקים פירטיים , באיכות גרועה . אי - אם - איי נטלה את ההקלטה המקורית , 
שלפה מתוכה מקבץ צימוקים מן המיטב , שיפרה במידת האפשר את איכות הצליל , 
וניקתה את רעשי הרקע . בדיסק שרה שוורצקופף גם אריות מתוך הקנטטה 991 של 
באך , " לבי שותת דם " ; אריה קונצרטית של מוצרט , " קבל את תודתי " , 
ק . 383 ; שירי ילדים מאת פאול וריכרד דהמל , שהלחין הפסנתרן ולטר גיזקינג ; 
וכן הקלטה לא ידועה עד כה של ארבעת השירים האחרונים מאת ריכרד שטראוס . 
הרברט פון - קראיאן , בימי שיאו , מנצח על הפילהרמונית הווינאית ועל תזמורת 
" פילהרמוניה " בלונדון . את שירי - הילדים מלווה גיזקינג עצמו , בפסנתר . 
כל ההקלטות משנות החמישים . עוד שוורצקופף : דיסק משותף עם דיטריך פישר - 
דיסקאו ועם גראלד מור ליד הפסנתר , ב64 השירים של " ספר השירים האיטלקי " , 
של הוגו וולף . בדיסק שרים השניים לסירוגין . דיסק אי - אם - איי , 
במחיר - ביניים , 237367 . לשני הזמרים הקלטות משלהם , נפרדות , לשירי 
וולף . השניים גם שרים את מכלול שירי " הספר הספרדי " שלו , בהקלטה משותפת , 
בצמד - דיסקים של דויטשה גרמופון , במחיר - ביניים . המבקרים זיכו אותם 
בביקורות נלהבות . מספר הקופסה 439 324 . זאת איכות - זמרה שקבעה אמות - 
מידה לדורות הבאים . דיסק שוברט של פישר - דיסקאו , עם אלפרד ברנדל ליד 
הפסנתר : תשעה שירים מתוך " מסע החורף " ו11 שירים מתוך " שירת הברבור " . 
השניים הקליטו את שני מכלולי השירים במלואם , והם נמכרו בדיסקים נפרדים , 
במחיר מלא . עתה מציעה " פיליפס " בדיסק יחיד , במחיר - ביניים , מבחר 
מזה ומזה , ובהם לפחות שבעה משיריו המפורסמים ביותר של שוברט . ברנדל מוסיף 
לזמרתו המעמיקה של דיסקאו גונים והדגשים משלו . הקלטה דיגיטלית מצוינת , 
350 234 . בריגיטה פסבנדר , זמרת המצו - סופרן המעולה , עומדת להגיע לארץ 
בקרוב לסדרת קונצרטים . ברסיטל באולם " נוגה " ביפו תשיר את 42 שירי " מסע 
חורף " של שוברט , למלותיו של וילהלם מילר . אשתקד ראה אור דיסק של פאסבנדר 
השרה את מכלול השירים , עם אריברט ריימן ליד הפסנתר . דיסק של אי - אם - 
איי , במחיר מלא , 648947 . נהוג לחשוב ש"מסע חורף " מיועד לזמרתו של 
גבר . יש ביצועים מוקלטים מצוינים של בריטונים וטנורים , ובמיוחד אלה של 
פישר - דיסקאו ( בשלוש הקלטות שונות ) , הנס הוטר , פטר שרייר , הרמן 
פריי ואולף בר . לפני ארבע שנים הקליטה את המכלול כריסטה לודוויג , עם המנצח - 
הפסנתרן גיימס לוויין ( דויטשה גרמופון , הקלטה דיגיטלית , במחיר מלא , 
663 324 ) . לפתע התברר שהטיעון בדבר הגבריות של המחזור הזה אינו עומד 
במבחן המציאות . לודוויג מפליאה לשיר ולהעביר את אווירתם של השירים . מול 
זמרתה השכלתנית והמחושבת - היטב , נשמעת זמרתה של פסבנדר יותר אמוציונלית . 
היא , כפי שכתב אחד המבקרים באנגליה , חשה את דופקו ואת עצביו של כל שיר . 
זה אחד הביצועים - המוקלטים הרגישים ביותר של " מסע חורף " . קפמאפרקודיסק 
משובח של " הונגרוטון " , חברת ההקלטות ההונגרית : מיכאל היידן מיסת פרנציסקוס 
הקדוש ורקוויאם לזכרו של הארכיהגמון זיגיסמונד . הלמוט רילינג מנצח על זמרים - 
סולנים הונגרים , מקהלת הרדיו והטליויזיה של הונגריה והתזמורת הקמרית שעל - 
שם פרנץ ליסט בבודפשט . ( דיסק , במחיר - ביניים , 22013 ) . כאל 
היידן , אחיו של יוזף היידן המפורסם ממנו בהרבה , היה עמיתו של מוצרט בזלצבורג . 
הרקוויאם שכתב , במיטב סגנון הרוקוקו האוסטרי , שופע אופטימיות ושמחת - 
חיים . יש בו רגעים של דמיון רב לרקוויאם של מוצרט . ההונגרים , בניצוחו 
של רילינג , משמיעים את שתי היצירות ביכולת רבה . הקלטה דיגיטלית טובה . 
עוד דיסק יפה של " הונגרוטון " : הקנטטות 65 ( " קרויצשטאב " ) ו28 ( 
" די לי " ) של יוהן סבסטיאן באך , עם זמר - הבס לסלו פולגר , האנסמבל 
הקולי " סאוואריה " ועם נגני ה"קאפלה סאוואריה " המנגנים בכלי - התקופה , 
עם המנצח ל נמט . דיסק , במחיר ביניים , 05621 . לפולגר , כפי שלמדנו 
גם בקונצרטים בארץ , קול בעל גוון קטיפתי חם , והוא זמר המיטיב להבין את 
הטקסט . אנסמבל הנגנים נחשב עתה אחד הטובים מסוגו באירופה . בדיסק קודם 
בסדרה זו שר פולגר עם הזמרת המרתקת מריה זדורי ועם אותם האנסמבלים , את 
הקנטטות 75 עד 95 ו251 של באך ( דיסק , במחיר ביניים , 79821 ) . קפמאפרקלאספני 
ההקלטות של מריה קאלאס : חברת אי - אם - איי שמה ידה על סרט ההקלטה המקורי 
ל"לה טרוויאטה " של ורדי ב"לה סקאלה " של מילאנו , בניצוחו של קרלו מריה 
גוליני . ההקלטה ראתה אור לאחר שהועברה למסטר דיגיטלי ( ) בצמד דיסקים , 
826367 . היא נעשתה על ידי הרדיו האיטלקי בהצגה החגיגית שפתחה את עונת 
5591 . גוזפה די סטפנו שר בתפקיד אלפרדו , ואטורא בסטיאניני בתפקיד אביו . 
גוליני יצר בנגינת התזמורת דרמה ופיוט שהשלימו את ההצגה הגדולה שהעניקה 
קאלאס לקהל נלהב . חברות פירטיות הפיקו , במשך השנים , תקליטים ודיסקים 
מהשידור מהקלטות שנעשו באמצעים ביתיים מהשידור . אי - אם - איי רכשה את 
סרט - ההקלטה המקורי , ניקתה אותו כמיטב יכולתה מרעשים ומרחשים , אך עדיין 
לוקה ההקלטה בקצת פגמים . קאלאס נותנת דרמה גדולה ומרגשת , בעיקר במערכה 
השלישית . זמרה יפה ונרגשת של די סטפנו , פרטנר נאמן לקאלאס ואוהבה גם 
בחיים . בסטיאניני פחות רגיש . האווירה של " לה סקאלה " במילאנו בערב 
גדול . תשואות ושאגות של הקהל לא רק בסוף כל מערכה , הוא רועם גם לאחר 
אריות ודואטים . גם משתעל מכל הלב . חוויה אופראית מיוחדת במינה , ואספני 
קאלאס לא יחמיצו את צמד הדיסקים , גם אם כבר רכשו את הדיסקים של קאלאס ב"לה 
טראוויאטה " בליסבון , הביצוע הנחשב כגדול ביותר שלה . מאחר שקאלאס שונה 
מהצגה להצגה , ההשוואה מעניינת . ניקיון לא היה מן המאפיינים של קולה , 
אך היא ידעה להציג בו משחק גדול . אין ולא היתה לה מתחרה ביצירת דרמה ולהט . 
אין הקלטת - אולפן ל"טראוויאטה " עם קאלאס , וספק אם באולפן היתה מציתה 
את האש שיצרה בהצגות על בימת האופרה . קפמאפרקדיסק מקסים במיוחד וזול יצא 
לאור במהדורה מוגבלת . התזמורת הקמרית " אורפיאוס " מניו - יורק זוכה 
בשבחים נלהבים על נגינתה בקונצרטים ובהקלטות . הנגנים בתזמורת מגבשים , 
ללא מנצח , קונספציה ופרשנות המקובלות על כל הנגנים . " דויטשה גרמופון " , 
המפיקה את הקלטותיה של התזמורת , מציעה עתה , במחיר הנמוך ביותר בדירוג 
המחירים של החברה , דיסק - מיבחר של " אורפיאוס " . בדיסק " מוסיקת לילה 
זעירה " של מוצרט , הסימפוניה הקלסית של פרוקופייב , סימפוניית " הפרידה " 
של היידן , הפנטסיה על " שרוולים ירוקים " של ווהן ויליאמס והפתיחה ל"ספר 
מסוויליה " של רוסיני . יותר מ17 דקות של מוסיקה מקסימה , מנוגנת בקלילות , 
בהקלטות דיגיטליות מעולות . היצירות נכללו בדיסקים קודמים שלהם וזכו בביקורות 
נלהבות . אל הדיסק מצורף קטלוג מלא של הקלטות " אורפיאוס " . דיסק , 
שמספרו 852 134 . 
