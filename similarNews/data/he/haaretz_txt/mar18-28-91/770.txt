בערי דרום עיראק , שנכבשו מחדש על - ידי כוחותיו , סיפרו פליטים שחצו 
את הגבול לכתב " דיילי אכספרס " . דבריהם שימשו יסוד לפניית הגולים לאו"ם , 
בטענה שסדאם הורה לבצע רצח - עם בשיעים . ועד הפעולה המוסלמי בלונדון דיווח 
כי יותר מ02 אלף איש כבר נרצחו בדרום , ומדי יום מוציאים אנשים נוספים להורג . 
כמו כן נמסר כי באוניברסיטת בצרה כלואים אלפי אסירים , וחיילי משמר הרפובליקה 
הורגים אחדים מהם כל יום . לדברי מקורות מוסלמיים בלונדון , יקשה על בעלות 
הברית והעולם המערבי להישאר אדישים לנוכח המעשים האלה , והם יצטרכו לנקוט 
עמדה . על רקע מידע מודיעיני לפיו הצליח סדאם חוסיין לדכא את המרידה בדרום 
עיראק , ועומד להעביר כוחות צבא לצפון המדינה כדי להחניק את מרד הכורדים , 
גבר הוויכוח בין פקידי ממשל בכירים בדבר הצורך במעורבות צבאית פעילה , 
במטרה להגן על המורדים . מעורבות כזו תתבטא בעיקר ביישום איום הנשיא בוש 
ליירט מטוסים ומסוקים עיראקיים , התוקפים את המורדים ; כך דיווח אתמול 
העיתון " ניו - יורק טיימס " . בוש מתכונן לכנס השבוע את יועציו הבכירים , 
כדי לדון במכלול בעיות המפרץ הפרסי . העיתון כותב כי למרות כי שני מטוס 
קרב עיראקיים הופלו בשבוע שעבר , הפנטגון מהסס להורות על יירוט מסוקי תקיפה . 
אולם יועציו הבכירים של בוש מתייחסים בחומרה להפעלת מסוקים נגד המורדים , 
ואחדים מהם סבורים כי על ארה"ב להגביר את מעורבותה הצבאית . " האיום על 
המורדים קיים " , אמר פקיד ממשל , " אך הבעיה היא שאיננו רוצים להתערב 
בעניינים הפנימיים של עיראק " . להערכת הממשל , מצבם של המורדים בעיראק קשה , 
והם מיצו את כוחם והגיעו לשלבים האחרונים של הלוחמה . ההתקוממות בדרום 
עיראק לא הסתיימה , אך לדברי פקידי ממשל בכירים , יחידות הנאמנות לסדאם 
חוסיין שולטות במצב ומתכוננות לפתוח במבצע צבאי , שיחסל כליל את המרידות . 
כאשר יושלם מבצע זה , תטוהר צפון עיראק ממורדים . " הם פשוט אינם מסוגלים 
לעמוד מול תקיפות מסוקים " , אמר פקיד ממשל . קפידבינמקורות במחלקת המדינה 
דיווחו שלשום כי המורדים הכורדים השתלטו על עיר הנפט כירכוך שבצפון עיראק . 
פקיד בכיר אישר את טענות האופוזיציה הכורדית , לפיה הצילחו כוחותיה להדוף 
את התקפת תומכי סדאם חוסיין . מנהיג הכורדים , גלאל טלבאני , חזר לצפון 
עיראק , והוא מנסה עתה לכרות ברית עם מסעוד ברזאני , מנהיג ארגון כורדי 
אחר . טלבאני הדגיש , כי המטרתו אינה הקמת כורדיסטאן עצמאית , אלא " עיראק 
מאוחדת ודמוקרטית " , שבה יהיו הכורדים בעלי מעמד שווה . הוא טען שצבאו 
של סדאם חוסיין חסר כיום את הכוח למגר את הכורדים ורבים מחיילי הממשלה נכנעים 
ללא קרב . גלאל טלבאני עומד בראש " האיחוד הפטריוטי של כורדיסטאן " , הנחשבת 
לתנועה החשובה ביותר מבין עשר תנועות המרד הכורדיות . ב8891 הכריזה תנועתו 
כי לפקודתה עומדים 000 , 01 לוחמים . משקיפים זרים סבורים כי התנועה כוללת 
כשליש מכלל הלוחמים הכורדים , והיא ניהלה את הקרבות הקשים ביותר נגד שלטון 
הבעת העיראקי . טלאבני הגיע אתמול לזאחו , ואמר שם כי " הפגנות גדולות 
מתחוללות בכמה רובעים של בגדאד " . הוא הזכיר כי רדיו טהראן דיווח שבגדאד 
" עומדת על סף התפוצצות " . קפידבינחמש החברות הקבועות של מועצת הביטחון 
הגיעו להסכמה מלאה לגבי נוסח הצעת החלטה , שתקבע את התנאים שיוצגו לעיראק 
להפסקת אש רשמית . הצעה זו גובשה בשבוע שעבר , והועברה לאישורן של המדינות 
שהשתתפו בקואליציה נגד עיראק . נודע כי בוש מייחס חשיבות עליונה להחלטה 
זו , ולפי הנחיותיו פועלים נציגים אמריקאים להבטחת רוב לאישורה . סין העממית , 
שתחילה התנגדה להחלטה קשוחה נגד עיראק ואיימה בוטו , הבטיחה שלא לסכלה , 
וקרוב לוודאי שתימנע . מועצת הביטחון עשויה להתכנס עוד היום כדי לדון בנוסח 
ההצעה ולהצביע עליה . הצעת ההחלטה , שנוסחה הסופי עשוי לעבור שינויים , 
כוללת , כצפוי , דרישות ותנאים נוקשים , שעל עיראק ליישם . הסעיף המרכזי 
תובע מעיראק להשמיד את ארסנל הנשק ההרסני שברשותה , כולל טילים בליסטיים , 
כלי נשק כימיים וביולוגיים ואמצעי לוחמה גרעיניים . כמו כן נדרשת עיראק 
לחסל מתקני מחקר ופיתוח של נשק . מועצת הביטחון תקים מנגנון שיפקח על ביצוע 
סעיף זה . שלשום הגישה עיראק לאו"ם רשימה מפורטת של רכוש ממשלתי שלקחה מכוויית , 
ובכלל זה זהב בשווי 054 מיליון דולר , מטבע זר בשווי 006 מיליון דולר ו11 
קופסאות שהכילו גלופות להכנת שטרי כסף כווייתיים . הרשימה הוגשה במסגרת 
היענותה של עיראק להצעת 686 של מועצת הביטחון , התובעת ממנה להחזיר את כל 
הרכוש שנלקח מכוויית . במכתב שהופנה למזכ"ל האו"ם , פרז דה - קואיאר , 
אמרה עיראק כי ממשלתה מוכנה להחזיר פריטים אלה מיד , " באופן שייקבע בידי 
מועצת הביטחון " . שגריר כוויית באו"ם , מוחמד עבד אל - חסן , אמר כי יש 
צורך לבדוק את הרשימה העיראקית מול רשימת החפצים , שממשלת כוויית סבורה 
שנלקחו ממנה . בנוסף למטבע החוץ ולזהב , תובעת כוויית גם את החזרתם של 
מסמכים שנגנבו , לטענה , מספריות , מוזיאונים ומשרדי ממשלה . השגריר 
הכווייתי ציין כי נגנבו גם 51 מטוסים אזרחיים ו03 ספינות , שלדבריו הועברו 
לעיראק . שגריר עיראק באו"ם האשים אתמול את איראן כי היא משגרת חיילים לתוך 
עיראק , במגמה לתקוף יחידות צבא ולסייע למורדים , בעיקר על - ידי מסוקים . 
באיגרת למזכ"ל האו"ם מדווח השגריר , עבד אל - עמיר אל - ענברי , על שורה 
ארוכה של תקריות - גבול , שבהן היו מעורבים , לדבריו , חיילים איראניים . 
איראן הכחישה את ההאשמות . העיתון " א - תארה " , בטאון מפלגת הבעת השולטת , 
מסר בעיראק כי תנועות מורדים כורדיות בגדו במדינה ופעלו כמכשירים בידי מדינות 
זרות . " מנהיגים פוליטיים כורדים חשודים החליטו להילחם בשורות אויביה 
של עיראק , ולקבל פקודות לחצות את הגבול העיראקי בפעולות תוקפנות " , כתב 
העיתון . האסיפה הלאומית העיראקית תפתח ב6 באפריל בדיון על " רפורמות דמוקרטיות " , 
אולי לקראת הנהגת משטר רב - מפלגתי , מסרה אתמול סוכנות הידיעות העיראקית . 
המושב אמור " להניח את היסודות לשלב דמוקרטי חדש , שיכלול חירויות לציבור 
וחופש עיתונות " . חברי הפרלמנט גם ידונו בשיקום המדינה , עקב המלחמה וההרס 
שנגרם על - ידי המורדים בדרום עיראק ובצפונה . 
