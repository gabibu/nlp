ואשינגטון ( ע"ץ ) . ויקטור קומפלקטוב , דיפלומט סובייטי מקצועי הידוע 
בנטיותיו הנוקשות , יהיה שגרירה החדש של בריה"ם בוואשינגטון כך אמרו אתמול 
פקידים בכירים בממשל האמריקאי . קומפלקטוב יתפוס את מקומו של אלכסנדר בסמרטניך , 
אשר נתמנה לתפקיד שר חוץ , בעקבות התפטרותו של אדוארד שווארדנדזה . קומפלקטוב , 
בן 85 , נחשב למומחה לענייני ארה"ב ואמריקה הלטינית . הוא מילא מספר תפקידים 
בשגרירות הסובייטית בוואשינגטון . בבריה"ם כיהן כמנהל מחלקת אמריקה במשרד 
החוץ בשנים 8791 - 2891 , ואחר מכן נתמנה סגן שר חוץ . מינויו של קומפלקטוב 
אושר ביום ב על - ידי ואשינגטון . פקידים בכירים אמריקאים סיפרו על קומפלקטוב 
כי הוא נחשב בדרך כלל " לאדם שלא נחון בשפע של הומור , ולתומך בקו הנוקשה . 
לעתים הוא מתנהג כאיש פולמוס " . מינויו של השגריר הסובייטי החדש נעשה בשלב 
רגיש בקשרים בין ואשינגטון ומוסקווה , ביחוד בכל הנוגע למשא ומתן על פירוק 
החימוש , ולשאיפות לעצמאות של הרפובליקות הבאלטיות . 
