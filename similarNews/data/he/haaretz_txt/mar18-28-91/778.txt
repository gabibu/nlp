מזג האוויר במוסקווה היה הגרוע ביותר האפשרי . בלילה היה כפור , בבוקר 
כיסה קרח את הכבישים ואת המדרכות . בצהריים עלו מידות החום מעל לאפס , 
השלג והקרח הפשירו והיו לעיסה בוצית . בלילה קפאה עיסה בוצית זו וחוזר חלילה . 
העיתונאית הדנית , שמה דנה , אך מוצאה מצכוסלובקיה , כמוצאי ; העורך 
שלה הוא ישראלי ממוצא דני . אנו מתלוצצים , שביחד אנחנו שני צכים , שני 
דנים ושני ישראלים . " הערב אינני פנויה " , אומרת דנה , " אני חייבת 
להישאר בבית כדי לראות במה החליפו בטלוויזיה את מהדורת חדשות הלילה " . יומיים 
לפני משאל העם על עתידה של ברית המועצות הודיע מנהלה הנמרץ החדש של הטלוויזיה 
לשלושת עורכי מהדורת החדשות הנועזת , האינטליגנטית והפופולרית ביותר , 
שהם מפוטרים . בלי הנמקה . גם בלי הנמקה רשמית . הסיבה היתה ברורה : 
טטיאנה מיטקובה , יורי רוסטוב ודמיטרי קיסלב יצרו תוכנית רעננה מדי , סקרנית 
מדי , אפשר לומר עיתונאית מדי . הם לא הסתפקו בהודעות הגינוי הרשמיות נגד 
הכורים השובתים , הם שאלו גם מה דעתם של הכורים עצמם . למחרת ביטולה של 
התוכנית היא התחדשה עם צוות חדש , ועם רוח שונה . הטלוויזיה הסובייטית , 
שבראשית הגלאסנוסט עשתה חיל , חוזרת אל דמותה האפורה והשמרנית . תוכניות 
חדשניות כגון " ווזגליאד " ( " מבט " ) בוטלו , מהדורת החדשות העיקרית , 
ורמיה " ( " זמן " ) שינתה את פניה מן הקצה אל הקצה . מעשרות המרואיינים 
על משאל העם , שהופיעו בה בשבועיים שלפני המשאל , לא היה אפילו אחד שבכוונתו 
היה להצביע לא " , או אפילו הביע היסוס כלשהו . מפת העיתונות הרבה יותר מגוונת . 
יש שפע של עיתונים אופוזיציוניים , בלתי - תלויים , נועזים יותר או פחות . 
אבל הרושם של מראה הדוכנים מטעה : " פראוודה " אפשר לקבל בכל מקום , 
אבל לשווא חיפשתי בעיר " קומסומולסקאיה פראוודה " החדשני והפופולרי . 
העיתון מודפס עתה ב81 מיליון עותקים , אך הוא נחטף מיד . " האח הבכור " , 
" פראוודה " , ירד בשנה האחרונה ל5 מיליון עותקים בלבד , אך נמכר רק כאשר 
שאר העיתונים אוזלים . את השבועון " מוסקובסקייה נובוסטי " ( המהדורה 
הרוסית של חדשות מוסקווה ) אפשר להשיג רק בפרוטקציה . " יש לי מוכר עיתונים 
שנתתי לו עשרה רובלים והוא שומר לי עותק כל שבוע " , אומר עיתונאי הונגרי . 
העיתון עולה , דרך אגב , 02 קופייקות ; " פראוודה " עולה 11 . עורך 
" איזווסטיה " ששוחחתי אתו התלונן : הנייר התייקר , ההפצה התייקרה , 
ומכאן ירידת התפוצה . אני מעיר לו שמחיר הנייר וההפצה שווה ל"איזווסטיה " 
שתפוצתו ירדה ול"קומוסומולסקאיה פראוודה " שתפוצתו עולה . והוא מודה : 
" כמובן , משפיע גם קו העיתון . הקומסומולקה רודף סנסציה . אנו באיזווסטיה 
שומרים על קו צנטריסטי , ואילו פראוודה הוא ביטאון המפלגה , שרבים מותחים 
עליה ביקורת " . אבל יותר משקובע את התפוצה הביקוש , קובעת אותה הקצבת הנייר . 
היא נשארה ממורכזת , מונופוליסטית ושרירותית , נחלתו של המנגנון הישן . 
העיתון הבלתי - תלוי " ניזאוויסימאיה גאזטה " הוא לפיכך נדיר במוסקווה 
ובלתי ידוע לחלוטין מחוצה לה . ומה היא מוסקווה לעומת גודלה של רוסיה כולה ? 
גם אילו תמכו תושבי מוסקווה ולנינגרד פה - אחד באופוזיציה , זה לא היה 
משנה את התוצאות הכלליות . לא בכדי נאבק ילצין כדי שיאפשרו לו להופיע בערוץ 
המרכזי של הטלוויזיה ( הנקרא בפי העם " הערוץ הנשיאותי " ) ; לא בכדי 
הוא נתקל בסירוב תקיף . המשימה הקשה ביותר בברית המועצות הביא לקבוע מה 
משקלו האמיתי של מי . לא רק אנשי חוץ מתקשים בכך , אנשי המקום לא פחות . 
מוסקווה היא , בין השאר , עיר המראות הבלתי - צפויים והמנוגדים : תחנות 
המטרו בה עמוקות מאוד . הדרך למעלה או למטה במדרגות הנעות נמשכת שתיים - 
שלוש דקות . זה די זמן כדי שאנשים ישלפו מן התיק עיתון , או אפילו ספר , 
ויקראו בו . הם ממשיכים לקרוא בקרון המטרו עצמו : אם יד אחת אוחזת בידית 
הקרון , השנייה בספר פתוח . לאורך המדרחוב של מוסקווה , ברחוב ארבאט , 
עומדים בשורה אין - סופית ליד דוכניהם הנמוכים , שלעתים אינם אלא ארגזי 
ירקות , מוכרי ה"מטריושקות " ( בובות בתוך בובות ) , מזכרות , צעצועים , 
מערכות שחמט יפהפיות . המוכרים הם על פי רוב בחורים צעירים , בריאי גוף , 
גסי פנים , אדישי מבט . די מפחידים . מן הסוג שאדם היה בהחלט מהסס לקנות 
מהם מכונית משומשת . מעטים הקונים אצלם אפילו " מטריושקות " , במיוחד בעונת 
הטרום - אביב , כאשר תנועת התיירים עדיין מועטה . ליד דוכן צעצועים ממתין 
מוכר צעיר לקונים . בינתיים הוא מעביר את הזמן עם חברו . אילו אמרו לי 
לנחש מה עושה בזמנו הפנוי בחור צעיר זה , בעל המראה הפרימיטיווי , אין 
ספק שלא הייתי קולע לאמת : הוא משחק שחמט באחת ממערכות הכלים שהוא מציע 
למכירה . את הזמן , שהמוסקוואים חוסכים על - ידי קריאת עיתונים וספרים במטרו , 
הם נאלצים לבזבז כפל - כפליים כשהם יוצאים מן המטרו לרחוב ומבקשים לקנות 
משהו . כלל הברזל הוא : חנות שיש בה מקום אין בה סחורה ; חנות שיש בה 
סחורה ( סחורה בת שימוש כלשהו ) יש בה ולפניה תור : תור לחלב , תור 
לנעליים , תור לגלידה . בדיחה מוסקוואית מספרת על גבר שנעמד ברחוב ותיקן 
את שרוך נעליו . מיד חשבו שהוא עומד בתור ונעמדו אחריו . כשהתחילו להתעניין 
מה בעצם מוכרים שם לפנים , הגיעו אל העומד בראש התור . הוא התפלא : " איזה 
תור ? הרי סתם תיקנתי את שרוך נעלי " . " אם כך " , תהו , " מדוע אינך 
מסתלק מכאן ? " והוא השיב : " מה פתאום שאסתלק , כאשר בפעם הראשונה 
בחיי אני בראש התור ? התור הוא ממש חלק אורגני מן החברה הסובייטית . העמידה 
בתור היא הנורמה . עד כדי כך שבכמה חנויות ראיתי שלטים : " נכים וישישים 
פטורים מעמידה בתור " . ראיתי אנשים נכנסים ויוצאים בחנות חלב , וסיקרן 
אותי לדעת מה פשר התנועה המהירה והשוטפת בה . הקונים נכנסו , הביטו מסביב , 
ראו שכל המדפים ריקים , ריקים לחלוטין בחנות לא נשאר אלא ריח המוצרים 
שנמכרו בה פעם ובלית ברירה יצאו מיד . הם אפילו לא טרחו למסור לבאים אחריהם 
כי אין להם מה לחפש שם . זה לא הפריע לשתי קופאיות לשבת באופן ממושמע ולהמתין 
לקונים , שלא היה להם תמורת מה לשלם . אחרי ככלות הכל , זה זמן עבודה 
שלהן . במוסקווה אין חנויות קטנות , בוטיקים למיניהם . כל החנויות שראיתי 
ענקיות . ומשום מה , חנות ריקה עוד יותר עצובה כשהיא גדולה . בחנות לחם 
בקרבת דירתי נמצא פתרון : מאחר שאין שימוש במרבית שטחה של החנות , חסמו 
אותה בארון לחם שהציבו בחלקה הקדמי . הלקוחות יכולים לבחור את הסחורה . 
אמנם יש בחנות רק סוג אחד של לחם וסוג אחד של לחמניות , אבל יש כיכרות 
לחם רכות יותר ורכות פחות . ליד כל מדף בארון תלויה על חבל כף , שבעזרתה 
אפשר ללחוץ על הלחם בלא מגע יד ולבדוק האם הוא רך דיו . היגיינה היא היגיינה . 
לעומת זאת אין בחנות חומר אריזה , לא נייר אריזה , בוודאי לא שקיות ניילון . 
אם הבאת אתך נייר , תוכל גם לארוז את הלחם . יש גם מקומות שאין צורך לעמוד 
בתור . למשל , במדור המזכרות של חנות הכל - בו : מטפחת ראש אחת ( עבודת 
יד , ריקמה אורנבורגית נהדרת ) עולה יותר ממשכורת חודשית ממוצעת של אזרח 
סובייטי . אף שאין תור , הקנייה נמשכת זמן רב . ליד הדוכן עומדות ארבע 
מוכרות , אך אף אחת אינה טורחת לזוז . רק אחרי פנייה שלישית או רביעית , 
ניגשת אלינו מוכרת צעירה , חמוצת פנים , עיניה קפואות , וחיוך אינו מתקרב 
אליהן במרחק שנת אור . " מה אתם רוצים ? מה יש כאן לשאול ? הכל רשום 
על המטפחת . לוקחים ? " היא שואלת , ובהבעת גועל נפש מופגן אורזת את 
הרקמה העדינה בנייר אריזה גס . אפשר להבין אותה : משכורתה החודשית מגיעה 
בקושי למחצית מחירה של המטפחת . אין זה אלא שלב א של תהליך הקנייה , שכן 
עתה עלינו לגשת לקופה . הקופה משותפת לכל מחלקות החנות , ולכן כאן כבר יש 
תור , ולא קטן . יש קופה רושמת , אבל הקופאית נעזרת במכשיר המסורתי ברוסיה : 
מין חשבוניה המורכבת מכדורי - עץ מושחלים על חוטי ברזל , שהיו בשימוש לפני 
0405 שנה בכיתות נמוכות של בתי הספר באירופה . היא מפעילה אותה בזריזות 
מפליאה . היא נחוצה לה כדי לחשב את מס ערך מוסף בשיעור 5 אחוזים , המוטל 
על המוצרים מ1 במארס . על פניה של הקופאית הבעת כעס מהול בבוז , היא מחזירה 
עודף כאילו השליכה זבל . משהו לא כשורה בחישובי מס ערך מוסף , הקופאית 
מתדיינת עם המוכרות , ומוציאה מפיה צרורות במהירות של מכונת ירייה . רק 
לאחר מכן היא חוזרת ופונה אל הלקוחות , הממתינים בסבלנות ובחוסר אונים . 
בחזרה אל דוכן המזכרות . עוד שתי פניות אל המוכרת נעדרת - החיוך והאדישה 
והמטפחת היא שלנו . ליד תחנת המטרו אני רואה דוכן פירות : תפוחי עץ , 
אגסים , אפילו תפוזים . מאז שהגעתי למוסקווה אלה הפירות הראשונים שאני 
רואה . " בוא , נקנה משהו " , אני אומר לידידי , עיתונאי צכי . " מוטב 
לקנות בגמר מסיבת העיתונאים " , הוא אומר ועונה על שאלתי עוד בטרם נשאלה : 
" אל תדאג , הם לא יימכרו עד אז " . ואכן , כעבור שעה מצאנו את האגסים 
כפי שהיו קודם לכן . הם מובאים מגרוזיה שטופת השמש . מחירם 02 רובל לקילו . 
בחישוב דולרי ( על פי השער הלא רשמי כ52 רובל לדולר ) פחות מדולר אחד ; 
מנקודת ראותם של המוסקוואים העוברים ושבים כעשרה אחוז ממשכורתם החודשית . 
אין פלא , שאין הרבה קופצים על המציאה , אך בסופו של דבר הסחורה נמכרת . 
מחירי הכרטיסים בטיסות הפנים - ארציות זולים ; אפשר לעשות את הדרך שלוש - 
ארבע פעמים בשבוע . מי שמביא אתו בכל פעם 0405 ק " ג פירות , יכול לחיות 
כיד המלך . " אין לי כל ספק שאלה הם חסידי אחדותה של ברית המועצות , ובמשאל 
היו מצביעים כן " , אומר ידידי . אלא שבגרוזיה החליטו השלטונות המקומיים 
שלא לערוך משאל . גורבצוב הפסיד כמה קולות בטוחים . 
