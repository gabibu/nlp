ניו יורק ( ע " ר ) . רופאים במרכז רפואי בעל מוניטין בניו - יורק הבוחנים 
דרך חדשה להיאבק באיידס שימוש באנרגיה חשמלית כדי להחליש את הנגיף הקטלני 
מוסרים כי התוצאות הראשוניות מעודדות . החוקרים ויליאם לימאן וסטיבן קאלי , 
מבית - הספר לרפואה ע"ש אלברט איינשטיין , אמרו שלשום כי בדיקות המעבדה 
הראשונות הראו שזרם חשמלי עשוי להחליש את הנגיף הקטלני . הם סיפרו , בראיון 
טלפוני עם כתב רויטר , כי הם מתכננים לעבור לשלב הבא באפריל . שלב זה יכלול 
בדיקות של דגימות דם שנלקחו מאנשים הנגועים במחלה . במידה שיצליחו הבדיקות , 
מקווים החוקרים שתהיה פריצת דרך בטיפול בחולי איידס , אולי תוך שימוש במכונה 
הדומה למכשיר דיאליזה , שבה יקבל דמם של חולי האיידס טיפול בזרם חשמלי מחוץ 
לגוף . " חשפנו את נגיף האיידס לזרם חשמלי בתנאי מעבדה והדגרנו את הנגיף 
עם תאי דם לבנים הרגישים לנגיף . התברר כי הנגיף מאבד כך מיעילותו " , אמר 
קאלי , מומחה בשימוש רפואי בזרם חשמלי . לימאן , חוקר איידס ופרופסור - 
חבר לפתולוגיה בבית - הספר ע"ש איינשטיין , השווה את הטכניקה החדשה לכימוטרפיה . 
" אינך הולך להיפטר מהגידול אך אתה יכול לסלק חלק ניכר ממנו , שיספיק 
לסייע לחולה לנהל חיים נורמליים . זו אינה תרופה כי אם כלי חדש " , הסביר 
לימאן . הוא הוסיף כי לשימוש בזרם חשמלי אין תופעות לוואי . לדבריו , צריך 
השלב הבא במחקר להסתיים בעוד שנה . שני החוקרים הציגו את ממצאיהם בכנס רופאים 
שהתקיים באוניברסיטת גורג ואשינגטון שבעיר ואשינגטון , בשבוע שעבר . 
