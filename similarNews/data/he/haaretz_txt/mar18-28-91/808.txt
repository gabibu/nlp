אופיו של הסדר העולמי החדש עם שוך הקרבות במפרץ הוא נושא המעסיק כיום פרשנים 
פוליטיים רבים . אחד מהם הוא פרופסור שלמה אבינרי ( " הלינקג האמיתי " , 
" הארץ " 2 . 51 ) , הקורא להקמתה של מסגרת בין - לאומית שתפקיע את 
מקורות הנפט מהשליטים במזרח - התיכון ותחלק אותו על - פי הצרכים הכלכליים 
הכלל - אנושיים . עמדה זו נשמעת משכנעת במיוחד אם מציגים אותה כנגזרת מתפיסה 
מוסרית כללית , הקוראת תיגר על בעלות שרירותית של מדינות על משאבים שבתחומן . 
שכן מדוע תקבע את חלוקת המשאב אותה מדינה שבתחומה הוא נמצא במקרה , ולא 
יקבעו זאת הצרכים של אוכלוסיית העולם ? מאחר שאבינרי מעגן את עמדתו בתפיסה 
מוסרית כללית , שאינה מוגבלת למשאב הנפט בלבד אלא חלה על כלל המשאבים בעולם , 
אין לנו אלא לקוות שהוא והמערב , שאותו הוא מייצג נאמנה , יקבלו את ההשלכות 
שלה במלואן . אז יהיה אפשר לפתור רבות מהבעיות הכלכליות שאתן מתמודד העולם 
זה זמן רב . אתיופיה וסודן , לדוגמה , יוכלו לטעון לחזקה חלקית על ערבות 
צפון - אמריקה הפוריות , מאגר התבואה הגדול בעולם , ואילו למדינות המזרח - 
התיכון תהיה חזקה חלקית על מאגרי המים באירופה . קפמאבינאך מעניין שהמשאב 
היחידי שאבינרי נותן עליו דעתו הוא הנפט . ומעניין שבעתיים שיישומו של הצדק 
" האוניוורסלי והכלל - אנושי " שאבינרי מציע דורש תחילה שהעולם השלישי , 
העני , יגלה רגישות לצורכיו של העולם המערבי , העשיר . מן הסתם קשה לשרש 
את התפיסה המסורתית הרווחת בדבר יחסי הגומלין הרצויים בין המערב לעולם השלישי , 
שהקו המנחה אותם הוא ניצול ברוטלי של העולם השלישי על - ידי המערב . קושי 
זה אינו פוסח גם על חוקרים שעיסוקם מעניק להם יתרון ניכר בהבנת ההיסטוריה 
של יחסי גומלין אלה . ואכן , אבינרי נמצא בחברתם הטובה של ריאקציונרים 
שמרנים כמו וולטר ליקור , היסטוריון ומומחה לאסטרטגיה , ואירווינג קריסטול , 
ממעצבי האידיאולוגיה השמרנית בארה"ב . כבר בדצמבר 3791 , מיד לאחר מלחמת 
יום - הכיפורים ובתקופה שמדינות ערב הטילו אמברגו על יצוא נפט למערב , מחה 
קריסטול נגד " המדינות הזניחות שאינן מגלות יחס של כבוד כלפי המעצמות והאינטרסים 
הכלכליים שלהן " . הוא הציע סדר פוליטי עולמי שיביא להקמתו של כוח שיטור 
בין - לאומי , שבכוחו לאיים על " המדינות הזניחות במחיר גבוה על כל גילוי 
של התנהגות לא נאותה מצדן " . החרה החזיק אחריו וולטר ליקור , שטען שיש 
להפקיע את הנפט מהמדינות שברשותן הוא נמצא , " ולא כדי שיהיו בבעלותן של 
חברות נפט פרטיות , אלא לשם רווחתה של האנושות כולה " . לשם כך אין פסול 
" שהמערב יעודד את מצרים לכבוש את בארות הנפט של לוב " , מאחר שמצרים , 
מן הסתם , מגלה " יחס של כבוד כלפי המעצמות והאינטרסים שלהן " . קפמאבינהעיתוי 
להבעת עמדות אלה לא היה מקרי . רק כשפורץ משבר שבו מעורבות מדינות המפיקות 
נפט , וקיימת סכנה שתופרע האספקה הסדירה של הנפט , מעלים מומחים ופרשנים 
אלה את הצורך בתפיסת צדק " אוניוורסלית וכלל - אנושית " . לכן אין פלא שהרעב 
שפקד את אתיופיה ב58 לא הניב מהם מאמרים בזכות חלוקה צודקת של משאבים בעולם . 
אבל לאבינרי יש הסבר מוסרי להתמקדותו בנפט . הפעם הוא מסתמך על תפיסת הקניין 
של הפילוסוף גון לוק . על - פי לוק , אחד התנאים המרכזיים לרכישת זכות 
הקניין על משאב כלשהו הוא העבודה המושקעת בניצולו . כשלמדינה יש בעלות על 
משאבים שבתחומה , תנאי זה אינו מתקיים לעתים . מהי , למשל , מידת העבודה 
שמשקיעות נסיכויות הנפט בהפקתו של משאב הנפט שבתחומן ? מזערית . לכן הבעלות 
הבלעדית של רוכבי הגמלים על משאב זה מוטלת בספק . ואם לא די בטיעון זה , 
מציג אבינרי טיעון נוסף מתפיסת הקניין של לוק . לו המשאב שבו מדובר היה 
נמצא בשפע , ולו השימוש בו היה מותיר מאגרים באותה האיכות , לא היה מקום 
להעלות טענות מוסריות נגד אלה המנצלים אותו לפי ראות עיניהם . אבל אם המשאב 
מוגבל וגם חיוני , אופן חלוקתו אינו עניינו האישי של בעליו . לדעתו של 
אבינרי , אלה הם פני הדברים במקרה של הנפט . הנפט הוא משאב מוגבל וחיוני 
לכלכלת העולם בכלל , ולכלכלה המערבית בפרט . לשם נתינת תימוכין לעמדתו 
הוא מוכן לכרוך את הפילוסוף לוק בענק המוסרי סדאם חוסיין , המערער על " הבעלות 
הבלעדית והאבסולוטית של האמיר מכוויית ומשפחתו " על הנפט שנמצא בנסיכות 
זו . סדאם טען שכיבוש כוויית נועד להביא מזור למדינות ערב מזות הרעב , 
ואם טענתו צודקת , קל וחומר " שאולי שייך הנפט לאו - דווקא לכלכלה המערבית 
שכה זקוקה לו , אלא לעולם כולו ממש , משום שהנפט שונה מכל מוצר אחר " ? 
האומנם הנפט כה שונה , עד שיש צורך להוציאו משליטתם של " השליטים , שהתמזל 
מזלם והוא נמצא תחת חולות מדבריהם ? " אם הוא כה חיוני , מדוע אין כל 
המדינות במערב שוקדות על פיתוחן של תוכניות לחיסכון באנרגיה , כפי שיפאן 
עושה ? מדוע אין ארה"ב מנצלת את מאגרי הנפט העשירים שלה באלסקה ? מדוע 
אי - אפשר ליישם את היוזמה להעביר את מאגרי הנפט לבעלות בין - לאומית בבארות 
בים הצפוני שבשליטת בריטניה ונורווגיה ? לאבינרי תשובה חד - משמעית לשאלה 
האחרונה . הוא טוען שההבדל באקלים הפוליטי בין המערב למדינות הנפט במזרח - 
התיכון מצדיק יחס שונה למשאבים הטבעיים הנמצאים בידיהן . מדינות המערב נאורות 
ודמוקרטיות , והן משתמשות בנפט שברשותן לרווחת אזרחיהן . לעולם לא יעלו 
שליטיהן בדעתם להשתמש בו כנשק לסחיטה פוליטית . ואילו הנפט שנמצא במדינות 
ערב , אבינרי טוען , הוא תחת ידם של עריצים , המפנים את מרב כוח הקנייה 
המופק מהנפט להתעצמות צבאית , שתגן עליהם מפני אויבים מבית ומחוץ . אחד 
מתפקידיו של הסדר העולמי החדש , לפי אבינרי , הוא לקעקע את הלינקג בין 
כוחו הפיננסי של העולם הערבי , המופנה לרכישת נשק , לבין העוצמה התעשייתית 
של המערב המייצר נשק זה . אם לנקוט לשון המעטה , תיאור זה לוקה בחסר . 
עולה ממנו שהמערב עומד חסר אונים אל מול התביעות של העריצים המזרח - תיכוניים 
לחמשם בכלי נשק , אך בכך אין משום " הזנחה מקרית או פושעת , אלא הכרח 
קיומי של התעשייה המערבית " , שנכפה עליה לכוון את עוצמתה לייצור כלי נשק . 
האומנם ? האם הלובי של חברות הנשק בארה"ב מודרך בשיקוליו על - ידי הכורח 
לספק את צורכי החימוש של מדינות המזרח - התיכון ? האם מעורבותה הישירה של 
ארה"ב בסילוקו של מוצדאק באיראן והעמדתו של שאה מושחת במקומו נועדו לייסד 
דפוסים שונים מהלינקג בין העוצמה התעשייתית המערבית לכוח הפיננסי הערבי ? 
האם הניסיון לשנות את דפוסי הלינקג הזה הוא שהנחה את הצרפתים והבריטים כשניסו 
למנוע מנאצר להלאים את תעלת סואץ ? קפמאבינצודק אבינרי באומרו שיש צורך 
לקעקע לינקג זה , אך הוא טועה ומטעה כשהוא מטיל את האחריות הבלעדית ליצירתו 
על המשטרים הלא - דמוקרטיים במזרח - התיכון . למערב אחריות לא מבוטלת ליצירת 
לינקג זה , והבעיה שהוא מתמודד אתה היא שהגולם שיצר קם על יוצרו . הפתרון 
אינו בקידומם של הסדרים גלובליים , שבאים למעשה להבטיח את הדומיננטיות של 
המערב ולשרת את האינטרסים שלו , למרות הניסיון המתחסד של אבינרי להעניק 
להם תוקף מוסרי אוניוורסלי . הסדרים כאלה אכן יבטלו את הלינקג , אך במקומו 
הם מבטיחים למסד לינקג מסוג חדש - ישן , בין שולטים לנשלטים . 
