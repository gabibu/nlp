ראש עיריית תל - אביב יעניק ביום העצמאות בטקס פומבי בבית " הבימה " את 
תואר הכבוד " יקיר תל - אביב " ל31 יקירים חדשים והם : אלוף ( מיל ) 
צבי איילון , לשעבר מפעילי שירות הביטחון ושגריר ישראל ברומניה ; יחיאל 
אליאש , עסקן ציבור דתי רב - פעלים ומי שהיה מנכ"ל עיתון " הצופה " ; דוד 
אלמוג , מוותיקי שירות החקירה הפרטית בארץ " מודיעין אזרחי " , ד"ר י ח 
בילצקי , סופר פורה ומרצה אוניברסיטאי לתרבות יידיש ; הציירת - פסלת גניה 
ברגר ; האופנאית לולה בר - אבנר ; שלמה גיטלין , ממקימי תחנות הכוח רידינג 
בתל - אביב ואשכול באשדוד ; דוד גלעדי , עיתונאי - גמלאי של " מעריב " , 
מי שהיה ציר ישראל בהונגריה ; אהרן חייכמן , לשעבר חבר המפקדה הראשית 
של אצ"ל ; דן טנאי , אדריכל עירוני ציבורי , מי שפעל בהקמת סליקי - נשק 
מחתרתיים של ההגנה ; רבקה נתנאל , מבכירות תנועת הנשים ויצ"ו ופעילה בשירותי 
סיוע לנזקקים ; יוסף דוד שרעבי , עסקן תימני דתי ופעיל בהקמת אזורי משתכנים 
בתל אביב הישנה ; אינג דוד שטרן , מוותיקי ההנהגה של תנועת בית"ר בפולין 
ובישראל , מראשי ארגון הקבלנים בארץ ולשעבר חבר הנהלת העירייה . במרוצת 
השנים נבחרו בתל - אביב כמאה יקירים . 
