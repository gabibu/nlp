הרכב המופע הוא כעין " סופר - גרוף " במונחי שוק הנגנים המקומי . חמישה 
נגנים מקצועיים ופעילים , החוברים לשם - טוב לוי לביצוע הבולטים בקטעיו 
האינסטרומנטליים בפורמט של פיוזן . ברפרטואר של לוי קטעים כליים רבים , 
מתקופת " קצת אחרת " , מ"ששת " , אלבום הסולו הכלי שלו , מעבודותיו המשותפות 
עם שלמה גרוניך ועוד . העיבודים שנוצרו על - ידי ההרכב כולו היו טובים וסיפקו 
אפיק ביטוי למרבית הנגנים . אצל הגיטריסט עמוס הדני בולט מאוד קו הפיוזן . 
צליליו מזכירים לעתים את פט מתיני ולעתים את גון אברקרומבי . לבסיסט אלון 
נאדל צלילים " שמנים " וברורים . במנגינתו נשמעת רוחם של זאקו פסטוריוס 
וסטנלי קלרק . נגינתו של לוי בחליל קולחת ובהירה , אם כי לא תמיד מובלטת 
דיה . המתופף אלון הלל הוא מקצוען אמיתי בתחום הרוק , אולם הוא התקשה בקטעים 
שבהם נדרשה אוריינטציה גזית יותר . גדי סרי הפגין עבודה נכונה של כלי ההקשה , 
ועדי רנרט ( פסנתר וקלידים ) הבריק , אך לא זכה למצות את מלוא האפשרויות 
הגלומות בקלידים . זהו מופעי עם פונציאל שעדיין לא מומש . החומר אמנם איכותי 
והנגנים טובים , אולם בשלב זה נדרשת עבודת חזרות שתביא לגיבוש רב יותר , 
ותמנע את תחושת הרפיון שעבר לעתים מהבמה . עוד קצת דינמיות בריתם - סקשן 
ומשקל רב יותר לרנרט לא יזיקו . יוני רכטר , שהצטרף לנגינה בפסנתר בשלושה 
קטעים שהלחין , הפליא לבטא את המלודית המוכרת שלו , והוכיח שוב שהוא פסתנרן 
מצוין בעל כושר חשיבה ויכולת אלתור . טוב יעשו משתתפי הרכב כזה אם יהפכו 
אותו למעין סדנת יצירה , שבה יבוצעו חומרים של הנגנים כולם . 
