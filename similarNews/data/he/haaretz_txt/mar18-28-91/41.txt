מצב מערכת החשמל הארצית הוחמר אתמול , לאחר שיחידת - כוח קטנה של 57 מגאוואט 
בתחנת אשכול באשדוד חדלה לפעול מחמת תקלה . עובדי חברת החשמל , שבמסגרת 
עיצומיהם מאז ראשית השבוע שעבר אינם מתקנים ומחזירים לפעולה יחידות - כוח 
שבהן נתגלו תקלות , נקטו באותה דרך גם כלפי היחידה באשכול . יחד עם יחידה 
זו מגיע מספר המגאוואטים שאינם מוחזרים לפעולה במערכת ייצור החשמל הארצית 
בשל תקלות ליותר מאלף . בסך הכל עמדו אתמול בערב לרשות חברת החשמל כ000 , 
3 מגאוואט כושר ייצור בפועל , ורק הודות למזג האוויר הנוח ולביקושים הנמוכים 
לא היה צורך בהפסקות חשמל יזומות . 
