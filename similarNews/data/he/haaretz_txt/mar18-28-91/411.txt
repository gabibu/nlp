ף , 6שאז השמועות על סגירת המטבח " עזרא " אמי כמעט לא ישנה בלילות . 
השתיקה שלה גורמת לי פחדים . הלילה ישבה ליד החלון בלי לנוע . רק אנחות 
כבדות העידו על נוכחותה . לפעמים היתה מדברת אל עצמה בקול רם . הלילה היתה 
לה שיחה עם אלוהים . קטעים מהשיחה , או ליתר דיוק מהמריבה אתו , נתנו 
לי הרבה חומר למחשבה . היו לי הרבה שאלות , אבל לא העזתי לשאול . במקרים 
כאלה , שאלה היתה גורמת בדרך כלל סדרה של סטירות לחי , ובזמן האחרון סטירות 
הלחי נהיו משוכללות יותר . קודם הייתי חוטף סטירה אחת או שתיים ובזה היה 
נגמר . אבל הטכניקה של הסטירות השתכללה בצורה ניכרת . היום למשל חטפתי 
סדרה של סטירות . בדרך כלל מתחילות הסטירות בצד ימין . שתיים או שלוש בצד 
שמאל . הצד השמאלי בדרך כלל יותר מקופח . היום חטפתי כמעט עשר . כשסיפרתי 
זאת לגודל , ההסבר שלו היה פשוט ולעניין . " אתה מבין , אמא שלך היא שמאלית , 
אני חוטף בדרך כלל בצד ימין , כי אמי ימנית " . משהו הרגיע אותי בהסבר הזה . 
" סטירת לחי מאמי " , הסביר לי בטון ענייני , " כואבת יותר בגלל הטבעות . 
. . איזה מזל שאמא שלי מכרה את כל הטבעות . " הו , הו , אברום לייב , 
לך יש מזל , מזל שאין לך אבא , כי מאבי אני חוטף אגרופים ( אביו היה 
פעם מתאגרף ) אגרוף אחד מאבי זה כמו עשר סטירות לחי מאמי . לפני יומיים 
חטפתי עשרה אגרופים . זה כמו תשעים סטירות מאמי . . . . . . איזה מזל 
שאין לי אבא . הסכמתי עם גודל שאלוהים בכל זאת אוהב אותי . לפי המריבות 
של אמי עם אלוהים המצב היה לגמרי הפוך ממה שחשבתי . ולי היה קשה מאוד למצוא 
מקום בין שתי תפישות - עולם אלו . . . . אמי עמדה ליד החלון וניפנפה אגרוף 
כלפי מעלה . " אלוהים מה נטפלת לילד הזה . מה אתה רוצה ממנו . לא מספיק 
שאביו הבנזונה ברח , אתה גם מעניש אותו עם סגירת מטבח . אם אתה כזה אז 
איזה טענות יש לנו לגויים . . . נו תענה לי ! אחרי שאלוהים שתק , היתה 
אמי שואלת בטון של ניצחון . " אתה רואה , אין לך מה לענות " . ואחר כך 
הוסיפה בטון יותר ענייני : " ומה עם הנעליים שלו . המכנסיים שלו . כמעט 
קרועים " . רציתי להגיד לה שהיא פשוט משקרת את אלוהים כי לפני שבוע קיבלתי 
מכנסיים כמעט חדשים מיונה קורג . אבל במריבות של אמי עם אלוהים לא כדאי 
להתערב . " מה אתה רוצה שאעשה אתו , שאזרוק אותו לרחוב . הוא סך הכל בן 
שבע ! " גם כאן אמי ניסתה לרמות את אלוהים . כי אני כמעט בן שמונה . 
" מה אתה רוצה ? אתה רוצה שיתחיל להרוויח את לחמו לבד ? אתה לא חושב שזה 
יותר מדי מוקדם ? גם כאן הטענות של אמי לא היו מדויקות כי גודל למשל היה 
גנב . לא רק הוא . גם אביו גם אחותו גם אמו והוא בכלל לא התבייש בזה . 
גודל היה מסביר בגאווה : " אנחנו בתור גנבים עוזרים יותר לעניים יותר 
מכל הצדיקים ביחד . גודל צדק . שום דבר לא חסר אצלם בבית . אוכל בשפע . 
גודל לובש נעליים . על זה לא העזתי לחלום . ולעצמי החלטתי שכשאגדל אהיה 
גנב ואעזור לעניים . נרדמתי . בחלום ראיתי שורות של נעליים בכל הצבעים והצורות . 
תור גדול של שכנים השתרך סביב דוכן הנעליים . כולם היו יחפים . להרבה 
מהם היו פצעים על הרגליים . היה ביניהם גם הייניך הנכה על קביים . וכולם 
קינאו בו . " לך טוב , לך יש רק רגל אחת , אתה תצטרך רק נעל אחת " . גודל 
היה המוכר לבוש במדי שוטר . " אלה שאין להם כסף לעזוב את המקום " . כולם 
החלו לעזוב ואני ביניהם . " אתה אברום לייב תקבל נעליים חינם . בחר לך 
מה שאתה רוצה " . בתחילת השורה היו נעליים חומות מבריקות והתקרבתי לקחת אותם . 
אבל הנעליים החלו להתרחק . רצתי אחריהן . הנעליים היו יותר מהירות . 
גם גודל נעלם יחד אתן . התעייפתי מהריצה . התיישבתי על אבן . הנעליים 
התרוממו מעלה מעלה וכמו ענן נעלמו מאחורי האופק . לפנות בוקר העירה אותי 
אמא ברוגז . " מה אתה שוכב כמו פריץ , קום קח סיר , קח סיר גדול ותפוס 
תור . שמעתי שלפני שסוגרים את המטבח נותנים גם לחם , גם ריבה , גם דג 
מלוח וגם בצל " . רציתי לספר לאמי על החלום אך היא קטעה את דברי . " רק לעשירים 
מותר לחלום , לעניים זה לוקסוס . לפני שתלך תגיד מודה אני " . היא השתתקה 
ואחרי כמה דקות של התלבטות הוסיפה . " לך . אין לך על מה להודות " . בפתח 
השער של המטבח עמדו דמויות אפורות . צשיק ומאיר שיחקו בגולות על הכביש . 
התיישבתי לידם . " סוגרים את המטבח " , הקדים אותי מאיר . " למה הם מחכים 
למשיח ומאמינים שעוד יפתחו את המטבח " . הדמויות המקופלות בתוך עצמן הפחידו 
אותי . כולם נראו כמו בובות סמרטוטים או כביסת עניים תלויה על חבל . רציתי 
לשאול כמה שאלות . סמרטוטים בלי עיניים ובלי פה ובלי גפיים לא ענו לי . 
אמי חיכתה לי בפתח הדלת . לפי מבע פניה הבנתי שהשמועה כבר הגיעה אליה . 
" אברום לייב " , קולה היה רך ועייף . " אני נוסעת לווילנה , הקצב נוסן 
יקח אותי אתו . כאן נמות מרעב שנינו " . " מה יהיה אתי , אני יכול לנסוע 
אתך ? " לא אברום לייב . אף אחד לא ייקח עוזרת בית עם ילד . אתה תלך בין 
בני האדם . אני לא יכולה לעזור לך בשום דבר " . שנינו שתקנו ארוכות . " איפה 
בני האדם ? " לא יודעת , אבל לפני שתלך קח אתך את החבילה הזאת " . מטפחת 
אדומה עם פרחים סגולים היתה על השולחן , קשורה כחבילה . אמי דחפה לי את 
החבילה ליד . " אברום לייב , זה מה שיש לי לתת לך . מה שלא יהיה , אל 
תשכח שאתה יהודי ואם קורה לך משהו מפחיד , תצעק שמע ישראל " . אמי עוד דיברה 
הרבה , אחר כך בכתה , אבל לי הציקה רק שאלה אחת , איפה בני האדם ואיך 
הולכים אליהם . הגשם החל לרדת בחוזקה . ניסיתי למצוא מחסה באחד מהשערים . 
הכל היה סגור . קירות בתים עם טיח מתקלף ועם תריסים סגורים נראו כמו עיניים 
פתוחות מפחד וכל העיניים האלה בכו מטיפות גשם . הדמויות שפגשתי בדרך הזכירו 
לי בובות סמרטוטים ליד מטבח סגור . הדמויות הלכו באטיות כאילו גם הן מתלבטות 
לאן ללכת , כנראה גם הם מחפשות בני אדם . בגלל זה לא עצרתי אותן לשאול . 
נוסף לגשם באה גם רוח קרה . רעדתי כולי מקור . הרוח והגשם התגברו . ראשי 
בער מחום , ומרגלי זחל ועלה קור חודר עצמות . מחשבות מבולבלות רקדו בראשי . 
איפה אמי ? מה קרה לה ? בדמיוני ראיתי אותה טובעת בגשם ובבוץ . כמה פעמים 
היתה לי הרגשה שאמי קוראת לי או שאני רואה אותה . מולי יצא שיכור בלי נעליים 
ובלי כובע . השיכור נעצר והסתכל עלי בסקרנות עם מבט מעורפל . ברחתי מפחד . 
הגרוע מכל שהסמרטוטים שלבשתי במקום נעליים נרטבו והתמלאו בוץ . חבילת הלחם 
שקבלתי מאמי נרטבה כליל . בראשי נשארה רק מחשבה אחת , למצוא מחסה . באחד 
הבתים היה שער פתוח . נכנסתי פנימה בחושך , נתקלתי במדרגות , התיישבתי . 
עכשיו הרגשתי רק עייפות ונרדמתי . בחלום הייתי שוב בבית . . . שנאתי 
את הבית . . . שנאתי את אמי . . . שנאתי את העולם . . . באיזה תענוג 
הייתי מצית הכל . . . הורס הכל . . . הלוואי שהגשם לא ייפסק לעולם . 
. . הלוואי שכולם יטבעו . מה שהכי רציתי זה לרצוח את אלוהים . ראיתי 
את אלוהים בתור זקן יושב לו למעלה בשמים בכורסה מרופדת עם כובע של שוטר ביד 
מחזיק מקל ולו פרצוף מרושע . הוא מצווה על המלאכים : " עכשיו תורידו גשם 
שאברום לייב יירטב " . אם הייתי יכול הייתי מביא סולם ארוך ארוך , מטפס בו 
למעלה והייתי שורט אותו . הייתי לובש המון טבעות על האצבעות ומכניס לו סטירות 
לחי שהוא ירגיש גם את מה שאני הרגשתי . או שהייתי מביא את אבא של גודל והוא 
היה מכניס לו אגרופים כאלה וזה היה מלמד אותו לקח . הקור העיר אותי . לא 
הבנתי איך הגעתי הנה וגשם המשיך לרדת . איפה אני אמצא את בני האדם בגשם 
כזה . פתאום נדמה לי שאני שומע צעדים . המחשבה הראשונה שהיתה לי : להסתתר 
כדי שלא יגרשו אותי מכאן . הצעדים היו מהירים , מישהו ודאי מנסה להסתתר 
בפני הגשם , לתפוס מחסה כמוני . לא יכולתי לזוז . הייתי כמעט קפוא וגרוע 
מכל לא יכולתי להתגבר על השלשול שתקף אותי . סגרתי את העיניים יהיה אשר 
יהיה . לא היה כוח . הצעדים נעצרו לידי . " אברום לייב , מה אתה עושה 
כאן ? הקול היה נשי ורך . " מי את ? " אני דודה אסתר " . פניה היו בהירים , 
שערה היה בצבע הפשתן , עיניה היו ירוקות כמו של אמא בזמן שהיא במצב - רוח 
טוב . " אתה כולך רטוב , איך הגעת לכאן ? " אמא אמרה לי ללכת בין בני 
האדם ואני לא יודע איפה הם " . פניה החמירו . " בני זונות , מה הם עשו 
לילד . בוא אתי " . דודה אסתר הצטיירה בעיני כולם כסמל הרוע . לא פעם שמעתי 
שזלטה מזהירה את בתה ביילה : " יהיה לך סוף כמו של אסתר " . " לא אלך " , 
אמרתי , " אמא אמרה לי שאת זונה . לא רק אמא , כולם אומרים אותו דבר " . 
" אז מה אתה רוצה לעשות ? " לא יודע " . דודה אסתר התקרבה אלי . הריח שנדף 
ממני היה כנראה בלתי נסבל . " אני מבינה . אין לך במה להתבייש , שהעולם 
יתבייש . חכה לי כאן , אני אביא דרושקה . בינתיים קח את המעיל שלי שלא 
יהיה לך קר " . המעיל הריח מפרחים . פעם הייתי עם אמי מחוץ לעיר , היה יום 
אביבי , העולם היה מלא פרחים , התיישבנו ביניבם , היה איזה מתק באוויר . 
" תראה אברום לייב כמה קרוב הסירחון שאנחנו גרים בו לריח הפרחים " . סגרתי 
את העיניים , ניסיתי להיזכר בפניה של אמי , אבל לשווא . דודה אסתר חזרה 
מהר . " אברום לייב , דרושקה מחכה בחוץ , נוסעים אלי הביתה " . " דודה 
אסתר , אני מאוד מתבייש , אבל לא יכולתי לעצור את השלשול " . דודה אסתר 
לא ענתה לי . " לאן לנסוע ? " שאל העגלון . בקצה פיו החזיק העגלון סיגריה 
בוערת . בגלל העשן הוא היה צריך לסגור עין אחת , עין שנייה היתה בלי ריסים 
ובלי גבות . ריח נוראי עד מחנק של וודקה נדף ממנו . " כל אחד עם הסירחון 
שלו " , אמרה הדודה . " סע לרחוב וולבורסקה " . לא זוכר כמה זמן נסענו , 
אני זוכר את נקישות פרשות הסוס והגלגל בתוך הגשם . הדרושקה נעצרה לפני בית 
נמוך עם חלונות קטנים סגורים עם קרשים בצורת צלב כמו בית קברות נוצרי . כאשר 
העגלון ביקש את הכסף בשביל הנסיעה פרצה מריבה ביניהם שהצחיקה אותי מאוד . 
העגלון צעק בליווי גיהוקים : " אני רוצה את הכסף " . " אני אשלם לך עם 
התחת . תבוא מתי שאתה רוצה " , צעקה הדודה אסתר לעומתו . לא הבנתי איך אפשר 
לשלם עם התחת . תיארתי לעצמי את הדודה חותכת את התחת למטבעות קטנות ומשלמת 
בהן לעגלון . כל הזמן חשבתי כמה מטבעות אפשר לעשות מהתחת של הדודה . הייתי 
מאוד גאה בדודתי . יש לי דודה קוסמת . מדרגות עץ חורקות כמו אנחות של זקן 
הובילו לחדר של הדודה . החדר היה נראה כמו חנות של כריות . כריות בכל הצבעים 
והצורות מסודרות על המיטה הנמוכה . ליד המיטה עמד שולחן נמוך עם המון בקבוקים . 
על הקיר היו תלויות שמלות . רובן פרחוניות . בגומחה של החלון ישב ליצן 
מסמרטוטים עם פה גדול ומחייך . מה שמצא חן בעיני הכי הרבה , ולא יכולתי 
להוריד ממנו את העיניים , היו הנקניקים . נקניקים תלויים בשורה ולידם צנצנות 
ריבה . הסתכלתי עליהם כמו מהופנט . עכשיו הרגשתי כמה אני רעב . " אברום 
לייב , ראשית כל תוריד את הבגדים המסריחים ונזרוק אותם החוצה . תעשה את 
זה מהר כי אני הולכת למות מסירחון " . הדודה מילאה גיגית גדולה . " עכשיו 
תיכנס ונרחוץ אותך " . שלוש פעמים היא החליפה את המים . פעם ראשונה המים 
בגיגית היו כמעט צהובים . בגיגית השנייה היו המים אפורים . רק בגיגית השלישית 
המים התחילו להיות שקופים . " תתכסה בינתיים בשמיכה שלא יהיה לך קר " . השינוי 
היה פתאומי כמו כישוף . שכבתי על המיטה הרכה , לידי ישבה הדודה עם חיוך 
טוב . כל כמה דקות היא ליטפה את ראשי עם יד מלאה טבעות . בלבי חשבתי , 
הלוואי שלא אקבל סטירה מהיד עם הטבעות האלה . אני שונא שמלטפים אותי כמו 
פודל קטן . מישהי אחרת היתה חוטפת ביס או בעיטה . אבל לדודתי סלחתי ואולי 
הייתי עסוק בנקניקים התלויים על הקיר . מאחת המגירות של השולחן הנמוך הוציאה 
הדודה מין מרובע עטוף בנייר כסף . בפנים היה מרובע חום . " תאכל את השוקולד 
עד שאעשה משהו לאכול " . לעולם לא הייתי מאמין שיש דבר כזה בעולם . אתה מכניס 
את זה לפה וזה מתוק וזה ריחני . שמעתי פעם שהעשירים אוכלים שוקולד כמה שהם 
רוצים , אבל בין לשמוע ובין לטעום יש הבדל גדול . " דודה , את אוכלת כמה 
שאת רוצה מהשוקולד ? " כן אברום לייב " , אמרה הדודה בצחוק . בלבי החלטתי 
להתחתן אך ורק עם זונה . הפלא לא נגמר . הדודה ניגשה לפתילייה , בישלה 
משהו כמה דקות והגישה לי בזהירות . " זה קקאו , תשתה " . פעם ראשונה שרציתי 
באמת להתפלל ולהודות לאלוהים . " אלוהים , איזה מתנות אתה יוצר " . . . 
. אתה שותה משהו חום מתוק וחם ומתמלא בהרגשה של גן עדן , ועוד פעם החלטתי 
לעצמי והפעם בצורה מוחלטת אני אתחתן עם זונה ואשתה כל היום קקאו , ואוכל 
שוקולד . הדודה ישבה לידי והחלה פתאום לשיר . בחיי לא שמעתי אשה שרה כך . 
קולה מילא את החדר בעצב . זה היה שיר של אברהמלה מבריחר , היה זה שיר 
על ילד שהחיים עשו ממנו גנב , שיר על ילד בלי הורים . השיר נגמר עם מותו 
של הילד בין כותלי בית הסוהר . פתאום השתתקה הדודה ועיניה נתמלאו דמעות . 
" למה את בוכה ? " אני הכרתי אותו " . לי עצמי לא היה אכפת שהדודה תשיר 
את השירים הכי עצובים בעולם . העיקר שיהיה לי קקאו ושוקולד כמה שאני ארצה . 
" עכשיו תירדם ואני אלך לקנות לך בגדים ונעליים " . " דודה , גם בשביל 
זה תשלמי עם התחת ? אני לא אבין מבוגרים לעולם . במקום להיות גאה ברכוש 
שיש לה בתחת , חטפתי פתאום סטירה מצד שמאל . כנראה שכל הנשים במשפחתי היו 
שמאליות . אחת מהטבעות שלה כמעט הוציאה לי עין . ניסיתי להסביר לדודה שאני 
מאוד גאה בה . בשביל הכל היא יכולה לשלם עם התחת . לבסוף פרצה הדודה בצחוק . 
" שתוק כבר טפשון . עכשיו אני אלך להתרחץ . בוא עזור לי לסדר את הפרגוד . 
תשומת הלב שלי התמקדה עכשיו בצילומים שעל הקיר . " זה מצד ימין למעלה , 
זה אבא שלך " , אמרה הדודה מאחורי הפרגוד . " הוא היה אדם הכי עצוב וזאב 
בודד . תדע לך שהוא מאוד אהב אותך " . " כן , אבל אמי אמרה שהיו לו זונות 
בראש ובגלל זה ברח " . " חכה רגע , אני גומרת להתרחץ ואני אסביר לך משהו 
על אבא שלך " . הבטתי על התמונה והיה לי מאוד עצוב . אבא היה מצולם בתוך 
הגן . יום אחד אמרה לי אמא : " אני ואתה נהרוג אותו ואתה הישבע לי שכשתגדל 
תהרוג אותו כשאני כבר לא אחיה " . אז הבטחתי , ועכשיו אני כבר לא כל - כך 
בטוח שהייתי עושה את זה . אבא שבתמונה , היה לו חיוך שובבי . ובלורית נופלת 
על העיניים . הדודה יצאה מאחורי הפרגוד ושנינו הבטנו על הצילום ולי הציקה 
רק מחשבה אחת איך בראש קטן כזה של אבא מסתתרות כל - כך הרבה זונות . כדי 
להסיח את דעתי , החלה הדודה לשיר שוב , אבל הפעם שיר שמח , על ילדה שפגשה 
מלך והמלך התאהב בה אבל הילדה גרה בארמון והתגעגעה לחצר הקטנה של ביתה הראשון . 
אחר כך שיחקנו הדודה ואני במחבואים . כשהתעייפנו סיפרה הדודה סיפורים על 
אברהמלה מבריחר וכמה שעזר לעניים . היה לי מאוד טוב ורציתי לספר לדודה כמה 
אני אוהב אותה . אבל דברים כאלה אף פעם לא יוצאים לי מהפה . " עכשיו תישאר 
לבד ואני אביא לך נעליים " . הדודה יצאה ואני נרדמתי . כשהתעוררתי , לדודה 
היו ביד חולצה , מכנסיים ומעיל . המכנסיים היו גדולים עלי . " נקפל אותם " . 
בנעליים שמה עיתונים . " אין דבר , אמרה . " הם יהיו לך גם כשתגדל " . 
רציתי לחבק אותה ולאמר לה משהו טוב , יפה , אבל שום דבר לא יצא לי מהפה . 
משהו היה עצור בתוכי . פתאום נשמעו צעדים כבדים במדרגות החורקות . פניה 
של הדודה נהיו רציניים . הצעדים התקרבו . " אברום לייב " , אמרה בבהלה , 
" אני לא יכולה להוציא אותך , בחוץ גשם , לך מאחורי הפרגוד ושלא ירגישו 
שאתה שם . שב על השרפרף ואל תוציא מלה מהפה . העיקר לא להסתכל . מהר , 
הוא בא " . לא ידעתי מי צריך לבוא . פחדתי גם לשאול . הדודה דחפה אותי 
בגסות . " שב בשקט ולא להסתכל " . חזרה שנית . מה הולכת הדודה לעשות . 
על מה לא להסתכל . היה משהו מפחיד באוויר . מה יהיה אם מישהו ימצא אותי . 
אולי כדאי לברוח . רציתי לקום אבל כבר היה מאוחר . מישהו פתח את הדלת . 
מי זה יכול להיות . קרעתי עם הציפורן חור קטן בבד הפרגוד ונצמדתי אליו . 
האיש שנכנס היה העגלון עם העין בלי הריסים והגבות אבל הפעם היה לבוש כובע 
פרווה גבוה , מעיל כבשים , מכנסי קודרוי חומות ונעליים גבוהות . " כסף 
קודם " , אמרה הדודה בקול קשה . " אבל אמרת קודם . . . " שום קודם " , 
חתכה הדודה את דבריו " נו טוב , שיהיה ככההדודה ספרה את הכסף בקפידה . 
" אני מוכנה " . העגלון התחיל להוריד את הכובע ואחר - כך את המעיל . " מספיק 
המכנסיימהעגלון ישב על שרפרף והוריד את הנעליים . ריח של גבינה צהובה מילא 
את החדר . אחר - כך הוריד את המכנסיים ונשאר חצי ערום . בקושי התאפקתי 
לא לצעוק . העגלון החזיק את הפיפי הענק שלו ביד . הייתי המום . הפיפי 
שלו היה ארוך , עבה , אדום כמו כובע של מכבי אש . תחתיו היה זקן שחור 
כמו של רב יידל . למה הוא מתפשט , מה הוא רוצה לעשות , איפה הדודה . סובבתי 
את ראשי . הדודה שכבה על המיטה ורגליה פשוקות . בין רגליה היה חור ענק 
ובתוכו ניצנצה לשון אדומה . מעל בטנה הזדקרו שני שדיה . ביניהם ראיתי אף 
עם שני חורים . הרגשתי חולשה . באוויר היתה איזו חידה . למה הם התפשטו , 
מה יקרה עכשיו ? " בוא כבר , למה אתה מחכה ? העגלון דחף את הפיפי שלו 
לתוך החור של הדודה . עכשיו ראיתי את התחת של העגלון . הוא היה מלא שערות . 
התחת התרומם ושקע לסירוגין . החריץ של התחת נפתח ונסגר לפי הקצב . העגלון 
נשם בכבדות . פתאום שמעתי צעקה של הדודה . חשבתי שהעגלון חונק אותה . 
הרגשתי שאני חייב להציל אותה כמה שיותר מהר . מה שעלה בדעתי היה שאם הוא 
יחנוק את הדודה , לא יהיו לי קקאו ושוקולד . הצעקות שלה התגברו , פחד 
נורא השתלט עלי . נזכרתי במלים של אמא : אם תראה או תשמע משהו מפחיד , 
תצעק " שמע ישראל " . ברגע זה החלטתי להציל אותה בכל מחיר . בדמיוני ראיתי 
אותה מחבקת אותי ועיניה דומעות , בידיה חבילת שוקולד ענקית , ואז כמו באגדות 
אשאר אתה שנים רבות באושר ובעושר . בשקט הורדתי את נעלי , סגרתי את העיניים 
בכל כוחי , צעקתי " שמע ישראל ! " ובקפיצה אחת תקעתי את שיני בתחת של 
העגלון . שמעתי אותו צועק " או יזס " . מה שאני זוכר אחר - כך הוא דם נוזל 
לי מהאף . עיני השמאלית נפוחה , שוב העין השמאלית . הדודה והעגלון מרביצים 
בי באגרופים כמו משוגעים . הספקתי לראות דלת פתוחה ומהבעיטה של העגלון עפתי 
מכל המדרגות עם החבילה של אמא אחרי . למזלי הפסיק הגשם . הרגל כאבה מהבעיטה 
של העגלון . היה לי קשה ללכת ובכל זאת התחלתי לרוץ . הפחד שהעגלון ישיג 
אותי הוסיף לי מרץ . התיישבתי ליד אחת המדרגות של בית . ביד החזקתי את החבילה 
של אמא בחוזקה . לאן הולכים עכשיו ? לידי נעצרה עגלה . מנשקה האיזבושציק 
ירד ממנה . " אברום לייב , מה אתה עושה כאן ? " אני לא יודע " . " הרביצו 
לך ? " כן " . " ככה החיים " , אמר מנשקה . עליתי על העגלה . בדרך סיפר 
לי שאמא נסעה ושבבית גרים זרים . מנשקה הסתכל על עיני הנפוחה ועל הדם הקרוש 
מתחת לאף . " איפה אתה רוצה לגור עכשיו ? " לא יודע " . מנשקה חשב כמה דקות . 
" תוכל לגור אצלי באורווה . יהיה לך חם שם . ואם תטפל בשימלקה הסוס , 
יהיה לך גם אוכל , מסכים ? " מסכים " . כי5ף , 6שאורווה של מנשקה מחולקת 
לשתי קומות . למטה בשביל שמילקה הסוס , למעלה עליית גג , שם אני ישן . 
לעליית הגג עולים על סולם ישן וצריך להיזהר שלא ליפול ממנו כי חסרים בו 
כמה שלבים ואלה שישנם רקובים . מנשקה נפל מהם פעמיים בחושך ועד היום הוא 
צולע . אני מאוד אוהב את המקום הזה . חם לי כאן , בזמן גשם אני שומע רק 
את הרעשים שלו וטוב לי שאני לא בחוץ . מעל לתקרה יש קן ציפורים עם גוזלים , 
בבוקר ניסה חתול לטרוף אותם אבל גירשתי אותו עם מקל . בין החביות סידרתי 
לי מיטה משקים על ערימות קש . באחת החביות יש לחם יבש בשביל שמילקה ולי 
מותר בהסכמת מנשקה לאכול כמה שמתחשק לי . הלחם יבש עם ירקות אבל מאוד מאוד 
טעים . צריך רק להרטיב אותו כמה שעות עם מים ולהוסיף קצת מלח ואז זו ממש 
סעודת מלכים . ראשי כאב מהנפילה מהמדרגות . הנפיחות עברה לעין השנייה . 
גיליתי שחסרה לי שן קדמית . כנראה יש לי חום . הכל מעורפל כאילו אני נמצא 
בענן אדים . לפעמים קשה לי להחליט בין דמיון למציאות . בלילה הראשון חלמתי 
שאני רוכב על סוס שכולו שוקולד ובזמן הדהירה אני אוכל ממנו חתיכות . החלק 
שלא הספקתי לאכול נמס ונהפך לקקאו . מה שבאמת כואב לי זה שבזמן הבריחה אבדה 
לי נעל שהדודה קנתה לי ועכשיו אני מקנא בהייניק שיש לו רק רגל אחת . גודל 
ביקר אותי והביא לי סיר של טשולנט . " אחרי שתבריא " , אמר לי גודל , " יהיה 
לי מה להציע לך , אין לך מה לפחד , גנבים לא עוזבים ידידים בצרה . מה 
אנחנו , צדיקים ? הייתי סקרן מה יש לו להציע לי . אבל גודל התעקש : " קודם 
תבריא , אבל דבר אחד אני יכול להבטיח לך לא תלך יחף ויהיו לך נעליים " . 
גם אמו של גודל ביקרה אותי אבל נשארה רק כמה דקות . אביו , נוסן דער גנב , 
התעכב קצת יותר זמן אצלי . אני מאוד אוהב אנשים שמספרים סיפורים ונוסן הוא 
באמת אוצר בלום . רוב הסיפורים שלו היו על גנבים גדולים , על גבורתם ועל 
עזרתם לעניים . " דודה אסתר שרה לי שיר על אברהמלה מבריחר , אתה הכרת אותו ? 
" הוא היה שותף שלי . אילו היה חי עכשיו לא היית שוכב כאן . בעזרת השם , 
יילך לי בעבודה שאני מתכנן ואתה תעזור לי . בעבודה הקודמת אלוהים היה אתי 
ואז היה לי במה לעזור לעניים . עכשיו רק תבריא , אני אבוא גם מחר . אחרי 
שנוסן הלך חשבתי לעצמי באיזו צורה עזר אלוהים לנוסן לגנוב . אלוהים ודאי 
שמר שאף אחד לא יתקרב . אם מישהו היה מתקרב , אלוהים היה צועק לו מלמעלה : 
" נוסן תברח " . זאת אומרת , גם אלוהים היה שותף בגניבה , זאת אומרת , 
גם אלוהים גנב . אני חושב שגודל הכי חכם בעולם . הוא יודע הכל , הכל הוא 
יודע להסביר . כאשר שאלתי אותו איך אלוהים עזר לאביו בגניבה אמר לי עם פרצוף 
מאוד חכם פרצופים כאלה אני רואה בבית הכנסת בזמן תפילה של יהודים : " בעזרת 
השם גם לנו אלוהים יעזור כמו שעזר לרב וולף . מה חשבת , שהוא התעשר מהגינת ? 
ראית הרבה אנשים הגונים עם כסף ? " נכון , לא מכיר אף אחד " . " אתה רואה , 
ואל תשכח את זה . מחר יום שישי ואתה מוזמן אלינו הביתה . תדע לך , לא 
כל אחד אנחנו מזמינים . מחר בערב אני בא לקחת אותך " . עיניו של גודל נצצו 
ובדקו אותי בעירנות . . . עיניים קטנות שחורות שהזכירו לי עכבר . התנועות 
של גודל מהירות להפליא . בעצם גודל אף פעם לא נח . תמיד הוא מוכן לזינוק 
או לבריחה פתאומית . ההורים של גודל קיבלו אותי בידידות מופגנת . עכשיו , 
באור , שמתי לב שהעיניים של נוסן דער גנב היו דומות לעיניים של גודל , 
אותן תנועות פתאומיות , אוזניו הגדולות הזדקפו בחשדנות לכל רעש . אמו היתה 
ההיפך הגמור . גדולה , עם חזה ענק כמו שני שקי קמח , והיתה הולכת כפופה . 
כל הזמן היתה לי הרגשה שבגלל השדיים הגדולות שלה היא תאבד שיווי משקל ותיפול 
על האף . היה קשה לי להבין את דבריה , מפני שבפה שלה חסרו שיניים . המלים 
היו מלוות בהתזות של רוק . הפה והשפתיים העבות הזמינו אותי בידידות . על 
התנור עמדה צלחת עם הר של קציצות חומות ומבריקות . " אתה בוודאי מאוד רעב , 
מסכן שלי " , ידה ליטפה את ראשי . לא הספקתי להכניס לה בעיטה כי אני שונא 
שמלטפים אותי בפתאומיות . היא חיבקה אותי בחוזקה וראשי נעלם בין שדיה , 
כמעט שנחנקתי . ריח של בצל , זיעה וכרוב חמוץ עלה ממנה ועשה לי בחילה 
וגועל . " תשתה קודם כל תה . אתה מאוד חיוור . . . תשתה . . . . 
תשתה . . . . תדע לך שאם תהיה ידיד של גודל , לא יחסר לך שום דבר , 
נכון ? " פנתה אל גודל בקריצת עין . " נכון גודל ? למרות שהייתי רעב 
לא יכולתי לאכול שום דבר . פחדתי לאכול כי היתה לי כל הזמן הרגשה שאחרי 
אוכל טוב באות מכות . רציתי לחזור לאורווה . מנשקה נסע עם שמילקה לכמה ימים 
ויכולתי להיות לבד . " בוא אני אלווה אותך " . בדרך הסביר לי גודל במה מדובר . 
" בלילה נעשה ביקור אצל שמיל הסנדלר ונתאים לך זוג נעליים ותיראה כמו לורד . 
. . לך לישון . אני כבר אעיר אותך " . התפללתי לאלוהים שלא יעזור לנו . 
. . . היה לי כבד על הלב . שמיל תמיד היה מברך אותי לשלום עם איזו מלה 
טובה . פעם הזמין אותי אליו לסנדלרייה בחיוך לבבי . " אברום לייב , התה 
ייעלב אם לא תשתה אותו " . הסנדלרייה של שמיל היתה חשוכה וקטנה מאוד . על 
האצטבות עמדו נעליים בכל מיני צורות וצבעים , וגם ערימה ליד השולחן . שולחן 
העבודה היה מתחת למדרגות ומהן היתה תלויה מנורת נפט . שתינו תה , אכלנו 
עוגת תפוחי אדמה , ושמיל סיפר על הילדות שלו . היה לי מאוד נעים , אבל 
גם מאוד עצוב . התפללתי שגודל לא יבוא , שהמשטרה תעצור אותו ושאף פעם לא 
ייצא מבית הסוהר . פתאום שמעתי את קולו . הוא נכנס כמו צל . " בוא , הולכים 
ואלוהים יהיה לצדנו , בוא מהר ותלך בשקט " . גודל לא נתן לי זמן להתלבט . 
בדרך היתה לי הרגשה שמאות עיניים מביטות עלי , מאות אצבעות נוגעות בי ומאות 
קולות לוחשים לי : גנב , גנב , גנב . אחר - כך התרחש הכל שלא בנוכחותי . 
את הכל עשה ילד אחר , ילד אחר פרץ את החלון , ילד אחר מדד נעליים וילד 
אחר ברח עם גודל . " בפעם הראשונה זה תמיד ככה " , הרגיע אותי גודל . " לך 
לישון " . ונעלם בחשיכה . במקום ללכת לישון חזרתי לסנדלרייה של שמיל ודרך 
החלון הפרוץ . זרקתי את הנעליים . אמי חזרה במפתיע , רזה יותר , צעיף 
עבה הסתיר את פניה . עיניה בדקו אותי במתח . " אתה כבר הרבה זמן כאן ? 
לא עניתי לה . ממש שנאתי אותה . לא יכולתי לסלוח לה על העזיבה הפתאומית . 
שתקתי . " אברום לייב , אני רוצה להסביר לך מה היה " . מהכיס שלה הוציאה 
חבילת שוקולד . " זה מה שהבאתי לך " . לא נגעתי בשוקולד . " את נשארת אתי ? 
" לא , אני שוב נוסעת לווילנה " . כל - כך כואב . היה לילה . ברחוב דלקו 
פנסי הגז . שורות של פנסים יצרו הילה סביב ראשה של אמי . רציתי להגיד לה 
משהו חם , רציתי להגיד לה עד כמה היא יקרה לי . . . במקום זה שאלתי ברוגז 
בכוונה לפגוע בה : " אם את לא נותנת לי אוכל את לא אמי " . תמיד זה קורה 
לי . במקום איזו מלה טובה יוצאות לי מלים קשות , פוגעות , מלוכלכות . 
הרי לא לזה התכוונתי . איך זה קורה ? אמי התיישבה , הרכינה את ראשה והסתירה 
את פניה . גבה רעד . " אתה צודק , אמא שאינה מסוגלת להאכיל את ילדיה , 
איננה אמא " . אחר - כך קמה , הביטה אלי . מהפעם האחרונה התווספו לה הרבה 
קמטים . עיניה שקעו עמוק בחוריהן . " אתה לא תראה אותי יותר , אני נוסעת 
לווילנה . . . הדם המקולל של אבא שלך מכתיב לך את המלים . . . אתה 
עוד תצטער על מה שאמרת לי " . שוב רציתי להגיד לה עד כמה אני מצטער ועד כמה 
כואב לי מה שאמרתי לה ובמקום זה יצא לי שוב משהו אחר . " לא אצטער " . אמי 
קמה הסתובבה ונעלמה בין הפנסים . הרגשתי כל - כך ריק , כל - כך אבוד . 
כנראה היה לי חום , כי בבוקר לא מצאתי שום סימן לשוקולד . 
