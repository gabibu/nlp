בשעות שלפני נאומו הטלוויזיוני של נשיא צילה ב4 במארס , שבו הציג את דו"ח 
הוועדה לאמת ולפיוס על הדיכוי בתקופת הדיקטטורה של פינוצט , אירגנו ידידים 
וקרובים של קורבנות תקופת העריצות משמרות מחאה . בצילה כולה אנשים הדליקו 
נרות , ומול ארמון הנשיא דרשו המפגינים " צדק " . בו בזמן ליוו אנשי הצבא , 
ובראשם אגוסטו פינוצט , את אחד מחבריהם בדרכו האחרונה . ככל הנראה רצחו 
חברים בארגון החזית הפטריוטית על שם מנואל רודריגז " את הרופא הצבאי קרלוס 
פרז קסטרו , שהואשם בהשתתפות בעינוי אסירים פוליטיים בידי המשטרה החשאית 
דינ"ה . " אם זה יימשך " , שפך הבישוף חורחה מדינה אש וגופרית על אנשי 
השמאל הקיצוני , " נעמוד בפני התקפה שטנית על נשמת האומה " . ואז דיבר 
פטריסיו איילווין . אמנם דו"ח הוועדה , שלא ניתנו לה סמכויות משפטיות , 
לא כלל גילויים מרעישים ומספר הקורבנות שאת מותם תיעד נחשב בעיני רבים קטן 
בהרבה מהשיעור האמיתי , אך בכל זאת הוא היה מפורט ומדויק . 082 , 2 איש 
נרצחו , קבעה הוועדה , ו006 תיקים נוספים טעונים חקירות נוספות . העינויים 
שביצעו כוחות הביטחון תוארו ללא כחל ושרק . העיתון היומי הגדול ביותר במדינה , 
" לה טרסארה " , שיבח את נאומו של איילווין ואמר כי דיבר מכל הלב . פוליטיקאים 
במפלגות שמאל וימין כינו את נאומו " אבן פינה בהיסטוריה הפוליטית של צילה " . 
עתה יש אפוא תוקף רשמי " למה שרבים מאתנו , אולי אפילו הרוב , לא רצו 
להאמין בו " , כדברי איילווין עצמו , נוצרי - דמוקרט שקידם בזמנו בברכה 
את ההפיכה הצבאית נגד איינדה ב11 בספטמבר 3791 . ב"פעולה שתוכננה באורח 
שיטתי ותואמה ממרכז פיקוד " , כדברי דו"ח הוועדה , ניסה השירות החשאי , 
דינ"ה , במשך שנים " לחסל את כל מי ראה כמסוכן במיוחד מבחינה פוליטית " . 
בעיקר היו על הכוונת חברי תנועת המחתרת השמאלית מי"ר , חברי המפלגות הסוציאליסטית 
והקומוניסטית , אבל גם נוצרים - דמוקרטים שהרימו קול במחאה ומתנגדי - משטר 
אחרים . משפט אחד בדוח טומן בחובו חומר נפץ : דינ"ה " צייתה רק לנשיא הכת 
הצבאית ששלטה , ואחר כך לנשיא הרפובליקה " , כלומר פינוצט . ואשר להסברו 
של הצבא כי מעשי הזוועה היו כרוכים " ב"מלחמה " ב"אויב המרקסיסטי " , הוא 
נדחה לחלוטין על ידי הוועדה , שחבריה מונו בזהירות . ביניהם היו שר חינוך 
לשעבר של פינוצט וסנאטור שמרן . כמעט כל 031 אנשי הצבא שנהרגו בהתנגשויות 
אלימות מצאו את מותם בשלושת הימים הראשונים לאחר ההפיכה . ושבוע לאחר נפילת 
סלוודור איינדה " כבר היה בידי הכוחות הצבא שלטון מלא " , אמר איילווין 
בנאומו . הוא הוסיף כי " גם למלחמה חוקים משלה ואין דבר המצדיק עינויים 
והוצאה להורג של אסירים , וגם לא העלמת גופותיהם " . דו"ח הוועדה בת שמונת 
החברים , בראשותו של עורך הדין ראול ראטיג , מחזיק 000 , 2 עמוד . היא 
ישבה על המדוכה תשעה חודשים , ובין השאר הרכיבה יחד עדויות של ארגוני זכויות 
אדם וניסתה לדייק כמידת האפשר בתיאור דרך הייסורים של הקורבנות . כך , 
למשל , ניתן כעת אישור רשמי לרצח ויקטור חארה , אחד הידועים בזמרי צילה , 
באיצטדיון בסנטיאגו ב51 בספטמבר 3791 , ארבעה ימים לאחר ההפיכה . בזמנו 
הודיע המשטר החדש כי המלחין והמשורר , חבר המפלגה הקומוניסטית , מצא את 
מותו בחילופי אש שבהם פתחו צלפים " מרקסיסטיים " שארבו על גג . 81 שנים 
לאחר מכן מאשר הדו"ח את שידעו רבים : חארה עונה עינויים מחרידים , שומריו 
ריסקו את ידיו ואת פניו בקתות רובים , ו44 נקבי כדורים נמצאו בגופתו שהושלכה 
למזבלה . גם מותו של שר החוץ לשעבר של איינדה , אורלנדו לטאלייה , ב6791 
בוואשינגטון מפצצה שהונחה במכוניתו , היה מעשי ידי " סוכני המדינה הציליאנית " . 
והמדינה נושאת לפחות ב"אחריות מוסרית " למותו של העיתונאי חוזה קראסקו , 
שנורה למוות כפעולת גמול ב68 , לאחר התנקשות בפינוצט . עם זאת , מגיני 
זכויות אדם מפקפקים בכך שהדו"ח מקיף את כל מעללי המשטר הצבאי . הם מציינים 
שבאזורי הכפר , שבהם היה הדיכוי אכזרי במיוחד לאחר ההפיכה , עדיין שורר 
פחד רב . אבל לא זו בלבד ששמות האשמים במעשי הזוועה לא נמסרו לפרסום . איילווין 
נזהר לא להעלות את חמתם של הימין והצבא , כדי ש"הטרנזיסיון " , המעבר לדמוקרטיה , 
יתבצע כמידת האפשר בלא חיכוכים . משרד הפנים משגר כוחות משטרה גדולים להפגנות , 
והכלל הוא לא לעשות דבר שיתפרש בעיני הצבא כפרובוקציה . איילווין נוהג 
להזמין את ראשי החיילות השונים לשיחות , ובוועדת החקירה היו שני חברים המקורבים 
לצבא . מפגיני שמאל קיצוני , שהפגינו ב11 במארס מתחת לחלונו של איילווין 
במלאות שנה לתפקידו , האשימו את הממשלה בחוסר עקיבות והניפו כרזה בגנות 
" חסינותם של מענים " . הם פוזרו ללא רחם בידי הקרבינרים . היד החזקה נגדם 
נובעת דווקא מזחיחות דעת . " הם אינם אלא מיעוט של וולנטריסטים " , אמר 
שר הפנים אנריקה קראוס . זעמם של וולנטריסטים אלה ניזון לא אחת מזיכרון 
אדם קרוב להם , שהוצא להורג או נעלם . אין ספק שהם מיעוט כיום . החזרת 
הדמוקרטיה ניטרלה את סערות שנות ה08 , ואיילווין בוודאי מתברך בכך . אך 
לימין הקיצוני , המתואר גם הוא כמיעוט , יש שיניים . ניסיונותיו של איילווין 
לקשור יחסים טובים עם מפקדים בצבא , כמו גם המצב בכללותו , עלולים לכרסם 
בהדרגה בהשפעתו של פינוצט . אבל " אסור לנו לזלזל בו " , אומר הפוליטיקאי 
האופוזיציוני מהשמאל לואיס מאירה . ויהיו אשר יהיו ההבדלים הדקים בין קצינים 
המתוארים " מקצוענים ומהימנים " ( כפי שאגב תואר פינוצט עד ערב ההפיכה ) 
לבין אנשי הקו הנוקשה , שהשתתפו בעצמם בדיכוי , כולם מדברים בקול אחד 
כדי להצדיק את המשך תפקידו של פינוצט כמפקד העליון של הצבא . בעיניהם , 
המשך כהונתו המעוגן בחוקה ( שהתקבלה בתקופת שלטונו ) הוא הערובה הטובה 
ביותר להמשכיות ולחסינות . ופינוצט , שנפגע משערוריות שניחתו על משפחתו 
ואנשיו , נצמד למערך ההגנה האחרון שלו . כאשר הציעה לו הממשלה בצנעה לצאת 
לגמלאות בסוף שנה שעברה , לא היסס להעמיד את הצבא כולו במצב כוננות . רוח 
הרפאים של הפיכה בלתי מתקבלת על הדעת ריחפה מעל סנטיאגו . השלטונות מיהרו 
לשנות את נימתם . לא דובר עוד על עזיבת הגנרל . אך סמכותו הממשית של פינוצט 
מצטמצמת לחילות הקרקע . הצי , חיל האוויר והקרבינרים עמדו מנגד בעת ההתכתשויות 
שהחריפו את היחסים בין חילות הקרקע לנשיאות . לעומת זאת , המכשולים התחיקתיים 
שערם המשטר הצבאי כדי לעכב ולחסום דמוקרטיזציה מתבררים כיעילים . הודות 
לרוב בסנאט , המושג באמצעות חוק אלקטורלי שרירותי ותגבור של תשעה סנאטורים , 
שמונו עוד בימי הדיקטטורה , יכולים השמרנים לרסק כל הצעת חוק שאינה לרוחם . 
נדרשו דיונים ממושכים בקונגרס כדי שנשיא הרפובליקה יקבל את זכות החנינה , 
היכולה להועיל לכ002 האסירים הפוליטיים מתקופת העריצות שעדיין מצפים לשחרורם . 
מפלגות הימין כבר מיהרו לצאת חוצץ נגד שחרור " טרוריסטים " ואיילווין 
מסתפק בקביעה שיפעל " לגופו של כל מקרה " . עם זאת , קיים חוק חנינה שקיבלה 
הכת הצבאית ב8791 , המבטיח חסינות לאנשי צבא . איילווין מתכוון אפוא " לעשות 
צדק במסגרת האפשרי " . המערכת המשפטית במדינה שיתפה פעולה עם משטר פינוצט . 
לא אחת היו אלה פרקליטי מדינה ושופטים שחסמו הליכים משפטיים בכל מקרה שנגע 
בשאלת זכויות האדם . בית המשפט העליון סירב לפתוח בחקירות על היעלמויות 
של אסירים פוליטיים שזמנן לפני חוק החנינה ב8791 . אפילו איילווין מתח ביקורת 
על ביהמ"ש העליון וגינה אותו על " העדר אומץ והרמת ידיים בהפעלת החוק " . 
תיק זה , הטעון חומר נפץ , לא ייסגר במהרה . ואיילווין ימשיך להלך בין 
הטיפות . לפי שעה הצבא ופינוצט לא הגיבו , להוציא גינוי המפלגה הסוציאליסטית 
על כך שדרשה פעם נוספת את התפטרותו של המפקד העליון של הצבא . איילווין 
ינסה עכשיו למנוע עימות חדש עם הצבא , בלי לקומם עליו יתר על המידה את ארגוני 
זכויות האדם ואת קרובי המשפחה של הקורבנות . הוא יכול להישען על העייפות 
והשחיקה בקרב האוכלוסייה ועל שיעור הפופולריות הגבוה שלו . 
