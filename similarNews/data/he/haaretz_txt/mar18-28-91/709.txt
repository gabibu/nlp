המחזה כמעט סוריאליסטי . אלפי מטרים רבועים של מרחבי משרדים , מעוצבים 
בשיטת החלל הפתוח , שולחנות כתיבה וכורסאות במקומותיהם , מפתחות תקועים 
בדלתות הארונות האישיים , הריקים כולם . מתחת לשטיחים רצפה כפולה , שבתוכה 
רצים עשרות אלפי מטרים של חיווט . אודיטוריום צופה דרך קיר זכוכית אל חדר - 
מחשב ענק , המאכלס שני מחשבים מרכזיים של יבם ותשתית תקשורת בת אלפי קווים . 
והכל ריק . 058 איש אמורים לעבוד בקשב , קריית המחשוב של בנק לאומי , 
הניצבת בשערי לוד . בפועל , נמצאים כאן כמה עשרות עובדים בלבד . שעה שאנו 
עוברים במסדרונות , מלווה אותנו איש ביטחון הפותח דלת אחר דלת ומקפיד לנעול 
אחרינו . שמות המחלקות מצוינים בכל משרד : תקשורת , תכנות , הנהלה . 
לעתים אפילו ניצב מסוף מחשב על אחד השולחנות . תנאי החיים של מי שיעבור 
לכאן יהיו הטובים ביותר שהארכיטקטורה והטכנולוגיה העכשוויות יכולות להציע . 
קפטריה בכל פינה , בית - כנסת וחדר - כושר במרתף ואולם - אוכל בגובה כפול , 
בסגנון מרכז פומפידו בפאריס . מלחמת המפרץ והתקפות הסקאדים על ישראל עשויות 
להפוך סוף - סוף את קשב , קריית המחשוב הענקית הניצבת בשערי לוד , לאתר 
חי שינצל את מלוא הפוטנציאל שלו . אירועי החודשים האחרונים מיקדו בבת - אחת 
את תשומת לבם של מנהלי יחידות המחשב לשאלת מערך הגיבוי שלהם . משווקי מדיה 
מגנטית דיווחו על עלייה חדה במכירות , ובשוק נולדו יוזמות לשעת חירום , 
כשבעלי מחשב מדגם מסוים מגיעים להסדר דו - צדדי עם בעלי מחשב זהה , לגיבוי 
הדדי . בנק לאומי מצוי עתה בתהליך הקמתה של חברת גיבוי , שתציע את שירותיה 
לגורמים חיצוניים . בין השאר , מתנהל עתה מו"ם מתקדם עם בנק אחר , כאשר 
ברשימת הלקוחות הפוטנציאליים מצויים גם מפעלים גדולים , גופים ציבוריים 
ומשרדי ממשלה . קשב , ראשי תיבות של קריית שירותי בל"ל , תוכננה בראשית 
שנות השמונים . בנק לאומי עמד אז על סף מחשוב סניפיו . המחשב המרכזי הועבר 
מעבודה באצווה ( ) לעבודה בקיוון ישיר והאתר הקיים , במרכז תל - אביב , 
היה צר מלהכיל את הפיתוח העתידי . על - פי המקובל בעולם המערבי , הוחלט 
לצאת אל מחוץ לעיר ולהקים אתר ייעודי ליחידת המחשב . השטח במבואות לוד נבחר 
משום ישיבתו על ציר ראשי , וכן בשל תשתית התקשורת שבזק הציעה במקום ותוכנית 
העידוד הממשלתית לפיתוח לוד ורמלה . מלאכת התכנון הופקדה בידיו של יעקב רכטר , 
שבחר במשושה כמוטיב המרכזי של קריית המחשוב : ששה מבנים ערוכים סביב חצר 
משושה ענקית , שבמרכזה שעון שמש . שטחי המשרדים מעוצבים גם הם כמשושים , 
ומסדרון הכניסה הוא בעל חתך מחומש . המלאכה הקפדנית של תכנון המבנה ובחירת 
צבעי השטיחים והריהוט נעשתה תוך נאמנות לייעודו . בניין המחשב בנוי סביב 
חדר מחשב , שהוא למיטב ידיעתי הגדול במדינה . מנהרת כבלים עוברת סביב הבניין 
מתחת לפני הקרקע . סיב אופטי היוצא מהמחשב מגיע לחמישה צמתי תקשורת בבניין 
עצמו , וממנו יוצאים כבלים אל מסופי המשתמשים . כל הרצפות באתר כולל אלה 
של חדרי המשרדים הן רצפות צפות : לוחות בטון ועליהם ריבועי שטיח , כשהכל 
ניתן לפתיחה בקלות . כך אפשר להעביר כבלים ולשנות מיקום של מסוף ללא צורך 
בפתיחת קירות . תשתית התקשורת בתוך הבניין תומכת ב004 , 1 נקודות , חלקן 
ברשתות מסוג טבעת אסימון , וחלקן במסופים קואקסיאליים , כשהתקן המוביל 
הוא , כמובן , . משבר מניות הבנקים הוביל לכיווץ תוכנית קשב . במקום 
05 אלף ממ"ר משרדים שתוכננו כאן , נבנו רק 02 אלף : מבנה המחשב הוקם במלואו 
וכך גם מבנה האנרגיה , המאכלס שני גנרטורים ומערכות מיזוג . המבנה המיועד 
למתכנתים צומצם , ושני מבנים אחרים כלל לא הוקמו . גם כך , זה עדיין מתחם 
מרשים ביותר המיועד ל058 עובדים . אלא שכל התוכניות היפות האלה השתבשו משהו , 
בשל סירובם של עובדי יחידת המחשב של בל"ל לעבור לכאן . כך נותר קשב תחילה 
שומם לגמרי , כאשר בהמשך , ולאחר שהושגה התקדמות במו"ם עם העובדים , הוא 
הופך לאתר הגיבוי המרכזי של הבנק . על - פי התוכנית המקורית , היה בל"ל 
אמור ליהנות עם הקמת מרכז המחשוב מאתר מרכזי מפואר כאשר האתר הוותיק , 
במרכז תל - אביב , ממשיך ומשמש לצורכי גיבוי . תשתית התקשורת , למשל , 
תוכננה כך שכל סניף יוכל להתקשר לכל אחד משני האתרים . אם נפגע הקשר הראשוני , 
ניתן תמיד להתאושש ולעבוד מול האתר האחר . בסך הכל , מפעיל כיום בנק לאומי 
חמישה מחשבים מרכזיים מתוצרת יבם : שלושה מדגמי 0803 , ושני 0903 . בחדר 
המחשב של קשב ניצבים עתה שני מחשבי 0803 מתוצרת יבם ולאחר הפסח יעבור לכאן 
מחשב נוסף , מן המרכז בת"א , שימשיך להפעיל את שני ה041 . 0903 גיגה בייט 
דיסקים בלוד , ומעט יותר בתל - אביב , אוגרים את נתוני האוברדראפטים של 
הלקוחות . תשתית התקשורת הכפולה ופריסת המחשבים מאפשרת למעשה לבנק לקיים 
פעילות מלאה גם אם יוצא אחד האתרים מכלל שימוש . כל זאת על - פי התוכנית 
המקורית אלא שכאמור , האתר המרכזי הוא זה של ת"א , ובלוד מצוי אתר הגיבוי 
ולא להיפך . עם סיום ריצת הלילה במחשב המרכזי בת"א , מועבר החומר לאתר 
בלוד לצורך גיבוי . העברה כזאת , כשהיא נעשית על תשתית קווי בזק , דורשת 
שעות מספר . בבנק לאומי התעניינו בהכרזה האחרונה של יבם , על מערכת סיב 
אופטי לקישור בין מכונות סדרת 093 החדשה . אלא שהטווח המירבי לקשר כזה הוא , 
לפי שעה , תשעה ק"ם בלבד , בעוד שהאתרים בת"א ובלוד רחוקים זה מזה כ81 
ק"ם . לנוכח שעות השידור הארוכות הדרושות לעדכון קבצי הגיבוי , שוקלים 
לעתים גם העברת סרטים ברכב . כאשר ייפתרו בעיות יחסי העבודה , אפשר יהיה 
להעביר לכאן את המשקל המרכזי של פעילות המחשבים של בנק לאומי בתוך זמן קצר 
ביותר . התשתית קיימת , ועתה משנים את פריסת נקודות החיבור למסופים בבניין , 
על - פי מערך כוח - האדם הנוכחי במחלקות המחשוב השונות . למעשה , קיימת 
כבר תוכנית המפרטת היכן יישב כל עובד ועובד . כל שדרוש הוא הסכמת הוועד . 
בינתיים , כאמור , מנסה בל"ל למכור שירותי גיבוי . היערכות לגיבוי דורשת 
בחינה מפורטת של נוהלי העבודה בארגון . ההיערכות לגיבוי הזדמנות לרענון 
נהלים ולמחשבה יסודית על שגרת העבודה . וגם אם המודעות לגיבוי , שפרצה 
עם המלחמה , נרגעה מעט לאחר שהסקאדים חדלו להתעופף עדיין מאמינים ביחידת 
המחשב של בל"ל כי השנה תהיה שנת הגיבוי . 
