תפיסתי את העולם בהיותי נתון תחת השפעתם של צמחים פסיכותרפיים היתה כה מוזרה 
ומרשימה , שנאלצתי להניח כי מצבים כאלה הם האמצעי היחיד למסור וללמוד את 
אותו הדבר שדון חואן ניסה להורות לי . הנחה זאת היתה מוטעית " . למסקנה 
זאת הגיע הסופר הפרואני קרלוס קסטנדה רק בספרו השלישי , " מסע לאיכטלאן " , 
לאחר שימוש בסמי הזיה המופקים מצמח קקטוס קטן המצוי בצפון מקסיקו ובדרום 
מערב ארצות הברית . השפעתו של הסם המופק מן הצמח הזה ( מפיקים ממנו גם 
סם מרדים הנקרא מסקל ) מתועדת בשני ספריו הראשונים של קסטנדה : " משנתו 
של דון חואן " ו"מציאות נפרדת " . רק בסיומה של דרך ארוכה ומזככת שבה הוביל 
אותו המכשף הזקן והכריזמטי , הדמיוני או האמיתי , חואן מאטוס , במדבריות 
מקסיקו , ורק אחרי כתיבתם של שלושה ספרים מופלאים , התברר לקסטנדה שהצמחים 
הפסיכותרפיים הם רק אמצעי עזר כדי להדביק יחד מרכיבים מסוימים של תיאור העולם 
שאותם אין אפשרות לתפוס בדרך אחרת . כשם שיש נערים ונערות מתבגרים שהפכו 
את קריאת קסטנדה למין מסע פולחני ונחשפו בעקבות הקריאה בו לקסמה של תרבות 
מוזרה שמנסה לתת תשובות למערב הנבוך , מתברר שיש גם מורים שהושפעו ממנו 
והרחיקו לכת בעקבותיו עד למעמקי היבשת הדרום אמריקאית . ד"ר זאב דגני , 
מנהל התיכון התל - אביבי היוקרתי עירוני ד , שהה במקסיקו בשנים 58918891 
לצורכי מחקר על זיהוי ופיתוח מוטיווים למנהיגים בקהילות מתעוררות מטעם יונסקו . 
בשלוש השנים שהיה שם התחקה על עקבותיו של שבט נידח ( ויצולי ) שיצירות 
האמנות שלו , כך מתברר , נעשות תחת השפעת סם הפיאוטה המופק מצמח הקקטוס 
הקטן , סם המשמש את האינדיאנים המקסיקנים בפולחנים דתיים . בשנות הששים 
היה צמח ההזיות , הפיאוטה , נושא לעבודת מחקר מקיפה של קסטנדה באוניברסיטת 
לוס אנגלס . בקונצרט של מוסיקה פרה - היספאנית , שנמשך 04 שעות ושדגני ואישתו 
חיה השתתפו בו , העבירו בקהל לטעימה את הפיאוטה . בני הזוג ( בתחילת שנות 
הארבעים ) טעמו מהסם . השבוע הם נזכרו בכך כילדים נבוכים שנתפסים בדבר 
עבירה , אולם אז , לדבריהם , הבינו מאיזה כוחות שואבים בני השבט את הצבע 
ואת העוצמה הציורית שלהם . הם החלו לבלות סופי שבוע עם בני השבט האינדיאני 
במקסיקו סיטי , וכך התוודעו מקרוב לאמנות המיוחדת ועזת הצבע , הנעשית מדיקט 
ועליו שעווה העשויה משרף ושעוות דבורים . במשך הזמן רכשו עשרות עבודות , 
ובתום שהותם שם הביאו אותן לארץ . כעת הם מקיימים תערוכה ביפו . לטענתם , 
מצטיינים הציורים בעוצמת ביטוי פילוסופית עזה המשלבת את המורשת הפולחנית 
של השבט עם היחס האמביוולנטי לאדם הלבן . הציורים משלבים בעיניהם פוסט - 
מודרניזם עם נאיוויות . שלל הצבעים המסנוור בעזותו גרם לציירים ישראלים 
שראו את הציורים לומר שמתפתחים אצלם עכשיו רגשי נחיתות . שלוש השנים האלה 
במקסיקו הכניסו את חיה דגני , מנהלת אולפן לעולים בנווה שרת ולפני כן מנהלת 
בית הספר הפתוח בתל - אביב , לסקרנות אובססיווית בכל הקשור לחקר אורחות 
החיים של השבטים האינדיאניים במקסיקו . בכוונתה להמשיך לחקור את התרבות 
המופלאה והמיוחדת הזאת , שבה , למשל , משמשת החיה גם למאכל וגם לאל קדוש 
כשהסתירה בין השניים מתיישבת בקלות . זאב דגני סבור שההתנסות שלו בקרב הוויצולים 
מועילה לתלמידיו . " מנהל שחשוף לתרבויות , אמנויות , מדעים ומפגשים 
מסוגים אחרים " , הוא אומר , " הוא מנהל שמביא עמו הרבה פתיחות לבית הספר " . 
דגני נותן לתלמידיו את כל הלגיטימציה להאמין שיש עוד עולם מרתק מחוץ לגבולות 
מדינת ישראל , ומעודד אותם לטעום מכל הטוב והיפה שהעולם הזה יכול להציע . 
