בון ( מיוחד ל"הארץ " ) . שר החוץ הגרמני , הנס דיטריך גנשר , שוחח אתמול 
בקרמלין עם מנהיג בריה"ם מיכאיל גורבצוב על המצב במזרח התיכון . לדברי חוגים 
מדיניים בגרמניה , האיץ גנשר במוסקווה לקשור יחסים דיפלומטיים עם ישראל 
ללא דיחוי נוסף . המקורות מסרו כי גרמניה סבורה שיחסים אלה יוכלו לסייע 
לקידום תהליך השלום במזה"ת . גנשר , שנפגש בבון בשבוע שעבר עם שר החוץ דוד 
לוי , הגיע ביום ראשון למוסקווה לשיחות שגרתיות , במסגרת ההתייעצויות הסובייטיות - 
גרמניות הסדירות . אולם , בגלל האירועים במזה"ת , תפס המצב באזור מקום 
חשוב בשיחות . על - פי הידיעות , מוסקווה לא שינתה את עמדתה , לפיה יש 
לנסות ולפתור את הסכסוך הישראלי - ערבי במסגרת ועידת שלום בין - לאומית בחסות 
האו"ם . גרמניה , שתמכה גם היא ברעיון זה , ריככה במידת מה את עמדתה בנושא . 
בהודעה שפורסמה בשבוע שעבר , בעת ביקורו של לוי , מסר משרד החוץ הגרמני 
שיש לנהל שיחות ישירות בין הצדדים , כהכנה לכינוסה של הוועידה הבין - לאומית . 
הקהילייה האירופית , המחויבת למכניזם הדיפלומטי של הוועידה הבין - לאומית , 
לא הראתה גם היא סימנים לכך שיש בדעתה לסגת מהרעיון . אולם שר החוץ של 
לוקסמבורג , שהוא היו"ר התורן של מוסדות הקהילייה , הדגיש לאחרונה פעמים 
אחדות כי אירופה איננה מתכננת יוזמות מזרח תיכוניות חדשות , ותומכת במאמצים 
הדיפלומטיים של ארה"ב ליישוב הסכסוך . 
