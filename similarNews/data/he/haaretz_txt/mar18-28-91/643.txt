דו"ח " בצלם " , שפורסם בשבוע שעבר , אסור שיונח במגירה ויכוסה שם אבק , 
גם לא בתודעתם של האזרחים . מובאים בו תיאורי עינויים והתעללות שבוצעו 
על ידי שליחי רשות ישראלים , אשר , אם יש אמת בעדויות המובאות בדו"ח , 
השם הנרדף " חייתי " יאה להם . כעם וכמדינה שהאנושיות אמורה להיות נר 
לרגליהם אם אנו רוצים להיות נאמנים לצלמנו , איננו יכולים לעבור לסדר היום 
על מה שנמסר בדו"ח . המניעים של מחברי הדו"ח אינם מענייננו . אפשר , ויש 
אף להניח , כי הם אינם אנשי קונסנזוס לאומי , בהיותם סולדים מעינויים ומהשפלות , 
גם אם הם מבוצעים בערבים שעוינים ליהודים , באשר הם יהודים , והתנכלותם 
הפיזית להם אינה שנויה במחלוקת . גם כך אין לפסול אותם ואת עדותם : הם 
נוהגים על פי כלל יהודי עתיק יומין : " מה ששנוא עליך אל תעשה לחברך " . 
ואין זה כאילו מחברי הדו"ח הקפידו להגיש עדות מרשיעה בלבד . אמנם הרוב המכריע 
של הדו"ח עוסק בעדויותיהם של מי שמתוארים כקורבנותיה של שיטה ( כלומר , 
לא של אי אילו מוכי סטיות נפשיות , שכמותם ניתן למצוא בקרב מי שעיסוקם 
בעבריינים ) . אך מובאות בו גם עדויותיהם של ישראלים הטוענים כי אינם יכולים 
לאשר את הממצאים על עינויים או התעללויות בעצירים , המיוחסים בעיקר לאנשי 
השב"ך . עובדה זו מוסיפה לאמינותם המוסרית של מחברי הדו"ח , אף שלגופו 
של עניין היא גורעת מחומרתו ; עצירים ערבים טוענים שעונו והושפלו מבלי 
שיהיו מסוגלים , מטבע הדברים , להביא עדים שנכחו בעת העינויים וההשפלות 
ואילו שומריהם משיבים , כי לא ראו סימנים שיש בהם כדי להעניק תוקף לעדויות . 
יש להביא בחשבון כי את העדים הערבים עלולה להניע כוונה להשחיר את פניה של 
ישראל , ובמיוחד את פני השב"ך . אך באותה מידה יש סבירות לכך שהמענה הישראלי 
המובא בדו"ח והמתמצה במלים " לא ראיתי , לא שמעתי " , מונע גם הוא על - 
ידי מניעים לאומיים , שאירועי האינתפאדה החריפו אותם . את הסתירה בין שני 
אלה חובה ליישב . באופן טבעי מתעוררת המחשבה למסור את הבירור לידי ועדת בירור , 
או חקירה . זכור לנו התקדים של עדות השקר בפרשת נאפסו משנת 7891 , שבירורו 
הופקד בידי ועדת חקירה ממלכתית בראשות השופט מטה לנדוי . במקרה ההוא קבעה 
הממשלה כי " עניין שיטות החקירה בנושאי פח"ע ( פעולת חבלה עוינת ) הוא . 
. . נושא בעל חשיבות ציבורית חיונית . . . חקירת ועדת - לנדוי לא רק 
מיצתה את נושאה , אלא אף תחמה גבולות של המותר והאסור בחקירתם של הנחשדים 
בפעולות עוינות . ואולם , ריבויין של ועדות חקירה , שוחק בסופו של דבר 
את מעמדן ואת התוקף המוסרי של המלצותיהן . ולא זו בלבד : במקרה הנידון 
יש דרך חלופית לבירור העניין ולהסקת מסקנות פליליות , אם יש כאלה , לגבי 
המעורבים בו . ועדת לנדוי ניסחה סייג לחוקרים : מותר להפעיל לא יותר מ"לחץ 
פיסי מתון " על הנחקרים ; מכאן שהחריגה מעבר לו מהווה עבירה פלילית . 
יש גופים לבירור מקרים שיש בהם חשד לעברות פליליות : המשטרה , הפרקליטות 
ובתי - המשפט . אם יש שמץ של אמת בעדויות המובאות בדו"ח בצלם , לא יכול 
להיות ספק , שהאמצעים שהופעלו נגד מוסרי העדויות מהווים חריגה חמורה ממה 
שהתירה ועדת לנדוי . המערכת המשפטית הוכיחה , דווקא בחודשים האחרונים , 
כי היא מסוגלת להתמודד עם הקשיים העצומים הכרוכים בגילוי עבירות מן הסוג 
הנידון , ובהענשתם האחראים כדין . לכן יש למסור לטיפולה את גילויי הדו"ח . 
