פגרת מלחמת המפרץ סייעה , מסתבר , רבות להפועל צפרירים חולון . אתמול 
בימק"א הוא השיג את ניצחונו השלישי ברציפות , ובצורה מרשימה , על בית"ר 
ירושלים החלש , 10 . נכון שירושלים , שחסרה שחקנים רבים מהרכבה , גילתה 
אוזלת רגל מוחלטת , אבל אין להתעלם מכך שהקבוצה החולונית הציגה אתמול את 
המשחק הטוב ביותר שהציגה קבוצה לאומית כלשהי השנה בירושלים . חולון היתה 
פשוט טובה , ואם הסתיים המשחק רק בתוצאה 10 לזכותה והפער לא עמד על שישה 
שערים , הרי שרק המזל הוא שעמד לירושלמים . החולונים ביתרו את הגנת בית"ר 
ללא הרף , עמדו לפחות בעשרה מצבים של אחד על אחד מול השוער הירושלמי גולן 
מלול , והחטיאו . שער הניצחון הובקע מטעות אומללה של שמואל לוי ( 42 ) 
שהניף את ידיו ולשופט סבי אלנקווה שראה את מיפגש הכדור והיד , לא נותר 
אלא להורות על הנקודה הלבנה , ממנה כבש אולג טראן הסובייטי . בהמשך הביכו 
החולונים במשחק צירופים מרשים את ירושלים ואופיר שמואלי אף הורחק חמש דקות 
לסיום כשאיבד את עשתונותיו ופגע בכדורגלן חולוני . חולון , שלפני שבועיים 
היתה מועמדת רצינית לירידה לליגה הארצית , נאבקת עתה על הפליי - אוף העליון 
ואילו בית"ר יאבק השנה בתחתית כדי להינצל מירידה . ש . ישראל , עודה , 
דוידי , א . כהן , א . מאיר , שוך , אוחנה , בן - ברוך , סויסה , 
טראן ( שקרוקה ) , ארמלי . המאמן : ניסים בכר . מלול , ש . לוי , 
קדוש , ע . מזרחי , שמואלי , א . מזרחי , מלכה , שוויג ( יחזקאלי ) 
, בן - הרוש ( אזולאי ) , הוד , חוכיימה . המאמן : זאב זלצר . שפט 
סבי אלנקווה , 005 , 1 צופים , בימק"א . 
