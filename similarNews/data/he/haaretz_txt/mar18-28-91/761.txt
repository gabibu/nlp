ככל שתהיה , שאלה זו מסיטה את תשומת - הלב ממכלול שלם של סתירות , שאף 
אינן מגיעות לכדי ניסוח בשאלה . הנפתם הבו - זמנית של דגל השטחים ודגל העלייה 
אינה באמת השאלה היחידה העומדת עתה בפני מדינת ישראל . ומה על כל שאר הדגלים , 
שספק אם ניתן להניפם בו - זמנית ? גלי העלייה ההמונית הצפויים להגדיל בתוך 
שנים מספר את אוכלוסיית ישראל בכרבע ממספרה עתה , יוצרים שינוי כמותי המיתרגם 
לשינוי מהותי . בתוך כך , חסרונה של תוכנית לקליטת עלייה אינו החסר היחיד . 
קודם לה הצורך בהגדרות חדשות , הנובעות מן השינוי שמביאה העלייה באופי 
המדינה . קביעת גבולות היכולת , אל מול קליטת ההמונים , היא נוסחת המפתח . 
שאלת השטחים מול העלייה אינה היחידה בהקשר זה . על אותו משקל בדיוק , נגזרות 
עשרות שאלות אחרות : למשל , האם יכולה ישראל להניף את דגלה המוצהר כמדינת 
רווחה , לצד דגל העלייה ? האם יכולה האקדמיה הישראלית לדבוק בדגל המצוינות , 
לצד קליטתם הצפויה של עד 03 אלף סטודנטים בתוך חמש שנים , שהם תוספת של 
עד % 04 על המספר הקיים ? האם יכולים קברניטי המשק לדבוק בדגל של " כוחות 
השוק " כמוליך של הכלכלה , לצד הכורח המסתמן בעבודות יזומות ובפיקוח על 
מחירי הדיור , המניסים מבתיהם ותיקים ועולים כאחד ? אלה הם רק אחדים מן 
" הדגלים " שקשה להניפם בו - זמנית , והם מחייבים להמיר את החשיבה הטקטית 
של כיבוי שריפות בקליטה בחשיבה אסטרטגית על סדרי עדיפויות הנוגעים לאושיות 
אופיה של המדינה . ניסיון העלייה והקליטה של שנות ה05 לא חייב סוג זה של 
גישה . המדינה היתה בשלבי התהוות שבהם היתה העלייה עצמה לחלק מתהליך ההתגבשות . 
העולים של שנות ה09 מגיעים למדינה בעלת יומרה של הגדרת זהות ברורה למדי 
ודגלים חרותים מן המוכן . אלה מלווים במציאות פוליטית המקנה כוח ללא מצרים 
לקבוצות אינטרסים , בהוויה מיסטית - לאומנית ותפישת עולם של " יהיה בסדר " , 
שינקה מניסיון העבר . אלה נמצאים עתה במסלול התנגשות עם ההחלטות הנגזרות 
מן הקליטה ההמונית . הטענה ל"זכות אבות " על שכם וחברון עלולה להגיע לכדי 
סתירה של ממש עם זכותם של גרישה ומישה לבוא לכאן על - פי חוק השבות . הגישה 
הבסיסית של " יהיה בסדר " , הפוטרת מחשיבה אמיתית , זורקת אותם למציאות 
משתנה ומבלבלת , שבה מקטין שר האוצר את סל הקליטה שלהם ומחזירו כעבור שבועיים , 
כשהוא מגלה לפתע עולים רעבים . מתוך הנחה מבוססת כי אין למדינה היכולת 
להניף את כל דגליה בו - זמנית , נגזרת השאלה הבסיסית מה מתוך אלו היא מוכנה 
להקריב בשמה של קליטת העלייה . דבקותן של הדמוקרטיות המודרניות בפשרות אקלקטיות , 
כתחליף לקביעה של סדרי עדיפויות , אינה תופעה המייחדת את ישראל . המייחד 
הוא שבנקודת הזמן הנוכחית , מסכנת גישה זו את הוותיקים ואת העולים כאחד . 
היא זו שיצרה את תופעת המאהלים של חסרי הדיור , שנדחקו מבתיהם על - ידי 
העולים , הנדחקים היום מדירותיהם על - ידי העולים החדשים יותר , והיא שהולידה 
השבוע את הפגנת המובטלים הראשונה שבה חברו ותיקים ועולים . באותו יום ממש 
חילקו את הכספים הייחודיים , וקבינט הקליטה דן שעה ארוכה בחוסר היענותם 
של הישראלים לזימון העולים לליל הסדר . בצלה של מציאות זו , אין לצפות לשינוי 
של ממש בעומק ההתייחסות . ההוויה הישראלית מלמדת שכל אותם נושאים הנמדדים 
לטווח ארוך יוקרבו על חשבון הנושאים הלוחצים מיד . האמירה כי השקעה בעלייה 
היא השקעה בתשתית לקיום המדינה נותרת בחזקת סיסמה בלבד . במקום זאת ימשיכו 
קובעי המדיניות לעשות את מה שהם מורגלים : להרגיע בפתרונות אד - הוק , 
כדי להפחית את הסימנים הבולטים של הכישלון . מערכת פוליטית שאינה בנויה להשקיע 
לטווח ארוך , תמשיך לחפש את האיזונים בין הנזקים הפוליטיים העלולים להיגרם 
לה על - ידי הקבוצות השונות . פעם תלך עם הוותיקים , בסיסמת דגל הרווחה ; 
פעם תיטה אחר העולים , בסיסמת דגל הקליטה ; פעם תניף רק את דגל הביטחון , 
תוך התעלמות מכוחם המספרי והאיכותי של העולים , שגם הוא חלק בלתי - נפרד 
מתפישת הביטחון . גישות אלו לא יפתרו דבר , אבל יקנו למערכת הפוליטית את 
הזמן הדרוש להמשך ההישרדות . בתוך הערפול של אי - קביעתו של סדר העדיפויות , 
ימשיכו לדשדש שתי אוכלוסיות מבולבלות . יתרונה של האוכלוסייה הוותיקה הוא 
בהכרת חוקי המשחק הישראליים . על חולשתה הטבעית עשויה אוכלוסיית העולים 
לפצות עד מהרה בהתארגנות לכוח פוליטי מאיים לצורך השגת הישגים מידיים . 
זאת , כמובן , אם לא יחליטו להפוך את ישראל לשלב מעבר בלבד , וישראל תחמיץ 
את ההזדמנות לעשות חשיבה מחודשת הנוגעת לשאלות היסוד של ההגדרה העצמית שלה . 
