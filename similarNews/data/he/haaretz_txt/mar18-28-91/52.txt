מוסקווה ( מיוחד ל"הארץ " ) . יום משאל העם על עתידה של בריה"ם היה במוסקווה 
היום האביבי הראשון העונה . אומנם הטמפרטורות עלו מעל לאפס רק בשעות הצהריים 
אבל השמש הקורנת בשמיים הבהירים הניעה המוני מוסקוואים לצאת לכיכרות ולרחובות , 
למרות שהיה עליהם לדשדש בשלג הבוצי הנמס ולעקוף את שלוליות המים . מי שרצה 
ראה במזג - האוויר האביבי אות מן השמיים . בכיכר רחבת הידיים לפני ארמון 
הפיונרים בצפון - מוסקווה , ניצב פסלו המרשים של הסופר אלכסנדר פאדייב ומשני 
צידיו פסלי הדמויות מספרו הידוע ביותר " הגווארדיה הצעירה " . בכיכר התרוצצו 
לפני הצהריים ילדים לרוב . הוריהם שהיו עסוקים בהשגחה עליהם כמעט שלא שמו 
לב למכונית גדולה שנעצרה לפני הארמון , ממנה יצא גבר מוצק בעל שערות שיבה 
בחברת כמה גברתנים . אבל העיתונאים ידעו כי הנה בוריס ילצין בא להצביע . 
במוסקווה שלעיתים כה קשה להשיג בה גם מידע פשוט פועלת ביעילות מופלאה 
שרשרת הטלפונים של העיתונאים , כתבי חוץ וכתבים מקומיים כאחד . אין ביניהם 
קנאה , גם יריבות מעטה בלבד , משום שהם יודעים כי הם זקוקים זה לזה , 
וללא עזרה הדדית הם אבודים . גם הפעם ידעו בלי הודעות רשמיות היכן יצביע 
גורבצוב , באיזו קלפי רשום ילצין , ואיפה בסמרטניך או שוורדנאדזה . ילצין 
הוקף מיד בכ02 צלמים ועיתונאים . הוא ציפה להם כנראה וגם ה"גורילות " שלו 
פינו להם דרך . " השאלה במשאל מוצגת באופן בלתימוסרי " , אמר ילצין בקול 
החלטי ובוטח . " הרי כולנו בעד קיום הברית . השאלה היא על אילו יסודות 
היא תיכון ולא עליה נערך המשאל " . דקות מספר לאחר שילצין ופמלייתו עזבו , 
נעצרה באותה תחנת קלפי מכונית אחרת אלכסנדר יאקובלב , מי שנחשב עד לא 
מכבר ל"איש מספר שניים " בצמרת הסובייטית , בחודשים האחרונים כמו נעלם , 
אולם אתמול נמסר על מינויו לראש צוות יועציו הבכירים של גורבצוב . הוא 
בא בלי " גורילות " בחברת אשתו . יאקובלב : " אתם יודעים שאינני חסיד 
של ניסוחים בוטים כאלה . אבל היה אפשר לנסח את השאלה גם באופן קורקטי יותר " . 
איך תצביע , שואלים אותו , והוא לא מתעטף במעטה סודיות : " אצביע שלוש 
פעמים כן " ( כלומר גם במשאל הרוסי המקביל על הנהגת משטר נשיאותי ) . 
יאקובלב מחייך : " קשה לדעת יום אחרי המינוי " . " לא ידוע לי שנערכת התחרות 
כזאת . . . שרשרת הטלפונים מופעלת שוב והידיעה מתפשטת במהירות : בכיכר 
מאנז תפגין התנועה לרוסיה הדמוקרטית . ברחוב טוורסקאיה , שעד לפני כמה 
חודשים נשא את שמו של גורקי ועתה חזר אל שמו הטרום - מהפכני , אני צועד 
בשלג הבוצי לעבר כיכר מאנז שעד לפני זמן קצר נקראה " כיכר יובל מהפכת אוקטובר " , 
ועתה שוב נקראת בשם היאה לה כלומר " בימה " . שהרי בכיכר ובקרבתה שוכנים 
התיאטרונים המוסקוואים בעלי המוניטין הגדולים ביותר . והבימה הגדולה ביותר 
היא לעיתים קרובות הכיכר עצמה . כאן מתאספים רבבות ולעיתים מאות אלפים כדי 
להפגין בעד גורבצוב או נגדו , בעד ילצין ונגדו , בעד דמוקרטיה , בעד פרסטרויקה 
או בעד שתיהן . במלון " נציונל " מבצעים שיפוץ כללי . ב8191 כאשר הממשלה 
הסובייטית עקרה מפטרוגרד למוסקווה , התגורר בו לנין ; בשנות ה03 הוא היה 
משכנם ומקום מפגשם של עיתונאים מערביים , אורחים , סוכנים , מרגלים ואנשי 
הריגול הנגדי כאחד . מן המדרכה ליד המלון , מעבר לארבעת טורי המכוניות 
באי שבמרכז הכיכר הענקית , נראים דגלים מתנופפים וכמה כרזות שממרחק זה אי 
אפשר לפענח את תוכנן . דגל תכלת - צהוב אוקראיני , כמה דגלים לבנים - כחולים - 
אדומים רוסיים מתנופפים ברוח . כתריסר עיתונאים מצויידים במצלמות כבר מסתובבים 
במרכז הכיכר . ההתקהלות גדולה בעיקר ליד גבר נמוך קומה , חבוש כובע " אושנקה " , 
בעל זקן ארוך אפור בנוסח המוזיקים שעל חזהו כרזה כתובה ביד : " גורבצוב 
אני שונא אותך ! " . יש גם כרזות גדולות יותר : " גורבצוב הרס את הכלכלה , 
החברה והמדינה " . 07 - 08 איש יוצרים חצי מעגל ומניפים כרזות . אבל ממספרם 
חייבים להפחית את העיתונאים , השוטרים , וכמובן את שוטרי החרש שהתערבבו 
ביניהם . השוטרים אדישים , אינם מגלים כל סימן של רצון להתערב בנעשה . 
מעברה השני של כיכר מאנז , ליד חומת הקרמל המסוגננת , נראות שלוש - ארבע 
התקהלויות קטנות יותר : זוגות צעירים , בני משפחותיהם ומלוויהם החתנים 
בחליפות ומעונבים , הכלות שהסירו את מעיליהן משמלת הכלולות הלבנה , רועדות 
מקור למרות שמש הצהריים . הם מניחים זר ליד קברו של החייל האלמוני ומצטלמים 
ליד האש הנצחית הדולקת מעליו . ברבע השעה שעמדתי שם מניתי שישה זוגות המתחילים 
את חייהם המשותפים בקבר החייל האלמוני . לכאורה אין לכך כל קשר אל משאל 
העם . בערב הבינותי שיש ויש קשר . ישבנו עם חבורת מוסקוואים , כולם בגיל 
העמידה . בטלוויזיה הופיע סופר ידוע וקרא להצביע " הן " . הוא הזכיר איך 
לחם ליד מוסקווה וסטאלינגרד יחד עם אוזבקים , קאזאחים וארמנים שהיו ביחידתו . 
" האם אפשר לבגוד באחדות שנחתמה אז בדם ? " , שאל . הבחנתי כי עיני כמה 
מהנוכחים התלחלחו . אין דבר יותר מקודש ויותר משותף בעיני הסובייטיים זקנים 
וגם צעירים מאשר זכר חללי המלחמה הגדולה . זכרונם היה הנימוק היעיל ביותר 
בידי התעמולה הרשמית לקראת המשאל , שפעלה בשבועות האחרונים במלוא התנופה , 
לעיתים בסרבול פרימיטיווי אך הרבה פעמים בתבונה ובפיקחות . בשעה שאני רושם 
שורות אלו ההצבעה עדיין נמשכת . במצב זה ודאי שאין זה נבון להסתכן בנבואות . 
בכל זאת אולי אין זו העזה גדולה מדי לומר שלא אופתע אם קולות ה"הן " יזכו 
לרוב ולא בהפרש קטן . 
