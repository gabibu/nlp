מוסקווה ( מיוחד ל"הארץ " ) . ההתקפה האלימה על נשיא צכוסלובקיה , ואצלב 
האוול , בשבוע שעבר בברטיסלאווה , בעת הפגנה של לאומנים בדלנים , גררה 
אחריה משבר פוליטי בסלובקיה . הסיעה הגדולה ביותר בפרלמנט הסלובקי , " ציבור 
נגד אלימות " , הציעה להביע אי - אמון בראש הממשלה ולדימיר מציאר ( שעד 
לפני שבועיים הוא עצמו נמנה על שורותיה ) והאשימה אותו כי גרם להעמקת המשבר . 
חברי הסיעה טענו כי מציאר לא ביטל את נסיעותיו לבריה"ם ולאיטליה , למרות 
המתיחות הפנימית בסלובקיה והתגברות הפעולות הבדלניות . חסידי מציאר טוענים 
נגד הנשיא ואצלב האוול , כי ביקורו בסלובקיה , דווקא בימי המתיחות , " נשא 
אופי פרובוקטיווי " . דובר הנשיא דחה בתוקף טענות אלו , וטען כי חובתו של 
הנשיא להיות דווקא במוקדי מתיחות פנימית . מציאר נהנה מפופולריות רבה בסלובקיה 
וכבר התארגנו הפגנות נגד הכוונה להביע בו אי - אמון ולסלקו מתפקידו . 
