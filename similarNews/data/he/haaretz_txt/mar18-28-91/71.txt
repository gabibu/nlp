ניצחון קל להפועל ת"א , שבמשחק חד - צדדי לא הותיר סיכוי לרמת גן שמהרכבה 
נעדרו קארטר ושידלצקי שלא התלבשו כלל . לאחר פתיחה שקולה פתח הפועל פער שהלך 
וצמח ככל שנקפו הדקות . בדקה ה - 31 הוליך הפועל ת"א בפער של 81 ( 8302 ) 
תוך שהוא מבליט את שחקני החוץ פרישמן ולי , שטיווחו משלוש , ובסיועו של 
הנדרסון היעיל , אמסלם וטרי השלימו חמישיה מאוזנת להפליא . כאמור לא היו 
הרמת - גנים יריב ראוי לשמו . ההתבססות היתרה על יכולתם האישית של הזרים 
הולקומב ופירסון לא צלחה , והיה זה דווקא אמיר בינו שהאפיל על יתר שחקני 
ר"ג , התמודד בהצלחה מול טרי ואמסלם ואף קלע באחוזים מצויינים מהשדה . 
יתרון הפועל צמח והגיע עד להפרש 14 נק ( בדקה ה - 72 ) , פער שאיפשר למאמן 
הפועל לשתף שחקנים כאלטר , שפר , בנטל וזייברט שאינם זוכים בדרך כלל לדקות 
משחק רבות . הזדמנות נאותה היתה לניר ריכליס להפגין יכולתו ולהחזיר מעט 
מביטחונו שאבד דווקא מול קבוצת נעוריו . לקראת הסיום ניצלו הרמת - גנים 
הרכב מישנה של ת"א כדי לצמצם את הפיגור ל - 12 נקודות . 
