הידיעות הראשונות באו מבריסל . שגריר צרפת בנאט"ו , גבריאל רובין , ביקש 
להשתתף בדיונים הנפתחים במוסדות נאט"ו בבירת בלגיה . מטרתם של הדיונים לגבש 
הערכה באשר לאיומים הניצבים בפני הברית לאחר קריסתה של ברית וארשה ולקבל 
החלטות על עתידה הצבאי של נאט"ו ועל האסטרטגיה של הארגון . הבקשה הצרפתית 
היתה מפתיעה , בעיקר משום שמאז פרישת צרפת מפיקוד נאט"ו ב6691 היא הקפידה 
להימנע ממעורבות בדיונים צבאייים , ובפרט כשדיונים אלה הם גלויים . בנאט"ו 
קיבלו את הבקשה הצרפתית בסיפוק . היה בכך סימן כי פאריס מבקשת להתקרב אל 
הברית הצפון - אטלנטית . אלא שלא ברור מה בדיוק מבקשת צרפת להשיג בדיונים 
אלה , ועד כמה היא מוכנה להתקרב . שר החוץ הצרפתי , רולאן דומא , הבהיר 
בסוף השבוע כי ההחלטה להשתתף בדיונים אינה מבטאת כל שינוי ביחסה של ארצו 
לארגון , וכי לצרפת אין כוונה להצטרף אף לא בחשאי לפיקוד המשותף של נאט"ו . 
עוד בוועידת לונדון של נאט"ו , ביוני 09 , הבטיח הנשיא הצרפתי , פרנסואה 
מיטראן , כי ארצו תהיה שותפה לכל ניסיון של הברית להתאים את עצמה לדרישות 
המתחייבות מההיערכות העולמית החדשה . אולם מיטראן המשיך להתנגד לכך שצרפת 
תהיה שותפה לדיון צבאי לגבי האסטרטגיה של נאט"ו . אלא שבדיוק לדיונים מסוג 
זה היא הצטרפה עכשיו . עם זאת איש אינו מאמין שצרפת תעשה את דרכה לנאט"ו 
כל עוד לא ישתנה מבנה הברית , כך שיקנה יתר עצמאות וכוח למדינות החברות 
בה . קפמאלידבאשר לחזית המזרח - אירופית , צרפת מבקשת לדון לא באיום אלא 
בסיכונים הנובעים מההתרחשויות האחרונות בבריה"ם , העלולות למוטט את הסדר 
האירופי החדש שהושג בשנה שחלפה . בכל מקרה , ברור כי צרפת מעוניינת כיום 
לתפוס מקום חשוב יותר בכל הקשור להגנתה של אירופה המאוחדת , גם אם אין 
היא מצטרפת לנאט"ו , אם ברצונה לשמור על מעמדה כמעצמה עולמית . בפאריס 
חוששים כי השינויים המתרחשים כעת בעולם עשויים לבודד אותה . על רקע המלחמה 
במפרץ שבה מילאה אירופה תפקיד משני בלבד , הציע באחרונה זאק דלור , העומד 
בראש נציבות הקהילה , כי הקהילה האירופית תקים כוח צבאי משותף להתערבות 
מהירה . הוא גם הביע תקווה כי ארגון איחוד אירופה המערבית יטול חלק מרכזי 
יותר בכל הקשור להגנה על אירופה , ולא הוא עלול בעתיד לשלם מחיר יקר . 
דלור , אישיות פוליטית צרפתית , דיבר במידה רבה מתוך גרונם של מקבלי ההחלטות 
בפאריס . ימים אחדים לאחר דבריו של דלור הזדרז שר החוץ של צרפת , רולאן 
דומא , להצהיר כי מדינתו מבקשת לקיים כינוס מיוחד של ראשי הקהילה כדי להסיק 
מסקנות מן המלחמה במפרץ . החיפזון שבו ביקש דומא את המפגש מלמד היטב על 
התחושות בצרפת ועל החשש מפני מה שצופן העתיד . בשנת 9491 הצטרפה צרפת בלא 
היסוס רב לברית . היו אלה הימים שלאחר מלחמת העולם השנייה , לאחר שנים 
לא קלות של כיבוש גרמני . הצרפתים הבינו כי כוחם מוגבל ביותר , וכדי להתמודד 
עם איומים אפשריים מצד בריה"ם בעולם דו - קוטבי מן הראוי לה להצטרף לברית 
שאת הטון בה נותנת מי שעומדת בראש העולם החופשי ארה"ב . מסיבות גיאוגרפיות 
אף נבחרה פאריס לשמש כעיר שבה ישוכן מטה נאט"ו . בסיוע האמריקאים אף הקימה 
צרפת בסיס אווירי חשוב בשאטורוז , המשמש עד היום כאחד מהבסיסים החשובים 
של חיל האוויר הצרפתי . ב01 במארס 6691 הגישה הממשלה הצרפתית ל41 נציגיהן 
של המדינות החברות בנאט"ו מכתב ובו הצהרה כי הממשלה הצרפתית הגיעה למסקנה 
כי ארגון נאט"ו אינו עונה עוד על הנסיבות שהתהוו באירופה , עם זאת אין פאריס 
מעמידה בסימן שאלה את כריתת הברית בין המדינות משנת 9491 . כעבור כמה חודשים 
פרשו כוחות הצבא הצרפתיים שהיו תחת פיקוד נאט"ו . במקביל החליטה נאט"ו להעביר 
את המטה שלה לבלגיה , סמוך לבריסל . ההחלטה שקיבל הנשיא שארל דה - גול 
עוררה כמצופה הדים רבים באירופה . היו שהישוו אותה לצעד שעשה לואי ה41 , 
שהתקרב לאויבתו אוסטריה כדי לחזק את המערך נגד פרוסיה ואנגליה , ואולם 
לא היתה זו החלטה מפתיעה בהתחשב בהצהרות שהגיעו מכיוונה של פאריס בשנים שקדמו 
להחלטה . כבר בספטמבר 8591 ידעו הצרפתים היטב כי דה - גול מתכנן רפורמה 
בכל הקשור לקשריה של צרפת עם נאט"ו . הוא רצה כי מדינתו תיטול חלק משמעותי 
יותר בכל הקשור לקבלת החלטות . ב9591 הוציא מפיקודה של נאט"ו את כל הכוחות 
הימיים הצרפתיים בים התיכון . ב3691 הוציא מפיקוד נאט"ו גם את השליטה על 
הכוחות הצרפתיים באוקיינוס האלטנטי . באפריל 4691 הוצאו הקצינים הצרפתים 
שפעלו במסגרת הפיקוד הימי של נאט"ו . בספטמבר 5691 הצהיר דה - גול כי לכל 
המאוחר בשנת 9691 תנותק צרפת מנאט"ו . ואולם בסופו של דבר הוא ביצע את אקט 
הניתוק כבר ב6691 . דה - גול ביקש לשנות את סדרי העולם שנקבעו בוועידת יאלטה . 
לא עוד עולם של שני גושים , אלא סדר חדש , לא איזון דו - גושי , אלא 
איזון רב - צדדי , שבמסגרת זו תוכל למשל לקום ביום מן הימים גרמניה מאוחדת . 
צעדו של הנשיא הצרפתי נבע מרצונו להתנתק מארה"ב ולנסות ולהפוך את צרפת למעצמה 
השלישית בעולם . רצון זה בא לידי ביטוי בהחלטה הצרפתית לפתח כוח גרעיני 
עצמאי , בלא תלות בנאט"ו . כוח זה היה אמור לספק לה את העוצמה שתסחוף אחריה 
מדינות נוספות . ברקע ראתה צרפת גם את תהליך ההשתחררות של מדינות לא מעטות , 
באפריקה , למשל . נראה לדה - גול כי לצרפת יש יכולת להפוך לדוברת העולם 
השלישי ולמנהיגה שלו . בעקבות פרישתה של צרפת , עלו לדיון שתי שאלות מהותיות . 
מה יעלה בגורל הכוח הצרפתי החונה בגרמניה , והשנייה , מה יהיה מקומה של 
צרפת במקרה של מלחמה בין - גושית . לגבי השאלה הראשונה נקבע כי הכוח הצרפתי 
ימשיך להיות מוצב בגרמניה . לגבי תרחיש של מלחמה עתידית אפשרית בין הגושים 
לא נקבע דבר . השיחות בנושא זה פסקו כעבור זמן קצר . פרישתה של צרפת מנאט"ו 
לא היקשתה במיוחד על הארגון . צרפת לא היתה שותף נוח , תמיד היו לה השגות 
במהלך העבודה השוטפת , והרעיון של הכתבת הפעילות מצד האמריקאים היה לצנינים 
בעיניה . במשך השנים שמרה צרפת על עצמאותה , ואולם למרות זאת נמשך כל העת 
הדיאלוג בינה לפיקוד נאט"ו במידה זו או אחרת . כיום ההבנה היא גדולה מבעבר , 
אבל כל הסיכומים בנושא נשמרים בסוד . כך , למשל , טוענים מקורות צבאיים 
כי צרפת נעזרת בכיסוי המכ"ם של הארגון וגם ברשת הקשר שלו . היא אף רכשה 
מטוסי אייווקס במסגרת זו . בין פיקוד נאט"ו ובין הפיקוד הצרפתי היו סיכומים 
חשאיים בדבר הפעלה בשעת משבר של כוחות הצבא הצרפתיים בשיתוף פעולה עם נאט"ו , 
ובכלל זה שימוש אפשרי של כוחות הברית בנמלים , בשדות תעופה , ואף בכבישים 
בתוככי צרפת . צרפת מבינה כיום כי הסדר החדש באירופה ובעולמיקשה עליה לשמור 
על אותה עצמאות מקודשת . מלחמת המפרץ הוכיחה כי מדינה בודדה אינה יכולה 
להתמודד עם אתגרים אסטרטגיים רציניים , ובוודאי שלא מדינה בגודלה של צרפת . 
במלחמה זו התגלה הצבא הצרפתי כלא מוכן במידה מספקת . מטוסיו , למשל , 
לא היו מסוגלים לפעול בלילה , והתחמושת לא הספיקה . פייר ללוש , חוקר 
במדע המדינה , כתב בעיתון " פיגארו " , כי לצרפת אין האמצעים הצבאיים השקולים 
לשאיפות שלה . כדי להפוך את הצבא הצרפתי לראוי , יש להגדיל את תקציבו ב52 
אחוזים . גם מערך הנשק הגרעיני מתגלה כיקר . הוא עולה למשלם המסים כ03 
אחוזים מהוצאות צרפת לביטחון . קפמאבינאלא שבפועל עומדת הממשלה הסוציאליסטית 
בלחץ מצד האוכלוסייה לצמצם את הוצאותיה הצבאיות . האזרח ברחוב אינו מבין 
מדוע צריך להוציא כל - כך הרבה כסף לביטחון ולא לפתור לפני כן מצוקות כמו 
אבטלה , שמגיעה לכעשרה אחוזים , וחיסול הפער הגדול בין השכבות השונות 
באוכלוסייה , וזאת דווקא תחת שלטון סוציאליסטי . מתוך תקציב צבאי של כ04 
מיליארד דולר , ביקש משרד האוצר לקצץ יותר ממיליארד דולר . שר ההגנה דרש 
דווקא הגדלה של ארבעה אחוזים . ויכוח כזה על תקציב הביטחון הוא בהחלט יוצא 
דופן בהיסטוריה הצרפתית שלאחר מלחמת העולם השנייה . למקבלי ההחלטות בפאריס 
ברור כי דרך טובה לחסוך בכסף היא לשתף פעולה עם מדינות אחרות . למרות הרגיעה 
המסתמנת באירופה , מלא השלטון הצרפתי חששות . למרות השינויים בבריה"ם , 
מדינה זו עדיין מהווה איום רציניבשל המאגר הגדול של נשק גרעיני הנמצא ברשותה , 
מה גם שארה"ב עומדת לצמצם את כוחה באירופה . גם גרמניה , שעמה היחסים 
תקינים , עשויה להוות ביום מן הימים איום על שטחה של צרפת , כפי שקרהבעבר 
כמה פעמים , במיוחד כאשר צבאה של גרמניה המאוחדת מונה כ073 אלף איש והוא 
השני בגודלו אחרי צבא בריה"ם . גם החלום הצרפתי להנהיג את העולם השלישי 
הולך ומתנפץ . מצבן של המדינות " פרנקופוניות " אף הוא בכי רע . קשה גם 
לומר שהאמון במדינות הללו כלפי צרפת הוא רב במיוחד . גם מצבו של שוק הנשק 
הצרפתי הוא קשה . במסגרת המדיניות העצמאית של דה - גול התפתחה במדינה תעשייה 
ענקית של נשק המעסיקה מאות אלפי עובדים באופן ישיר או עקיף . כיום צרפת 
הינה היצואנית השלישית בגודלה בעולם . בשלוש השנים ההאחרונות , שהיו שנות 
משבר , היא ייצאה ב53 מיליארד פר"ץ , כשיותר ממחצית היצוא הופנתה לאזורי 
מתיחות . מלחמת המפרץ יצרה בעיה לתעשייה הזאת . העובדה שצרפת ציידה את 
עיראק במיטב הנשק גרמה לפגיעה קשה בדימויה . כיום מבקשים ראשי המדינה להבטיח 
כי כלי נשק לא יימכרו עוד לאזורי מתיחות . עם זאת אי אפשר לזרוק מאות אלפי 
עובדים לרחובות . הפתרון הוא שיווק נשק למדינות אירופה . אלא שאין זה פשוט 
כל - כך . כדי להבטיח זאת יש לפעול במסגרת של בריתות . מאידך גיסא גם פיתוח 
כלי הנשק המודרניים מצריך השקעות גדולות ביותר , וגם זאת יש צורך לעשות 
בשיתוף פעולה עם מדינות אחרות . ברית כמו זו של הקואליציה האנטי - עיראקית 
התאימה מאוד לצרפת . באופן מעשי היא שלחה מספר לא גדול של חיילים , בסה"ך 
כ21 אלף . גם עלות הפעלת הכוח הסתכמה בכ5 . 6 מיליארד פר " ץ בלבד , סכום 
שכוסה על ידי כוויית , גרמניה ובלגיה , ואפשר שפאריס תזכה גם לסיוע מיפאן 
ומנסיכויות המפרץ . בסך הכל הצליחה צרפת לשחק תפקיד מדיני הרבה יותר גדול 
מתפקידה הצבאי , וזה מצא מאוד חן בעיני הממשלה הצרפתית . קפמאלידבדברו 
על עתיד נאט"ו , אמר נשיא ארה"ב , גורג בוש , לפני ימים אחדים , כי לארה"ב 
תפיסה השונה בכמה ניואנסים בנושא זה מאלו של מדינות אירופה מסוימות , 
כשהוא מתכוון לצרפת . עם זאת הדגיש בוש את הצורך בתרומה גדולה יותר של מדינות 
אירופה להגנת היבשת . בנאט"ו מנסים לחשוב על נוסחה שתאפשר את כניסתה של 
צרפת בצורה כזו או אחרת לברית , ואולם שאלה זו אינה דחופה כל - כך . פאריס , 
כמו גם בון , מעדיפות את חיזוקו של ארגון אירופי כמו " איחוד מדינות אירופה 
המערבית " , שמטבע הדברים יגביר את משקלן הפוליטי ביבשת . זה גם עשוי להתאים 
היטב לתהליך של איחוד אירופה . מאידך גיסא , מיטראן אינו יכול להחזיר את 
צרפת כך סתם לנאט"ו . הוא זקוק לשינוי מבני של הפיקוד שיאפשר לפאריס לחוש 
לפחות כי היא יכולה לשמור על מידה רבה יותר של שליטה על המתרחש , להשמיע 
את קולה וגם להשפיע , גם אם היא יודעת שבעצם מי שנותן את טון באמת זו ארה"ב . 
אם לא יעשה כן , יואשם הנשיא כי בעוד שדה - גול ידע לשמור על זהותה הייחודית 
של צרפת , מוכר מיטראן את צרפת לאמריקאים . רק לפני ימים אחדים האשים שר 
ההגנה לשעבר , זאן פייר שבנמן , חברו למפלגה של מיטראן , כי הנשיא נגרר 
אחרי ארה"ב תוך שהוא נוטש את אירופה , וקרא לו לסיים את תפקידו . פרדריק 
בוזו , האחראי על המחקר במוסד ללימודים פוליטיים של פאריס , סבור כי זה 
הזמן להגדיר מחדש את היחסים בין צרפת לנאט"ו . הוא מעריך כי יש סימנים שהיחסים 
בין פאריס לחברות הברית יהפכו להיות הרבה יותר פשוטים מבעבר . טיירי דה - 
מונבריי , פרשן מדיני , גורס גם הוא כי צרפת צריכה לנצל את ההזדמנות עכשיו 
כדי לנסח את יחסיה מחדש עם נאט"ו . הפחד הצרפתי מפני אינטגרציית - יתר בנאט"ו 
אבד עליו כלח , הוא קובע , ומציע : " בואו נפסיק עם התסביכים שלנו כלפי 
האמריקאים " . 
