טנר בטקס ה36 של חלוקת פרסי האקדמיה נעשה לפני חודשים אחדים , כשהופצה בהוליווד 
שמועת זדון : קוסטנר לא ביים את " רוקד עם זאבים " בכוחות עצמו . בשיא 
ניסיונו הראשון כבמאי הסתבר לו שהמשימה היא למעלה מכוחו , הוא הזעיק לעזרה 
את ידידו קווין ריינולדס , וריינולדס הוא זה שביים כמה מהסצנות המרשימות 
ביותר בסרט . מרטין סקורסזי נחשב בהוליווד במאי טוב מקוסטנר . במשאל שנערך 
לא מכבר על ידי כתב - העת " פרמיירה " בחרו 71 מבקרי קולנוע ידועי שם בסקורסזי 
כבמאי הטוב ביותר על " החברה הטובים " . אבל את קוסטנר , שזכה לפני שבוע 
בפרס איגוד הבמאים האמריקאי , כבר אי אפשר לעצור . סרטיהם של שניים ממתחריו 
האחרים לאוסקר הבימוי , סטפן פרירס וברבט שרודר , אפילו אינם מועמדים לפרס 
" הסרט הטוב ביותר " . הבדיחה המופצת פה על פרנסיס קופולה : הוא יזכה בפרס 
" התכנון הכלכלי הטוב ביותר לבני המשפחה " . כל אחד מבני משפחתו תרם את 
חלקו וגרף רווחים מ"הסנדק 3 " . שאלה שנותרה פתוחה לפני הטקס השנתי : עם 
כמה פסלוני אוסקר ירקוד קווין קוסטנר במסיבת המושל ? האם רק שניים , בעד 
" הסרט הטוב ביותר " ו"מלאכת הבימוי הטובה ביותר " , או שלושה , גם כ"שחקן 
בטוב ביותר " של השנה . המומחים המקומיים מעריכים שהסרט יזכה בששה אוסקרים . 
כבר בעת שיוענק לו הפסלון הרביעי יהיה " רוקד עם זאבים " למערבון החשוב 
ביותר בתולדות האקדמיה ולאחד הסרטים המעטים העוסקים בשאלת נישולם של האינדיאנים 
שיזכה בפרס הנכסף ביותר של תעשיית הקולנוע . אילו היה זה עולם צודק אומרים 
בהוליווד היה גרמי איירונס זוכה באוסקר על הדרך שבה גילם את קלאוס פון בילוב 
ב"תהפוכות גורל " . כיוון שאין זה עולם צודק , כיוון ש"יקיצות " בכיכובו 
של רוברט דה נירו היה סנטימנטלי מדי , כיוון שלמזלם הרע של זראר דפרדיה 
וריצרד האריס שני שחקנים אירופים גאוותם הלאומית של האמריקאים ממריאה עתה 
לשיאים חסרי תקדים קווין קוסטנר יזכה גם בפרס המשחק . אף אחד אינו רוצה 
להתחייב על האוסקר לשחקנית הטובה ביותר : קטי בייטס הבהילה את כולם ב"אומללות " . 
אנגליקה יוסטון הרשימה את כולם ב"הנוכלים " . מריל סטריף זכתה במועמדות 
כי היא תמיד זוכה במועמדות , וגוליה רוברטס , כוכבת " אישה יפה " , נהנתה 
ממסע פרסום שהיה יעיל מדי אפילו לטעמם של חברי האקדמיה . הפתעת הערב תהיה 
גון וודוורד . כולם אוהבים ומכבדים אותה , וניצחונה יעניק לערב יוקרה . 
שחקן המשנה הטוב ביותר : גו פשי גילם באורח מושלם את דמותו של הפסיכופת 
הרצחני ב"החברה הטובים " . אבל אלימות - היתר השופעת מן האקרנים מעוררת ביקורת 
בין חברי האקדמיה . אומרים פה שמשום כך דווקא ברוס דייויסון , שגילם דמות 
חזקה והומנית בסרט על ידידות הומוסקסואלית ומחלת האיידס , עשוי לזכות . 
אלא אם כן אנדי גרסיה ( " הסנדק 3 " ) יביס אותו . שחקנית המשנה של השנה : 
" רוח רפאים " סחט דמעות בכמות שהיתה מאפשרת לפתור את בעיות המים של קליפורניה , 
וזה מגדיל את סיכוייה של וופי גולדברג . אבל ייתכן שיעדיפו את מרי מקדונל , 
המגלמת את רעייתו של קוסטנר ב"זאבים " . הטוב שבתסריטים המקוריים : בשנה 
השחונה הזאת ייהנה בחור יהודי טוב , ברוס גול רובין , מהצלחת " רוח רפאים " . 
הטוב שבתסריטים המעובדים : ההתמודדות הצמודה היא בין דונאלד ווסטלייק , 
שעיבד את ה"הנוכלים " , ניקולאס קאזן שעיבד את " מהפך גורלי " , מרטין 
סקורסזי וניקולאס פילגי שעיבדו את " החברה הטובים " , וסטיבן זיליאן שעיבד 
את " יקיצות " . אבל הרוב מהמרים על מייקל בלאק , שהרשים את אמריקה בעיבוד 
המרגש לספר " רוקד עם זאבים " . צילום : דין סמלר ( " רוקד עם זאבים " ) 
. עריכה : וולטר מארץ ( " רוח רפאים " ) . עיצוב אמנותי , עיצוב הסט 
ועיצוב התלבושות : ריצארד סילברט , ריק סימפסון ומלינה קנונרו ( " דיק 
טרייסי " ) . אוסקר על פס הקול הטוב ביותר יוענק לארבעת הטכנאים שסיפקו 
את קולות הקרב ל"מצוד על אוקטובר האדום " . מוסיקה : גון בארי ( " רוקד 
עם זאבים " ) . פזמון מקורי : מדונה ( בעד " במוקדם או במאוחר אני תמיד 
זוכה בגבר שלי " מתוך " דיק טרייסי " ) . מנחה הערב יהיה הבדרן בילי קריסטל . 
פרסים מיוחדים יוענקו למפיקים ריצרד זאנוק ודייוויד בראון ולכוכבות העבר 
סופיה לורן ומירנה לי , ואת המעטפות יפתחו כוכבי - על כמו אן מרגרט , גף 
ברידגס , מייקל קיין , תום קרוז , מייקל דאגלס , גודי פוסטר , אנדי 
גרסיה , דסטין הופמן , בוב הוף , גק למון , גרגורי פק , מריל סטריף , 
ברברה סטרייסנד ודברה וינגר . הטקס שלא יועבר בישראל בשידור חי , אבל 
יוקרן , ערוך ומהודק , מחר בערב בטלוויזיה הכללית יחל ב4 בבוקר ויסתיים 
ב8 בבוקר , יום ג , לפי שעון ישראל . 
