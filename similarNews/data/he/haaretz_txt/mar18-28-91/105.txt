הגנרל פון קלאוזוויץ אמר על המלחמה , שהיא המשך המשא ומתן הפוליטי באמצעים 
אחרים , ושאם איננה מסתיימת בשלום , סופה שתיגמר במגננה . אינני יודע 
אם הרבה מדינאים או גנרלים הבינו את דבריו לעומקם . קשה לשבת בפאריס ולא 
להתפוצץ מנפיחותם היומרנית של הצרפתים , החיים את העידן הראשון של נפוליאון 
דרך דה - גול ומיטראן , ששכח את הסוציאליזם ומזמן מופיע , כמו רוב המנהיגים 
הצרפתים , בפוזה של לואי ה41 " המדינה זה אני " . הפרשנות הצרפתית מנוסחת 
להפליא . שבחים עצמיים , צנחנים , לגיון הזרים , גבורה וגלאר דה לה פראנס " , 
עד כדי הקאה ואפילו געגועים לארץ . הביזנס מולבש אצלם במלים יפות , ונפילתו 
של חייל מלגיון הזרים במערכה היא אבל לאומי תקשורתי . אך משנדם רעם התותחים , 
קשה הישיבה כאן שבעתיים . עם העצות הצרפתיות באות המחשבות ומתגנבים הזיכרונות . 
ב9691 הייתי מיודד מאוד עם הגנרלים גורודיש ( שמואל גונן ) וטל ( ישראל 
טל ) , גיבורים חשופים בצריח של 7691 . טל נחשב איטלקטואל , יודע שפינוזה 
ומומחה לטנקים מאין כמותו . לימים גיליתי שהוא קנאי דוגמטי לטנק השמרני . 
באותם ימים הצגתי בפניהם חבר גאון , שעסק בטילים מונחי כבל מדגם אס - אס 
11 ואס - אס 01 . הוא דיבר על העתיד הצפוי לטילים ועל יתרונותיהם . הגנרלים 
צחקו בטוב - לב ואמרו : זהו נשק נפלא לחיל הים . עם טילים כאלה הטבענו 
שתי סירות בתעלת סואץ . דעה זו עלתה למדינת ישראל ביוקר במלחמת יום הכיפורים . 
בימים הראשונים למלחמה שתק השריון הישראלי בטילים דומים . באותה שיחה הוזכרו 
גם המסוקים הראשונים נגד שריון , ה " קוברות " , שזכו מאוחר יותר לפרסום 
רב . טל ביטל אותם ואמר בזלזול : כאן לא וייטנאם . בסיני אין גונגלים , 
ההליקופטרים יופלו מיד . טל , האיש שקרא את פולר , למד את גודריאן ותירגל 
הלכה למעשה את הגישה העקיפה של לידל - הארט , נשאר תקוע אי - שם בעיקרון 
הפיטרי . הוא בנה את טנק המרכבה והעיד עליו שהוא הטנק הטוב בעולם . ראיתי 
מומחי שריון גרמנים ואמריקאים מחייכים . הוא לא הסתכל היטב בליאופרד - 2 
ובאברהמס . איש גם לא שאל כמה עלה פרויקט המרכבה . בעיני , כאמן , טנק 
המרכבה נראה כאוניית - מערכה ממלחמת העולם הראשונה שנדחפה לחולות המדבר או 
אל הרי הלבנון , שם נתקעה באש אר - פי - גי , וילד פלשתינאי עוצר אותו 
ובכך משבש טור שריון ישראלי . המרכבות וצה"ל כולו לחמו במלחמת לבנון רק 
ביום ( ראה דו"ח ואלד המפורסם ) , ולבד מיכולתו המופלאה של חיל האוויר 
הישראלי , שהשמיד את חיל האוויר הסורי ללא קושי , לא היו הרבה שבחים שאפשר 
לכתוב עליהם הביתה . מלחמת שלום - הגליל היתה כישלון של החשיבה הצבאית והמדינית . 
קרב בצרה היה מוצלח הרבה יותר מקרב סולטן יעקוב , למשל . הפרשנים הישראלים 
של מלחמת המפרץ , ובעיקר הגנרלים בדימוס , הדהימו אותי בקוצר הראייה שלהם 
נוכח מלחמת איראן - עיראק ובארוגנטיות הישראלית לנוכח ביצועיו של שוורצקופף . 
הם חיפשו מגרעות ומחדלים בקרב היבשה , שאמור היה לדעתם לגבות מחיר דמים 
מבעלות הברית . אותם אדונים רפי - לב ועצבנים , אותם גנרלים מתוסכלים בדימוס , 
לא שמו לב שהקונצפציה השתנתה . הפצצות חכמות יותר , כך גם הטייסים והטילים 
הפוגעים מרחוק , ביום ובלילה . חיל האוויר האמריקאי עשה את מלאכתו בדיוק 
נמרץ , הן בזירה האסטרטגית והן במישור הטקטי הצמוד , והשריון והחי"ר תימרנו 
בזהירות , מסייעים לו בקרב ומקיימים שליטה על הקרקע . ייתכן שלנוכח המחשבה 
החדשה והמלחמה האחרת יחשבו קברניטינו שכדאי לפתוח במתקפה של מדיניות חדשה . 
אולי כדאי לאמץ מחשבה פוליטית חדשה , שתבהיר לערבים שהמלים " גיהאד " 
ו"אחינו הערבים " ריקות מתוכן , כי הערבים הרגו והורגים את אחיהם באופן 
ציני ואכזרי יותר משעשו זאת היהודים . גם פלשתין שווה בעיני מדינות ערב 
כקליפת השום . היא טובה לדבר אחד בלבד לשמש מקל חובלים כדי להציק למדינת 
ישראל . אפשרי רק מוצא של שלום , שבו יחדלו מדינות האזור לאיים בזריקת ישראל 
לים ותיבדק הדרך לשיתוף פעולה בין ישראל לבין פלשתין . וכאן נדרש ויתור 
מרחיק לכת אך כדאי למדינת ישראל . יש צורך להקים בעלת ברית לישראל , ובד 
בבד יהיה על ערביי ישראל להשתתף כאזרחים שווי חובות וזכויות במדינת ישראל 
חילונית , מודרנית ומתקדמת , שבירתה היא מערב ירושלים , ולצדה ירושלים 
המזרחית בירת פלשתין . על העיר העתיקה יש להטיל את תפקיד העיר הקדושה לשלוש 
הדתות , שבה כל דת תנהל את רובעה . כי רק עם בוא התבונה ייתכן השלום . 
