רק כ%5 . 2 ממסיימי כיתות י"ב במגזר היהודי יגשו השנה לבחינת בגרות בערבית . 
כך עולה מדו"ח שמסר המפקח הארצי על הוראת הערבית במשרד החינוך , שלמה אלון , 
לשר זבולון המר . הדו"ח אינו מציין שיעור זעום זה שחור על גבי לבן , ואף 
מדגיש כי חלה עלייה של % 01 בשיעור הניגשים לבחינה במגזר היהודי , בהשוואה 
לתש"ן . בתש"ן , כך נמסר בדו"ח , ניגשו לבחינת בגרות בערבית כ057 , 1 
תלמיד . בניגוד לרוח ההודעה של משרד החינוך , כלולה ביקורת קשה על מצב הוראת 
הערבית בבתי הספר היהודיים ובחוגים לערבית באוניברסיטאות , בגיליון האחרון 
של ביטאון המורה לערבית , היוצא לאור על - ידי משרד החינוך בשיתוף המכון 
ללימודים ערביים בגבעת - חביבה . בביטאון טוען אלון בן - יהודה , העוסק 
בפיתוח תוכניות לימוד בערבית בשיפע"ת ( היחידה לקידום הוראת השפה הערבית 
ותרבותה במשרד החינוך ) , כי מורים יהודים רבים " אינם מסוגלים להתמודד 
עם הוראת הערבית בשפה הערבית " . הסיבה לכך , ממשיך וטוען בן - יהודה , 
היא שהם " לא שמעו כלל ערבית במשך כל לימודיהם בחוגים לערבית באוניברסיטאות 
( למעט באוניברסיטת חיפה ) " . לדברי בן - יהודה , לא רק שהמורים אינם 
בקיאים בערבית ספרותית ( שאותה החליט משרד החינוך להדגיש בהוראת המקצוע 
במערכת החינוך ) , הם לא דיברו גם ערבית שימושית ( מדוברת ) בתקופת הכשרתם . 
המורים , הוא קובע , " הם נטולי הכשירות הלשונית החשובה כל - כך לאזרחי 
המדינה , המוקפת מדינות ערביות " . להלן מפרט בן - יהודה : " רוב המרצים 
היהודים ( בחוגים לערבית ) מדברים בשפה העברית . מרצה יהודי המסוגל לנהל 
הרצאות בערבית , הוא בגדר יוצא מן הכלל . . . אין קורסים העוסקים בשיחה 
ובדיבור אקטיוויים . . . שיעורי ההאזנה לנשמע , אם הם מתקיימים , מועטים 
ביותר " . בן - יהודה מעיד כי בהרצאה שנתן לא מכבר ב"מסגרת חינוכית שבה עוסקים 
בערבית " , רק החל לדבר ערבית ו"מיד החלו זעקות : דבר עברית , לא מבינים " . 
קפידבינהביטאון מדווח כי בחיל המודיעין יש מחסור חמור בבוגרי תיכונים שלמדו 
ערבית בחטיבה העליונה . לנוכח המחסור במורים לערבית ובגין הצורך של מערכת 
הביטחון בחיילים דוברי ערבית , החלו 61 מורות - חיילות , שהוכשרו לכך במסגרת 
צה"ל , ללמד השנה ערבית תלמידים בכיתות יי"ב . צה"ל התגייס גם לעשות יחסי - 
ציבור ללימוד המקצוע בקרב תלמידי תיכון . השנה משתתפים כ005 , 2 תלמידי 
כיתות י"ב במחנות למזרחנים - צעירים בצה"ל . בתקופת כהונתו של שר החינוך 
הקודם , יצחק נבון , גובשה תוכנית ולפיה בתוך חמש שנים תהיה השפה הערבית 
וספרותה מקצוע - חובה בבחינות הבגרות . משך - זמן זה נדרש כדי להכשיר מורים 
נוספים לערבית , ולהכשיר את המורים הקיימים ללמד ערבית ספרותית יותר מאשר 
ערבית מדוברת . השנה מועסקים בהוראת ערבית במגזר היהודי ( בכל רמות הגיל , 
כולל יסודיים ) רק כ051 , 1 מורים ( גידול של כ%3 לעומת אשתקד ) . שיעור 
הלומדים ערבית בבתי הספר היהודיים הוא מעט מעל % 01 . בהתאם להנחיות תוכנית - 
נבון , גדל מספר השעות ללימוד ערבית במגזר היהודי משתיים לשלוש בשבוע . 
במשרד החינוך מעבדים עתה תוכנית לימודים מעודכנת ללימודי הערבית . 
