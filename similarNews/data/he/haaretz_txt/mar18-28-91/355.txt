ניו - יורק ( מיוחד ל"הארץ " ) . התקוממות הכורדים נגד סדאם חוסיין היא 
הגדולה והנרחבת ביותר באזור מזה שני עשורים , אך ספק רב אם הכורדים יצליחו 
לסלק בכוחות עצמם את סדאם חוסיין מהשלטון ; כך מעריכים מומחים למזרח התיכון 
בוואשינגטון . בממשל רווחת הערכה כי המרד הכורדי עשוי להיות גורם בלתי - 
מבוטל בהחלשת מעמדו של סדאם חוסיין , אך מומחים מטעימים כי כל מרידות הכורדים , 
מאז קיבלה עיראק את עצמאותה בשנת 2391 , לא הצליחו לגרום להפלת השלטון 
המרכזי . בה - בעת מסכימים מומחים כי המצב כיום שונה מבעבר , והתפתחויות 
שונות מאז סיום המלחמה מחזקות את סיכויי ההצלחה של הכורדים : עיראק כיום 
חלשה ומושפלת , שרויה במצוקה כלכלית קשה והמשק במצב אנוש . במקביל , מתנהל 
גם מרד בריכוזים השיעים בדרום המדינה . גורם נוסף המסייע להתקוממות הוא 
האיסור שהטילה ארה"ב על שימוש בגדאד במטוסים . קפידבינמנתח פוליטי בכיר במכון 
" ראנד " בוואשינגטון , גראהם פולר , אמר ל"ניו - יורק טיימס " כי " בעבר 
פרצו כמה מרידות של הכורדים , אך אף פעם הן לא התרחשו בהקשר למצב כה נואש 
של השלטון המרכזי בבגדאד " . הקשר זה , הטעים , עשוי להיות גורלי והוא 
מעניק למורדים הכורדים סיכוי סביר להצלחה . " ניו - יורק טיימס " טען כי 
המרד עשוי להפוך למשמעותי יותר , אם ממשלות זרות ישגרו לכורדים סיוע נרחב 
בנשק וכספים . פקידי ממשל בוואשינגטון אמרו כי איראן , המסייעת ללוחמים 
השיעים בדרום עיראק , העבירה גם סיוע לכורדים , אך להערכת פקידים אלה אין 
מדובר במבצע סיוע איראני משמעותי . מה שהגביר את ביטחונם של הכורדים הוא 
השינוי במדיניות טורקיה כלפיהם , עליו הצהיר בשבוע שעבר הנשיא טורגוט אוזל . 
הנשיא הודיע על יצירת קשר עם המחתרת כורדית , ופקיד בכיר באנקרה מסר כי 
הממשלה תשגר לכורדים סיוע הומניטרי ותחמושת . אולם , תמיכה טורקית משמעותית 
במרד עלולה להצית רגשות לאומניים בקרב 21 מיליון הכורדים המתגוררים בטורקיה . 
חשש זה מעורר בין אנשי צבאי ופוליטיקים בכירים בטורקיה התנגדות נמרצת לסיוע 
לכורדים הלוחמים בצפון עיראק . גלאל טלבאני , אחד ממנהיג הכורדים , אמר 
כי מדינות ערביות הבטיחו לשגר כמויות נשק גדולות למורדים . הוא סירב לומר 
באלו מדינות מדובר , אולם התכוון , ככל הנראה , לסוריה ולסעודיה , שגילו 
בעבר מעורבות בסיוע לגורמי אופוזיציה בעיראק . אולם פקידי ממשל בוואשינגטון 
אומרים כי אין הוכחות מוצקות שמדינות כלשהן מעבירות נשק לכורדים , והערכה 
היא כי הנשק שבידיהם הוא שלל שתפסו מכוחות עיראקיים . 
