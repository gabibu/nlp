המהלכים הפוליטיים של המלך חוסיין בחצי השנה האחרונה הפתיעו את מרבית המתעניינים 
בנעשה באזורנו . הצטרפות המלך ההאשמי לקואליציה האנטי - עיראקית היתה אולי 
מפתיעה יותר , אולם ההערכה השלטת היתה שהפעם ישב המלך על הגדר בתקווה לא 
לשבש את יחסיו עם סדאם חוסיין , אשר למעשה מימן ( ואולי עדיין מממן ) 
חלק ניכר מתקציב המדינה הירדנית , מחד גיסא , ולא לקלקל את יחסיו עם בעלות 
בריתו המערביות המסורתיות , ארצות הברית ובריטניה , מאידך גיסא . כל הקלישאות 
יתאימו לתאר את המלך שהצליח , למרות כל ההערכות הערביות והמערביות , לשרוד 
כשליט הבלתי מעורער של ירדן קרוב לארבעים שנה . המלך חוסיין ידוע ביכולתו 
הווירטואוזית לרקוד על יותר מחתונה אחת , תוך שהוא מהלך ביניהן על חבל דק 
מאוד . ההימור של המלך היה גם הפעם בעל רמת סיכון גבוהה , וימים יגידו 
האם פעל בחוכמה . התחושה עתה היא שכפי שהספידו את המלך בעבר פעמים רבות 
כל כך ומוקדם מדי , גם הפעם יצליח לצאת מהמשבר חזק יותר . למערב אין אינטרס 
להפילו , לפלשתינאים אין עילה לקרוא לסילוקו , האיום העיראקי על ירדן מאז 
תחילת שנות החמישים לא רק נוטרל פוליטית על - ידי המלך אלא גם הוסר לפחות 
זמנית בעזרת הקואליציה , ישראל תמשיך להשקיף מהצד על הנעשה מעבר לנהר , 
ולטובת הפונדמנטליסטים המוסלמים המלך אפילו מוכן לטפח זקן קצת יותר ארוך 
משל יאסר ערפאת . אבל ככל שהנכד חוסיין ידוע כמלך יושבי הגדר , כך היה ידוע 
סבו , עבדאללה , כפוליטיקאי שאינו עסוק בחיפוש מתמיד אחר פיתולים פוליטיים 
וסיבוכי פרנסה מדיניים . מאז שהחל במגעיו עם הבריטים ערב מלחמת העולם הראשונה , 
התגבשה בו ההחלטה , שרק הלכה והתחזקה בתקופה שבין שתי מלחמות העולם , 
כי עתידו הפוליטי כרוך באופן בלתי הפיך בזה של בריטניה , אשר מילאה באותה 
עת במזרח התיכון את התפקיד שממלאת כעת ארצות הברית . הבריטים הם שהעניקו 
לעבדאללה ב1291 את השליטה על עבר הירדן , והמלך גמל להם בתמיכה כמעט ללא 
סייג . האזור שעליו שלט עבדאללה הוגדר שטח מנדט בריטי , ולפיכך יכלה לכאורה 
בריטניה לעשות במקום כמעט ככל העולה על רוחה . אולם ההבדל העיקרי בין מה 
שהתרחש בתחום המנדט מהצד ההוא של הירדן , לבין מה שאירע מהצד שלנו , היה 
שכדי לשלוט על האוכלוסייה הערבית והיהודית בפלשתינה - א"י היו הבריטים זקוקים 
לעשרות אלפי חיילים , ואילו השליטה על עבר הירדן היתה מעשה פשוט וקל שלא 
הצריך שימוש באף חייל בריטי . עבדאללה , באמצעות צבאו המאומן והנאמן ( 
הלגיון הערבי ) , הצליח לשמור לא רק על השקט הפנימי בתחומי עבר הירדן , 
אלא גם להבטיח שהכנופיות שפעלו בתקופת המרד הערבי ( 63919391 ) לא ינצלו 
את ירדן כבסיס לתקיפה או לנסיגה . בכך הקל על יכולת התמרון של הצבא הבריטי 
באזור . פעילותו זו של עבדאללה יכולה היתה לשמש רמז למה שעתיד היה להתרחש 
כמה שנים מאוחר יותר . מלחמת העולם השנייה , שפרצה בספטמבר 9391 , עוררה 
גל התעוררות לאומית ערבית ותקווה , לגמרי לא סמויה , שהגרמנים ישחררו את 
הערבים מהקולוניאליזם הבריטי . אך התגובה המיידית של עבדאללה , שהיתה המשך 
ישיר למדיניותו הקודמת , היתה שיגור מברק למלך הבריטי שבו ביטא את תמיכתה 
המלאה של עבר - הירדן בבריטניה , והציע לה לעשות שימוש בלגיון כחלק מהכוח 
הצבאי הבריטי . ימים מספר לאחר מכן הכריז עבדאללה שארצו נמצאת במצב מלחמה 
עם גרמניה . ומנגד , חג אמין אל - חוסייני , המופתי של ירושלים שהיה ידוע 
בעוינותו הקיצונית לבריטניה , יצר מהר מאוד קשרים אמיצים עם השלטון הנאצי , 
ואף נפגש עם היטלר כחלק מתוכניתו להסתייע בגרמנים על מנת להיפטר מהבריטים 
ומהיהודים באזור . המופתי , ששהה באותה עת בגלות בעיראק , היה זה אשר 
סייע להידוק הקשרים בין הפלג האנטי - בריטי בהנהגה המדינית העיראקית לבין 
הנאצים בגרמניה . קשרים אלו הובילו להפיכה צבאית פרו - גרמנית , וכמשתמע 
מכך אנטי - בריטית , אשר זיעזעה את עיראק באפריל 1491 . בעקבותיה עלה לשלטון 
ראשיד עלי אל - כילאני , והעוצר עבד אל - אילאה ( בן אחיו של עבדאללה ) 
, ראזי בן השש ( המלך המיועד , בנו של המלך פייסל ) , וראש הממשלה 
הפרו - בריטי , נורי סעיד , נמלטו ומצאו מקלט בעמאן . בריטניה לא יכלה 
להרשות לעצמה לאבד את עיראק , ובחנה אמצעים צבאיים שבאמצעותם אמרה להחזיר 
את הפלג הפרו - בריטי לשלטון . משמעותה של השתלטות הפלג האנטי - בריטי על 
עיראק היתה לא רק יצירת איום צבאי כיוון שהגרמנים היו עלולים לנוע בתנועת 
מלקחיים ולכתר את אזורי השליטה העיקריים של בריטניה באזור , ובמיוחד הבסיסים 
במצרים והמעבר הבטוח בתעלת סואץ אלא גם קיומו של איום ישיר על מצבורי הנפט 
במפרץ , שהיו תחת שליטה או השפעה בריטית ישירה . קפמאליד4ובעיראק , כיוון 
שהתחזקה האמונה בקרב שליטיה כי מובטחת להם עזרה צבאית גרמנית ואיטלקית , 
הטילו יחידות צבא מצור על בסיסי חיל האוויר הבריטי שמחוץ לבגדד ולבצרה . 
ההשתלטות על בסיסים אלו היתה חיונית כדי לאפשר לכוחות גרמניים ואיטלקיים 
להגיע לאזור ולסייע בשלב ראשון לעיראקים , ובשלב שני לפיתוח יוזמה צבאית 
נגד הבריטים מחוץ לעיראק . נוסף על כך הוגבלו תנועותיהם של אזרחים בריטיים , 
צבא עיראקי רוכז גם צפונית לבצרה , והעיראקים חיבלו בגשרים והציפו שטחים 
כדי למנוע מתקפה בריטית . מבחינה צבאית היתה בריטניה באותה תקופה בנקודה 
הקשה ביותר של המלחמה מול גרמניה . זאת ועוד , תבוסתה של צרפת גרמה לכך 
שממשלת וישי הפרו - נאצית השתלטה על סוריה ( שהיתה מנדט צרפתי ) , וכך 
למעשה הוקפה ירדן מצפון וממזרח בצבאות עוינים לה ולבריטניה , והגייסות הגרמניים 
והאיטלקיים החלו להתקדם לכיוון מצרים ובכך לאיים גם על האגף הדרומי והמערבי . 
ברית המועצות וארצות הברית עדיין לא הצטרפו למלחמה , ומצבה של בריטניה 
היה כמעט אבוד . לאף משקיף לא היה ספק שלא ירחק היום ועבר - הירדן תצטרף 
לכוחות הפרו - גרמניים . הפיתוי היה עצום . אך למרות גישושים שעשה עבדאללה 
אצל נציגי הממשל הגרמני , החליט להמשיך ולדבוק במדיניותו הפרו - בריטית 
האדוקה . כאשר היו ההכנות לשיגור כוח המשימה הבריטי לשחרור עיראק בעיצומן , 
הסתבר לעבדאללה שעל אף העובדה שארצו תשתמש כקרש הקפיצה של הכוח לעבר עיראק , 
ושלבריטים אין מספיק חיילים לשלוח לעיראק , הבריטים אינם מתכננים לערב 
את הלגיון הירדני במשימה זאת . העובדה שצבאו יילחם בצבא ערבי אחר לא שינתה 
כהוא זה את החלטתו שעל הלגיון ליטול חלק במשימה הקרובה . לאחר מסכת שכנועים 
הסכימו המפקדים הבריטים , באי - רצון בולט , לצרף לטור הבריטי את הכוח 
הממוכן המדברי , אשר היווה את הגרעין הצבאי העיקרי של הלגיון . את האחרון 
הקימו הבריטים , מימנו , אימנו ופקדו על חייליו , שהיו על טהרת לוחמי 
המדבר הבדווים שעבדאללה ( יחד עם יועצו הצבאי הבריטי ומפקד הלגיון , גלאב 
פאשה ) השכילו לגייס לשורותיהם . על פי התכנון היו אמורים חיילי הלגיון 
לסייע לטור הבריטי לחצות את המדבר המפריד בין עיראק לירדן ( המכר לנו כיום 
כאתר שיגור הסקאדים ) , ולאחר מכן לבצע משימות הסתה ותעמולה כדי לגרום 
לתושבים להתמרד נגד המשטר הפרו - גרמני . הלגיון סייע לבריטים בתפקידי סיור , 
שבדיעבד התברר כי היה להם ערך רב ; במקרים מסוימים נראה היה שללא הכוח 
הירדני לא היו הבריטים מגיעים ליעדם . נוסף על כך ביצעו הלגיונרים משימות 
צבאיות נוספות . הראשונה שבהן היתה כיבוש המאחז העיראקי ברותבה ( כ051 
ק"ם בתוך שטח עיראק ) . לאחר מכן פשטו הירדנים על מסילת הברזל בגדד - מוסול 
( במוסול חנו יחידות גרמניות שהיתה סכנה של ממש כי יתגברו את העיראקים ) 
וחיבלו בה , ובסופו של המבצע נטלו חלק בשחרור בגדד . כמו במלחמה הנוכחית 
נגד עיראק , גם המלחמה ההיא היתה מהירה מהצפוי , ותוך כארבעה שבועות נכנע 
הצבא העיראקי . במידה מסוימת הסיבות לכישלון ההוא דומות לסיבות לכישלון 
הנוכחי : אז כמו היום היתה לבריטים עליונות אווירית ; העיראקים סבלו מכושר 
לחימה ומוראל ירודים , מרמה טכנולוגית נמוכה , מבעיות לוגיסטיות , מתכנון 
שגוי , וממודיעין לקוי . הסיוע האווירי הגרמני הגיע מאוחר מדי ומעט מדי . 
לגבי עבדאללה והלגיון הירדני היה קרב זה ראשיתו של תהליך שהביא בסופו של 
דבר הן לחיזוקו של הלגיון ולהפיכתו לצבא מודרני וחזק , והן לשכנוע הממשל 
הבריטי בנחיצות להעניק עצמאות לעבר - הירדן , ובכך גם להפוך את עבדאללה 
מאמיר ( נסיך ) למלך . 
