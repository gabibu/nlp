בוש בנאומו בקונגרס , כי " גיאוגראפיה בזמנים המודרניים אינה ערובה לביטחון " , 
וכי הביטחון של מדינה כלשהי אינו יכול להיות מושתת על הכוח הצבאי לבדו , 
הדהימה אותו חלק של של הציבור היהודי , שדבק זה עשרות שנים בהשקפה כי 
השליטה בשטחים שנכבשו בשנת 7691 , ובמיוחד בגדה המערבית , מחזקת את ביטחון 
ישראל , או אף יותר מזה : ביטחוננו יהיה נתון בסכנה אם לא נחזיק בשטחים 
במלוא היקפם . חוויית הטילים שסדאם חוסיין שיגר מידי פעם לעברנו במשך שישה 
שבועות , ערערה במידה מסוימת את האמונה הזאת אצל חלק מהמאמינים ; אבל חלק 
אחר עושה מאמץ נואש להוכיח כי אסור , דווקא על רקע חוויה זו , לוותר על 
הגדה . מה היה קורה , כך שואלים , ל הצבא העיראקי היה יכול לירות טילים 
לא ממערב עיראק , אלא מטול כרם או מסלפית ? מי ששואל כך , שוכח לפתע כי 
קיים קונסנסוס לאומי הקובע שישראל לא תרשה בשום אופן לצבא העיראקי להתבסס 
בתוך ירדן . התרחיש המפחיד שבו הם מנפנפים הינו בלתי - מציאותי , והמסקנה 
שכאילו נובעת ממנו אינה רלוונטית כלל . האמת שישראלים רבים עדיין מתקשים 
לעכל היא שתיתכן כיום מלחמה שאפשר לנהל ממרחק של מאות רבות של קילומטרים , 
מבלי שחייל אחד ישתמש ברובה או במקלע , ומבלי שגדודי טנקים יילחמו אלה 
באלה . הטילים הגיעו לאן שהגיעו , מבלי שחבורות מתנחלים באלון מורה או 
בשילה יכלו להסיט אותם מדרכם . גם תומכי הליכוד , התחייה , צומת ומולדת 
יצטרכו להתאים את תפיסת הביטחון שלהם למציאות זו . מנכ"ל אייפא"ק , השדולה 
הפרו - ישראלית של יהודי ארה"ב , סיפר לבאי הכינוס הארצי של ארגון זה כי 
הערתו של גורג בוש " אינה מקובלת על הקונסנסוס בישראל " . אולם תומס דיין 
טועה ; ולא אחר מאשר רב - אלוף דן שומרון הפיק את הלקח הנכון מהניסיון של 
מלחמת המפרץ . " הסדר מדיני " , כך אמר בפני הכתבים הצבאיים , " הוא 
יותר משטח . שטח הוא משמעותי מאוד כאשר יש מצב מלחמה , אבל שלום והסדרים 
מדיניים מביאים עימם מרכיבים שונים , כמו פירוז ואמצעי ביטחון , שמחלישים 
את הסיכון שבוויתור של שטח . במקרה זה , אפשר לדבר על לקיחת סיכון מול 
ויתור על שטח " . משמע כי הרמטכ"ל היוצא אינו פוסל את העמדה הממליצה לא להשתית 
את ביטחון ישראל על צה"ל בלבד , אלא לחתור להסדרים מדיניים שיוסיפו לביטחון , 
מבלי להגדיל את הנטל הכספי של תקציב הביטחון . אם נגיע להסדרים מדיניים 
עם המדינות השכנות , שיבטיחו פירוזם של שטחים שנוותר עליהם , ואו להסכמים 
בדבר הגבלת החימוש לפי סוגי נשק וכמויותיו , ואו להצבת כוחות בין - לאומיים 
בשטחים שצה"ל יתפנה מהם ביחד עם המינהל האזרחי או אז היינו יכולים לחוש 
כי ביטחוננו לא נחלש אלא דווקא מתחזק . שר הבינוי והשיכון מאשים את רב - 
אלוף שומרון על שהשיא למדינת ישראל עצות מדיניות ; אבל שטות וגסות רוח לטעון 
כי דן שומרון " נכנס לתחתונים של פוליטיקאי , בטרם פשט את מדיו " . הרמטכ"ל 
היוצא יודע מה הוא שח ; הוא מתרשם כדבעי מהעובדה כי למעצמת - על בעלת כוח 
צבאי אדיר ויכולת כלכלית עצומה כמו ארה"ב היו דרושים שישה שבועות כדי להביס 
את המכונה המלחמתית של סדאם חוסיין . יש מקום לשער כי שומרון שואל את עצמו 
אם ישראל היתה מסוגלת לקיים מאמץ כתישה כזה במשך אותו פרק זמן , בכוחותיה 
היא . התשובה שלילית , ושליטתנו בגדה וברצועה לא היתה מסייעת לנו לעמוד 
במבחן כזה . מכאן נובעת אכן מסקנה מדינית , אבל רב - אלוף שומרון שירת 
את טובת המדינה בכך שהיסב את תשומת לבנו אליה . 
