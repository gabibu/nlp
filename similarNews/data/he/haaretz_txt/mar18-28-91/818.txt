בון ( מיוחד ל"הארץ " ) . שר הפנים הגרמני , וולפגאנג שוייבלה , נענה 
השבוע לבקשת עיריית ברלין , והחליט להעניק היתרי שהייה ל003 יהודים סובייטים , 
שעלו בשנת 0991 לישראל , והגיעו לברלין בתקופת מלחמת המפרץ . בעבר טענו 
חברי הקבוצה כי הגיעו לגרמניה בחפשם הגנה מפני התקפות טילי הסאקד , ובימים 
האחרונים אמרו כי הם מסרבים לעזוב את ברלין והטיחו האשמות כבדות בישראל . 
הסנאט של ברלין החליט לאפשר להיהודים להישאר בגרמניה , לאחר שנכשלו המאמצים 
לשכנעם לחזור . קודם לכן , הוזהרו חברי הקבוצה כי בסוף מארס תופסק התמיכה 
הכספית שניתנה להם עד כה , והם ייאלצו לעזוב את המגורים הארעיים שהעמידה 
לרשותם העירייה . אולם אזהרות אלה לא הרשימו את חברי הקבוצה , ששכרו את 
שירותיהם של עורכי דין גרמנים , והודיעו שאין בכוונתם לעזוב את ברלין . 
דוברים של הקבוצה טענו כי הם זוכים בישראל ליחס מפלה , לוחצים עליהם להתגורר 
בשטחים , הם אינם יודעים את השפה העברית והאקלים בארץ לא נוח . הם הוסיפו 
כי ניסו להסתגל לתנאים הקשים במזרח התיכון , אך נכשלו . יו"ר הקהילה היהודית 
בברלין , היינץ גלינסקי , ניסה פעמים אחדות לשכנע את חברי הקבוצה לשוב 
לישראל , אך ללא הצלחה . בתום השיחה האחרונה עם היהודים הסובייטים , מחה 
גלינסקי על ההשמצות שהשמיעו נגד ישראל . בינתיים ריככו חברי הקבוצה את האשמותיהם 
על היחס בארץ , ואמרו כי הם פשוט חשים קשר לגרמניה , ורוצים להישאר בה . 
עם זאת , רק שניים או שלושה מהיהודים שולטים היטב בגרמנית . האחרים טוענים , 
שהם חשים את עצמם אירופאים , וקל יהיה להם יותר להסתגל לתנאים האקלימיים 
והתרבותיים השוררים בגרמניה . ממשלת בון החליטה לאחרונה לקבל מספר מוגבל 
של יהודים סובייטים , אך רק לאחר שאלה הגישו בקשות הגירה בקונסוליות של 
גרמניה בבריה"ם . ההחלטה מוציאה מכלל אפשרות קבלת פליטים המהגרים דרך ארץ 
שלישית , כגון ישראל . אולם , על - פי הנוהג שהתבסס בשנים האחרונות , 
נמנעה עד כה גרמניה מלגרש יהודים מתחומה . במקרה של הקבוצה הנוכחית , 
ברור היה מראש שהגרמנים לא ירצו להסתבך בגירוש יהודים בכוח , ודווקא לישראל . 
עם זאת , ציין אתמול דובר של עיריית ברלין כי מדובר במקרה יוצא דופן , 
ולא בתקדים . במשך השנה האחרונה הגיעו לגרמניה אלפי יהודים סובייטים , 
שנמשכו לברלין בשל הבטחות של ממשלת מזרח - גרמניה לקבל כל פליט יהודי . 
ההבטחות ניתנו כניסיון לפצות על הפשעים של המשטר הנאצי והמשטר הקומוניסטי 
נגד היהודים . בפועל , נוצר מצב שבו מערב גרמניה , ואחר - כך גרמניה המאוחדת , 
נאלצו להתמודד עם גל של הגירה יהודית מבריה"ם ולשאת בנטל הכספי הכרוך בקליטת 
המהגרים החדשים . 
