מנילה ( ע"ר ) . חמש שנים לאחר שסייע בהדחת פרדיננד מרקוס ובבחירת קוראסון 
אקינו לנשיאות הפיליפינים , החליט הסנטור חואן פונסה אנרילה להתמודד מולה 
בבחירות הקרובות לנשיאות , שיתקיימו בעוד 41 חודש . אנרילה כבר פתח במסע 
בחירות ודרש את נסיגת הכוחות האמריקאים מהפיליפינים . הוא הציע מדיניות 
המשלבת פרוטקציוניזם כלכלי עם ממשלה מרכזית חזקה . הוא מודה כי עיקר המסר 
שלו הוא החלפתה של אקינו , למרות שהיא הודיעה כי לא תתמודד שנית . " יש 
רצון עז לבעוט את הגברת אקינו החוצה כבר מחר . זאת המציאות , מפני שהם 
לא רוצים בה עוד , הם רוצים מנהיג חדש . היא בעצם לא עשתה שום טעות , 
אבל העם מאמין שהיא חסרת יכולת . אני מוכן להתערב על כל סכום שהגברת אקינו , 
או כל מי שהיא תמנה , יסולק " . אנרילה , עורך דין בוגר הרווארד , שהגיע 
מכפר דייגים עני , היה בעבר שר ההגנה בממשלת מרקוס , לפני שהחליט לפעול 
נגדו בשנת 6891 . לאחר עליית אקינו המשיך אנרילה בתפקידו כשר הגנה , עד 
שהודח . היריבים העיקרים של אנרילה במפלגתו , ה"נאסיונליסטה " , הינם ככל 
הנראה סגן - הנשיא סלוואדור לורל , ואדוארדו קוזואנגקו , לשעבר אחד מעוזריו 
של מרקוס . מומחים טוענים כי אנרילה הציג את מועמדותו כדי להבטיח השפעה פוליטית 
ניכרת , וכי הוא עצמו יודע שסיכוייו להיבחר קטנים . זאת בשל קשריו בעבר 
עם מרקוס וקשריו בהווה עם מורדי הימין , שניסו להפיל את אקינו פעמים מספר 
בשנים האחרונות . 
