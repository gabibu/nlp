אי - שקט עדיין שורר בראוניון לאחר המהומות האלימות שהיו באי בסוף החודש 
שעבר . בדיכוין השתתפו כוחות משטרה גדולים ויחידות צנחנים של הצבא . במהומות , 
שנמשכו שלושה ימים רצופים בבירה , סאן - דני דה - לה - ראוניון , נהרגו 
כתריסר אנשים , ביניהם נשים שנשרפו חיים כשמחסנים הועלו באש . המפגינים 
יידו אבנים , ואף בקבוקי תבערה ; הוצתו מכוניות , ונרשמו גם פעולות ביזה 
רבות . בעלי בתי מסחר גדולים גייסו שומרים מזוינים כדי לשמור על עסקיהם . 
לדברי השלטונות פרצו המהומות בעקבות תפיסת המתקנים של תחנת טלוויזיה פיראטית 
הפועלת באי זה חמש שנים . עם שובו לפאריס מביקור באי טען השר הצרפתי לענייני 
המחוזות שמעבר לים , לואי לה פנסק , כי המהומות היו פרי פעולה מאורגנת 
מראש . בחיפושיהם אחר " יד נעלמת " שאירגנה את כל המהומות האשימו פוליטיקאים 
ממפלגות שונות באי מפלגות יריבות באחריות למה שהתרחש . אולם נמצאו גם אחרים 
שחיפשו סיבות עמוקות יותר לפרוץ המהומות . הללו הצביעו על המצב הכלכלי הקשה , 
על מכת האבטלה , ועל התמרמרותם של תושבי האי לנוכח הפערים הגדולים בינם 
לבין המטרופולין . האי ראוניון שוכן באוקיינוס ההודי , מזרחית לאי מדגסקר . 
שטחו קצת יותר מאלפיים וחמש מאות קמ"ר , ומתגוררים בו כשש מאות אלף בני 
אדם . האי , שהתגלה על - ידי הפורטוגלים במאה ה61 , עבר לשלטון צרפתי 
במאה ה71 . אחד המאפיינים החשובים שלו הוא גיוון מוצאה של האוכלוסייה . 
לכאן הובאו גם מלגשים ממדגסקר וגם שחורים ממוזמביק ומזנזיבר כעבדים במטעי 
הקפה . עם ביטול העבדות בהודו באמצע המאה שעברה הגיעו לכאן פועלים הודים 
שמצאו את פרנסתם במטעי קנה - הסוכר . הצטרפו אליהם סינים שהרעב הבריחם מארצם . 
ברור שצרפתים רבים , בעלי מטעים ומשגיחים , ונציגים אחרים של השלטון הקולוניאלי , 
השתקעו שם אף הם . טמיעתם של שחורים , לבנים , הודים וסינים , הצמיחה 
חברה ראוניונית מקורית , רב - גזעית , ששפתה הרשמית היא צרפתית ושפתה המדוברת 
היום - יומית היא קריאולית . ראוניון הוכרזה מחוז צרפתי שמעבר לים בשנת 6491 , 
לאחר מלחמת העולם השנייה . האי מנוהל בידי שתי מועצות הנבחרות בבחירות 
כלליות למשך שש שנים : מועצה כללית בת 63 חברים , ומועצה מחוזית בת 54 
חברים . הוא מיוצג בפרלמנט הצרפתי על - ידי חמישה נציגים , ובסנאט על - 
ידי שלושה . שעה שממשלות צרפת טוענות כי תושבי ראוניון הם צרפתים לכל דבר , 
בעלי זכויות וחובות שוות , במציאות יש פערים עצומים בין רמת החיים של תושבי 
האי לזו של המדינה השולטת בהם . מדי שנה גדלה אוכלוסיית האי בכעשרת אלפים 
נפש . האוכלוסייה צעירה מאוד : % 04 ממנה הם מתחת לגיל 02 , ו%57 הם מתחת 
לגיל 04 . השלטונות מודים כי מדי שנה חייבים ליצור תוספת של 005 , 2 מקומות 
עבודה חדשים מה שבעליל אינו קורה , ויעידו הנתונים על היקף אבטלה : בראוניון 
רשומים קרוב ל000 , 09 מובטלים , המהווים % 04 מכוח העבודה באי . זה שנים 
מוגשות מדי שנה כ000 , 58 בקשות להשלמת הכנסה , אך רק כ000 , 54 מהן מאושרות . 
כ%03 מהמשפחות מקבלות סיוע כספי ישיר או הלוואות . שכר המינימום בראוניון 
נמוך ב%22 מזה שבמטרופולין . בעבר נהגו תושבי האי להגר בהמוניהם לצרפת כדי 
למצוא שם עבודה . אך בשנים האחרונות , בשל האבטלה השוררת בצרפת עצמה , 
וכן בשל האווירה הגזענית בה , פחת מספר הבאים אליה לחפש פרנסה . בעיה בוערת 
אחרת בראוניון היא המחסור בדיור . חישובים שונים הראו כי כדי להתגבר עליו 
יהיה צורך לבנות בעשר השנים הקרובות 000 , 8000 , 01 יחידות דיור מדי שנה . 
שוק מקומי מצומק והעדר תיעוש ויצוא בקנה מידה רציני מכבידים על כלכלת האי . 
מומחים העלו בשנים האחרונות הצעות להפוך חלקים שונים של האי לאזורי סחר 
חופשי , שבהם יצומצמו הן המכסים על סחורות והן המסים על הכנסה . תוכניות 
אלו אמורות לגדיל את התוצר הלאומי , ליצור מקומות עבודה חדשים ולחזק את 
כלכלת האי . ואמנם , בשנים האחרונות קמו באי חברה גדולה לשיווק תבלינים , 
מפעל לייצור תרופות , ומפעל למוצרים חשמליים . כשהוצגו תוכניות פיתוח 
אלו ציינו השלטונות כי פניהם לשווקים של האיים הקומוריים , סיישל , מאוריציוס , 
מדגסקר , אפריקה , תת - היבשת ההודית ואסיה . כלומר , הם ביקשו לנצל 
את העובדה שראוניון הוא חלק מצרפת , כדי להוות מעין חיבור בין אירופה לבין 
האוקיינוס ההודי . תוכניות אלה יפות ואולי גם מבטיחות בעתיד , אך בינתיים 
המצוקה בשכונות העוני של ראוניון גדולה . בעקבות המהומות הכריזו נציגי האיגודים 
המקצועיים כי " האוכלוסייה תובעת צדק חברתי וצמצום הפערים הסוציאליים " , 
ו"בהעדר כל סיכוי לצאת מן המצוקה גבר ייאושם של הצעירים " . גם האיגוד המקצועי 
של השוטרים התריע : " די בניצוץ כדי שבערים יפרצו פעולות אלימות ונואשות , 
שמקורן באבטלה , בייאוש ובפערים הזועקים לשמים בין אוכלוסייה הטובעת בעוני 
לאחרת החיה בעושר מופלג " . כל המשקיפים הצביעו על כך שהמפגינים באו משכונות 
העוני של הבירה , וציינו את מספרם הגדול של הצעירים ביניהם . אם עד לפני 
עשר שנים עוד אפשר היה לשמוע במקרים דומים קריאות התובעות אוטונומיה לאי 
ראוניון סיסמה שהיתה מעלה המפלגה הקומוניסטית החזקה באי הרי במהומות האחרונות 
היתה התביעה המרכזית " שוויון חברתי " . נושא אחר המעורר את התמרמרותם של 
התושבים המקומיים הוא העובדה שצרפתים הבאים מן המטרופולין מחזיקים בידיהם 
את רוב המשרות והתפקידים הממלכתיים באי . יו"ר המועצה הכללית , אריק בואייה , 
הכריז לפני פגישתו עם השר הצרפתי הממונה על המחוזות שמעבר לים , כי יעלה 
בפניו את בעיית חלוקת המשרות והתפקידים בין התושבים המקומיים לבין אלה הבאים 
מצרפת . נציגי המעבידים באי הודיעו כי יציעו לממשלת צרפת להעדיף השקעות 
פרודוקטיוויות ליצירת מקומות עבודה חדשים על פני פתרונות של סעד לנזקקים . 
כאמור , המפגינים יצאו לרחובות בעקבות סגירת תחנת הטלוויזיה הפיראטית טלה 
אה רדיו פרי - דום " , שפעלה בראוניון ללא רשיון מאז 6891 , בניהולו של 
קמיי סודר . שעה שהשלטונות הגדירו את האיש כ"סיכון ציבורי " , הציג הוא 
את עצמו בפני אוהדיו כ"פאנצו וילה של חופש הביטוי " . סודר שידר בתחנה שלו 
תוכניות ביקורתיות , ופתח אותה בפני שידורים בשפה הקריאולית ותוכניות שהיו 
מעוגנות בתרבותה העממית . הרוח הביקורתית של השידורים עוררה עליו את חמתם 
של רוב הכוחות הפוליטיים באי . למחרת המהומות האשים הממונה על המחוז את 
סודר כי הוא מהווה " סכנה לדמוקרטיה " . שנים סבלו השלטונות את קיומה של 
התחנה עד שהחליטו לחסלה , ופתחו בהליכים לסגירתה ולתפיסת מתקניה . קודם 
לכן האשימו מפלגות הימין באופוזיציה את הסוציאליסטים שבשלטון במתירנות יתרה 
כלפי התחנה מתוך שיקולים פוליטיים ואלקטורליים צרים . לאחר המהומות ירד קמיי 
סודר למחתרת , אך כעבור זמן קצר הופיע ברבים כשהוא לבוש כהרגלו לבן וסמל 
של יונה צחורה בידו . הוא הכריז כי ימשיך במאבקו למען חופש הביטוי , וכי 
יחדש את הופעות תחנת הרדיו שלו , הקרויה " רדיו - ריפוסט " , כלומר " רדיו 
תגובת - נגד " . להגנתו הוא גייס את זאק ורזס , פרקליט פרובוקטיווי ושנוי 
במחלוקת ( ורזס הוא חסיד תפיסה הגורסת שככל שיהיה גרוע יותר , כן ייטב ; 
בקריירה שלו הוא לימד סניגוריה הן על אנשי שמאל והן על פושע המלחמה הנאצי 
קלאוס בארבי ) . בהופיעו בפני העיתונאים הכריז ורזס : " העם הקריאולי 
הוא מטרה לדיכוי קולוניאלי . הגייסות שהובאו מצרפת עוסקים בציד קריאולים 
כמו שעוסקים בציד ארנבות . כך נהגו גם באלגירים וגם במלגשים . ההרוגים 
הם קדושים מעונים . נציגי השלטון מתייחסים לקריאולים כאל זבל . אנו נאשים 
את האשמים האמיתיים , את אלה המחפים על שיטות הגנגסטרים , המבריחים , 
המושחתים והרוצחים " . זאק ורזס הוא גם אחיו של פול ורזס , מנהיגה של המפלגה 
הקומוניסטית באי . השניים צועדים זה שנים בנתיבים פוליטיים נפרדים . הופעתו 
הפרובוקטיווית של זאק ורזס באי רק הזיקה לקומוניסטים , אשר בלאו הכי הואשמו 
מכיוונים שונים כי היו אחראים למהומות . גם קמיי סודר , שביקש להתנקות 
מן ההאשמות נגדו , הטיל על הקומוניסטים את האחריות למה שאירע . הוא טען 
שהוא משוכנע כי " מניפולטורים המאורגנים סביב פליסיאן מלברוק , פעיל קומוניסטי 
ידוע , הם אשר דירדרו את ההפגנות למהומות רחוב ולמעשי ביזה " . החרה החזיק 
אחריו ציר האסיפה הלאומית מטעם הימין , זאן - פול וירפול . מנהיגי הקומוניסטים 
מיהרו לדחות את ההאשמות נגדם , והדגישו כי מלברוק התרחק מן המפלגה הקומוניסטית 
והתקרב לסוציאליסטים , וכי הללו מנסים לרחוץ בניקיון כפיהם ולהשתחרר מאחריותם 
למצוקה באי ולתוהו ובוהו השורר בו , וכי הם מחפשים שעירים לעזאזל . המהומות 
האלימות בראוניון עוררו אמנם לחיים את המפלגות הפוליטיות במקום ואת העימותים 
ביניהן . אך חשוב מכך הן העלו לסדר היום הציבורי במלוא חריפותה את המצוקה 
שבה שרויים תושבי האי , ואת חוסר יכולתה של ממשלת צרפת לפתור את בעיות הקיום 
של מחוזותיה מעבר לים . 
