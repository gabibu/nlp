כשנשאל פעם ישה חפץ , שאצלו למד הכנר פייר אמויאל , מדוע הוא מנגן קטע 
מסוים כה מהר , הוא השיב : " מפני שאני מסוגל " . אמויאל , אחד הכנרים 
הבולטים בימינו , ויונתן זק הגישו תוכנית רצינית ובלתי מתפשרת , ויכלו 
לה . אמויאל הוא בעל טון גדול מאוד . אף על פי שהמיתר הנמוך בכינורו משמיע 
לעתים קולות לוואי מסוימים , אין הדבר פוגע בזרימה הטבעית של הצלילים ובחוויה 
החושנית כמעט שהוא מעניק לשומעיו . במרכז התוכנית עמדה ה"פנטסיה לכינור בליווי 
פסנתר " ( זהו שמה המדויק של היצירה כפי ששנברג כינה אותה ) אוף 74 , 
שחוברה בשנת 9491 , שנתיים לפני מותו של שנברג . זו יצירה קשה מאוד לביצוע 
וקשה להאזנה ראשונה . שוב הוכח , שגם יצירה חדשנית כזו הן בתוכן והן בצורה 
" עוברת " אצל הקהל , כאשר זה חש בכנות הביצוע ובהזדהות של המבצעים עם 
החומר המוסיקלי . אמויאל החזיר לסונטה בלה מזור של סזאר פרנק את רעננות הנעורים 
שאבדה לה במשך הזמן בעקבות העיבודים לכלים שונים ומשונים . עוד כללה התוכנית 
את הסונטה ברה מינור של ברהמס . הישגו של הכנר בערב זה בלט עוד יותר על 
רקע נגינתו ( הטובה ) של יונתן זק על שבר כלי שאיננו מאפשר כל התייחסות 
עניינית לחלקו בקונצרט . בשני קטעי ההדרן שביצע האמן ( קטע מתוך סונטה 
של מוצרט ועיבוד לאחד מקטעי " פורגי ובס " של גרשווין ) הפגין אמויאל 
את רב - צדדיותו המוסיקלית ואת גישתו הפתוחה לסגנונות שונים . 
