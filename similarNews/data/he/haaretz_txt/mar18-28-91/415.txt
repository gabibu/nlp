( ע ) . החוקר הפרטי אהוד הרשקוביץ טוען כי שימש כאיש קש וכצינור להעברת 
כספים לקידום מועמדי מפלגת הליכוד בבחירות לכנסת ולרשויות המקומיות . הרשקוביץ 
הגיש אתמול לבית המשפט המחוזי בתל - אביב , בקשה למתן פסק דין הצהרתי נגד 
קופת הליכוד , אהוד אולמרט , מנחם עצמון ומרדכי יהל מגזברות התנועה . 
הוא ביקש גם לחייב את המשיבים לשאת בתשלומי המסים למס הכנסה ומע"ם , בהם 
חויבה חברתו " אודיר שירותי כוח אדם בע"ם " . לטענת הרשקוביץ הוקמה החברה 
כחברת קש להעברת כספים לקידום מועמדי הליכוד בבחירות . לדבריו , חייבים 
המשיבים לו מאות אלפי שקלים עבור שירותים שסיפק להם . בעתירתו טוען הרשקוביץ 
כי אולמרט , עצמון ויהל פנו אליו , סמוך למועד הבחירות לכנסת ולרשויות 
המקומיות , וביקשו ממנו להקים חברה שתעסוק בלעדית במתן שירותים שונים עבור 
הליכוד . בדיעבד התברר לו כי מדובר בחברת - קש ששימשה את אולמרט , עצמון 
ויהל לצרכיהם הכספיים , בכל הקשור לבחירות לכנסת ולרשויות המקומיות . הרשקוביץ 
טוען כי בחשבונות החברה הופקדו צקים שנמשכו מחברות קש אחרות שהיו בבעלותו 
ובניהולו של גזבר הליכוד , מרדכי יהל , ובקופת החברה הצטברו סכומי עתק . 
לדבריו , נמשכו צקים מקופת החברה לפקודתם של פעילי ליכוד שונים . בדיעבד 
התברר לו , לאחר שהמשטרה ורשויות המס פתחו בחקירה פלילית , כי הוא וחברתו 
שימשו כ"צינור להעברת כספים " וכמכשיר פינאנסי בידי אולמרט , עצמון ויהל . 
הרשקוביץ מדגיש כי הובטח לו על ידי השלושה שהחברה תפעל כדין ומטרותיה ופעולותיה 
יהיו לגיטימיות . אולם בפועל , התנהלו הדברים אחרת , והוא נחקר במשטרה 
וברשויות המס בחשד לעבירות פליליות ועבירות מס ונודע לו , כי ישנה כוונה 
להעמידו לדין פלילי בזמן הקרוב . לטענת הרשקוביץ , הוליכו אותו שולל וכל 
פניותיו למשיבים , להסדיר את העניינים כך שלא יהא עליו לשלם סכומי עתק לרשויות 
המס ולנקותו מכל חשד פלילי , לא נענו . הדיון בעתירה נקבע ל62 ביוני . 
טרם נתקבלה תגובת המשיבים . 
