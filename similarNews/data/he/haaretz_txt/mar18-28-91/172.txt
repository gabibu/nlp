" , כאשר תתמודד בהרצליה עם נבחרת הנערים של ברית המועצות על הכרטיס לגמר 
אליפות אירופה בחודש מאי בשוויץ . לישראל מספיק תיקו כדי לזכות בבכורה . 
הסובייטים חייבים לנצח . במיפגש הראשון סיימו הנבחרות בתיקו 11 בקישינייב . 
נערי ישראל ערכו אתמול בהרצליה אימון אחרון , לאחר ששמעו הרצאה טאקטית מפי 
המאמן גדעון כהן . בערב חזו בקלטת משחק הניצחון שלהם , 10 בהונגריה , 
על הנבחרת המקומית לפני שבועיים . הרכב נבחרת ישראל יהיה זהה לזה שגבר על 
הונגריה . המאמן גדעון כהן אמר אמש : " אני מרוצה מהמוראל , מההתלהבות 
ומהביטחון העצמי שהפגינו השחקנים באימון האחרון . איני מכין את הנבחרת לתיקו . 
לא נסתגר בהגנה כדי להעיף כדורים ליציעים . אני מכין את הנערים בהתאם ליכולת 
היריב , על מנת שיפיקו את היכולת המירבית , ולא למען השגת תוצאה מסויימת " . 
שחקני ברית המועצות נחתו אתמול ב - 4 לפנות בוקר . הם הגיעו בטיסת שכר שחכרה 
עבורם ההתאחדות לכדורגל של ישראל . העיכוב בבוא הסובייטים נבע ממישאל העם 
שהיה בארצם ביום א . כהכנה למשחק הם ערכו מחנה אימון בחצי האי קרים . אתמול 
אחר הצהריים ערכו האורחים אימון בהרצליה , לאחר האימון של הישראלים , ובערב 
יצאו לבית מלון בנתניה . המאמן ויקטור פאפאיוב העריך שהסיכויים במשחק שווים . 
הוא הוסיף , כי בריה"ם היא נבחרת טובה , המסוגלת לנצח . 
