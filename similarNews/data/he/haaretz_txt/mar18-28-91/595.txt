אנקרה ( ע"ר ) . טורקיה , השולטת על מקורות הפרת , אחד הנהרות החשובים 
ביותר במזרח התיכון , לא תנצל לעולם את המים כנשק מדיני כך הכריז אתמול 
שר המדינה הטורקי , קאמראן אינאן . בראיון שהעניק לסוכנות הידיעות הרשמית - 
למחצה " אנאטוליה " אמר אינאן כי ב - 0151 השנים הבאות יהפכו המים במזרח 
התיכון להיות מצרך חיוני יותר מן הנפט . " אנו רואים במים אמצעי לשיתוף 
פעולה ולא נשק מדיני או מכשיר להפעלת לחצים מדיניים . לא שקלנו את האפשרות 
לנצל את המים כנשק במלחמת המפרץ , ולא נשקול צעד כזה גם בעתיד " , אמר . 
החלטתה של טורקיה להסיט את זרימת מימי הפרת למשך חודש ימים אשתקד , כדי 
למלא את האגם שנוצר מאחורי " סכר אתאטורק " , הביא לידי סכסוך בין אנקרה 
ובין עיראק וסוריה , השוכנות במורד הנהר . טורקיה הציעה עוד בשנת 7891 להניח 
" קו צינורות לשלום " להזרמת מים למדינות המזרח התיכון ולמדינות המפרץ 
הפרסי מן הנהרות סייהאן וקייהאן שבדרום טורקיה כבסיס ליציבות ולשיתוף פעולה 
באזור . 
