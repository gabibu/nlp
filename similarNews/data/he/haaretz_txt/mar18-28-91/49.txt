הרפובליקות הסובייטיות נערך אתמול משאל עם ראשון מסוגו בהיסטוריה , שבו 
עמדה להכרעה שאלת עתידה של בריה"ם כמדינה פדרטיווית מאוחדת . ברפובליקות 
ששלטונותיהן החליטו שלא לערוך משאל אורגנה ההצבעה ביוזמתם ובניהולם של ועדים 
ציבוריים . ההשתתפות במשאל היתה ערה אם כי רחוקה מ%99 כפי שהיה נהוג בעבר . 
סוכנות " טאס " מסרה בשעות אחה"ץ כי שיעור המצביעים הגיע עד אז ל%55 מבעלי 
זכות ההצבעה שמספרם ברחבי בריה"ם עולה על 002 מיליון . סוכנות " טאס " 
דיווחה אתמול על מספר הקלפיות בכל רפובליקה וציינה , בין השאר , שבאזור 
האוטונומי היהודי בבירוביגאן הוצבו 003 , 1 קלפיות . ההצבעה עברה ללא תקריות 
גם בשש הרפובליקות ה"סרבניות " אף שקשה להשיג מידע בדוק על המתרחש במדינה 
כה רחבת ידים . בקלפיות במוסקווה בלט מאוד שיעור המצביעים המבוגרים , וגם 
כמה ראשי קלפי הודו באזני כתבים זרים כי יחסית קטן חלקם של הצעירים בקרב 
המצביעים . התעניינות העיתונאים והתושבים המקומיים התמקדה במקום הצבעתם של 
המנהיגים המוכרים . מיכאיל גורבצוב הצביע בקלפי בקירבת הקרמלין ובשיחה קצרה 
עם עיתונאים אמר כי שמירה על אחדותה של בריה"ם תשרת את האינטרסים של העולם 
כולו . הוא הביע התנגדות להנהגת משטר נשיאותי בפדרציה הרוסית אם כי הוסיף 
כי יכבד את הכרעת העם . החשש הוא כי על פי החוקה הרוסית הנשיא יהיה גם המפקד 
העליון של כוחות הצבא הרוסיים , ופירוש הדבר הוא התפלגות בריה"ם . על השאלה 
אם יתפטר במקרה שהשוללים את האחדות ישיגו רוב במשאל השיב גורבצוב כי הוא 
בטוח שמחייבי האחדות ינצחו " איננו אומה של מתאבדים " , אמר . ספירת הקולות 
החלה אמש , והתוצאות הסופיות יתקבלו עד סוף השבוע . כל המשקיפים תמימי 
דעים כי למחייבי האחדות צפוי רוב . בהיסטוריה קרה עד כה רק פעם אחת ששלטון 
כלשהו הפסיד במשאל עם שהוא עצמו הכריז עליו והוא קבע בו את נוסח השאלה . 
צילה ב8891 היא הדוגמא היחידה למקרה יוצא דופן כזה . לפי שעה לא ברור אם 
בכל רפובליקה תחושב התוצאה בנפרד או שהתוצאה הכללית תהיה הקובעת . במקרה 
אחרון זה הרפובליקות ה"סרבניות " כלומר שלוש הבאלטיות , מולדאוויה , 
ארמניה וגרוזיה אין להן כל סיכוי להצליח שכן חלקם של תושביהן מכלל אוכלוסיית 
בריה"ם מגיע לפחות מעשרה אחוז . גם אם התוצאה תחושב בנפרד בכל רפובליקה , 
הרי רוב של שוללים אין בו די לפרישה מבריה"ם , שכן במקרה זה תחול על אותה 
רפובליקה החוקה הקיימת והיא מאפשרת פרישה רק על יסוד משאל עם נוסף ומשאל 
חוזר מקץ חמש שנים . משום כך משמעותו העיקרית של המשאל הנוכחי היא הפגנת 
כוח . הדיעה הרווחת היא שאם שיעור המצביעים יגיע ל%56 וכשיעור זה של המשתתפים 
יצביע " הן " , יוכל גורבצוב לרשום זאת כהצלחה . אשר לילצין הוא ישים את 
הדגש על תוצאות המשאל המקביל שנערך אתמול בפדרציה הרוסית בעניין הנהגת משטר 
נשיאותי בפדרציה . ילצין יציג כניצחון אישי גדול אם הרוב יצביע בעד ההצעה 
כשבראש רוסיה יעמוד נשיא שייבחר בבחירות ישירות . 
