לאחר תקופה ממושכת שבה נטתה ריבית הזכות בפיקדונות השקליים לרדת ( ובאחרונה 
להתייצב ) , השתנתה המגמה בימים האחרונים , עקב תשלומי המע"ם והמסים במחצית 
החודש , שהיו גדולים מהתחזית המוקדמת במערכת הבנקאית ומן הציפייה למדדים 
גבוהים בשני החודשים הקרובים . למרות העלייה הקלה עבר תשלום המע"ם בשקט 
יחסי והשפיע על עלייה קלה בריבית בפיקדונות השקליים . המכרז היומי שמציע 
בנק ישראל למערכת הבנקאית נמכר בריבית של כ%31 , בדומה לחלון האשראי שנוצל , 
ומשני אלה נגזרות הריביות במערכת . המדיניות המוניטרית של בנק ישראל לוקחת 
בחשבון את זרמי הכספים הנובעים מהמרות המט"ח הגדולות , אך אלה עלולות להיפסק 
עקב התחזקותו של הדולר בעולם בימים האחרונים . המכרז היומי של בנק ישראל 
נותן אפשרות לבדוק את רמת הביקוש של המערכת הבנקאית , ונכון להיום המערכת 
נמצאת על סף ניצול חלון האשראי בריבית של % 41 . במערכת הבנקאית סבורים כי 
העלייה בריבית השקלית היא זמנית בלבד . כבר אתמול הורגשה הקלה עקב החזרי 
מס - הכנסה , ובשבוע הבא יוקדמו תשלומי משכורות עובדי המדינה , שיסייעו 
לבנקים לשמור על ריבית נמוכה בפקדונות השקליים , הרבה מתחת לרמת האינפלציה 
החזויה למארס ולאפריל . 
