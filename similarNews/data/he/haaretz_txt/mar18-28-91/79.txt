לפני כמה שבועות פסקו לפתע הלקוחות החרדים לקנות בה . איש לא הסביר לו 
מהי הסיבה למה שנראה כחרם מאורגן , אך בנו , משה בוחניק , המכהן כחבר 
המועצה המקומית מטעם סיעת הליכוד , לא הופתע . " מדובר בחרם על המכולת 
של אבי שהכריז פורום של רבנים מקומיים , משום שסירבתי לדרישתם להצביע בישיבת 
המועצה נגד הקצאת קרקעות לעולים ביישוב , קרקעות שהחרדים תובעים לעצמם " . 
לדבריו , מצויות בידיו קלטות שתיעדו את השיחות שקיימו עמו גורמים חרדיים 
ביישוב , לרבות איום לכאורה בהחרמת חנות המכולת של אביו אם לא ייענה לדרישתם . 
עתה הוא שוקל הגשת תלונה במשטרה . אברהם מישקובסקי , חבר המועצה המקומית 
מטעם סיעת החרדים ( איחוד של דגל התורה וש"ס ) שבאופוזיציה , אומר כי 
לא הוכרז חרם במשמעותו על פי המקורות . " אם מישהו שולח בך חצים , תלך 
לקנות אצלו ? לזה לא ייקרא חרם " . ברכסים יורים בימים אלה לא רק חצים , 
אלא משליכים בליסטראות של דברי השמצה ותוכחה . היישוב הקטן , המונה כ000 , 
4 נפש , על גבול עמק זבולון , כ21 ק"ם מצפון מזרח לחיפה וכ01 ק"ם מקריית 
טבעון , סוער . הרקע החלטת משרד השיכון לשנות ייעוד שטחי קרקע נרחבים 
ביישוב מבנייה לעולים להקמת שכונות לחרדים , שייצרו רוב חרדי . כיום החרדים 
הם % 24 מאוכלוסיית רכסים . המאבק על צביונו של היישוב חרג מגבולותיו : 
גורמים במערכת הפוליטית רואים בהתכתשות על הקרקעות לבנייה ברכסים מבחן כוח 
לעצמם , ומכאן עוצמת הסכסוך . קפמאבינרכסים נוסדה ב1591 על ידי 23 משפחות 
משוחררי הבריגדה וההגנה . עד 9591 השתייך היישוב למועצה האזורית זבולון , 
ובאותה שנה הוכרז מועצה מקומית עצמאית . במשך השנים האלה קלט את תושבי 
המעברות שליד כפר חסידים ועולי רוסיה ורומניה . בראשית שנות הששים קלט גלי 
עלייה נוספים מרומניה ומצפון אפריקה . אף על פי כן , ההבחנה העיקרית באוכלוסייתו 
אינה בין ספרדים לאשכנזים , אלא בין חרדים לבין מחנה אחד של דתיים - לאומיים 
וחילוניים ( החילוניים מונים % 03 ) . האוכלוסייה החרדית ביישוב התפתחה 
מסביב לישיבה שהוקמה במקום ב4591 . את הצריף ששימש ישיבה החליף ב3691 מבנה 
אבן מפואר , וביישוב החלו להתקבץ יותר ויותר חרדים מהזרם הליטאי . כמעט 
כל בית שהתפנה נרכש בידי משפחות חרדיות , שהגיעו מבני ברק , מירושלים , 
מחיפה ומהסביבה . העדר תעסוקה והדימוי הירוד של היישוב גרמו לרבים מהתושבים 
החילוניים לעזוב . עדות לעוצמתה של האוכלוסייה החרדית ביישוב היא קריית חינוך 
חרדית גדולה שכוללת שתי ישיבות גדולות , בית ספר ספרדי ובית ספר אשכנזי , 
בית ספר לבנות ושורה של כוללים . קריית החינוך " אור חדש " היא המעסיק 
הגדול ביותר ביישוב 051 משרות . בשנים הראשונות הנהיג המפד"ל את המועצה 
המקומית ואחר כך שלטה העבודה במועצה עד לקדנציה האחרונה . בבחירות האחרונות 
כבש את כס ראשות המועצה ישראל יעקב , שבעבר היה מזוהה עם המערך וכיום הוא 
איש הליכוד , חובש כיפה סרוגה . כך , בראשונה , מצאה את עצמה הנציגות 
החרדית , שלה ארבעה מתוך תשעת המושבים במועצה , על ספסלי האופוזיציה . 
זו היתה יריית הפתיחה במאבק שהתפתח ביישוב . " בשנים עברו העדיף ראש המועצה 
מהמערך לקנות שקט כשנענה לדרישות החרדים . זה הביא לקיפאון בפיתוח היישוב . 
ב02 השנים האחרונות לא נבנתה ולו גם דירה אחת בבנייה ציבורית ברכסים " , 
אומר יעקב , שעלה בינקותו עם הוריו מהודו . עם בוא גלי העולים הוא ראה 
הזדמנות מצוינת להביא למימוש תוכניותיו לרכסים . המועצה אישרה שתי גבעות 
כשטחים לבנייה לעולים , ומשרד השיכון הכיר בהם כאתרי חירום לבנייה לעולים . 
בקריות התארגנו שתי עמותות של עולים , המונות כאלף משפחות , שעל פי טענתן 
הובטח להן מהמועצה וממשרד השיכון כי יוכלו להתיישב בשכונות החדשות ברכסים . 
אבל עתה הן מוצאות את עצמן במרכזו של עימות בין המועצה וגורמים נוספים שהצטרפו 
אליה , כמו ההסתדרות בחיפה , לבין סגן שר השיכון ח"ך אברהם רביץ מדגל התורה , 
שתובע את הקרקעות לאנשיו . ביישוב הופיעו על גדרות וקירות סיסמאות בנוסח 
" מוות לחרדים " , או " שכונה לחרדים בלבד " , על מודעות מטעם המועצה שהציעו 
לציבור הרחב מגרשים בפרויקט בנה ביתך ביישוב . קמו עמותות ועמותות - שכנגד , 
המציפות את תיבות הדואר ביישוב בכרוזים ואת משרדי הממשלה וחברי - כנסת בעצומות 
מחאה . ביישוב הוקם " מטה למאבק ציבורי למען רכסים " , הפועל בעידוד ראש 
המועצה ומאגד , כמפורט באחד מכרוזיו , את " ותיקי ומייסדי היישוב , עמותת 
עולים רעת , עמותת גרעין מתיישבי רכסים , עמותת בנה ביתך ברכסים , זוגות 
צעירים ומחוסרי דיור , סיעת הליכוד , סיעת המערך , סיעת המפד"ל " . המטה 
נתמך גם על ידי תושבים מכפר חסידים ומכפר הנוער הדתי , הסמוכים , החוששים 
שהגל החרדי יגיע גם אליהם . קפמאבינאברהם מישקובסקי , אב לתשעה , תושב 
רכסים מאז 6691 , הוא מבני - הפלוגתא החריפים של ראש המועצה . הוא מאשים 
את יעקב " בהסתת הציבור נגד החרדים , בטענה הכוזבת שהחרדים הם נגד העלייה " . 
ההיפך הוא הנכון ; אנחנו בעד עלייה ועושים למענה , הוא אומר , אלא שהקרקעות 
שהמועצה מייעדת עתה לעולים הובטחו עוד קודם לכן לעמותת " אור חדש " . מישקובסקי 
מציג מסמך ששיגר ביוני 98 מנהל מחוז חיפה והעמקים של משרד השיכון באותה עת , 
יצחק רגב , אל מנהל מנהל מקרקעי ישראל בחיפה , נתן חזקיהו , שבו הוא 
מודיע כי למשרד השיכון אין כל התנגדות למסור את ההרשאה לתכנון ולפיתוח של 
אחד מהאתרים שבמחלוקת " גבעה ג " ל"אור חדש " , " נוכח ניסיוננו הטוב 
עם המוסד בעבר ובהתחשב בשליחות הממלכתית - ציונית אשר מוסד זה ממלא " . מתברר 
שהישיבה הוכרה כבר בעבר על ידי משרד השיכון כחברה משכנת . מנגד , מציגים 
ראש המועצה ונציגי העמותות ביישוב מסמכים אחרים , אף הם של משרד השיכון , 
שמאשרים את שני האתרים שבמחלוקת ( גבעת החרובים וגבעה ג ) כאתרי חירום 
לבנייה לעולים . " בעבר היו שני ניסיונות לשווק את פרויקט בנה ביתך ברכסים 
ושניהם הוכשלו על ידי גורמים חרדים " , אומר ראש המועצה . " לפני מספר 
חודשים הוחלט לשווק בשלישית את הפרויקט , אך גם הפעם ניסו גורמים חרדים 
להכשיל אותו . הם דאגו לפרסם מודעות מטעות , האומרות ששכונת בנה ביתך היא 
למעשה שכונה דתית חרדית . בכך רצו למנוע מתושבים חילוניים להירשם לפרויקטכ%04 
מהמגרשים בפרויקט נרכשו בידי חרדים . המחלוקת על הקרקעות הביאה את שר השיכון 
למנות את ח"ך מיכאל איתן לבורר . בסיכומים שהגיש לשר שרון הוא מזהיר : 
" האווירה ברכסים טעונה חומר נפץ . הציבור החרדי , שהגיע ליישוב לפני 
שנים , התבסס בו , בנה בו מוסדות , הקים קהילה חזקה , והגיע בזכות אוכלוסייתו 
שגדלה אל סף עמדת הכרעה ביישוב כולו . . . שאלת קליטת העלייה , ואו תוספת 
תושבים ותיקים ליישוב , נדונה על ידי מנהיגי הציבור ברכסים לא בהקשרה הלאומי , 
אלא מתוך ראיה מקומית באשר לצביון העתידי של היישוב והשליטה הפוליטית במוסדותיו 
המקומיים . במטרה להטות את הכף לטובת עמדתם , מגייסים הצדדים כל מאמץ אפשרי , 
ובין היתר מאיימים . . . כי משבר רכסים עלול להידרדר לבעיה לאומית " . 
איתן ממליץ שגבעה אחת תינתן לחרדים והאחרת לעולים . לפשרה זו לא מסכימים 
עדיין כל הגורמים המעורבים . בינתיים עומדים לפוג חוזי השכירות של העולים 
המאורגנים בעמותה המתעתדת להתיישב ברכסים . מקצתם כבר הודיעו כי יחפשו 
מקומות דיור חלופיים . אחרים , בהם קבוצה של רופאים , הצטרפו לעמותה שהקימו 
החרדים ברכסים . לרופאים הובטח כי יועסקו בבית חולים לפגועי מוחין שישיבת 
" אור חדש " פועלת להקמתו במקום . ברכסים יודעים לספר כי פעילי החרדים 
משכנעים עולים להצטרף לעמותת " אור חדש " , אבל כתנאי מוקדם לכך נדרשים 
העולים להתחייב על שמירת שבת בשכונה העתידית . חלקם אף שוכנעו לחזור בתשובה . 
מישקובסקי מאשר כי עולים הצטרפו לעמותה החרדית , אולם מכחיש כי הוצבו להם 
תנאים . " אנחנו רק מצפים כי אלה שיגורו בשכונה ואינם דתיים יתחשבו ויימנעו 
מפגיעה ברגשות התושבים הדתיים , כמו בנסיעה בשבת " . כיום עוד אפשר לנסוע 
ברחובות רכסים בשבתות קריאות " שאבעס " אינן נשמעות כאן . אלא שהסדקים 
בסובלנות ההדדית כבר ניבעו . פרדי כהן מספר כי מדי יום ששי אחר - הצהריים 
נוהגים הוא וחבריו לשחק כדורסל במגרש הספורט של המתנ"ס . ביום ששי לפני 
שבועיים , בפעם הראשונה , הגיע תושב חרדי ודרש מהם להפסיק לשחק , בשל 
קדושת השבת . " גירשנו אותו מהמקום " , מספר פרדי . כאן לא יהיה בני ברק 
או רמות בירושלים " . לדברי שמואל דרייב , מזכיר המפד"ל ביישוב , החרדים 
שונאים את חובשי הכיפות הסרוגות יותר מאשר את החילוניים . " לאט לאט הם 
משתלטים על היישוב ומונעים ממי שיש לו טלוויזיה בבית להיכנס למוסדות החינוך 
שלהם " . לסכסוך גם פן כלכלי . כחודשיים לא קיבלו עובדי המועצה המקומית את 
שכרם , מכיוון שמשרד הפנים הפסיק להעביר כספים למועצה . ראש המועצה טוען 
כי זה חלק מהמערכה שמנהלים החרדים נגדו . לטענתו , תלונות של חברי המועצה 
החרדים נגדו מצאו אוזן קשבת אצל שר הפנים , איש ש"ס , והשר הורה על הפסקת 
העברת כספים למועצה ועל הקמת ועדת חקירה לבדיקת תפקודה של המועצה . התלונות 
היו גם נושא עתירות לבג"ץ שהגישו חברי הסיעה החרדית במועצה נגד ראש המועצה 
והנהלת המועצה . הטענות נגעו למינוי עובדים ומקורבים שלא כדין לכאורה , 
אי סדרים כספיים , תלונות על העדפת קבלן שבנה לראש המועצה את ביתו . יעקב 
טוען כי המסע נגדו נפתח לאחר עדות שמסר לחוקרי המשטרה בפרשת דרעי . " בחקירה 
סיפרתי לחוקרים את כל האמת שאני יודע , כמי שהיה במשך 51 שנה גזבר המועצה " . 
המשטרה חוקרת חשד שמשרד הפנים העביר באמצעות המועצה הקצבות למוסדות דת ביישוב 
המקורבים לש"ס . עד לקדנציה הנוכחית לא מינתה המועצה ועדת תמיכות , כנדרש , 
ופירוט המוסדות הנתמכים לא הופיע בדברי ההסבר או בנספח לתקציבים הרגילים . 
פירוט כזה היה מגלה שמספר המוסדות הנתמכים על ידי המועצה , וסכומי התמיכות , 
גדלים מדי שנה . בשנת הכספים 9891 הגיע היקף התמיכות של המועצה לכ6 . 2 
מיליון ש"ח , שחולקו בין 92 מוסדות דת ביישוב , המשתייכים או מקורבים לש"ס 
ולדגל התורה . אחד המהלכים הראשונים שנקט יעקב עם כניסתו לתפקידו כראש מועצה 
היה מינוי ועדת תמיכות במועצה . ועדה זו עצרה העברת תמיכות למוסדות החרדיים 
כאשר משרד הפנים הפסיק את הזרמת כספים למועצה , והיחסים בין ראש המועצה 
ונאמניו לבין הציבור החרדי התחדדו . כתמיד , הסובלים הם האזרחים מן השורה . 
לובה ואברהם פיש , בשנות השבעים לחייהם , עלו לפני ששה חדשים מאוקראינה . 
הם אחת מכשלושים משפחות עולים שהתיישבו ברכסים . " בעוד חודש ייגמר שכר 
הדירה . לאן נלך ? " הם שואלים . האדריכלית סופיה טרטוטה עלתה עם בנה 
לארץ מאזרבייגאן לפני שמונה חודשים . בעל הבית של הדירה ששכרה מכר את דירתו 
למשפחה חרדית , ועליה לעזוב בקרוב . " אני אוהבת את המקום ורוצה לגור 
פה , אבל אין דירות " , היא אומרת . " לעולים לא אכפת היכן יגורו , הם 
לא מתעקשים לגור דווקא כאן , אבל יש מי שמארגן אותם שיתעקשו , כדי למנוע 
מאתנו לגור פה " , אומר תושב חרדי , המסרב להזדהות בשמו . החרדים טוענים 
שיש עוד שתי גבעות שאפשר לבנות עליהן , אבל הם אינם אומרים שמדובר בשמורת 
הטבע " אלונים " , שהבנייה בה אסורה . בבוקרו של יום עבודה רגיל מעט האנשים 
שנראים ברחובות היישוב הם אברכים וחרדים מזוקנים ונשים חבושות שביס . במרחק 
של כמה עשרות ק"ם מכאן , ליד שפרעם , הזיז שר הפנים גרעין התיישבות של 
המפד"ל והועיד מצפה ראשון בגליל לגרעין של ש"ס . קפמאבינהמקום יועד ל003 
משפחות , ועד כה התיישבו בו לא יותר מ03 . למה שלא ילכו לגור שם ? מקשה 
ראש המועצה . מישקובסקי , שקובל על מצוקת דיור קשה אצל החרדים , אומר 
כי " החרדים לא הולכים להקים יישובים חדשים בגליל מאותה סיבה שהחילוניים 
לא הולכים כי זה קשה , ורובם מעדיפים יישובים עם תשתית מוכנה . רכסים 
הוא יישוב עם תשתית מצוינת לאוכלוסייה חרדית " . אך כשהביעו את התנגדותם להקצאת 
קרקעות לעולים טענו נציגי החרדים במועצה המקומית , כי התשתית הפיסית של 
היישוב מוזנחת ואינה מוכנה לקלוט תוספת אוכלוסייה כה גדולה . הם טוענים נגד 
הקמת מובלעות של עולים , אבל דורשים להקצות שטחים לשכונות שיהיו על טהרת 
החרדים . מישקובסקי אינו מסתיר שמטרת החרדים היא להגיע לרוב ביישוב . " עד 
כה היישוב הוזנח ופרנסיו לא הצליחו לשווק אותו . אנחנו היחידים שהצלחנו 
לשווק אותו לאנשינו " . בימים אלה מתקיים ברחוב החרדי מסע פרסום הקורא לאוכלוסייה 
חרדית מכל הארץ להירשם לעמותת בנייה ברכסים . רבנים מהיישוב עושים נפשות 
גם בקרב העולים . מנגד , המחנה היריב ביישוב נערך להפגנת ענק בימים הקרובים , 
בסיסמא " לא לחרדים , כן לעלייה " . על שתי הגבעות שבמוקד המחלוקת ממשיכים 
הטרקטורים לעבוד . הם כבר הכשירו לבנייה את אחת הגבעות . שלט בפתח האתר 
מכריז כי מדובר באתר לבניית חירום . 
