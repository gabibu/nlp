בישראל נהוגים לא פחות משלושה תקנים , " התקן הישראלי " שהוא בגדר המלצה 
בלבד , " התקן הרשמי " , הבא להגן על הצרכנים מפני מכשירים מסוכנים כמו 
כלי חשמל , ו"תו תקן " שהוא סימון צרכני שבא להבטיח לצרכנים שהמוצרים יוצרו 
בפיקוח והשגחת מכון התקנים . בדיקות המוצרים במסגרת התקן הרשמי ותו התקן 
מהוות גורם הכנסה בעל משקל כלכלי רב עבור מכון התקנים , וזה גם מסביר מדוע 
להוטים כל - כך המכונים והמעבדות הפרטיות לנגוס בעוגה . " מבחינתנו זו 
פשוט פרנסה " , אומר אינג ד"ר יורם אמיר מהמכון לבקרת יסודות . ד"ר אמיר 
אינו מבין למשל מדוע בדיקות הרישוי לרכב יכולות להתבצע במכונים פרטיים ברמה 
זו או אחרת בעוד שמעבדות פרטיות המתמחות בבדיקות בתחומים אחרים עומדות חסרות 
אונים מול המונופול של מכון התקנים . " נתנו לנו להבין שיש ליברליזציה 
בנושא זה במשרד התעשייה והמסחר " מסביר אמיר , " אבל כשפנינו לאברהם ניר , 
הממונה על התקינה בתמ"ס , והצענו את שירותינו נתקלנו בסירוב ובתשובות בסגנון 
של , עוד לא נקבעו הקריטריונים . " אם לא נקבעו עדיין הקריטריונים אזי 
כיצד מסבירים במשרד התמ"ס ובמכון התקנים את העובדה שכמה מעבדות קיבלו הכשר 
כמעבדות מאושרות לתקינה ובהן מעבדת " איזוטוף " בבעלותו של חי נאמן מגדרה 
המתמחה בביצוע בדיקות קרקע ובטונים " . במכון התקנים לא יודעים להסביר ומחזירים 
את הכדור למשרד התמ"ס . תגובת הדוברת חיה פרי : " לגבי מעבדת איזוטוף , 
הממונה על התקינה במשרד התמ"ס אברהם ניר , במסגרת סמכותו ושיקול דעתו מכוח 
חוק התקנים אישר את המעבדה . כל נושא אישורי מעבדות חוץ נמצא היום בבדיקה 
ובחינה מחדש " . לפני כשבועיים הגישה ועדת אביאור את המלצותיה הראשוניות בנוגע 
לקריטריונים לפיהם יאופשר גם למעבדות פרטיות לבצע בדיקות תקן . בראש הוועדה 
עומד מרדכי אביאור , המהנדס הראשי במשרד התמ"ס . עד כה היתה פריוולגיה זו 
בתחום שיפוטו הבלעדית של ניר , הממונה על התקינה בתמ"ס . במכון התקנים 
אומרים שוועדת אביאור הוקמה בתמ"ס לבקשת מכון התקנים " כדי לקבוע קריטריונים 
מוצקים להסמכת מעבדות תקינה " . על המלצות ועדת אביאור אומרים במכון שהם 
ראשוניות בלבד , לא עברו עדיין את אישור השר ויש לגביהן הסתייגויות רבות . 
לפי ההמלצות יש להפריד בין תפקידו של מכון התקנים כמתקין תקנות ודרישות תקן 
לבין המעבדות המבצעות את הבדיקות , ולאפשר למעבדות נוספות לבצע בדיקות תקן 
ואף להופיע " כעד מומחה " בהקשר זה בבתי המשפט . מכון התקנים הישראלי פועל 
על פי חוק מכון התקנים משנת 35 המעניק לו ולמועצה המנהלת אותו סמכות סטטוטורית 
כמעט בלתי מוגבלת בכל הנוגע לדרישות התקן הישראלי והתקן המחייב . כל זאת 
מתוך הבנה שתפקידו המרכזי , לשמור על האינטרסים של הצרכנים , על בריאותם 
ובטיחותם . המכון אכן פועל ליישום מטרות אלו אלא שגם לארגון ההגון ביותר 
היה קשה להפריד בין שיקוליו האובייקטיוויים כאחראי על התקינה ובין שיקוליו 
כגוף כלכלי האמור לפרנס מאות משפחות של פקידים , מומחים ואנשי מעבדה . 
כמו כל גוף המבקש באופן טבעי להתרחב ולהגדיל את כוחו , גם מכון התקנים אינו 
יכול להתנתק מצרכיו הכלכליים ומתלותו באינטרסנטים כלכליים אחרים , ובעיקר 
בתעשייה המקומית המנצלת מצב זה במלחמתה בייבוא . כאשר שימש אריאל שרון כשר 
התעשייה והמסחר הוא ניצל את המכון להגנה על התוצרת המקומית וכמכשיר להגבלות 
בלתי מכסיות . מנכ"ל המכון לשעבר אינג , מרים מילר , אמרה בפה מלא שהמכון 
עושה שימוש בתקינה כמכשיר להגנה בפני הייבוא . אך למרות שהשר הנוכחי משה 
ניסים הורה לבטל נוהג זה , עולם כמנהגו נוהג והמכון ממשיך לשרת גם כיום 
את היצרנים המקומיים ולא דווקא את טובת הצרכנים . דוגמאות אינן חסרות : 
לסימון מזון ארוז מראש ; מחייב לסמן את כשרות המוצר ואת כל הפרטים הנדרשים 
בעברית על חזיתו לצד הסימון הלועזי . המחייב לסמן את כשרות המוצר , ואם 
היין לא קיבל הכשר הרבנות הראשית יש לסמנו במלים " לא כשר " . ותמרוקים 
הדורש ששטח הסימון בלועזית יהיה זהה בשטחו לסימון בעברית . לקפה נמס לגבי 
תכולת הפחמימות ורטיבות המלחים אינו מקובל בחו"ל . המגביל יבוא השוקולד 
למשקלים מסוימים בלבד . תקן זה אוסר למשל לייבא שוקולד במשקל של 521 גרם 
המקובל באירופה . היועץ המשפטי של משרד התמ"ס , ד"ר יורם טורובוביץ , מסביר 
בתגובתו כי " במסגרת תוכנית החשיפה שיזם משרד התמ"ס נקבע מפורשות שלא רק 
שלא ייעשה בעתיד שימוש בתקינה כבמחסום סחר לא - מכסי אלא שתיערך בדיקה של 
כל מערך התקינה המחייב במגמה לצמצמו לאותן דרישות , שהן חיוניות להגנה על 
האינטרסים החיוניים שעל הגנתם מופקד החוק " . לדבריו , שר התמ"ס הוא הממונה 
על ביצוע חוק התקנים רק בתחום " התוויית המדיניות ועשיית פעולות בעלות נפקות 
משפטית כללית " . בכל השאר פועל מכון התקנים ככל תאגיד סטטוטורי אחר למטרות 
המכון ואמצעיו . במכון כנראה לא שמעו על כך : " לא הנהלות מכון התקנים 
קובעות את הדרישות שבתקנים אלא ועדות טכניות - ציבוריות שבהן מיוצגים הסקטורים 
העיקריים במשק " , מסרה דוברת מכון התקנים , עדינה כספי . היא מוסיפה כי 
" ועדות התקינה הן אוטונומיות בהחלטותיהן ואין מנכ"ל המכון או מנכ"ל משרד 
התמ"ס יכולים לכפות עליהן את דעתם " . לא קשה לנחש מי יושב במועצת המנהלים 
של מכון התקנים ובוועדות התקינה שהוא ממנה . ועדות אלו , הן כאמור סקטורייליות 
וככאלה יש בהן בדרך כלל רוב מוצק לנציגי המגזר שבמוצריו הן דנות . בוועד 
הפועל של המכון יש לנציגי התעשייה המקומית 21 נציגים הבאים מהתאחדות התעשיינים , 
מחברת העובדים , מהתעשייה הקיבוצית מהתעשייה הזעירה ומארגוני הבנייה . 
ליבואנים לעומת זאת יש נציג אחד בלבד , מאיגוד לשכות המסחר . גם הרכב ועדת 
התקינה המרכזית של המכון נגזרת מהרכב הוועד הפועל . גם שם יש רוב מכריע 
לנציגי התעשייה המקומית והממשלה , שעד היום לפחות סייעו בידם בכל הנוגע 
למלחמה ביבוא . מבנה הוועדות גורם לכך שמרבית דרישות התקן מותאמות לתכונות 
המוצרים מהתוצרת המקומית . כך גם לא נשמר העיקרון המוצהר של השוואת דרישות 
התקן בישראל לאלה הנהוגות במערב . ממכון התקנים נמסר אתמול בתגובה כי בימים 
אלה הולכת ומתגבשת החלטה , לפיה לאף מגזר לא יהיה בוועדות התקינה ייצוג 
שיעלהעל שליש ממספר חבריה . אבל בשלב זה ההחלטה לא קיבלה עדיין תוקף רשמי . 
