מנכ"ל עיריית תל - אביב , אלי עשת , דחה את דרישתו של חבר הנהלת העירייה , 
בן - ציון מורדוב ( ליכוד ) להציג לו את החוזים האישיים שעל - פיהם מעסיקה 
העירייה את ששת ממלאי התפקידים הסטטוטוריים הבכירים בעירייה : מזכיר העירייה 
( ההגדרה בחוק של המנכ"ל ) , מהנדס העיר , היועץ המשפטי לעירייה , הגזבר , 
מנהל מחלקת התברואה והרופא הווטרינרי העירוני . מורדוב טוען כי הסירוב להציג 
לו את החוזים הוא בניגוד להוראות החוק . לדבריו , סעיף 041 א לפקודת העיריות 
קובע כי " פנקסי העירייה ומסמכיה יהיו פתוחים לעיון ולבדיקה לפני כל חבר 
מועצה . הם יועמדו לרשותו לפי בקשתו , לא יאוחר משלושה ימים מיום פנייתו 
אל ראש העירייה , או למי שהסמיכו לכך " . הוא הוסיף כי יעתור לבג"ץ כדי 
לחייב את העירייה להציג לו את החוזים האישיים של הבכירים . בתשובתו למורדוב , 
ציין מנכ"ל העירייה כי החוזים יוצגו בפני הוועדה המיוחדת שמינתה הנהלת העירייה 
בישיבתה האחרונה לבחינת נושא חוזי ההעסקה של העובדים הבכירים . בראש הוועדה 
עומד ראש העירייה , וחברים בה ממלא מקומו , סגניו וחבר הנהלה נוסף . ועדה 
זו תביא את החוזים של העובדים הסטטוטוריים לאישור המועצה , כפי שנדרש בחוק . 
העובדים הסטטוטוריים מועסקים זה זמן רב מבלי שחוזי העסקתם הובאו לאישור 
המועצה , ובכך עברה העירייה לכאורה על החוק . בישיבת ההנהלה נדחתה דרישת 
כמה חברים מסיעת הליכוד , המתנגדים ללהט , לעיין בחוזים , בטענה שהדבר 
יהווה " פגיעה בצנעת הפרט " . בנושא זה תלוייה ועומדת עתירה לבג"ץ של יו"ר 
ועדת הביקורת העירונית , אריה צוקר , וחבר המועצה שמואל וילוזני . על - 
פי החלטת בית המשפט , נדרש ראש העירייה להביא את החוזים האלה לאישור המועצה 
לא יאוחר מה42 במארס . 
