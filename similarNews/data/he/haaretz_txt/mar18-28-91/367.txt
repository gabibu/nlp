חמהראש שלנו פשוט אינו יכול לתפוס את זה : אדם אחד ויחיד , בשר ודם שמבחינת 
התפקודים הביולוגיים בוודאי דומה לכל אחד מאתנו , יכול לחטוף חברה שלמה 
בת מיליוני אנשים , לשלוט בה שנים ארוכות , לעשות בה כרצונו , ולבסוף 
לזרוק אותה לפח כמו שזורקים צעצוע מקולקל . הראש של אנשים שגדלו בחברות - 
המערב המורכבות , המתועשות , ראש המודע מחיי היום - יום למגמות הרבות והסותרות 
המנחות את חיי - החברה , הנתקל מדי רגע במוגבלותו של היחיד , אינו מסוגל 
להבין כלל את התופעה הזאת של האחד שהכל נכנעים לפניו ועושים את דברו רק משום 
שזהו רצונו וזו החלטתו . אנו מתבוננים במשך כל השבועות והחודשים הללו באנשים 
המקיפים את סדאם , אלה המדברים בשם משטרו באוזני העולם : הד"ר טארק עזיז , 
למשל , הדובר אנגלית נאה , איש משכיל בעליל , המודע כמונו למורכבותן 
של החברות המודרניות . ונשאלת השאלה , איך יכול איש כזה לבטל את רצונו 
בפני רצונו של סדאם חוסיין , איש מוכשר ועריץ לאו דווקא לא - מיטיב , אך 
בעליל גם איש מוגבל מאוד מבחינת הבנתו את דרכי העולם , העושה טעויות אדירות 
כל הזמן ? כך גם מתנהג הנציג העיראקי באו"ם שהוא בעל כושר ביטוי , ובעל 
דוקטורט וכו . ואפשר כמובן להעלות כך דיוקנאות של אנשים רבים . למה הם 
אינם מנסים ? ואם מנסים , למה אינם מצליחים לתקן את שגיאות מנהיגם , לעצור 
אותו , ולוא בדרכי עורמה המקובלים על חצרני השולטנים מאז ומעולם ? קפמאפרקהנטייה 
לשחיתות , המשותפת לגדול ולקטן , למשכיל ולבור , יכולה אמנם להסביר הרבה , 
אבל לא הכל : אין היא יכולה להסביר את הטפשות הגלויה והטעות הברורה לעין 
כל . בוודאי גם לעיניהם . אז למה גובר עליהם סדאם חוסיין , שלא מכיר את 
המערב , שהעורמה בלבד תנאי חשוב אמנם אך לא מספיק מנחה אותו ? שאלות תם , 
יאמרו הכל , גם מבין הנדהמים בסתר - לבם . המומחים יסבירו לנו למה כל 
זה קורה , ידברו על כך שהחברות המזרחיות לא בגרו לדמוקרטיה , שהאיסלם אינו 
עולה בקנה אחד עמה , שהפיגור הכלכלי , שהעולם השלישי , שהשנאה למערב , 
שהקולוניאליזם , שהאימפריאליזם , שערכי הכבוד והבושה , שכל דאלים גבר , 
שהחברה השבטית . . . כל כך הרבה הסברים , כולם טובים וכולם מותירים 
אותנו בתמיהתנו שאין לה סוף , גם אם לא כולנו מעזים להביעה . כל ההסברים 
מסתכמים בהסבר בסיסי אחד : הבדלי התרבויות הפוליטיות , הבדלי המנטאליות . 
המזרח הוא מזרח והמערב הוא מערב , והשניים לא ייפגשו אלא בשדות - הקרב 
או בשדות - הנפט . סדאם הוא תופעה אופיינית לתרבות המזרחית הפוסט - קולוניאליסטית ; 
הוא לא שונה במהותו מקודמו שאותו חיסל , אולי גם לא מן האיש שיבוא אחריו . 
איך אמר אותו חכם , הפרוף ישעיהו לייבוביץ : " סדאם אינו גרוע מאחרים " 
( מוסף " הארץ " , 1 . 91 ) . ואז יש בינינו שייזכרו בהשוואה המפורסמת 
בין סדאם חוסיין להיטלר , שכופה את עצמה על הדמיון דווקא משום שבשני המקרים 
הרחוקים זה מזה מדובר באדם אחד , בינוני ובוודאי משכיל פחות מאחרים המשתלט 
על חברה גדולה של מיליוני אנשים , מביא אותה אל סף תהום וקצת מעבר לו , 
וגורר עמו לשם עוד מיליוני חפים - מפשע בני חברות ותרבויות אחרות . גם לפרשת 
היטלר יש הסברים רבים . מאות רבות של ספרים נכתבו עליה , אחד הכותבים ( 
יואכים פסט ) אף טען בביוגרפיה שלו " היטלר " שהקנצלר הנאצי היה האיש 
שעליו נכתב יותר , וידוע יותר , מאשר על כל יחיד אחר בהיסטוריה האנושית . 
לשם ההסבר גויסו כל המדעים והפסוודו - מדעים הפסיכולוגיה , הסוציולוגיה , 
הכלכלה , האנתרופולוגיה , המטאפיסיקה , האסתטיקה במטרה להתחקות אחרי 
הסיבות המוקדמות להופעתה ; היו שהתחילו את תולדות ההיטלריזם במעבה ימי הביניים 
וקודם לכן , באימפריה הרומית הקדומה ובאימפריה הרומית הקדושה של הלאום הגרמני ; 
המצמצמים פנו אל המאה השמונה - עשרה והתשע - עשרה בחיפוש אחר שורשי הנאציזם . 
היטלר הועמד כיורשה של מסורת כה אדירה , שאין לאדם אנושי מבחינה ביולוגית 
כל אפשרות להכיר אפילו שמינית ממנה : פשוט משום שאין לו הזמן הדרוש לכך . 
את תופעת היטלר , האיש המוכשר , בלי ספק , אך המוכשר פחות מרבים מעבדיו , 
מסבירים בכל מיני דרכים , אבל מובן שלא נוכל להסביר אותה באמצעות הפיגור 
היחסי של המסגרת התרבותית . האיש דיבר בשפה אירופית , ואם גם דיבר בה , 
לדברי מומחים , בשגיאות מסוימות הוא עדיין היה איש - מערב ובמובן מסוים 
איש תרבות , ואפילו " אח " לבעלי נטיות אסתציסטיות - דקדנטיות , כטיעונו 
המבריק של תומס מאן במסתו " ברודר היטלר " . את ההתניה התרבותית יביאו לעומת 
זאת כדי להסביר את המקרה המקביל של סטאלין שעוצב במסגרת לא - אירופית , 
ו"פרימיטיווית " יחסית . הוא ידע רוסית , שאף להיות בן התרבות הרוסית , 
תרבות הקרובה לנו ; והוא נשא ונתן עם כמה מן החכמים באנשי הדור והסביבה . 
בכל מקרה הוא היה אדם רגיל למדי ( אם גם , נניח , מוכשר ואכזר וכו ) 
שחטף חברה אדירה והורידה לתהום . יש המעמיקים בחוכמת - האנלוגיה וטוענים 
שסדאם חוסיין ראוי יותר להשוואה לסטאלין ולא להיטלר , משום שמיומנותו העיקרית 
היתה מניפולציה חסרת עכבות בתככים מפלגתיים . ייתכן , אך זה לא משנה את 
העובדה היסודית : שלושה אנשים מוכשרים למדי , אבל מוגבלים בעצם היותם בשר - 
ודם , חוטפים חברות עצומות כמו חבורת טרוריסטים החוטפת מטוס . הנושא המוכר 
תחת הכותרת " היחיד וההיסטוריה " מוצה כמדומה כליל . וכולם נדרשו לכתוב 
עליו , החל מתלמידי בתי הספר התיכוניים ועד מחבר " מלחמה ושלום " שניסה 
להוכיח , באובססיוויות מייגעת , שליחיד אין שום השפעה על האירועים ההיסטוריים . 
האם אפשר לומר היום שפסקל שאמר כי " אילו היה אפה של קליאופטרה קצר יותר 
פני ההיסטוריה היו משתנות " טעה בתפיסה הפרסונלית הקיצונית הזאת של ההיסטוריה , 
שלפיה גורלות של מיליוני אנשים תלויים באיזו גחמה של יחיד כלשהו , או אפילו 
במצב - רוחו , קל - וחומר במצבו הפיסי שלו או של אהובתו ? לא , אי אפשר 
לומר זאת . המאה העשרים , שבה יכול היה מנתח פלסטי לתקן , אם היה צורך 
בכך , את אפה של קליאופטרה ידעה את השרירות הקיצונית ביותר של היחיד החוטף 
את ההיסטוריה . ואם היו שאמרו אחרי היטלר : לא עוד היטלר , ואחרי סטאלין : 
לא עוד סטאלין . הנה נאלצו כולם להודות שיש משהו משותף בין השניים לסדאם 
חוסיין . האם יהיה עוד יחיד שכזה במאה הזאת ? נדמה שכיום יחשוש המשכיל 
להתנבא : רק בעוד תשע שנים , ולנוכח מה שיתחולל בהן , נוכל לומר בבטחה 
שאין עוד מי שיחטוף את המטוס הזה שבו נוסעים מיליונים כה רבים , לפחות לא 
במאה העשרים . ברור לי שיש סוג אחר של תשובות סוציו - פוליטיות מתוחכמות 
על בעיית היחיד וההיסטוריה , תשובות המכחישות את האפשרות הזאת שיחיד כלשהו , 
יחטוף חברות שלמות ויעשה בהן כרצונן . התשובה לא - תשובה הזאת מתנהלת בערך 
באפיק הבא : ככלות הכל , קל מדי לתלות את כל האשמה באיש אחד ולכל היותר 
בו ובחבר עוזריו . בדרך הקלה הזאת בחרו , ומה הפלא , פושעי נירנברג : 
כל אחד מהם טען שאלמלא היטלר לא היתה מתחוללת חרפת גרמניה הנאצית . לטיעון 
זה השיבו השופטים : קל מדי , ודנו גם את חבורת עוזריו של היטלר לאשמה בחרפה 
הזאת . קפמאפרקאך בסך הכל לא חרגו פושעי נירברג , וגם שופטיהם , הרבה מעבר 
לתזה היסודית בדבר החוטף וחבר עוזריו העושים את רצונו . אחר כך נעזרו בתזה 
אנלוגית היסטוריונים רצינים פחות - או - יותר : העם הגרמני אינו אשם , 
אלא היחיד : רק היטלר , ואולי עוד כמה מרעיו . זאת התזה שבבסיס ספרו 
של סבסטיאן הפנר " היטלר " , הטוען לזרותו המהותית של היטלר לגרמניה ולתרבותה , 
ולמקריותו הפטאלית בהיסטוריה הגרמנית . לא בכדי הצליח הספר הזה בגרמניה , 
והוא הופיע גם בעברית והצליח גם פה . הוכחה קטנה לכך שהתזה הזאת נוחה לאוזן 
הרוצח והקורבן כאחד ! אך גם היסטוריונים לאו דווקא גרמנים , כמו אי . גי . 
פי טיילור בספרו המפורסם " מקורות מלחמת העולם השנייה " , טרחו להסביר שדרך 
דמוניזציה של היחיד ויכולתו הדמיורגית להשתלט על מיליונים , לא נגיע לפשר 
החידה של החרפה הגרמנית . אכן , הרבה טעם הושקע בהסברים אלה , הרבה שקידה 
היסטוריוגרפית . וגם לאחר המקרא בכל הספרות האייטיולוגית הזאת המסבירה 
את הסיבות , אך גם את האשמות ( " אייטיה " היא מלה יוונית כפולת משמעות : 
סיבה או אשמה ) אנחנו נשארים , לאחר קריאת כל זיכרונותיו של היטלר לא 
משוכנעים ולא מבינים איך חטף היטלר את נפשו של ד"ר אלברט שפאר . אלא אם 
כן נניח באופן לא - רציונלי שהיטלר היה שטן , או שלוחו . עכשיו ייכתבו , 
בעצם כבר נכתבו , עשרות ספרים על איך היו מאות ואלפי עיראקים לעבדיו של 
יחיד בינוני , אנושי , אם גם אלים . אולי הד"ר עזיז יכתוב זיכרונות או 
וידויים בנוסח אלברט שפאר , אם לא בנוסח " הייתי כלבו של סדאם חוסיין " . 
המזרחנים עובדים כעת במלוא כוחם , הפוליטולוגים מנתחים כל צעד של כל חבר 
במפלגות הבעת בארבע ארצות ערביות וכו . יופיע ודאי גם סבסטיאן הפנר עיראקי , 
אולי גם אי . גי . פי . טיילור מערבי נכבד לענייני ערב . ואנחנו נישאר 
פעורי פה לנוכח חידת ההיסטוריה שאין לה הסבר , וככל שהיא נדושה היא מוסיפה 
לעלות ולייסר : חידת היחיד הבינוני פחות או יותר וההיסטוריה . 
