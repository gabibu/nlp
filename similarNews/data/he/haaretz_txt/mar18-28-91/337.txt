" הילד קיבל בבוקר הבחינה מכת גרזן בראש " , כך תירצה אם באוזני פקידים 
במנהל החינוך של העירייה את כישלונו של בנה בן השש , ערב שנת הלימודים תשנ"א , 
במבחני הכניסה לכיתה א באחד משלושת בתי - הספר הייחודיים בתל - אביב . 
סיפורה אינו חריג . הורים שאפתניים רבים , שילדיהם נדחו על ידי בתי - הספר 
הייחודיים בתל - אביב , נאבקו לשנות את רוע הגזירה , הפצירו בפקידי העירייה 
להתחשב בנסיבות מקילו , יש אף שניסו להפעיל פרוטקציה . באופן מוזר , התברר 
לעירייה , רבים מהילדים שנדחו על ידי בתי - הספר הייחודיים היו חולים בבוקר 
הבחינה . מבחני הכניסה לבתי - ספר אלה לקראת שנת הלימודים תשנ"ב ייערכו 
בשבועות הקרובים . ההרשמה כבר הסתיימה , ועל כל מקום בשש כיתות א הייחודיות 
בעיר מתחרים ארבעה תלמידים . קפמאבינהסתערות ההורים על בתי - הספר הייחודיים 
בתל - אביב עשויה לשפוך אור על העתיד להתרחש בקרוב בנתניה . שר החינוך , 
זבולון המר , החליט להפוך בהדרגה , החל בשנת הלימודים הבאה , את בתי - 
הספר בעיר זו למסגרות ייחודיות . המר מסתמך על תוכניתה של פרוף רינה שפירא 
מבית - הספר לחינוך באוניברסיטת ת"א , שלפיה יופעל עיקרון הבחירה החופשית 
של הורים בבתי - ספר בעיר אחת , שתשמש דגם לניסוי . אם יצליח הניסוי , 
מציעה שפירא , יחקו אותו בכל מערכת החינוך . בנייר העמדה שלה גורסת שפירא 
החלת " עקרונות הכלכלה החופשית " , כהגדרתה , במערכת החינוך ברשות מקומית . 
לטענתה , הפיכת בתי - הספר לייחודיים תיצור ביניהם תחרות על אוכלוסיית 
התלמידים ותאלצם לשפר את רמתם . אזורי הרישום יבוטלו וההורים יוכלו לרשום 
את ילדיהם לכל בית - ספר . לחלופין יערכו בתי הספר מיון וברירה של התלמידים 
לפי קריטריוני קבלה שייקבעו . ילד שיידחה על ידי בית - ספר אחד , יתקבל 
לבית - ספר אחר שנבחר על ידי הוריו כאופציה שנייה . כדי להגשים את הניסוי 
יוקם מערך הסעות בעיר . איש חינוך בכיר מאוניברסיטת תל - אביב הגדיר השבוע 
את תוכנית שפירא כ"תוכנית החינוך של הימין החדש " . הוא נימק את ביקורתו 
בכך שלא ייתכן שהכל נתון לתחרות " חינוך כמו נעליים " . לכל אקט של בחירה , 
טען , יש אקט של דחייה . תוכנית שפירא מוגשת , לדבריו , באריזת צלופן . 
שפירא טוענת , כי תוכניתה תקדם את האינטגרציה על בסיס וולונטרי ועל בסיס 
עניין משותף בין התלמידים . בפועל מדובר בתהליך שיגרום בידול עמוק באוכלוסיית 
התלמידים . גם היום , חרף הקמת חטיבות הביניים , קיים בידול במערכת החינוך . 
אמנם לא ניתן לחסלו , הוא טוען , אבל יש לשאוף לצמצומו . לדעה זו שותפים 
גם בכירים במשרד החינוך . הללו נדהמו מהחלטת המר , בעיקר משום שהמשרד היה 
בשלב היערכות מתקדם להקמת 31 חטיבות ביניים בנתניה בשנת הלימודים הבאה . 
אחרי מאבק שנמשך שנים בין המשרד ובין העירייה סוכם שגם נתניה תצטרף לתוכנית 
הרפורמה והאינטגרציה . אבל המר , טוענים במשרד החינוך , עשה קנוניה עם 
ראש עיריית נתניה , יואל אלראי , המאפשרת לו לברוח מהרפורמה במסווה של 
ניסוי : הוא הציע לאלרואי , שנתניה תהיה עיר לניסוי תוכנית בתי - הספר 
הייחודיים של שפירא . בכירים במשרד החינוך מוחים , בין השאר , על שהעניין 
לא נדון בפורום המתאים במשרד . לטענתם , אין מדובר בניסוי , אלא בראשיתו 
של תהליך לקעקוע מדיניות הרפורמה והאינטגרציה . מדרך הטבע , כשמוצע במערכת 
החינוך תחליף לרפורמה , המסר הוא שהרפורמה נכשלה או שחלף זמנה , ויש למצוא 
מסגרות חינוך חדשות . המר לא העמיד את תוכניתו לדיון ציבורי חרף העובדה שההחלטה 
על הנהגת הרפורמה במערכת החינוך התקבלה על ידי הכנסת ב8691 וכ%75 מהתלמידים 
בישראל כבר כלולים בה . החלתה בכל עיר תלויה בהסכמתה של הרשות המקומית . 
ראש המכון לקידום האינטגרציה בחינוך באוניברסיטת בר - אילן , פרוף יהודה 
אמיר , עמד בראש ועדת מומחים שהמליצה להחיל את הרפורמה בנתניה לנוכח הקיטוב 
העמוק בין האוכלוסייה המבוססת בעיר ובין האוכלוסייה החלשה . " אם אכן הוחלט 
לבטל את הרפורמה בנתניה " , אומר אמיר , " זו שגיאה . הניסיונות בישראל 
ובעולם לייחודיות בחינוך מראים , חד - משמעית , שמסגרות אלו שואפות להומוגניזציה 
של תלמידים ברמה הגבוהה . הן רוצות לקלוט את התלמידים המצוינים ומושכות 
תלמידים רבים כל - כך , שיש להן אפשרות לעשות סלקציה והן אכן עושות אותה . 
סביר שכך יקרה גם בנתניה " . " אם יש למנהל בית - ספר אופציה לבחור תלמידים 
ברמה גבוהה , מדוע שיבחר תלמידים חלשים ? זה נגד הטבע כמעט . ההורים רוצים 
לראות הישגים גבוהים בלימודים , וברור שאם התלמידים הם ברמה גבוהה בית - 
הספר זוכה ליוקרה " . בעל - יסודיים זה מתבטא בשיעור הניגשים לבחינות הבגרות 
( מכלל בוגרי י"ב ) , בשיעור המצליחים מתוכם ובציון הממוצע . האם אנחנו 
לא יודעים שבתי - ספר על - יסודיים פולטים במתכוון תלמידים כדי להעלות את 
השיעורים האלה ? ! אמיר תוהה : " מדוע להפסיק את תהליך הרפורמה בנתניה , 
שעליו המליצה ועדת מומחים , רק כדי לעשות ניסוי שעדיין לא הוכיח את עצמו ? 
מבנה העל - יסודיים בעיר הוא אליטיסטי . במצב כזה הרפורמה דרושה לעיר . 
בבית - ספר שבו מתרכזים בעיקר החלשים , חסרים שני משאבים שיכולים להרים 
את ההישגים בלימודים . האחד : שכבה של תלמידים טובים שמושכת , באמצעות 
דגם לחיקוי ותחרות , את שאר התלמידים כלפי מעלה . השני : כוח הוראה . 
מורים טובים נמשכים לבתי - הספר האליטיסטיים " . דו"ח מינקוביץ הוכיח שבתי - 
ספר טעוני טיפוח זוכים בתשומות קטנות ביותר ( לפי 71 קריטריונים מתוך 91 ) 
. אחת ההשקעות היא ההכשרה הממוצעת של המורים . בבתי - הספר המטופחים יש 
שיעור גבוה יותר של המשאבים האלה . דו"ח מינקוביץ פורסם לפני עשרים שנה , 
ומאז נבדק שלוש פעמים . הממצאים בכל אחת מהבדיקות איששו את מסקנות הדו"ח . 
אמיר מדגיש שבהגדרה תשומות אין הכוונה רק לתקציב . תוכנית הרפורמה אינה 
גורסת רק הקמת חטיבות ביניים . היא גורסת קשת של שינויים . אחד מהם הוא 
המרצת האקדמיזציה של המורים . " בבתי - הספר היסודיים בנתניה רמת האקדמיזציה 
של המורים נמוכה ( רק % 52%03 מהם אקדמאים ) . אם כיתות ז - ח ייכללו במסגרת 
חטיבות הביניים , תואץ האקדמיזציה של המורים מפני שבחטיבות מצטמצמת מאוד 
העסקת מורים לא אקדמאים ( כשני שלישים מהמורים בחטיבות הביניים בארץ הם 
אקדמאים ) . זה מעלה דרסטית את הרמה הכללית של התלמידים . כולם מרוויחים , 
ובעיקר טעוני הטיפוח . מחקרים על חטיבות הביניים בישראל , שהבולטים בהם 
נערכו על ידי פרוף מיכה חן מאוניברסיטת תל - אביב , מוכיחים כי התלמידים 
החזקים לא ניזוקים מלימודים בשיטת הרפורמה , ואם יש נזק , הוא מזערי . 
לעומת זאת , החלשים יוצאים נשכרים במידה ניכרת , והדבר מתבטא בהישגיהם 
בלימודים . ממצאים דומים עולים ממחקר שנערך לפני כשלוש שנים על ידי המכון 
לאינטגרציה באוניברסיטת בר - אילן וממחקר חדש על 74 חטיבות ביניים בגוש דן , 
שנערך באוניברסיטה העברית . עקרון המפתח של הרפורמה הוא מתן הזדמנויות 
שוות לכל הילדים , ובעיקר לחלשים , כאשר ברור שללא עירוב התלמידים ברמות 
השונות , החלשים יינזקו . אמיר מגדיר כאוטופיה את הטענה הכלולה בתוכנית 
שפירא , שלפיה הקמת בתי - הספר הייחודיים תשפר את רמת המורים , תגביר את 
המוטיווציה שלהם ותפחית את אלמנט השחיקה . " הם ימצאו מורים שלמדו באוניברסיטה 
ויסכימו ללמד בבית - ספר עממי ? וגם אם ימצאו , מורה שסיים אוניברסיטה 
לא קיבל הכשרה ללמד בכיתות הנמוכות ביסודי . בוגרי הסמינרים והמכללות מקבלים 
הכשרה טובה יותר להורות ביסודיים . לעומת זאת , מורים רבים , ולא רק בנתניה , 
שהוכשרו בסמינרים ומלמדים בכיתות ו - ח ביסודיים אינם מסוגלים להתמודד עם 
חומר הלימוד הנדרש " . אמיר טוען כי בתוכנית שפירא מצויים כל הרעיונות היפים 
בחינוך . אולם אלה , לדבריו , רעיונות - על - הנייר . הוא מסופק אם התוכנית 
עשויה לקדם את האינטגרציה על בסיס וולונטרי . קפמאבינאת להיטותו של המר לאפשר 
לנתניה לברוח מהרפורמה , אפשר להבין על רקע ההתנגדות החריפה של האוכלוסייה 
המבוססת בעיר ( שבה יש ייצוג רחב לדתיים ) למפגש בין ילדיהם עם בני השכבה 
החלשה . אין ספק ששר החינוך היה רוצה בקידום התלמידים החלשים ובגישור על 
פני הפערים , אבל לא על חשבון הפופולריות שלו בקרב קבוצות ההורים המתנגדות 
לרפורמה ולאינטגרציה . המבוססים , בזרם הממלכתי - דתי בחינוך יותר מאשר 
בזרם הממלכתי , מתנגדים נמרצות לרפורמה . האשכנזים המבוססים מקפידים בדרך 
כלל בקיום מצוות יותר מאשר בני עדות המזרח . המר איפשר בקדנציה הקודמת שלו 
בדלנות של מבוססים בבתי - ספר תורניים אליטיסטיים מסוג " נועם " ו"חורב " . 
זכורה גם ישיבתו הממושכת על הגדר בעת המאבק נגד הרפורמהבראשון לציון . לפני 
כעשר שנים הקים המר ועדת מומחים לבדיקת הרפורמה בחינוך . הוא היה מאוכזב 
מאוד מהמלצתה שיש להחיל את הרפורמה בכל הארץ . כבר אז היה המוטו שלו מתן 
אפשרות להורים לבחור בית - ספר לילדיהם מתוך קשת רחבה של מסגרות . נראה 
כי המר רוצה ללכת בין הטיפות כדי לשמור על כיסאו . המר מכחיש כי הוא מתנגד 
לרפורמה ולאינטגרציה וכי נתניה היא ציון דרך בתהליך נסיגה מהמדיניות המוצהרת 
של משרדו . הוא לא ייאבק לחסלה בערים שהסכימו להחיל אותה , כמו אשקלון 
וחדרה ( בתשנ"ב ) וטבריה ויהוד ( בתשנ"ג ) . אולם הוא גם לא יילחם בעדה . 
בינתיים הוא עושה חוכא ואיטלולא מהחלטת הכנסת להחיל את הרפורמה בכל הארץ . 
התבשיל שהוא רוקח בתי - ספר ייחודיים בצד חטיבות ביניים אינו מעיד על 
תכנון אלא על היפוכו . 
