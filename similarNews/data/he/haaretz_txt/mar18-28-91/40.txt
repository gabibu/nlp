המהנדס מוחמד זוהיר . 02 שנה נמנה המהנדס הפלשתיני עם הפקידות הבכירה ( 
הלא כווייתית ) של משרד התחבורה הכווייתי , והכיבוש העיראקי דחק אותו לדוכן 
הירקות . לכאורה צריך זוהיר , שנמנע מלסייע לעיראקים , להסיר כיום כל 
דאגה מלבו . המודיעין העיראקי נשען בפעולות הזוועה שלו בכוויית על פעילים 
בארגוני אש"ף , ובראשם ארגונו של יאסר ערפאת , הפתח . הללו הובילו את 
חוליות החיסול העיראקיות ליעדיהן , פיקדו על מחסומים ונטלו חלק פעיל במשימות 
" הצבא העממי העיראקי " בכוויית . כיום מתברר כי מאות אנשי אש"ף מזוינים , 
בעיקר מאנשי פתח , שהיו מוצבים בעיראק , נשלחו לכוויית במסגרת " הצבא 
העממי " , על - פי הסיכום המוקדם בין סדאם לבין ערפאת . מוחמד זוהיר ורבים 
אחרים מפנים עתה אצבע מאשימה לעבר ערפאת על ש"פגע בבסיס הקיומי החשוב ביותר 
של כלל הפלשתינאים " . מאות אלפי הפלשתינאים במפרץ פירנסו בכבוד גם את משפחותיהם 
בגדה וברצועה . לא כולם מסתפקים בהפניית אצבע מאשימה . יש פלשתינאים , 
ובהם בעלי תפקידים ייצוגיים באש"ף , הדורשים להעמיד את ערפאת לדין על הרפתקת 
המפרץ . אנשי המחתרת הכווייתית יודעים אילו פלשתינאים התנגדו לכיבוש העיראקי , 
ביניהם נציג אש"ף בכוויית , עאוני בטאש . לא רק במפרץ , אלא גם בגדה וברצועה , 
אפשר להבחין לראשונה בביקורת פומבית נועזת על ערפאת בפרט ועל אש"ף בכלל . 
המנשר החתום בידי ד"ר מוחמד אבו אל - נאצר משכונת אל - רמאל בעזה , שפורסם 
במהדורה הבין - לאומית של " סאות אל - כוויית " , הוא קריאת תיגר על מנהיגותו 
של ערפאת . אישים פלשתינאים , אשר אינם נמנים עם העסקנים הבין - ארגוניים 
באש"ף , מטילים ספק בזכותו של אש"ף , במתכונתו הנוכחית , לייצג אותם , 
ואף שוללים אותה . מבחינתם , הפלשתינאים בגדה וברצועה , " ולא אלה היושבים 
שם ( בטוניס ) , סוחרים בעניין הפלשתיני , מתעשרים ומבלים במלונות פאר " , 
הם לבדם אחראים לגורלם זה ארבע שנים . כבעבר , גם הפעם מנסים ראשי אש"ף 
לטשטש ולהחליק את המפלה שהמיטו במו ידיהם על הפלשתינאים . ביטוי לכך ניתן 
למצוא בהצהרותיו של בסאם אבו שריף , יועץ התקשורת של ערפאת . הוא הבטיח 
כי " מתקיימים דיונים בריאים על הדרכים והאמצעים להזרים דם חדש לצמרת הארגון " . 
הדברים נאמרו לא רק באוזנים פלשתיניות , אלא גם לדעת הקהל במערב . מי שמעלה 
בדעתו אפשרות כי ערפאת יתפטר , או אפילו יודה בכישלון או בטעות , סופו 
שיתאכזב . הדברים אמורים גם בחבש , בחואתמה ובשאר ראשי אש " ף . גם מי 
שמתפתה לקבל את דבריו של אבו שריף בעניין זה כהווייתם , שוכח כי הנהגת אש"ף 
קיימת מכוח מפתח השיוך הארגוני . חלקו של כל ארגון בעוגת ההנהגה , מראש 
הפירמידה ועד למועצה הפלשתינית , נמדד על - פי מספר נושאי הנשק העומדים 
לרשותו והיקף פעולות הפיגוע . מפתח זה , הנשמר הייטב , לא הושפע מעולם 
מרצונותיהם של הפלשתינאים בגדה וברצועה . זאת , לבד מצעדים קוסמטיים של 
צירוף מגורשים , שמרביתם השתייכו לפתח או לארגונים אחרים . כך גם צורפו , 
כדי לצאת ידי חובה , תושבים בגדה וברצועה למועצה הפלשתינית . ד"ר אבו אל - 
נאצר קובע בבירור כי אבו איאד ואבו אל - הול חוסלו על רקע התנגדותם " לדיקטטורה 
של הזקן ( ערפאת ) ולהרפתקת המפרץ " . אין ספק כי לערפאת יש מתנגדים גם 
בתוך ארגונו , והדבר התבטא במושב האחרון של המועצה הפלשתינית , ב8891 . 
על רקע זה אירעו מבצעי חיסול , שהאחרון בהם היה בדרום לבנון . אולם בניגוד 
למקובל בעולם הערבי , אין לצפות להפיכה צבאית באש"ף , ואף לא להליך דמוקרטי 
כלשהו להחלפת הנהגה . דומה כי דווקא בנסיבות הקיימות , עדיין מחזיקות 
המדינות הערביות , ובעיקר מצרים ומדינות המפרץ , במפתח לגורלו של אש"ף . 
