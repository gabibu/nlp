ריאד ( ע"ם ) . " העונש המגיע לגנב , לבוגד ולרוצח ידוע , ואנו מקווים 
שערפאת יקבל את עונשו מידי העם הפלשתיני " , כך כתב העיתון הסעודי " אל - 
בילאד " . הוא הוקיע את ערפאת , שקורא כעת לעולם להגן על הפלשתינאים בכוויית , 
והאשים אותו בשוד , התעללות ואלימות כלפי תושביה . בין היתר כתב העיתון : 
" ערפאת , שקשר את הבעיה הפלשתינית עם כיבוש כוויית , שלח כמה מהמיליציות 
שלו ושל אבו אל - עבד לכוויית , כדי לבזוז ולענות חפים מפשע . ערפאת הטיל 
על אנשיו בכוויית לנהוג באלימות , להתעללל ולסייע בידי המודיעין העיראקי 
ובידי חיילים עיראקים שגנבו ובזזו ככל העולה על רוחם בכוויית . ערפאת הוא 
אשר לא השאיר אף תחנת רדיו , עיתון ותחנת טלוויזיה שלא חזרה על שקריו של 
סדאם . הוא שדיבר על כך שהפתרון צריך להיות פתרון ערבי , בלי שצד שאיננו 
ערבי ירצה לפתור את בעית כוויית . " ערפאת רצה כי ממשלות ירדן , תימן , 
סודן , תוניסיה , אלגיריה , מאוריטניה והידידים בקובה יפתרו את בעיית 
כוויית . ערפאת רצה בפתרון ערבי ולא בהתערבות זרה . הוא מסתתר מאחורי התבוסה . 
ובגלל חרפתו וכישלונו , הוא פונה היום בקריאה אל העולם , כדי שיגן על 
הפלשתינאים בכוויית . תבוסתן זה החל כעת להכיר את העולם ולחזר אחריו . 
בנאומיו הנמלצים , אין ערפאת מזכיר את כוויית , את הכווייתים שחיילי סדאם 
חוסיין התעללו בהם ואת נשות כוויית וילדיה שסדאם וחייליו התעללו בהם , רצחו 
אותם , השחיתו את צורתם ועינו אותם . " זהו ערפאת שאללה רוצה להמיט עליו 
קלון מחדש , ולגלות את פרצופו האמיתי . ייתכן שהסובלים העיקריים מהבעיה , 
שנדרסים עתה תחת הכיבוש הציוני , יפעלו כדי להקיא אותו מקרבם , ולא יקשרו 
אותו עוד בשום צורה עם הבעיה הפלשתינית אשר בגד בה , מכר אותה וגרם לה לאבד 
את צדקתה . כאשר הערפאת הזה ממשיך לדבר על הבעיה הפלשתינית , או אפילו 
להזכירה , ממשיכה הבעיה הפלשתינית להישכח " . דובר אש"ף אמר אתמול לסוכנות 
הידיעות העיראקית כי הארגון לשחרור פלשתין מזדהה עם עיראק וסדאם חוסיין . 
לדבריו , אש"ף מגנה בחריפות את התוקפנות האמריקאית , ונרתם למאמץ לשיקומה 
של עיראק . אם המלחמות תישאר חרוטה על דגלה של ההיסטוריה הכלל - ערבית " , 
הצהיר . הוא קרא " לכל העמים שוחרי השלום לעזור להפסקת החרם הכלכלי על 
עיראק " . 
