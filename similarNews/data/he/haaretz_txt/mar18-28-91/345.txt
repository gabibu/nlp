ברשימת המוסדות עליהם המליצה סיעת המערך לוועדת הכספים של הכנסת לקבלת כספים 
ייחודיים מצוי המוסד התורני , " מרכז ספיר " . הסכום הנדרש עבורו 042 
אלף שקלים . " מרכז ספיר " הוא מוסד חינוכי , המעסיק צוות קבוע של שבעה 
עובדים . תקציבו השנתי הכולל עומד על שני מיליון שקל . מחצית מסכום זה 
מגיע מתקציב משרד החינוך , הכנסות עצמיות , תרומות והתקציב הייחודי . יו"ר 
המוסד הוא הח"ך לשעבר הרב מנחם הכהן מהמערך . כנשיא המוסד מכהן אבא אבן , 
ובוועד הנאמנים אישים כגון התעשיין ישראל פולק ( פולגת ) , שהוא מראשי 
התורמים למוסד ; אברהם אגמון ( דלק ) , שתורם גם הוא למוסד ; ארנון 
גפני ; אהרון אוזן ; ודוד קמחי , מבקר מפלגת העבודה . המוסד ממוקם בבניין 
בלב הרובע היהודי בעיר העתיקה , וכולל פנימייה שבה 78 מיטות , המשמשות 
תלמידים ובני - נוער המגיעים למקום במסגרות מאורגנות לצורך לימודי יהדות 
ותורה . לדברי הרב מנחם הכהן , עוברים מדי שנה במוסד כ000 , 4 תלמידים 
ובני - נוער . המרכז הוכר על - ידי משרד החינוך , המפנה אליו קבוצות תלמידים , 
במסגרת תגבור לימודי יהדות ( תל"י ) במערכת החינוך . הכהן מציין כי בכוונת 
המוסד להתחיל בקרוב גם בפעילות תורנית בקרב עולים ולקיים עבורם סמינרים להכרת 
העם היהודי . מהמשתתפים נדרשת , למעט מקרים יוצאים מן הכלל , השתתפות 
עצמית בשיעור % 02 מהעלות , והיתרה מכוסה מתקציב משרד החינוך ומתרומות . 
הכהן מדגיש כי בניגוד לכמה מהעמותות שזכו לכספים ייחודיים ואשר למעשה אינן 
פעילות , המוסד שבראשו הוא עומד פעיל ומקיים פעילות ענפה וחשובה . הוא 
דואב , לדבריו , על שנכלל ברשימת הייחודיים . המוסד הוקם בימיו של שר האוצר , 
פנחס ספיר , ובסיועו הנדיב . מוקירי זכרו וידידיו נרתמו לסייע למוסד ולהיכלל 
בוועד הנאמנים שלו . לפני חמש שנים התמנה הרב דוד שוזן , רבה הראשי לשעבר 
של אירלנד , למנהל המוסד . אישיותו וקשריו , כמו גם קשריו של הכהן , 
סייעו לגיוס תרומות נכבדות למוסד . אולם התרומות לא הספיקו , ומאז הוקמתו 
נהנה המוסד מהשתתפות המדינה באחזקתו . הכהן מציין כי כל השנים השתתפה המדינה 
באחזקת המוסד דרך התקציב , אולם " למרבה דאבון הלב , לפני כמה שנים הוצאנו 
פתאום מהתקציב , וכללו אותנו בייחודיים " , אמר . אני רוצה להיות מתוקצב 
לא ייחודי " אומר הכהן , שבהיותו ח"ך שימש גם כחבר ועדת הכספים . לדבריו , 
הוא סולד משיטת חלוקת הכספים , מאידך הוא גורס שהמדינה איננה יכולה לפטור 
את עצמה מחובתה לתמוך במוסדות חינוך תורני , במיוחד כשמדובר במוסד חינוכי - 
דתי ציוני שהוא " אי של שפיות בים של קיצוניות חרדית " . גם מיקומו של המוסד , 
בלב הרובע היהודי , ראוי להקנות לו תמיכה מטעם המדינה , בעיקר כזהו המוסד 
היחידי במקום שמטיף למתינות ולפלורליזם , ובכך מעמיד עצמו כגורם מאזן לישיבות 
החרדיות הקיצוניות הפועלות ברובע היהודי , טוען . לדברי הכהן , הוא עוקב 
אחר ההתפתחויות בכנסת ממרחק . הוא לא נבהל מהמשבר ומהאפשרות שהתקציבים הייחודיים 
יבוטלו . " הלוואי והם יבוטלו , וידאגו סוף סוף שהכספים יינתנו בתקציב 
המדינה ויחולקו על - פי קריטריונים ברורים , ידועים וגלויים לכל מי שראוי 
להם " . היום אני מרגיש אי - נחת שמודבקת לי התווית של " ייחודי " , כאשר 
שמים אותי בכפיפה אחת עם עמותות שאינם אלא שלט ונייר מכתבים בלבד . 
