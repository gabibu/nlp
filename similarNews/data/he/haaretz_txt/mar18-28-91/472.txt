ניו יורק ( מיוחד ל"הארץ " ) . כאשר ענק תעשייתי כמו חברת יבם מתעטש , 
קהיליית הפיננסים בארצות - הברית נתקפת צינה . הדבר הוכח בעליל בתגובתה 
של הבורסה בניו יורק להודעת ראשי החברה כי מאזן הרבעון הראשון של השנה יראה 
על ירידה משמעותית בשיעור של % 05 בהכנסות החברה בהשוואה לתקופה המקבילה אשתקד . 
ההודעה שפורסמה בבוקר יום שלישי נחתה כהפתעה מוחלטת על קהיליית הפיננסים 
בארה"ב , שעל סמך הערכות מומחים ציפתה למאזן חיובי ורווחי לתאגיד המחשבים 
הענק . " מייק טייסון לא יכול היה להנחית מהלומה מפתיעה וכואבת יותר על 
מתאגרף יריב , מאשר מידע זה גרם למשק האמריקאי " , כתב אתמול פרשן כלכלי . 
הידיעה על הירידה המשמעותית בהכנסות החברה הגדולה בעולם לייצור מחשבים ומכשור 
משרדים שמה קץ לאווירת האופוריה השלטת בבורסת ניירות הערך של ניו יורק בחודשים 
האחרונים . מה שהמלחמה במפרץ הפרסי לא עשתה עשה מאזן הרבעון הראשון של 
השנה של יבם : לאחר שבועות של עלייה מתמשכת במדד דאו גונס , שהגיע שלוש 
פעמים למספר הקוסם 000 , 3 צללו שערי המניות ביום שלישי ב31 . 26 נקודות , 
והמדד ירד ל28 . 768 , 2 . העצבנות בבורסה נמשכת , ביום רביעי נרשמה עלייה 
צנועה של 12 . 4 נקודות , וביום חמישי היתה ירידה . הידיעה על ירידה בהכנסות 
יבם באה במקביל לפרסום נתונים על עלייה ב%2 . 0 במדד המחירים דבר שהוסיף 
לעצבנות הבורסה . כמעט כל המומחים חזו כי מאזן יבם לרבעון הראשון של השנה 
יראה על גידול ברווחים . ההערכה הפסימית היתה כי המאזן יהיה שקול . הודעת 
ראשי החברה גרמה להלם בין מומחים , שאחדים מהם נחפזו אתמול לפרש את הירידה 
ברווחי החברה כסימן מובהק לכך שהמיתון במשק האמריקאי עמוק מכפי ששיערו תחילה , 
וכי ההיחלצות ממנו תהיה קשה וממושכת יותר . בה - בעת נשמעו הערכות כי מסקנה 
זו נמהרת מדי , וכי יבם הוכיחה בעבר את יכולתה להיחלץ במהירות ממצבים קשים . 
העיתון " וול סטריט גורנל " העריך אתמול כי לקראת סוף השנה תצליח החברה 
להגדיל את הכנסותיה , אך הרווחים ב1991 יהיו קרוב לוודאי קטנים בהשוואה 
לאשתקד . קפידבינהבעייה המרכזית של יבם , כתב אתמול " ניו יורק טיימס " , 
היא שאיננה ערוכה לתחרות העזה המאפיינת את שוק המחשבים המקומי והעולמי . 
" בשנות ה09 תיאלץ החברה להתעמת עם שוק עולמי קשה ואכזר " , קבע העיתון . 
מבחינה טכנולוגית מצבה של החברה איתן , אך נראה כי היא מתקשה להתארגן כחברה 
שתהיה מסוגלת לעמוד בתנאי התחרות של שנות ה09 . העיתון אמר כימבצע ייעול 
בחברה גרם לפגיעה קשה ביכולתה להתמודד בתנאים החדשים שנוצרו בשוק המחשבים . 
נשיא חדש של חברה גדולה , מהלקוחות הגדולים והוותיקים של יבם , סיפר ל"ניו 
יורק טיימס " כי נאלץ להמתין חודשיים עד שסוכן מכירות של החברה ביקר אצלו . 
" החברה מסורבלת וגמלונית מדי " , אמר . במשך עשרות שנים סוגה יבם על - 
ידי מומחים כאוניית מלחמה בעלת עוצמה רבה , אך המתקשה בתמרונים . דימוי 
זה התחיל לפגוע במעמדה לאחר שלשוק המחשבים המקומי והעולמי חדרו מאות חברות 
קטנות המייצרות ומשווקות מחשבים . שיטות השיווק של חברות אלה שינו לחלוטין 
את כללי התחרות בשוק , ויבם מגיבה באיטיות להתפתחויות בשוק . קפידבינההיצע 
הגדול בשוק המחשבים , אומרים מומחים , קוסם לראשי חברות ומפעלים , והם 
מעדיפים לרכוש סוגים שונים של מחשבים מהמבחר המוצע להם . יבם שיפרה את סוגי 
המחשבים שהיא מייצרת , ובאותו זמן היא מנסה לשכנע חברות גדולות לחדש את 
מערכות המחשבים שלהן ולרכוש את הדור החדש של מחשבים . יועץ בכיר בחברת השקעות 
בבוסטון , גרי קורטיס , אמר ל " ניו יורק טיימס " כי האתגר המרכזי של 
יבם הוא לשמור על נתח מרכזי בשוק שהפך כה תחרותי ופתוח . גם ההאטה בשוק העולמי 
והתנודות בערך הדולר גרמו לכרסום במעמדה של יבם . % 16 מהכנסות החברה באות 
ממדינות שמעבר לים . להערכת מומחים , המאזן הרווחי המרשים שהציגה יבם ברבעון 
האחרון של השנה שעברה היה בעיקר תוצאה של הירידה בערך הדולר . המיתון בשוק 
המקומי וההתחזקות המפתיעה של הדולר בשוקי העולם דחקו את החברה הענקית לעמדת 
ספיגה . מה שמדהים מומחים , אומר " ניו יורק טיימס " , זה שכבר בראשית 
השנה נראית יבם כחברה שוויתרה מראש על סיכויי השתפרות במעמדה לכל 1991 . 
