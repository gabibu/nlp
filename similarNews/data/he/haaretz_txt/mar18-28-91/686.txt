בהוצאת כרטא מאמצים לתרגם את תולדות העם היהודי בארץ - ישראל למפות , לדיאגרמות 
ולתרשימים . 21 כרכים יצאו עד כה , ואתמול הוצג במסיבת עיתונאים הכרך ה31 : 
" אטלס כרטא לתולדות ההגנה " , ששם את " תולדות צבא מדינת ישראל בדך " 
על המפה . ראשיתו של כרך זה עוד בראשית שנות השמונים , כשיושבי ראש המערכת 
היו ישראל גלילי ויגאל ידין . חברי המערכת לכרך זה היו יוסף אבידר , רפאל 
ורדי , משה כרמל , מוניה מרדור ז"ל , מאיר פעיל , זאב צור וגרשון ריבלין , 
כשעל המלאכה מנצח עורך אטלס כרטא כולו , פרוף אל"ם ( מיל ) יהודה ואלך . 
ואלך עצמו מדמה את האטלס שיצא עתה לאור לגמל , שהוא כידוע סוס שעוצב על 
ידי ועדה , אבל הוא שלם בהחלט עם מה שיצא מתחת ידה של המערכת . מטרת האטלס 
הזה היתה לתרגם לשפה ויזואלית וגרפית , מעניינת ושווה לכל נפש , את המידע 
הרב שנאגר ב"תולדות ההגנה " מאת פרוף יהודה סלוצקי , שיצאו בזמנו בשמונה 
כרכים בהוצאה לאור של משרד הביטחון , וקיצורם היה כרך בן יותר מ006 עמודים 
שהוא חומר לחוקר , אך אינו שווה לכל נפש . השורשים הם בהגנה העצמית היהודית 
בגולה , אבל ההתחלה היא בעצם עם ארגון " השומר " והעלייה הראשונה . האטלס 
הזה מסתיים עם הכרזת המדינה ופקודת היום על הקמת צה"ל . זו אמנם הפעם הראשונה 
שאטלס כרטא אינו עושה חיתוך היסטורי או נושאי , אלא סקטוריאלי , אבל גם 
פרוף ואלך וגם ד"ר מאיר פעיל אינם מוכנים לראות בהגנה עניין סקטוריאלי . 
הם אומרים שאם כך יגיבו נציגי המחתרות אצ"ל ולח"י , אזי אדרבא , שיקומו 
ויארגנו ( ויממנו ) הכנת אטלס כרטא לעניינם . בעבר יצא כבר כרך אטלס כרטא 
להיסטוריה צבאית , מבית"ר ועד תל - חי . אף שוואלך מודע היטב לכך שאלה נושאים 
רגישים וחלקם שנויים במחלוקת , הוא אינו צופה פולמוסים בעקבות יציאת האטלס 
לאור . החידוש הוא לא בתגליות מחקריות , אלא בדרך הגשתן . מספר דברים 
מתולדות ההגנה יובאו באטלס הזה בפעם הראשונה . פעיל , שבאטלס מובאת בפעם 
הראשונה רשימה שמית למבנה שניסח להתפתחות תולדות הפיקוד בהגנה מראשיתה ועד 
הפיכתה לצה"ל , אומר שהוא יודע כבר עכשיו שיהיו טרוניות לגבי אנשים ששמם 
נשמט מן הרשימה או הוצב לא נכון . מערכת האטלס פתוחה לשינויים , לתוספות 
ולתיקונים במהדורות הבאות . אי אפשר יהיה ללמוד מאטלס זה כיצד לחם רחבעם 
זאבי בקרב מלכיה במלחמת השחרור , אף שהקרב עצמו מתועד . ואלך , כזכור , 
חתם על המודעה התומכת בגנדי , ואילו פעיל התראיין בכתבה שתקפה את הקריירה 
הצבאית של גנדי . ואלך אומר שמאבקו העיקרי בעריכת האטלס היה לא במחלוקות 
אפשריות , אלא בצמצום המלל ותרגומו הנכון לשפה הגראפית והקרטוגרפית . למי 
שהחומר באטלס החדש לא ייראה לו פולמוסי מספיק , מוזמן לעיין ב"לידתה של 
בעיית הפליטים הפלשתיניים , 74919491 " של בני מוריס , שיצא סוף סוף לאור 
בסדרת " אופקים " של עם עובד , בתרגומו של ארנון מגן . הספר יצא באנגלית 
בהוצאת אוניברסיטת קמברידג ב7891 , ועורר פולמוס כבר אז . זוהי מהדורה מתוקנת 
ומורחבת , כוללת שתי מפות בסופה . האחת מלמדת על 963 מקומות יישוב ערביים 
שנעזבו כתוצאה מגירושם בידי כוחות צבא יהודיים , ננטשו על פי הוראות של 
גורמים ערבים , או מפחד מפני התקפה יהודית , או בגלל מתקפה צבאית על היישוב 
על ידי כוחות צבא יהודיים , או בגלל מערכת הפצת שמועות של הגנהצה"ל , או 
השפעת נפילת יישוב שכן . המפה השנייה מתעדת הקמת 681 יישובים יהודיים במקום 
הערביים . פרקי הספר מספרים את הסיפור , כולל בעלי רעיון הטרנספר מאז , 
מתנגדיו ( מפ"ם ) , והמשלימים עמו מתוך הבנה שהוא משרת את צרכיה של המדינה 
שבדרך , בימים שלפני פלישת מדינות ערב עם הקמת המדינה . קריאה קשה של ההיסטוריה 
הקרובה שלנו , והתמונה על הכריכה ( צילום מיכה קירשנר , עיצוב זיוה שליו : 
אם פלשתינאית כשילד ישן ? בזרועותיה , ופיסת בד אדום קרוע מעליה ) 
אינה משאירה מקום רב לדמיון . קפמאפרקשלוש תקוות יש למו"ל הישראלי שעייף 
מימי המלחמה שבהם איש לא הקדיש מחשבה לספרים : חג הפסח המתקרב , שלקראתו 
מתקשטים כולם במודעות המכריזות ש"ספר הוא המתנה הטובה ביותר " , בניסוחים 
שונים ; הספרים הטובים , שמבטיחים להיות גם רבי - מכר , שהמתינו במחסנים 
עד יעבור זעם ועתה יצאו בבת אחת מכל בתי ההוצאה אל החנויות ; והמכירה הגדולה . 
את המכירה הגדולה עושה הוצאת " עם עובד " לשבועיים . מוקדם מדי לסכם , 
כי את החשבונות בניכוי העמלות של מארגני המכירה ( אשטרג , שאירגן גם את 
המכירות של " ספריית פועלים " ו"הקיבוץ המאוחד " ) ובניכוי ההוצאות יהיה 
אפשר לסכם רק בתום השבועיים שיועדו למכירה , אבל הנתונים של הערב הראשון 
מעודדים למדי : מ"עם עובד " נמסר ש051 עותקים של " פרשת מאוריציוס " 
של יעקב וסרמן ( שני כרכים , מסדרת " ספרייה לעם " של שנת 3891 ) נמכרו 
בערב הראשון . 001 עותקים של " אבשלום אבשלום " של ויליאם פוקנר ( " ספרייה 
לעם " 3891 ) ו051 עותקים של " חימו מלך ירושלים " של יורם קניוק ( 
" ספרייה לעם " , 6691 ) . כל כרך בששה שקלים . " החתום העובר דרך הקירות " 
של רוברט היינליין יצא לאור ב8891 , ולא היה להיט , אבל תמורת שמונה שקלים 
נמכרו בערב הראשון של המכירה הגדולה ( בבית ציוני אמריקה בתל - אביב ובנייני 
האומה בירושלים ) 052 עותקים . בימי המלחמה היה ריק גם בכריכיות , אבל 
מיד כשהסתמן סיומה , צריכים היו המו"לים לעמוד שם בתור . ספרו של עמוס 
עוז , " המצב השלישי " , יצא בסדרת " צד התפר " של כתר ב1 בינואר , 
ולמרות המלחמה מכר עד היום כ82 אלף עותקים . בסדרה זו יצאו " אברהם הפנר : 
הספר המפורש " וזמן קצר אחריו " כריסטוס של דגים " של יואל הופמן , 
אבל מוקדם מדי לדווח על מכירותיהם . הספרייה החדשה עיכבה בחודש את ספרו החדש 
של דוד גרוסמן , " ספר הדקדוק הפנימי " , אבל השבוע הוא כבר בחנויות , 
והיו ראיונות עם הסופר בכל עיתון אפשרי . לגרוסמן היה אמור להיות גם מה 
שנחשב לשיא ההישג ביחסי הציבור לסופרים : ראיון ב"סוף שבוע " עם ירון לונדון 
( בשבוע שעבר זכה לשיא הזה שמעון בלס , שספרו " והוא אחר " ראה אור בהוצאת 
" זמורה - ביתן " , אבל צריך לזכור שזה ספר עם הקשר עיראקי ) אבל ידו 
הארוכה של " בזק " מנעה את החשיפה הזאת . 71 אלף עותקים של " ספר הדקדוק 
הפנימי " נרכשו על ידי חנויות ספרים במכה הראשונה , ללא זכות החזרה . 
זה מספר מדהים בגודלו , אבל לא מפתיע בהתחשב בעובדה שזה רומן חדש ראשון 
מאז " עיין ערך : אהבה " . אבל רק אחרי שרשת סטימצקי תערוך הזמנה חוזרת 
אפשר יהיה לדעת אם הספר " תפס " או לא . קפמאפרקבקיץ תשמ"א נערך באוניברסיטת 
בר - אילן ובבית המרגוע ניר עציון , הסמינר הבין - לאומי השנתי האחד - עשר 
של המכון ליהדות ולמחשבה בת זמננו ע"ש דוד ובתיה קוטלר . רבים וטובים התאספו 
שם ודנו בהלכה היהודית וביחסה לאמנויות . פתחה את הכינוס הרצאתו של אהרן 
קירשנבאום , שהוכיח בדברים ואף בטבלה מפורטת שקשה להיות אמן יהודי אם 
אתה רוצה לדקדק בהלכה . על פי הטבלה המובאת בספר ( " אמנות ויהדות אוסף 
מחקרים בעריכת דוד קאסוטו , הוצאת המכון ליהדות ולמחשבה בת זמננו ע"ש דוד 
ובתיה קוטלר ) מה שמותר ואף חובה ומצווה , הן דרמות תנ"כיות ומחזות פורים - 
שפיל , אבל אסור ובר ענישה " תיאטראות וקרקסיות של עבודה זרה ומחזות פורנוגרפיים " . 
מותר שירת הלויים ושמחת חתן וכלה , אבל אסור אישה מזמרת ואופרה קלסית . 
מותר שמחת בית השואבה , או מחולות גברים לחוד ונשים לחוד באירועי מצווה , 
אבל אסור באלט קלסי וריקודים חברתיים מעורבים . רובו של הסימפזיון יוחד 
לוויכוח על ההגבלות שקבע קירשנבאום , כדי להראות איך אפשר להיות יהודי מודרני , 
לדקדק בהלכה ולעסוק באמנות . היו שם גדולים בהלכה , ובקיאים באגדה , 
ואפילו בקיאים באמנות על סוגיה . בעיקרו של דבר זה ספר חשוב למי שהוא מאוד 
יהודי בדתו , אבל רוצה להיות מסור לאמנותו . מי שמסור לאמנותו תחילה , 
לא יהיה מוטרד מאיסורי ההלכה על דקדוקיהם . הדברים המאירים שנאמרו בימי 
עיון אלה התעכבו מלצאת לאור במשך עשר שנים . אמנם אין להניח שחלו שינויים 
מפליגים בהלכה או באמנות בעשר השנים האלו , אבל לפחות בתולדות החיים של 
המשתתפים חלו אי אלו שינויים מאז . יכול להיות שלעיכוב היתה סיבה פרוזאית 
וחילונית מאוד : מחסור במזומנים . וזה גם מה שמעניין בספר זה : הוא יצא 
לאור הודות לתרומת חברת דובק , לזכרו של מרטין גהל ז"ל , כפי שמודפס בספר 
עצמו . אין הרבה דוגמאות לספרים שיצאו במימון של חברה מסחרית ( כי הרי 
המו " לים עצמם הם חברות מסחריות , ברובם ) ומה שיש ראוי לעידוד . קפמאפרקכולנו 
עסוקים עכשיו בעלייה מברית - המועצות , ואם יש לנו זמן אנחנו מתפנים גם 
לעלייה מאתיופיה . באחד הדיווחים על הגעת העולים מאתיופיה , אמר הכתב הנרגש 
שאלמלא השם " עליית מרבד הקסמים " היה כבר תפוס על ידי עליית יהודי תימן 
בראשית ימי המדינה , היה צריך להעניק אותו לעלייה זו . אבל העולים מתימן 
ובניהם לא שכחו את העלייה ואת תימן . לא באהבה כמו שמסביר שלום סרי בהקדמה 
לאלבום המהודר " מסע לתימן ויהודיה " ( הוצאת עמותת " אעלה בתמר " ) 
הם זכרו אותה , כי לא היו מעורבים בחיי תימן ואף זכו בה להשפלות לא מעטות . 
" בעלי אוזן חדה יכולים היו להבחין , לא פעם , בין השיטין ( והרי הס 
מלשבח אם נוכרייה ) , געגועים טבעיים לנוף ילדות , שאם אם אינו כולו שלך , 
קשה להתעלם מחוויות הילדות , הפורצות ועולות לעתים " . סרי הוא מנהל ההוצאה 
לאור של משרד הביטחון , אבל לספר זה הוא קשור בהיותו ממלא מקום יו"ר עמותת 
" אעלה בתמר " ( היו"ר הוא ישראל קיסר , שמוסיף לספר פתח דבר ) . עלות 
הפקת הספר היתה כ081 אלף ש"ח , וכבר עתה נמכרו כשליש מ000 , 8 העותקים שהודפסו . 
הרבה צילומים בספר , מהם היסטוריים מימי העלייה התימנית , אבל רובם מן 
הימים האלה , המראים את יופיו המוזר של המקום עצמו , ואת יופיים המיוחד 
של יהודי תימן של היום . וזה מביא אותנו לחלק המעניין ביותר של הספר , 
שאינו מסופר בו : פרשת השגת הצילומים עצמם , שהרי לבעלי דרכון ישראלי אין 
כניסה לתימן . יחד עם סרי כתב את הספר נפתלי בן - דוד . אין זה שם משפחתו 
האמיתי . נפתלי הוא זה שהיה בתימן ופגש את יהודיה , ולפניהם חשף את זהותו 
לפני שנאלץ לצאת בחיפזון . חלק מהצילומים נעשה על ידו וחלק השיג ממכריו 
בעלי הנתינויות הזרות . חבל שסיפור זה , שבוודאי מעניין לפחות כמו תולדות 
תימן ויהודיה , אינו יכול להיות מסופר בספר מסיבות ביטחוניות . 
