ניו - יורק ( מיוחד ל"הארץ " ) . ארה"ב קרובה להשגת הסכם עם ממשלת בחריין 
בדבר הצבת מטה קבוע של הפיקוד האמריקאי המרכזי במדינה זו כך דיווח אתמול 
העיתון " ניו - יורק טיימס " בידיעה בלעדית . הסכם כזה עשוי להוביל להעברתו 
לבחריין של כל סגל הפיקוד האמריקאי המרכזי , הממוקם עתה בבסיס חיל האוויר 
האמריקאי מקדיל , שליד טמפה , פלורידה . פקיד בכיר בוואשינגטון אמר לעיתון 
כי הוא מצפה שבהתאם להסכם , יועברו לבחריין 002 אנשי מטה בכירים שיתגוררו 
בה דרך קבע . לדברי העיתון , שר ההגנה האמריקאי ריצארד צייני וראש המטות 
המשולבים , הגנראל קולין פאואל , תומכים בנוכחות צבאית אמריקאית קבועה 
באזור . השניים מתכוונים להמליץ לנשיא גורג בוש להציב כוח אמריקאי של 000 , 
3 חיילים בסעודיה כדי שיגן על מתקנים אמריקאים , וכן גרעין צבאי למקרה של 
משבר . בעיתון נכתב גם כי על - פי הצעתם , ינהל הכוח הצבאי האמריקאי בסעודיה 
תמרונים משותפים עם צבאות ערביים , ויסייע להם בטיפול במשברים פנימיים . 
העיתון מדגיש כי המלצה זו מנוגדת להצהרות חוזרות ונשנות של הנשיא בוש כי 
אין בדעתו להשאיר במפרץ הפרסי כוחות , וכי הוא שואף להחזיר לארה"ב את כל 
היחידות שהשתתפו במלחמה . צייני ופאואל יגישו לנשיא את המלצותיהם , רק לאחר 
שהגנראל נורמן שוורצקופף ישלים את התוכנית המפורטת שלו בדבר אמצעי הביטחון 
במפרץ הפרסי . קפידבין " ניו - יורק טיימס " כותב כי מזה כמה שנים שהפנטגון 
חותר להעביר את המטה המרכזי לאזור המפרץ , אך עד כה נתקלה תוכנית זו בהתנגדות 
נמרצת מצד שליטי מדינות האזור . בראיון טלפוני אמר שר ההסברה של בחריין , 
טריק אל - מועיד , לכתב העיתון כי הוא אינו מוכן להרחיב את הדיבור על ההסכם , 
מאחר שאינו רוצה " להקדים את הפנטגון " . עם זאת , הוא הוסיף כי ממשלתו 
תתמוך בכל החלטה שתתקבל בארה"ב , ואשר תתיישב עם מחויבותו של הממשל לביטחון 
האזור . עוד אמר השר כי ארצו הביעה תמיד נכונות לשתף פעולה עם ארה"ב ועם 
צבאה . " למרות שמדינתנו קטנה , ביכולתנו לתרום ליציבות האזור " , הדגיש . 
קפידבינכמו כן אמר אל - מועיד כי שיתוף הפעולה בין מדינות המפרץ לארה"ב מכשיר 
את הדרך לחתימה על הסכם ביטחון גלוי עם האמריקאים . ה"ניו - יורק טיימס " 
הדגיש כי בעבר התנגדו מדינות המפרץ לשיתוף פעולה צבאי גלוי עם ארה"ב , מחשש 
לתגובות אלימות מצד קנאים מוסלמיים . עמדתה החדשה של ממשלת בחריין היא בבחינת 
תפנית מעמדותיה הקודמות . לאחר פלישת עיראק לכוויית אמרו שליטי בחריין כי 
סעודיה היא המקום המתאים להצבת המטה הצבאי האמריקאי . שר ההסברה אמר כי 
העמדה החדשה נובעת מדיונים שהתקיימו באחרונה בין מדינות המפרץ , שבהם נקבע 
לכל מדינה תפקיד מוגדר להבטחת הביטחון והיציבות באזור . 
