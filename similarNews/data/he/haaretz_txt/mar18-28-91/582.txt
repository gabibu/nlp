תם של הגבולות הקיימים ואת שלמותן הטריטוריאלית של כל המדינות באירופה " , 
מסרה סוכנות " טאס " . ההסכם נחתם בראשי - תיבות בידי שר החוץ הסובייטי 
אלכסנדר בסמרטניך ועמיתו אדריאן נסטאסה , והוא טעון אישור רשמי של ראשי 
שתי המדינות . זהו ההסכם הראשון לשיתוף פעולה , שחתמה בריה"ם עם אחת מגרורותיה 
לשעבר במזרח - אירופה . בסמרטניך הגדירו כאב - טיפוס להסכמים , שמוסקווה 
דנה בהם עתה עם וארשה , פראג ובודפשט . משקיפים אמרו כי מטרת ההסכם היא 
להתמודד עם הדרישות הלאומניות במולדאוויה , התובעות את סיפוח הרפובליקה , 
השוכנת בדרום מערבה של בריה"ם , לרומניה . שטחה של מולדאוויה היה חלק 
של רומניה לפני מלחמת העולם השנייה . ההסכם חותר גם לפיתוח שיתוף פעולה כלכלי 
הדדי , וליחסים בתחום התרבות ובתחום ההומניטרי . הוא נחתם לאחר שנסטאסה 
הגיע ביום חמישי למוסקווה לביקור עבודה קצר . משם יצא שר החוץ הרומני לביקור 
באוקראינה ובמולדאוויה . 
