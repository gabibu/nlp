ערב הכינוס ה25 של איל"א , האיגוד הישראלי לעיבוד אינפורמציה , שנערך באוקטובר 
09 , קיים ביטאון האיגוד , " מעשה חושב " , סימפוזיון לסיכום דרכו ולבחינת 
יעדיו העתידיים . התהליכים העוברים על איל"א הם בבואה של המתרחש בענף המחשוב 
בכלל . בראשית דרכו נשלט הארגון בידי חברות המחשבים והמשתמשים הגדולים . 
אלה זכו לכוח המכריע בבחירות הפנימיות שם , כאשר רשמו את עובדיהן בגוש 
אחד והצביעו בשמם . אחר כך , גבר כוחם של אנשי המקצוע , שראו יעד מרכזי 
בהשגת הכרה ציבורית בחשיבות הענף . אלפיים אנשי מקצוע חברים באיל"א ומשלמים 
07 שקלים בשנה דמי חבר . אלף נוספים רשומים כמי שהיו חברים . בנוסף , 
מאוגדות בארגון כ025 חברות , השולחות את אנשיהן לימי העיון ולכנסים שמקיים 
איל"א . האירועים השונים , ובראשם הכנס השנתי של איל"א ותערוכת המחשבים 
המלווה אותו , הם מקור ההכנסה העיקרי של הארגון . % 05 מהתקציב השוטף מגיעים 
מהכנס השנתי ומהתערוכה מה שמעורר בעיה מסוימת כאשר מגיעים לקביעת תכני התערוכה : 
סלקציה חמורה מדי של המציגים תפגע בהכנסות ; סלקציה קלה מדי תעורר ביקורת 
בנוסח של " זו עוד תערוכה של שוק פרסי " . התרחבות ענף המחשבים וההתמקצעות 
של אנשיו יצרו תהליך בו הפך איל"א במידה רבה לארגון גג , שבצילו מסתופפים 
ארגונים מתמחים רבים . כך , מאוגדים במסגרתו ארגוני מחשבים בחינוך , תיב"ם 
ורובוטיקה וכן הלאה . הבעיה היא , שאיגוד מרכזי בענף זה של מנתחי המערכות 
נותר בחוץ . האיגוד הזה פועל בחסות המכון לפריון העבודה , כאשר דומה כי 
שיקולי מימון , השלובים גם בשיקולי יוקרה ובאיבה אישית בעלת שורשים היסטוריים , 
מונעים איחוד מלא . גם כך , קיימת חפיפה גבוהה בין רשימות החברים בשני 
הארגונים , ובאירועים מסוימים יש אפילו שיתוף פעולה . בעיית הארגונים המתמחים 
היא בכך שחבריהם נוטים במקרים רבים להסתפק בפורומים המקצועיים המצומצמים , 
ההולמים את תחומי התעניינותם , ואינם תורמים לאיגוד הרחב יותר . בחודש 
שעבר התחלפו יושבי הראש באיל"א , ואת מקומו של משה גוטליב , שסיים שתי 
שנות כהונה , תפס פרוף ישראל בורוביץ . המטרה העיקרית , אומר היו"ר הנכנס , 
היא לעצב מחדש את הארגון . הסביבה בה אנו פועלים השתנתה : איל"א החל את 
דרכו כגורם מחנך ומדריך , ועתה הארץ מלאה בגורמים העוסקים בקידום ובחינוך : 
אוניברסיטאות , מכונים , עיתונים . 
