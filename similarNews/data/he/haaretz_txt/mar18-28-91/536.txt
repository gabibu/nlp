) של ההיסטוריון - הפילוסוף והסופר הצרפתי , שרל לואי דה סקונדה מונטסקייה 
( 98615571 ) , שבישרה את תקופת ההשכלה . הספר הוא תיאור סאטירי ומבריק 
של דיוקן הממסד והחברה הצרפתיים במאה ה81 , שמונטסקייה בחר להציגו בדרך 
של בדיה פרסית מרתקת . הספר , בתרגומה המעולה של אביבה ברק , הוא אסופת 
מכתבים , שהיא מיזוג אופייני למאה ה81 של יצירה ספרותית ( " מעין רומן " 
כפי שמונטסקייה מכנה אותו ) ושל חיבור הגותי . מונטסקייה נותן את רשות 
הדיבור פעם לתיירים בני אצולה ופעם לסריסים , פעם לנשים ופעם לידידים מרוחקים 
ולדרווישים . הוא מאפשר לקורא הצרפתי לבחון את אורחות חייה של ארצו מנקודת 
המבט של נוכרי . בין כותבי המכתבים כמה דמויות . ריקה הוא הצעיר שבהם . 
בפרס השאיר את אמו " שאינה מוצאת לה ניחומים " , אבל הוא אינו נטרד בשל 
כך וכיוון שאין לו רעיות , ולא הרמון לנהל ממרחקים , הוא יכול להשתייך 
כל - כולו לעולם החדש והוא מסגל לו בלי כל קושי את אורחות חייו , את קלות 
הראש ורוח ההיתול של עולם זה . אבל ריקה הוא שחקן משנה , המשלים את דמותו 
של השחקן הראשי , אוזבק . בניגוד לריקה הנערי , השופע חדוות חיים , אוזבק 
הוא מלנכולי , מהורהר , מתקשה להסתגל לעולם זר לו . הוא נחפז במסעו לקנות 
דעת . איספהאן , קום , טאוריס , ארזרום , טוקאט וסמירנה הן רק תחנות 
בדרכו לליבורנו ולפאריס . המרחב הגיאוגרפי של " מכתבים פרסיים " אינו 
מקיף רק את ערי הבירה המקבילות , פאריס ואיספהאן . הוא כולל גם את הערים 
שהמכותבים בעלי המידע יושבים בהן : איבן בסמירנה , אחיינו רהדי בוונציה , 
נארגום במוסקווה , נתנאל לוי בליבורנו . חדשות מגיעות גם מספרד , משוודיה , 
מאנגליה ועוד . קפמאבינהקורא המסיים לקרוא ב"מכתבים פרסיים " היה לא רק 
עד לעימות בין המוסר של פאריס למוסר של איספהאן , אלא גם ערך במחשבתו סיור 
מסביב לעולם וביקר במקומות הנודעים : יהודה , יוון , רומי . באמצעות 
המכתבים מבקש מונטסקייה לסלול את הדרך לעליונות הרעיונות האוניוורסליים ולשלול 
קנאות קיצונית וחוסר סובלנות מצד פרטים ומדינות . בהקשר זה הוא מביא כדוגמה 
חיובית דווקא את היהודים : " נוכחו לדעת כי הלהיטות להפיץ את הדת נבדלת 
מן הדבקות שחייב אדם לדבוק בה , ואין לו כל צורך , כדי לאהוב אותה ולשמור 
על מצוותיה , לשנוא ולרדוף את מי שאינם מחזיקים בה . ראוי היה לייחל שגם 
המוסלמים שלנו ( הדברים נכתבים במכתב של אוזבק הפרסי , י"ט ) , כמו הנוצרים , 
יתייחסו לסוגיה זו בתבונה כה רבה " . הוקעת השחיתות של השליטים באיספהאן 
מביאה את אוזבק לעקור מארצו כדי להציל את נפשו . הדספוטיזם המזרחי , המאיים 
על חיי אוזבק , היא בידי מונטסקייה אמצעי כדי לנגח את המונרכיה הצרפתית 
של אותם ימים . הד לדברים ששם בפי אוזבק כלל מונטסקייה בספרו הידוע " רוח 
החוקים " , שבו כתב , בין - השאר : " מרבית עמי אירופה כפופים עדיין לאורחות 
חייהם . ברם , אם משתקע הדספוטיזם בנקודה כלשהי , על - ידי שימוש ממושך 
לרעה בכוח השלטון , או על - ידי כיבוש מרשים , לא יהיו לא מנהג ולא חברה 
שיחזיקו מעמד . . . " לקח דומה משמיע אוזבק באחד ממכתביו מפאריס : " רוב 
רובן של ממשלות אירופה הן מונארכיות . . . איני יודע אם היו אי - פעם 
מונארכיות ראויות לשמן . . . זהו משטר של אלימות המידרדר , בלא יוצא 
מן הכלל , לרודנות או לרפובליקה " . אוזבק עוזב את פרס , הכפופה לשלטון 
הפחד כאשר שאלת האלימות מוצבת ביסודה של היצירה כולה . קפמאבינאת אוזבק 
עצמו עיצב מונטסקייה כאישיות מפוצלת . הוא העניק לו שני תפקידים שונים זה 
מזה : צופה בממסד המערבי ואדון נישא של חמש נשים ושבעה סריסים , כלומר , 
רודן שאינו מטיל ספק , ולו פעם אחת , בצדקת שלטונו הבלעדי . זאן סטארובינסקי , 
בדברי הקדמה מאירי עיניים לספר , מוצא כי לסתירה בין נטיותיו האינטלקטואליות 
של אוזבק לבין התנהגותו הפרטית ערך של מוסר השכל . ככל שדרישתו של אוזבק 
לתבונה ולאוניוורסליות כנה החלטית יותר , כך הוא נשאר , במובן מה , אדם 
של תרבות ושל מוסר פרטיים : הוא חונך ועוצב על ידי מסורת היסטורית . כרודן 
מלאנכולי , המשועבד לדעות קדומות של המזרח בכל הנוגע לכבוד הגברי , הוא 
מתעלה אל פילוסופיה החותרת , באמת ובתמים , להיחלץ מכל דעה קדומה שהיא . 
הוא יבחין בבירור כי אין הצדקה לבעלות האבסולוטית של המלך או האפיפיור , 
אבל לא יפקפק כלל באשר לזכותו לשלוט בעריצות על נשותיו וסריסיו . קפמאבינהספר 
מכיל 161 מכתבים ונזכרים בהם רק שמותיהם של התיירים הפרסיים ושמות ידידיהם , 
נשותיהם ועבדיהם . לואי ה41 , פיליף מאורליאן ואחרים , המצוירים בבהירות 
רבה , אינם מאוזכרים אלא באמצעות התפקיד שהם ממלאים , או על פי מוצאם : 
" מלך צרפת " , " העוצר " , " איש נוכרי " . הסוואת השם חושפת את התפקיד 
החברתי , את המשרה הציבורית , את סוג ההתנהגות . באמצעות התיירים הפרסיים 
מעביר מונטסקייה תחת שבט ביקורתו כמעט את כל מרכיבי החברה הצרפתית של אותם 
ימים . שימת הלב מופנית אל החריגות ואל התאונות בחברה זו , אל תופעות הלוואי 
המזדקרות לעין , אל מה שזורע בה אי שקט ושערוריות : שחקניות , טרזניות , 
רודפי נשים , דברנים בעלמא , אנשי כספים ונובו - רישים , כותבי רומאנים , 
אנשי אקדמיה ואנשי ספרות מחרחרי ריב אלה הם מקצת הטיפוסים והקבוצות שהשתאותם 
של אוזבק וריקה מציגה אותם ככלי ריק , כטפילים , ואפילו כמי שפוגמים , 
גם אם לא ישירות , בסדר החברתי . אולם , ככל שמחמיר מונטסקייה את הביקורת 
על צביעות העולם המערבי , הרי שצרפת הנוצרית , לעומת פרס , היא בכל זאת 
מדינה שתושביה מתהלכים בפנים גלויות , נשותיה מעזות להיראות ברבים והעליצות 
שורה בה יותר . באמצעות " המכתבים הפרסיים " ממצה מונטסקייה את השקפתו 
הפילוסופית בתחום המוסר והמדיניות וקורא תיגר על כל הסמכויות החיצוניות . 
אוזבק יודע שבני האדם מעוותים את הדין מרגע שהם " מעדיפים את טובתם הפרטית 
על פני טובת הכלל " , ואינו מסוגל להבחין בעיוות הדין של עצמו . הוא הדוגמה 
להפרדת תחומים נחרצת בין המחשבה למעשה . סטארובינסקי מסביר , כי באמצעות 
כישלונו של אוזבק מזמין אותנו מונטסקייה להכיר בתביעה שאיננו יודעים עדיין 
כיצד להיענות לה : להתאים את המעשים למחשבה מתוך סיבה אחת : דחיית משטרי 
עריצות הכולאים את העמים בכלוב ומטילים מום ביחיד . מימושה של תביעה זו 
רחוק מאתנו כפי שהיה רחוק ממונטסקייה , מציין סטארובינסקי , ולכן מן הראוי 
לחזור ולקרוא את " מכתבים פרסיים " בעיון . 
