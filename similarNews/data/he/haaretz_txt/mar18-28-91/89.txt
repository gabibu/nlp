הוצאת " מקסוול - מקמילן - כתר " יצאה אל הציבור ב"הספרייה העסקית " שלה 
( בשיתוף עם " גלובס " ) והציגה את הספרייה החדשה כממלאת גומחה חסרה בשוק 
הספרים הישראלי . היא כבר סיפרה לנו על נפלאותיו של אניילי ( ואותו ספר 
יצא גם בהוצאת " הקיבוץ המאוחד " ) ועל הכלכלה היפאנית , והספר השלישי 
בסדרה הוא " היזם העילאי " של גלן ריפקין וגורג הראר ; סיפורם של קן אולסן 
וחברת דיגיטל . זוהי ספרייה למתעניינים בניהול , אבל אם יש לה סיכוי כלכלי - 
מו"לי , היא צריכה לפנות גם לקהל רחב יותר . כבר יש הוצאות ספרים המתמחות 
בספרי כלכלה וניהול לשוק הסגור יחסית זה , כמו הוצאת " עתרת " . גם בפנייה 
לקהל רחב יותר הוצאת " כתר " לא היתה ראשונה . קדמה לה בהרבה הוצאת " מטר " , 
שזה שנים רוכשת ומוציאה ספרים שהיו להיטים בארה"ב , וחלק ניכר מהם כלול 
ב"סדרת ניהול ושיווק " . ההצלחה הגדולה שלהם היתה " איאקוקה " , שעשרה מו"לים 
בארץ סירבו להוציא , עד שבאו אנשי " מטר " ומכרו יותר מ03 אלף עותקים . 
הם הוציאו גם את הספר השני של איאקוקה , בהצלחה קטנה יותר , וגם קלטת 
המבוססת על הספר הראשון . בנושאי מנהל ושיווק הם הוציאו גם את הספר של מקדונלדס , 
את " הקרב על הקולה " של מנהל פפסי - קולה , רוגר אנריקו , את ספריהם 
של ארמנד האמר ושל דונלד טראמף , את שני ספריו של הארווי מאקיי ( " לשחות 
עם כרישים ולהישאר בחיים " ו"היזהר מהיחפן המציע לך את נעליו " ) . הם הוציאו 
גם ספרים דמויי תיאוריה במנהל ובשיווק , אבל העיקר הוא סיפורו של יזם 
ומנכ"ל צבעוני , שדרך החוויה האישית שלו ( שמסופרת בדרך כלל בעזרת סופר 
צללים מוכשר ) מעביר אליך פילוסופיה עסקית . ואין יזם ומנכ"ל צבעוני יותר 
מלוציאנו בנטון , שספרו " הצלחה נוסח איטליה " ( שנכתב בהשתתפות אנדיראה 
לי ) זכה להצלחה . הוא תיאר את הדרך שבה היה שם המשפחה בנטון לסמל בעולם 
ההלבשה . מה שהיה ייצור וצביעת בגדים בהרכבי צבע נועזים ורעיון שיווקי של 
פתיחת חנויות באחריות היזמים המקומיים , הפך בשנות השמונים לפילוסופיית 
חיים . זה התחיל ב"כל הצבעים " של בנטון , והפך מהר מאוד להצבעים המאוחדים 
של בנטון " . לוציאנו והצלם אוליבירו טוסקני חוללו בפרסומים שערוריות לא 
מעטות , בתמימות ולא מתוך כוונה . כשפירסמו ילד יהודי - דתי המתחבק עם 
ילד ערבי ומכניס צרור שטרות לתוך קופה דמוית גלובוס , הואשמו על ידי הצרפתים 
בתעמולה אנטישמית . כשציירו במודעה תינוק לבן היונק משדי אישה כושית , 
סירבו עיתונים בארה"ב ובבריטניה לפרסם את המודעה . בפברואר רצו לפרסם מודעה 
של בית קברות צבאי ובו , בין צלבים לבנים רבים , גם מגן דוד לבן אחד . 
בכל אירופה סירבו לפרסם את המודעה . עתה , כשבנטון משווקת לא רק לבוש 
" אלגנטי - זרוק " אלא גם שעונים , כלי מיטה , לבנים , בשמים ותיקים , 
הכין לוציאנו בנטון שערורייה חדשה , שיצאה לאור כבר אחרי הספר : בחנויות 
בנטון יחלקו חינם אפילו אמצעי מניעה בצבעים , והמודעה הגדולה גם מראה את 
המוצר החדש עם הלוגו של החברה " הצבעים המאוחדים של בנטון " . הם השקיעו 
במערכת הפרסום הזאת יותר מחמישים מיליון דולר , אם כי כבר עתה צפוי שיהיו 
ארצות רבות שיסרבו להדפיס את המודעה , וחנויות רבות שיסרבו לחלק קונדומים 
אפילו תחת הלוגו של בנטון . הספר מאפשר הצצה לנוף המשפחתי של בנטון , אם 
כי נדמה לי שמעצב כבנטון היה מבקש אות קצת אחרת בעיצוב הספר ( זאת אות 
" נרקיסים " שבכל ספרי " מטר " משתמשים בה ) אבל זו רק השערה . רק 
הכריכה היא בצבעי בנטון . הצילומים ( באיכות הדפסה מאכזבת ) הם בשחור 
לבן . קפמאפרקהוצאת " עם עובד " היתה אחד מבתי ההוצאה הגדולים שנאבק בעקשנות 
נגד מבצעי מכירה גדולים במחירים מופחתים , לטובת הענף כולו . " זמורה - 
ביתן " , " כתר " ו"הקיבוץ המאוחד " כבר סיימו את מכירותיהם לפני המלחמה , 
ועתה הגיע תורה של " עם עובד " ששינתה דעתה . במוצאי שבת יפתחו שני שווקי 
מכירה , בבית ציוני אמריקה בתל אביב ובבנייני האומה בירושלים . אפשר יהיה 
למצוא שם 005 כותרים ( 001 אלף ספרים ) : ספרי סדרת " פרוזה אחרת " , 
" ספריה לעם " , " אופקים " או מדע בדיוני בשמונה שקלים . ספרי ילדים 
בחמישה שקלים עובד " במחירים החל מחמישה שקלים , ועוד מבחר מהקטלוג של 
בית ההוצאה . מה שנמכר טוב בחנויות לא יוזל . הרי המטרה כמו שכל מו " ל 
יודע היא לא לגרום להפסדים , אלא לפנות את המחסן , המלא בספרים טובים 
שמשום מה לא קונים אותם . אולי המחיר יזיז אותם . הצרה עם ספרים היא שגם 
במחסן הם עולים להוצאה בעלות שכירת המחסן . משך המבצע לשבועיים , אבל יתכן 
שדרישת הקהל תאריך אותו . מעניין שזה נעשה זמן קצר יחסית לפני שבוע הספר , 
שבו כל המו"לים ימכרו בהנחות . עוד לא נקבע אילו הנחות יחייבו ב"שבוע הספר " : 
קיימת מגמה האומרת להמשיך כרגיל , בין 52 ל%04 , וקיימת מגמה האומרת שכל 
מו"ל ימכור במחיר ובהנחה הנראית לו . כדי להיות טוב וגם פופולרי מוציאה " עם 
עובד " סדרת פרוזה חדשה של ספרי ביכורים , שמעלתם כי יימכרו במחיר זול 
במיוחד גם בקיוסקים . זוהי סדרה בשיתוף עם " ספרי ידיעות אחרונות " ( 
אחריות מערכתית של נירה הראל ויון פדר ) . הספר הראשון הוא של עוזי וייל , 
שזכה בפרס בתחרות הסיפור הקצר של " הארץ " ב0991 . סיפורי האהבה שלו 
נושאים את הכותרת " היום שבו ירו בראש הממשלה " . אחריו יצא עד החתונה זה 
יעבור " מאת אורית אילן , שזכתה בפרס אקו"ם בעילום שם , ועוד בתור קובץ 
סיפורים של עולים מבריה"ם וספר של ליה נירגד . קפמאפרקהוצאת ספריית פועלים 
( עם ידיעות אחרונות ספרי חמד ) תגיש היום אחרי הצהריים ליושב ראש הכנסת , 
דב שילנסקי , את " האנציקלופדיה של השואה " : ששה כרכים ובהם 000 , 1 
ערכים , 03 אלף אזכורים והקשרים , מאות מפות , תעודות וצילומים נדירים . 
המועד לאירוע הזה נבחר עם השלמת האנציקלופדיה ויציאת הכרך הששי . הכרך 
הזה היה אמור להיות חוברת אינדקס דקה יחסית , אבל במהלך ההכנה הפך לכרך 
מפתחות דו - לשוני ( הרשימות ערוכות באלף - בית עברי ולועזי ) העומד בפני 
עצמו . המפעל המו"לי הזה נולד עוד בשנת 5891 , כשצבי רענן , מספריית פועלים , 
פנה עם הרעיון ל"יד שם " בירושלים ולהוצאת " מקמילן " האמריקאית . 
בית ההוצאה ויד ושם הקימו מערכת משותפת שרענן ריכז אותה , שבראשה עמד פרוף 
ישראל גוטמן , ומערכת זאת פנתה ל012 חוקרים בעולם כולו כדי ליצור את המסמך 
האנציקלופדי הראשון על השואה . הוצאת מקמילן שילמה לספריית פועלים 571 אלף 
דולר דמי קדימה , וחתמה חוזה על % 8 מן המכירות . בסתיו 0991 הושלמה המהדורה 
האנגלית בארבעה כרכים , ו"מקמילן " הדפיסה 01 אלפים עותקים שנמכרים היטב . 
הספר זכה באחרונה במדליית דרתמות מטעם איגוד הספריות הציבוריות בארה"ב . 
בארה"ב נמכרים ארבעת הכרכים ב044 דולר . לא מזמן נחתם חוזה עם הוצאת " ארגון " 
בברלין , הודות להתערבותו של ראש עיריית ברלין הקודם , ולטר מומפר , שהשיג 
את המימון ועמד על כך שתהיה זו הוצאה ברלינאית . עלות הפקת הפרויקט היתה 
מעל מיליון דולר , ובשלבי ההדפסה נכנסה למעורבות בהוצאה לאור גם ידיעות 
אחרונות - ספרי חמד , שמשווקים את האנציקלופדיה בישראל . המחיר לצרכן נקבע 
ל033 שקל , אבל יש לא מעט מבצעי הנחות . בישראל נמכרו עד עתה יותר מ000 , 
9 סטים , ומכירה של כ51 אלף סטים תתחיל להחזיר את ההשקעה . אלה אולי פרטים 
טריוויאליים כשמדובר במפעל בעל משמעות כזו , אבל בלי שפרטים אלה יובאו בחשבון , 
קרסו בעבר הרבה מפעלים חשובים . 
