מארס הגיעו לדרום איטליה 02 אלף פליטים אלבנים ( יש אומרים יותר ) מנמל 
דוראצו באלבניה . 51 אלף מהם הגיעו לברינדיזי , עיר נמל בת 09 אלף תושבים , 
הסובלת מבעיות אבטלה וממחסור במי שתייה . הפליטים הגיעו באוניות , רובן 
קטנות ורעועות , אחרי 27 שעות נסיעה קשה , לפעמים ללא מזון . בתחילה הם 
מצאו מחסה באולמות ההמתנה של נמל ברינדיזי הריקים בעונה זו ובצריפים הפזורים 
בנמל , אבל מאוחר יותר הם ישנו על המדרכות ובפתחי הבתים , עד שהעירייה 
העמידה לרשותם 63 בתי - ספר שגם הם התמלאו במהרה עד אפס מקום . לנותרים 
בחוץ מתחו יריעות ניילון גדולות בין הקרונות והצריפים בנמל כדי להגן עליהם 
מהגשם . קפמאבינרק מי שהופנה מיד עם רדתו בחוף לצלב האדום ולקאריטס ( ארגון 
סיוע כנסייתי ) מצא קורת גג ומרק חם , אבל אלה היו מעטים יחסית . בכל 
יתר המקומות לא הועמדו לרשות הפליטים כמויות מספיקות של מזון ובגדים , ובתוך 
זמן קצר התמלאו כל המקומות שבהם שכנו בזוהמה שהגבירה את החשש ממחלות מידבקות . 
בבתי - החולים בעיר אושפזו 051 חולים , מהם עם גפיים שבורות , תוצאת המאבק 
על מקום באונייה לאיטליה . הטלוויזיה האיטלקית העבירה במשך ימים תמונות שתיארו 
את מצבם המזעזע של הפליטים , שנקלטו גם באלבניה . " שר הסיוע האזרחי 
נתן לנו להבין שצריך להעביר בטלוויזיה את מראה הפליטים המצטופפים בנמל כמו 
חיות כדי שהאנשים באלבניה יבינו שלא כדאי להם לברוח לחופי איטליה " , אמר 
לעיתונאים גובאני אנטונינו , חבר ועד עיריית ברינדיזי מהמפלגה הרפובליקאית 
החברה בקואליציה הממשלתית . ממשלת איטליה התחילה לפעול רק לאחר שמצב הפליטים 
החמיר במיוחד . ראשית דאגתה היתה להגביל את מספר הבאים . " איטליה היא 
ארץ גדולה " , אמר ב9 במארס סגן ראש הממשלה , הסוציאליסט קלאדיו מארטאלי , 
שיזם אשתקד חוק המגביל הגירה מארצות מתפתחות , " עם מגבלות ידועות היטב . 
ראש הממשלה הדמו - נוצרי , גוליו אנדריאוטי , הצדיק את עמדת ממשלתו בציינו 
כי היא איננה ערוכה לטפל בגל כה גדול של פליטים שהגיעו בתוך ימים מעטים לאזור 
קטן שבעיותיו חמורות גם בימים כתיקונם . האלבנים אינם פליטים פוליטיים שזכותם 
למקלט באיטליה על פי חוק מארטאלי , אמר אנדריאוטי , ורמז בכך שיש אפשרות 
שיגורשו כמו אלפי אפריקאים ובני אסיה שכניסתם נמנעה בחודשים האחרונים . 
הוא חשש שהגל האלבני , אם לא יופסק , יעודד גלי הגירה דומים מארצות אחרות , 
וציין שאיטליה איננה יכולה להפלות לטובה את האלבנים וגם לא לפתור את בעיות 
המצוקה בארצות אחרות . " דיברתי עם עמיתי האלבני וביקשתי ממנו לעשות כל 
מה שביכולתו כדי להפסיק את זרם הפליטים " , אמר שר החוץ הסוציאליסט , דא 
מיכליס , אף שדעתו היא שנוצר מצב חמור שיש לפתור אותו מחוץ למסגרת חוק מארטאלי . 
גם אחרים נוטים לחשוב שבסופו של דבר איטליה תמצא דרך לטפל בפליטים האלה 
ולא תגרש אותם מחשש לתדמיתה ומתוך היענות לבקשת הארגון הבין - לאומי לטיפול 
בפליטים . בינתיים נענתה אלבניה לפנייה האיטלקית , ואזור נמל דוראצו הוכרז 
כאזור צבאי . בהתנגשויות בין הצבא לאזרחים נהרגו שני אנשים . איטליה מצדה 
החליטה לשלוח בתוך ימים מעטים מזון בשווי של עשרה מיליון דולר כסיוע לאלבניה . 
בינתיים החליטו אלף אלבנים לחזור הביתה מברינדיזי . איטליה איננה גן - העדן 
שציפו לו . הם התבצרו באונייה טיראנה והכריזו על שביתת רעב ובלבד שהשלטונות 
יאפשרו להם להפליג . אבל באונייה לא היו מספיק מזון ודלק ואיטליה רצתה התחייבות 
מאלבניה שהאונייה לא תחזור עם פליטים נוספים . תחת לחץ כבד מאוד של המפלגות , 
דעת הקהל העולמית וארגונים בין - לאומיים , החליטה סוף סוף ממשלת איטליה 
לפעול . אור ל01 במארס הגיעו יחידות צבא לברינדיזי כדי לחלק מזון , אוהלים 
ובגדים חמים , וכדי להפנות חלק מהפליטים לערים אחרות . בו ביום יצאו לסיציליה 
( שם יש כפרים מיושבים על ידי אלבנים זה שנים רבות ) ולאזורים אחרים בדרום , 
רכבות עם פליטים שייקלטו שם במרכזי קליטה ובמחנות צבא . הליגה הצפונית , 
אחת מארבע המפלגות הגדולות במילנו שיש לה תומכים רבים בשפלת הצפון העשירה , 
הביעה התנגדות נמרצת לסייע לפליטים להגיע צפונה . אבל ערים עשירות אחרות 
כבר נחלצו לעזרה ושלחו לברינדיזי אוהלים מצוידים , מזון ובגדים . קפמאבינבעיית 
הפליטים האלבנים תחריף בתוך זמן קצר בשל האבטלה של אלפים מהם המתקיימים מהיד 
אל הפה עד שייקלטו איכשהו , אם לא יהגרו מכאן קודם לכן כמו עשרות אלפים 
אחרים . למעשה אין לאיטליה תרופה ממלכתית מאורגנת לבעיית ההגירה הזאת . 
יש מי שימצא עבודה עונתית בדרום החקלאי ויש מי שינסה להגיע לצפון העשיר 
יותר . באיטליה יש יותר משני מיליון מובטלים רשומים בלשכות העבודה , והגירעון 
של ממשלת איטליה הוא הגבוה באירופה המערבית . מאמצי רומא מכוונים עכשיו 
למנוע בכל מחיר גל הגירה דומה , להסביר את אזלת היד הראשונית ולחפש סיוע 
בקהילה האירופית , אולי במדינות שכנות , כדי לטפל בבעיה . כדי למנוע אי - 
הבנות כלשהן , כבר הציבה ממשלת שווייץ משמרות מיוחדים בערי הגבול כדי לבדוק 
את מסמכי הבאים מאיטליה , וכבר דאגה למנוע את כניסתם של כמה עשרות אלבנים 
לתחומה . ברן איננה רוצה למצוא את עצמה במצבה של רומא , והיא לא תרשה לאלבנים 
שירדו בהמוניהם בברינדיזי בלי מסמכים וכסף לגרום לה בעיות מיותרות . האוסטרים 
במעבר הברנר נוקטים גישה דומה . 
