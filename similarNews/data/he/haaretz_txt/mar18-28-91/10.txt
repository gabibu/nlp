כמובן שאם המאבק הציבורי לא יצליח , אני אציית לתקנות החדשות . אבל אני 
מתכוון להאבק נגדה בכל האמצעים החוקיים העומדים לרשותי . אני מאמין שהתקנה 
הזו לא תעמוד במבחן הסבירות המשפטית ולפיכך נשקלת אצלנו עתירה לבג"ץ . כמו 
כן אשקול יוזמות חקיקה בכנסת , כדי לסכל את ההחלטה הזו שהיא גזירה שהציבור 
לא יוכל לעמוד בה . זו תהיה קטסטרופה של ממש . אשקלון היא עיר של גנים . 
יש לנו מאות דונמים של גנים , עצים ופרחים . מבחינתנו משמעות ההחלטה של 
שר החקלאות היא הפיכת אשקלון למדבר . אנחנו השקענו במשך למעלה מארבעים שנה 
משאבים אדירים ועמל רב בפיתוח וטיפוח הגינון הציבורי ולפתע בא השר איתן ומחליט 
לייבש את הגינות , תוך הפגנת אטימות וחוסר רגישות מוחלטת לערכים של איכות 
חיים , שהם חשובים מאד בעינינו . יש לנו את אחד הפארקים הלאומיים היפים 
בארץ . הוא פתוח לציבור הרחב . יש בו מדשאות גדולות ובחגים כגון יום העצמאות 
והמימונה מגיעים אלפי אנשים לפארק כדי ליהנות ללא תשלום מיופיו של אתר הנופש 
והרגיעה הזה . בעיקר מגיעים לפארק חובבי טבע שאין בידם אמצעים לבלות בבתי 
מלון של חמישה כוכבים . בנוסף לכך כמעט בכל בית יש גינה . באשקלון ישנה 
מודעות גבוהה מאד לאיכות הסביבה והגנים הפכו לחלק אינטגרלי מחזות העיר . 
אינני מתעלם מן המציאות . אני מודע למשבר החמור במים , אבל חשוב להדגיש 
שכמות המים שצורכים כל הגנים הציבורים והפרטיים היא בסך הכל % 4 מכלל צריכת 
המים במדינה . אני תומך בכל מאמץ שיושקע בחיסכון במים . חייבים לעודד גידול 
צמחייה שאינה צורכת הרבה מים . התחלנו כבר במסע הסברה בקרב התושבים להתקנת 
חסכמים בגינות ובבתי השימוש . אבל במקביל גם משרד החקלאות חייב להנהיג משטר 
חירום בענפי החקלאות . להפסיק לייצר כותנה שצורכת כמויות מים גדולות ולצמצם 
את שטחי הפרדסים . אנחנו מוכרים את מי הביוב שלנו העוברים תהליך של טיהור 
לחקלאים באזור חוף אשקלון וניצנים . אנחנו מתכננים להקים מכון טיהור ברמה 
גבוהה , אשר ישרת את אשקלון , כשזו תמנה 002 אלף תושבים . אני מציע לשר 
החקלאות לתת לכל רשות מקומית הקצבת מים , ואנחנו נקבע את אופן החלוקה בין 
התושבים . נקבע שכל משפחה שתצרוך מעל כמות מסויימת של מים שתיקבע , תצטרך 
לשלם קנסות גבוהים . בדרך זו נוכל לצמצם את השימוש במים ולמנוע בזבוז . 
אבל לא ייתכן להרוס בבת אחת גנים שהשקענו מליוני שקלים בהקמתם ובטיפוחם . 
