נראה כי החשש מהחמצת הזדמנות בעניין קליטת המדענים העולים מברית המועצות 
הבליע קמעה סוגיות אחרות , חשובות לא פחות , הכרוכות במהותו ובמעמדו של 
המדע בישראל . הן מתייחסות בין השאר לקליטת המדען הישראלי שירד מן הארץ 
בגלל העדר תקציבי מחקר , ולזה שעלול לרדת מאותה סיבה . בעיצומה של מלחמת 
המפרץ נערך במוסקווה סמינר , בהנחיית נציגים של משרד המדע הישראלי , ובו 
השתתפו כ054 מדענים רוסים - יהודים . אחד הנציגים הישראלים היה ד"ר ויקטור 
בריילובסקי ( 55 ) , חוקר בתחום הבינה המלאכותית באוניברסיטת תל אביב , 
שעלה לישראל מברית המועצות ב7891 לאחר שהמתין כ"סי - רובניק " במשך 51 
שנים . לדעתו , רבים מהעולים מעדיפים להגיע לישראל , מכיוון שבה הם ממשיכים 
למעשה לחיות בתוך קהילה רוסית . עובדה זו מעניקה להם תחושת בית ומונעת 
מהם את הבדידות שממנה סובלים אלה שהגיעו לארצות הברית . במוסקווה הבחין בריילובסקי , 
לדבריו , בכך שמדענים בכירים , יהודים ולא - יהודים , כמעט שלא נשארו 
ברוסיה . הם הוזמנו ככל הנראה להשתתף בעבודות מחקר , לתקופה ארוכה , באירופה 
ובארצות הברית , ויש סיכוי קלוש שחלק קטן מהם יעלה לישראל . כל הסוגיות 
הקשורות בקליטת מדענים ניתנות להתייחסות על פי שתי קונצפציות : האחת מתמקדת 
בחשיבות המדענים ה"כוכבים " , הבודדים , והאחרת בחשיבות המאסות המספריות 
של המדענים . הקונצפציה הדומיננטית , זו של מכון וייצמן , מדגישה את חשיבות 
קליטת המדענים הבכירים , בעלי זיקה מובהקת לישראל , שתקציב מחקר הולם הוא 
המנוף היחיד הדרוש להבאתם ולקליטתם כאן . נשיא מכון וייצמן , פרוף חיים 
הררי , אומר כי יש צורך בהתחדשותה של המערכת המדעית בישראל , באמצעות הכנסת 
כוחות רעננים לתחומי מדע קיימים , או על ידי כניסה לתחומי מדע חדשים , 
שבחלקם עדיין אינם קיימים כאן . כדי לחדור לתחומים חדשים יש , לדבריו לקלוט 
מדענים עולים ולהחזיר מדענים ישראלים יורדים . קפמאבינבדרך כלל , אומר 
הררי , המדען הישראלי נוסע לארץ אחרת לתקופה של שנתיים , כדי להיכנס לשטח 
חדש . בתום השנתיים הוא מנסה לפתח בארץ את מה שלמד , אך הוא נכשל בהשגת 
תקציב מחקר והוא נאלץ להעביר את פעילותו המדעית לארץ אחרת . הררי מודה , 
כי החזרת הישראלים חשובה יותר מקליטת עולים , בשל המחויבות כלפיהם . 
גם הזיקה לישראל , מטבע הדברים , חזקה יותר בקרב המדענים הישראלים היורדים 
מאשר בקרב העולים הרוסים מן העלייה האחרונה . ניסיון השנתיים האחרונות מלמד , 
לדבריו , כי המדענים הישראלים הבולטים ביותר מוכנים אפילו לקורבן כספי 
אישי , אך מתקשים לוותר על תקציב תשתית וציוד מחקרי מספק , החיוני לשמירת 
רמתם הגבוהה בזירה הבין לאומית . הררי מסווג את העלייה לשלוש קבוצות . הקבוצה 
הגדולה ביותר של מדענים כוללת מדענים , מהנדסים ואנשי טכנולוגיה . " במישור 
זה ההתייחסות לנושא היא בעיקרה כלכלית ולא אישית " , הוא אומר , והמאסות 
הגדולות של העולים אכן עשויות להועיל בהרחבת היקף התעשייה המתחוכמת , הואיל 
ובמדינה קטנה כישראל רק הסקטור היצרני התעשייתי , המכוון בעיקר ליצוא , 
יכול לגדול מעבר למוגבלות המוכתבת על - ידי האוכלוסייה הקטנה . הקבוצה השנייה 
כוללת את המדענים הבכירים יותר , המנסים להיקלט במוסדות השונים להשכלה גבוהה . 
כאן נדרשת כבר הבחנה על פי שטחי המחקר . " מסתבר כי חלק מן המדענים והדוקטורנטים 
הרוסים הם בעלי רמה טובה מאוד במתמטיקה ובפיסיקה תיאורטית , אך הם חלשים 
בדרך כלל במדעי המחשב והביולוגיה , ולכן בתחומים האחרונים תיתכן כניסה לשטחים 
חדשים רק באמצעות מדענים ישראלים " , אומר הררי . אלה עשויים להיות גם 
מבני הדור הצעיר , אשר המאמצים לא לאבדם משולים להחזרתם . קפמאבינבקבוצה 
השלישית כלולים המדענים הבכירים , בעלי השם בתחומיהם , שהמחקר המדעי כולו 
למעשה נשען עליהם . בישראל מועסקים היום במוסדות להשכלה גבוהה כ000 , 2005 , 
2 חוקרים בעלי תואר ומעלה , אך רק פחות מ002 מהם מוערכים כ"מובילים " . 
הררי מתריע , כי " אם חלילה נאבד בשנה שלושה - ארבעה מדענים ישראלים בכירים , 
בגלל פגיעה בתקציב המחקר שלהם , הרי שבעוד עשור נאבד לחלוטין את חשיבותנו 
בעולם המדע " . לעומת זאת , אם נתייחס לחותמם של מדענים בכירים במדינה קטנה , 
שמן הסתם גם ימשכו אליהם " לוויינים " מדענים חשובים נוספים , וננווט 
חלק ניכר ממאמצי הקליטה לשלושה - ארבעה מדענים בכירים בשנה , ניתן יהיה 
אולי לחזור לרמה בין - לאומית גבוהה . רישומו של ה"כוכב " הבודד דומה במדע 
ובספורט , ואפשר להביא כדוגמה את טל ברודי , שהפך את ישראל למעצמת כדורסל , 
ואשר ההשקעה בו מתגמדת יחסית לפירותיה . לדברי הררי , אף לא אחד מארבעת 
המדענים הבכירים שהגיעו השנה כחלק מן העלייה ההמונית הרוסית , והעוסקים 
במחקר במכון וייצמן , לא נמצא מתאים לקבלת קביעות . לעומת זאת קולט השנה 
מכון וייצמן שלושה מדענים בכירים : פרוף מרדכי הייבלום , ישראלי חוזר , 
שתולים בו ציפיות גדולות בכל הקשור לפיתוח המיקרואלקטרוניקה בארץ ; פרוף 
סם שפרן , כימאי עולה מארצות הברית , העומד בראש מחלקת הפולימרים במכון 
וייצמן ומדען בריטי בכיר בתחום הניאורו - הורמונלי , שיגיע בקרוב . הררי 
מציין , כי דווקא ארצות שהעלייה מהן היתה מזערית , כמו ארצות הברית ובריטניה , 
תרמו השנה למכון וייצמן מדענים בכירים . עובדה זו אינה מסייעת כלל להנחה 
שיש קשר ישיר בין קבלת מדען בכיר ובין גודל הקבוצה שממנה הוא בא . קפמאבינהקונצפציה 
השנייה שבה עוסק משרד המדע והטכנולוגיה מתייחסת לחשיבותם המספרית של המדענים 
העולים . קונצפציה זו אחראית לכך שלא תהיה העדפה להחזרת מדענים ישראלים 
או מניעת ירידתם במדיניות הקליטה של שר הקליטה , פרוף יובל נאמן . מסתבר 
כי על פי הערכת משרד המדע , מספרם של המדענים היורדים ב51 השנים האחרונות 
הוא גדול : כ006 ישראלים בעלי מקצועות מדעיים מקבלים רשיונות עבודה קבועים 
מדי שנה בארצות חוץ . כלומר , המאסה המספרית החשובה במשרד המדע היא זו 
של קהיליית העולים ככלל , ואשר פוטנציאל קליטתם תלוי ישירות , לדברי נאמן , 
בקליטת המדענים שביניהם . נאמן מסביר , כי " קהיליית העולים היא מאוד 
מעמדית , ולכן תהיה המוטיווציה שלהם להיקלט מושפעת מאוד מקליטת אליטת האינטליגנציה 
שבתוכם " . ד"ר ברוך אייל , האחראי על קליטת מדענים עולים ועל כוח - אדם 
מדעי במשרד המדע , אומר כי אין במשרד המדע יחידה מיוחדת המטפלת בהחזרת מדענים 
ישראלים " . לדבריו , המדען הישראלי החוזר מטופל על ידי המרכז לקליטה , 
השייך למשרד הקליטה , שהוקם לצורכי טיפול במדענים עולים , אך גודל הסיוע 
הניתן לישראלי נמוך מזה הניתן לעולה . אייל מוסיף , כי לתוכניות היזומות 
הגדולות של משרד המדע לקליטת מדענים עולים עשויים להיות תוצרי לוואי שיסייעו 
גם למדענים הישראלים . עד היום נקלטו במקומות עבודה כ009 מדענים ומהנדסים 
עולים מתוך כ005 , 3 איש . באוקטובר האחרון הגיש משרד המדע לממשלה תוכנית 
קליטה ל000 , 2 מדענים עולים , כולל מהנדסי מחקר ופיתוח . עלותה של התוכנית 
כ051 מיליון ש"ח השנה , ומתוכם אושרו , לדברי נאמן , בין 02 ל03 מיליון 
ש"ח למשרדו . השר מבקש בתוכנית הידועה במשרד המדע כ"תוכנית ה000 , 2 " 
ליצור מסגרות חדשות שיכילו תקנים ומשימות מתאימות , וכן לדאוג לתקצוב התשתית 
ולחלק מהמשכורת במשך שנתיים , שלאחריהן הוא מקווה שהמדען העולה יוכל כבר 
לעמוד ברשות עצמו . התוכנית נכנסה כבר לשלבי מימוש ראשוניים בהנחיית ועדת 
היגוי במשרד המדע . קפמאבינטענתם של בנק ישראל ושל פרוף מיכאל ברונו היתה 
נגד סיוע והתערבות ממשלתית ישירה בנושא , שעלולים ליצור , לדבריהם , " קליטה 
לא אמיתית " . לפי תפיסת בנק ישראל , המוצגת על ידי דוברו , אמנון יעקובי , 
יש לתת לכוחות השוק לפעול גם בתחום הקליטה . על פי תפיסה זו , " שיטת 
הסיוע וההתערבות המסיווית הממשלתית בקליטה שידענו בשנות ה05 , לא תצלח היום , 
בגלל המספר הרב של העולים ובגלל מורכבות המשק " . לדברי יעקובי , עלולה 
" תוכנית ה000 , 2 " , הקצובה לשנתיים , " ליצור אצל העולה מדען אשליה 
של פתרון קבע ולהניאו מחיפוש פתרון אמיתי חלופי " . הפתרונות האמיתיים והקבועים 
ייווצרו , לעומת זאת , באמצעות השקעה בתשתית , תמיכה במחקר ובפיתוח ובהשתתפות 
בסיכונים , גם מצד הסקטור הפרטי . השקעות על בסיס זה בחמש השנים הבאות , 
בענפים שייצרו מקומות תעסוקה לעולים ולישראלים , ישלימו את הקליטה , שתחל 
קודם כל במערך הלא - מנוצל - עד - תומו של ההון הקיים , והשכר בענפים השונים 
ייקבע על ידי כוחות השוק . לבד מניצול יעיל יותר של ההון הקיים , מציע 
בנק ישראל גם הגמשה של שוק העבודה . לדוגמה , מדען יוכל לעבוד במשמרות 
ולנצל את המעבדות גם בלילות , וכן לעבוד תמורת שכר נמוך יותר , בניגוד 
להוראות האוסרות עבודה בשעות מסוימות , וכנגד שכר רצפה הנהוג במקצועו . 
נאמן מסתייג נחרצות מטיעוני בנק ישראל . לדעתו , יש ליצור מסגרות קולטות 
ראשוניות עבור המדען העולה , כמוצע ב"תוכנית ה000 , 2 " , שבהן יובטח שכרו 
באמצעות משרד הקליטה , שאם לא כן יפעלו כוחות השוק לכיוון עזיבתו את ישראל . 
אך שוב ושוב נשמעות טענות נגדיות , שכביכול צמרת המדע הסובייטית יהודית 
ממילא לא מנסה לעלות לישראל והיא מעדיפה מלכתחילה את הנתיב לארצות אמריקה . 
ב"בית ספר חורף לפיסיקה " בירושלים , שהקים בשעתו פרוף יובל נאמן , נערך 
באחרונה כנס בין - לאומי של פיסיקאים תיאורטיקנים . נאמן מספר , כי שלושה 
מתוך שבעת המרצים החשובים ביותר בכנס היו יהודים מברית המועצות , שהיגרו 
לארצות הברית . על אחד מהם , פרוף סשה מיגדל , מדען בכיר בתחומו , אומר 
נאמן כי על אף זיקה כלשהי שיש לו לישראל , אין מיגדל מתכוון לעלות ארצה , 
אפילו אם היה מוענק לו כאן תקציב גדול מאוד . מצד שני , השמועות מספרות 
על מדענים סובייטים שבחרו להגר לארצות הברית ושם הם נאלצים להסתפק בניקוי 
מבחנות . משרד המדע קושר בין קליטת המדענים העולים לבין קליטת העלייה מרוסיה 
בכלל , וסבור שהמדענים , שהם הצמרת החברתית של העולים , ישפיעו על רצונם 
של כלל העולים להיקלט . התפיסה האומרת שיש לקלוט מספר גדול של מדענים , 
הנקוטה במשרד המדע , תסייע לפיכך לקליטה המסיווית של כלל העולים , אך 
לא ברור עד כמה תסייע לרמתו ולמעמדו של המדע בישראל . מציגי התוכניות לקליטת 
המדענים העולים , המטעימים כי גם מיעוט מהישראלים עשוי בעקיפין לצאת מהן 
נשכר בעתיד , אינם מוצאים טעם לפגם בהתייחסות עקיפה לישראלים . מול גישה 
זו יש מקום להעמיד את תפיסת מכון וייצמן , המדגישה את חשיבות שובם של מדענים 
ישראלים בכירים , בעלי זיקה חזקה לישראל , שתקציב המחקר יגדל כדי להחזירם 
לכאן . אלה עשויים אולי להעלות את המדע בישראל לרמה שממנה ירד לפני כעשור . 
