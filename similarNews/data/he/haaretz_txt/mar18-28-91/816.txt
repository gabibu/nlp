ניו - יורק ( מיוחד ל"הארץ " ) . תשעה סנאטורים בכירים משתי המפלגות שיגרו 
מכתב לראש ממשלת יפאן , בו ביקשו כי יטפל בכניעת חברות יפניות לחרם הערבי . 
העתק מן המכתב הועבר אתמול לקונגרס היהודי העולמי שפרסם לא מכבר דין וחשבון 
על היחס השלילי כלפי ישראל מצד חברות יפניות . במכתב מטעימים הסנאטורים כי 
ביחסם לישראל חברות יפניות רבות אף הרחיקו לכת מעבר לדרישות אנשי עסקים ערביים 
עמן הם עומדות בקשרי מסחר . " אחדות מהחברות היפניות הגדולות והיוקרתיות 
מסרבות לנהל עסקים עם ישראל ומגלות אפליה בהענקת תנאי אשראי ומימון פיננסי 
בהסכמים עם חברות ישראליות " , נאמר במכתב . הסנאטורים מזכירים את מדיניות 
ההבלגה שנקטה ישראל במהלך המלחמה נגד עיראק וטוענים כי היא ראויה ליחס חיובי 
יותר מצד חברות יפניות . " אנו מבקשים ממך לשקול מחדש את עמדת יפאן כלפי 
סחר עם ישראל , ולעודד חברות יפניות להפסיק את החרם עליה " , כתבו . דו"ח 
הקונגרס היהודי העולמי קובע בין השאר , כי חברות יפניות מרכזיות מסרבות 
לנהל קשרי סחר עם ישראל , ביניהן טויוטה , מאזדה , ניסן , טושיבה ותאגיד 
הפלדה ניפון . חברות אחרות מוכנות לקשרי מסחר בלתי ישירים עם ישראל . 
