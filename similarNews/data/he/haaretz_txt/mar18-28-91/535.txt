( ע ) . סליק סמים נתגלה באדמה בחצר בית בכפר סמיר במבואותיה של חיפה . 
כך התברר בעת הארכת מעצרו של סמי זכי בוקאעי ( 62 ) , תושב כפר סמיר , 
בעשרה ימים . בא - כוח המשטרה טען בבית המשפט כי עקב מידע מודיעיני , התגלה 
כי בביתו של החשוד מתנהלת " תחנת סמים " . בלשי המשטרה קיימו תצפית על הבית , 
וגילו מקום מסתור באדמה שבו נמצאה צנצנת שהכילה 96 גרם של חומר החשוד כהרואין . 
בחיפוש בחצר נמצאו גם כספת פרוצה , שתי מסכות שחורות ומאזניים שעליהם נתגלו 
שרידי סמים . החשוד טען בבית המשפט להגנתו כי הוא גר באזור שבו נרקומאנים 
משתמשים בסמים , וכי אין לו כל קשר לצנצנת הסם שנתגלתה בסליק . 
