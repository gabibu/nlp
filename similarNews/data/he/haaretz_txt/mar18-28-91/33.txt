חלומו של כל שחקן הוא לעמוד על הבמה לבד , כשכל האור וכל תשומת הלב מרוכזים 
בו . אמנם מפתה לטעון שמעט מאוד שחקנים ניחנו באיכויות שמצדיקות שהות במחיצתם 
הבלעדית במשך ערב שלם על הבמה , אבל ה"תיאטרונטו " הקודם הניב שתי הצגות 
יחיד טובות מאוד ( " תעתועון " עם רמי הויברגר , על - פי איציק בן - 
נר , ו"הגמד " של יהודה אלמגור , על - פי פר לגרקוויסט ) ושני מספרים 
משעשעים ( דודו אלהרר בסיפורי אבו - נימר וארנון צדוק בסיפורים משלו ) . 
חגיגת הצגות היחיד " תיאטרונטו 19 " תתקיים השנה באיחור קל מהמתוכנן , 
בשל המלחמה . בין 52 ל - 82 באפריל יוצגו בכל ארבעת אולמות מרכז סוזן דלל 
בנוה - צדק ( שהוא שותף פעיל להפקה ) 61 הצגות יחיד שנבחרו מתוך 001 על - 
ידי יעקב אגמון , מנהל האירוע ואחד מיוזמיו ( ושחברת " בימות 0002 " 
שלו היא המפיקה את האירוע ) , אילן רונן , המנהל האמנותי של תיאטרון הקאמרי , 
וד"ר גד קינר , הדרמטורג של התיאטרון ( קאמרי הוא השושבין המרכזי השני 
לחגיגת יחיד זו ) . כל ההצגות יתרכזו באישיותו של השחקן , אבל כמה מהן 
גם לא יסתתרו אחרי דמות בדיונית : " צא החוצה ילד רע " יאפשר לשי שוורץ 
להראות את עצמו ; " כנס דודו דותן לדורותיו " יעניק את השירות האישי לדודו 
דותן . לאירוע נכתבו כמה מחזות מקוריים , שיציגו את אישיותו של השחקן בעיבוד 
שמאפשר לו לעטות מסכה תיאטרונית : " אבר זר " של איציק סיידוף ויוסי קאנץ 
הוא סיפור עלייה והיקלטות של נער המנסה להיות חלק מחברה חדשה , ואין ספק 
כי הוא מסתמך על הביוגרפיה של היוצרים . סיידוף מביים וקאנץ משחק ; אריה 
מארק מתיאטרון " הפרגוד " הירושלמי הוא המחזאי והשחקן ב"המהלך האחרון " , 
והוא נאחז בעברו . הבמאי הוא אבי הדרי , ואת המוסיקה כתבה ומבצעת ליז 
מגנס . מנחם עיני ( עם תזמורת של ארבעה נגנים : האם זו עדיין הצגת יחיד ? 
) יגיש שירים ומונולוגים על עולם בלי אהבה ועל אמונות בעולם בלי אמונות . 
שותפו לכתיבה והבמאי הוא דורי פרנס . ואין ספק כי קיים ממד אוטוביוגרפיה 
גם ב"אנה , נינה , קטרינה וגרושינקה . . . " , שעיבדה וליקטה רבקה משולח 
ומבצעת שחקנית עולה חדשה , אירינה סלזובה . חובבי סטטיסטיקה ישמחו לגלות 
ש8 מתוך 61 ה"יחידים " הם " יחידות " : אירית מימרן - בהם תעלה הצגה המבוססת 
על " אנה לא " של אוגוסטין גומז - ארקוס , ודליה שימקו תעלה הצגת יחיד 
על - פי מחזות ושירים של לורקה את שתי ההצגות עיצבו נאוה צוקרמן ויעל שגיא ; 
דניאלה מיכאלי תגיש ( בעיבודה ובעיבודו של יורם פאלק ) את " שלאף - שטונדה " 
של יהודית קציר ; מרים גבריאלי תגיש את " לה מאמא " של פרנקה רמא ודריו 
פו ( תרגום רבקה משולח ובימוי ישראל גוריון ; לפניה עסקו במונולוגים הפמיניסטיים 
של רמא דינה דורון וליאורה ריבלין ) . גבריאלי הציגה בעבר ערב יחיד המבוסס 
על טקסטים של חנוך לוין " שש שעה רקובה " . מיכל ורד תציג את " בגוף ראשון " , 
המציג ישראלית טיפוסית , שכתבה ישראלה גרינברג ; אלינועם שלו תציג " מקל 
של קינמון " " דרמה זעירה סביב השיפולים המדירים שינה מעפעפינו " , כמו 
שכתוב בידיעה לעיתונות , ( ואלינועם שלו הוא שמה החדש של המשוררת שולמית 
אפפל ) וההצגה היא על " החבר , השכן והבעל , החי עם דבורה , משיג את 
שוש וחותר להטיל עוגנו בשרה " . מביים רוני ניניו ; השחקנית סלווה נקארה 
תעלה הצגת יחיד שכתבה דניאלה כרמי . השחקן הערבי אכרם תאלאווי יעלה את " אני , 
מפלצת " על - פי " הרקוויאם הגרמני " של חורחה לואיס בורחס . זהו וידוי 
של אינטלקטואל , חבר המפלגה הנאצית ומנהל מחנה ריכוז , ערב הוצאתו להורג 
בעקבות משפטי נירנברג . בחירה מעניינת בהתחשב בכל מרכיביה ; גדעון שמר 
יביא לצופים את " אני ( לא ) יהודי " סיפור ההישרדות של ולנטין זנגר , 
שהיה חייב להתחזות לגרמני בימי מלחמת העולם השנייה בפרנקפורט , כדי להסתיר 
את זהותו היהודית . עיבדו ללי הררי וגדעון שמר , שכבר שנים עובד בעקביות 
כשחקן יחיד . משלימים את הרשימה שני שחקנים שיעלו פשוט עד כמה שזה יכול 
להיות פשוט טקסטים שנכתבו לשחקן אחד : שלמה וישינסקי יעלה את " אינפנטיל " 
של ריימונד קוש , על מבוגר המתבונן בעולם בעיני ילד , בבימויו של אילן 
תורן , שצבר ניסיון בבימוי הצגות יחיד ( " תעתועון " ) ; עמי דיין יציג 
את " אהבת פרא " של סם שפרד , עם בימוי ומוסיקה של שוש רייזמן , שגם 
יעצה למיכל ורד בהצגה שלה . רק ארבעה - חמישה מן השחקנים הם ותיקים יחסית 
( גבריאלי , שמר , וישינסקי , עיני או סאלווה נקארה ) , ומלבד הדמויות 
( דותן , מארק ) היתר הם צעירים , אם לא חדשים ממש . ההצגות יתחרו על 
שלושה פרסים , כולם ע"ש נסים עזיקרי , בסך כולל של 01 אלפים ש"ח . בין 
התומכים באירוע כדי שאיש מהם לא ייעלב עיריית תל - אביביפו , משרד החינוך 
והתרבות , קרן תרבות אמריקה - ישראל , מפעלות דיסקונט לתרבות ואמנות וקרן 
תל - אביב לספרות ואמנות . 
