בנק כללי , הנאמן של איגרות החוב של חברת יצהר , יפנה הבוקר לבית המשפט 
בבקשה למנות לחברה כונס נכסים . ההחלטה למנות לחברה כונס נכסים התקבלה לאחר 
שהאולטימטום שנתנו בעלי איגרות החוב של החברה פג אתמול . בשלושת הימים האחרונים 
התנהלו מגעים קדחתניים בין נציגי החברה , הבנקים , וקבוצת רד - רוק , 
שביקשה לרכוש את החברה , בניסיון למנוע את פירוק החברה . אתמול בשעות הערב 
התברר כי אין כל מוצא שיכול למנוע את הפנייה לכונס נכסים . בידי חברת יצהר 
לא היו האמצעים להעמיד לבעלי האג"ח ערבות בנקאית בסכום של 009 אלף שקל . 
בעל השליטה בחברה , יצחק מיטלמן , לא הביע נכונות להעניק ערבות אישית . 
באסיפה כללית של בעלי איגרות החוב של החברה התקבלה לפני שבועיים החלטה כי 
אם לא תעמיד החברה , או בעל השליטה בה יצחק מיטלמן , ערבות בנקאית לפירעון 
הריבית והפרשי ההצמדה אותן היא חייבת , יפעל הנאמן של האג"ח לפירעון מיידי 
של האג"ח . החלטת בעלי איגרות החוב מהציבור התקבלה בזמנו כדי להרתיע את הבנקים , 
בעלי השליטה והחברה ולהפעיל עליהם לחץ . בבורסה העריכו אתמול כי לאחר שהנאמן 
של האג"ח יפנה לבית המשפט , יצטרפו אליו הבנקים , שהם הנושים העיקריים 
של החברה . נראה כי בעלי איגרות החוב של החברה לא יזכו לראות את כספם בחזרה , 
משום שהאג"ח מובטחות בביטחונות מהדרגה הנמוכה ביותר , והציבור הוא הנושה 
בעל הקדימות הנמוכה ביותר . בבורסה אתמול נרשמו ביקושים ועליות שערים חדות 
בניה"ע של יצהר , מסיבות לא ברורות . ידיעות אופטימיות מצד גורמים שהיו 
קשורים במשא - ומתן הביאו לביקושים . שערה של איגרת החוב של החברה עלה ב%5 . 
9 , ולמניית ה5 של החברה נרשם שער " קונים בלבד " . ככל הנראה יופסק היום 
המסחר בניירות הערך של החברה . 
