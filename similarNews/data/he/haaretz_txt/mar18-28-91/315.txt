חלק בלתי נפרד מהפעילות הדיפלומטית הקדחתנית , שאיפיינה את מסדרונות האו"ם 
בתום המלחמה , היה דקלומו היומי לעיתונאים של שגריר תימן , עבדדאלה אל - 
אשתאל , אל תוך סוללת המיקרופונים : " ההצעה העיראקית האחרונה היא פריצת 
דרך ומועצת הביטחון חייבת לדעתי לדון בה בכובד ראש ולהחליט ללא דיחוי על 
הפסקת אש " . דקות ספורות לאחר מכן תפס את מקומו מול העיתונאים שגריר קובה , 
ריקרדו אלארקון : " ארצות הברית מתעלמת שוב מהצעות עיראק . האמריקאים 
פשוט להוטים להמשיך בקרבות " . השניים הפכו לצמד מוכר במסדרונות האו"ם בשבועות 
שלאחר אירועי הר - הבית . האיבה לישראל איחדה את שגרירי שתי המדינות הקטנות 
והעניות במתקפתם הדיפלומטית על ישראל במועצת הביטחון . שניהם השכילו לנצל 
את חרדתה של ארצות הברית לשלמות קואליציית המדינות נגד עיראק וסחטו ניסוחים 
חריפים להחלטות נגד ישראל . מעודדים מהצלחתם ניסו השניים לשחק תפקיד מרכזי 
בטיפול בסכסוך במפרץ הפרסי , אך תמיכה בלתי מסויגת בעיראק ועוינות לארצות 
הברית סינוורה את השניים והם נכשלו בהבנת הנחישות האמריקאית שלא להניח לשליט 
עיראק להיחלץ מתבוסה צבאית מוחלטת ומתשלום מלא עבור תוקפנותו . " מועצת 
הביטחון היא בת - ערובה בידי הממשל האמריקאי " , קבל אל - אשתאל . היתה 
זו הגדרה בלתי דיפלומטית לכללי משחק חדשים שהשגריר התימני ועמיתיו בקבוצת 
המדינות הבלתי מזדהות איחרו , או סירבו , לקלוט . מאז 2 באוגוסט התייחסו 
האמריקאים לגוף המבצע של הארגון הבין - לאומי כאל צלע שלישית של משולש שטיפחו 
וניצלו עד תום במיומנות רבה . לא היה פגם בתיאום בין הממשל , הפיקוד העליון 
בריאד והמשלחת האמריקאית באו"ם , בהנהגתו המקצוענית של תומס פיקרינג . 
האגפים בזירה האו " מית נשמרו היטב על - ידי השגריר הבריטי , סיר דייוויד 
הייני , והסעודי סמיר שיאהבי . קפמאבינבמשך שנים ממשלים אמריקאים לא שבעו 
נחת מהאו"ם ונשיאי ארצות הברית לא הסתירו את יחסם המזלזל בארגון , שהגיע 
לשיאו בימיו של רונלד רייגן . יחס זה התבטא בין השאר בהשעיית תשלומי דמי 
החבר ומענקים אחרים שהצטברו לסכומי עתק של מאות מיליוני דולרים . בהנהגת 
נשיא שהיה בעבר שגריר באו"ם השתנה בעליל יחס הממשל לארגון . ההפשרה ביחסי 
שתי מעצמות העל כמעט שחיסלה את ההתמודדות ביניהן באו"ם , לפחות את מרכיב 
העוינות שאיפיין בעבר התמודדות זו . כאשר פרץ המשבר במפרץ , היה הממשל 
ערוך לנצל את הארגון הבין - לאומי לצרכיו . אם תילמד , כדברי נורמן שוורצקופף , 
המתקפה הצבאית שעליה פיקד עוד שנים רבות בבתי ספר צבאיים כמופת לתכנון וביצוע 
מעולים , הרי השימוש שעשה הממשל האמריקאי במועצת הביטחון והשתלטותו על גוף 
זה יילמדו בבתי ספר לדיפלומטים , כדוגמה למדיניות מיומנת , נועזת ומרחיקת 
ראות . לאחר שהוכחו בפועל חוסנה ונכונותה של קואליציית המדינות להילחם , 
התפנו האמריקאים ללכד את חמש החברות הקבועות של מועצת הביטחון , ששתיים 
מהן , ברית המועצות וסין העממית , לא נטלו חלק פעיל במלחמה ואף הקפידו 
להזכיר מדי פעם את אהדתן לעיראק הנצורה והמוכה . במקום לבזבז זמן ומרץ על 
שיחות שכנוע עם המדינות הבלתי מזדהות , התמקד תומס פיקרינג במגעים בלתי 
פוסקים עם החמש , שמר עמן על קשר יומי , דיווח להן על המתרחש ותיאם עמן 
מהלכים דיפלומטיים . כך הצליח כמעט לנטרל את קרבתו של הנשיא התורן של מועצת 
הביטחון , שגריר זימבאבווה , סימבאננדוקו מומבנגאגווי , למדינות הבלתי 
מזדהות , ובעוד ששגרירי תימן וקובה מתלוננים על הדחיות החוזרות ונשנות של 
ההצעות העיראקיות ועל היחס המשפיל כלפי עיראק , התגבשה חזית מלוכדת של חמש 
המדינות הקבועות . כאשר התברר כי החמש פועלות בעצה אחת עם האמריקאים , 
איש באו"ם לא שם לב לקובלנות הבלתי מזדהות על השתלטות אמריקאית . בשלב מסוים 
נראה היה כי חזית החמש נסדקת . במוסקווה פעל מיכאיל גורבצוב להצלתם של עיראק 
מתבוסה צבאית ושל סדאם חוסיין מהשפלה . יבגני פרימקוב ניצל את ידידותו רבת 
השנים עם שגריר ברית המועצות באו"ם , יולי וורונצוב , והנחה אותו לנקוט 
עמדה עצמאית במטרה להגיש הצעת החלטה להפסקת אש . לרגע נדמה היה כי העוינות 
בין ברית המועצות לארצות הברית התעוררה לחיים . היה זה דווקא השגריר הבריטי 
שהתייחס לעמדתו של עמיתו הסובייטי ולאחר התייעצויות בלתי רשמיות בין חברות 
המועצה אמר לעיתונאים : " הוא לא יודע על מה הוא מדבר " . פרשנים במרכז 
האו"ם כבר העריכו כי המהלך הסובייטי ניתב את הממשל האמריקאי למבוך . אך 
הנשיא בוש הוכיח שוב , כי הוא מקדים בצעד אחד את יריביו . הצהרה תקיפה 
בוואשינגטון שמה קץ למאמץ התיווך של גורבצוב . וורונצוב הבהיר לידידו הטוב 
פרימקוב , כי הנחישות האמריקאית אף חזקה מכפי שהיא נראית כלפי חוץ . קפמאבינפרשנים 
ותיקים במרכז האו"ם סבורים , כי המאמץ הסובייטי שיקף מדיניות שלפיה מוסקווה 
תמשיך להפגין גישה מתחשבת בעיראק ובה - בעת ישתף השגריר הסובייטי פעולה עם 
עמיתו האמריקאי באו"ם . ברור שהניצחון המוחץ בשדה הקרב תרם הרבה לאישוש מעמדה 
של ארצות הברית באו"ם ולחיזוק השפעתה במועצת הביטחון ובלם ניסיונות מצד הבלתי 
מזדהות להפריע למהלכים דיפלומטיים מצד האמריקאים והבריטים . לאחר שהתבררו 
ממדי הניצחון של בעלות הברית וגודל התבוסה העירקית , העדיפו נציגים רבים 
להתמקם בצד המנצחים . המזכיר הכללי , פרז דה - קואיאר , שמאז פרוץ המשבר 
נראתה הנייטרליות הכפויה עליו מתוקף תפקידו נוטה לצד עיראק , שינה אף הוא 
את טעמו וטרח להטעים באוזני עיתונאי האו"ם שהוא מאושר משחרורה של כוויית - 
סיטי . מי שנראה אומלל היה שגריר עיראק , עבדול אמיר אל - אנבארי , שהפך 
לשק החבטות של הממונה עליו , שר החוץ העיראקי טארק עזיז , שלא העז להופיע 
במרכז האו"ם בניו - יורק כדי לייצג את מדינתו בשעת מצוקה . הוא העריך בטעות , 
כי הדרך למועצת הביטחון עוברת במוסקווה , וכשנוכח בטעות זו , ניסה להוליך 
שולל את הנשיא התורן של המועצה באמצעות שגרירו , במכתבים שהעביר אליו . 
במכתב הראשון כתב כי עיראק מקבלת את שתי ההחלטות 066 על נסיגה ו476 על 
תשלום פיצויים לכוויית , רק לאחר שתוכרז הפסקת אש . לאחר שמכתב זה נדחה 
על הסף , העביר מכתב שני , קצר יותר , שבו ציין כי עיראק מצייתת לכל 21 
ההחלטות שאושרו נגדה אם תוכרז הפסקת אש . במכתב השלישי מצוין שעיראק מקבלת 
את כל ההחלטות ויש בקשה להפיץ את המכתב בין חברות המועצה . אך כדברי השגריר 
הבריטי , גם תוכן מכתב זה היה " מאוחר מדי ומעט מדי " . בנאומו לאומה בישר 
הנשיא בוש , כי הורה על השעיית מעשי האיבה . את ההחלטה הרשמית על הפסקת 
אש השאיר למועצת הביטחון , שעל סמך החלטתה הוכרזה המלחמה , אך את התוכן 
הסופי של ההחלטה ועיתוי הגשתה להצבעה הכתיבו האמריקאים והבריטים . כמחווה 
של מנצחים נענו לדרישת ברית המועצות וסין העממית להוציא מהנוסח את הסעיף 
שלפיו שמורה לבעלות הברית הזכות לחדש את המתקפה הצבאית אם עיראק לא תציית 
להחלטות המועצה . אך הנוסח כולל אזכור ההחלטה 876 , המסמיכה נקיטת כל האמצעים 
הנחוצים אזכור שהאמריקאים מפרשים כזכות לחדש את המלחמה . במהלך הדיון על 
הפסקת האש תבע שגריר קובה לא פחות מ81 תיקונים בנוסח הצעת ההחלטה האמריקאית - 
בריטית , אך כולם נדחו על הסף . קפמאבינההחלטה על הפסקת האש שאושרה במועצת 
הביטחון היא בעצם מתן תוקף רשמי להצהרת הנשיא בוש בדבר השעיית מעשי האיבה . 
האמריקאים לא יאמרו זאת במפורש , אך באו"ם מבינים כי מה שחשוב יותר הוא 
ההסדר בדבר הפסקת אש שיושג בפגישת הקצינים האמריקאים והעיראקים , שתתנהל 
על אדמת עיראק . פקידים בכירים בממשל הבהירו , כי בפגישה זו לא יתנהלו 
מיקוח או משא ומתן . הגנרל שוורצקופף יגיש לקצינים העיראקים רשימה של דרישות 
ותנאים ויתבע קיומם ויישומם המלא והמיידי . כך שגם הפסקת האש ותנאיה ייזכרו 
כהישג אמריקאי . הניסיון שרכשה ארצות הברית בניווט מועצת הביטחון הוא נכס 
יקר שתעשה בו שימוש בעתיד הקרוב . יש להניח , כי בד - בבד עם מסעו של מזכיר 
המדינה , גיימס בייקר , במדינות המפרץ והמזרח התיכון , עוסקים צוותי חשיבה 
בסטייט דפרטמנט בהגדרת חלקה של מועצת הביטחון ביישום חזונו של הנשיא בוש 
על הסדר העולמי החדש והקצאת תפקיד למועצה ביישוב מוקדי הסכסוך במזרח התיכון . 
תהא ההגדרה אשר תהא , היא לא תבשר טובות לישראל . גם אם ואשינגטון תרצה 
להגביל את תפקיד המועצה בטיפולה בבעיות המזרח התיכון , היא תתקשה לעשות 
זאת . לא רק תימן וקובה , או נציגים אחרים של הבלתי מזדהות , שיירשו את 
מושבי שתי המדינות הללו מסביב לשולחן מועצת הביטחון , ידרשו טיפול לישראל 
שיהיה זהה לטיפול שהעניקו לסכסוך עם עיראק אין ספק שגם ברית המועצות , 
סין העממית וצרפת יתבעו מארצות הברית נאמנות לחזית המלוכדת שהתגבשה בין חמש 
החברות הקבועות . תביעה זו עשויה לסלול את הדרך להעלאתה מחדש של ההצעה הישנה 
בדבר שיתופן של החמש בכל תהליך של שלום במזרח התיכון . במקרה הטוב עשוי 
הממשל האמריקאי ליזום הצעה נגדית ולהסכים לשיתופה של ברית המועצות בלבד . 
לפני שבועות אחדים אמר שר החוץ בייקר לקבוצה של מנהיגים יהודים , כי מוטב 
שישראל תסכים לשיתופה של ברית המועצות ושלא תיאלץ לקבל כשותף את האו"ם . 
קפמאבינפרשנים במרכז האו"ם מעריכים , כי בשבועות הקרובים תפעל ארצות הברית 
בשני מישורים מקבילים כדי לקדם הסדר של שלום במזרח התיכון וליישב את השאלה 
הפלשתינית . היא תנהל מגעים ישירים עם ישראל ועם מדינות האזור , ובה בעת 
תפעיל את מועצת הביטחון או תעודד בחשאי יוזמות מצד חברות המועצה כשוט לשכנוע 
ישראל . מועצת הביטחון עשויה לשמש לנשיא בוש ולשר החוץ בייקר מקלט נוח מפני 
לחצים מצד הקונגרס והסנאט לרכך את הדרישות מישראל . ספק רב אם מדיניות ההבלגה 
שנקטה ישראל תשפיע על עמדותיהן של חברות מועצת הביטחון . העוינת ביניהן 
מפרשות את ההבלגה כסימן של חולשה . האיפוק שגילתה ישראל ודאי שלא יבלום 
את שאיפות חברות המועצה למעורבות פעילה בכל תהליך מדיני במזרח התיכון . 
מה שעשוי להוציא את הרוח ממפרשי מועצת הביטחון הוא צעד ישראלי נועז , מעין 
מכה מדינית מקדימה , שתעביר את מוקד העשייה הדיפלומטית לאזור ותותיר את 
חברות המועצה במעמד של משקיפות מרחוק . 
