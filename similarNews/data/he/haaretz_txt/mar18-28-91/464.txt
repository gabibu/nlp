מצב התחזוקה והתברואה בבתי החולים הממשלתיים החמיר עם כניסת שביתתם של עובדי 
המנהל והמשק ליומה הרביעי . הצוותים המצומצמים של העובדים שהושארו בבתי 
חולים , לא מסוגלים להתגבר על כמויות האשפה המצטברות ועל מתן שירותי כביסה . 
במחלקות הכירורגיות חוששים מזיהומים . העדר כוחות עזר מהמחלקות מקשה על 
תפקוד הצוותים הרפואיים , ואלה נאלצים לצמצם את השירותים האלקטיוויים , 
לרבות הניתוחים . לחולים ממשיכים לחלק ארוחות שהכינו קבלנים פרטיים , 
ואשר לא עונות לצורכי חלק מהם . סגן הממונה על השכר באוצר , עמית שטרייט , 
כי אם עד הבוקר לא יקיימו העובדים את הוראת צווי בית הדין לעבודה משלשום 
ויחזרו לעבודה סדירה , יוגשו עוד היום תביעות נגד בעלי תפקידים ייחודיים 
על ביזוי בית הדין . סמנכ"ל משרד הבריאות , אילן כהן , אמר כי לצערו העובדים 
לא מבינים כמה מצבם הוא חמור . הוא ביקש מהנהלות בתי החולים להגיש רשימות 
של עובדים שלא הופיעו לעבודה , וכתוצאה מכך גרמו לשיבושים חמורים . כמו 
כן , הוא הורה להנהלות לקזז את ימי השביתה משכרם של העובדים . קפידביניו"ר 
ועד העובדים , משה אבגוש , אמר כי העובדים מוכנים לנהל משא ומתן שיוביל 
לסיום השביתה , אך שום גורם לא פנה אליהם בהצעה כזאת . הוא הודיע שוב כי 
יש בידיו אישור של ההסתדרות והסתדרות עובדי המדינה לקיום השביתה . אתמול 
התקיימו מגעים בין הממונה על השכר באוצר , שלום גרניט , ליו"ר האגף לאיגוד 
מקצועי , חיים הברפלד , אך לא הושגה בינתיים כל התקדמות . באוצר דוחים 
את הצעת ההסתדרות לשלם לעובדים תמורת שעות נוספות בימי ששי . הצעתו של גרניט 
היא שהעובדים יעברו לעבודה של חמישה ימים בשבוע ללא תוספת משאבים , ויחזירו 
במשך שבוע העבודה המקוצר שתיים וחצי שעות עבודה . משכרם ינוכה תשלום בעבור 
שתיים וחצי השעות הנותרות , ומסכום זה ישלמו להם בעבור תוספת עבודה בימי 
ששי . 
