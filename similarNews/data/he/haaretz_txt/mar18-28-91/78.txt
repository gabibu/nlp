בתגובות על הבלגתה של ישראל על ירי הטילים לא הוקדשה כל תשומת לב לנקודת 
חשובה , שאפשר לכנותה הנקודה האנטישמית . כידוע , במלחמת העולם השנייה 
טען היטלר שמלחמה נגדו היא מלחמה יהודית , כלומר , מי שנלחם בו הוא יהודי 
או שליח היהודים . סדאם חוסיין נקט , למעשה , אותה טכניקה . הוא טען 
שישראל היא סוכן של ארצות - הברית ומלחמה נגדו היא מלחמתן של ישראל ושל היהדות . 
לפיכך , ארצות - הברית הורתה לישראל לא להגיב , וסירבה לצרפה למדינות 
הקואליציה , שמדינות אחרות שולבו בה על - פי תנאיהן . לא ברור למה ממשלתנו 
נכנעה והשלימה בקלות שכזאת עם גורל הקורבן שנקבע ליהודים זה דורות , בתחילה 
על - ידי הנוצרים ועתה על - ידי המוסלמים . איני טוען שלא צריך היה לקבל 
את התכתיב האמריקאי , אבל צריך היה להעמיד את הדברים על דיוקם . הממשלה 
קיבלה על עצמה סיכון גדול , והנזקים והקורבנות עלולים היו להיות גדולים 
יותר . הנזקים הקטנים , יחסית , היו תוצאה של מקרה או של נס , אבל מדינת 
ישראל הוקמה , בין היתר , כדי שהקיום היהודי לא יהיה מותנה עוד בנסים . 
תל - אביבקפמאביגנודע לי מכלי התקשורת שהרבנות מחייבת את הרפתנים להאכיל 
את פרותיהם שלושה שבועות לפני חג הפסח במזון כשר לפסח כדי שהחלב לא ייחשב 
כחמץ , ואם לא , לא יוענק לחלב שישווקו הכשר לפסח . מה ההבדל , אם כך , 
בין חלב הפרה לבין חלב האם המיניקה את ולדה ? האם גם על האם המינקת לאכול 
מזון כשר לפסח שלושה שבועות לפני חג הפסח ? ומה דינה של אישה הרה ? פתח - 
תקוהקפמאביגכבר יש מקלות בגלגלי השלום . יצחק שמיר כבר דחה הצעות ל"צעדים 
לבניית אמון " שהציעה ארצות - הברית . קשה לשמיר לחזות דרך אחרת להתמודד 
עם האינתיפאדה מאשר להמשיך בענישה קולקטיווית , בגירושים , בפיצוצי בתים 
ובמעצרים ללא משפט . והרי דרך זו כה הצליחה עד עתה . אך הרי לא שמיר החל 
בצעדים אלה ; הוא רק ממשיך לדגול בחוסר כל יוזמה לשינויים במדיניות של רבין . 
במערכת הביטחון , בצה"ל ובמשטרה מאמינים , משום מה , כי צעדים אלה דרושים 
למה שקרוי אצלנו " צמצום האלימות " . בקריית יובל , בבקעה , ביפו ובמקומות 
אחרים בארץ כבר מבינים כי רק הפרדה בין ישראלים לפלשתינאים תפתור את הבעיה , 
וכי אין סיכוי לבצע הפרדה כפויה . זה יהיה , בסופו של דבר , הצעד שיעורר 
את אמונם של אזרחי ישראל . אך אם הצעדים שהציעה ארה"ב כה קשים לשמיר , ראוי 
להציע לו צעד אחר , שעשוי לעורר אמון אצל אויבינו ולהבהיר כי מטרתנו אינה 
לסלקם מכאן , אלא רק לשבת כאן לבטח . במערכת הביטחון מעטים המאמינים כי 
התנחלות כלשהי תורמת לביטחון . איש אינו מבקש מאתנו , בשלב זה , לוותר 
על פיסת שטח בלי תמורה ביטחונית נאותה . אף אחד אינו קורא לפרק את בסיסי 
צה"ל בשטחים . אך לו הוקפאו ההתנחלויות כדי לעודד צעדים מתונים של ארצות 
ערב כלפינו , היתה עמדתה של ישראל מתקבלת ביתר הבנה בעולם , ואפשר היה 
לבחון גם את תגובת הערבים . הקפאת ההתנחלות פוגעת רק במי שמבקשים , בעזרתה , 
לחסום כל דרך לשלום . תומכינו בארה"ב ובאירופה אינם מבינים מדוע ישראל 
ממשיכה לשכנע את תושביה לעקור לשטחים . רוב אוהדינו מבינים כי ישראל מעודדת 
בשטחים מציאות של אפרטהייד בין אזרחים ישראלים מועדפים לבין התושבים הפלשתינאים . 
42 שנים לאחר מלחמת ששת הימים יש להתנחלויות בשטחים פחות לגיטימציה בישראל 
ובעולם מזו שזכו לה יישובי הקו הירוק מיד לאחר עצמאותנו . ירושלימקפמאביגהאומנם 
יש תמימים שאינם יודעים שעוינותן של ארצות ערב לישראל היא תוצאה והמשך של 
הסכסוך הישראלי - הפלשתיני ? את מי מטעים ? נוסחת הקסם של שני מסלולי משא 
ומתן בין ישראל לפלשתינאים ובין ישראל למדינות ערב תסבך את העניין ותיצור 
תנאים יותר נוחים לתמרוני התחמקות של מחנה הסירוב הלאומי שלנו . אם נגיע 
להסכם עם הפלשתינאים , נפתור את רוב בעיותינו עם ארצות ערב . אפילו הבעיות 
הקשות , כמו רמת הגולן וירושלים המזרחית , יאבדו מחומרתן באקלים המדיני 
החדש . אני חרד שגם הפעם נחמיץ את ההזדמנות להגיע להסכם עם הערבים , בשל 
חוסר גמישות וראייה צרה . מה אנו רוצים בעצם ? ארץ ישראל גדולה ורחבת שוליים , 
כהגדרתו של יצחק שמיר , תוך כדי מאבק מתמיד עם הערבים , או שלום עם שכנינו , 
בפשרה טריטוריאלית וגבולות בטוחים ? הכל מדברים על שלום . ראש הממשלה 
רוצה שלום . השלום נישא גם בפי זאבי , שרון , נאמן , רפול וגאולה כהן . 
הם רוצים שלום תמורת שלום , שלום הדדי , כאילו חשבון החובה והזכות בנוגע 
לשטחים ולהגדרה עצמית של שני הצדדים הוא מאוזן . השלום שמציע הצד הסרבני 
הישראלי מתנה נחיתות וכניעה של הערבים . ואם הערבים יסרבו לתנאינו , יהיה 
עלינו להמשיך לחיות על החרב . אלה שרוצים להנציח את הכיבוש מתרצים את האחיזה 
בשטחים בחיוניות העומק האסטרטגי . אך האם כמה עשרות קילומטרים , בלי נהר 
או גבעה כמחסום רציני , הם עומק אסטרטגי במלחמה אלקטרונית ? ואלה שמתרצים 
את האחיזה בשטחים בטענה היסטורית - מיסטית של ארץ האבות צריכים לדעת , כי 
גם לערבים זוהי ארץ האבות . גם הם התיישבו בחברון , לא רק אנחנו . רמת - 
גנקפמאביגאף על פי שאני מאמינה כי יש לדבר עם אש"ף ולהקים מדינה פלשתינית 
בינינו ובין הירדן , יש לדעתי להתאים עונש לכל פשע , והכוונה כאן לעונש 
מוות לרוצחים דוגמת רוצחן של ארבע הנשים בקרית - יובל או לרוצחה של עפרה 
מוזס ז"ל , כמו גם ליהודים שרצחו . עונש זה קיים בהרבה מדינות נאורות , 
ואין כל סיבה שלא יונהג גם אצלנו . יש האומרים כי עונש כזה עלול להפוך 
את הרוצחים ל"קדושים " , אבל כאשר יהיו חמישה או 01 " קדושים " , הם לא 
יהיו קדושים עוד . וההוכחה , מחבלים רבים נהרגו בפעולות איבה , ואיש אינו 
זוכר אותם . במקום זאת שולחים רוצחים אלה לבית - הסוהר , שממנו ישוחררו 
אחר - כך בעסקה דוגמת עסקת גיבריל . ובינתיים הם זוכים לתואר " קדוש חי " 
בקרב חבריהם . אם כך , על סיעת המערך לתת לכל הפחות זכות הצבעה חופשית 
לחבריה , כדי שכל אחד מהם יצביע לפי מצפונו . 
