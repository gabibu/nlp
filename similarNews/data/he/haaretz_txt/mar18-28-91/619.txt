במכבי תל אביב , כדורגל , שוב מתפטר מאמן באמצע העונה . תסתכלו על הפרצוף 
שלו . יש לו אף עקום וכמה צלקות . את האף שבר במשחק של מכבי תל אביב , 
כאשר חירף נפשו וכו . גם את הצלקות קיבל במכבי תל אביב . צבי רוזן , 
אחד מרוזני המועדון בימיו הטובים , כאשר מכבי היה מכבי . לא צעק למען המועדון . 
הוא שבר ונותח ונפצע והזיע ונתן את הנשמה . לא כמו אוהדי האספסוף המטפסים 
על הגדרות , מקללים , משליכים חפצים על המאמן ומה הם עשו בשביל המועדון ? 
אוי למועדון שבו מי שנותן את הנשמה ושובר את הגוף מרגיש צורך ללכת . אוי 
למועדון שבו המטפסים על הגדרות והמקללים הם שמנסים לקבוע מי יישאר ומי יילך . 
מכבי תל אביב , כדורגל , הצילו . תח6 דני לאופר , יו"ר מכבי תל אביב , 
כדורגל , רוצה להיות כמו שמעון מזרחי , יו"ר מכבי תל אביב , כדורסל ( 
ומי עסקן הספורט שאינו רוצה להיות כמו מזרחי ? ) , וזה בסדר . שמעון מזרחי 
מעולם לא דיבר על שחקני הקבוצה , מעולם לא התראיין מי טוב ומי רע , מי 
מספק את הסחורה ומי מאכזב . הוא לא שילם לשחקניו דרך העיתון , ולא הפחית 
משכרם בראיון ישיר לגיא זוהר בגלי צה"ל . בימים קשים , טוב עושה מי שמקמץ 
במילים . איומים והפחדות בתקשורת משאירים רושם אחד , ומניבים תוצאה אחרת . 
יש כל כך הרבה מה ללמוד מראשי מכבי תל אביב , כדורסל , והמעניין הוא שכולם 
מדברים אבל לא לומדים . 
