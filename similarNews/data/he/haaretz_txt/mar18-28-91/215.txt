שר הבינוי והשיכון אריאל שרון פנה באחרונה לראשי הישובים היהודיים בגדה , 
שבהם נעשות עבודות בנייה , בבקשה להרחיב את התוכניות שכבר אושרו באופן 
בהול , כדי לאפשר יישוב יהודים נוספים . חלק מן המועצות נענו בחיוב והרחיבו 
את התוכניות . האישור נעשה בהליך מהיר של כשבוע והמגעים נעשו ישירות מהשטח 
ללשכת שרון . נתונים אלה נמסרו אתמול על - ידי ח"ך דדי צוקר , בהסתמך על 
חילופי מכתבים בין ראשי המועצה האזורית שומרון ומשרד הבינוי . באחד מהם 
דרש סגן ראש המועצה המקומית אריה עופרי מדני הוד ראש האגף לפרוגרמה ואכלוס 
במשרד השיכון להוסיף קרוואנים להתנחלויות כדי לאפשר קליטת עולים בשטחים , 
או עקב מה שהוא מכנה : " לחץ חזק של משפחות חדשות של יהודים הנמצאים תקופה 
קצרה בארץ " . ב11 ישובי המועצה האזורית שומרון , למשל , מבקשים להוסיף 
992 מגרשי בנייה , שעל כל אחד מהם ניתן להקים כמה יחידות בנייה . את המידע 
הנוגע לפעולות המשרד בשטחים העביר צוקר ללשכת ראש הממשלה , " למקרה שהוא 
אינו מודע למעלליו של שרון " . ממשרד השיכון נמסר בתגובה כי הממשלה הודיעה 
פעמים רבות שהיא לא מפנה עולים חדשים לשטחים . הבנייה מתבצעת לפי מדיניות 
הממשלה ונועדה לצורכי האוכלוסייה הוותיקה , נמסר . השר שרון אמר כיהבנייה 
נועדה לישראלים ותיקים שרבים מהם רוצים לעזוב את השפלה בגלל טילי הסקאד . 
