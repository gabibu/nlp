זמן - מה לאחר שפרץ המשבר במפרץ וגברה הדאגה לגורל העורף הישראלי , אם יותקף , 
מינה שר הביטחון משה ארנס יועץ לענייני העורף . לצה"ל מערך עורף משלו . 
שר הביטחון , מתוך הכרת המצב , הבין שמוטב שיהיה לו יועץ שלו , שידווח 
לו במישרין על הפעולות למיגון האוכלוסייה האזרחית . על יעילותו של המיגון 
הזה נמתחה ביקורת מצדדים שונים , שהחלה עוד בימי המלחמה ורק חלקה הגיע לידיעת 
הציבור . הוויכוח לא תם , ועוד לא הגיע לשיאו . ניסיונו של הרמטכ"ל היוצא , 
רב - אלוף דן שומרון , להסיר אותו מעל סדר היום לא סיים אותו . בעוד שבועות 
מעטים יפורסם הדו"ח השנתי של מבקרת המדינה . הוא יגלה יותר ממה שנודע עד 
כה . אך גם לאחר שיפורסם , יהיו עניינים שלא ייכללו בו , משיקולי ביטחון . 
שר הביטחון צריך שיהיה לו יועץ לחשיבה אזרחית , כשם שהיו לו , בתקופות 
שונות , יועצים למדע , לעניינים מפלגתיים , או להתיישבות . בששת שבועות 
הטילים ובחודשי המשבר שקדמו להם היה ניכר שאין לשר יועץ לענייני האוכלוסייה 
האזרחית , שידווח לו על הנעשה בערים ובפרוורים , ולא מנקודת מבטו של איש 
צבא . חשיבתם של אנשי צבא קבע אינה מתאימה לתפקיד זה . עובדה , פעמיים 
דיברו בתקשורת המשודרת ראש הג"א וקצין בכיר שלו ורק בילבלו את הציבור . לדידם 
של קציני צבא , העורף היה תמיד משני . לפיקוד על הג"א לא שוגרה מיטב הקצונה 
הקרבית בשיא הקריירה שלה . לשם התרשמות אישית , בלתי - אמצעית , מוטב 
שהיועץ יהיה אדם המעורה בחיים האזרחיים . שיחות עם קבוצות קטנות של אזרחים , 
במקומות שונים , עשויות לתרום התרשמות יותר ישירה ממאה סקרים ומדידות אחרות , 
המדווחים על אחוזים ומגמות . קפמאבינאיש צבא אינו יכול למלא תפקיד זה היטב , 
משום שמתחילת דרכו בצה"ל הודרך ללחום באויב חיצוני , בגבולות ומעבר להם . 
הדאגה לעורף מעולם לא זכתה לעדיפות גבוהה בהתעניינות הצבא . מצב המיגון 
האישי והמקלט הביתי יעיד על כך כאלף עדים . כאשר הגיעה משלחת גרמנית רמת - 
דרג , מיד לאחר נפילת הטילים הראשונים , באה ישראל בתביעות אל הגרמנים , 
משום שמוטלת עליהם האחריות לציוד העיראקים בנשק לא - קונווציונלי . המשלחת 
הציעה סיוע כספי , כפיצוי על הנזקים שנגרמו , אך הישראלים לא מיהרו לבקש 
מימון מקלטים עמידי - אב"ך ; ממשלת ישראל ביקשה מימון גרמני להשלמת בנייתן 
של שתי צוללות . אותן צוללות שזה עתה ויתרה עליהן , משום שספינות טילים 
חדשות נראו לה חשובות יותר . פעם טען צה"ל שלא יוכל ללא שתי הצוללות , 
אחר כך בשלב מתקדם של בנייתן הוחלט שיש פרויקטים יותר חשובים . ועכשיו , 
כשהגרמנים מציעים כסף , חוזרים לצוללות . ומקלטים ? מאז תום המלחמה לא 
התווה שום גוף , צבאי או אזרחי , תוכנית לייעול רדיקלי של מיגון האוכלוסייה . 
גם הפעם יידחק עניין זה לשוליים . ב"רואים עולם " במוצאי - שבת הקרינה 
הטלוויזיה הישראלית כתבה אמריקאית קשה , פשוטה באימתה , על הסכנות הנשקפות 
מסוריה של אסד . הטילים שלו , נאמר לא בפעם הראשונה , מוצבים הרבה יותר 
קרוב למרכזי האוכלוסייה של ישראל והם גם יותר מדויקים מאלה של העיראקים . 
אז למה מחכים ? אגב , מומחים מעריכים שבידי העיראקים נותרו , גם לאחר 
תבוסתם , מאות טילי סקאד , החבויים במאגרים שלא נפגעו . מערכת הביטחון 
ביקשה , לא אחת , אזרחים שמחוץ למערכת למלא למענה תפקידים . למשל , בטיפול 
בשבויים ובנעדרים . בתפקיד נושא עורך - דין מן הסקטור הפרטי , אורי סלונים 
( בעבר נשאו בו שמואל תמיר ואריה מרינסקי ) , בשעה שיש למערכת הביטחון 
יועצים משפטיים משלה וגם לפרקליטות המדינה משפטנים בכירים מעולים . בכל זאת 
סברו שמוטב שאזרח יעשה את המלאכה . גם ליד שר הביטחון צריך להימצא אזרח , 
שמעייניו אינם נתונים לפעולות נועזות מעבר לקווים או לתחבולות כיצד להחיש 
את קידומו האישי במדרג הצבאי . 
