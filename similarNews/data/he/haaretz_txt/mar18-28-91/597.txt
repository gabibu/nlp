שני מחבלים שוחררו בסוף השבוע מבתי כלא בישראל . חסן חאפז מחמוד טהא נעצר 
לפני שלוש שנים בעת שניסה לבצע פיגוע באזור הביטחון בדרום לבנון וההמחבל 
השני , עלי חסן עלי עצפור , נתפס לפני ארבע שנים בסירה שהובילה מחבלים 
מקפריסין ללבנון . השניים שוחררו בסוף השבוע דרך מעבר הגבול בראש הנקרה . 
הם נמסרו לידי אנשי הצלב האדום הבין - לאומי והועברו לצור . בכיר בארגון 
החיזבללה אמר בסוף השבוע בביירות כי לארגון אין כוונה לשחרר בינתיים שבויים 
מערביים כפי שפורסם במספר כלי תקשורת . הדובר אמר כי הארגון דורש לא רק 
את שחרורו של השייח עובייד , אלא את שחרורם של עוד אלפי עצירים שנעצרו באינתיפאדה . 
הוא אישר כי מתקיים מו"ם עם הארגון לשחרור השבויים המערביים , אבל לדבריו 
אי - אפשר ללחוץ על החיזבאללה לשחרר את החטופים . 
