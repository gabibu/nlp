שלושה מיליוני חביות נפט גולמי נשרפים מדי יום בכוויית , מצבור הנפט השלישי 
בגודלו בעולם , ומובילים אלפי טונות עשן , פיח , גזים מסוכנים וחלקיקים 
מסרטנים אל האטמוספירה . הנפגעים המיידיים מהעשן והפיח הם תושבי כוויית . 
חלקיקי פיח ודו - תחמוצת הגופרית בכמויות עצומות וכמות גדולה של חומרים 
רעילים נדבקים לריאותיהם והם עלולים לחלות בברונכיט . מרכיבים מסוימים של 
עשן שריפות הנפט מגבירים את הסיכון לחלות בסרטן וכן לשינויים גנטיים . דגמי 
המחשב שבאמצעותם יוכלו חוקרי האקלים לחשב את ממדי האסון בעתיד עדיין אינם 
מפותחים דיים , ואין איש היכול לומר כבר עתה מה תהיה השפעת דליקות הנפט 
בכוויית על אקלימם של אזורים מרוחקים ממוקד הדליקות . בכל יום שעובר מתרחקים 
העננים השחורים הנישאים מעל כוויית מזרחה . חוקרי אקלים חוששים שבקרוב יכוסה 
המזרח כולו בשכבת פיח שתחצוץ בין השמש לכדור הארץ ותחסום את אור השמש . 
הטמפרטורות ירדו " שלב לפני החורף הגרעיני " , כפי שחושש חוקר האקלים כריסטוף 
בריל , ממכון מאקספלאנק שבמיינץ . במכון זה עשה חוקר האטמוספירה פאול קרוצן , 
בתחילת שנות השמונים , את ההדמיה הממוחשבת הראשונה של החורף הגרעיני . 
כל דגמי המחשב שעסקו בנושא החורף הגרעיני מייחסים חשיבות מרבית לגורם תכולת 
הפיח באטמוספירה החסומה על - ידי ענני עשן . לענני העשן השפעה מסננת - מקררת 
גדולה הרבה יותר משיש לענני האבק הענקיים המרחפים סביב העולם כולו במקרים 
של התפרצות גדולה של הרי געש . עד כה היו התפרצויות של הרי געש הגורמים 
הטבעיים החמורים ביותר שגרמו להפרעות אקלימיות . שנת 6181 נרשמה ברישומים 
של חוקרי האקלים כ"שנה ללא קיץ " . הר הגעש טאמבורה , שבאי האינדונזי סובאווה , 
פלט שנה קודם לכן אבנים בנפח כולל של כ001 קילומטרים מעוקבים . עשן , 
אפר וגזים רעילים היתמרו לגובה של קילומטרים . השמש חשכה מעל חצי כדור הארץ 
הצפוני , הטמפרטורות ירדו בצורה דרסטית וסופות שלגים פשטו על את צפון - 
אמריקה בחודש יוני . בתרחיש המחשב שלהם העלו קרוצן ובירקס שלושה מיליארד 
טונות נפט וגז אדמה בלהבות . הם הניחו שכתוצאה משריפות יער יזנקו שניים 
עד שלושה מיליארדים של חלקיקי פחם ואפר לגובה של עשרה קילומטרים . בהמשך 
התרחיש מוריד כיסוי החלקיקים את הטמפרטורה הממוצעת השנתית בחצי כדור הארץ 
הצפוני בכעשר מעלות . פירוש הדבר יהיה קר יותר בחמש מעלות מאשר בתקופת 
הקרח האחרונה . הפיסיקאי האמריקאי אדוארד טלר , התומך בנשק גרעיני , אמר 
שיש בממצאים אלה " גוזמה בלתי מרוסנת " . שותפיו לדעה מכנים את תצפיותיהם 
של קרוצן ובירקס הפחדה ואגדה על חורף גרעיני . בינתיים שונו ושופרו דגמי 
האקלים במחשבי הענק של חוקרי האטמוספירה . בין המדענים אין אחדות דעים באשר 
לממדי ההפרעות הצפויות בשיווי המשקל בטבע במקרה של מלחמה גרעינית . חילוקי 
דעות אלה מאפיינים גם את הוויכוח על השפעות אקלימיות אפשריות שיהיו לבעירת 
שדות הנפט בכוויית . שבועות אחדים לפני שפג האולטימטום של האו"ם לסדאם חוסיין 
החלו המומחים לאיכות הסביבה בלונדון ובוואשינגטון לנסות להעריך את התוצאות 
של סיבוכים אקולוגיים אפשריים במלחמת המפרץ . חוקר האטמוספירה האמריקאי 
ריצרד טורקו השתמש בחישובים המדגמיים של קרוצן ובירקס . במקרה הגרוע , 
אמר , יחדרו ענני הפיח מבארות נפט בוערים בכוויית עד לטרופוספירה , לגובה 
של כ01 ק"ם . הרוחות העזות המנשבות בשכבת אוויר זו עלולות לשאת את העננים 
סביב כל כדור הארץ ולחסום את אור השמש . ייתכן , לדעת טורקו , ש"חמישית 
מפני כדור הארץ תהיה מוצלת " . מצב זה ישבש את כל שיווי המשקל האנרגטי וייווצרו 
מערכות אקלים חלופיות שיגרמו למזג אוויר בלתי תקין . אין זאת אומרת שהחורף 
ישלוט בקיץ , אך שינויים קלים בטמפרטורה עלולים , לדוגמה , " להביא להשפעות 
הרסניות על החקלאות " . קבוצת מדענים מהמבורג , לעומת זאת , מעריכה כי לדליקות 
במפרץ יהיו תוצאות דרמטיות פחותות . הקבוצה , בראשות פרוף הרמוט גראסל , 
מתבססת על ההנחה שבשנה אחת יישרפו בכוויית כ08 מיליוני טונות נפט , ככמות 
ההפקה השנתית של האזור . לפי המדגם האקלימי שנעשה בהמבורג , העננים השחורים 
יעלו עד לגובה של שני קילומטרים . העננים יישארו ברובם באזור , ולאחר 
כשבעה ימים ירדו בצורה של גשם שחור . אזור המשקעים שיושפע מהדליקה נרחב למדי 
השלג בהימליה יהיה אפור , מדבריות וסוואנות יהיו מזוהמים עד מזרח - אפריקה 
ובתת - יבשת ההודית יכסה הגשם השחור את שדות האורז . כ005 מיליגרם פיח בממוצע 
למטר מרובע ירדו עם הגשם על חצי האי ערב , אתיופיה , סומליה , סודן וחלקים 
של מצרים וטורקיה ב21 החודשים הקרובים . גם על איראן , פקיסטאן , הודו 
ודרום ברית - המועצות רובצת סכנה דומה . אולם הקבוצה מהמבורג שוללת אפשרות 
של שינוי באקלים העולם , כפי שצופים טורקו ומדענים אחרים . הכימאי הבריטי 
גון קוקס בדק אם הנפט הבוער במפרץ יגביר את אפקט החממה , שחוקרי אקלים רבים 
רואים בו את הסיכון החמור ביותר לאיכות הסביבה . קוקס הוא היועץ של אחת 
מחברות הנפט הפעילות במפרץ . אפילו בממדי הדליקה הנוכחיים שלושה מיליוני 
חביות ליום נוספים רק % 5 לכמות דו - תחמוצת הפחמן המופקת על כדור הארץ , 
וזה אינו גורם להגברה יעילה של אפקט החממה . קוקס הצביע כבר בשלב מוקדם 
על אפקט אקלימי נוסף , מוגבל אמנם , אך בעל השלכות על הישרדותם של מיליוני 
אנשים : הפסקת המונסון בתת - יבשת ההודית . אלא שחוקרי האקלים בהמבורג 
אינם מסכימים : להיפך , במדגם המחשב שלהם התגברה הרוח המביאה את גשמי המונסון 
אל מעבר לרגיל . צמצום ממדי האסון האקולוגי שגורמת שריפת הנפט בכוויית תלוי 
בראש ובראשונה בכמות הנפט שתישרף , כלומר , כמה תימשך עוד השריפה . המרחק 
בין מדורות הענק הוא רק כ000 , 1 מטר בממוצע . הבעיה כמעט בלתי ניתנת לפתרון , 
עקב הסכנה שבאר שכובתה תידלק שוב בגלל מקור אש שכן . הכבאים העריכו שהמבצע 
יארך חמישה ימים לכל באר בממוצע , אך כשאמרו זאת הם עדיין היו בטקסס . 
אפילו יתרחש הכל כמתוכנן , ימשיכו בארות הנפט לבעור חודשים רבים . אנשי 
הצבא מעריכים שיעברו לפחות 21 שבועות עד שיפורקו המוקשים העיראקיים בסביבת 
הבארות . גם אחרי הסרת המוקשים יחלפו חודשים עד שיתחילו בכיבוי . בשבוע 
שעבר נאמר בטקסס שההכנות יימשכו עד אוגוסט . עד אוגוסט יישרפו כ04 מיליוני 
טונות נפט גולמי , ומיליון טונה תחמוצת גופריתית , 052 אלף טונה תחמוצת 
חנקן ו03 מיליוני טונות פחמן ודו - תחמוצת הפחמן יתפזרו באטמוספירה . % 6 
מהנפט השרוף ייהפכו לעשן ענן שמשקלו שני מיליון טונות ומחצה . 
