פסק דין שניתן במדינת ניו - יורק חייב את הנרי רוט לשלם 02 מיליון דולר לחברת 
אינטרקונטיננטל קרדיט . בית המשפט המחוזי בתל אביב דחה בינואר ערעור בעניין 
זה , אך פסק הדין זה טרם היה לסופי משום שעדיין ניתן לערער עליו לפי סעיף 
3 ( 2 ) לחוק אכיפת פסקי - חוץ , התשי"ח8591 . אינטרקונטיננטל עתרה לבית 
המשפט , בדרך של המרצה , למנות את באי - כוחה לכונסי נכסיו של רוט בארץ , 
ובמיוחד וילה וקוטג . לאחר מכן גם עתרה החברה לתת צו מניעה זמני האוסר 
על רוט לשנות את מצבם המשפטי של הקוטג והווילה , ולהיכנס לווילה ולהתגורר 
בה . הצו ניתן , והבקשה למינוי הכונסים נקבעה לדיון במעמד שני הצדדים . 
רוט ואשתו עתרו לבית המשפט למחוק על הסף את הבקשה למינוי הכונסים , בנימוק 
שהם מסכימים לצו האוסר עליהם לשנות את מצב הנכסים . כמו כן ביקשו לאפשר 
להם להיכנס לווילה , לנוכח הצהרתם כי לא יראו בכניסה זו משום תפיסת חזקה 
המקנה להם זכות לדיירות מוגנת . בסוף 0991 החליט בית המשפט המחוזי למנות 
את פרקליט אינטרקונטיננטל לכונס נכסים זמני של הקוטג והווילה , והסמיך אותו 
לתפוס את הרכוש , לשמור עליו ולמנוע מהזוג רוט את השימוש בו עד שיסתיימו 
ההליכים . קפמאבינהזוג רוט ביקש מבית המשפט העליון רשות לערער על החלטה זו 
( רע"א 095085 הנרי רוט ואח נגד אינטרקונטיננטל קרדיט קורפוריישן ניו - 
יורק ) . השופט שלמה לוין החליט לראות בבקשה זו כאילו הוגש ערעור , וקבע 
כי דין הערעור להתקבל . לוין ציין בפסק הדין כי כאשר נתן השופט המחוזי את 
החלטתו , לא נעלם ממנו שלא ניתן לאכוף את פסק הדין הזר בישראל כל עוד לא 
נהפך לסופי . השופט המחוזי לא התיר לאינטרקונטיננטל לעקל את נכסי רוט , 
בהסבירו כי " על - פי תקנות סדר הדין האזרחי , על הבקשה לעיקול להיות 
נסמכת לתביעה נגד רוט , ותביעה כזו כבר נתבררה בניו - יורק , ולפיכך לא 
היה מקום לחזור ולהגישה בישראל " . עם זאת , מצא השופט המחוזי לנכון להפעיל 
את הסעד הזמני של מינוי כונס נכסים , לפי תקנה 883 . בהחליטו לקבל את הערעור , 
כתב השופט לוין כי " מושכל ראשון הוא שאין נותנים לבעל - דין סעד זמני 
אלא בגדר תובענה שהוגשה , המגלה עילה ; לפיכך , רק במקרים מיוחדים רשאי 
בית המשפט ליתן לבעל דין סעד זמני לפני הגשת התובענה , על יסוד סמכותו הטבועה , 
והוא רק על תנאי שתוגש תובענה בתוך זמן קצר . . . רק לעניין מתן סעד 
זמני של עיקול רשאי התובע להקדים את בקשת העיקול להגשת התובענה , אך גם 
כאן נשמר העיקרון שאם לא הוגש כתב תביעה בתוך שבעה ימים מיום מתן הצו , 
יפקע העיקול . . . הצד האחר של ההלכה האמורה הוא שלאחר מתן פסק הדין מתבטל 
הצו הזמני אם לא הוארך תוקפו בפסק הדין ונעשה חלק ממנו . . . לעניין זה 
אין הבדל בין סוגי הסעדים הזמניים , בין אם בא זכרם בתקנות ובין אם לאו " . 
השופט לוין הוסיף כי במקרה הנדון יכלה אינטרקונטיננטל לתבוע את רוט על - 
פי עסקת היסוד שבעניינה ניתן פסק הדין הזר , ובגדר התובענה הזאת יכלה לעתור 
למתן הסעדים הזמניים המתאימים , שהרי עסקת היסוד אינה נבלעת בפסק הדין הזר . 
אבל אינטרקונטיננטל לא העמידה כנגד רוט הליך עיקרי המגלה עילה , וממילא 
לא היה ניתן לקבל במסגרת ההליך שהגישה סעדים זמניים כלשהם . 
