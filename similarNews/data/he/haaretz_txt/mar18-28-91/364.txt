אתונה ( ע"ץ ) . מעצרו בתחילת מארס ביוון , של הפלשתינאי חאלד עבד אל - 
רחים , המוח שמאחורי פרשת אקילה לאורו , עשוי לסייע לעלות על עקבותיה של 
קבוצת הטרוריסטים " ה71 בנובמבר " , מעריכים חוקרים ביוון . פרטי החקירה 
עדיין לא הותרו לפרסום , אך מקורות ביוון אומרים שכנראה שהפלשתינאי בן ה75 , 
שנעצר ב5 במארס השנה באתונה , ועמו שלושה יוונים , הוא לא אחר מאשר חאלד 
עבד אל - רחים , שנידון בהיעדרו על - ידי בית משפט בגנואה , למאסר עולם 
. אתונה ממשיכה עדיין לכנותו בשם הבלתי ידוע חאלד חוסיין , שמוצאו בכפר 
פלשתיני בלתי ידוע . אולם איטליה , דרך האינטרפול , זיהתה אותו כעוזרו 
של אבו עבאס , מנהיג החזית לשחרור פלשתין , דווקא על סמך ידיעות שמקורן 
ביוון . מבוכתו של דובר הממשלה , ביירון פולידוראס , מוזכרת מדי יום על - 
ידי העיתונות הרוצה תשובות ברורות . " אנו בודקים את זהותו ואת כל הצדדים 
של הפרשה " , אמר ביום שלישי . יומון השמאל " אתנוס " מסר אתמול הסבר אפשרי 
למבוכה הרשמית : " הפרשה גורמת לכאבי ראש לממשלה החוששת מגל של פיגועים 
כדי להשיג את שחרורו " . עבד אל - רחים , שהחזיק שלושה דרכונים : תימני 
יווני ופיליפיני , נעצר במסגרת חקירת נסיונות פיגועים נגד סניף בנק ברקליס 
הבריטי . הוא היה מוכר למשטרה משום שב1891 נידון לתשע שנות מאסר בגין סחר 
בסמים , אם כי מאוחר יותר נהנה משחרור מוקדם . החוקרים היווניים מנסים לברר , 
בסיוע מומחי מודיעין אמריקאיים , אם יש קשר בין החזית לשחרור פלשתין לבין 
קבוצת ה71 בנובמבר המיסתורית , כך מסר מקור ביוון . מנהיג החזית לשחרור 
פלשתין איים לבצע פיגועים במשך מלחמת המפרץ , נגד האינטרסים של ארה"ב ובנות 
בריתה . ואכן , אתונה ידעה בחודשים ינואר ופברואר גל של פיגועים נגד חברות 
אמריקאיות , בריטיות וצרפתיות , וסמל אמריקאי שהיה מוצב ביוון נרצח בתחילת 
מארס . את האחריות למרבית האירועים נטלה על עצמה הקבוצה ה71 בנובמבר , קבוצת 
טרוריסטים מהשמאל הקיצוני , הנחשבת כאחראית למותם של 61 איש בכ03 פיגועים 
ב51 השנים האחרונות . אף אחד מחבריה לא נעצר עד כה . 
