קציני צבא במאלי תפסו שלשום בלילה את השלטון במדינה , הדיחו את הנשיא מוסא 
טרארה ועצרו אותו . בהודעה , שפורסמה ברדיו באמאקו ונקלטה בדקאר בירת סנגאל , 
נאמר כי מבצעי ההפיכה הקימו " מועצה להתפייסות לאומית " , בראשות סגן - 
אלוף אמאד סמאני טרה . המועצה החליטה להשעות את חוקת המדינה ולפזר את הממשלה 
ואת המפלגה השלטת , " מפלגת האיחוד הדמוקרטי " . בהודעה רדיופונית התחייבה 
המועצה " לשים קץ למשטר המושחת וצמא הדם , לכונן תוך זמן קצר ביותר את 
התנאים להנהגת משטר רב - מפלגתי , ולכבד את ההסכמים שעליהם חתמה מאלי בדרג 
האזורי והבין - לאומי " . ארבעה ארגוני אופוזיציה במאלי , שניהלו את המאבק 
נגד שלטונו בן 22 השנים של טראורה , חרתו באחרונה על דגלם את ססמת המשטר 
הדמוקרטי הרב - מפלגתי . אתמול בבוקר נפגשה ההנהגה הצבאית החדשה עם הוועד , 
שארגן בימים האחרונים את ההפגנות נגד טראורה , ועם גורמים פרו - דמוקרטיים 
נוספים . " אנו מקווים כי לאחר תפיסת הנשיא ייפסקו מעשי ההרג " , אמר נשיא 
אגודת עורכי הדין ופעיל זכויות האדם במאלי , אידריסה טרוארה ( שאינו קרוב 
של הנשיא המודח ) . " בצבא שוררת הבנה לתביעות האזרחים לדמוקרטיזציה " . 
הקולונל טורה קרא מעל גלי האתר לאזרחי ארצו לשמור על הסדר והשקט ולהימנע 
ממעשי הביזה , שהחריפו ביומיים האחרונים . שלשום פתחו רבבות פועלים במאלי 
בשביתה , בדרישה להתפטרות הנשיא . לפני הדחתו הסכים טראורה לשחרר אסירים 
פוליטיים , להסיר את מצב החירום והעוצר שהוטלו ולהיענות לדרישות נוספות , 
שהעלו בפניו מנהיגי האופוזיציה בפגישה ביום ראשון , אך סירב להתפטר מתפקידו . 
ביום שני שוחררו לפחות 42 אסירים פוליטיים . בעת השחרור התפרעו אסירים אחרים , 
וחיילים פתחו לעברם באש , הרגו 51 מהם ופצעו אחרים . מעל בית הכלא התאבך 
עשן סמיך , והצבא מנע מעיתונאים להתקרב אליו . כ54 אלף איש הפגינו שלשום 
ברחבי הבירה , והאזינו לנאומי פעילי איגודים מקצועיים , סטודנטים ומנהיגים 
פרו - דמוקרטים . הקהל קרא : " הלאה , טראורה " ו"טראורה , התפטר " . 
כשפשטו אור ליום אתמול השמועות על ההפיכה יצאו תושבים לרחובות באמאקו , 
הריעו , הפריחו באוויר זיקוקין די - נור והאזינו בדריכות למכשירי הרדיו . 
" כולם ברחובות . איש אינו ישן . אנו כה שמחים " , אמרה תושבת הבירה . 
דיפלומטים וגורמי אופוזיציה אמרו כי לפחות 841 איש נהרגו בארבעה ימים של 
מהומות , לאחר שהורה הנשיא המודח לכוחות הביטחון לפתוח באש על מפגינים בבאמאקו . 
רופאים בבתי - חולים בבירה אמרו כי שלשום בלילה נהרגו בבאמאקו 04 בני - 
אדם , ואתמול בבוקר עוד 91 . בשני הימים נפצעו כ002 איש . בין ההרוגים 
גם גיסו של הנשיא המודח , מאמאדו דיארה , ושר החינוך , באקארי טראורה . 
גופותיהם הובאו לבית החולים " גבריאל טורה " בבאמאקו , אך הוצאו משם 
בידי ההמון והועלו באש . 
