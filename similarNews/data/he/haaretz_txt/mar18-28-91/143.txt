שר התחבורה , משה קצב , ייצא בסוף השבוע הקרוב לביקור ממלכתי בבולגריה , 
כדי לחתום על הסכם תעופה בין שתי המדינות לקראת הפעלת קו טיסות ביניהן . 
אל שר התחבורה יתלוו בביקורו ראש מינהל התעופה האזרחית , שי שוהמי , ויועצו 
לענייני תקשורת ודובר משרד התחבורה , יחיאל אמיתי . במרכז הביקור תעמוד 
החתימה על הסכם תעופה בין ישראל לבולגריה . קו התעופה בין שתי המדינות אמור 
להתחיל לפעול בעונת תיירות הקיץ הקרובה . קצב אמור היה לצאת לסופיה עוד 
לפני פרוץ המלחמה במפרץ , אולם נאלץ לדחות את הביקור כשהחמיר המשבר . אתמול 
יצאו לבריה"ם גורמי תיירות ותעופה , כדי לדון בהרחבת הקשרים בתחומים אלה 
עם ישראל . יידונו אפשרויות להרחיב את שיתוף הפעולה ולצרף את חברת איירופלוט 
הסובייטית לטיסות מבריה"ם לישראל , שעתה מבצעת רק אל - על . אתמול נודע 
כי בריה"ם אישרה לישראל את המשך ביצוע טיסות השכר למוסקווה עד חודש יוני . 
מדובר באישור לביצוע עשר טיסות נוספות של אל - על , אחת לשבוע , להשלמת 
סדרה של 02 טיסות . חברת התעופה הלאומית של בריה"ם , איירופלוט , מתכננת 
לבצע מחר בראשונה טיסה ישירה מריגה , בירת לאטוויה , לישראל . אתמול חידשה 
גם חברת התעופה הלאומית של פולין , לוט , את טיסותיה ארצה , שהופסקו 
בשל המלחמה במפרץ . חברת אלעל חידשה את טיסותיה הישירות לליסבון , בוסטון 
ושיקגו , במסגרת לוח הזמנים החדש שלה לעונת תיירות האביב , שנכנס לתוקפו 
שלשום . החברה הפסיקה את טיסותיה לאותם יעדים בחודש אוקטובר 09 , עם הירידה 
בביקוש , בשל המשבר במפרץ . לוח הזמנים החדש של אל - על יהיה בתוקף עד 
ל22 ביוני . בעקבותיו היא תקיים שתי טיסות בשבוע לברלין וטיסה נוספת , 
לבודפשט . 
