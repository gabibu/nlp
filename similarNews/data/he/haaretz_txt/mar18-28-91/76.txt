היא ערכה את מיטתה ובקפלה קיפול סופי ונמרץ בשמיכתה , גזרה : " ועכשיו 
פנה אל הקיר ואל תביט עד שאגיד לך " . כל הקולות שנעלמו משמיעתו , במשך רגעים 
מרובים , חדרו פתאום בעד החלון והדלת , ואפפוהו . שמע את נקישת פרסתו 
של הסוס ברצפת האורווה . יבבותיו של " לבן " כאילו לא נפסקו אפילו רגע 
אחד . בעד הדלת ראה אור ירח מועט שנשפך ונסתנן מבעד לכלונסאות של עץ הגודרים 
את המרפסת ומבעד לקישוטי המרזב היורדים מן הגג בצורת משולשים וצלבים וחצאי - 
עיגול . שעוונית השולחן , שישב אליו אברהם , שקוע במעשה הקלע , היתה 
נוצצת . ומיד הישמע יללת - תן בשדות הרחוקים נדמה לו כאילו רעד הברק שעל 
השעוונית וריצד האור השוטף בעד קישוטי העץ . חש כובד בכל גופו ודומה היה 
שרגליו דבקו ברצפה . ובפעם שנייה באותו ערב תקפתו מין תנומה בת רגע , אשר 
בהתעוררו ממנה חגה הרצפה תחתיו והוא דימה כי הנה חלף נצח . הוא שאל את עצמו 
אם כבר התירה לו שרה לסוב לאחוריו , אבל לא אמר דבר ורק ראה בדמיונו את 
מבט עיניה והנה הן תלויות בו כעיני חיה , תן או צבוע , מאלה שראה ניצודים 
בידי השומר , ובהבעתן יצוק דבר שלעולם אינך יורד לחידתו ושתמיד נדמה לך , 
שיש בו לגלוג - מה וכמיהת - מה מעורבים זה בזו , אליך , האדם . " כבר 
מותר להביט " , השמיעה שרה . ובפנותו לאחוריו היתה שרה שכובה במיטתה וידיה 
מעל לשמיכה , נחות לצדיה , ומבטה החום מציץ מבין ריסיה . ( " ותהי לחידה " , 
עם 9405 ) החל הילד חופן אור בעיניו ומשלחו כלפי המרחק ; והיו האורות שוטפים 
ועוברים על פני שדות שהצהיבו ומוליכים עמהם מן הזהב הבהיר : ועל - פני גבעות 
מוריקות בשוליהן היו האורות נוטלים טחב - רוח כל שהוא לשאתו שי ; ובערוצי 
הנחלים היבשים היו האורות מרקדים על חלוקי החצץ והיו דולקים בניצוצות לובן 
קריר . עמדה השמש בחצי הרקיע והחלה כל הארץ כולה מעלה שכבות שכבות של אור 
כלפי השמים והשמים היו משלחים אלומות של כחול כלפי הארץ , והילד יושב בין 
שניהם ומנצח על משחקם ולבו רוחש טוב לשניהם גם יחד . ( " אופק " , עם 83 ) 
אך בטרם תדרוך רגלו על סף הבית העוין אותו , עוד נכונו לו נפלאות בדרכו " . 
( " אופק " , עם 63 ) " בנו של אבא שמע והבין מה שאמרו הצעירים אבל אבא 
והזקנים לא הבינו " . ( " סבון " עם 62 ) . נקיפות - לב יש לי בכניסתי 
לירושלים ; עתיקה היא ויפה והריהי טומנת בחובה מעין הבטחה . כי השנים החולפות 
אין להן שליטה על פריחת הלב , פריחה שהיא , כביכול , בידי שמים , ואין 
לאדם ולזמן שליטה עליה . לא לטוב ולא לרע . . . . כשאני מגיע לירושלים , 
כאילו נבראה בי נשמה חדשה . בעצם לא חדשה , אלא אותה נשמה ישנה נושנה 
שלי , מימי נעורי , שחוזרת ובאה אלי בירושלים . ( " סיפור אנטון הארמני " , 
עם 57 ) אנטון שמי ובארץ הארמנים נולדתי , ואף על פי שכל בני האדם סבורים 
כי אין לנו ממלכה משלנו , טעות בידם , אלא שאנחנו , הארמנים , מניחים 
לבני האדם שיטעו , וטוב לנו בכך . אין ארצנו ידועה לשום זר ואינני רשאי 
לספר לך מה יש בה . אבל אגלה לך דבר - סוד אחד בלבד : הארמני רשאי לדור 
בממלכתו רק עד שיכלו ימי נעוריו . משחדל להיות נער נגזר עליו גירוש והוא 
עורך גלות בעולם . עד לאותה שעה שבה ישיג את תכלית היסורים . רק אז יחזור 
וימצא את הדרך לשוב לביתו . ובשובו כך מבטיחים אבותינו . ואני עדיין לא 
שבתי ישוב וימצא את נעוריו . 
