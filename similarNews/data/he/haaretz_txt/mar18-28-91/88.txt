אחד העיוותים הבולטים בתחום חקיקת איכות האוויר עשוי להיות מתוקן בקרוב . 
הכוונה היא לתחנת הכוח רידינג ד בתל אביב , שכדי להקימה נאלצה הממשלה לחוקק 
חוק מיוחד חוק תחנת הכוח תל אביב , 7691 מתוך רמיסת כל עקרונות התכנון 
והבנייה הקיימים בארץ ועקיפת החוק . מאז חקיקת החוק מתקיים הפיקוח הסביבתי 
על פעולתה של תחנת הכוח הבעייתית , שהוקמה אז בפאתי תל אביב וכיום היא שוכנת 
בלבו של אזור מגורים , מכוחן של תקנות מיוחדות שהוצאו ב8691 ולא תוקנו מאז . 
בכל הארץ מתקיימים פיקוח סביבתי ופעילות לצמצום זיהום האוויר מתחנות הכוח 
באמצעות החוק למניעת מפגעים , 1691 , המוכר כחוק כנוביץ , שמכוחו מוצאים 
צווים אישיים נגד המזהמים הבעייתיים . ובכל זאת המשיכה תחנת רדינג כל השנים , 
חרף מיקומה הבעייתי ומטרדי הזיהום שיצרה פיח וריח קשים להיות בבחינת 
חוץ לארץ . אמנם הרשות המפקחת , שמונתה בשעתו מכוחו של חוק רדינג , עשתה 
מאמצים לפקח על התחנה , אך פעולתה נתקלה בקשיים גדולים , הן בגלל החקיקה 
הבעייתית והן בשל הפיצול בין שלושה משרדי ממשלה שעליהם הוטלה האחריות המשותפת 
על התחנה . עתה בא המשרד לאיכות הסביבה והחל לפעול לסיפוחה של תחנת רדינג 
למדינת ישראל . צעד משמעותי ראשון לביצוע הסיפוח הוא צו אישי שהכנתו נשלמת 
בימים אלה במשרד . יהיה זה הצו האישי הראשון שמוצא לתחנת הכוח התל - אביבית 
( נגד כל תחנות הכוח האחרות בארץ הוצאו כבר צווים , המעודכנים ומוחמרים 
אחת לכמה שנים ) . עיקרי ההוראות שייכללו בצו האישי החדש מגבילות את כמויות 
הגפרית הדו - חמצנית והחלקיקים שמותר יהיה לתחנה לפלוט . סעיף אחר מתייחס 
למטרדי הריח ממכלי הדלק של התחנה , שעליהם מתלוננים תושבי האזורים הסמוכים . 
חלק נכבד בהוראות מתייחס לצורך לקיים פיקוח רציף על פליטות הזיהום מהתחנה , 
באמצעות התקנת מכשירי ניטור בתוך ארובת רדינג . עוד מורה הצו על הקמת רשות 
מפקחת לתחנה על - פי החוק למניעת מפגעים ( חוק כנוביץ ) , בדומה לקיים 
בתחנות הכוח בחיפה ובאשדוד . משמעותו של הצו האישי החדש היא הטלת אחריות 
פלילית לקיום הוראות הצו על מנהלי התחנה . זה לא היה קיים עד היום . מה 
שעדיין חסר בגוש דן היא רשת ניטור מודרנית ואמינה שתספק נתונים בזמן אמת 
על רמות המזהמים השונים שנושמים תושבי הכרך הגדול בארץ . בכל אתרי תחנות 
הכוח האחרות מופעלות רשתות ניטור מודרניות , שאינן באחריות חברת החשמל . 
דווקא בתל אביב , בשל החוק הבעייתי וחוסר - נחרצות של משרד הבריאות , 
שהיה מופקד עד השנה שעברה על התחנה , לא הותקנה עד היום רשת ניטור מודרנית . 
יש לתבוע כי המשרד לאיכות הסביבה יתקן עיוות זה בהקדם . כדי להשלים את הליך 
סיפוחה של רדינג , נדרש לבצע עוד צעד אחד : לבטל את חוק תחנת הכוח תל אביב . 
המשרד לאיכות הסביבה ניסה פעמים מספר להביא הצעת החלטת בנידון לממשלה , 
אולם שר האנרגיה הקודם התנגד נחרצות . יש לקוות שהשר יובל נאמן לא יעמיד 
מכשולים בדרך לביטולו של חוק רדינג . זהו חוק אנטי - חברתי , אנטי - תכנוני 
ואנטי - סביבתי , שחוקק בשעתו בשביל פרנסי עיריית תל אביב , שרצו ליצור 
מקומות עבודה לפועלים מתוך התעלמות משמירת איכות חייהם ובריאותם של אותם 
פועלים ובני משפחותיהם . 
