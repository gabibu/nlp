וארשה ( ע"ץ ) . ההפגנות המסורתיות של תלמידי תיכון לרגל יום האביב הראשון , 
הפכו אתמול להתנגשויות אלימות בלב וארשה , בין 000 , 2000 , 3 צעירים לבין 
שוטרים שנאלצו להפעיל תותח מים וגז מדמיע כדי לפזר את המפגינים . לפחות כ03 
מבין המפגינים נעצרו ומספר צעירים נפצעו , מסרה תחנת הרדיו הפרטית " גאזטה " . 
לא נמסרה הודעה רשמית על התקריות . " הפגנת אביב " מסורתית זו , שבדרך 
כלל לא נושאת אופי פוליטי , מלווה בדרך כלל השתוללויות עליזות , אולם היום 
היא היתה אלימה ביותר . ההתנגשויות בין היחידות המיוחדות של המשטרה לבין 
התלמידים , שאליהם הצטרפו כנופיות של " מגולחי ראש " וסתם בריונים , 
אוהדי קבוצת הכדורגל לגיה , נמשכו יותר משעתיים , בחוצות העיר העתיקה . 
