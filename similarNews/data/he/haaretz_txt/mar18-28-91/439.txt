החל מהשבוע מונפקות תעודות עולה על שמות שני בני הזוג , המונח ראש משפחה 
התבטל והסיוע הכספי מופקד לחשבונות משותפים . הסדר חדש זה , המשנה את נהלי 
הרישום בקליטה , בא בעקבות הגשת עתירה לבג"ץ של שתי עולות חדשות , רוסיה 
ואתיופית , שזכויותיהן הכלכליות קופחו בשל מדיניות משרד הקליטה . את העתירה 
הגישה שדולת הנשים לישראל , ובעקבות הגשת העתירה הושג ההסדר , מבלי להיכנס 
לדיון המשפטי . עד כה הנפיק משרד הקליטה תעודות עולה ל"ראש משפחה " בלבד 
הגבר וכל הזכויות הכלכליות הופקדו תמיד בידיו . עובדה זו הפכה בעיה מיוחדת 
לגבי משפחות שנפרדו , שכן נשים נותרו ללא תעודת עולה וללא אפשרות לקבל את 
חלקן בסל הקליטה , כל זמן שלא פתחו בהליכי גירושין . על פי ההסדר החדש , 
זוג או משפחה של עולים המגיעים לישראל , יקבלו בשדה התעופה תעודת עולה 
על שם שני בני הזוג , ההמחאה שיקבלו תהיה על שם שניהם ותחייב אותם לפתוח 
חשבון משותף , לשם יופקד ככל הסיוע המשפחתי במסגרת הקליטה . המונח " ראש 
משפחה " יבוטל במשרד הקליטה . לפי ההסדר החדש ניתן יהיה להפריד תעודות על 
פי בקשה , גם ללא פתיחת הליכי גירושין , בניגוד לנהוג עד היום , וזאת 
על ידי פנייה לוועדת ערעורים . " השינוי יאפשר לנשים עולות , לממש את 
זכותן העקרונית לשוויון זכויות כלכליות מלא " אמרה פרופסור פרנסס רדאי , 
יו"ר הצוות המשפטי בשדולת הנשים בישראל . 
