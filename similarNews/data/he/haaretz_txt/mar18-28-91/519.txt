לאחר התבוסה למכבי חיפה ( 15 ) כינסה ההנהלה את השחקנים לאסיפת חרום במגרש 
האימונים בקרית שלום , שנמשכה לתוך הלילה עד שעה מאוחרת . המאמן צבי רוזן , 
שביקש להשתחרר מתפקידו , ירד מהאוטובוס של הקבוצה בדרך מחיפה ולא נכח באסיפה . 
הנהלת מכבי תל אביב דחתה את בקשתו של רוזן . עם זאת , הודיע היו"ר דני 
לאופר , כי צפויים זעזועים וכי הגורמים לכישלונות האחרונים לא יטוייחו . 
היו"ר דיבר על מהפיכה בהרכב , שבעקבותיה יאבדו כמה שחקנים את מקומם בין 
ה - 11 . כמה עשרות מאוהדי מכבי המתינו לתום האסיפה , ובצאת חברי ההנהלה 
והשחקנים קיללו אותם ודרשו את פיטורי המאמן רוזן . את שלושת ההפסדים מסביר 
המאמן זאב זלצר בפציעותיהם של הבלם הבולגרי ולאדימיר לאלוב ( כנראה גמר 
את העונה ) , הבלם אהוד אשש ( ייעדר גם הוא תקופה ארוכה ) , הקשר אמיר 
כהן והחלוץ יעקב פלד . גם היעדרו של אופיר שמואלי המורחק גורמת לדעת המאמן 
להיחלשות ההגנה . 
