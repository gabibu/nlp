ומר חמוש באלה הסתובב במעבר בין השורות . עיניו המורגלות לחשיכה עברו כיסא 
כיסא , מחפשות ניצני צרות . הקהל שלח בדיחות לכיוון המסך והפריע למהלך 
ההצגה , אך ההקרנה עברה בשלום . עוד לילה עבר בלא תקריות ובלי נפגעים . 
בסופו של דבר מדובר בסרט , לא במלחמה אמיתית . אבל כשהסרט הוא " ניו גק 
סיטי " אפילו אולם קולנוע במרכז מנהטן , בשכונה שלווה למדי , הוא מקור 
לדאגה . השומר כבר היה עד לקרב מכות אחד במהלך הקרנת הסרט החדש וקרא כמובן 
על האירועים שליוו את הסרט בכל רחבי ארצות הברית מאז פתיחתו לפני קצת יותר 
משבוע . " לווס " , חברת בתי קולנוע , ממשיכה להציג את הסרט בניו יורק , 
אבל בלוס אנגלס , לאס וגאס ויוסטון החליטו כמה בתי קולנוע שלא להציג את 
הסרט החדש , שגרם להתפרעויות בקהל ואפילו לכמה קרבות ירי . מבחינת מבנה 
העלילה שלו , " ניו גק סיטי " הוא סרט שכבר ראינו עשרות כמותו . הוא 
בנוי בנוסח סרטי מאפיה , עם איש רע הצובר כוח אגדי בשכונתו במקרה זה באמצעות 
מכירת " קראק " בהארלם שמולו כוחות הטוב , המתגלמים הפעם בקבוצת בלשים 
המחליטה לחסל את סוחר הסמים בכל מחיר . אבל מבנה העלילה הוא לא הדבר החשוב 
כאן . הסרט הוא אולי אחד מסרטי הפשע הראשונים המדברים אל קהל צופים שחור 
בשפתו הוא . לשון הסרט נשמעת כאילו נלקחה מקטע " ראף " . הגיבורים משני 
הצדדים פועלים לפי קונוונציות וסגנונות שנולדו בגיטאות השחורים : הם נוסעים 
בגיפים פתוחים , לובשים שרשרות מוזהבות על הצוואר , משוחחים בפלאפונים 
חדישים ונעים היטב על רחבת הריקודים . בשבוע הראשון לפתיחתו גרף הסרט יותר 
מ7 מיליון דולר , סכום מרשים למדי בהתחשב בכך שהוקרן ב268 בתי קולנוע בלבד . 
אבל הוא גרר גם הרבה פרסומת שלילית : בווסטווד , שכונה נאה של המעמד הבינוני 
בלוס אנגלס , לוותה פתיחת הסרט בהתפרעות המונית בהשתתפות 005 , 1 איש ששברו 
ויטרינות של חנויות , בזזו מכולות והיכו עוברים ושבים לאחר שלא הצליחו להיכנס 
להקרנת הבכורה . במהלך הקרנה בברוקלין החלו שני צופים בוויכוח קולני , שגרר 
הוצאת כלי נשק שהיו חבויים מתחת לחולצות . מאה כדורים מנשק חצי אוטומטי 
נפלטו בתוך אולם הקולנוע והשאירו צופה אחד , גבריאל ויליאמס , מתבוסס בדמו 
בלא רוח חיים . לאחר הקרנה בשיקגו ערכו שתי כנופיות קרב יריות ברחוב , ועובר 
אורח אחד נפצע . במקום אחר באותה עיר נדקר אדם אחד בתור להקרנה . התפרעות 
באולם הכניסה של בית קולנוע בניו גרסי הסתיימה בפציעתם של שלושה שוטרים שניסו 
להפריד בין הניצים וצופה אחד . 51 איש הושמו במעצר בלאס וגאס לאחר ששתי 
כנופיות יריבות החלו להתפרע . נשק חצי אוטומטי נתפס והוחרם . במאי הסרט , 
השחקן מריו ואן - פיבלס , שגם מככב בו , אמר כי הוא מצטער על האלימות 
שגורם הסרט . אבל , לדבריו , הסרט נושא מסר ברור וחיובי למדי . למי שרואה 
את הסרט קשה אכנלערער על כך . הוא בנוי בצורה דומה למדי לפרסומת של דקה 
וחצי המוקרנת על המסך לפני תחילתו שירות ציבורי נגד סמים . הסמים מוצגים 
בסרט כאבי כל רע , ואפילו התירוצים הרגילים על כך שהמשתמשים הם קורבנות 
השיטה אינם מתקבלים כאן . באופן ברור , מי שמשתמש בסמים הוא טיפש ומפסידן . 
גם סוחר הסמים , שרבים ממבקרי הסרט טוענים שהוא מוצג כמודל לחיקוי , נראה 
כאן בשיא ההצלחה , אבל גם בשיא העליבות , ולא קשה לזהות כי אהדת הקהל נתונה 
לשוטרים הלוחמים בו . בהקרנה לפני שבוע הריעו הצופים בקול לכל הצלחה של 
השוטרים , וזעקו בוז בכל פעם שסוחר הסמים גבר על החוק . " תקע בו כבר 
כדור , " היתה קריאה שחזרה ועלתה מהאולם החשוך , כשהיא מכוונת למצחו של 
האיש הרע . ואכן , כמו שטוענים מתנגדי הסרט , ייתכן שהאלימות המוצגת ב"ניו 
גק סיטי " בצורה גרפית למדי רבה ואינטנסיווית מדי . אבל לצופי הטלוויזיה 
האמריקאית ולמי שהורגלו בסרטי פשע של העשורים האחרונים אין כאן שום חדש . 
גם סרט על כנופיות אינו בהכרח חידוש : " צבעים " , " הלוחמים " ואפילו 
" הסנדק חלק 3 " , שיצא לאקרנים בתחילת החורף , הציגו מלחמות בין כנופיות 
ואלימות מקהת חושים . אך אף אחד מהסרטים הללו לא הצליח לדבר בצורה כה בוטה 
ומוצלחת אל אותו נוער שעלול בעצמו להיקלע לאחת הכנופיות האלימות הללו . 
" ניו גק סיטי " מצליח להביא את הקהל הזה אל בית הקולנוע . ון - פיבלס 
אמר לא מזמן בראיון שזאת בדיוק היתה הכוונה . הוא רצה שהקהל השחור הצעיר 
יבוא לבית הקולנוע כדי לשמוע את המסר הברור נגד הסמים . מצד שני , גם הוא 
אינו מכחיש כי כמו כל יוצר סרטים , רצה שהסרט שלו יצליח בקופה . והקהל אכן 
בא לבתי הקולנוע , וההתפרעויות , שאמנם גרמו לון - פיבלס צער רב , לדבריו , 
לא הזיקו בשום אופן לקופות . למרות הסכנה המסוימת בהליכה לבתי הקולנוע 
שבהם מוצג " ניו גק סיטי " , ואולי אפילו בגללה , הקהל ממשיך למלא את האולמות . 
יש כמובן כמה פרופסורים וחוקרים המבקרים את יוצרי הסרט בטענה כי הם מנסים 
להרוויח כסף בניצול התופעה שאותה הם מגנים , ובכך , טוענים המבקרים , 
הם אינם שונים הרבה מסוחרי הקראק . אבל זאת לא הפעם הראשונה שבה מתקיים 
ויכוח אקדמי בשאלת אחריותו של יוצר למהומות שאמנותו גוררת . יוצרי סרטים 
וכמובן גם סוחרי קראק אף פעם לא התיחסו לוויכוח הזה ברצינות גדולה מדי . 
