כתבתה של סמדר שפי ( " התושבים רצו שיכונים " , " הארץ " , 2 . 42 ) 
משקפת גישה פשטנית להפליא בהבנת אופיה של המדיניות המרחבית הנקוטה ביפו ובורות 
באשר לעבדות ( למשל , היא כותבת שכ%09 מתושבי עגמי הם ערבים נוצרים , 
בעוד שהאוכלוסייה הערבית נוצרית ביפו מהווה פחות מרבע מכלל האוכלוסייה הערבית 
המקומית ) . המדיניות הרשמית ביפו מכוונת לייהד באופן מאסיווי את העיר 
על - חשבון תושביה הערביים . טענתה של הכתבת כי " שנים רבות היתה השכונה 
ידועה כאזור פשע ועוני , ופרנסי העיר האמינו שהפתרון לבעיה הוא פינוי , 
הריסה ובנייה מחדש " , מתעלמת מן המציאות . ההיפך הוא הנכון : בשל רצון 
פרנסי עיריית ת"א ודרגים רשמיים אחרים לפנות את תושבי יפו הערבים , ננקטה 
מדיניות הזנחה מכוונת , עקבית וחסרת רחמים , בכל תחומי החיים , כדי לדרבן 
ולהאיץ את הגירתם של התושבים הערביים מיפו אל עבר אזורים אחרים . מדיניות 
רשמית זו היתה כה חמורה בהשלכותיה , עד כי מנהל מחלקת הרווחה המקומית נאלץ 
לכתוב בדו"חות ( 4891 , ע 02 ) : " מצב של עזובה מבחינת מתן שירותים 
מקיפים ובעלי איכות לעומק , ומבחינת טיפוח האוכלוסיה הלא - יהודית , גם 
אם הוא יכול אולי לשמש בנסיבות מסוימות כעזר למדיניות פינוי אוכלוסין אינו 
יכול להימשך כיוון שהוא גורר עמו משמעויות שאין החברה יכולה לשאת בהן " . 
סמדר שפי מתארת את תוכנית השיקום המקומית ללא שום קשר לתוכנית " מדרון 
יפו " , שהעירייה מתכננת לבצע באופן נרחב ביותר ממערב לשכונת עגמי ולאורך 
רצועת החוף . בהקשר זה כוונת תוכנית השיקום נועדה לתחום את התושבים הערבים 
בתוך אזור גטו מוגדר , במסווה של " שיקום " , ולהכין את הקרקע לביצוע תוכנית 
" מדרון יפו " והכנת התשתית לבינוי מאסיווי שזכה זה מכבר לביקורות צורבות 
ולהאיץ את כניסתה של אוכלוסייה יהודית אל תוך שכונות עגמי וגבלייה מתוך כוונה 
" לאזן " את המצב הדמוגרפי ולדלל את פריסתה של האוכלוסייה הערבית ולהקטין 
את משקלה הדמוגרפי . קפמאבינלכן גם אם יש בתוכנית השיקום אלמנטים שלמראית 
עין מהווים שינוי למדיניות שהיתה קיימת עד כה , היא עדיין מהווה סכנה ממשית 
להמשך קיומה של האוכלוסייה הערבית במקום : כששפי מדברת על " בנייה פרטית " , 
יש להבין כי רובה נעשית בידי אוכלוסייה יהודית הנכנסת לשכונות הערביות ולא 
בידי האוכלוסייה הערבית המקומית , שברובה הגדול אינה נהנית משיקום פיסי 
זה . בכתבתה מצטטת שפי את האדריכל דורון צפריר מצוות יפו , האומר כי התושבים 
הערבים " בזו לסביבתם " וכי הם מעדיפים שיכונים על - פני בתיהם ( הערביים ) 
הנוכחיים . עלי לומר , כערבי וכסוציולוג החוקר את יפו זה שנים , שאין 
כל בסיס לטענה הנ"ל . ראשית , תושבי יפו הערבים אינם מעדיפים לגור כלל 
וכלל בשיכונים ובמיוחד לא בשיכונים רבי קומות , אלא אם אין להם ברירה . 
חלק ניכר מן השיכונים שנבנו לתושבי יפו בדרום מערב העיר ומחוץ לאזורים 
שאותם מבקשים לפנות לטובת פרויקט " מדרון יפו " רמתם ירודה , הם אינם 
עונים על דפוסי המחיה של התושבים הערבים ואינם לוקחים בחשבון את גודלה הממוצע 
של המשפחה הערבית המקומית . זאת ועוד , חלק ניכר מהשיכונים מתבקשים למכור . 
דו"ח מבקר העירייה לשנת 8891 מוכיח , כי לא נמצאו עובדות המעידות על כך 
שמעבר להצהרות שניתנו ננקטות פעולות ממשיות לשיפור תנאי חייהם של מגזרי אוכלוסיה 
רחבים בחברה הערבית המקומית . נהפוך הוא , חילוקי דעות ומאבקים רציניים 
נתגלעו בין נציגי האוכלוסייה הערבית לבין מתכנני השיקום . מדוע מתעלמת שפי 
מסדרה של מסמכים רשמיים ומעמדת נציגי הציבור המקומי בכתבתה ? בעייתם העיקרית 
של האדריכלים בצוות יפו , על פי הגדרתם הם , היא " כיצד לשפץ בית ערבי 
הקיים בתוך רקמה אורבאנית קיימת מן המאה ה91 עבור משתכן יהודי בעל אוריינטציה 
יאפית - מערבית של סוף המאה ה02 ( מתוך " עיצוב " , רבעון לתכנון ולעיצוב , 
מס 5 , מארס 0991 ) . במשוואה זו כפי שניתן להסיק הערבי " המקומי " 
אינו אלא נעלם אשר ערכו הסגולי בשיקולים התכנוניים שואף לאפס , אם לא למטה 
מזה . 
