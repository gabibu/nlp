העובדים הבכירים של ה"שטאזי " , השירות החשאי הידוע לשמצה של מזרח - גרמניה , 
הפכה אתמול ללהיט מבוקש בחוצות ברלין , ואזלה לאחר שעות אחדות . עיתון 
תנועת הפורום החדש , שהדפיס את הרשימה , עומד להפיץ היום מהדורה נוספת 
של הגליון , ולכלול בה גם שמות נוספים של סוכני ה"שטאזי " . העיתון , הנושא 
את השם " האחר " , יוצא לאור על ידי גורמי האופוזיציה שנלחמו במשטר הקומוניסטי 
במזרח - גרמניה . רבים מן הפעילים של הפורום החדש נכלאו ועונו על ידי הקומוניסטים , 
או היו נתונים למעקב , השפלה ודיכוי מצד סוכני ה"שטאזי " . עורכי העיתון 
הודיעו , כי בדעתם לפרסם במשך השבועות הקרובים את הרשימה המלאה של 001 אלף 
האנשים שהועסקו ב"שטאזי " בשכר מלא . העורכים הוסיפו , כי הם לא יסבלו 
מצב של הדחקת העבר הקומוניסטי כפי שנעשה לדעתם לגבי התקופה הנאצית . רשימת 
סוכני ה"שטאזי " כוללת כתובות , מספרים אישיים , מקום העיסוק ורמת השכר . 
פירסום הרשימה מאפשר לתושבי מזרח - גרמניה לשעבר לזהות באופן ברור את מי 
שהיו אחראים למנגנון הדיכוי של המשטר הקודם . בינתיים נמשך בשטח מזרח - גרמניה 
לשעבר גל של שביתות והפגנות נגד ממשלתו של הקאנצלר הלמוט קוהל . התושבים 
דורשים השקעות מהירות במדינות המחוזיות החדשות כדי למנוע התמוטטות מוחלטת 
של סדרי החיים . בתחום מזרח - גרמניה לשעבר פשטו את הרגל אלפי מפעלים , 
והאבטלה הגיעה למימדים גדולים ביותר . בבון גוברים החששות למהומות אלימות 
שיפגעו ביציבות החברתית והפוליטית . הקאנצלר קוהל כינס אתמול במשרדו בבון 
את ראשי הממשלות של המדינות המחוזיות החדשות , וכן נציגים של התעשייה ושל 
האיגודים המקצועיים . מטרת הפגישה היתה לעודד הקמת תשתית כלכלית בריאה באזור 
של מזרח - גרמניה , ולהפיח תקוות חדשות בקרב האוכלוסייה שם . בון עומדת 
בקרוב להעלות בצורה ניכרת את שיעורי המס על חברות ויחידים במטרה לממן תוכנית 
פיתוח נרחבת במדינות המחוזיות של מזרח - גרמניה . 
