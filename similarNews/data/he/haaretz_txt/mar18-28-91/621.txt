, 5 בעלי פוליסות בשטחים , אשר יצטרכו להתרוצץ ולמצוא ביטוח חלופי . בעיה 
זו תפסה מקום חשוב יותר בשיקולי המפקח מאשר השאלה מה יקרה פן יישארו נהגים 
או נפגעים ללא אפשרות לגבות כספי ביטוח המגיעים להם כחוק , בעקבות תאונות 
דרכים , והוא פעל על פי העדיפות האמורה . פעילות זו , והמחדל כלפי המבוטחים 
והנפגעים , מהווים רשלנות והיפר חובה שבחוק " . השופט קבע כי המפקח היה 
צריך להודיע מיד למבוטחים כי הביטוח שלהם בסכנה , ובוודאי שהיה עליו לעשות 
זאת לאחר שנוכח לדעת כי אינו מצליח להעביר את התחייבויות החברה לחברת ביטוח 
אחרת . קפמאלידכיוון שידע בבירור כי מצבה של החברה קשה , לא היה די בתקווה 
או בציפייה כי החברה תצליח איכשהו לפרוע את התחייבויותיה . גם לאחר שפורסמה 
בברמודה , בסוף אוקטובר 5791 , תוכנית למימוש נכסי החברה לטובת נושיה , 
לא פירסם המפקח כל הודעה למבוטחים בארץ . בעניין זה ציין השופט אריאל , 
כי אין לקבל את הטענה שפרסום כזה היה גורם מטרד לנהגים , שהיו נאלצים להתרוצץ 
ולבטח מחדש את רכבם . מטרד זה הוא כאין וכאפס לעומת החשש שאנשים ייפגעו 
בתאונות דרכים ויהיו חשופים להעדר ביטוח ולחוסר סיכוי לקבל פיצויים בגין 
הפגיעה בהם , נאמר בפסק הדין . נפגע כזה היה אמנון לוי , בן 33 , נהג 
גרר . בפברואר 6791 חילץ רכב שהתהפך בשולי הכביש בין גלגוליה לראש העין . 
מונית שחלפה במקום פגעה בו והוא מת מפצעיו . הנהג , תושב מחנה גיבליה 
שליד עזה , היה מבוטח במיד - אטלנטיק . אלמנתו של לוי וארבעת ילדיהם הגישו , 
באמצעות עו"ד מירון קין , תביעת נזיקין נגד הנהג ונגד חברת הביטוח שלו 
לבית המשפט המחוזי בתל - אביב . ואולם התביעה נמחקה ביוני 1891 , משום 
שהחברה כבר היתה בהליכי פירוק . לאחר שהתברר כי אין כל סיכוי לתבוע את החברה 
בחו " ל או את המפרק בארץ , ולאחר שכל המאמצים לאתר את הנהג הדורס עלו בתוהו , 
הגישו בני המשפחה תביעה לבית המשפט המחוזי בחיפה נגד מדינת ישראל . התובעים 
טענו כי המפקח על הביטוח אישר את פעילותה של מיד - אטלנטיק בארץ בלא שבדק 
את מצבה הכלכלי , את נזילותה ואת אמצעיה הכספיים . כן טענו , כי אף שהמפקח 
היה צריך לדעת על מצבה הכלכלי החמור , הוא נמנע מלנקוט צעדים להפסקת פעילותה 
בארץ , לא הזהיר את הציבור מפני התקשרות עמה ולא פעל לביטול הפוליסות הקיימות , 
צעד שהיה מביא את המבוטחים לבטח את עצמם בחברה אחרת . התובעים ייחסו לפיכך 
למדינה שתי עוולות הפרת חובה שבחוק ורשלנות ותבעו לפצותם . המדינה טענה 
כי " החובה כלפי המבוטחים מתמקדת בחברת הביטוח . סמכות הפיקוח של המפקח 
באה רק לסייע למילוי חובה זו ולשם הסדרתה , ואינה יוצרת חובה בפני עצמה " . 
עוד נטען כי " סמכות הפיקוח הנתונה למפקח אינה אלא חובה ציבורית או מנהלית . 
אם המפקח אינו עומד בחובתו זו , אחריותו היא כלפי המדינה בלבד ולא כלפי 
מי שטוען שנפגע מכך . בפסק הדין קבע השופט אריאל כי חוק הפיקוח על עסקי ביטוח 
התשי"א1591 , שמכוחו התמנה המפקח , נועד בראש ובראשונה להגן על ציבור המבוטחים , 
ובדרך זו גם על הנפגעים . הדבר עולה מתוכן החוק וממטרות המחוקק . השופט 
הזכיר כי ביטוח כלי הרכב הוסדר גם בפקודת ביטוח רכב מנועי התש"ל0791 , שקבעה 
תנאי נוסף בדבר " היציבות הכספית " של החברה המבטחת . " במקרה שלפנינו 
לא עשה המפקח את המצופה ממנו בשני החיקוקים גם יחד " , כתב השופט . השאלה 
שהתעוררה היתה אם יש לחייב את המפקח על נזק שנגרם מפיקוח רשלני . על כך 
כתב השופט : " המפקח על הביטוח הוא בבחינת מומחה בתחום תפקידו ואחריותו . 
מהות תפקידו דומה לבעל מקצוע שאיננו מפקח אשר חב חובת זהירות בקשר לחוות 
דעת מקצועית שהוא נותן . . . למבוטח עצמו אין מיומנות או כלים מתאימים 
מספיקים להבחין בין מבטחת למבטחת ( או בין מבטחת יציבה לבין מבטחת רעועה ) 
. קל וחומר כשמבטחת זו קיימת מעבר לים , ואולי על פי כללי חשבונאות שונים 
ועל פי מערכת כלכלית זרה " . השופט אריאל הדגיש כי חובת הזהירות אינה מוטלת 
על כל מפקח מטעם המדינה בכל תחום , ויש לבחון כל מקרה לגופו . ואולם למפקח 
על הביטוח ניתנו סמכויות רבות והיו בידיו במידה רבה הכלים לפעול למנוע את 
הנזק . השופט ציין כמה חובות שהמפקח על הביטוח לא עמד בהן . ראשית , המפקח 
אינו יכול לגבש החלטה לתת רשיון בחלל ריק . הוא חייב להסתמך על נתונים , 
דו " חות , חוות דעת ומסמכים , שמהם ניתן להסיק כי חברת ביטוח פלונית 
יציבה מבחינה כספית . שנית , שיקול הדעת נתון למפקח והוא אינו רשאי להסתמך 
" בעיניים עצומות " על הפיקוח במדינות אחרות . שלישית , היקף המידע שעל 
פיו הוא נותן רשיון לחברה זרה לפעול בארץ חייב להתייחס לכלל פעילות החברה , 
בארץ ובחו"ל . ולבסוף , על המפקח מוטלת החובה להתריע בפני קבוצת המבוטחים , 
או בפני גורם מוסמך אחר , כשנשקפת סכנה מוחשית למימוש זכויות הביטוח . 
" המבוטחים סומכים על המפקח , ועל כן מחייב אותו הדבר לנקוט פעולה אקטיווית 
של הודעה לבעלי הפוליסות על דבר הסכנה , ולדאוג שהמבוטחים , וממילא הנפגעים , 
לא יהיו חשופים לסיכון של העדר ביטוח , חרף רצונם להיות מבוטחים " , כתב 
השופט . מטעמים אלה דחה השופט את טענתה של המדינה , כי מכיוון שהחובה המוטלת 
עליה היא במישור המנהלי - הציבורי , ולא במישור הפרטי , אין להטיל עליה 
אחריות ברשלנות או בהפרת חובה שבחוק . כן דחה את טענת המדינה כי הטלת האחריות 
עליה כרוכה בנטל כספי גדול מדי , שכן המפקח יצטרך לשפות כל מבוטח שאינו 
מצליח לקבל פיצוי מחברת ביטוח שהתמוטטה . השופט הסביר כי חובת המדינה לשלם 
פיצויים לא תקום בכל מקרה שחברת ביטוח מתמוטטת , אלא אם כן המפקח התרשל , 
כמו במקרה שלפנינו . על פי הסכם עם הפרקליטות , קיבלו התובעים פיצוי בסך 
כ212 אלף ש"ח . השופט גם חייב את המדינה לשלם להם שכר טרחת עורך דין בסך 
73 אלף ש"ח והוצאות משפט בסך 000 , 3 ש"ח . 
