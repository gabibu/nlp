( ע ) . סגן שר החוץ , בנימין נתניהו , אמר אתמול כי ישראל מסרה לארה"ב 
מידע מודיעיני חשוב על כושרה הצבאי של עיראק , לפני הפלישה לכוויית . בהופיעו 
בסימפוזיון " התקשורת במלחמה : לקחים ממלחמת המפרץ " , שנערך באוניברסיטה 
העברית בירושלים , אמר נתניהו , כי במאמצי ההסברה והשכנוע שישראל לקחה 
על עצמה לפני המלחמה ובמהלכה , הושגו חלק מהיעדים . " ישראל תדרכה חצי 
תריסר מהמדינות המובילות בעולם , על מה שסדאם חוסיין בונה , אופיו ואופי 
משטרו . היתה לכך הצלחה מסוימת " , אמר נתניהו . הוא סקר באריכות את המסרים 
שישראל ניסתה להעביר לעולם המערבי עוד בינואר 0991 , כדי לחשוף את הסיכון 
שסדאם חוסיין מהווה . " מיד לאחר הפלישה לכוויית הערכנו כי סדאם חוסיין 
יעלה את ענין הלינקג ונערכנו לכך מראש דיפלומאטית והסברתית - תקשורתית , 
כדי לעקר זאת " , אמר נתניהו . לדבריו ישראל התריעה על איומי סדאם לא רק 
נגד ישראל , אלא נגד העולם והאזור כולו . קפידבינעוד אמר סגן שר החוץ , 
כי ישראל הקפידה לא להגדיר את מטרות המלחמה מפורשות . לדבריו , המלחמה 
והשפעתה על ישראל החדירה לתודעה הבין - לאומית את בעיותיה הביטחוניות של 
ישראל , בראשונה מאז מלחמת יום הכיפורים . על ירי הטילים העיראקיים , אמר 
נתניהו כי לא היה לו ספק שאם האמריקאים יפעלו נגד סדאם חוסיין , הוא יממש 
את איומיו . נתניהו שיבח את מערך ההסברה הישראלי ואת מרכזי התקשורת שהוקמו , 
בתיאום עם לשכת העיתונות הממשלתית ודובר צה"ל . לדבריו , בארץ שהו במהלך 
המלחמה כ002 , 1 עיתונאים זרים . שלום קיטל , מנהל מחלקת החדשות בקול ישראל , 
צידד בפרשנות בזמן מלחמה מעבר לדיווח העובדות , והגדיר את הפרשנות כהכרח 
בל יגונה . הוא סיפר כי בדיעבד , מכל הפרשנים שאירח באולפן , התחרט רק 
על הזמנתו של האלוף ( מיל ) מוטי הוד כפרשן , מיד עם תחילת המלחמה , 
משום שהזמנתו נתנה את תחושת האופוריה כאילו היה מדובר בניצחון מהיר , דוגמת 
ששת הימים . מפקד גלי צה"ל , אפרים לפיד , אמר כי לדעתו איחוד גלי צה"ל 
עם קול ישראל פעל היטב , גם מנקודת מבטו של המאזין וגם מבחינת היחסים שבין 
השדרים והכתבים של תחנות השידור . עוד אמר לפיד , כי מערכת הביטחון העדיפה 
להשתמש ברדיו על מנת להגיע לכל הציבור מיד , למרות שהיה צורך לוותר על שיקולים 
אחרים , כמו חופש הדיבור . 
