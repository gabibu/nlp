שבועיים אחרי שחזר לאנגליה מישראל המותקפת בטילים עיראקיים , שבה ביים את 
" הכלה המכורה " , היה הבמאי מייקל מקאפרי חסר מנוחה , וחיפש בתזזית את 
כל מכריו כדי להיפגש אתם . אחר כך הזעיקו את מקאפרי בטלפון לביים את " אורפיאוס 
ואורידיצה " של גלוק כהחלטה של הרגע האחרון לסתום חור אחרי הפקה שבוטלה , 
והוא נרגע . הוא פגש בפרנקפורט את הבמאי המיועד , גארי ברתיני , וחזר 
לעבוד בתל אביב . הוא מלא שבחים להבנתו של ברתיני לטקסט המוסיקלי , לסגנון 
ולזמרים . " זו הפעם הראשונה שאני נתקל בבית אופרה שמחתים להפקה של האופרה 
הזאת שלושה זמרים שמעולם לא ביצעו את התפקידים האלה ואפילו לא למדו אותם " 
אומר מקאפרי בחיוך " אם כי זה מאפשר לי דווקא למצוא דברים חדשים תוך כדי 
עבודה " . בינתיים הובאה מאנגליה דבורה ריס כדי לגלם את אלת האהבה ( כחתיכה 
סקסית ) , והיא כבר גילמה את התפקיד בעבר . רק זהבה גל בתפקיד אורפאיו 
ומרינה לויט בתפקיד אורידיצה ( בפאה בלונדית ) נאלצות להתמודד עם חומר 
לא מוכר . לפני שנתיים ביים מקאפרי את האופרה בגליינבורן , בהפקה ששמרה 
על סגנון המאה ה81 . " קשה להפוך את האופרה הזאת לאמינה היום במסגרת הסגנון 
שבו נכתבה . כבר שם היתה בי אי - נוחות רבה לגבי העובדה שאת תפקיד אורפיאו 
שרה אישה , והרי מבחינת עלילה יש לנו בעצם גבר שהולך עד לשאול כדי לחפש 
בעצם זיון . הפער בין הגבריות של הדמות והקול הנשי הטרידה אותי " . בהפקה 
התל - אביבית הבין מקאפרישגל תצטרך להיות כבולה להתמודדות המוסיקלית , וזה 
השתלב היטב במגמה שלו לפצל את הדמות של אורפיאו לשניים . " במאה ה02 אין 
דרך אחרת אלא להתבונן על סיפור המיתוס באופן פסיכואנליטי , ולראות אותו 
כאילו הוא מתרחש כולו בראשו של אורפיאוס " . לפיכך גלך ( ובחלק מן ההפקות 
מירה זכאי ) תשיר את התפקיד , ואילו על הבמה ינוע השחקן אורי רביץ , באותם 
בגדים . זה לא מחייב שרביץ ינוע על אופנוע , ושעל הבמה תהיה מכונית . אבל 
זו הגישה של מקאפרי והתפאורן שלו פול אדוארדס . " כשאתה מלביש את הזמרים 
בבגדים של המאה ה81 , הקהל מיד אומר אה , זה לא נוגע לי . בבגדים מודרניים 
זה יהיה לו יותר קשה " . מקאפרי יודע שהיו צופים ומבקרים שטענו שהמוסיקה של 
סמטנה ב"הכלה המכורה " היתה צבעונית , ואילו האופרה שלו היתה בשחור - לבן . 
זה לא איכפת לו . הוא מאמין שהבחירות העיצוביות שלו מבוססות וזורות אור 
חדש על הטקסט הדרמטי והמוסיקלי . האופנוע מחריף , כמובן , את הפיצול באישיותו 
של אורפיאו , שמוביל את אורידיצה מן השאול על האופנוע , ובכל זאת מפנה 
את ראשו אחורנית . אבל אצל גלוק נגמרת האופרה בכל זאת בהפי - אנד . מקאפרי 
חושב שזהו הפי - אנד כפוי . הוא סבור שגם גלוק ידע זאת , ורוצה שגם הצופים 
שלו יידעו שסוף טוב יש רק באופרות . האופרה חוברה לחגיגת נישואין , וזוהי 
בחירה משונה למדי של נושא . באופרה הזאת מתעלמים גם מן הסיבות לכך שאורידיצה 
מתה מלכתחילה . אולי בגלל שבגדה באורפיאו או בגלל שהזניח אותה ? כמה ימים 
לפני הבכורה במוצאי שבת , החזרות עדיין בעיצומן , באי - סדר המאפיין ימים 
שלפני בכורה . " שלא כמו בהפקה מסודרת , שבה אתה מגיע לימים שלפני הבכורה 
ועובד כבר רק על הדברים הטכניים , כאן אני עורך חזרה בבוקר עם פסנתר , 
אחרי הצהרים עם התזמורת על הבמה , ואחר כך שוב עם הפסנתר כדי לתקן ולשפר . 
בסך הכל , כך התהליך מסודר פחות , אבל יצירתי יותר " . 
