הקונצרט החגיגי שמשך קהל רב ולאו דווקא מאזינים מושבעים ל"קול המוסיקה " 
הוקדש לגיוס משאבים לקליטת נגנים עולים בתזמורת הסימפונית חיפה . הוא הורכב 
כולו מקטעי מחזות מוסיקליים של ריצרד רוגרס , וכלל את מרב הקטעים הפופולריים 
והאהובים מתוך " קרוסל " , " המלך ואני " , " דרום פסיפיק " , " צלילי 
המוסיקה " ו"אוקלהומה " . הפתעה נעימה היתה בהופעת מקהלת האופרה הישראלית 
החדשה בהדרכת מלכה סברדלוב . זהו גוף מקצועי רציני ומלוטש , בעל יכולת 
מרשימה ביותר . לזכות המקהלה יש לזקוף את שני רגעי השיא בקונצרט כולו : 
" דו - רה - מי " מתוך " צלילי המוסיקה " ו"אוקלהומה " מתוך המחזמר 
בעל אותו השם . מבין הזמרים האורחים בלטה המצו - סופרן שירלי לאב מן המטרופוליטן 
אופרה בניו - יורק והבריטון סטפן לן וויט , שהרשים במיוחד בביצוע היפה של 
המונולוג מתוך " קרוסל " . זמרת הסופרן פמלה הינצמן היתה קצת חיוורת לעומת 
שני הסולנים האחרים , ותעלולי הגברת הקול פגעו בעיקר בה . סטנלי ספרבר 
הוכיח שוב את יכולתו לשלוט על גוף מבצע גדול ומורכב , ולבנות תוכנית מרשימה 
שבה ממוקדים השיאים באופן מחושב ונבון . 
