" להיות אמן זה כמו לחיות בציריך בעת מלחמת עולם . להיות אמן בציריך בעת 
מלחמת עולם מלמד על מידת אהבה עצמית שהיתה מצעפת את עיני נרקיסוס בקנאה " 
אומרת דמות אחת במחזה של טום סטופרד , המתרחש בציריך במלחמת העולם הראשונה . 
" ב05 שנות שלטון עקובות מדם של שושלת בורגיה נוצרו יצירות אמנות בכמות 
כזו שעד היום לא סיימו לקטלג אותן . ומה יצרה שווייצריה ב005 שנות שלום ? 
שעון קוקייה " אומרת דמות אחת במחזה " האדם השלישי " של גרהם גרין , 
המתרחש אחרי מלחמת העולם השנייה . אלה שני ציטוטים הנוגעים לתערוכה " ציריך 
עיר מפלט . העיר והתיאטרון שלה : במה להגדרה עצמית ולהישרדות , 33915491 " , 
המתקיימת בגלריה האוניברסיטאית בתל - אביב . באולם הכניסה אפשר לראות צילומים 
של פליטים בדרך לשווייץ : ברגל , באופניים ואפילו בשחייה . במעלה המדרגות 
מלווה את הבא לתערוכה תצוגה של כרזות המלמדות על עליית הנאציזם בגרמניה . 
מכאן נכנס המבקר בתערוכה למעין מסדרון שקירותיו מרופדים , ואפילו רצפתו 
מרופדת ומקנה לדורך עליה תחושה רכה של אי - יציבות . אחרי מעבר במסדרון שחור 
הוא נכנס לתחום לבן , שהוא " ארץ - הפקר " ונתקל בנקודת גבול שווייצית 
משנת 9391 , משוחזרת בדקדקנות שווייצית , כולל מיטת השומר והכרזות שעל 
הקיר . עיצוב התערוכה נעשה על ידי הארי צאוג . לבה של התערוכה הוא ה"שאושפילהאוס " 
של ציריך בימי מלחמת העולם : תיאטרון חופשי ואנטי - נאצי בעיר נייטראלית , 
אך ספוגה בתרבות גרמנית ומוקפת בגרמניה המנצחת . התיאטרון הזה שימש מפלט 
ליוצרים דוברי גרמנית . הגיעו אליו ליאופולד לינדטברג , תיאו אוטו , תרזה 
גיזי , ליאונרד שטקל , וולפגנג לנגהוף ורבים אחרים . חלקם אך לא כולם 
יהודים . הם הציגו שם את המחזות הגדולים של ברכט ומחזות של יוצרים גרמניים 
אחרים . העלאת " אמא קוראז " בעיצומה של מלחמת עולם היתה מעשה אמיץ , 
גם אם ברכט לא כל כך אהב את רגשנותה של תרזה גיזה בתפקיד הראשי . זוהי תערוכה 
תיאטרלית , המעבירה את הצופה דרך חוויית חיפוש המקלט אל חוויית התיאטרון . 
הצופה בתערוכה יכול להיכנס אפילו לחדר הלבשה ב"שאושפילהאוס " , משוחזר בדקדקנות . 
שפע צילומים ותעודות , כולל תעודות המעידות על קשריהם של מהגרים תיאטרוניים 
אלה , שתרמו כה הרבה לתרבותה של שווייץ , לתיאטרונים בישראל ( בעיקר לינדטברג 
ותיאו אוטו ) . התערוכה נולדה לפני חמש שנים בתיאטרון העירוני של ציריך . 
היא נועדה להיות מוצגת בציריך ובנירנברג בגרמניה , אבל במהלך התחקיר לתערוכה 
גילה האוצר ביאט שלפפר ( שהגיע עם התערוכה לתל אביב ) שהסיפור מורכב הרבה 
יותר מאשר מעשה בתיאטרון בעת מלחמה . התחקיר גילה לאוצר ששווייץ לא שמחה 
לקלוט לתוכה פליטים , ועשתה הכל כולל הסגרה בפועל לידי שומרי גבול גרמניים 
שהפליטים לא יגיעו אליה . לעמדתה של שווייץ הנייטראלית התייחס בדבריו השגריר 
השווייצי זאן אוליוויה גאנש , בפתיחת התערוכה ביום ג אחר הצהריים . בניגוד 
לדיפלומטים אחרים , המתעקשים להראות רק את הפן היפה של תולדות ארצם , הודה 
גאנש בגלוי ששווייץ לא פתחה את גבולותיה ולבה לפליטים , למרות שהיתה מקום 
המפלט היחיד באירופה . הוא לא הסתפק בהסבר שהיו תנאים אובייקטיוויים לכך , 
כמו היותה מוקפת על ידי גרמניה הכובשת . " תרמו לכך גם האגואיזם שלנו 
וגם האנטישמיות הלטנטית " אמר . לדבריו , אחרי המלחמה עבר על שווייץ 
גל של התנערות וביקורת עצמית . למרות שתוכננה רק לשתי ערים , תעבור התערוכה 
המרתקת גם בניו יורק ולוס אנגלס , ברלין וערים אחרות באירופה . מלווים 
אותה דיונים , סרטים הנוגעים לדבר ( " הזדמנות אחרונה " של לינדטברג 
מ4491 , ו"הספינה מלאה " של מרקוס אימהוף מ0891 ) וגם קולאז תיאטרון מקטעי 
הצגות שהועלו בתיאטרון של ציריך במלחמה , בעריכתם של ד"ר תום לוי וחנה הכהן , 
ובביצוע תלמידי שנה ב של החוג לתיאטרון באוניברסיטה . 
