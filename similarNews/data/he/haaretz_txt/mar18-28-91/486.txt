טוקיו ( ע"ץ ) . רשת הטלוויזיה היפאנית ן - ה - ק שידרה אתמול כתבה , 
המציגה מורדים כורדים הרוקדים ברחובות העיר העיראקית כירכוך ויורים באוויר , 
לאות שמחה על ניצחונם באזור . עם זאת , עקב המחסור במידע מוסמך קשה לשרטט 
תמונה ברורה שתבהיר אילו אזורים נשלטים בידי הממשלה ואילו מצויים בידי המורדים . 
בערים אחדות , שהוכרזו בידי המורדים כמשוחררות , מתנהלים עדיין קרבות 
קשים . בדמשק טען אחד מארגוני המורדים , כי הכוחות העיראקיים מטילים על 
כירכוך פצצות נפאלם . המורדים הודיעו אתמול כי הצבא השליך על כירכוך חומצה 
גופריתית ממסוקים וגרם בכך למותם של אזרחים רבים . סוכנות הידיעות האיראנית 
טענה אתמול כי קרבות עזים מתחוללים בין יחידת המשמר הרפובליקאי לכוחות המורדים 
בערים בצרה וטאנומה , וכן בכירכוך , מוסול , סולימניה ואירביל . סוכנות 
טא"ס מסרה מפי דובר כורדי כי הכוחות הכורדיים לכדו את מפקד הדיוויזיה ה02 
העיראקית , וכי בעיר אל - אמרארה מתנהלים קרבות קשים בין " הכוחות הפטריוטיים 
הכורדים " לבין חיילי הדיוויזיה ה02 . קפידבינחוסר ודאות שורר לגבי גורלו 
של האיאתוללה אבו אל - קאסם אל - חווי , ממנהיגי השיעים בעיראק , שהופיע 
שלשום בטלוויזיה העיראקית ובירך בקול חלוש את סדאם חוסיין על שדיכא את המרד 
בעיר נגאף . איראן והחיזבאללה האשימו את עיראק בחטיפת אל - חווי . איראן 
הגישה מחאה רשמית לעיראק . ארה"ב העבירה שלשום בלילה לעיונן של החברות הקבועות 
במועצת הביטחון הצעת החלטה להפסקת אש קבועה במפרץ . אחד התנאים המרכזיים 
להפסקת אש קבועה הוא זה שהציעה בריטניה : השמדת הטילים הבאליסטיים והנשק 
הכימי והביולוגי של עיראק . 
