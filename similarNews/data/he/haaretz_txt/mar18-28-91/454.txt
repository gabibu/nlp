ת הנקודות הרגישות של טיטו היתה בעיית הלאומים ביוגוסלוויה " אצלנו ביוגוסלוויה , 
נפתרה בעיית הלאומים בצורה נאותה , גם להלכה וגם למעשה " , היה אומר . 
טיטו , שהיה ממוצא קרואטי , התגאה בכך ש"משש רפובליקות נוסדה מדינה פדראלית 
המתבססת על שוויון כולן ועל מתן רשות חופשית לכל לאום ולאום , להחליט על 
חייו ועל עתידו " . כיום נראית נוסחה זו חסרת שחר . " הבעיה הקרואטית " , 
כפי שכינו את שאיפת הקרואטים להתבדלות , צצה ועולה ומטילה את יוגוסלוויה 
למערבולת הרסנית . רעיון האיליריזם התוכניות מן המאה ה91 להקמת מדינה של 
סלאווים - דרומיים מתנפץ לרסיסים . אין לראות במתרחש ביוגוסלוויה " עניין 
פנימי " בלבד . בעבר היה הבלקן , ויוגוסלוויה בפרט , מוקד מתיחות שהשפיע 
על אירופה כולה . גם כיום חלום " סרביה הגדולה " עדיין מפעפע בחזקה בלבו 
של נשיא סרביה סלובודן מילוסוויץ . רעיון זה טומן בחובו אלמנטים הרסניים , 
כמו בתחילת המאה . בעבר נדרשו אישים בעלי שיעור קומה כטרומביץ וסופילו , 
כדי להביא להתקרבות בין עמי האזור , למרות המחלוקות הקשות . גם כיום איחוד 
הסלאווים הדרומיים , ברוח הצהרת קורפו מ7191 , הוא הפתרון המדיני היחיד 
שעשוי למנוע מלחמת אזרחים ביוגוסלוויה . האיחוד אינו משרת רק את סרביה . 
במהלך ההיסטוריה הצעירה של יוגוסלוויה , תרמו דווקא בני הקבוצות הקטנות 
יותר חלק נכבד להקמת יוגוסלוויה . כ"חוזה המדינה " נחשב ההגמון הקרואטי 
סטרוסמאייר , שעשה נפשות להתקרבות בין הקרואטים והסרבים . עוד לא אבד הכלח 
על האיליריזם , אולם כדי להציל את הפדרציה נדרש שסרביה תוותר על שאיפתה 
לשלוט ברפובליקות האחרות , ועל הרפובליקות האחרות להפסיק לרדוף מיעוטים 
בשטחן . הפתרון הוא ככל הנראה פדרציה רופפת יותר , עם מידה רבה יותר של 
עצמאות לרפובליקות . בדיוק כמו בבריה"ם . סיסמאות ודגלים יש לרוב . אם 
רוצים היוגוסלווים להתהדר ברעיון מאחד , יכולים הם לעשות שימוש במימרתו 
של טיטו " אצלנו ביוגוסלוויה האדם הוא הכל " . 
