אמנם הופמן מזכיר ( שוב ) את המלחין הרוסי סרגיי פרוקופייב , אבל מהרומאן 
הגבישי שטווה עולות מנגינות אחרות ; מי שקורא על עולמם ואורח חייהם של היקים 
בארץ ישראל כפי שמתאר אותם הופמן שומע צלילים איומים ביופיים וקרובים יותר 
לדקדנטיות המדכדכת שב"ארבעה שירים אחרונים " של ריכרד שטראוס . כמו איזמרגדים 
מושחלים על חוט בדולח נפרשים לאטם פרגמנטים המצטרפים לפרשת חייהן של הדמויות 
המתוארות : אבי המספר , תיאודור וייס , רופא אף אוזן גרון ( הוא מת כשבנו 
היה בן שבע ) ואחותו , הדודה מגדה , שגידלה את המספר מאז מות אביו , 
ובעלה הרברט הירש , ( שמת שישה חודשים לפני גיסו ) , פראו שטיר , פאול , 
ברטה ואדולף הרץ ( שהלכו לקיבוץ בעמק הירדן ) , דוקטור שטאוב והרמינה 
( שמתה בהתעופפה החוצה מהקומה הרביעית ) וגרדה יעקובסון וגם מושקוביץ , 
הרומני . יש להם ריחות וגוונים ומאפיינים ותודעות ורצונות מודחקים ומדוכאים 
ומשאלות זדוניות וחלומות רומנטיים וגעגועים עזים לעולם שאיננו . חייהם בפלשתינה , 
שאליה הגיעו כפליטים , הם כמעט כמו חיי דגים ענקיים שנעקרו מאגמיהם הגדולים 
והונחו בתוך שלולית . בלשון השירה שלו מקים יואל הופמן מצבת זיכרון להוויה 
נוגה וטראגית , גרוטסקית לרגעים , מעוררת כיסופים , צחוק , צער ואימה . 
כל המייצגים הזעירים של גיבורי הרומאן סטטסקוף ונעליים לבנות מאובקות , 
גביעי גלידה ברחוב אלנבי והתקופה הסגולה של הדודה מגדה הם שווי - ערך מצד 
מעמדם האונטולוגי . על הדודה מגדה , למשל , מסופר כי " סיגלה לעצמה את 
הביטוי הרברט המנוח וחילקה את חייה לשתי תקופות : כאשר הרברט עוד היה בחיים 
ועכשיו . לפעמים כשאמרה " הרברט היה אומר " , נקוו בעיניה דמעות , אבל 
אילו הציעה אישיות אומניפוטנטית להחזיר את גלגל הזמן ולהשיב את הרברט המנוח 
לחיים היתה , אני חושב , מסתייגת מן האפשרות הזאת . פתאום המרחב שבין 
קירות הבית היה כולו שלה . את הצמבלו הוציאה לחדר האורחים ועל הספה הישנה 
פרשה שמיכת צמר סגולה " . עיניו הרגישות ( לפעמים עד טירוף ) של המספר 
המבוגר המבקש לתעד ולזכור אינן מחמיצות אפילו סתירה פנימית אחת , חיתוך 
עוגת התפוחים בידיה של הדודה מגדה הופך כאן להוכחה הסופית על שליטתה בתהליכים 
הקוסמיים . עולם הדימויים של יואל הופמן , הלשון הציורית שלו , מעניקים 
עוצמה ומשמעות לתופעות הטריוויאליות ביותר . " אין דבר ריק יותר מזיכרונות 
ילדות " ( קטע 91 ) , מצהיר המספר המקונן על חלופיות התופעות . הספר 
הזה מוכיח שאפשר למלא משמעות כל דבר , גם את המנורות השרופות שבתיבות העץ 
של מכשירי הרדיו שהיה האדון פלוימנבאום שולף . הן קמות וחיות כאן לנגד עיני 
הקורא ואוחזות בגרונו כמו הצמבלו של הדוד הרברט , כמו המלפפונים של ברטה 
( שאוכל בעלה גם אחרי מותה בעמק הירדן ) וכמו בובות החרסינה והעציצים של 
הדודה מגדה . אחד עשר צירופי לשון שהשתמשה בהם הדודה מגדה בדברה בטלפון 
אוצרים בתוכם עולם תרבותי שלם המצטרף לקינה גדולה על היקים שעברו מהעולם 
ועל הילד שראה אותם בחייהם . רק לשונו של הופמן תדגים את הגאונות שברומאן 
שלו , המקפל בין דפיו צער וגעגוע ושנאה , אהבה וגם פחד : " לפעמים ( 
בשש בערך ) הדודה מגדה ופראו שטיר הלכו לשפת הים , מקום שפעם היה בית האופרה . 
הן נעצו את קצות מקלותיהן בין שברי המרצפת וקפאו לפני המעקה כמו תנינים . 
זנבות הקשקשים נשטחו אל עבר מוכרי הפלאפל ועיני המזוזואיקון כסוית העור 
הביטו לפנים " ( עם 091 ) . קפתרביקקפתראותצד סגנון הכתיבה וחומרי העלילה , 
הרומאן הראשון של אילנה ברנשטיין הוא מעין מהדורה ישראלית חיוורת ל"מחברת 
הגדולה " של אגוטה כריסטוף . בלשון הווה ( בגוף ראשון ) מספרת נמליה 
את סיפור חייה מרגע שנטשה אותה אמה , בהיותה בת חמש , ועד לרגע שהיתה היא 
עצמה לאם . לידת בתה של הגיבורה היא האירוע הדוחף אותה , אחרי שנים , 
למצוא את זעפיה , אמה שלה , ולהכיר בהכרח הוויתור . אגוטה כריסטוף העמידה 
עלילה כמעט סוריאליסטית שבה מתעדים תאומים את זוועות ילדותם ומוכיחים כי 
מי שזורע נטישה קוצר רצח . גם ספרה של ברנשטיין רווי פרטי עלילה מזוויעים , 
אלא שהיא מתיימרת גם לומר משהו עמוק על דמויות מסוימות ובכך היא נכשלת . 
פרשת ילדותה , בדידותה ומרדנותה של נמליה מתוארת כאן בהצלחה רק לרגעים אחדים . 
העמודים שבהם ציירה אילנה ברנשטיין את קשת הרגשות המתלווה להתקפי הבלמיה 
של הילדה , ויחסה המורכב מאוד לעשיית קקה בתחתונים , משכנעים ואפילו מזעזעים 
בעוצמתם . מלבד עמודים אלה התרכזה ברנשטיין בפרטי עלילה שבשל גודשם ובשל 
הסכמטיות שלהם אינם מעוררים דבר . כדי לתאר את בעיות ההתבגרות של הברווזון 
המכוער והיותו ברבור ואת מעשי הנקם של נמליה בעולם , צריכה היתה אילנה ברנשטיין 
לחדור אליהם פנימה כפי שעשתה בתיאורי הרעב ותחושות הבדידות של הילדה . לשם 
כך היה עליה , אולי , למלא שלושה כרכים . הצורך הכפייתי להשלים את תיאור 
מעגל החיים ולסדר את הדברים בתבנית הכריסטפית הוא שהמעיד את הרומאן כולו . 
קפתרשבוקפתרביקקפתראותפר שיריו השלישי של אדמיאל קוסמן מגלה עולם פנימי מתייסר 
המתואר בלשון אירונית , מעודנת ולפעמים גם בוטה . ייסורי הדובר בשירים 
האלה נובעים גם מסתירה נצחית בין ראיית כיעורו ותפלותו של העולם שמסביבו 
לבין אידיאה פנימית בהירה של איך צריכים היו להיות . כוחם של השירים האלה 
הוא בפשטות לכאורה של הציורים הלשוניים ובעיקר במוסיקה . " אני מרחיק את 
זה מכאן במוזיקה שקטה וידידותית " , הוא אומר בשיר המוקדש לפנחס שדה . קריאה 
בשיר מאפשרת להבין את ה"זה " כאש היולית של סבל . הניסיון להרחיק את " זה " 
ולרסן את כוחו במוסרות " המוזיקה השקטה והידידותית " עומד מאחורי העשייה 
השירית . אין שום דבר שקט וידידותי בשירה הזאת . השיר שלעיל מצייר את הייסורים 
העומדים בבסיס הדחף ליצור , בדרך ייחודית וקצובה , מרשימה ביותר , הוא 
מתאר את הגיהנום המאלץ את חווהו להיזקק לרסן הצורה והתבנית הקצבית : " את 
כל משטח העור המגרד אני קולף באולרים קטנים ומסלק , ואך , למרות זאת 
זה חוזר אלי , נתפס לגב ושוב נדבק . . . אטי וסבלני אני קולף את זה בסכינים , 
אך זה חוזר אלי , נדבק לגב , פושט מתחת לבגדים , מתחת לשערות , מצית 
את השמיכה , מצית את הכרית , את העבר שלי , את העתיד , הוי , הוי , 
הכל , הכל עולה , עמי , באש , לאט , לאט , סביב סביב , במוזיקה 
שקטה מאוד , במוזיקה רכה כל כך וידידותית " . קפתרשבוקפתרביקקפתראותמו של 
הספר נגזר ממאמר שקוראת גרין , אחת מגיבורות המשנה ( לסבית שחורה וגבוהה 
במיוחד ) . במאמר ההוא מתוארת בדידותו של תינוק שנזנח וסיגל לעצמו את שפתם 
של העגורנים שראה בבניין ממול . הוא נע כמנוף והשמיע קולות כעגורן . גם 
כשאישפזוהו בבית חולים לא יכול להיפרד מהשפה ההיא שיצר . מעניין זה אמור 
הקורא ללמוד כי בבדידותו ימצא לעצמו כל יצור אנושי בן זוג , מישהו להזדהות 
אתו . אחרי שקראה את המאמר נוטשת גרין את חיי האוניברסיטה ומגשימה את עצמה 
כלסבית בחברת לורה ( שפגשה דווקא בחנות של לורה אשלי ) . גרין היא אחת 
הדוגמאות ברומאן של ליוויט לחשיבותו של האומץ הנדרש למימוש המיני והרגשי 
בחייו של אדם . ברובד העלילתי קשור תפקידה בדמותו של אליוט , שותפה לדירה 
ואהבתו הגדולה של הגיבור העיקרי , פיליף בנגמין . פיליף הוא הומוסקסואל 
שזהותו המינית ברורה לו לגמרי . במשך הרומאן ילמד להתגבר על התאהבות נואשת 
ותלותית באליוט ויבשיל לאהבה בוגרת עם ידיד נפש . הוריו של פיליף , לעומת 
זאת , מתקשים יותר בהסתגלות לזהותו המינית של בנם . הוא מאלץ אותם להכיר 
באורח חייו ובכך הופך את חייהם על פיהם . התוודותו בפניהם חושפת את חרדותיהם 
המודחקות ומסירה את המסווים מכל הרגלי היום - יום שלהם . כל גיבורי הרומאן 
הם אנשים מהוגנים ; אינטלקטואלים , בעלי הכנסה קבועה , יודעי ספר המבקשים 
לשמור את זהותם המינית ולקיים אותה במסגרות בורגניות . הקשיים שהם עומדים 
מולם נובעים מלבטים רגשיים פנימיים ולא מלחצים חברתיים . החידוש העיקרי בספרו 
של דיוויד לוויט הוא הצגת הקיום הבורגני של ההומוסקסואליזם . כאן יש דיבור 
ישיר ופרוזאי על ההעדפות המיניות , כניסה מלאה לפרטי ההתנהגות המינית , 
התייחסויות מפורשות לבעיות רגשיות ואפילו על איידס מדברים כאן בדרך עניינית . 
מעניין לגלות , למשל , מתיאור עדין ונקי מסטריאוטיפים , כי גם במסגרת 
ההומוסקסואלית נשמרת התבנית של מאבק המינים . בין פיליף לאליוט ממלא האחרון 
תפקיד של גבר החושש מתלות ואילו פיליף מגלם דמות תלותית שמקובל לראותה כנשית . 
לא עוד עולמו האפל של זאן זנה , וגם לא הכריכה של הומוסקסואליזם עם פשיעה 
ועוני כמו אצל פאזוליני . כאן יש עולם מערבי מתפורר , המודגם יפה בתיאורי 
מנהטן ורבעי המהגרים שלה , שבתוכו נאחזים בני אדם זה בזה . לא רק התרגום , 
גם תפיסת העולם של המחבר , המזדהה לחלוטין עם העמדה ההומוסקסואלית , מגבילים 
את כוחו של הרומאן ; אווירה " חיובית וקונסטרוקטיווית " ( ברוח צופי 
שבט רמת - גן ) משווה לו עלילת המשנה , שעניינה ההומוסקסואליזם המודחק 
למחצה של אבי הגיבור . התוודותו של בנו גורמת לו להכריע על דרכו בחיים . 
בזכות הבן , והלגיטימציה שניתנה כאן למיניותו של אדם , עתיד האב ( סגן - 
מנהל של בית - ספר פרטי יוקרתי במיוחד , באמצע שנות החמישים של חייו ) 
לצאת מן הארון . אומרים על נשים הרות שהן רואות את כל העולם והוא בהריון . 
על פי הרומאן של לוויט זהו גם מצבם של הומוסקסואלים . הם עוסקים ללא הרף 
בחיפוש וזיהוי אנשים הרואים את העולם כמותם . קשה לקורא המצוי להאמין שמציאת 
בן - זוג ויציאה מהארון פותרים את הקשיים שמציבה חריגות מינית . קשה לו 
להאמין לכך שאמו של הגבור , רוז ( עורכת בהוצאת ספרים יוקרתית וצנועה ) 
, מסתדרת בדרך תרבותית כל כך עם הכל . סצינות שלה עם בנה ובעלה שבהן היא 
זועמת לכאורה , נעדרות אמינות . העניין שיש בספרו של לוויט הוא בעיקר תוצר 
של העולם הנדון בו . חשיבותו החברתית עולה על ערכו כיצירת ספרות . קפתרביקקפתראותין 
עוד , לדעתי , חיים רבי פנים כל כך כחייו של דיפלומט " , מצהיר המחבר ( 
שכיהן כציר ביוגוסלאוויה וכשגריר ישראל בפולין , בנורווגיה ובאוסטריה ) 
. קובץ האנקדוטות המובא כאן מנסה להוכיח את הטענה שלעיל . אביגדור דגן 
מרחיב אותה ומסביר בחום כי " אפילו חיי הצוענים , יורדי הים , אנשי הקרקס , 
הבלשים ומבריחי הנשק אינם כה רב - גוניים ואינם מפגישים את האדם עם עולמות 
רבים כל כך " . קריאה ב"כובע הצילינדר הישן " אינה מוכיחה את הטענה הנלהבת 
ההיא . האנקדוטות האלה מצטרפות לעלילות שראיית העולם הפיוטית ( האופיינית 
ליצירות אחרות של דגן ) נעדרת מהן לחלוטינזהו אוסף של סיפורים טריוויאליים 
ופשטניים למדי , המתארים מפגשים של המספר עם נפשות אבודות אחדות במשך שירותו 
הדיפלומטי . מהסיפורים האלה מצטייר המספר כאדם לבבי וחם , יודע שפות , 
קונה את אמון הבריות וחי עם עצמו בשלום כמעט אוטופי . נימה של זחיחות דעת 
עצמית מונעת מהקורא לחבב אותו כאן . " הנקודה היהודית " תופסת מקום מרכזי 
באחדים מהסיפורים ( כך ב"גנטילה " , וב"קדיש ברייקיאוויק " ) והיא שזורה 
באירועים רומנטיים מסוג רגשני ופשטני ביותר . שיחותיו של המספר עם כובע 
הצילינדר שלו , המעורר לתחייה את זיכרונות העבר , נשמעות מאולצות משהו , 
ויוצרות טון דיבור המזכיר פנייה דידקטית ( ולא מוצלחת ) לקוראים צעירים 
מאוד . 
