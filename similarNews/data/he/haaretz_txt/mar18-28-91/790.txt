בשבוע שעבר יצא האלבום הששי במספר של להקת " הברירה הטבעית " , " נדודים " , 
המכיל תשעה קטעים : שבעה חדשים , שהולחנו ועובדו בידי שלמה בר , הסולן 
ומנהיג הלהקה , ו"הליכה לקיסריה " ו"שדמתי " , של ידידיה אדמון . ההרכב 
הנוכחי של הלהקה כולל את סמסון קהמקר היחיד ששרד מההרכב המקורי שמלפני 41 
שנים ( כינור וסיטאר ) , מנשה ששון ( סנטור פרסי ) , עמנואל מן ( 
בס ) ואלי דיגמי ( עד , סאז , גיטרה אקוסטית ) . בר ממשיך לחוש ולבטא 
מרירות וזעם רב כנגד הממסד המוסיקלי בתקשורת האלקטרונית . לדבריו מתויגת 
" הברירה הטבעית " זה שנים כלהקה אליטיסטית שאיננה ראויה להשמעה . חומרים 
מוסיקליים אחרים , בעלי תווית איכותית , מושמעים חדשים לבקרים . בר מדבר 
על צביעות המאפיינת את ההתייחסות אליו ואל הלהקה : " יש איזשהו קשר של 
שתיקה . לכאורה כולם מפרגנים ומשבחים , אבל החשיפה לאלבומים שלנו , פרט 
ל"אלי שורשים " , היא מזערית . בעמדות המפתח בכל הרשתות יושבים פקידים ולא 
אנשי מוסיקה . הם מקבעים תרבות של חיקוי , שכופה את עצמה על הסביבה האותנטית . 
שופטים אותנו בהשוואה להרכבי פוף , ולא מבדילים בין מוסיקת איכות ומוסיקת 
בידור . במשבצת ה"איכותית " מרבים להשמיע גז ומוסיקה קלאסית , ואנחנו 
בחוץ . המוסיקה המזרחית הפופוליסטית , הגרועה אף יותר מהפוף הסתמי המיובא 
מחו"ל , שאיננה מייצגת את המזרח האמיתי , מושמעת המון " . התסכול והמרירות 
זוכים באלבום לביטוי ישיר פחות מבעבר . בר מייחס זאת לתהליך הבשלה אישית , 
שאותו הוא חווה בשנים האחרונות . בזכותו קל לו יותר " לקבל " את עצמו 
ואת העולם הסובב אותו , ולהחדיר לאמנותו יותר יופי . לאחר שנים של כתיבה 
לפי סולם " חיגאז " , עושה הפעם בר שימוש גם בסולם סגה " ובסולם נטטני . 
הממדים ההרמוניים בעיבודים ננטשו באלבום כמעט לגמרי לטובת ליווי ישיר של 
המלודיה הבסיסית . בר אומר שזוהי נגזרת נוספת של תהליך התבגרותו , המוביל 
לזיכוך האמירה המוסיקלית והתמקדות בעיקר : הטקסטים והמנגינות . כמו אלבומיה 
הקודמים של " הברירה הטבעית " , גם " נדודים " הוקלט במימון עצמי . מקור 
ההשקעה באלבום הוא רווחים מהופעות מצליחות בפסטיבלים ברחבי העולם . לבר 
אין אשליות באשר לסיכויי הצלחתו של האלבום בחנויות התקליטים . למעט אלבום 
הבכורה , " אלי שורשים " , שכלל להיטים כמו " ילדים זה שמחה " ו"כפר 
טודרא " , שאר אלבומי הלהקה נמכרים מעט ולאורך זמן . המצליחים שבהם נמכרו 
עד היום ב76 אלפי עותקים . בקרוב תצא הלהקה עם מופע חדש המתבסס על שירי האלבום , 
ועל הקטעים המוכרים מן העבר . עוד מתכנן בר אלבום חדש עם מקצבים ולחנים 
בעלי השפעות בלקניות , שעליהם הוא עובד זה כמה חודשים . זה יהיה שלב חדש 
בדרכו האמנותית , שבו נקודת המוצא לכתיבה תהיה הלחן ולא הטקסטים . בימים 
אלו מנהלת אשתו רינה , המנהלת את הלהקה כשלוש שנים , מו"ם מתקדם עם מפיק 
המעוניין להפיץ את אלבומי " הברירה הטבעית " בשוק היפאני , מתוך הערכה 
שיזכו שם להצלחה רבה . עד אז ימשיך בר להתפרנס מקורסים וסדנאות שהוא מעביר 
על התפיסה המוסיקלית שלו , ומפרויקט ניסיוני להוראת מוסיקה בבית ספר לאמנויות 
בהרצליה , שאותו הוא מרכז . 
