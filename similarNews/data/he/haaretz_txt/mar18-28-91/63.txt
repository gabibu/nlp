" הכחולים שניצחו הם ישראל , הירוקים קפריסין . הלוואי שגם ביום רביעי 
תהיה תוצאה כזאת " , אמר אמש בחיוך המאמן הלאומי יעקב גרונדמן , לאחר האימון 
הראשון השבוע של הסגל האולימפי באיצטדיון בקרית אליעזר בחיפה . 84 שעות לפני 
המשחק הקדם - אולימפי עם קפריסין נתברר , כי נותרו מעט מאוד סימני שאלה , 
אם בכלל , לגבי ההרכב הפותח של ישראל . השחקנים הללו , במדים כחולים , 
ניצחו במשחק אימון פנימי 40 את ההרכב המשני ( בירוק ) שכלל 8 שחקנים בלבד 
( 4 שוחררו שלשום ) , כולל מאמן הכושר אבי אלמוג . " בשלב זה ההרכב 
ששיחק בכחול הוא אומנם אחת האפשרויות שלנו למשחק ביום רביעי , אך יתכן שנעשה 
שינוי או שניים . ההתלבטות העיקרית היא אם לשחק עם חלוץ אחד או עם שני חלוצים " , 
הסביר גרונדמן . אם תשחק ישראל עם חלוץ אחד , יהיה זה דני ניראון ; אם 
יוחלט לשחק עם שני חלוצים , יערוך הופעת בכורה החלוץ הצעיר שי הולצמן ; 
אם יוחלט לשחק עם קשר נוסף , המועמד הראשון לפתוח הוא אייל ברקוביץ . 
האופציות האחרות הן יצחק זוהר וחיים רביבו . את השערים לכחולים הבקיעו דני 
ניראון , שי הולצמן , יוסי אבוקסיס וטל בנין בבעיטת 11 . גרונדמן אינו 
מתרשם מההצהרות של הקפריסאים , " צפוי לנו משחק קשה מאד . אנחנו לא משלים 
את עצמנו . התיקו הביתי שלהם ( 11 ) עם שוודיה החזקה מוכיח שמצפה לנו 
יריב רציני . אנחנו ביתיים וחייבים לנצח . המטרה תהיה להכתיב את הקצב , 
להפעיל לחץ ברוב שלבי המשחק כדי שירגישו מי הקבוצה הביתית , כשם שגם עלינו 
מפעילים לחץ כאשר אנחנו משחקים בחוץ " . גרונדמן דיבר גם על האווירה בנבחרת 
יומיים לפני המשחק השני שלנו בקדם - אולימפי , והראשון בבית : " טל בנין 
אמר לי כי הוא מרגיש כמו לפני המשחק נגד בריה"ם , שבו ערך הופעת בכורה מוצלחת 
בנבחרת הלאומית , הבקיע שער והיה אחד הגורמים לניצחון הגדול 32 באיצטדיון 
רמת גן לפני יציאת הסובייטים למונדיאל באיטליה " . היום תקיים הנבחרת אימון 
אחרון באיצטדיון בקרית אליעזר ולאחריו ייקבע סופית ההרכב הפותח . 
