הצעת חוק שעברה בכנסת בשבוע שעבר בקריאה ראשונה העלתה שוב אל סדר היום את 
שאלת אחריותה של המועצה להשכלה גבוהה לעיסוק המסחרי של האוניברסיטאות בתחום 
ההשכלה הלא - אקדמית . מעורבותה של המועצה להשכלה גבוהה בעסקים המסחריים 
של האוניברסיטאות התבקשה כאשר תיקון בחוק לשכת עורכי הדין הסמיך שלוש אוניברסיטאות 
( העברית , תל - אביב ובר - אילן ) להכיר במכונים לא - אקדמיים למשפטים . 
זכות זו הוענקה באותו תיקון גם ללשכת עורכי הדין . אוניברסיטת תל - אביב 
ואוניברסיטת בר - אילן אכן הקימו מכוני משפטים כאלה והעניקו להם את הכרתן . 
מכון נוסף הקימה המכללה למנהל , שלא יכלה לקוות להכרה במכון שלה מאחת 
משתי האוניברסיטאות המתחרות בה בלימודי משפטים לא - אקדמיים . המכללה ביקשה 
אפוא את ההכרה במכון מלשכת עורכי הדין . הלשכה נתנה לה רק הכרה לשנה , 
שהוארכה לשנה נוספת . התנאי שהעמידה הלשכה למתן הכרה של קבע קבלת הכרה 
אקדמית מטעם המועצה להשכלה גבוהה . הכרה זו לא ניתנה עד כה . המועצה להשכלה 
גבוהה עודנה עוסקת בדיונים ובבדיקות הנחוצים לשם כך . קפמאלידח"ך אוריאל 
לין , יו"ר ועדת חוקה , חוק ומשפט , אינו מרוצה ממהלכיה של לשכת עורכי 
הדין בפרשה : " אין ספק שהסיבה לאישורים הזמניים למכללה היתה לא עניינית 
ובאה מלחץ פנימי בלשכה " . הדאגה לעתידם של התלמידים הללו היא שהניעה בשבוע 
שעבר קבוצה של כשבעה חברי הכנסת , הפעילה לקידום המכללות החוץ - תקציביות , 
להעביר בכנסת את התיקון ה81 לחוק לשכת עורכי הדין . עיקרו הוא שהכרה זמנית 
במכון למשפטים דינה יהיה כהכרה בלתי מסויגת , וכי ביטולה של ההכרה ייעשה 
כדרך שמבטלים הכרה במוסד לפי חוק המועצה להשכלה גבוהה . התיקון עבר בקריאה 
ראשונה והוא טעון שתי קריאות נוספות בטרם יתקבל בבית המחוקקים . קפמאבינהאם 
אין לראות בכך התערבות של המחוקק בעבודת המועצה להשכלה גבוהה ? ח"ך לין : 
" כשהמחוקק רואה שהמערכת איננה מתפקדת ואיננה מציעה פתרונות , עליו להעמיד 
מול עיניו שיקול לאומי ולפעול לכך שצעירים לא יצטרכו לנדוד לחוץ לארץ ללמוד 
שם " . עו"ד חיים שטנגר , יו"ר הוועד לשמירה על רמת המקצוע ( עורכת דין ) 
, אומר שצעד זה הוא התערבות בענייני לשכת עורכי הדין והתקלסות במועצה 
להשכלה . בעיני פרוף אמנון פזי , יו"ר ות"ת ( הוועדה לתכנון ולתקצוב במועצה 
להשכלה ) , אין בהצעת החוק משום התערבות , שכן היא נוגעת רק בחוק לשכת 
עורכי הדין , ולמועצה אין אחריות לחוק זה . עם זאת , דעתו אינה נוחה 
מיוזמתם של חברי הכנסת " לנהל עניינים באמצעות חקיקה " . " הם חוקקו חוק 
כדי שלא יוכלו להסיר הכרה זמנית שניתנה , וזה לא נראה סביר מבחינת ממשל 
תקין . מנקודת ראותו של האזרח , יש כאן ערבוב של הרשות המבצעת עם הרשות 
המחוקקת " . יו"ר ות"ת , שנכנס לתפקידו בתחילת ינואר השנה , מערער על עצם 
הרעיון לתת זכות לאוניברסיטה להכיר במכון למשפטים . " מדוע שמוסדות אקדמיים 
יעסקו בהכרה במוסדות לא - אקדמיים ? בסופו של דבר יכירו גם בבתי ספר לנהיגה " . 
הוא ציין כי הציע שמתן ההכרה במכוני המשפטים יישאר בידי לשכת עורכי הדין 
בלבד . מכוני המשפטים הם התחום הראשון שבו מנסים אותם חברי כנסת להבטיח את 
מה שהם מכנים " פתיחת שערי האוניברסיטאות לכל " , תוך כדי לחצים על המועצה 
להשכלה גבוהה . מאז תחילת 0991 , כאשר החלה הקבוצה בפעילותה , היא רושמת 
לזכותה הגדלת מספר המקומות ללימודי משפטים ב937 תוספת שהבטיחה פתיחת מכוני 
המשפטים לעומת תוספת של 051 במסגרת הממוסדת . בשנת הלימודים הבאה , תשנ"ב , 
תגיע תוספת המקומות ל937 במכונים ועוד 053 במסגרת הממוסדת . קפמאבינקבוצת 
הח"כים שואפת להביא חלק גדול מהמוסדות החוץ - תקציביים למעמד אקדמי , וברור 
כי לשם כך הם זקוקים להכרה האקדמית דווקא של המועצה להשכלה גבוהה . מאמציהם 
מכוונים להביא לשינוי חוק המועצה באופן שיבטיח כי בעת שתדון במכללה חוץ - 
תקציבית לא תוכל לנמק בנימוק של טובת המשק הלאומי הקמה או אי - הקמה של 
מוסד כזה . יו"ר ות"ת רואה סכנה בחקיקה מעין זו : כל שינוי בחוק המועצה 
כרוך בסיכונים שקשה לחזותם . במקום זאת הציעה המועצה לחברי הכנסת שינויים 
בכלליה , ולפיהם , בדונה במוסדות חוץ - תקציביים תשקול המועצה רק במידה 
מעטה את צורכי המשק . חברי הכנסת החליטו בכל זאת להנהיג תיקון בחוק המועצה , 
אך על דעת המועצה . המכונים הנשענים על תשתיתן שלאוניברסיטת תל - אביב ואוניברסיטת 
בר - אילן אינם , לכל הדעות , מוסדות חוץ - תקציביים , כי הם סמוכים על 
ספריית המשפטים היקרה שבהקמתה הושקעו מיליוני דולרים , ועל בניינים יקרים 
שהוקמו מכספי תורמים ומכספי האוצר . על פי כל הסימנים , נקרעות האוניברסיטאות 
הללו בין שיקולים מסחריים לבין הכרה בצורך לשמור על צביונן האקדמי . אולם 
תשלום שכר לימוד כפול , הנדרש מהסטודנטים במכונים , מאפשר לשלש את שכרם 
של אותם מרצים מן הפקולטה למשפטים לעומת שכר שעת הרצאה שהם מקבלים במסגרת 
הממוסדת . לדעת ראשי האוניברסיטאות , הם לא היו מצליחים להשיג מהמועצה 
להשכלה תמיכה ישירה בהגדלת הפקולטות , ואילו הגדילו אותן כמת שהן במידה 
הנדרשת לענות על הביקוש , היו האוניברסיטאות נקלעות בסופו של דבר לגירעון . 
קפמאלידשכר הלימוד הכפול הנגבה מהתלמידים במכונים תורם הכנסות לא מבוטלות 
לאוניברסיטאות . בבוא העת יש להניח כי תלמידי המכונים יתארגנו לתבוע הכרה 
אקדמית , כהבטחתם של חלק מהח"כים העוסקים בנושא . מה יהיה אופיה של אוניברסיטה 
שבה מתקיימות שתי מערכות לימוד זו לצד זו , שתיהן אקדמיות , אך באחת שכר 
הלימוד כפול מאשר באחרת , ושכר המרצים משולש ? לא ברור אם הדברים יגיעו 
לידי כך במערכת הממוסדת של ההשכלה הגבוהה . מכל מקום , הפתרון שמציע המחוקק 
לטובת הצעירים המעוניינים להיכנס בשעריהן הפתוחים של האוניברסיטאות כרוך 
בסיכון . על אופי הסיכון יעידו אולי דבריו של פרוף אמנון פזי , שאמר : 
" כל הניסיונות לזכות בהישגים פוליטיים בקרב הדור הצעיר נראים מזיקים לדבר 
שהוא יקר למדינה " . 
