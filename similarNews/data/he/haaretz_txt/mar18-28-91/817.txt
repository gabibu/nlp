ארה"ב השיגה את הסכמת חמש החברות הקבועות במועצת הביטחון לכלול בהחלטה על 
הפסקת אש במלחמה נגד עיראק סעיף בדבר ביטול כושרה של עיראק לשגר טילים בליסטיים 
ולייצר נשק כימי . זה עשרה ימים פועלת המשלחת האמריקאית באו"ם להשגת הסכמה 
של ארבע החברות הקבועות האחרות במועצת הביטחון לכלול סעיף זה . בריה"ם , 
בריטניה וצרפת הבטיחו לתמוך בהצעה וסין הבטיחה כי לא תטיל וטו . הממשל 
החליט לעכב את הפעילות האווירית נגד מסוקים של כוחות הצבא העיראקי הנאמנים 
לסדאם חוסיין , עד לקבלת ההחלטה במועצת הביטחון . הנוסח המרוכך של הצעת 
ההחלטה האמריקאית המקורית , הכוללת דרישות ותנאים שעל עיראק ליישם לפני 
שתאושר הפסקת אש רשמית יוגש להצבעה במועצת הביטחון בראשית השבוע הבא . גם 
לאחר ריכוך הנוסח , סווגה אתמול החלטה זו במרכז האו"ם כשאפתנית ביותר , 
וסעיפיה הוגדרו כנוקשים ביותר שהארגון הבין - לאומי הציג אי - פעם למדינה 
תוקפנית שהובסה במלחמה . השינויים בהצעת החלטה האמריקאית המקורית גובשו בהתייעצויות 
בלתי רשמיות של חברות מועצת הביטחון , שהתנהלו שלשום . בגין החשיבות שמייחסת 
מועצת הביטחון להחלטה זו , הועבר הנוסח הסופי לאישור ממשלותיהן , ומועצת 
הביטחון תתכנס לדיון ואישור ההצעה בראשית שבוע הבא . גם בריטניה , שעד כה 
תמכה בלי הסתייגות בכל יוזמה אמריקאית בהקשר למלחמה , הסתייגה מהנוקשות 
יוצאת הדופן של כמה מסעיפי ההצעה האמריקאית המקורית , ואחדים מהשינויים 
נעשו לפי בקשת הבריטים . גם צרפת יזמה כמה שינויים . הניו - יורק - טיימס 
ציטט אתמול דיפלומטים מערביים במרכז האו"ם , שאמרו כי ריכוך הנוסח האמריקאי 
בא כדי למנוע החלטת או"ם שתהיה דומה לחוזה השלום שנחתם בוורסאי ושם קץ למלחמת 
העולם הראשונה . חוזה זה נחשב לאחד הגורמים שגרמו לעליית היטלר לשלטון . 
בהצעת המקורית כללו האמריקאים סעיף לפיו מתחייבת עיראק לאשרר שגבולה עם כוויית 
הוא זה שנקבע בהסכם שנחתם ב3691 . הנוסח הסופי של סעיף זה קובע כי מועצת 
הביטחון ערבה לכך שהגבול בין עיראק לכוויית " לא יחולל " . האמריקאים גם 
נסוגו מדרישתם להסמיך את המדינות במפרץ לעשות שימוש בכל " האמצעים הנחוצים " 
כדי לערוב לגבולות עיראק - כוויית סעיף שהתפרש כמתן רשות למדינות המפרץ 
להפעיל כוח צבאי נגד תוקפנות . קפידבינכאמצעי להבטחת גבולות אלה , קובעת 
ההחלטה כי כוח משקיפים מטעם האו"ם ישוגר מיד לאזור הגבול ויתפרס בשטח מפורז 
שישתרע על ששה מיל בתחום עיראק ושלושה מיל בתחום כוויית . תפקיד כוח האו"ם 
יהיה ליצור באזור תנאים שיאפשרו את נסיגת היחידות של בעלות הברית משטח עיראק . 
תמימות דעים הושגה בין חמש החברות הקבועות לגבי הסעיף לפיו נדרשת עירק להשמיד 
את ארסנל הנשק ההרסני שברשותה הכולל טילים , כלי נשק כימיים וביולוגיים 
ואמצעי לוחמה גרעיניים . ההחלטה מטילה איסור על מכירת נשק מכל סוג שהוא 
לעיראק ותובעת משלטונות עיראק לדווח למועצת הביטחון על מחוייבותה לגנות את 
הטרור הבין - לאומי ולאסור על פעילות ארגוני טרור בשטחה . לגבי השמדת הנשק 
ההרסני , קובעת ההחלטה כי עיראק מתחייבת תוך 51 ימים מאישור ההחלטה להגיש 
למועצת הביטחון פרטים מלאים על מלאי הנשק הכימי והביולוגי שברשותה ומסכימה 
לפיקוח וביקורת על השמדת המלאי . תוך 54 יום מאישור ההחלטה תמנה מועצת הביטחון 
ועדה מיוחדת , שתפקח על השמדת הנשק ההרסני . הצעת ההחלטה כוללת דרישות קשוחות 
בהקשר לפיצויים שעל עיראק לשלם כתגמול לנזקים ולהפסדים שהמלחמה גרמה למדינות 
שונות . העיצומים הכלכליים נגד עיראק , הכוללים אמברגו על יצוא נפט ואיסור 
על קשרי סחר עם עיראק , יישארו בתוקפם . ההחלטה קובעת כי תנאי להסרת העיצומים 
הכלכליים הוא השלמת השמדתם של כלי הנשק ההרסניים , כולל טילי הסקאד שנותרו 
ברשות עיראק והתחייבות מצד עיראק למסור לסוכנות הבין - לאומית לאנרגיה אטומית , 
שמושבה בוינה , את חומרי הגלם והמתקנים העשויים לשמש לייצור נשק גרעיני . 
כמו - כן על עיראק להתחייב כי תאפשר פיקוח על השמדת מתקנים גרעיניים . קפידבינכדי 
שעיראק לתוכל לעמוד בפירעון הפיצויים , תאפשר לה ועדה מטעם מועצת הביטחון 
לחדש יצוא מוגבל של נפט . תוך 03 יום מאישור ההחלטה , תקים מועצת הביטחון 
קרן בה יופקדו חלק מהכנסות יצוא הנפט , שישמשו לתשלום פיצויים לכוויית בעד 
נזקים , כולל פגיעות סביבתיות , והפסדים שנגרמו כתוצאה מהמלחמה . גובה 
הסכומים שתיאלץ עיראק לשלם ייקבע בידי המזכיר הכללי , וסכום זה יביא בחשבון 
את צרכי האוכלוסייה העיראקית ושיקום המשק העיראקי . ב9891 הסתכמו הכנסות 
עיראק מייצוא נפט ב5 . 41 מיליארד דולר . גם לאחר שיבוטלו העיצומים הכלכליים , 
יוסר האמברגו נגד עיראק והיא תשלים את השמדת כלי הנשק ההרסניים שברשותה , 
יישאר בתוקפו איסור חמור למכור לעיראק כלי נשק ולספק לה ידע טכני ואמצעים 
לייצור נשק כימי . הניו - יורק - טיימס גילה אתמול כי לפי בקשת בריטניה וצרפת 
נסוגה ארה"ב גם מדרישתה לכלול בהחלטה סעיף לפיו מסמיכה מועצת הביטחון ממשלות 
שונות להקפיא כספים עיראקיים ולהשתמש בהם לתשלום פיצויים . סעיף כזה , 
כתב העיתון , היה מעניק לממשלות את הסמכות להחרים סכום של מיליארד דולר . 
לדברי מקורות בכוויית , מקורביו של סדאם חוסיין השקיעו סכום זה בחברות 
גדולות . דיפלומטים עיראקיים קובלים על מה שהם מכנים תנאי כניעה מחפירים . 
גם נציגי המדינות הבלתי מזדהות תתנגדנה , קרוב לוודאי , להצעת ההחלטה . 
ההערכה הרווחת במרכז האו"ם היא שההחלטה תאושר ברוב גדול . 
