מסופר שעל אורפיאוס נאסר להביט לאחור , שכן אם יעשה זאת , תחזור אאורידיצה , 
שאותה הצליח לחלץ , אל השאול . גארי ברתיני , המכין עתה את האופרה " אורפיאוס 
ואאורידיצה " של גלוק לקראת בכורה באופרה הישראלית החדשה ( בה הוא משמש 
יועץ בשכר סמלי מאז הקמתה ) , אינו מביט לאחור אל התקופה שבה היה מנהל 
חיי המוסיקה של פרנקפורט . את תקופת הניהול שלו בפרנקפורט פתח ברתיני בשתי 
אופרות המבוססות על עלילת איפיגניה , " איפיגניה באאוליס " ו"איפיגניה 
בטאוריס " של גלוק . " הייתי צריך להבין מהסימן הראשון , לפני שהתחילה 
ההצגה הראשונה , שזה לא המקום בשבילי " , הוא מספר . " ברגע שעליתי לדוכן 
המנצחים , קבוצה בקהל צעקה בוז . אחר - כך נודע לי שאלה היו תומכיו של 
קודמי בתפקיד מנהל האופרה של פרנקפורט , מיכאל גילן . הייתי צריך לא להתחיל 
לנצח וללכת הביתה אז , ב7891 " . אבל הוא לא עשה זאת . הביקורות קיבלו את 
הפרשנות המוסיקלית שלו , אבל לא אהבו את הפרשנות הבימתית של קאקויאניס . 
אחר - כך העלה את " כך עושות כולן " של מוצרט ( בבימויו של גרהם ויק ; 
זאת האופרה שהביא גם לפסטיבל ישראל ) . לפני הבכורה של " אירואורופה 1 
ו2 " שהזמין מן המלחין גון קייג , עלה בית האופרה באש ונשרף כולו . " זה 
היה הסימן השני שלי לפרוש , אבל מובן שלא עשיתי את זה . במסיבת עיתונאים 
אמרתי שנמשיך להציג לפי התוכנית המקורית , גם אם בניית בית האופרה מחדש 
תימשך שנים . במסיבת העיתונאים הריעו לי . העיתונות המשיכה לתקוף אותי " . 
למעשה , מאז השריפה נקלעה האופרה של פרנקפורט לשרשרת פשרות ומאבקים עם 
התיאטרון על הבימה . מאז נאלצה האופרה של פרנקפורט להתחלק בבימה עם התיאטרון 
העירוני , ואז התגלה גם שהעירייה מינתה את ברתיני ל"אינדטנדט " של האופרה , 
בעוד שלפי תקנון התיאטרון , תפקיד כזה לא קיים כלל . בכך החלו חודשים ושנים 
של מאבקים על סמכויות בין בעלי התפקידים הניהוליים באופרה ובתיאטרון . ברתיני 
אומר היום כי קיבל את התפקיד בפרנקפורט משום שהאמין שכך יוכל לעשות אופרה 
לפי הבנתו . מבחינה כלכלית , לדבריו , קטנו הכנסותיו ב%05 בגלל שהסכים 
לקבל את התפקיד . אילו הסכים להמשיך ולהעסיק את הדרמטורג הראשי מן התקופה 
של קודמו , גילן , שלו היתה סמכות למנות בימאים , אולי היה מצליח לשרוד 
בפרנקפורט , שהיא , לדעתו , אמנם עיר גדולה , אבל פרובינציאלית . הוא 
אומר כי היתה קבוצה בעלת השפעה של עיתונאים ופסאודו - אינטקטואלים שלא קיבלה 
אותו , בלי כל קשר למה שעשה או לא עשה , ותמכה בגילן ובדרכו , בעוד שהוא 
עצמו רצה אופרה שתהיה פלורליסטית יותר , עם דגש על המוסיקה ולא על פרשנות 
חברתית . כל ויכוח ענייני על ניהול או רפרטואר דווח בעיתונים כ"אימפריאליזם 
ורודנות של ברתיני " . קפתמונה1 , 51פחילופי שלטון בפרנקפורט גרמו סחבת בהכרעה 
על סמכויות הניהול . השנה היה בית האופרה , שנבנה מחדש , אמור להיפתח 
ב"חליל הקסם " של מוצרט , בבימויו של תומס לנגהוף , שביים את " חלום 
ליל קיץ " של בריטן שתביא האופרה של פרנקפורט בביקורה הקרוב בישראל , בקיץ . 
ברתיני ואנשיו רצו לסמן את החידוש ולקרוא לבית האופרה המחודש בשם " נויה 
אופר " , בניגוד לבניין ה"אלטה אופר " שבפרנקפורט . על כך הותקף ברתיני 
מיד בטענה שהוא משנה מסורת ישנה ולא נמצא די זמן בפרנקפורט . " הם חתמו 
אתי על חוזה שלפיו אני שוהה מחצית העונה בעיר . כך עבד גם גילן " , אומר 
ברתיני . " מי הוא שיעניק שמות לבית האופרה , כשהוא נמצא כאן רק חצי 
שנה , ושאר הזמן הוא נח לו בירושלים " , נכתב באחד העיתונים . בנובמבר היה 
ברתיני עם תזמורת קלן בטוקיו , ושם שיכנע אותו ראש עיריית פרנקפורט לחתום 
על הארכת החוזה עד 3991 . כשחזר ברתיני לפרנקפורט , גילה שנגני התזמורת 
ערכו הצבעה : % 09 מהם לא רצו שימשיך להחזיק בתפקיד " אינטנדנט " ו%07 
לא רצו שימשיך להיות המנהל המוסיקלי של בית האופרה . הוא החליט ללכת הביתה , 
אף שלנגנים אין כל מעמד בבחירת מנהל בית האופרה . בעיתוני פרנקפורט נכתב 
כי " התפוטר " . הוא מודע לכך שטענו נגדו כי אין לו ותק ולא ידיעה באופרה , 
אבל אומר כי גם מבקריו חזרו בהם מטענה זו לאחר שהקשיבו לביצועים , לא כל 
שכן זמרים שעבדו אתו . הוא אומר כי מה שחסר לו היתה היכולת לשחות בפוליטיקה 
המקומית המורכבת מאוד של פרנקפורט , מה עוד שלא היה מעוניין בכך . הבימאי 
לנגהוף הודיע מיד כי לא יביים את " חלום ליל קיץ " לפתיחת האולם , וברתיני 
מרגיש כלפי האולם החדש כמשה שהוליך את האופרה בדרך לארץ המובטחת ואליה לא 
בא . מאז היה ברתיני בחופשה בישראל , בראשית המלחמה , חזר עם תזמורת קלן 
למסע הופעות ביפאן , בביצוע מחזור מהלר , והיה בפאריס בדרך לישראל . אז 
נולדה התוכנית שיבוא לנצח כאן על " אורפיאוס ואאורידיצה " של גלוק , 
בבימויו של מייקל מקאפרי , שביים את " הכלה המכורה " . בפאריס השיג את ברתיני 
גם טלפון של הפילהרמונית , שביקשה ממנו להחליף את קלאוס טנשטדט . כך קרה 
שמיד לאחר גלוק ינצח ברתיני על הפילהרמונית הישראלית בביצוע הסימפוניה מס 
4 של מהלר , עם זהבה גל , ששרה גם ב"אורפיאוס " . יכול להיות שבמקביל , 
כמה מוסדות מוסיקליים מקומיים יבדקו אתו את האפשרות שיקבל על עצמו אחריות 
לגוף כלשהו . ברתיני כבר תרם מיכולתו הרבה להקמת מוסדות אמנותיים בישראל 
( הוא הקים את " רינת " ואת האנסמבל הקאמרי וניהל את תזמורת רשות השידור ) 
. האופרה הישראלית החדשה , שלה הוא יועץ , חסרה בעצם ניהול אמנותי - 
מוסיקלי . קשה לחלץ מפיו של ברתיני עצמו , אם הוא מעוניין בתפקיד כזה . 
ברור , בלי לשאול אותו , שעתה יש לו די ניסיון מוכח ושיעור לא נעים מפרנקפורט , 
לתבוע תנאים שהוא מאמין כי הם חיוניים לניהול מוסד אמנותי בישראל . 
