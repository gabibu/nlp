קשה להאשים את הממשלה שאין לה תוכנית כלכלית . נהפוך הוא : בתשעת חודשי 
כהונתה של הממשלה היא אישרה כמה תוכניות כלכליות . ב2 באוגוסט 09 קיבלה 
הממשלה את התוכנית לעידוד הבנייה שהציג שר הבינוי , אריאל שרון . שלושה 
שבועות לאחר מכן התקבלו קווי המדיניות להגברת התעסוקה , פרי יוזמתו של שר 
התעשייה והמסחר , משה נסים , ובספטמבר 09 בא מודעי לממשלה עם מדיניות כלכלית 
לקליטת העלייה . אבל הבעיה אינה בניסוח של תוכנית כלכלית ובהנפקת חוברות 
ססגוניות ובהן הצעות יפות , אלא בגיבוש של תפיסה כלכלית עקבית וכוללת . 
חצי שנה בלבד לאחר שאישרה הממשלה את התוכנית שהציג מודעי , נסתם בשבוע 
שעבר הגולל על התוכנית הזו . כשהציג מודעי את תוכניתו הוסבר , כי " מדיניות 
כלכלית נכונה תאפשר להתמודד בהצלחה עם המשימות יוצאות הדופן של העלייה ולעשות 
את קליטת העלייה כמנוף לצמיחה מואצת ולשינויים מבניים במבנה המשק " . אבל 
האם רואים עתה את ה"מדיניות הכלכלית הנכונה ? למשל , הממשלה החליטה בספטמבר 
09 להפחית את עלות העבודה במשק באמצעות השתתפותה בתשלומי המעסיקים לביטוח 
הלאומי . הצעה זו שגם הוגשה לממשלה בתוכנית של שר התעשייה והמסחר , משה 
נסים , מנוגדת למסר שהעבירה הממשלה בדיוק לפני שנה בעת גיבוש תקציב המדינה 
לשנת 19 . אז הסביר מנכ"ל האוצר , יעקב ליפשיץ , כי הוחלט לקצץ את שיעור 
הפחתת עלות העבודה באמצעות הממשלה ב%5 . 1 . כלומר , בעצם הביאו כאן להגדלת 
עלות העבודה למעסיק . מעניין מה קרה במהלך השנה האחרונה שגרם להתהפכות היוצרות ? 
בחודש ספטמבר 09 הציג מודעי שורה של הצעות בנושא מיסוי כמו הטלת מע"ם על 
ירקות ופירות , הטלת מיסוי בשוק ההון והחיסכון , הטלת מיסוי על ההפרשות 
הסוציאליות והטלת מס על רווחיהם של בעלי שליטה . אבל בשבוע שעבר התברר כי 
ההצעות הללו יוחזרו למגירה . במדינה מתוקנת המעוניינת לעודד השקעות וצמיחה , 
קובעים מדיניות ברורה ועקבית שבמסגרתה יודע המשקיע ( מקומי או זר ) את 
המדיניות הכלכלית ואת מדיניות המיסוי . במצב שכזה יכול המשקיע לחשב לעצמו 
את כדאיות ההשקעה ולגבש תוכניות לטווח ארוך . אך אצלנו הדבר אינו קורה . 
לאחר שפג תוקפן של התקנות לשעת חירום בנושא מיסוי שוק ההון , חזר המצב 
לקדמותו . כיצד רוצה הממשלה לעודד השקעות כאשר המשקיע מוצא את עצמו מדי 
פעם מופתע מצעדים לא עקביים של הממשלה ? קשה לראות עקביות גם בנושא משק המים . 
לפני חודשים מספר רגשה הארץ בעקבות דו"ח שפירסמה מבקרת המדינה , מרים בן - 
פורת , בנושא משק המים . משרד האוצר הזדרז להציע תוכנית שלפיה תבוטל ועדת 
המים של הכנסת הקובעת את תעריפי המים . הוצע לבסס את המחיר המים בהתאם לעלותם 
ולבטל סובסידיות . אבל בשבוע שעבר משך האוצר את הצעותיו אלו בחזרה . האם 
מצבו של משק המים השתפר כל - כך בחודשים האחרונים עד כי מצא האוצר לנכון 
שלא לבצע את השינויים הללו כעת ? גם אי אפשר להתעלם מה"זיג - זג " במדיניות 
האוצר בנושא סל הקליטה . לפני כשלושה חודשים אישררה הממשלה את הפחתת סל 
הקליטה ב000 , 3 ש"ח . אז מצא האוצר את כל ההסברים הנכונים מבחינתו לבצע 
קיצוץ זה . בוועדת הכספים הבהירו לאוצר כי אין סיכוי שההצעה תזכה לרוב בוועדה , 
והנה בשבוע שעבר ביטל האוצר גם את ההצעה הזו . כמו - כן לא ברור האם תצא 
לפועל בסופו של דבר ההחלטה לשנות את שכר מינימום . עקב חילוקי דעות בין 
האוצר להסתדרות , הוקפאה ההצעה והוחזרה לדיון בין שני הגורמים הללו . הצגת 
צעדים " גרנדיוזיים " וביטולם תקופה קצרה לאחר מכן היא איתות ברור מאוד 
למשק . קרי , הממשלה נעדרת כיוון כלכלי ברור . אין ביצוע של תוכנית כלכלית 
ברורה שתוביל לצמיחה . להיפך , במצב כיום אי - הוודאות באשר לתפיסה כלכלית 
כוללת גוברת על הוודאות . לכן לא נתפלא אם בקרוב יציג שוב משרד האוצר הצעות 
כבירות לקליטת העלייה , לשינוי מבני במשק ולהגברת ההשקעות . לבסוף עלול 
להתברר כי " ההר הוליד עכבר " , כפי שכינה ח"ך אברהם שוחט , לשעבר יו"ר 
ועדת הכספים , את תוכניתו הכלכלית של מודעי מספטמבר 09 . 
