גיאולוגים שחקרו את אזור אגם ניוס בקאמרון מזהירים מפני אסון נוסף אפשרי 
באזור האגם , שמהתפרצות גז דו תחמוצת הפחמן מתחת למימיו נספו 007 , 1 בני 
אדם בשנת 6891 . הגז הקטלני הגיע מקרקעית האגם וקבוצת חוקרים בין לאומית 
שבדקה את האזור הגיעה למסקנה כי בקרקעית האגם הצטברו שוב כמעט 003 מיליון 
מטרים מעוקבים של גז , ההופכים אותו למסוכן ביותר לכל אותם תושבים ששבו 
לגור לחופיו . החוקרים מעריכים , כי קצב הצטברות הגז מתחת לקרקעית האגם 
הוא כ3 מיליון מטרים מעוקבים בשנה . לדעת החוקרים , מקורו של הגז הוא בפעילות 
וולקאנית מתחת לאגם והוא מצטבר בקרקעית ואולי אף בשכבות המים העמוקים . 
זרמי מערבולת בסמוך לקרקעית עלולים לגרום לשחרור הגז ואחד המקורות לזרמים 
כאלה הוא הפעילות הוולקאנית באזור . במכתב לשבועון המדע " נייצר " אומרים 
החוקרים , כי " אסון גז נוסף יכול לקרות בכל רגע " וכי יש לפעול בדחיפות 
להפחתת כמויות דו תחמוצת הפחמן באגם ניוס . קבוצת המומחים כוללת מדענים 
מצרפת , גרמניה , יפאן , בריטניה , קאמרון וארה"ב , ובראשה עומד ס . 
פריט מאוניברסיטת סוואנסי באנגליה . הקבוצה מציעה שהמים הרוויים בגז יישאבו 
מקרקעית האגם במערכת של צינורות כדי לגרום לשחרור מבוקר של הגז . עם זאת 
מדגישים כותבי המכתב , כי שאיבת המים מן האגם חייבת להיות אטית ומבוקרת 
כדי לא לגרום את ירידת המפלס . ירידת מפלס המים עלולה לגרום התפרצות גז , 
כיוון שהלחץ שמפעילות שכבות המים העליונות על השכבות העמוקות יפחת ולא יבלום 
את נטיית הגז לעלות . את המים שיישאבו בצינורות מעומק האגם ממליצים המומחים 
להזרים אל מחוץ לעמק האגם המיושב . המומחים מציעים לנסות את שיטת שאיבת המים 
רוויי הגז באגם מונוס אגם קטן המצוי 09 ק"ם מדום מזרח לאגם ניוס . גם באגם 
מונוס אירעה התפרצות של גז דו תחמוצת הפחמן ב4891 ובהתפרצות זו נהרגו 73 
בני אדם . עומקו של אגם מונוס מגיע רק למחצית עומקו של אגם ניוס והוא מסוכן 
פחות , כיוון שהלחץ הנמוך יותר אינו מאפשר הצטברות כה גדולה של גז . בכל 
מקרה ממליצים המומחים להיערך למצב חירום לפני כל הפעלה של שאיבה מן השכבות 
העמוקות . 
