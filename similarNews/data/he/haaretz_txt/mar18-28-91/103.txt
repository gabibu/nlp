במבט לאחור , אני מרגיש כמי שעשו ממנו קצת אידיוט . כל ימי הסקאדים ישבתי 
לבוש מסיכת גז בחדר אטום , לצלילי קולו הערב של נחמן שי , שיעץ להיות רגוע 
ולשתות מים . מתברר במבט לאחור שהייתי ערוך , כעצת מערכת הביטחון , למשהו 
שלא קרה אף פצצה כימית אחת לא נחתה . לעומת זה , לא הייתי ערוך למה שבאמת 
קרה : ירי של חומר - נפץ רגיל שההדף שלו והבמים העל - קוליים שגרם , בכניסתו 
במהירות של 6 מאך , הרסו את החדרים האטומים כאילו היו בתי - בובות . בפועל 
הייתי צריך להיות במקלט , שאמרו לי לא להיות בו . עתה עולה החשד מחקירת 
מבקרת המדינה ( גילוי של זאב שיף ב"הארץ " ) , שיותר ממיליון מסיכות גז 
ישנות לא סיפקו הגנה מספקת . מיליון מסיכות הן , לפי חשבוני , מיליון 
בני אדם . במתקפה כימית אחד מכל ארבעה אנשים היה עלול לפגוש את בוראו . 
בפועל , 21 טונות ראשי - החץ שהגיעו אלינו הרגו אדם אחד , לעומת 04 הרוגים 
בתאונות דרכים באותה תקופה . אילו ידעתי שכך יהיה , החיים היו הרבה יותר 
פשוטים : היינו נשארים במיטות , שותים מים ומאזינים לדברי ההרגעה של נחמן 
שי . למה יש לי הרגשה שעשו מאתנו צחוק ? קרוב ל02 שנה גבו מהציבור תוספת 
לביטוח לאומי בעד מסיכות גז . בכסף שנגבה היה אפשר לספק לא רק מסיכות חדישות , 
אלא גם מסיכות המצוידות במערכות סטריאו קומפקט בילט - אין . והנה כשהוחלט 
לחלק מסיכות גז התברר שאין די מהן , ומה שיש אינו מושלם , ושחסרות מסיכות 
לתינוקות ולילדים בגיל הרך ולמזוקנים . ולא ברור אם היה צורך לחלקן עיראק 
אף פעם לא השתמשה בנשק כימי נגד אזרחים . ועד הרגע הזה לא ברור אם בכלל 
היו לעיראקים טילי סקאד בעלי ראשים כימיים . ולא ברור אם היה צורך בחדר 
אטום , ואם לא היה עדיף מקלט , או אפילו פינה בטוחה בתוך הבית . מדוע 
יש לי תחושה מוזרה ששיטו בנו ? ערב מלחמת 76 היה חשש רציני של פגיעה המונית 
בעורף . אז לפחות לא בילבלו את המוח עם מסיכות וחדרים אטומים , על אף שמצרים 
הפעילה נשק כימי בתימן , אלא קידשו גנים ציבוריים במרכזי הערים כבתי קברות 
המוניים . אבל באותה תקופה מלחמות התנהלו על אדמת האויב והוכרעו בקו החזית , 
ולא היתה קיימת תופעת הראש הקטן . תופעה הפושה בימינו בדרגים הקובעים , 
ואשר לפיה כל " קדקוד " דואג קודם כל לאחוריו . משום כך חילקו את המסיכות 
והמציאו את החדר האטום שיהיו מכוסים ל"גרוע ביותר " . משום כך הורו לשתק 
את המשק לחצי שבוע ונתנו אות לפאניקה בציבור . משום כך השלו את הציבור שהפטריוט 
מחסל את הסקאדים . זו לא היתה מגננה צבאית , אלא פסיכולוגיה להמונים של 
צבא שנתפס במלחמה שלא היה ערוך לה , בזמן הלא - נכון , מול המדינה הלא - 
מתאימה שאין לנו גבול משותף עמה , ובשטח הלא מתאים בעורף . ימים ושבועות 
הזהירו ראשי המערכת את עיראק מה יעשו לה אם תעז לשגר אלינו טילים . כשהטילים 
נחתו בכל זאת , נאחזו בתביעה האמריקאית לאיפוק . וחלום הבלהות שלי , בהכירי 
עתה את העובדות , הוא מה היה קורה לנו אילו ארה"ב היתה מסירה את הווטו שלה . 
על השאלה המתבקשת האם באמת היתה לנו תשובה לסקאדים , לא נרחיב מטעמים מובנים . 
אסתפק בדבריו הפומביים של שר הביטחון לשעבר , יצחק רבין , ש"אין לישראל 
תשובה לטילים העיראקיים " . עובדה שאחרי 000 , 11 גיחות של האמריקאים ו09 
אלף טונות פצצות אין ראיות שחוסל גם משגר נייד אחד . הם ירו גם אלינו , 
גם אל סעודיה , עד הפסקת האש . ורוב המשגרים הניידים נותרו בידיהם . צודק 
אולי מי שאומר שצה"ל לא איבד את כוח ההרתעה שלו כלפי הערבים . אך אצלנו 
בבית חלק מכוח הקסם שלו פג . באינתיפאדה נכשל , לטילי הסקאד לא היתה לו 
תשובה אף שידוע על סכנתם כמעט 03 שנה והוא הטיל את המלחמה נגדם על הסקוטשטייף . 
אדם יתקשה שלא לאבד את אמונו במערכת שיעצה לו להסתגר בביתו , להיות שקט 
ולשתות מים , ומכנה זאת " רמת הגנה סבירה " . מה היה קורה אילו עמדנו לבדנו 
מולם ? אם יש מחדל , הוא אינו בליקוי הטכני של המסיכות , אלא באי - הבנה 
יסודית של המנהיגות בפרשת - המים שבה נמצאת ישראל . הטילים הותירו משקע 
כבד וליאות ממלחמות . כמו האינתיפאדה , הם הוכיחו , כשהמלחמה עוברת פתאום 
לחצר ביתנו , את מגבלות ההישענות על כוח . אחרי 34 שנה של חיים על החרב , 
אין דרך אחרת אלא להבטיח את המשך קיומנו באמצעים אחרים . אך מי יחלץ את 
הממשלה מהחדר האטום ? 
