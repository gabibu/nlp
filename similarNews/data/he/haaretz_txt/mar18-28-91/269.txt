פאריס ( עסט"א ) . מרצה אנטישמי באוניבסיטה של ליון חזר לעבודתו בהוראת 
הגוף המפקח על המרצים באוניברסיטאות . המרצה , ברנארד נוטין , הושעה מעבודתו 
כמרצה לכלכלה באוניבסיטת ליון לאחר שאשתקד פרסם מאמר בכתב - עת מדעי , שבו 
הכחיש את קיומם של תאי הגזים . המאמר עורר שערורייה עזה , שבעקבותיה השעתה 
האוניברסיטה את המרצה לשנה , והורתה לקצץ את שכרו במחצית במהלך תקופת ההשהיה . 
אלא שכעת החליט הגוף המפקח על עבודת המרצים כי החלטת האוניברסיטה היתה בלתי 
חוקית , ויש להחזיר את נוטין למשרתו . אולם הוא החליט גם כי קידומו של 
המרצה האנטישמי יעוכב לשלוש שנים . שר החינוך הצרפתי , ליונל זוספין , 
אמר בתגובה להחלטה כי אין שום דרך לבטלה . " יש חוק אחד לכולם , ואנו 
איננו יכולים לשנותו כרצוננו " , אמר . 
