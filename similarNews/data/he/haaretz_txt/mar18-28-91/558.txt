סטודנטים מעטים בלבד יכתתו רגליהם אל האוניברסיטה ביום הבחירות לאגודתם . 
גם לא כל אלה שיימצאו שם באותו יום יגשו אל הקלפי . רק 000 , 4 מתוך קרוב 
ל02 אלף סטודנטים באוניברסיטת תל אביב הצביעו בשבוע שעבר בבחירות לאגודתם . 
" מעולם לא ראיתי צעירים כה רבים עייפים מפוליטיקה " , אמר פרוף סם בכרך , 
שהיה ראש החוג לעבודה וניהול באוניברסיטת קורנל , בהצביעו , לשם ניגוד , 
על התסיסה האינטלקטואלית בדור הצעיר בישראל בתחום הספרות , המוסיקה והאמנות . 
פרוף בכרך , המתארח באוניברסיטת תל אביב , סבור כי יש בציבור הסטודנטים 
אנרגיה עצומה , אך הביטוי הנוכחי שלה הוא חטטנות עצמית יתרה . אין תחושה 
שהקמפוס הוא מקום של פעילות פוליטית , בניגוד לתופעות של פעילות כזו בארה"ב 
ובאירופה בשנות ה06 המאוחרות ובראשית שנות ה07 , ובסין ב9891 . " אילו 
היה פה חזון , חלום או מסר " , אמר בכרך , " בלי ספק היו נמצאים סטודנטים 
פעילים פוליטית כגוף סטודנטיאלי . את האחריות לכך אני מטיל על הנהגת המערך , 
שבמקום אידיאולוגיה עסקה בהבטחת השלטון לעצמה . היא אינה מבינה שמפלגה 
לא תמשוך אליה צעירים כל עוד אין בה נכונות לראות את הכישלון בבחירות כחלק 
מהמחיר שהיא מוכנה לשלם " . בקרוב , הוסיף פרוף בכרך , יהיה גם הליכוד 
עסוק בהבטחת השלטון . האם רק העדר אידיאולוגיה הוא שריפה את ידי הסטודנטים ? 
ד"ר גדעון דורון מהחוג למדע המדינה באוניברסיטת תל - אביב קובע כי ציבור 
הסטודנטים זקוק לאנרגיה ולנאיוויות כדי לשאוף לשנות סדרי עולם . הנאיוויות 
חסרה לציבור הסטודנטים הישראלי , ואילו האנרגיה שלו מוגבלת בשל גילו המבוגר 
יחסית לגילם של סטודנטים בעולם , בגלל מספרם הגדול של זוגות נשואים , בגלל 
הצורך שלו להתפרנס , ומשום שהקמפוס אינו מקום מגוריו . כמו כן , האנרגיה 
המהפכנית שלו הלכה לאיבוד בצבא , שכמסגרת קולקטיווית המשרתת את יעדי הקולקטיב , 
בלע הרבה מהאינדיווידואליזם שלו . הקולקטיב , אמר , בונה מיתוסים כדי 
שהפרט יספוג אותו ותיווצר הזהות הקולקטיווית . התוצאה היא שהפרט ויתר על 
חלק גדול מהאפשרות לעצב את העולם בדמות חזונו - הוא . אותם סטודנטים מעטים 
המוחים נגד פעולות השלטון הישראלי בשטחים , מתנהגים בצורה קונפורמיסטית 
למדי בהגיעם לשירות במילואים , עושים את הנדרש מהם , וחוזרים ללימודים 
ולריטונים . לדעת ד"ר דורון , אין ולא היה מרד סטודנטים בישראל , מאותה 
סיבה שלא היה מרד גנרלים : האפשרות פתוחה לפניהם להשתלב בפוליטיקה . אלא 
שאפשרות זו תופסת רק לגבי השתלבות במערכות הממוסדות . יש שמשתלבים בדרגים 
נמוכים בהסתדרות ובמפלגות . הגנרל והסטודנט המוכשר והשאפתן מצליח גם לעלות 
בסולם ההייררכי . לעומת זאת , קבוצות שיש חסמים בדרכם להשתלבות ממוסדת כזו 
כמו ערביי ישראל , למשל , מסוגלות להעמיד תנועות מחאה סטודנטיאליות , 
כפי שהיה בקמפוס חיפה . לאותם סטודנטים הפעילים במסגרת הסטודנטיאלית הממוסדת 
האגודה ומוסדותיה מהווה העיסוק קרש קפיצה אל החיים הפוליטיים . לפעילות 
בבחירות בקמפוס יש איפוא כיוון ברור מבחינתם . בפעילות זו , המרכיב האידיאולוגי 
הוא שולי בלבד . המפלגות מנסות לקשור עצמן בזריזות לתוצאותיהן של הבחירות 
לתאים השונים של אגודת הסטודנטים בקמפוס , ולהעניק לתא שבחרו תמיכה כספית 
ואחרת . בו בעת אין הסטודנטים שאולי היו מעוניינים בכך מסוגלים לפרוץ למערכת 
הפוליטית בישראל שלא בדרך ההסתגלות . כמו כן , ההגנה על האינטרסים השלטוניים 
של המפלגות כרוכה בדיכויה של כל מנהיגות צעירה וצומחת כפי שאירע במפלגות 
הגדולות וזו חוסמת את הדרך בפני צמיחתה של הנהגה מפלגתית מקרב סטודנטים . 
שלא כבמפלגות הקטנות , במפלגות הגדולות תפסו הקריירות האישיות את מקומה 
של האידיאולוגיה . " כאשר מתרחש תהליך כזה במפלגות הגדולות " , אמר פרוף 
בכרך , " מה אפשר לצפות מהסטודנטים ? הם יכולים למצוא את מקומם הפוליטי 
האמיתי רק בקצה השמאלי או בקצה הימני של הקשת הפוליטית בקמפוס , במפלגות 
שעדיין לא נפרדו מהאידאולוגיה " . קפתמונה1 , 81פלבחירות לאגודות סטודנטים 
בקמפוס אין ערך לצורך בדיקת עמדותיה הפוליטיות של אוכלוסייה זו . אחת הסיבות 
לחוסר הרלוונטיות של תוצאות הבחירות היא שלא כל תאי הסטודנטים נושאים את 
שם המפלגות , חרף הזדהותם עמהן לפני הבחירות או אחריהן . ( בשנים האחרונות 
שוב אין מנהיגי הסטודנטים מאמצים מפלגה באורח מוצהר , כדי להיראות כמייצגים 
את הסטודנטים ולא את המפלגה , חרף קשריהם האמיצים אתה . ) אבל הסיבה העיקרית 
לחוסר הרלוונטיות היא שאחוז ההשתתפות בבחירות נע בהתמדה בין % 02 ל%52 . 
לשפוט על סמך תוצאות הבחירות לאגודות , פירושו להתעלם מעמדותיהם של % 57 
עד % 08 מהסטודנטים . על כן , רק סקרים מדגמיים של ציבור הסטודנטים יכולים 
להעיד על עמדותיו הפוליטיות . אדישותם של הסטודנטים בקמפוס נמשכה משנות ה06 
ועד ימינו . באותם מקרים שבהם התעסקו בפעילות חורגת כותבות פרוף רינה שפירא 
וחוה עציוני - הלוי מאוניברסיטת תל אביב היא היתה קשורה בבעיותיהם הכספיות . 
מוסדות האקדמיה העלו את שכר הלימוד כחלק ממאבקם בממשלה בנושא תקצובם . 
בהפגינם נגד הממשלה , כפי שעשו ב7891 , שירתו למעשה את האינטרסים של האוניברסיטאות . 
בעת שלטונה של ממשלת האחדות , השכילו מנהיגי הסטודנטים לנקוט במדיניות 
של הפרד ומשול בין שותפי הקואליציה , ובכך הבטיחו לעצמם גם את תמיכת הממשלה . 
אגודות הסטודנטים ומנהיגיהן כותבות שפירא ועציוני - הלוי נבלעו והתמזגו 
מאז ומתמיד בזרם העיקרי של החיים הפוליטיים בישראל . לדעתן , האופי האליטיסטי 
של מערכת ההשכלה הגבוהה הקל על אלה שזכו לבוא בשערי האוניברסיטאות ולמצוא 
עבודה ההולמת את כישוריהם לאחר סיום לימודיהם . מערכת אליטיסטית זו של ההשכלה 
הגבוהה , המסלולים הפתוחים של הניידות החברתית שאותם ניצלו הסטודנטים , 
בצירוף העובדה שהפעילות הפוליטית של הסטודנטים היתה מאז ומתמיד חלק מהזרם 
העיקרי של הפוליטיקה הישראלית , עשויים , לדעתן , להמציא הסבר נוסף להיעדרה 
של פעילות פוליטית רדיקלית ולא - קונוונציונלית בקמפוס . לדעת שפירא ועציוני - 
הלוי , ניתן לקבוע שבדרך כלל עמדותיהם של הסטודנטים לא היו אוהדות במיוחד 
לממסד הפוליטי . על יסוד סקרים חוזרים ונשנים בקמפוס של אוניברסיטת תל 
אביב ותוצאות הבחירות לאגודות הסטודנטים , נמצא כי בתקופת ממשלת העבודה 
נטו רוב הסטודנטים ימינה , ואילו בתקופה של ממשלה ימנית או ממשלת אחדות 
נטו רוב הסטודנטים לתמוך בשמאל . בנטייתם זו היו שונים מכלל הציבור . 
מסקנתן של החוקרות היא כי נטיותיהם של רוב הסטודנטים על פני הקשת הפוליטית 
ימין - שמאל היתה גם ביטוי לעמדה אנטי - ממסדית ואי - נחת מהסטטוס - קוו 
בישראל . מעורבות סטודנטיאלית נמוכה מאוד בפוליטיקה נרשמה בסקר ממארס 09 
שערך סם בידרמן , אסיסטנט - חוקר במכון יפה , בהנחיית ד"ר מיכל שמיר מהחוג 
למדע המדינה באוניברסיטת תל אביב . הסקר הקיף 766 סטודנטים באותו קמפוס . 
מיעוט מבוטל של % 5 מהסטודנטים מסר על השתתפות בעצומות , בפניות לחברי - 
כנסת , בהפגנות או בסירוב לשרת בשטחים . באשר לעמדה הפוליטית , המסקנות 
הבולטות של אותו סקר הן כי בכל הקמפוס נוטים % 5 . 92 לתמוך בשמאל ורק % 7 . 
31 בימין , וכי גם במדעים המדויקים הנטייה שמאלה חזקה יותר מאשר הנטייה 
לימין , והיא נמוכה רק בכ%01 מהנטייה שמאלה במדעי החברה והרוח . בסקר זה 
שימשו ארבעה מדדים לנטייה הפוליטית : תמיכה בממשלה , עמדה בסכסוך הישראלי - 
ערבי , פתרון לאינתיפאדה והגדרה עצמית . החוקר ציין כי המדד לשמאליות 
או לימניות אינו ברור לגמרי בציבור הסטודנטים . חלק גדול מאלה שהגדירו עצמם 
כשמאליים , הביעו הסכמה לטרנספר . קפמאבינבסקר תלת - שלבי מטעם האגודה הישראלית 
למדע המדינה , שעורכים פרוף ברוך זיסר והדוקטורנטית גילה קורץ מאוניברסיטת 
בר אילן מאז מארס 09 , נבדקים בכל שלב 003 סטודנטים במדעי המדינה בקמפוסים 
ברחבי הארץ . בשלב הראשון הסתמן רוב של % 4 . 06 לטובת המערך ומפלגות השמאל . 
בשלב השני , שנערך בדצמבר 09 , לא נמצא שינוי מהותי בהתפלגות העמדות , 
זולת היחלשות קלה במערך ובמפלגות השמאל והתחזקות קלה של הליכוד . בשלב השלישי , 
שנערך בעקבות מלחמת המפרץ , לא התקבלו עדיין תוצאות , אך תחושתה של גילה 
קורץ היא כי אחוז ניכר מהנסקרים שבע - רצון מתפקוד הממשלה במהלך המלחמה , 
וכי אחוז ניכר טוען כי לא שינה את עמדותיו הפוליטיות . פרוף זיסר , שהיה 
סטודנט בארה"ב בשנות ה06 , מצביע גם הוא על היעדר אידיאולוגיה במערך ועל 
קושי אדיר לסטודנטים צעירים להגיע לצמרת המפלגה . גם בליכוד , אמר , טושטשה 
האידאולוגיה בעמדות סותרות ומאבקים אישיים . יש ריאקציה בארץ נגד אידיאולוגיה 
וסנטימנטים . בקמפוס שורר שיממון פוליטי . " במשך עשרים שנה לא נכנס למשרדי 
אף סטודנט כדי לשוחח או לשפוך את מרי לבו על המצב הפוליטי " , אמר . 
