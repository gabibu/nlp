" צדק ? אני לא מאמין שהאנשים בבניין הזה יודעים לכתוב את המלה הזאת , 
ועוד פחות מכך לעשות צדק . הם רקובים " . פטריק היל היפנה ב41 במארס אצבע 
מאשימה כלפי בית - המשפט הלונדוני באולד ביילי . זמן קצר קודם לכן הושבה 
לו ולחמשת חבריו חירותם על ידי הלורד ציף גסטיס , הסמכות השיפוטית העליונה 
במדינה , לאחר שישבו בכלא על לא עוול בכפם . הכל החל ב21 בנובמבר 4791 . 
ששה אירים התכוונו לצאת בספינה לבלפסט כדי להשתתף בהלוויית חברה בארגון 
איי - אר - אי . הם היו אוהדי הארגון אבל לא חברים בו . כמה שעות קודם 
לכן התפוצצו פצצות בשני פאבים בבירמינגהם , הרגו 12 איש ופצעו 261 . היה 
זה הפיגוע הקטלני ביותר שביצעה אי פעם המחתרת האירית בשטח בריטניה . חטאם 
של ששת האנשים היה מבטא אירי כבד והעובדה שיצאו את בירמינגהם זמן קצר לפני 
הפיצוצים . הם נעצרו , הוכו מכות רצח וחתמו על הודאות . פטריק היל ( כיום 
בן 54 ) , יו קאלאהן ( בן 06 ) , ריצארד מקאילקני ( 75 ) , ויליאם 
פאואר , ( 44 ) , גרארד האנטר ( 24 ) וגון ווקר ( 55 ) יצאו סוף 
סוף לחופשי . שחרורם של הששה היה צפוי , אבל מראה " הששה מבירמינגהם " 
המנאצים את המערכת המשפטית הבריטית , ומבטאים בזעקה את שמחתם ואת חפותם 
כשהם מוקפים בידידים ובבני משפחה בלב לבה של לונדון , היה יוצא דופן בהחלט . 
מראה האירים הללו המחזיקים ידיים מול המון נלהב הזכיר גם מראות אחרים . 
היו " הארבעה מגילדפורד " באוקטובר 9891 שישבו על לא עוול בכפם 41 שנה 
בכלא . הם הואשמו בהנחת פצצות בשני פאבים , שבהם נהגו לבקר חיילים בשתי 
ערים קטנות סמוך ללונדון . והיתה משפחה אירית שלמה , משפחת מגוואייר , 
שהואשמה ב6791 בייצור חומרי נפץ וחפותה הוכרה רשמית במאי 0991 . שלושה 
משגים משפטיים חמורים בתוך פחות משנתיים , וכולם עוסקים ב"טרוריסטים " 
איריים , אומרים רבות על מערכת משפטית המתגאה כי היא אחת הטובות , אם לא 
הטובה , בעולם . " כבר בהתחלה אמרו לנו השוטרים שהם יודעים שלא עשינו דבר . 
הם גם אמרו לנו שלא אכפת להם מי באמת ביצע את הפיגועים . הם אמרו שהם בחרו 
בנו ושהם ילבישו את התיק הזה עלינו " , אמר פטריק היל בפני ההמון שהתאסף 
מול אולד ביילי . " במבט לאחור היינו כל כך נאיווים " , סיפר יו קאלאהן 
ל"אינדפנדט " . ששת הגברים הצעירים שעולם הדקויות המשפטיות היה זר להם , 
הוכו , נשללו מהם שינה ומזון ולחצו עליהם לחתום על הודאות . לקאלאהן נאמר 
שכל האחרים כבר הפלילו אותו . " הייתי חותם על כל דבר כדי שיהיה לי שקט " , 
אמר . " תמיד חשבתי שבקלות אפשר יהיה לראות שההודאה היא סיפור שלא מתקבל 
על הדעת , אבל זה רק הפך את הכל לגרוע יותר " . פאואר סיפר מאוחר יותר שהיכו 
אותו , בעטו בו , לקחו אותו לחלון בכלא ואמרו לו ש"אם הנפילה לא תהרוג 
אותו , ההמון יהרוג " . קאלאהן צווח אז שיאמר להם כל מה שירצו . ההתעללות 
והעינויים של המשטרה , שבלטו בצילומי החשודים שצולמו זמן קצר לאחר המעצר 
ואושרו על ידי הרופאים , שימשו מאוחר יותר נושא למשפט נפרד וסוריאליסטי 
במיוחד . השופט הסכים שהששה אכן הוכו אבל לא הסיק מכך מסקנות כלשהן . נגד 
השוטרים לא ננקטו כל אמצעים . קאלאהן סיפר כי בבית המשפט " התייחסו לעדי 
המדינה בכפפות של משי . הסניגוריה היתה יכולה באותה מידה בכלל לא להופיע " . 
מרבית הטיעונים נגדם התבססו במשפט הראשון ב5791 על ההודאות שהוצאו מהם בכפייה 
ועל " ההוכחות המדעיות " שסיפק מומחה במשרד הפנים , פרנק סקאז . הוא 
קבע כי בידיהם של לפחות שניים מבין הששה נמצאו שרידים של ניטרוגליצרין . 
הוא נזהר שלא לומר בבית הדין ששרידים כאלה התגלו גם אצל נוסעים אחרים באותה 
ספינה שבה נתפסו הששה . דבר זה לא היה משתלב עם התוצאות הראשוניות . אבל 
לא היה זה הכל . באחרונה נעשה שימוש בהליכים חדשים כדי לבדוק את רשימות 
השוטרים במהלך החקירות , שבעקבותיהן נחתמו ההודאות המפורסמות . התברר שמשפטים 
נוספו לאחר מעשה . הממונה הראשי על החקירה מסר בזו אחר זו חמש גרסאות סותרות 
על שיחות מסוימות . הוא זייף מסמכים כדי לנסות ליצור רושם עקבי ואחיד . 
גם בערעור שהוגש שבעה חודשים לאחר המשפט , סיפר קאלאהן , הם חשו באיבה 
המתמדת נגדם . היתה אהדה כללית למשטרה בעוד אחד השופטים כינה אותם תמיד 
" המפוצצים " . אחד השופטים , לורד דנינג , אמר כי האפשרות שסיפורם נכון 
והמשטרה אכן אשמה באלימות ובשבועת שקר כה מבעיתה , עד כי אינו יכול להעלותה 
על הדעת . יחידת המשטרה שעסקה בחקירה זו הואשמה שנים רבות לאחר מכן בביום 
דומה של הוכחות בפרשות אחרות , ופורקה . השאלה התלויה ועומדת כעת היא אם 
ייפתחו הליכים נגד השוטרים . אם יתברר ששיקרו בפני בית הדין הם צפויים לעונשים 
כבדים . הפרשה מביכה עוד יותר , כיוון שבעקבות פנייה של דגלס הרד , אז 
שר הפנים , הוגש ערעור נוסף ב7891 . " השכחה " של סקאז , כמו גם השינויים 
שהוכנסו בפרוטוקולים של החקירות , נשארו חבויים במגירות המשטרה והערעור 
נדחה . גישתו של השופט , לורד ליין , עוררה ביקורת קשה . גם ליין כלל 
לא שקל ברצינות את האפשרות כי שוטרי משטרה המעידים בשבועה עלולים לשקר . 
לולא העיתונות , ובעיקר אותם עיתונאים שהסריטו סרט דוקומנטרי על הששה בעזרת 
חבר פרלמנט של הלייבור , קריס מאלין , קרוב לוודאי שביטול פסק הדין והשחרור 
לא היו יוצאים אל הפועל . הממשלה החליטה אפוא להקים ועדת חקירה מלכותית , 
שמתפקידה יהיה לבדוק את הפגמים בהליכים המשפטיים . בראשה יעמוד לורד רנסימן , 
סוציולוג מאוניברסיטת קימברידג . זו הפעם הראשונה מאז 8791 שמוקמת ועדה 
מלכותית . תאצר שהגיעה לשלטון ב9791 מעולם לא נזקקה לוועדה כזו , בהעריכה 
כי הממשלה והפרלמנט אינם חייבים לפנות ולערער בפני גוף חיצוני כלשהו . קאלאהן 
אמר כי אינו יכול לתאר את השנאה הכללית שכוונה נגדם , בתוך הכלא ומחוצה 
לו ( אישתו שעבדה במטבח בית ספר לנערים הושעתה מהעבודה יום לאחר פסק הדין 
הראשון ) , אך שנותיו בכלא לא הפכו אותו מריר . " שנאה ומרירות יכולות 
להפוך לאובססיה , בעיקר בכלא , הן יכולות להפוך למחלה אם אתה מניח להן " . 
