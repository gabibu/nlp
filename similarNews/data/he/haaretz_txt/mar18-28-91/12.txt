נבחרת הנערים של ברית המועצות בכדורגל , הצריכה להתמודד מחרתיים בהרצליה 
עם נבחרת הנערים של ישראל על כרטיס ההופעה בגמר האירופי , הפתיעה כאשר בניגוד 
למצופה לא הגיעה אמש לישראל . הבוקר תברר ההתאחדות לכדורגל מה קרה לרוסים . 
נערי בריה"ם יתמודדו מחרתיים בהרצליה עם נערי ישראל . משחק זה יסיים את 
השלב המוקדם בבית הישראלי במוקדמות אליפות אירופה ויקבע מי מהשתיים תשתתף 
בטורניר גמר אליפות אירופה שתהיה במאי בשווייץ . ישראל מובילה בטבלת הבית 
וזקוקה לתיקו . בריה"ם חייבת לנצח . יעקב אראל מנהל ההתאחדות לכדורגל העריך 
אמש , כי הרוסים לא איחרו להגיע לטיסה מקפריסין שהיתה אמורה להביאם לארץ . 
נבחרת הנערים של ישראל תתכנס היום למחנה אימונים בשפיים בה תשהה עד המשחק 
מחרתיים . 
