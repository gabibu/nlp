נבחרת הנערים של ישראל כשלה אתמול בניסיונה להעפיל למשחקי גמר אליפות אירופה , 
שיהיו במאי הקרוב בשוייץ . במשחק - האמת שלה , כאן בבית , היא נוצחה 
בידי נבחרת ברית המועצות 01 , משער של וטארי קאחינוב , בדקה ה - 75 . הסיבה 
העיקרית להפסד היתה עדיפותה הברורה של בריה " ם . שחקני ישראל התקשו לפתח 
את משחקם הרגיל , בעיקר בשל שמירה נכונה של היריבים . ההגנה נלחמה , אך 
במחצית השנייה לא עמד לה כוחה והיא נכנעה ללחץ הסובייטי . יכולת מצויינת 
של השוער לירן שטראובר מנעה מהסובייטים הבקעת שערים נוספים . חוליית הקישור 
היתה החלק החלש בנבחרת ישראל . איכזב במיוחד אופיר קופל , ממנו ציפו לנהל 
את המשחק במרכז השדה . בחוד ניסו יניב עופרי ואלי אברבנאל , בסיועו של המגן 
השמאלי פליקס שאשא , להטריד את הגנת בריה"ם החסונה , שסיכלה ללא בעיות 
את ההתקפות . ישראל התקשתה לפיכך להגיע להזדמנויות הבקעה רציניות . האורחים 
הפגינו יכולת מצויינת במחצית השנייה . הם הניעו במהירות ובדייקנות את הכדור 
והגיעו בנקל להזדמנויות רבות , שאך במזל לא נסתיימו בשערים . בלטו הקשר 
היעיל אלכסנדר גריאזין וכובש השער קאחינוב המסוכן . במחצית הראשונה עדיין 
היוותה ישראל יריבה שקולה לסובייטים . לאחר יתרון קל לבריה"ם בפתיחה , 
יצאו הישראלים למספר התקפות נגד לא מסוכנות . בדקה ה - 61 החטיא כדורו החזק 
של שאשא את השער . בדקה ה - 23 שוב בעט שאשא , אך השוער ואלרי חינוב עצר . 
לאחר ההפסקה השתלטו הסובייטים על המגרש ובדקות רבות עשו בו כאוות נפשם . 
לאחר מספר החטאות רצופות שלהם נכבש שער הניצחון ( 75 ) : גריאזין פרץ 
במהירות מימין , הגביה בפיקחות לעבר קאחינוב הבלתי מכוסה , והוא נגח לרשת , 
10 . זינוקו של שטראובר לא עזר . האורחים המשיכו ללחוץ , תוך הפגנת משחק 
טכני ופיסי משובח . פריצותיהם המדהימות של קאחינוב ( 26 ) וגריאזוב ( 
46 ) כמעט נסתיימו בשערים נוספים . בדקה ה - 07 הדף שטראובר את כדורו של 
קאחינוב . לקראת הסיום פגעה העצבנות ביכולת התגובה של ישראל , שבלאו הכי 
היתה חיוורת מאד . שפט איליאס קראמניס ( יוון ) , 005 , 2 צופים , בהרצליה . 
