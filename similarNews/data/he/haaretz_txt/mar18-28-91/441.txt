שופט בית המשפט המחוזי בתל - אביב אריה אבן - ארי גזר אתמול שנת מאסר בפועל 
על צביה לב , שהורשעה על - פי הודאתה בהריגת בנה האוטיסט בן ה61 על - ידי 
שימוש בגלולות . הבן סבל מילדותו מפיגור שכלי כבד שהוגדר כאוטיזם . כאשר 
גדל ונעשה אלים כלפי הסביבה וכלפי עצמו הוצע לאשפזו בבית החולים אברבנאל 
ועל רקע זה החליטה האם לשים קץ לחייו . בגלל הנסיבות המיוחדות של המקרה החליטה 
התובעת עו"ד זיוה קנדל - בירמן להעמיד את הנאשמת לדין בעבירה של הריגה שהעונש 
המירבי עליה הוא 02 שנה . גם התובעת כשהשמיעה את טיעוניה לעונש , נראה 
שהתחשבה בנסיבות המיוחדות של המקרה . הסניגורית עו"ד שירה דונביץ ביקשה להסתפק 
בעבודות שירות לתועלת הציבור . לאחר שנגזרה על הנאשמת שנת מאסר נעתר השופט 
לבקשת הסניגורית לדחות את העונש כדי שתוכל להספיק להגיש חנינה לנשיא המדינה . 
תוך שהוא סוקר פסקי - דין דומים בישראל ובאנגליה כתב השופט כי המטרה של " הרתעת 
אחרים " איננה מהווה שיקול בר - משקל במקרה כזה של הריגה מתוך רחמים . 
בנימוקיו כתב השופט , כי אנו למדים שבמשפט העברי , אשר רואה ב"לא תרצח " 
צו אלוהים מוחלט , הרי בשאלת העונש ישנה התחשבות בנסיבות האירוע למרות שקיצור 
חיי אדם מוגדר במשפט העברי כרצח . באשר לנאשמת כתב השופט , כי " המדובר 
באם אוהבת אשר מסירותה לבנה הפגוע היתה ללא גבול במשך שנים רבות . כאשר 
תקוות הנאשמת כי בנה יתקבל למוסד חינוכי ( כפר עופרים ) נכזבה והתחליף 
המוצע היה אשפוזו בבית חולים לחולי נפש , הרי כשל כוחה ועולמה חשך עליה " . 
עוד כתב השופט , כי אין מדובר באקט פתאומי , אלא הנאשמת תכננה את מעשיה 
במשך שלוש שנים . " שלוש שנים אספה הנאשמת את הכדורים ששימשו כסם מוות " 
כתב השופט " ונראה כי במשך תקופה זו הסתגלה לרעיון זה " . " גם לאחר השקיית 
הקרבן בסם המוות , עדיין ניתן היה להצילו , אולם הנאשמת המשיכה לפעול על - 
פי התכנון , רק אקט התאבדות משום מה לא הוצא והנאשמת נעצרה . " מאמין בית 
המשפט כי בפועל נגזר עונשה של הנאשמת לחיות עד יומה האחרון בצל פשעה וזיכרון 
המעשה ירדוף אותה כל ימי חייה . לאחר היסוסים והתלבטויות אין - ספור הוחלט 
להטיל על הנאשמת עונש מאסר לתקופה של שנה אחת " , לשון השופט אבן - ארי . 
קפידבינאירוע יוצא דופן התרחש אתמול לפני מתן גזר - הדין ולאחריו , במשפטה 
של צביה לב . שני עורכי - הדין שמואל קליגר ויצחק חושן הפגינו והשמיעו טענות 
נגד הסניגורית עו"ד דונביץ . השניים טענו כי היא " גנבה " להם את הייצוג 
בתיקים בהם טיפלו . קליגר ייצג את לב בעת הליכי המעצר , ואילו חושן ייצג 
את החולה חשוך המרפא בנימין אייל ( בשלב מאוחר הצטרפה דונביץ לייצג את אייל 
ביחד עם חושן ) . נגד הסניגורית הונפו שלטים . בתגובה אמרה עו"ד דונוביץ : 
" פרטי התפרעותם חסרת התקדים של עורכי - הדין קליגר וחושן באולם בית המשפט , 
כשהם עטויים בגלימותיהם , הובאו על - ידי ללשכת עורכי - הדין על מנת שינקטו 
כלפיהם הליכים מתאימים . חושן מעולם לא היה מעורב במשפט זה , וקליגר פוטר 
על - ידי גב לב בשלב המוקדם . אין זה מכבודי להתייחס לדבריו של עו"ד קליגר , 
אבל העובדה שעורך דין מרשה לעצמו לבוא בשעה כה קשה בחייה של אשה מוכת - 
גורל זו , והכל כדי לקדם באופן ציני אינטרס אישי , מדברת בעד עצמה " . 
