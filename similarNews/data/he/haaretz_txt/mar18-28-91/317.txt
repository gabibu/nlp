בראיון שהעניק באחרונה שר החוץ הסורי , פארוק א - שרע , לאחת מרשתות הטלוויזיה 
המערביות , הוא קרא לכל הצדדים לפעול נמרצות , עם תום המלחמה במפרץ , 
להשגת " שלום של הבנה " צודק ובר - קיימא לעימות הישראלי - הערבי . עם 
זאת , השר הסורי נמנע מלהזכיר מפורשות אפשרות של הסדר שלום בין ארצו לישראל . 
בכך שמר בעקביות על עמדתה של סוריה , המתבטאת גם בשיחות פרטיות , שלפיה 
היא מביעה נכונות להגיע , לכל היותר , להסדר של אי - לוחמה עם ישראל . 
א - שרע הרבה להשתמש בביטוי " הסדר של הבנה " ודחס לתוכו את העמדות הסוריות 
המוכרות : על ההסדר להביא לנסיגה ישראלית מהשטחים הערביים הכבושים , להיות 
כולל ולהתבסס על החלטות מועצת הביטחון של האו"ם , והמסגרת להשגתו צריכה 
להיות ועידה בין - לאומית . קפמאבינמעניינת במיוחד היתה התייחסותו , בנשימה 
אחת , לזכויותיהם של הפלשתינאים שמשני עברי הקו הירוק , או בלשונו , " העם 
הפלשתיני החי תחת שלטון ישראל . . . חלקם ב04 השנים האחרונות , חלקם 
ב32 השנים האחרונות " . עולה מדבריו האפשרות כי אם ייפתח משא ומתן בהשתתפות 
סוריה , היא עשויה להעלות גם את שאלת עתידם של ערביי ישראל וזכויותיהם הלאומיות . 
אין לראות בדברים אלה של א - שרע בזכות ההסדר תפנית אסטרטגית בעמדה הסורית . 
דמשק כבר הבהירה בעבר כי היא מוכנה לדון עם ישראל בעתיד הגולן במסגרת ועידה 
בין - לאומית להסדר הסכסוך הישראלי - הערבי , קיימה אתה מגעים עקיפים ואף 
הכירה , לפחות באורח משתמע , בזכות קיומה , כשקיבלה עקרונית את החלטת 
מועצת הביטחון 242 . גם מסרים שהגיעו לישראל באמצעות גורמי ביניים בשנה 
האחרונה לא העידו על שינויים מהותיים בעמדות הסוריות , אלא בעיקר על נכונות 
לשינויים נוהליים . ועם כל זאת , מהראיון עולה שינוי חיובי בהתייחסותה 
של דמשק להסדר הסכסוך הישראלי - הערבי : יש בו מתן עדיפות חד - משמעית לדרך 
המדינית כדי להגיע ליציבות באזור , ובולטת הדחיפות שמייחסת לכך דמשק . דחיפות 
זאת קשורה , ללא ספק , במלחמת המפרץ . היא נועדה לאזן את העמדה הסורית 
הנחרצת , שהתנגדה לזיקה שחיפש סדאם חוסיין בין מלחמת המפרץ לבעיה הפלשתינית , 
ובכך לנטרל ביקורת על דמשק בנושא . אולם היא גם משתלבת במגמת הפרגמטיזציה 
שהסתמנה במדיניות הסורית בשנה האחרונה . שורשיה של זו נעוצים בפסגה הערבית 
במרוקו , במאי 9891 , שהחזירה את מצרים למערכת הערבית , מיקמה אותה בצמרתה 
והביאה לחידוש שיתוף - הפעולה המדיני בינה לבין סעודיה . קפמאבינסוריה , 
שעמדה אז מול מצרים וסעודיה יותר מאשר לצדן , הבינה כי עליה לזנוח את הקלישאות 
הישנות בדבר בגידתה של מצרים במערכת הערבית . תחתן אימצה נוסחה שכבר הוכיחה 
את עצמה : אם אינך מסוגל לנצח אותן הצטרף אליהן . חידוש היחסים הדיפלומטיים 
המלאים בין דמשק לקהיר לא איחר לבוא , חרף הדגל הישראלי שהוסיף להתנוסס 
בבירה המצרית . היה בכך משום ציון דרך חשוב בתהליך השינוי שהתחולל בפוליטיקה 
הסורית , שינוי שאפשר לפרשו כנכונות לגלות גמישות בסוגיה הישראלית - הערבית . 
מלחמת המפרץ שימשה זרז לתהליך זה , שנבע משלושה אינטרסים מרכזיים של דמשק : 
הצורך בסיוע כלכלי למשק הסורי הנתון בקשיים ; הרצון לצאת מהבידוד , במערכת 
הערבית והבין - לאומית , שאליו נקלעה סוריה עקב תמיכתה באיראן במהלך מלחמתה 
בעיראק ובגלל מדיניות יצוא הטרור שלה , ושימור ההשפעה הסורית בלבנון . 
לכל אלה נוספו התמורות האסטרטגיות שחלו בגוש המזרחי ובמיוחד בברית - המועצות , 
ושהביאו למהפך במדיניותה של זו האחרונה , שטיפחה עד לשנים האחרונות את 
מירוץ החימוש במזרח התיכון ואת תפיסת האיזון האסטרטגי מול ישראל . התנתקותה 
של בריה"ם ממטרות אלה , לפחות כפי שהדבר נראה לפי שעה , הותירה את סוריה 
ללא גיבוי צבאי - כלכלי הדרוש להמשך הדבקות באופציה הצבאית הישנה , וזירזה 
אף היא את הרוויזיה בחשיבה האסטרטגית הסורית בסוגיית הסכסוך . פלישתה של 
עיראק לכוויית איפשרה לסוריה לממש רווחים בתחומים החשובים לה מהר מכפי ששיערה . 
שליחת כוח צבאי סמלי לסעודיה זיכתה אותה בסיוע סעודי שעלה על מיליארד דולר 
ושצפוי להימשך . בריטניה חידשה את היחסים הדיפלומטיים אתה , ונשיא ארצות - 
הברית , שעד לא מכבר הוקיע את סוריה כמדינת טרור , נועד עם אסד בזנווה . 
בלבנון השכילה סוריה לבסס את אחיזתה תוך ניצול ההתעסקות העולמית באירועי 
המפרץ , למגר את הגנרל עאון ולהכיל את ההסדר שאליו חתרה . עתה עוסקת הטרויקה 
הערבית מצרים , סעודיה וסוריה בגיבוש מסמך משותף העוסק בעתיד האזור . 
אם תיגש גם לעיצוב עמדה משותפת בשאלת הסכסוך הישראלי - הערבי , סביר כי 
מובארק יעדיף את המתינות , אסד ינסה לגבש עמדות מיקוח תקיפות יותר ואילו 
פהד , שבשנתיים האחרונות נתן גיבוי לעמדותיו של מובארק בסוגיה , יסייע 
במציאת פשרה שתהיה אי - שם בין שתי העמדות , קרוב יותר לקצה המצרי . קפמאבינעיסוקן 
של שלוש המדינות בהסדר הסכסוך הישראלי - הערבי ללא שיתופם של אש"ף ועיראק 
עלול להחריף בעיה שיצטרכו להתמודד עמה ממילא : האופוזיציה מבית למהלכים , 
שעשויה לזכות בתמיכתם של עיראק ואש"ף , שיגבירו את פעילותם החתרנית כדי 
לשקם במשהו את מעמדם בזירה . האופוזיציה הסורית עברה , ככל הנראה , בשקט 
יחסי על חידוש הקשרים בין דמשק לקהיר , ועל הצטרפותה של סוריה לקואליציה 
האנטי - עיראקית . את שני המהלכים האלה ניתן לתרץ בנימוקים ערביים קלסיים : 
הצורך באחדות השורה הערבית , במקרה הראשון , והמחויבות להסכם ההגנה הערבי , 
במקרה השני . שאלה פתוחה היא באיזו מידה יצליחו השלטונות הסוריים , למשל , 
לרסן את האופוזיציה האיסלמית הקיצונית , אם יתפתח משא - ומתן לשלום בין 
דמשק לירושלים ולו בחסות ערבית ותחת מטרייה בין - לאומית . סביר כי אם אכן 
תעלה על עגלת השלום , תסתמך סוריה על מענקים סעודיים נדיבים , שיסייעו 
בנטרול החתרנות הפוטנציאלית . מבחינתה , עמדתה במלחמת המפרץ והתנופה שנוצרה 
בעקבות התבוסה העיראקית מאפשרות לה להיכנס למשחק המדיני עם קלפים טובים מבעבר , 
הטומנים בחובם סיכוי להתחשבות אמריקאית וערבית רבה יותר באינטרסים הסוריים . 
