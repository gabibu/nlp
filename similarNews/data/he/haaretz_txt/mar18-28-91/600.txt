ניו - יורק ( מיוחד ל"הארץ " ) . " מזה ארבעים שנה לא היתה שעת כושר ליישוב 
הבעיה הפלשתינית כפי שהיא קיימת כיום , אך מן ההכרח לפעול מיידית ובמהירות 
כדי לנצלה , שאם לא כן היא תיעלם " ; כך אמר נשיא מצרים , חוסני מובארק , 
בראיון בלעדי לעיתון " וול - סטריט גורנאל " . היה זה הראיון הראשון שהעניק 
מאז הסתיימתה המלחמה במפרץ . " שעת הכושר תיעלם מיד " , הזהיר . " עלינו 
לפעול במהירות . היציבות באזור היא גורלית לעולם כולו . לדעתי , על ארצות 
הברית להיחפז יותר ועל הישראלים להבין את המצב " . לדברי מובארק , לא ייתכן 
סדר עולמי חדש ולא תבוא למזה"ת יציבות לפני שיימצא פתרון לשאלה הפלשתינית . 
נשיא מצרים נמנע מביקורת ישירה על ממשלת ישראל , אך הבהיר כי הוא אינו 
רואה סימני תזוזה מצדה . מובארק אמר כי הוא חש שהנשיא בוש ומזכיר המדינה 
בייקר מבינים את ההכרח בפעילות דיפלומטית מידית ומהירה . בהתייחסו לישראל 
אמר , " אני עדיין ממתין " . הוא הביע מורת רוח מההססנות שמגלה ישראל , 
אותה הגדיר כ"בזבוז זמן " , כלפי הרעיון של ועידה אזורית . לדבריו , נוקטת 
ישראל מדיניות מוטעית בכך שבמקום הסכמה לוועידה אזורית , היא חותרת להסדרים 
דיפלומטיים עם סעודיה וכוויית . נשיא מצרים אמר כי האדם הפשוט ברחוב הערבי 
עשוי להאמין כי ישראל מעוניינת ביחסים עם שתי מדינות אלה בגין עושרן . הוא 
ציין כי אין לו אשליות מרובות בדבר יכולתה של ועידה אזורית לפתור את הבעיה 
הפלשתינית , אך ועידה כזו תספק מטרייה למו"ם ישיר , שיגדיר את העקרונות 
להסדר של " שטחים תמורת שלום " . קפידבינמובארק קידם בברכה את הרעיון שקהיר 
תארח את הוועידה האזורית . אולם , לדבריו , ארה"ב חייבת למלא את התפקיד 
המרכזי בהכנות לכינוס הוועידה , והממשל הוא שצריך להכריע בשאלות כגון נציגי 
הפלשתינאים בוועידה , תפקידן של סוריה ושל ירדן וכד . לדעתו , בריה"ם 
צריכה להיות שותפה לוועידה , שאם לא כן היא עלולה לגרום לבעיות . בתגובה 
לשאלה בדבר תפקידו של יאסר ערפאת , השיב מובארק תחילה באורח דיפלומטי , 
ואמר כי הוא יהיה מוכן לשתף פעולה עם כל מנהיג שהפלשתינאים יבחרו . אולם , 
מיד אחר - כך הוסיף בנימה חד - משמעית : " אינני יכול לומר שאני מאמין 
בערפאת . יש לי כמה הסתייגויות ממנו " . בו בזמן הטעים נשיא מצרים כי מוטב 
לא ליצור בעיה גדולה בשאלת המנהיגות הפלשתינית . " אם נחזור ונטען שערפאת 
חייב לפרוש , הפלשתינאים ימשיכו לטעון כי הוא נציגם הבלעדי " . נשיא מצרים 
הזהיר מפני התערבות במתרחש בעיראק ואמר כי יש לו חששות אם כי לא הוכחות 
מוצקות שאיראן מתערבת בענייניה הפנימיים של עיראק . " אני נגד פילוגה 
של עיראק " , אמר ; " פילוג כזה יוביל למצב מסובך בכל האזור " . לדעתו , 
יש להניח למלחמת האזרחים להתנהל בלי התערבות מבחוץ , ולהסתיים באורח טבעי . 
" כל אחד מהמחנות והעדות בעיראק יילחם נגד השני תקופה מסוימת , ולבסוף 
יגיעו להסדר . התערבות מבחוץ מסוכנת מאוד ולא תתקבל . מובארק אמר כי המלחמה 
במפרץ גרמה למצרים נזקים כלכליים חמורים . את הנזקים מהקיפאון בתיירות , 
מהפסקת הזרמת כספים מעובדים מצרים , מהאטה כלכלית ומעלות ההתערבות הצבאית 
של מצרים הוא העריך ב02 מיליארד דולר . 
