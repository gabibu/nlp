מאות רופאים עולים מבריה"ם קראו אתמול לממשלה להפסיק את האפליה כלפיהם ולאפשר 
להם לקבל רישוי לעסוק בארץ במקצועם . הרופאים , שהתכנסו לאספת חירום בבית 
הוועד הפועל , האשימו את משרד הבריאות ואת המועצה המדעית שליד ההסתדרות 
הרפואית ביצירת דעת קהל שאיננה מעריכה כראוי את רמתם המקצועית . הדוברים 
ציינו כי 000 , 6 רופאים הגיעו השנה לארץ . מרביתם עזבו מקום עבודה לאחר 
קריירה רבת ניסיון . " מבחני הרישוי בארץ הם חסרי ערך למי שצבר ניסיון 
רפואי , ונועדו רק להעמיק את האפליה בין רופאים מקומיים לעולים . ליהודים 
קשה מאוד להתקבל ללימודי רפואה בבריה"ם , ומי שמתקבל רמתו גבוהה " , אמרו 
הדוברים . המשתתפים ציינו כי הם מודעים למצב התעסוקה של הרופאים בארץ , 
והדגישו כי אינם דורשים ממשרד הבריאות לספק להם עבודה . " הדרישה היא לתת 
לנו רשיון עבודה כפי שמקבלים מהנדסים ומורים , מתוך תקווה שימצאו פרנסה " . 
הם אמרו כי מתוכננת פנייה ליהודי הגולה ובעיקר לרופאים המתעתדים לעלות ארצה , 
שבה יובהר להם מה מצפה להם . נציג ועד הפעולה , ד"ר דוד קמינסקי , אמר 
כי הרופאים נוכחו לדעת שבכוונת המועצה המדעית להקשות על תהליך קבלת הרישוי . 
מאז הפעלת תקנון החובה לבחינות רישוי לעולים בשנת 8891 , עמד שיעור ההצלחה 
של הרופאים שנגשו למבחן על % 59 . למבחני הרישוי בקיץ 0991 ניגשו 005 רופאים 
עולים , ו%07 מהם עברו בהצלחה את המבחנים . בדצמבר שחלף נבחנו 002 , 1 
ורק % 02 עברו את המבחן . מנכ"ל משרד הבריאות , ד"ר משה משיח , אמר בתגובה : 
" חוק הבחינות הוא חיוני לשמירה על רמת רפואה נאותה במדינה " . יו"ר המועצה 
המדעית , פרוף שמואל אידלמן , דחה את טיעוני הרופאים ואמר כי למבחנים יש 
מטרה אחת לגרום לכך שמי שעוסק ברפואה לא יסכן את מטופליו . " למבחן בדצמבר 
ניגשו קרוב ל006 מועמדים . רק שליש עברו קורס הכנה למבחן , והם אלה שעברו . 
מתוך ה002 שהשתתפו בקורסים , עברו 061 את המבחן בהצלחה " . הוא הוסיף כי 
לצערו , הרמה המקצועית של הרופאים מבריה"ם נמוכה . " אין שם ציוד רפואי 
מתקדם , ובלי ציוד אי אפשר לצבור ניסיון ברפואה מתקדמת . לא ייתכן לתת 
רשיון לרופא עולה , שאינו מסוגל לתפקד כרופא כללי " . 
