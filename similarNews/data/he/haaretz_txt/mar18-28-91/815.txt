ניו - יורק ( מיוחד ל"הארץ " ) . ניצני עימות מסתמנים בין משרד ההגנה האמריקאי 
והגנרל נורמן שוורצקופף שפיקד על מבצע " סופת המדבר " . המחלוקת נולדה על 
רקע ראיון שהעניק שוורצקופף לעיתונאי הבריטי דייוויד פרוסט שבו טען כי המליץ 
בפני הנשיא בוש להמשיך את המתקפה הצבאית ולהצעיד את בעלות הברית עמוק לשטחה 
של עיראק במטרה להשמיד את הצבא העיראקי . שוורצקופף אמר כי דחיית המלצתו 
והחלטת הנשיא בוש ב82 בפברואר להשעות את הלוחמה הצילו למעשה חלק משמעותי 
מהצבא העיראקי ומיחידות המשמר הרפובליקאי שהצליחו לחצות את נהר הפרת ולהימלט . 
יחידות אלה מדכאות עתה את המרידות נגד סדאם חוסיין . בתגובה הודיע מזכיר 
ההגנה האמריקאי , ריצרד צייני , כי שוורצקופף , מעולם לא התנגד להפסקת 
הלחימה במפרץ , והסכים להחלטתו של הנשיא בוש להפסיק את הפעולות הצבאיות . 
" הנשיא ואנוכי שוחחנו אישית עם הגנרל שוורצקופף כדי לברך אותו על ההצלחה 
הבלתי - רגילה של המערכה . הוא לא השמיע התנגדות להפסקת מעשי האיבה " , 
הדגיש צייני . קפידבינבראיון הוסיף הגנרל כי יחידות בעלות הברית התקדמו בקצב 
מהיר וזינבו בצבא העיראקי הנסוג . " יכולנו להמשיך ולהשמיד את הצבא העיראקי , 
אך החלטת הנשיא להפסיק את הלוחמה הניחה לעיראקים פתח חילוץ דרכו נמלטו לעיראק " . 
שוורצקופף הגדיר עם זאת את החלטת הנשיא כ"אמיצה " , אך הוסיף כי היסטוריונים 
יעסקו בהחלטה זו שנים רבות וינתחו את המשמעויות וההשלכות שהיו לה . בראיון 
חושפני ורחב היקף הודה שוורצקופף כי העיראקים שיטו בו והוליכו אותו שולל 
כאשר ביקשו וקיבלו ממנו רשות להשתמש במסוקים . הם נימקו את בקשתם בצורך 
להטיס קציני צבא בין הערים השונות בעיראק . במקום זה , אמר , משתמשים 
עתה העיראקים במסוקים אלה לדיכוי המרידות . המפקד העליון של כוחות בעלות 
הברית בסעודיה תקף בראיון את רשת הטלוויזיה סי - אן - אן על מה שכינה " עזרה 
ועידוד " לעיראק . הוא קבל בעיקר על כך שהרשת השתמשה בצילומים של הטלוויזיה 
העיראקית של שבויי המלחמה והקרינה אותם בשידוריה לארצות הברית ולעולם . " אני 
שולל עזרה ועידוד אלו שהרשת נתנה לעיראק שבהצגת השבויים בטלוויזיה הפרה את 
אמנת זנווה האוסרת לעשות זאת " , אמר . הגנרל הוסיף כי הוא מודע לעיקרון 
חופש הדיבור וזכות הציבור למידע , אך לדבריו " בעתיד , כאשר בני אדם יסתמכו 
על זכויות אלה כדי להצדיק את מעשיהם מוטב שיתחשבו בדעת הקהל האמריקאית . 
לפי מאות אלפי המכתבים שקיבלתי מאזרחים אני יכול לשפוט כי היא הסתייגה מניצול 
עקרון חופש המידע כפי שהוא נעשה על ידי האחראים לתוכניות מסוג זה " . הגנרל 
גילה כיצד גיבש את תוכנית המתקפה היבשתית . לדבריו , כבר מלכתחילה ביסס 
את תוכניתו על תנועות איגוף גדולות . " הגעתי למסקנה כי יש לאגף את הצבא 
העיראקי " , סיפר , " לאחר שנוכחתי כי הצבא העיראקי בכוויית חשוף לגמרי 
באגפים . " סדאם חוסיין מילא את כוויית בצבא כמו בשק , וככל ששק זה התמלא , 
הוא לא הגן על האגפים " . דיוויד פרוסט סיפר , כי הגנרל התגלה כאיש דתי 
שספר התנ"ך מונח תמיד לידו . למרות חזותו החיצונית המחוספסת הוא מאוד רגיש 
ורך . " לא רק מה שהוא אומר מרתק , אלא גם האופן בו הוא מתבטא הוא מיוחד 
במינו " , אמר פרוסט . 
