בעקבות השינוי החיובי ( מבחינת אירופה ) במדיניות הבריטית בתקופת מייגור , 
שבה בריטניה ותופסת את המעמד הבכיר היאה לה ביבשת ומגלה פעילות רבה בפורומים 
האירופיים השונים . עם סיום מלחמת המפרץ מתקיימים בשבועות האחרונים הדיונים 
שנדחו " עד לאחר המלחמה " . מחרתיים בלוקסמבורג יתכנסו שרי החוץ של הקהילה 
לפגישה לא - פורמלית כדי לדון בהיבטים ההגנתיים של מדיניות חוץ וביטחון 
משותפת . גולת הכותרת של הדיונים תהיה ההצעה להפוך את האיחוד המערב - אירופי 
לזרוע הצבאית של הקהילה האירופית . דומה שדווקא מלחמת המפרץ היא שהוכיחה 
כי למרות האיחוד האירופי , יש קושי רב בתיאום מדיניות חוץ משותפת , לא 
כל שכן מדיניות ביטחון . יש גם מידה לא - מבוטלת של אי - חפיפה בין הקהילה 
האירופית ( על זרועותיה הצבאיות העתידיות ) לבין מוסדות הביטחון הקיימים 
( בראש ובראשונה נאט"ו , אך גם הוועידה לביטחון ולשיתוף פעולה באירופה ) 
. בריטניה , שצברה לעצמה אשראי נכבד במפרץ , טוענת שבענייני ביטחון הברית 
היחידה שיכולה לבוא בחשבון היא הברית עם ואשינגטון . בשלב זה לא נראה באופק 
תחליף למטרייה האסטרטגית של נאט"ו . כדי ליצור זרוע צבאית אירופית הלכה 
למעשה על גרמניה לשנות את חוקתה , כך שתוכל לפעול לא רק בתחומי מדינות נאט"ו , 
ועל צרפת לתאם את פעולותיה הביטחוניות עם המערב עניין שלא נעשה מאז 6691 , 
עת פרש דה - גול מנאט"ו . קפמאפרקבסוף השבוע יתכנס קונגרס מפלגת השלטון 
( " האיחוד הדמוקרטי העממי " ) של מאלי כדי לדון באימוץ מערכת רב - מפלגתית 
במדינה עניין שהפך אופנתי באפריקה . עד כה החליטו על פלורליזם במערכת הפוליטית 
מדינות רבות , ביניהן אנגולה , מוזמביק , זמביה , זאיר , בנין , כף 
ורדה , חוף השנהב ועוד . אולם לא ברור עדיין כמה זמן יצליחו מדינות אלו 
לדבוק בדמוקרטיה ולמנוע הפיכות צבאיות ואיבוד שליטה . למרות שמדובר בחודשים 
ספורים בלבד , המערכת הרב - מפלגתית במדינות אלה מתפקדת , ואף נראים ניצנים 
של הליכים דמוקרטיים המשתרשים בחיים הציבוריים . המבחן הראשון הוא קיום 
בחירות חופשיות , ובמבחן זה עמדו בכבוד כמעט כל המדינות . היו כמובן זיופים 
שונים , מהומות וניסיונות הפחדה , אולם השורה התחתונה הצביעה על הכרעה 
דמוקרטית אמיתית . מאלי , כשאר מדינות הסאהל , היא מן העניות בעולם ; 
ההכנסה השנתית הממוצעת לנפש בה היא 051 דולר . אפילו במאלי לא ניתן לקנות 
הרבה בסכום כזה . על מערכת הממשל היגעה של מדינת המדבר הזו חולש הגנרל מוסה 
טרארה , שתפס את השלטון ב9691 . כיום הוא כבר אחד השליטים הוותיקים באפריקה , 
אולם עד כה לא הביא רווחה רבה לארצו . לגנרל מבמאקו יש הזדמנות להשפיע 
מעט טובה על מאלי , אם אכן יאשר משטר רב - מפלגתי . קפמאפרקלאחר שעבר את 
משוכת משאל העם שבו זכה ל%07 של הצבעת " הן " בשאלה האם לפדרציה הרוסית 
צריך להיות נשיא נבחר , ניגש ילצין למבחנו הבא הצעת אי - אמון שהגישו נגדו 
השמרנים . קונגרס צירי העם של הפדרציה הרוסית יתכנס ביום ה הקרוב למושב 
מיוחד , ובמושב זה תיערך ההצבעה . השמרנים ברוסיה , בראשות איוואן פולוזקוב , 
יו"ר המפלגה הקומוניסטית הרוסית , נשבעו לנתץ לרסיסים את מחנהו של ילצין . 
במחנה זה נערכים היטב לקראת האירוע . במהלך השבוע ייערכו הפגנות ענק בכל 
רחבי בריה"ם בתביעה להדחת גורבצוב ולחיזוק ילצין . מחנה ילצין כבר הוכיח 
כי הוא מסוגל להוציא מיליונים לרחובות . סביר להניח כי הפעם יהיו ההפגנות 
סוערות במיוחד בעקבות הרפורמה במחירים שביטלה את הסובסידיות . גורבצוב חיכה , 
כמובן , לסיום המשאל כדי לבשר על הגזירות הכואבות . הזעם על גורבצוב וההנהגה 
הקומוניסטית הוא כיום כה גדול עד כי שורר חשש למהומות של ממש . בקונגרס 
הצירים הרוסי יחסי הכוחות שקולים , אולם בעקבות אירועי השבוע הדברים עשויים 
להשתנות באופן דרמטי . קפמאפרקאחת התוצאות הקשות במשאל העם מבחינתו של גורבצוב 
היתה באוקראינה , ובמיוחד בבירתה קייב . ברחבי הרפובליקה , לעומת זאת , 
היה רוב גדול למצביעי " הן " בשאלה המדגישה את ריבונות אוקראינה ואת עליונות 
חוקיה על פני חוקי מוסקווה . התנועה הלאומנית האוקראינית תזכה השבוע לחיזוק 
נוסף כאשר לקייב יגיע הפטריארך הגולה של הכנסייה האוקראינית הקתולית . זהו 
ביקור ראשון של הפטריארך , לאחר שסטלין כפה על הכנסייה להתמזג עם הכנסייה 
הרוסית - אורתודוקסית . ברחבי אוקראינה נמשך במרץ שיפוץ הכנסיות העתיקות , 
ולתפילות יום ראשון מגיע המון רב . קפמאפרקלאחר גל של הפגנות סוערות וניסיונות 
בריחה , ייערכו ביום א הבא באלבניה בחירות רב - מפלגתיות חופשיות , לראשונה 
מאז שנות ה03 . ייתכן בהחלט כי המפלגה הקומוניסטית תזכה לרוב למרות מנת 
הייסורים שהיתה חלקם של בני אלבניה בעשרות השנים האחרונות אולם הניסיון 
המזרח - אירופי מוכיח כי ניצחון כזה אינו מבטיח את המשך המשטר . רבים יצביעו 
לקומוניסטים מתוך הרגל , פחד , חוסר ידיעה , אדישות , או טובות הנאה 
כפי שהיה ברומניה . אולם כאשר התודעה שניתן לצאת כנגד השלטון תחלחל בקרב 
שדרות הציבור והדבר מתרחש מהר למדי יסולקו הקומוניסטים . זו הסיבה לחרדתה 
הרבה של ההנהגה לנוכח ניתוץ פסליו של אנוור הודגה " אבי האומה " . למרות 
שטיפת המוח הבלתי - פוסקת במשך עשרות שנים , כבר בהפגנות הראשונות הופל 
פסלו הענק של הודגה בכיכר סקנדר - בג במרכז טיראנה . אפילו בבריה"ם החל 
גל ניתוץ פסלי לנין זמן רב לאחר הגלסנוסט . קפמאפרקעל רקע הזעזועים הקשים 
במזרח - אירופה חוה ארה"ב אופוריה בעקבות הניצחון במפרץ . לאופוריה אין 
הצדקה רבה לנוכח תחזית האירועים בבריה"ם בעיקר , אולם הדבר אינו מטריד כלל 
את האמריקאי הממוצע . פסגת השבוע , בעיניו , תהיה טקס חלוקת פרסי האוסקר . 
האירוע הנוצץ , המשודר מדי שנה ליותר ויותר מדינות ברחבי העולם , מחזק 
בלב הצופים ממדינות העולם השלישי את תדמית השפע של ארה"ב , ואליה הם נושאים 
עיניים בכל משבר ומצוקה . ואשינגטון קיבלה עליה מרצון את תפקיד השוטר של 
העולם וייתכן שתיאלץ לעמוד במחויבות הנובעת מכך כבר בקרוב , אולם לא בנסיבות 
הנוחות של שחרור כוויית . אם יתחזק הקו השמרני בבריה"ם ותוקפא הנסיגה הצבאית 
ממזרח - אירופה , על רקע קרבות של ממש ברפובליקות הגבול , עלולה להתפתח 
מלחמה של ממש . האתגר לוואשינגטון במקרה שכזה יהיה מסובך בהרבה . 
