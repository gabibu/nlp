פאריס ( מיוחד ל"הארץ " ) . המהומות הפוקדות את האי ראוניון הנמצא בשליטת 
צרפת , ואשר שוכן באוקיינוס ההודי סמוך למדגסקר , המשיכו גם אתמול בלילה . 
על - פי הדיווחים מפאריס , נראה כי הן אף החריפו . אתמול הושבתו כל החנויות 
ובתי המסחר באי , תחת הכותרת " אי מת " , במחאה על המהומות שפוגעות בעיקר 
בהם , מאחר שהם היעד הראשון של המפגינים . בעלי החנויות ובתי המסחר מחו 
על אזלת ידה של המשטרה בטיפול במפגינים ובבוזזים . נשיא צרפת , פרנסואה 
מיטראן , הביע בישיבת הממשלה שלשום את אי שביעות רצונו מטיפול הממשלה במשבר . 
בחוגי השלטון רואים את ביקורו באי של ראש הממשלה , מישל רוקאר , בסוף 
השבוע שעבר ככישלון , מאחר שלאחר הביקור התחדשו המהומות ואף גברו . רעייתו 
של הנשיא , דניאל מיטראן , העומדת בראש הארגון ההומניטארי " פרנאס ליברטה " , 
יצאה אתמול לביקור של שלושה ימים באי . לטענת השלטונות בפאריס , ביקור 
זה נקבע כבר לפני זמן רב , אך ייעשה בו ניסיון להרגיע את האווירה . המפגינים 
מבקשים לאפשר את פתיחתה של תחנת הטלוויזיה " פרי - דום " , שהשלטונות אסרו 
עליה לשדר . שלשום הם תקפו אוטובוס , ושדדו את נוסעיו . כמו כן , הם 
המשיכו להצית מכוניות , ולנפץ שמשות של חנויות ולבזוז אותן . הם אף השליכו 
אבנים לעבר כוחות המשטרה , ואלה שיגרו בתגובה גז מדמיע . המהומות מתמקדות 
בעיר המרכזית באי , סאן דניס . גל המהומות האחרון נמשך מזה שבוע . ביומיים 
הראשונים של המהומות , ב - 3242 בפברואר , נהרגו 11 מתושבי האי . יצוין 
כי הרקע האמיתי למהומות , הוא המצב החברתי הקשה השורר באי . שיעור האבטלה 
מגיע ל%53 , ורבים נזקקים לעזרה סוציאלית . בביקורו האחרון של רוקאר באי , 
הוא הבהיר לתושבים כי אין ביכולתו לספק להם פתרונות - פלא . 
