לפני פחות משנה נחתה בנמל התעופה בן - גוריון משפחת רחים , ומשאת הנפש של 
שלושה דורות הושגה . באחת מארצות המצוקה נרדפו והושפלו שמונת בני המשפחה 
פעמיים , ראשית כיהודים ושנית כבני מיעוט אתני באותה ארץ . הם הסתתרו ונעצרו , 
הולקו , הבריחו גבול והתמודדו גם עם תלאות הביורוקרטיה , כאשר התעקשו 
לעלות לישראל . אלא שמערכת הקליטה הישראלית עלולה להצליח במה שלא הצליחו 
השלטונות ותלאות הדרך : הרבנים אינם משוכנעים ביהדותם של בני המשפחה , 
ורוחם קרובה להישבר . מעמדם הרעוע בארץ נודע להם כאשר בנם בן ה02 , מוטי , 
ביקש לקבל תעודת זהות כדי להירשם לאוניברסיטה . כשהציג את תעודת העולה 
של אביו במשרד הפנים , הודיעו לו כי בתעודה רשומים בני המשפחה על - פי הארץ 
שממנה הגיעו , ודרשו ממנו הוכחה ליהדותו . הוא הופנה להתאחדות העולים ששלחה 
אותו הלאה , לארגון עולים אחר . קפמאבינעורך - הדין של הארגון אמר שיטפל 
בעניינם , אולם אבי המשפחה , בן ה15 , החל מגלה סימני דיכאון , ושכן 
שפרש את חסותו על בני משפחת רחים החליט לפנות ישירות לבית - דין רבני . 
לפני חודש התייצבו ההורים עם ארבעה מבין ששת ילדיהם בבית - הדין הרבני בירושלים , 
מלווים בעד שהכיר אותם בארץ מוצאם . הרבנים החלו חוקרים אותם בענייני יהדות 
ושאלו את האם על מקווה וטוהרה . בני המשפחה , שהתאמצו להסתיר את יהדותם 
שנים רבות , לא ידעו להשיב . בדירה קטנה ודלה במרכז הקליטה במבשרת - ציון 
מגולל שוב הבן , המקשר בין המשפחה כולה לבין הסביבה הדוברת עברית , את 
סיפורם . שנים רבות הצליחו בני משפחת רחים לשרוד בעיר מולדתם הקטנה שבהרים 
ולא גילו לילדיהם את דבר יהדותם , מחשש " שישחטו אותנו " או שילדי התושבים 
יתעללו בהם . " תמיד שמענו בבית קול - ישראל , ותמיד ידענו שיש ארץ ישראל 
ושצריך להגיע אליה " , מספר הבן . זאת היתה גם צוואתו של הסב . דרך הייסורים 
של משפחת רחים התחילה ביום שבו נרצחו בעירם כמה שוטרים . כפעולת גמול אסרו 
השלטונות באותו לילה מאות מתושבי הכפר , בהם חדר רחים , אבי המשפחה . 
הוא הובל לבית כלא בעיר גדולה , שם הטיחו בפניו שהוא יהודי . הוא היה עצור 
בבית הכלא , הוכה ועונה , במשך תשעה חודשים . בתום תשעה חודשים התנדב אחד 
מחבריו של האב להעיד בשבועה שחדר רחים אינו יהודי . האב שוחרר , אך לפני 
שחרורו נאמר לו שאם יתברר שהוא אכן יהודי , יהרגו אותו ואת העד ועמם את 
כל בני משפחותיהם . עוד באותו לילה לקח רחים את בני ביתו , לבד מהבן הבכור 
שהעדיף לצאת להרים בלי המשפחה , לכפר בהרים . " ידענו שבמקום יש הרבה 
אנשים שיגנו עלינו " , מסביר הבן . ביישוב התגוררו בני המשפחה כשנה וחצי , 
בלא עבודה , כשהם מתכלכלים בכסף שהבריחו מעיר הולדתם . שנתיים מאוחר יותר 
פשטה שמועה שחיילים מגיעים לכבוש את המקום ולשחוט את כל תושביו . " אמרו 
לנו שהחיילים באים תמיד בבוקר " , מספר הבן . בני המשפחה נמלטו שוב , הסתתרו 
במערות באזור , וניצלו ממוות . עד היום לא ברור להם כיצד . אחת הבנות , 
מינה , שהיתה אז בת 51 , נפגעה בדרכי הנשימה . בבוקר המחרת הבריחו בני 
המשפחה את הגבול , לארץ השכנה . בלא חפצים אישיים ועם מעט כסף בבגדיהם , 
הם התקיימו שם שנה וחצי במחנה פליטים . גם כאן טרחו להסתיר את יהדותם . 
האב והבן הבוגר עבדו בעבודות מזדמנות והילדים שוטטו בין האוהלים , מובטלים 
מלימודים . הם שמעו על מחנה פליטים שמנהל הצלב האדום בארץ קרובה וקיוו שאם 
יצליחו להגיע לשם , יעזרו להם אנשי הצלב האדום לעלות לישראל . המשפחה פנתה 
לזייפן שינפיק לה תעודות מעבר כדי שיוכלו להגיע למחנה הצלב האדום המיוחל . 
" ידענו שנצטרך לעבור את הגבול בלילה , עם מבריחי גבול " , אומר מוטי , 
" ופחדנו מאוד , כי היה ידוע שהם לוקחים כסף והורגים את הפליטים . אבל 
לנו היה מזל . נסענו 42 שעות באוטובוס עד לעיר הגבול , רכבנו על חמורים , 
הלכנו ברגל בלילה , אבל הצלחנו " . במחנה מעבר גדול של הצלב האדום פגשו 
את הבן הבכור , חדר , שנשא לו בינתיים אישה לא יהודייה . הגברים החליטו 
לספר לאנשי האו"ם שהם יהודים הרוצים לעלות לישראל . קפמאבינארבעה חודשים 
ישבו במחנה וחיכו . מדי יום נכנסו למשרד הראשי לשאול , שמא הגיעה מישראל 
ידיעה בעניינם . " יום אחד " , אומר מוטי , " קראו לנו למשרד ואמרו לנו 
שעל קו הטלפון ממתין שליח מישראל שרוצה לשאול אותנו שאלות " . האב מספר כי 
כל חקירותיו של השליח נסבו על תחום אחד בלבד : האם אתה יהודי ? האם אשתך 
יהודייה ? האם תוכל להוכיח זאת ? האב חזר והסביר שהוא יהודי , אך אין 
לו תעודות , וכי הוא רוצה לעלות לישראל . מדי יום שני אחר - הצהרים , במשך 
ארבעה חודשים , התקשר אותו אדם בטלפון וחקר אותו על יהדותו . " ידענו 
שהכל תלוי בשליח הזה , ואם הוא ישתכנע שאנחנו יהודים , ייתנו לנו לעלות " , 
מסביר חדר רחים ומוסיף , שבינתיים ניסו אנשי האו"ם במחנה לשכנע את בני 
משפחתו להגר לקנדה או לארצות - הברית . אבל רחים לא ויתר , ובאחד מימי השני 
קרה הנס : " השליח פתאום אמר לי בטלפון , בסדר , תעלו לארץ . ואני נולדתי 
מחדש מהאמא שלי " , הוא אומר . המשפחה יצאה ליעד שנקבע לה , שם כבר חיכה 
להם שליח . הם הגיעו לישראל בטיסה ואנשי הסוכנות הביאו אותם למבשרת - ציון . 
" נתנו לנו כסף ודירה " , אומר הבן , " ויותר לא ראינו אותם " . " שמחנו 
מאוד להיות בארץ " , אומרת אם המשפחה , ריחן , " אבל עכשיו , מי יודע 
מה יהיה " . לאחר החקירה בירושלים שלחו אותם הרבנים להרכב נוסף , שתאריך 
השמיעה בפניו טרם נקבע . " המצב שלהם קשה " , אומר עוה"ד של הארגון , " וייתכן 
שנצטרך לפנות לבג"ץ " . הוא מסכים שהטיפול במקרה מתמהמה . " אין לנו משאבים " , 
הוא מסביר , " ומבחינתי זה אומר לפנות את שולחני מתיקים אחרים ולממן את 
הבג"ץ הזה מכיסי " . " זו לא בעיה לאומית " , אומר יו"ר ארגון העולים המנסה 
לטפל בבני משפחת רחים . " זאת משפחה אחת . אני יודע שזה מאוד מפריע להם , 
אבל הקצב אטי בגלל שמדובר רק במשפחה אחת . אין פה איזה תקדים שצריך לצאת 
עליו לקרב " . קפמאבינבלא תעודת זהות אין בני המשפחה הבוגרים יכולים אפילו 
למשוך דמי אבטלה , והם מתקיימים מכספי הלוואה שקיבלו מן הסוכנות . " אני 
מיואש " , אומר מוטי . " אני מרגיש שאין לנו עם מי לדבר " . תגובתה של 
דוברת משרד הפנים , טובה אלינסון , מחזקת את תחושתו הקשה . " החומר נמצא 
על שולחנו של דוד אפרתי , מנהל מנהל האוכלוסין " , אומרת אלינסון , " והוא 
ילמד את החומר ובמידת הצורך יזמין את האנשים ויחליט בנושא " . החומר , כזכור , 
נמצא במשרד הפנים כבר קרוב לשלושה חודשים . אחת האפשרויות המפחידות את 
המשפחה אם לא ישכנעו את הרבנים היא גירוש . מאיר אדלשטיין , מנהל מרכז 
הקליטה במבשרת - ציון , מצטט את הרב במקום , רונס יחיאל , שאמר לו ש"אם 
הם ילמדו יהדות ויעברו גיור , הכל יהיה בסדר " . אבל הדרישה לגיור פוגעת 
בבני המשפחה . למה שנתגייר אם אנחנו יהודים , הם מקשים . האח הבכור מעוניין 
בגיורה של אישתו , אך שאר בני משפחת רחים , שרוב חייהם עברו עליהם בהעלמת 
יהדותם ובפחדים שייפרעו מהם בשלה , חשים עתה נבגדים בתוך עמם . כל גברי 
המשפחה , לבד מבן הזקונים , נימולים , אך הדבר לא סייע להם : הרבנים 
הזכירו להם ביובש שגם המוסלמים נימולים . ח"ך עדנה סולודר נתקלה במשפחת רחים 
בביקורה במבשרת - ציון לפני כשנה . סולודר משוכנעת שנעשה כאן עוול . " לשם 
כך קים חוק השבות " , היא אומרת , " כדי לקבל לחיקנו משפחות מנותקות כאלו . 
בני משפחת רחים עברו שבעת מדורי גיהנום כדי להגיע לכאן , ומתחילים לבדוק 
בציציותיהם . זאת ממש שערורייה " . " כל החיים עשיתי בשביל להגיע לארץ " , 
אמר לנו חדר רחים באחד הרגעים היחידים שבהם השתתף בשיחה , " ופה זרקו 
אותנו לזבל . מה יהיה על הילדים שלי , מה יקרה אם מישהו חס וחלילה ימות , 
איפה יקברו אותם , מי ישיא אותם ? לא חבל על משפחה כזאת , על חיילים 
לעתיד ? אני לא רוצה כסף ולא אוכל , אני רוצה כבוד , רוצה שיאמינו לי , 
אני רוצה תעודה " . 
