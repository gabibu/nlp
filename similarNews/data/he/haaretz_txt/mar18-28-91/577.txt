לונדון ( מיוחד ל"הארץ " ) . הפלת מטוס פאן - אם מעל הכפר לוקרבי בסקוטלנד 
היתה מעשה נקמנות שביצעה קבוצת אחמד גיבריל על הפלת מטוס איראני אזרחי מעל 
למפרץ סבורה משטרת סקוטלנד . המשטרה חושבת שמרכיב הפצצה הוא מרוואם חריסאת 
בן 34 , ערבי שנעלם אחרי ששוחרר בידי שופט גרמני שבעה שבועות אחרי האסון . 
אילו ננקטו אמצעי ביטחון חמורים יותר , כגון זיהוי המזוודות שבתא המטען 
על - ידי הנוסעים בכל תחנת ביניים עיקרית , אפשר היה למנוע את האסון , 
נאמר בדו"ח הרשמי שפורסם שלשום בסקוטלנד . המטוס היה בדרכו מפראנקפורט לניו - 
יורק . המזוודה שבה הוצפנה פצצה בתוך רדיוטייף נייד הוחדרה כנראה כבר בפראנקפורט . 
גם שם וגם בהיתרו , נמל התעופה של לונדון , לא נבדק אם מזוודה זו שייכת 
לאחד הנוסעים . המזוודות נבדקו בקרני רנטגן בלבד , אולם בדרך זו אין אפשרות 
לגלות חומר נפץ פלאסטי בתוך ציוד אלקטרוני . דברים אלה היו ידועים כבר בדצמבר 
88 , כאשר אירע האסון . בפיצוץ נהרגו 952 נוסעים ואנשי צוות , ועוד 11 
מבני לוקרבי . חקירת מקרי המוות נערכה על - ידי השריף של המחוז . הוא שמע 
131 עדים במשך שבועות , כשהפרוטוקול והמסמכים הנלווים תופסים 000 , 8 עמודים . 
בכל זאת הגיש את חוות דעתו המשתרעת על 99 עמודים , רק 63 יום אחרי סיום 
שמיעת העדים . במסקנות שלו אין קביעה לגבי מבצעי הפיצוץ , כי תפקידו הוא 
לקבוע את הסיבה המשפטית למקרי המוות . הוא קבע , שזה היה " מעשה פלילי 
של רצח " . אך משטרת סקוטלנד החוקרת את הפיצוץ במקביל , סבורה שרוב הראיות 
לפענוח התעלומה נמצאות בידיה . בהצביעה על מרוואן חריסאת , אומרים דובריה 
שהוא חבר בארגונו של גיבריל , הקרוי " החזית העממית לשחרור פלשתין המפקדה 
הכללית " . לפי גרסתה שכרו גורמים איראניים את שירותי הקבוצה לביצוע פיגוע 
במטרה אמריקאית . לפי אחת הגרסאות , לא הצליחו הסוכנים הסורים שסייעו לארגון 
גיבריל לבצע את כל תוכנית ההפצצה . לעזרתם באו סוכנים לובים , והם שסיפקו 
את הציוד שבו השתמש מרכיב הרדיוטייף . בתגובתו הראשונית מסר משרד התחבורה 
הבריטי שאין דרך פשוטה לגלות חבילה קטלנית אחת מבין מיליוני פריטי מטען . 
הדובר הצביע על כך שהחוקר הסקוטי לא קבע שמישהו התרשל , אלא כתב שאי - 
אפשר לקבוע את מידת האחריות של אנשי הביטחון בלי לבדוק כיצד נהגו חברות תעופה 
אחרות ומה עשו בנמלי תעופה אחרים . 
