חיילי צבא דרום לבנון הפעילו אתמול בטעות קטיושה , שהיתה מכוונת לעבר שטח 
ישראל . הקטיושה התפוצצה מצפון לגדר הגבול בין ישראל ולבנון ולא גרמה לנפגעים 
או לנזקים . חיילי הדרום גילו אתמול שני משגרי קטיושה בצפון אזור הביטחון 
בדרום לבנון המכוונות לשטח ישראל . למקום הוזעקו חבלנים של צד"ל , אשר החלו 
מפרקים את טילי הקטיושה . לפתע עף אחד הטילים מהמשגר ונפל באזור הביטחון . 
המדובר בקטיושות בקוטר 701 מ"ם . בשבועיים האחרונים מנעו פעמיים חיילי צבא 
לבנון ירי קטיושות ארוכות - טווח לעבר הגליל , ובשבוע שעבר נפלו כמה קטיושות 
באצבע הגליל . איש לא נפגע . 
