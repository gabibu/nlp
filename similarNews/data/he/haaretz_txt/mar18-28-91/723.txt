ניו - יורק ( מיוחד ל"הארץ " ) . " מה אתם רוצים שאהיה , מה אתם רוצים 
שאוכיח לכם , הלוואי והייתי יכול להיות יהודי , אבל לא נולדתי כזה . אני 
לא מהעם הנבחר " . במלים אלה התפרץ אתמול נשיא פולין לך ואלנסה בפגישה עם 
ראשי הקונגרס היהודי העולמי ומנהיגים יהודים בניו - יורק . היתה זו תגובתו 
לדברי אחד הנוכחים שסקר את הגילויים האנטישמיים בפולין . ואלנסה הבטיח כי 
בפגישתו עם מזכ"ל האו"ם , שאמורה היתה להיערך אמש , יודיע שפולין מתנגדת 
להחלטה המשווה ציונות לגזענות . כן הבטיח למנהיגים היהודים כי יילחם נגד 
האנטישמיות בכל הסמכויות שבידיו . " לא ארשה אנטישמיות בפולין " , אמר . 
הוא הודה כי היו באחרונה גילויי אנטישמיות בארצו , אך הוא סיווגם כתופעה 
שולית . ואלנסה הזכיר את מה שכינה העבר המשותף לעם היהודי ולפולנים , וביקש 
לסייע לפולין לבנות עתיד חדש . הוא מסר על הקמת מועצה ליחסי פולין והיהודים , 
שמבחנה יהיה לחסל אי - הבנות בין שני העמים . כן פנה לקהילת אנשי העסקים 
בארה"ב בבקשה להשקיע בפולין . אדגר ברונפמן , נשיא הקונגרס היהודי העולמי , 
אירח אתמול את ואלנסה . 
