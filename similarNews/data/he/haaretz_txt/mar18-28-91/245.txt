אליפות העולם במכוניות ספורט אבות - טיפוס תחזה השנה במאמץ יומרני ביותר 
של פזו , המטילה לעונתה המלאה הראשונה באליפות ארבע מכוניות מדגם 509 ( 
בתמונה ) , שבהן ינהגו ארבעה נהגים מהשורה הראשונה . באליפות העולם למכוניות 
ספורט משתתפים אבות - טיפוס שעליהם לכלול אבזרים הקיימים במכונית רגילה , 
כמו פנסים , שמשה קדמית , דלתות ומקום למושב נוסע . משך שנים לא היה 
קשר של ממש בין המכוניות המתחרות על המסלול לבין מכוניות ספורט הנוסעות בכביש 
הציבורי , אולם באחרונה החלו להסב את מכוניות המסלול ולמכור אותן לציבור 
ליתר דיוק , ליחידי סגולה היכולים לשלם את המחיר . באחרונה מכרה יגואר 
עשר מכוניות המבוססות על אב - הטיפוס שניצח לפני שנתיים במירוץ 42 השעות 
של לה - מאן , במחיר של מיליון דולר ליחידה , ויצרנים אחרים יבואו כנראה 
בעקבותיה . פזו תתמודד באליפות העולם למכוניות ספורט אבות - טיפוס נגד מרצדס , 
המחזיקה בכתר האליפות בשנתיים האחרונות , יגואר , למבורגיני וקבוצות פרטיות , 
המריצות מכוניות מדגם פורד , מזדה ופורשה . טויוטה וניסן , שהשקיעו כל 
מאמץ בניסיון לנצח במירוץ 42 השעות של לה - מאן , המתקיים במסגרת סדרת האליפות , 
הודיעו השנה כי הן מרימות ידיים ופורשות . בעקבות העדרותן , הוחלט להתיר 
השנה שימוש במנועי טורבו כדי למלא את השורות החסרות . פזו לא הסגירה לפרסום 
את התקציב שהוקדש למעורבות באליפות העולם למכוניות ספורט , אולם יודעי דבר 
טוענים שהסכום אינו נופל מהתקציב הענקי המקובל בפורמולה 1 . ארבעת הנהגים 
שינהגו במכוניות פזו הם קקה רוזברג , יאניק דלמאס , מריו באלדי ופיליף 
אליו . 
