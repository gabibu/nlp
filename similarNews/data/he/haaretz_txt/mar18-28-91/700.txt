ידו הארוכה של אריאל שרון הצביעה על סוללות עפר לאורך הגבעות המשקיפות על 
כביש חוצה שומרון . " אתם רואים את הטרקטורים " , אמר לקבוצת עיתונאים , 
" זו הציונות בהתגלמותה , עוד עשרה בתים ועוד תריסר קרוואנים " . מנקודת 
התצפית במעלה אפרים אפשר לראות היטב את הציונות נוסח שרון : הפרוגרמה של 
משרד השיכון 042 , 3 דירות בבנייה ועוד 058 , 9 בצנרת . משם רואים קצת 
אחרת את הגישה הרווחת בירושלים ובוואשינגטון , שרק על - פי יצחק שמיר יישק 
דבר . לא בכדי יצא קצפו של המנכ"ל , יוסי בן - אהרן , על עיתונאים שסיפרו 
ברבים את המספרים ואת העובדות ששרון קובע בשטח . בלשכת ראש הממשלה יודעים 
שכוחו של שמיר יפה רק להקפאה , לדשדושי דיפלומטיה ולתרגילים סמנטיים . שמיר 
הבטיח לגיימס בייקר שהממשלה לא אישרה מעולם 000 , 01 דירות חדשות בשטחים . 
נכון , אבל אין שום הוראה המחייבת את שרון לבקש מהממשלה לאשר תוספת של 
002 דירות באלפי מנשה ופיזור אלף קרוואנים ביישובי השומרון . בייקר אמר 
שההתנחלויות הן סיפוח דה - פקטו , וראש הממשלה שיודע עד כמה הנשיא בוש רגיש 
לעניין , מבקש להצניע אותן . שמיר מעדיף שחאפז אל - אסד יוסיף למלא את 
תפקיד סרבן הפשרה . לא נוח לו להסיט דווקא עכשיו את תשומת הלב מהמלל הנוקשה 
של סוריה אל המעשים הנוקשים , הבלתי הפיכים , של ישראל . שמיר חזר והבטיח 
לאמריקאים שהממשלה לא תפנה עולים לשטחים , ואפילו שרון אומר שבעניין הזה 
הוא מקפיד מאוד שלא לספק לסובייטים עילה לחסום את זרם העולים ( שניהם יודעים 
ששליחי " מטה בנימין " עטים על הבאים בשערי נמל התעופה ומפתים אותם לחצות 
את הקו הירוק ) . העיסוק האינטנסיווי בסוגיית שיכון העולים בשטחים , לרבות 
המחלוקת סביב הגדרת מיקומה של ירושלים בהקשר זה , מסיח את הדעת מהבעיה העקרונית 
של הסיפוח הזוחל . ארה"ב הגבילה אמנם את הערבויות לשיכון עולים בתוך הקו 
הירוק , ואולם אין בכך כדי להפחית את התרעומת שמעוררת בבית הלבן כל ידיעה 
בדבר תנופת הבנייה בשטחים . האמריקאים ערים לעובדה ש"עולה " היא הגדרה 
זמנית ומעורפלת ( מתי עולה הופך לוותיק ? ) . לא אכפת להם כל - כך מי 
מהם מתיישב בשטחים שהם תובעים מישראל לנהל משא ומתן על החזרתם תמורת שלום . 
זה זמן רב , עוד בימים שבהם חיפש מזכיר המדינה הקודם , גורג שולץ , סדק 
כלשהו בחומת הסרבנות של שמיר , השתעשעו במחלקת המדינה במטבע הלשון " צעדים 
לבניית אמון " . אז , כעתה , סבורים בוואשינגטון כי מחוות של ישראל לאוכלוסייה 
הפלשתינית הכבושה ( עכשיו , אחרי מלחמת המפרץ , מצרפים לכך גם את מדינות 
ערב החברות בקואליציה , המתבקשות להסיר את החרם הערבי ) יסללו את הדרך 
להסדרים ארוכי טווח . יש הסבורים כי אילו נענתה ישראל להפצרותיו של שולץ 
לנהוג רוחב יד במה שהלה כינה " איכות חיים לפלשתינאים " , לא היתה פורצת 
האינתיפאדה , או , למצער , האלימות לא היתה סוחפת את כל שכבות האוכלוסייה 
בשטחים . עכשיו תובע שמיר שהפלשתינאים יקדימו מחווה , על - ידי הפסקת האינתיפאדה , 
כדי שהממשלה תשקול כיצד להחזיר את הכיבוש דה - לוקס שהוליד את ההתקוממות 
לפני יותר משלוש שנים . די בסיור של חצי יום עם שרון ב " יהודה ושומרון " 
כדי להבין את עומק האשליה שהאמריקאים שוגים בה כאשר הם מקווים שצעדים קטנים 
ליצירת אמון בין הישראלים לפלשתינאים יקדמו את פתרון הסכסוך בין שני העמים . 
נניח ששר הביטחון היה מודיע היום כי החליט , כמחווה של רצון טוב , לבטל 
את ההחלטה לגרש את ארבעת הפלשתינאים מעזה ולפתוח את אוניברסיטת ביר - זית . 
למחרת מזמין שר השיכון קבוצת עיתונאים כדי לבשר על הקמת שכונה חדשה בקרני 
שומרון ז או במעלה אפרים י"ב . איזה אמון היתה המחווה של משה ארנס מעוררת 
בלבם של המתונים שבין הפעילים הפלשתינאים בעזה ? מה יאמרו הסטודנטים של 
ביר - זית , הדוגלים במו"ם על מדינה פלשתינית לצד ישראל , לחבריהם שטוענים 
שישראל מבינה רק את שפת הטרור ? כמו בימי קמף דייוויד , משמשת מדיניות ההתנחלות 
נייר לקמוס לכוונותיה של ממשלת ישראל . כמו בעידן החישוקים של תוכנית הבחירות , 
משמש אריאל שרון כמצלמת רנטגן לכוונותיו הנסתרות של יצחק שמיר . שרון אומר 
ועושה בגלוי את אשר שמיר מתאמץ לנצור במחתרת . במהלך אותו סיור בין אתרי 
הבנייה בשומרון ליגלג שרון על נציג ממשלתי בכיר שהשיב ב"הלוואי וידענו " 
לשאלתו של בייקר , " כמה דירות נבנות עכשיו בשטחים " . שר השיכון מצהיר 
על המספרים ומפציר בשרים לבקר בשטח כדי להיווכח כיצד הוא מתרגם אותם לשפת 
הבטון והרעפים . הוא יודע שמי שלא עצר אותו בדרך לביירות , לא יעז לעמוד 
בדרכו למימוש בניין ארץ - ישראל השלמה . שמיר , ארנס , לוי ושאר עסקני 
הליכוד , מבקשים את תמיכת הבוחר הישראלי בשם אותו חזון , אך בה בשעה הם 
מקווים שהממשל האמריקאי לא ישים לב לבניית האי - אמון על כל גבעה רעננה . 
