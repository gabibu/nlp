אדם שנורה בידי חייל צה"ל לפני שלושה חודשים מת מפצעיו , תושב הרצועה נרצח 
על רקע שיתוף פעולה ואדם נוסף נפצע על רקע זה , 42 נפצעו בהיתקלויות על 
כוחות צה"ל , לפי מקורות פלשתיניים , שבעה ישראלים , בהם ילדים ואנשי 
כוחות הביטחון נפצעו כתוצאה מידוי אבנים בשטחים ובירושלים . החל מהבוקר יכולים 
פועלים מהשטחים להיכנס גם לאזורי חיפה ותל אביב רבתי , שהיו סגורים בפניהם 
מתחילת המלחמה במפרץ . היציאה לעבודה באזורים אלה כפופה לכמה הגבלות . 
בשלב זה יינתנו היתרי עבודה לעובדים באזורים אלה , רק לענפי התעשייה , 
הבנייה ומערכת הבריאות , ורק למעביד המעסיק 01 עובדים לפחות . באזורים אלה , 
כמו בשאר הארץ , יכולים לצאת לעבודה רק עובדים הרשומים בלשכות התעסוקה . 
היציאה מהשטחים לישראל מותרת רק בהסעות מאורגנות , באחריות המעסיק , אל 
אתרי העבודה ובחזרה . על פועלי השטחים חל איסור על לינה בישראל . בסוף השבוע 
היו רוב מחנות הפליטים בגדה נתונים בעוצר . העיירה עוורתא באזור שכם נתונה 
בעוצר כבר 02 ימים רצופים . מקורות פלשתיניים מסרו בסוף השבוע על שני פצועים 
מירי של חיילי צה"ל , במהלך תקרית אלימה בגנין ועל תושב הכפר סלם , בן 
55 , שאושפז בבית החולים אל - איתיחאד לאחר שהוכה במהלך חקירה אליה זומן . 
בנו של חמדאן מבוקש בידי כוחות הביטחון , זה שנה וחצי . כתוצאה מיידוי 
אבנים ממחנה הפליטים דהיישה , שליד הבית לחם , איבד נהג ישראלי את השליטה 
על רכבו וגרם תאונת דרכים בה נפצעו שלושה אזרחים ישראלים . אתמול החליטה 
המשטרה , בתיאום עם אלוף פיקוד המרכז , דני יתום , להטיל עוצר על שכונת 
סווחרה במזרח ירושלים , בעקבות תקריות אלימות שהתפתחו באזור כאשר כוח משמר 
הגבול נכנס לשכונה במטרה לעצור חשודים . אתמול בערב נמסר מהמשטרה על התנגשויות 
קשות עם עשרות רעולי פנים שתקפו את השוטרים כשנכנסו למקום . כוחות הביטחון 
הרסו ביום חמישי בלילה את ביתו של מחמוד מוסטפא חאסן אבו - גאללה , רוצח 
ארבע הנשים בירושלים . אבו גאללה מתגורר באזור גיבאליה . עוד נהרס ביתו 
של כאמל עבד אל - פתח עותמאן זיאדה פעיל ועדות הלם , אף הוא מגיבאליה . 
גורמים פלשתיניים דיווחו על התנגשויות בסוף השבוע ברצועת עזה , בהן נפצעו 
חמישה תושבים . ילד בן 7 נפצע בראשו מאבן , שעה שטייל עם משפחתו לאורך כביש 
חוצה - גלבוע , סמוך לכפר הערבי פקועה . אתמול לפני הצהריים , סיירו בני 
המשפחה במכוניתם בכביש חוצה גלבוע . סמוך לכפר פקועה נזרקו אבנים לכיוון 
המכונית והילד נפגע בראשו . בשטחים הוכרזה אתמול שביתה כללית , לציון הזדהות 
עם עיראק . שקט יחסי שרר בשטחים ותושבים רבים הסתגרו בבתיהם עקב צום הרמדאן 
שהחל אתמול . ההיענות לשביתה היתה חלקית , וכ62 אלף פועלים יצאו לעבודה 
בישראל , 02 אלף מתוכם מהגדה . מקורות פלשתינים דיווחו אתמול על פצוע אחד 
מירי של חיילי צה"ל , בן 61 , תושב הכפר קרוות בני - חסן , שבאזור שכם . 
בהתנגשויות שהיו ברצועה נפצעו ארבעה תושבים . מרבית העימותים היו במחנות 
הפליטים ובעיר עזה . שוטר מג"ב נפצע אתמול בבוקר קל בידו מאבנים שנזרקו לעבר 
סיור מג"ב בעיר העתיקה בירושלים . לפני הצהריים הפרו עשרות ילדים ונשים 
את העוצר בשכונת סווחארה והם פוזרו בגז מדמיע . לא נמסר על נפגעים . " קיימת 
עלייה ברמת הפעילות בגדה " , אמר אתמול אלוף פיקוד המרכז הנכנס דני יתום 
בפורום מטכ"ל . גם אלוף פיקוד הדרום מתן וילנאי דיווח כי האינתיפאדה חזרה 
לשגרה . ברצועת עזה נרשמו אתמול הפרות סדר והתנגשויות עם כוחות הביטחון . 
מקורות פלשתיניים דיווחו על שלושה פצועים . בבית החולים תל השומר מת שלשום 
בלילה חסן עיסא , עובד עיריית שכם , שנורה בידי חיילי צה"ל , ליד מחסום 
צבאי . עיסא , בן 55 , נפצע לפני שלושה חודשים . החייל מחטיבת גולני הועמד 
בעקבות ממצאי חקירת צה"ל לדין ונידון ל 82 ימי מחבוש בפועל . גורמים בכירים 
במנהל האזרחי והמושל הצבאי התנצלו בפני עיריית שכם . בן 36 , משכונת ראס 
אל עמוד במזרח ירושלים , נורה ונפצע קל אתמול בבוקר על ידי אלמונים , כנראה 
בשל חשד שהיה קשור למשתפי פעולה . בית המשפט הצבאי בגנין גזר אתמול עונש 
של שני מאסרי עולם מצטברים ו - 02 שנות מאסר מצטברות נוספות על נאצר עומר 
עתיק בן 12 , תושב הכפר בורקין לאחר שהרשיע אותו בשני מעשי רצח , בניסיון 
לרצח , בחברות בשאביבה , בחקירת תושבים שנחשדו בשיתוף פעולה , בזריקת 
אבנים ובהקמת מחסומים . שר הביטחון , משה ארנס , תומך עקרונית בפתיחת האוניברסיטאות 
בשטחים בהדרגה . בישיבה סגורה שקיים אתמול עם המושלים בגדה והגורמים הבכירים 
במינהל האזרחי סוכם כי הם יגישו לו בימים הקרובים את המלצותיהם לגבי פתיחת 
האוניברסיטאות . חייל צה"ל נפצע אתמול אחר הצהרים מפגיעת אבן בפניו במאחז 
צה"ל שבמחנה הפליטים גבאליה . מקורות פלשתיניים ברצועת עזה דיווחו על התנגשויות 
עם כוחות צה"ל , בעיקר במחנות הפליטים , שבהן נפצעו חמישה תושבים . הם 
הוסיפו כי התקיימו אתמול הפגנות בעיר עזה . מקורות פלשתיניים מסרו כי תושב 
מחנה הפליטים עין - בית - אל - מא שליד שכם , נפצע אתמול מירי של כדור פלסטיק 
בתקרית אלימה שהיתה במחנה בין חיילי צה"ל לתושבים . שלוש מכוניות מסוג טרנזיט 
הוצתו אתמול בערב בשכונת ארנונה בירושלים . חייל צה"ל ירה ופצע אתמול נהג 
של רכב מקומי באזור טול - כרם , אחרי שהנהג ניסה לדרוס אותו כך מסרו מקורות 
צבאיים . קרן ויימן , בת 11 , משכונת פסגת זאב בירושלים נפצעה אתמול בערב 
מפגיעת אבן בראשה כשנסעה עם בני משפחתה באזור הישוב עטרות . היא סובלת 
משבר בגולגולת ותנותח במשך הלילה . אזורים נרחבים בגדה נתונים עדיין בעוצר . 
המשטרה הטילה אתמול בבוקר סגר על הכפר גבל מוכאבר בדרום מזרח ירושלים , 
בעקבות הצתתם של מספר כלי רכב בשכונת ארנונה הסמוכה לכפר . מפקד מחוז ירושלים 
של המשטרה , ניצב חיים אלבלדס , הורה לסגור את בית הספר ראשידיה במזרח 
ירושלים . אתמול נרגם סמוך לבית הספר אוטובוס אגד , וכוח מג"ב שהגיע למקום 
הותקף באבנים . ברצועה היו כמה התנגשויות עם כוחות צה"ל . מקורות פלשתינים 
דיווחו על 6 פצועים במחנות הפליטים ובעיר עזה . בחאן יונס נתגלתה של גופתו 
של מזכיר עיריית חאן - יונס , רמזי עיאדה מנצור ברבח , בן 25 . בבדיקה 
התברר כי הוא נחנק ונדקר פעמים רבות בסכין . הרקע לרציחתו טענות על שיתוף 
פעולה . נציג דובר צה"ל בפיקוד דרום דיווח כי ברצועה שרר שקט יחסי ומסר כי 
לא דווח על תושבים ערבים פצועים . חולייה של שבעה צעירים החשודים בשורה 
של פעילויות חבלניות עויינות , נחשפה על - ידי השב"ך והמשטרה בכפר סנדלה 
שבשולי עמק יזרעאל . 
