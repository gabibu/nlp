המגן הצעיר של הפועל תל אביב פליכס חלפון מועמד להצטרף לסגל הרחבה של נבחרת 
הכדורגל האולימפית . חלפון בלט במשחקי נבחרת הנוער באוסטרליה במוקדמות הגביע 
העולמי . מאמן נבחרת הנוער , אמנון רז , המליץ בפני המאמנים הלאומיים 
יצחק שניאור ויעקב גרונדמן לצרף את חלפון . מהנבחרת ששיחקה בסידני צורפו 
עד כה חמישה שחקנים לנבחרת האולימפית : שני ותיקים אבי נמני ואייל ברקוביץ 
ושלושה חדשים שי הולצמן , חיים רביבו ועמיר תורגמן . המאמן הלאומי יעקב 
גרונדמן אמר , כי יש כוונה לבחון את פליכס חלפון אם לא תהיה ירידה משמעותית 
ביכולתו עד חידוש פעילותה של הנבחרת האולימפית . אתמול דנו המאמנים שניאור 
וגרונדמן בתוכנית העבודה של הסגל האולימפי שיחדש את פעילותו בעוד כשבועיים . 
המאמנים מעוניינים לקיים משחק מבחן בין - ארצי במאי הקרוב ועתה תרים אחר 
יריב מתאים . לעונה הבאה נקבע כבר בשלב מוקדם יותר משחק חוץ עם האולימפית 
של רומניה בתחילת ספטמבר 1991 . 
