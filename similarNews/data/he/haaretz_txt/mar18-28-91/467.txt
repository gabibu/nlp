ברלין ( ע"ץ ) . כ003 יהודים מבריה"ם , שעזבו את ישראל בימי המלחמה במפרץ 
ומצאו מקלט בברלין , רוצים להישאר בגרמניה , אך השלטונות מאיימים לגרשם 
כך מסרו אתמול עיתוני ברלין . הממשלה המחוזית של ברלין מסרה כי יהודים אלה 
לא הוחזרו לישראל בימי המלחמה " מטעמים הומניטאריים " , אולם הם נשארו אזרחים 
ישראלים והם חייבים לעזוב את ברלין עם פקיעת האשרה שלהם . העולים מתאכסנים 
במרכזי קליטה זמניים , והעירייה החליטה לבטל מסוף מארס את כל הסיוע הסוציאלי 
שניתן להם עד כה . היהודים הסובייטים שהתאכזבו מישראל , לאחר שהייה של כמה 
שבועות או חודשים , מעוניינים להשתקע לצמיתות בגרמניה המאוחדת . הם שכרו 
כמה עורכי דין , ואלה הסבירו ליומון הברלינאי " טאגסצייטונג " כי מרשיהם 
היגרו תחילה לישראל , משום שהיתה זו בשבילם האפשרות היחידה לעזוב את בריה"ם . 
בנוסף , טענו עורכי הדין כי בישראל " אולצו העולים להשתקע בשטחים הכבושים , 
וממשלת שמיר ניצלה אותם להגשמת מדיניות הקולוניזציה שלה בגדה המערבית " . 
הממשלה המחוזית של ברלין זכתה לתמיכת יו"ר המועצה המרכזית של יהודי גרמניה , 
היינץ גאלינסקי . " לדעתי , יהודים אלה חייבים הכרת תודה למדינת ישראל , 
ועליהם לשוב לשם " , אמר לעיתון . גרמניה מסכימה עתה לקלוט יהודים סובייטים , 
רק אם הם הגיעו במישרין מבריה"ם , ולאחר שקיבלו מראש אשרת כניסה בקונסוליה 
הגרמנית בארצם . יצוין כי מראשית 09 נקלטו בגרמניה יותר מ000 , 4 יהודים 
סובייטים . 
