פסק - דין סנסציוני שהוציא בית - המשפט העליון של בריטניה הביא לפני ימים 
אחדים לשחרורם מן הכלא של ששה אירים שישבו במאסר יותר מ61 שנה . ב4791 הניחו 
אלמונים שתי פצצות בשני פאבים בעיר האנגלית בירמינגהם , ובפיצוצים נהרגו 
12 אנשים . ששת האירים נעצרו על - ידי המשטרה שעות ספורות לאחר מכן . בבית - 
המשפט , בערכאה הראשונה , הוצגו לפני השופט והמושבעים הודאות כתובות של 
כולם וראיות של מעבדות משפטיות , שעל - פיהן נגעו שניים מהם בחומר נפץ . 
הם נשפטו כל אחד ל12 תקופות של מאסר עולם . במשך כל השנים טענו הששה בעקשנות 
שהם חפים מפשע . הם הצהירו שעונו והוכו במשטרה , אמרו שלא הודו , וכי 
הודאתם שהוצגה בבית - המשפט אינה תואמת את המסמך שחתמו עליו . הם אמרו שלא 
נגעו בכל חומר נפץ וטענו שאינם משתייכים לכל מפלגה או התארגנות פוליטית , 
ואינם קשורים לסכסוך באירלנד , ובוודאי אינם חברים במחתרת האירית . אך 
ללא הועיל . אולם בין האנשים והגופים הנוספים שחקרו את הפרשה , בהם רשת 
הטלוויזיה העצמאית , איש אחד התעקש שהם לא עשו את המעשה קריס מאלין , 
חבר פרלמנט מטעם הלייבור ובעבר עורך חדשות בשירות השידור הבריטי . בספר 
שפירסם על הנושא הוא לא רק הוכיח שמקצת הראיות שהתביעה הסתמכה עליהן היו 
בדויות ; בהבטיחו לנצור את לשונו נפגש עם ארבעה מבין האנשים שעשו את המעשה 
שיוחס לששה . שניים מהם הרכיבו את הפצצות , שניים הניחו אותן . אך גם 
זה לא הועיל . ב8891 חזר התיק לבית המשפט העליון , ולמרות התחלה של הוכחות 
שסתרו את דעות המומחים במשפטם הראשון , שלושת השופטים לא השתכנעו . יו"ר 
ההרכב , נשיא בית המשפט העליון הלורד ליין , אמר שככל שהאזין לעדים , 
כך השתכנע שההרשעה הראשונה של הנאשמים היתה מוצדקת . הם חזרו אל הכלא . 
עבר עוד זמן רב עד שהעדויות החדשות של מומחים אנשי מדע צברו משקל . תחילה 
הוכח שהבדיקה המעבדתית של ידי הנאשמים לא היתה ראיה מספיקה . אמנם ידיהם 
של מי שנגעו בחומר נפץ אמורות להראות סימנים מסוימים בבדיקה . אולם כך גם 
ידיהם של מי ששיחקו בקלפים פלסטיים , וכן רחיצת הידיים בסבון ממין מסוים . 
הפרוטוקול של חקירת הששה הראה שהם שיחקו בקלפים כמה שעות קודם לכן . השימוש 
בסבון לא הוכח לגבי כולם . אולם אז העלה אחד האנשים במשרד המשפטים כיוון 
חקירה חדש : הוא שאל את הרופא שביצע את הבדיקות הראשונות באיזה חומר שטף 
את הקעריות ששימשו אותו לבדיקותיו . התשובה הצביעה על אותו סבון העשוי 
ליצור את התגובה הכימית . עוד סיוע מדעי : בשנים האחרונות הומצאה שיטת בדיקה 
חשמלית של כתבי יד , שבעזרתה אפשר לקבוע במהירות מתי נכתבו הדברים , אם 
נכתבו ברצף אחד , ואם נכתבו באותו עט . בגלל התעקשותם של הנאשמים שהם לא 
חתמו על ההודאות שהוגשו לבית המשפט , משרד פרקליט המדינה החליו לבצע את 
הבדיקה הזאת . נמצאו קטעים שנכתבו במועדים שונים , בכמה עטים , ואלה צורפו 
לאחר מכן , לא בסדר שבו נכתבו ובתוספת תאריכים לא נכונים . כמו בארץ , 
גם באנגליה אין הנאשם עצמו כותב את הודאתו . היא נכתבת בידי חוקרי המשטרה 
ומוגשת לו לחתימה . אולם על החוקר לכתוב את הדברים ברצף אחד , לציין על 
הדף מה הן שאלותיו , מה השיב הנאשם ואם הכניס תיקון כלשהו , ולהחתים את 
הנאשם ליד התיקון . די היה בעובדה שהדברים לא נכתבו ברצף אחד , אלא במועדים 
שונים , ושלא היתה כל חתימה של הנחקרים ליד המקומות שבהם הוכנסו קטעים כעבור 
זמן , לפסול את ההודאות . בבית המשפט לא טענו אפוא נציגי הפרקליטות שראיות 
אלה קבילות . כלומר שוב לא הסתמכו על ההודאות , וגם לא על הממצאים המדעיים . 
ואלה היו למעשה הראיות העיקריות שעל פיהן הורשעו הנאשמים . עדי ראייה לא 
היו , אך העדות הנסיבתית הזאת שיכנעה את בית המשפט , והחזיקה מעמד בכל 
ערכאות הערעור . הפעם , ב1991 , לא היתה לבית המשפט עבודה קשה . אמנם 
הוא בחן את הדברים ביסודיות , אך כאשר השתכנע שאין מנוס מקביעה שהיתה פה 
הרשעת - שווא , החליט לשחרר את הששה עוד בטרם נכתב פסק הדין במלואו . בצאתם 
מן הכלא היה גיל הצעיר בהם 24 וגיל המבוגר 06 . כלומר , הם החלו את ריצוי 
הדין כשהצעיר היה בן 52 והמבוגר בן 34 . איש לא יוכל לפצות אדם על השנים 
מגיל 52 עד 34 , גם אם ישלם את המרב שנפסק עד כה על מעצר - שווא , סכום 
השווה ל000 , 008 ש"ח בקירוב . שחרורם הביא לחשבון נפש ביחס לכל ההליך הפלילי 
באנגליה , לכהונת השופטים ולתפקיד המשטרה . שר הפנים והמשטרה לא חיכה לתוצאות 
המשפט , אלא מינה משטרה אחרת לחקור את מעשי השוטרים במחוז שבו אירעו הפיצוצים . 
באנגליה יש 34 משטרות שונות , המקבלות את שכרן מן הרשויות המקומיות ואת 
ההוראות המקצועיות משר הפנים . אפשר היה אפוא להפקיד את מפקדה של משטרה 
באחד המחוזות הדרומיים על בדיקת החוקרים במחוז באנגליה התיכונה , שבה נחקרו 
האירים השפוטים . כל 52 השוטרים שהיו מעורבים בחקירת הששה בנובמבר 4791 נחקרו 
באחרונה מחדש , ובראש מפקדם , שהיה קצין בדרגת סגן ניצב . החקירה העיקרית 
מתרכזת בשאלה מדוע זויפו תאריכים ורצף מסמכים בפרוטוקלים של החקירות ובהודאות . 
ייתכן שייחקרו גם האשמות שהנאשים הוכו באכזריות ונעשו כלפיהם מעשי הפחדה , 
כמו הוצאות - להורג מדומות שבהן השתמשו השוטרים בכדורי סרק . עד עתה לא 
נאמר לשוטרים הנחקרים שייחקרו גם על ההכאות וההדמיה . גורמים ממשלתיים גם 
לא אישרו שמישהו יועמד על כך לדין . שחרור הששה עורר ספקות גם לגבי נושא 
רחב הרבה יותר שיטת המשפט האנגלית . השיטה הנהוגה באנגליה היא , כידוע , 
של אי - התערבות . השופט שומע את הצדדים וקובע על פי הצגתם את דעתו . 
בערכאה הראשונה הוא נעזר בדרך כלל בחבר מושבעים . אך לא השופט ולא חבר המושבעים 
מתערבים בחקירה , אלא במקרים יוצאים מן הכלל , כאשר יש להבהיר נקודה שעלתה 
בחקירה ולא הובהרה די הצורך . בערעורים שומעים בעיקר טענות משפטיות , אך 
אין מביאים את העדים מחדש , ולא נכנסים בדרך כלל לנימוקים של קביעת העובדות 
שקבע בית המשפט בערכאה הנמוכה . עתה נשמעים קולות בעד שינוי השיטה . ביבשת 
האירופית נהוגה בדרך כלל שיטה אחרת , של שופט - חוקר , המדריך את התביעה 
הכללית ואת המשטרה , והוא המציג את התיק בפני בית המשפט שיושב בדין . בסקוטלנד 
נהוגה שיטה דומה במקצת . באנגליה כבר החל ויכוח בין המומחים , כשמצד אחד 
אומרים שהדבר ימנע חקירות משטרתיות שבהן יעשו השוטרים יד אחת להרשיע נאשם , 
ומצד שני עלול שופט - חוקר לא מנוסה לעכב העמדה לדין של נאשם במשך שנים 
רבות , והנאשם יימצא כל הזמן הזה במעצר . מיד עם מתן פסק הדין בעניין הששה 
כבר הודיע שר הפנים והמשטרה על מינוי ועדת חקירה מלכותית , וזו תבחן את 
כל השאלות , לרבות אופן חקירתם של נאשמים טרם משפט . אך ועדה זו עלולה 
לשבת על המדוכה שנתיים ואולי שלוש עד שתגיש מסקנות . שאלה נוספת שהחלה להעסיק 
את הציבור היא מעמד השופטים . לא רק הלורד ליין , נשיא בית המשפט העליון , 
מותקף בשל דבריו הבוטים והמוטעים מאוד ב8891 , וכבר יותר ממאה חברי פרלמנט 
חתמו על הדרישה שיפרוש ; כל דרך מינוים של שופטים , בלי ועדות ציבוריות , 
ובדרך כלל מתוך שכבה חברתית אחת של בוגרי שתי האוניברסיטאות הגדולות , 
עולה עתה על סדר יומו של הציבור . עוסקים גם בשאלת הגיל של השופטים . בעבר 
הלא רחוק שופט היה יכול לכהן כל ימי חייו , או עד שהחליט שהגיע הזמן לפרוש . 
נשיא אחד של בית המשפט העליון , שהיה בן 68 , נהג להירדם בזמן הדיונים , 
והעליב את עורכי הדין שהסבו את תשומת הלב לנקודות במשפט שכנראה החמיץ . 
השערורייה שפרצה היתה כה גדולה , שאחרי פרישתו נקבע גיל מרבי לסיום כהונת 
שופט 57 . בוועידה השנתית של המפלגה הליברלית - הדמוקרטית שהתקיימה בימים 
אלה תקפו את השופטים קשות ; אחת הנואמות כינתה אותם " זקנים התלושים מן 
המציאות " . ייתכן שהלורד ליין ייכנע ללחץ הציבורי הגדול ויפרוש מכהונתו . 
למעשה זה תלוי בו , כי הוא ממונה על ידי המלכה , בהמלצת ראש הממשלה . 
על פי המסורת הבריטית יכול הפרלמנט להמליץ בפני המלכה לפטרו רק אם פשע או 
מעל . אלא שגם הליכתו לא תפתור שאלות יסוד שמדינות וחברות רבות מתלבטות 
בהן . מי יחקור את החוקרים ; האם המשטרה צריכה לחקור את עצמה , ואם לא 
היא , מי כשיר לעשות זאת ; איך אפשר למנות שופטים מקצועיים טובים בלי 
שיקולים פוליטיים , ואיזה גוף יבחר אותם ; כיצד אפשר להבטיח שהאשמים יובאו 
לדין ומי שאינם אשמים יזכו למלוא ההגנה של החוק . על שאלה אחת בכל זאת השיב 
בית המשפט , בעצם שחרור הששה : אין להחזיר את עונש המוות , של היה קיים , 
הנאשמים לא היו עתה בחיים ולא היה את מי לשחרר . 
