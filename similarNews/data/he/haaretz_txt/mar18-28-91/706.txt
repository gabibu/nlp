יאיר קליין , שזכה למוניטין על שירותו בצה"ל בתפקידי הדרכה ופיקוד , ובכלל 
זה סגן מפקד חטיבה בדרגת סגן אלוף , ספג שתי תבוסות קשות מחוץ לשדה הקרב . 
לפני חודשים אחדים נידון למאסר של שנה על תנאי ולקנס של 051 אלף ש"ח על 
יצוא ביטחוני בלא היתר , ואתמול נדחתה בבית - המשפט המחוזי בירושלים תביעת 
דיבה שהגיש בעניין פעילות זו . שתי הפרשות קשורות בחברת " חוד החנית " , 
שהקים לאחר שחרורו מצה"ל ועסקה במכירת שירותי הדרכה ואימון לגופים צבאיים , 
בהקמת יחידות ללוחמה בטרור וביצוא נשק . ב78 קשר קליין קשרים בקולומביה 
באמצעות חברו יצחק שושני , ונסע לשם כמה פעמים בניסיון למכור שירותי אימון 
והדרכה . בסוף 78 פנה אליו אדם ששמו לואיס מנסס , וביקש את שירותי החברה 
לגוף הקרוי " ארגון מגדלי הבקר " . מנסס סייר עם קליין בשטח האימונים של 
הארגון בפורטו - בויאקה והפגיש אותו עם ראשי הארגון ובהם הנרי פרז . אחרי 
משא ומתן סיכמו על מחיר וקשרו הסכם בעל - פה . על פי הסכם זה הדריך קליין 
עם אנשים ששכר אמציה שועלי , אברהם צדקה , דרור אייל , טדי מלניק ואחד 
ששמו מייק את אנשי הארגון בשלושה קורסים ואף סיפק להם חגורים ומכשירים לראיית 
לילה ולאיתור חומרי חבלה , שהוברחו לקולומביה . לדברי קליין , שולמו לו 
בסך הכל 621 אלף דולר על קורסים אלה . בראשית 88 התקיים הקורס הראשון בפורטו - 
בויאקה ונמשך שלושה שבועות . החניכים התאמנו , בין השאר , בלוחמה בשטח 
בנוי , ובתרגיל המסכם " כבשו " כפר . הקורס השני , באפריל באותה שנה , 
היה באותה מתכונת , אך לא הסתיים ; שכן מנסס הגיע בחצות לבסיס האימונים 
והודיע לקליין ואנשיו כי שירות הביטחון הקולומביאני ( " דאס " ) עומד לפשוט 
על הבסיס ועליהם לעוזבו מיד . באישון לילה הם נסעו לפורטו - בויאקה , אך 
מנסס הזהיר אותם כי " דאס " עלול להגיע גם לשם . כעבור כמה ימים התבקשו 
לחזור ולסיים את ההדרכה , אך קליין סירב ואף אמר כי לא ישוב עוד לקולומביה . 
אף על פי כן חזר לשם כעבור כשנה כדי להדריך את אנשי אותו ארגון בזיהוי 
וניטרול של מעטפות ומזוודות נפץ . לצורך זה הביא לקולומביה מכשיר מיוחד 
לאיתור חומרי נפץ . בקורס הזה הועסק כמדריך מייק , ישראלי שירד לארה"ב . 
בסוף מארס 98 , כמה ימים לפני תחילת הקורס , נפגש קליין לשיחה עם יוסף 
בירן , קצין הביטחון בשגרירות ישראל בקולומביה . בירן שמע על קליין מפי 
הישראלי אריק אפק , בעל חברה לגידול ושיווק פרחים בקולומביה , שנרצח אחר 
כך . אפק סיפר לו , כי קליין עוסק באימון גופים קיצוניים וכי הוא , אפק , 
ייבא למענו מארה"ב לקולומביה מכשיר לגילוי חומרי חבלה , במסווה של ציוד 
חקלאי לחברתו . הוא גם קיבל במשרדו כסף שנועד לקליין : פעם אחת 008 אלף 
דולר במזומן בחבילות פלסטיק אטומות , ופעם שנייה שיק בחתימת האוצר האמריקאי 
על סך 2 . 1 מיליון דולר . באותם ימים התפרסמו כתבות בעיתוני קולומביה על 
מעורבות ישראלים באימון קבוצות צבאיות למחצה , ששמן נקשר גם לקרטל הסמים . 
בירן סיפר לקליין בפגישתם על פרסומים אלה , הזהיר אותו מפני המשך הקשרים 
עם הגופים הללו ודרש ממנו לעזוב את קולומביה . למרות הפגישה הזאת התקיים 
הקורס כמתוכנן . באותה עת פירסמו עיתוני קולומביה את שמותיהם של המדריכים 
הישראלים ומסרו כי הם מאמנים גוף הקשור לקרטל הסמים . הפעם ביקש קליין להיפגש 
עם בירן . בפגישתם , באפריל 98 , סיפר קליין כי הוא חושש ש"דאס " מחפש 
אותו כחשוד במעורבות באימון ארגון הקשור לקרטל הסמים , וביקש כי שגרירות 
ישראל תסייע לו להיחלץ מקולומביה . בירן העביר את בקשתו לממונים עליו , 
ולאחר מכן ביקש מקליין להמתין כמה ימים . ואולם קליין הודיע לו כי החליט 
לצאת בכוחות עצמו , ואכן יצא מקולומביה לברזיל . עם שובו של קליין לארץ 
דרש ממנו משרד הביטחון להסביר את מעשיו בקולומביה . במכתבי הסבר ששלח בקיץ 
98 למשרד הסביר קליין , כי הדריך חוואים בהגנה נגד גרילה . בחודשים הבאים 
המשיכו להתפרסם בכלי התקשורת בארץ ובחו"ל ידיעות על פעילות אנשי " חוד החנית " 
בשירותו של ארגון הקשור לקרטל הסמים . כתבה של רשת הטלוויזיה האמריקאית 
סי - בי - אס , ששודרה אחר כך גם בטלוויזיה הישראלית , אף זיהתה את קליין 
ואנשיו כ"ישראלים העוסקים באימון צבא הסמים הקולומביאני " . בסוף אוגוסט 98 
פתחה משטרת ישראל בחקירה נגד " חוד החנית " וגבתה עדויות מקליין ומשושני . 
באותה עת העבירה ממשלת קולומביה לשגרירות ישראל בבוגוטה דו"ח מודיעין של 
" דאס " על פעילותם של קליין ואנשיו . עקב הפרסומים הטיל העיתון " ידיעות 
אחרונות " על כתבו רון בן ישי לחקור את הנושא . בן ישי נסע לקולומביה ופירסם 
כמה כתבות . באוקטובר 98 הגישו קליין וחבריו תביעה לבית - המשפט המחוזי בירושלים 
נגד בן ישי ועיתונו על פרסום לשון הרע . התביעה התמקדה בפרסום טענות מפי 
שירותי הביטחון של קולומביה , כי קליין ואנשיו הדריכו גוף שפעל בשירות קרטל 
הסמים , כי הם ידעו על קשרים אלה , כי קיבלו תמורת ההדרכה 008 אלף דולר 
וכי העבירו את הכסף לארץ באמצעות רשת של יהודים חרדים . בן ישי ועיתונו הגישו 
תביעה נגדית נגד קליין על הוצאת לשון הרע בראיון שפורסם במקומון בנתניה . 
קליין טען בראיון , כי בן ישי הוא " שכיר של האמריקאים " . השופטת דליה 
דורנר התמקדה בפסק - הדין בשתי שאלות : האם היה הקשר בין ארגון החוואים 
לקרטל הסמים קיים בשעה שקליין הדריך את אנשי הארגון , והאם ידע קליין על 
הקשר הזה , או לחילופין " עצם את עיניו " כאילו לא ידע . עם זאת קבעה 
השופטת , שאין צורך בראיות המוכיחות זאת בוודאות מוחלטת , אלא די אם יתברר 
שזאת המסקנה ההגיונית המתבקשת מהראיות . באשר לשאלת הקשר בין הארגון לקרטל 
הסמים ציינה דורנר , כי קליין עצמו הודה בראיונות לעיתונים , כי היו לארגון 
קשרים עם קרטל הסמים . גם הראיות המצביעות כי הארגון לא היה חוקי מלמדות , 
כי היה קשור לקרטל הסמים . אמנם ייתכן שאנשי הארגון לא הודיעו לקליין על 
קשר זה , אך אופי ההדרכה ואירועים שהתרחשו כמו בריחת המדריכים מבסיס האימונים 
מחשש לפשיטה של " דאס " אינם עולים בקנה אחד עם מטרות לגיטימיות . השופטת 
הוסיפה , כי גם נסיבות אחרות שהתבררו במשפט מאמתות את הפרסומים . כך למשל , 
תוכנית האימונים , שכללה קורס לאיתור מזוודות נפץ , לא מתאימה לצורכי 
שמירה על חוות . נוסף על כך הוגשו לבית - המשפט דו"חות של " דאס " , שלפיהם 
הארגון קשור לקרטל הסמים מאז 68 . " בכל הראיות האלה , ובראשן דברי קליין , 
יש להוכיח על פי מאזן ההסתברות כי בתקופה הרלונטית היה הארגון קשור בקרטל 
הסמים " , סיכמה השופטת . באשר לשאלה אם ידע קליין על קשר זה , קבעה דורנר , 
כי לפי דבריו של קליין עצמו אפשר ללמוד כי אם לא ידע על כך , הרי לפחות 
" עצם את עיניו " . קליין לא ביקש מרשויות המדינה היתר להתקשר עם הארגון , 
לא פנה לשגרירות או לכל גורם אחר כדי לקבל מידע , ולא שאל מדוע ההתקשרות 
עמו נעשתה בעל - פה ומדוע שולמו לו סכומי כסף כה גדולים במזומן . גם כשנאלץ 
לברוח מפני פשיטת " דאס " לא הקשה קושיות , ואם לא די בכך , קיים קורס 
נוסף לאחר שהוזהר במפורש בידי קצין הביטחון , הסתיר עובדה זו , ואף סיפר 
דברים לא נכונים על המועד שבו הפסיק את קשריו עם הארגון . דברים אלה מאמתים 
את עיקרם של הפרסומים , הן מבחינת פליליותו של הארגון והן מבחינת ידיעת 
קליין על אודותיו , פסקה דורנר . בעניין הפרסום על העברת הכסף באמצעות 
חרדים לישראל לא הוכח שהוא נכון , אך לדעת השופטת זה עניין שולי . השופטת 
קבעה , כי הפרסומים שעליהם נתבע בן ישי לא זו בלבד שהיו נכונים , אלא אף 
נעשו בתום לב . " מכלול הראיות שהובאו לפני מוכיח , כי בן ישי עשה את 
הפרסום על סמך אינפורמציה בדוקה ואחרי שנקט אמצעים סבירים לוודא אמיתותה " , 
כתבה דורנר . קליין וחבריו חויבו לשלם לנתבעים הוצאות משפט בסך 000 , 61 
שקל . כמו כן קבעה השופטת , כי קליין הוציא לשון הרע על בן ישי , וחייבה 
אותו לפרסם מכתב הכחשה במקומון של נתניה ובעיתון " חדשות " . 
