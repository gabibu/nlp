בישיבת הממשלה אתמול מתחו השרים אריאל שרון , יובל נאמן , רפאל איתן ורחבעם 
זאבי ביקורת חריפה על מדיניות הממשלה והצעדים הננקטים על - ידי זרועות הביטחון , 
במטרה להפסיק את האינתיפאדה ולבלום את גל התקפות הסכינים . זאבי טען שהאינתפיאדה 
חזרה לרמה שהיתה לפני המלחמה במפרץ . לדבריו , צה"ל לא נתן תשובה למצב 
השורר בשטחים . הוא ציין כי לכוחות צה"ל ניתנה הוראה שלא להיכנס לצירים 
מסוימים . שר הביטחון משה ארנס דחה טענה זו בתוקף . לדבריו , אין יישוב 
או כפר בשטחים שצה"ל איננו נכנס אליו , כשיש צורך . השר זאבי גם תקף את 
הצעותיו של שר המשטרה רוני מילוא לבלימת את תופעת הסכינאות , על - ידי הגבלת 
כניסתם של צעירים ורווקים לעבודה בישראל . לדבריו , לא רק צעירים רווקים 
תוקפים ערבים , אלא ישנה מעורבות גדולה של ראשי ממשפחות . " אי - אפשר 
לטפל בסרטן על - ידי מתן כדורי אספירין . אי - אפשר לחלוק על כך שבעת המלחמה 
לא היו פיגועים בישראל . רק סגירה טוטאלית של השטח יכולה לבלום את גל הרציחות . 
מתי יבינו שכל הפועלים מהשטחים הם רוצחים פוטנציאליים ? " , שאל . זאבי 
פירט שש הצעות אופרטיוויות , העשויות , לדעתו , לפתור את בעיית הפיגועים : 
מניעה מוחלטת של כניסת תושבי השטחים לישראל ; גירוש הרוצחים והמסיתים ובני 
משפחותיהם ; גירוש מנהיגי המתקוממים ; סגירת כל העיתונים המסיתים ; מניעת 
האפשרות להכנסת כספי אש"ף לשטחים ; ורוויזיה בפקודות של צה"ל . הוא טען 
גם כי ישנן התארגנויות בקרב ערביי ישראל בטייבה לפעילות חבלנית . קפידבינשר 
החקלאות רפאל איתן הציע אף הוא שורה של צעדים אופרטיוויים בהם יש לנקוט , 
כגון עונש מוות , גירושים , הריסת בתים ואיסור כניסת תושבי השטחים לעבודה 
בישראל ללא רשיון . לדעתו , יש לגרש את כל מנהיגי האינתיפאדה ממזרח ירושלים . 
שר המדע פרוף יובל נאמן הדגיש שיש להטיל עונשי גירוש מאסיוויים נגד הסכינאים 
ובני משפחותיהם ונגד מיידי אבנים . שר הדתות אבנר שאקי קרא להעניש בגירוש 
כל סכינאי ובני משפחתו , כדי להרתיע מתקיפת אזרחים תמימים . לדבריו , 
ללא נקיטת פעולה מיידית , ייפגע גורם ההרתעה קשות , והתוקפים לא יחששו 
לבצע את זממם . הוא קרא לחייב את כל האזרחים לשרת במשמר האזרחי . שר הבינוי 
אריאל שרון קרא לגרש מיד מאות מראשי האינתיפאדה , מסיתים , פעילים ומדיחים 
לרצח . הוא אמר שיתמוך בהצעה לאסור על כניסת צעירים ערבים מהשטחים לעבודה 
בישראל , אולם לדעתו , יש לאסור את הכניסה גם על אחרים . הוא טען שהממשלה 
איננה נוקטת צעדים אפקטיוויים לבלימת האינתיפאדה ושאל בציניות האם יש ממשלה . 
שר הכלכלה דוד מגן קרא לרכז את המאמץ בחשיפת הגופים המתסיסים , כדי לא 
להתיש את כוחנו ב"טיפול בעלים הנושרים " . שר הבריאות אהוד אולמרט אמר שהגירושים 
אינם צעד יעיל . לדעתו , יש לנקוט צעדים אחרים , כגון פיקוח על רישוי 
העובדים והגבלת שהותם בארץ . בתום הדיון הממושך , שנפתח בסקירות ביטחוניות 
של ארנס , שדיווח על ארבעה צווי הגירוש שהוצאו אור לאתמול , ושל מפכ"ל 
המשטרה רב - ניצב יעקב טרנר , הודיע ראש הממשלה יצחק שמיר כי הקבינט ידון 
מחרתיים בהתגברות האלימות ותופעת הסכינאות ובצעדים אופרטיוויים לבלימתה . 
שמיר לא נטל חלק בדיון , ולא התייחס להצעות שהועלו . 
