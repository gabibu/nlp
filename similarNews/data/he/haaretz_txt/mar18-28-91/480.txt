מנכ"ל תדיראן , גוריון מלצר , מונה על ידי שר החינוך והתרבות זבולון המר , 
ושר התקשורת , הרב רפאל פנחסי , לבדוק את אפשרות הרחבת קליטת שידורי הערוץ 
השני לאוכלוסייה נוספת בארץ , בלי לפגוע בקליטת שידורי הטלוויזיה הישראלית . 
השרים נזקקו לגורם אובייקטיווי אשר יחווה דעה בעניין זה . תושבי צפון הארץ 
אינם קולטים את שידורי הערוץ השני . לפני שבועות אחדים הורה השר פנחסי לערוך 
בדיקה של קליטת הערוץ השני באזורי חיפה והדרום , על ידי הפעלת משדר - - 
, אשר נקלט על ידי אוכלוסייה גדולה באזור חיפה והקריות , אך בעת הניסוי 
שובשה קליטת הטלוויזיה הכללית אצל כמה אלפי צופים . מלצר אמור להגיש חוות 
דעת כיצד ניתן להרחיב את הכיסוי של קליטת שידורי הערוץ השני , האם תהיה 
פגיעה בקליטת הטלוויזיה הכללית , ובאילו צעדים יש לנקוט כדי למנוע פגיעה 
זו . עולים חדשים מבריה"ם וישראלים ותיקים יפיקו במשותף מגזין טלוויזיה 
בנושא קליטה בערוץ 2 . התוכנית , שתיקרא " קולטים ב - 2 " , תשודר בערב 
פסח וכותרתה תהיה " בשנה הזו בירושלים " . בתוכנית הראשונה יתארחו זוג אמנים 
עולים שהכירו בתחנת מעבר בבודפשט ונשאו , פינה הומוריסיטית שנכתבה בידי 
העולים , וכן קטעים מצולמים מליל סדר שהוקלט לפני כשנה ברוסיה , ומשתתפיו 
יתארחו הפעם בירושלים . את התוכנית ינחו מני פאר וטלה ציפצובה , עולה חדשה 
מרוסיה שהגישה תוכנית טלוויזיה יוקרתית בטלוויזיה הסובייטית . קפידבינהשר 
זבולון המר החליט להתערב אישית בבירור היחסים בין יצחק קול מחברת ג"ג לבין 
רשות השידור . תחילת הבירור היתה מותנית בהתנצלות של קול בפני מנהל הטלוויזיה , 
יוסף בראל . קול שיגר מכתב התנצלות לבראל , עם העתק לשר המר , שבו הוא 
כותב כי לא התכוון לפגוע בבראל , וכל כוונתו היתה לנהל ויכוח לגיטימי בנושא 
היוצרים והיצירה המקורית ברשות השידור . " חבל שלהט הוויכוח הפך לפגיעות 
אישיות הדדיות , כי לא לכך היתה הכוונה . אם נפגעת , הריני מתנצל " , 
סיים קול . 
