ערב פתיחת משפטן של " אחיות המוות " מבית - החולים הווינאי הגדול לאינץ , 
הקרינה הטלוויזיה האוסטרית סרט על המחלקה שבה עבדו ארבע הנאשמות , כפי 
שהיא נראית היום . בסרט נראים ישיש עירום המנסה להתרחץ במיטת הברזל שלו , 
שכנו החוזר ומבקש קערה , אישה לא שפויה הנצמדת לקיר וממששת אותו לאורכו 
ואחיות המתרוצצות ממקום למקום . המקרים הקשים במיוחד לא צולמו , וגם הצחנה 
העולה מחדרי החולים אינה מורגשת במרקע . בעיית צפיפות היתר נפתרה בינתיים 
איכשהו . האנשים נשלחים במועד מוקדם יותר הביתה , הסביר רופא , וכך עוד 
יכול בית - החולים להחזיק את הראש מעל למים . אבל איך היא , אישה בת 
שבעים , כמעט עיוורת שרגליה אינן במצב טוב , אמורה לטפל בקרוב משפחתה , 
בן 39 , בבית ; להשכיב , להרים ולנקות אותו , איך היא אמורה למנוע היווצרות 
פצעי לחץ , לשאוב ממנו את הליחה , לשכך כאבים ? ואז נראה בסרט ראש עיריית 
וינה , הלמוט צילק , שאמר באפריל 9891 , כשהתפרסם הסיפור על הרצח : " מלאכי 
המוות של לאינץ מזכירים לי את מלאכי המוות של אושוויץ " . קפמאלידלאינץ נחשב 
בווינה לתחנתם הסופית של זקנים , חשוכי מרפא , אבודים וחסרי תקווה , אלה 
שאי אפשר להועיל להם וגם לא משתלם , והם זורמים למחלקה הפנימית מספר 1 בביתן 
5 . שלוש מהנאשמות החלו לעבוד בלאינץ בגיל 7181 . " כולנו היינו אחיות 
נלהבות " , אמרה אחת מהן מאוחר יותר . הוותיקה מביניהן היא סטפניה מייאר , 
ילידת 9391 , מסלובניה . קודם עבדה בבית - חרושת לקופסאות דגים , אחר 
כך כמטפלת בילדים ומאוחר יותר כעובדת סניטרית בבית - חולים . " אחרי קורס 
קטן " הפכה לעובדת עזר בתחנת האחות . לאחר גירושיה עברה ב7691 , עם בתה 
בת השנתיים , לאוסטריה , בלי לדעת מלה גרמנית . ב3791 החלה את דרכה במחלקה 
הכירורגית של לאינץ וב8791 הועברה לביתן 5 . היא עבדה ברצון ובמסירות , 
גילתה תשומת לב , הבחינה בליקויי הארגון ועמדה על התנהגותם של הממונים 
עליה . בגלל המחסור ההולך ומחריף בכוח אדם היה עליה לבצע עבודות של אחות 
מוסמכת , להזריק זריקות , לחלק תרופות , ועומס העבודה הלך וגדל . היתה 
זו עבודה שלא הוכשרה לה ושלא היתה יכולה לעמוד בה . הכלל של האחות הראשית 
היה " אתן מוכרחות " . המחלקה אמורה היתה לדפוק בעבודתה כמו שעון . הבוס 
הגדול , הפרופסור הראשי פראנץ קסוואר פזנדורפר , אדם שאפתן , רצה מפעל 
העובד ללא דופי . כאשר הגיע למקום הוא הואיל לדבר רק עם האחות הראשית והיה 
היחיד שהחליט על מתן מורפיום . הוא נהג לומר : " המשימה הראשונה במעלה 
שלנו היא להאריך חיים " . אף אחד , גם לא הרופאים הצעירים והזוטרים , לא 
הסביר לכוח העזר מדוע אצל חולה אחד טורחים בשיכוך כאבים ואילו אצל אחר נמנעים 
מכך . מאחרים שמעו שהבוס פזנדורפר הזריק לאחיו , שסבל ממחלה קשה , זריקה 
משככת כאבים גם אם היא משפיעה על קיצור תוחלת החיים . אף אחד לא דיבר אתן 
כיצד לנהוג בגוססים . הרופאים באו לביקורים לשם טיפולים קצרים , במקרים 
של התקפים קשים , ולאחר מכן נעלמו . הם השאירו מאחוריהם אנשים מייללים , 
זועקים , מחרחרים , שנידונו למוות , ושהטיפול בהם אמור היה להצליח . 
אף אחת מן האחיות לא התלוננה , בפני מי ? מה עוד שמעל ראשיהן ריחף איום 
ההעברה למחלקה אחרת , כמו מחלקת " עור " , שבה שכבו חולי איידס . אף אחת 
לא רצתה להגיע לשם . שנה לאחר שהגיעה סטפניה מייאר , ב9791 , באה לביתן 
5 אירנה ליידולף . היא היתה בת 81 , שנה קודם לכן ילדה ילד מחוץ לנישואים 
ומסרה אותו לאימוץ מתוך חשש שלא תוכל לפרנס אותו . בבית - הספר לאחיות 
נכשלה במקצועות גינקולוגיה וכירורגיה . אביה סבל מסרטן בבלוטות הרוק וטופל 
אותו זמן בבית . הוא ביקש מבתו לחתוך מגופו את חלקי שכבת העור העליונה שהעלו 
נמק . הדבר הגעיל אותה להחריד , אבל כיוון שנראה היה שמצב הרוח של האב 
השתפר , או שהתרשמה שהטיפול אולי הועיל לו , היא עשתה זאת . זמן קצר לפני 
מותו , כשהתקשה לאכול , הכניסו לו זונדה לקיבה ואז התרגלה " פשוט לסגור 
את עצמי " . בעדותה סיפרה ליידולף כיצד מעולם לא דיברו על המוות , אלא רק 
מי מת ומתי . היו לה חלומות סיוטיים על קברים פתוחים , לעתים קרובות 
חלמה על אביה . היא אמרה שאנשים מבחוץ לא יודעים מה זה כאשר אדם שוכב 
גוסס ולא יכול למות . 01 שנים היא עבדה בביתן 5 . כל אחת מהעובדות במקום 
חזרה ואמרהשכך זה לא יכול להימשך . אבל זה חייב היה להימשך , וברור היה 
שאסור להתמוטט אלא להמשיך לתפקד . במשך הזמן התיידדה אירנה ליידולף עם ולטראוד 
וגנר , גם היא עובדת עזר , שבשנת 5791 הגיעה ללאינץ , ועבדה תחילה במחלקה 
הריאות . ב2891 היא הועברה לביתן 5 . יתר אחיות העזר , לרבות האחיות המוסמכות 
והרופאים , הכירו בכך שהיא היתה " האחות הטובה ביותר " , אמרה אירנה ליידולף . 
" היא היתה אישיות " , אמרה סטפנה מאייר על וגנר , הצעירה ממנה ב91 שנים , 
" היא היתה בוס " . אבל היא כונתה גם " מכשפה " , שכן בשעות המשמרת שלה 
מתו פציינטים זקנים רבים . ולטראוד וגנר , היום בת 23 , נחשבת הנאשמת הראשית . 
היא וליידולף הזריקו לפציינטים שחשבו כי ימיהם ספורים את חומר ההרגעה רויפנול , 
ללא דילול ובמינון שעלול היה , לדברי התביעה , להיות קטלני . וגנר מודה , 
שהזריקה אינסולין לאדם שלא היה חולה סוכרת , שעלול היה לעלות לו בחייו 
לולא , דרך מקרה , הבחינה רופאה בשינויים לא צפויים אצלו . איש זה , 
שהיום עדיין חי , " הפרט קוהוט " , משמש לתביעה הוכחה לכך שלא רק אנשים 
על סף המוות מתו . הידע הרפואי של אחיות העזר היה זעום . וגנר סיפרה שהבחינה 
פעם כיצד סבלה אישה זקנה מדום לב , כשהרופא הראשי הזריק לה , לקראת ניתוח , 
רויפנול במהירות רבה מדי . אבל היא , הזריקה תמיד לאט , לדבריה . את 
העובדה שהזריקה מינון גבוה פי שלושה עד ששה מהמקובל הסבירה בכך שלדעתה , 
ככל שהמינון גדול יותר , כן גדלה גם התועלת . " טיפול הפה " הידוע לשמצה , 
שבמהלכו דחקו בכף גדולה כלפי מטה את הלשון של חולה חסר אונים , שרוי בתרדמת , 
ויצקו מים לקנה הנשימה שלו ( " זה הרי רק שלוק " ) ראתה עוד קודם אצל 
אחיות אחרות . וגנר היא בתו של איכר . בבית - הספר העממי נשארה פעם כיתה , 
כיוון שפיגרה בקריאה בגלל קוצר הראייה שלה . גם היא נכשלה בבחינות סיעוד 
רפואי בבית - ספר לנזירות . במקום להתאמן , סיפרה יותר מאוחר , נאלצו 
המתלמדות לעבוד במטבח הגדול או לגהץ . אבל לאחר שקיבלה עבודה בלאינץ הוטלו 
עליה תוך זמן קצר תפקידים של אחות מוסמכת . אף פעם לא היה זמן לדבר , לשאוף 
אוויר , לשאול . כל הזמן " רצים " . כאשר מישהי יצאה לחופשה או היתה חולה , 
עשו אחיות העזר הכל לבדן . לעתים קרובות לא היה זמן ללכת לשירותים או לשתות 
כוס קפה . אחת הנאשמות סיפרה כי לא פעם נאמר לאחיות , לפני תורנות הלילה : 
" אם חולה זה או זה מת הלילה , לא צריך להעיר אותי . מה שצריך אפשר לעשות 
מוקדם בבוקר " . כך נוצרה מעין קהילה סודית ונוצר קשר סולידריות בין האחיות . 
איש לא מנע בעדן מלחרוג מגבולות מסוימים . כן , ציפו מהן , דרשו מהן 
לעשות יותר מכפי שהיו רשאיות ויכולות . כך למשל שאלה פעם מריה גרובר , 
הנאשמת הרביעית , את וגנר מה לעשות עם זקן הזועק מכאבים . " אני אמרתי 
לה : ההוא לא מקבל כלום . אני כל - כך הייתי מיואשת " , אמרה בבית - המשפט , 
" הצעקות האלו נכנסות ונכנסות לך לתוך הנשמה " . וגנר השיבה : " אז תני 
לו משהו " . אבל כאחות עזר אסור היה לעשות זאת . זה היה איסור מפורש של 
פרופסור פזנדורפר , אבל , המשיכה ואמרה , לעתים קרובות לעגו לה רופאים 
ואחיות כאשר חזרה על ההוראה . לעתים תכופות מאוד אמרו רופאים לאחיות , 
כאשר טילפנו אליהם , שהן עצמן ילכו להזריק , מכיוון שהם כבר ישנים . וגנר 
הכינה אז לחולה של גרובר זריקה , שתיים או שלוש אמפולות לא מדוללות של 
רויפנול . " אני כבר ראיתי שהיה שם יותר מתמיד , אבל אני חשבתי שזה בטח 
יעבוד טוב יותר . מה היה שם זה לא ידעתי " . היא רק ראתה , לדבריה , 
שהחולה נרדם וישן שנת ישרים וכי כך השתחרר מהר יותר מכאבים . שלושה ימים 
לאחר מכן מת . היא לא כרכה את מותו בדרך כלשהי עם הזריקה . כמה שבועות לאחר 
מכן שוב הלכה לווגנר וסיפרה לה על השפעתה הטובה של הזריקה . שוב היה עליה 
לטפל ב"חולה גרוע " . " אבל למה נתת לחולה תרופת ארגעה כאשר הוא אמור היה 
לסבול מכאבים ? " שאל כלא - מאמין רופא של בית - המשפט . " אני חשבתי , 
אם הוא יושן , אז הוא לא ירגיש גם את הכאבים " , השיבה מריה גרובר . נוסף 
לכך לא היתה לה גישה למשככי כאבים חריפים , כלומר לחומר רעיל . קפמאבינגרובר , 
שלא סיימה את לימודיה כאחות בגלל " קשיי לימוד " , היתה גם היא רק בת 81 
כשהגיעה ללאינץ . היא כפרה באשמה . אם " הוולטראוד הזו היתה אומרת לי 
תני לו את זה כדי שימות , אף פעם לא הייתי עושה את זה " . אך במשטרה הודתה 
גרובר , כי ידעה שהתרופות קטלניות . היא הודתה בכל דבר כשהפעילו עליה די 
לחץ . מאוחר יותר הסב עורך הדין שלה את תשומת לבה לכך שהדברים לא יכולים 
להיות כפי שהודתה בהם במשטרה . היא ניסתה להסביר בביהמ"ש שזה היה בשבילה 
הלם , שאף פעם לא העלתה בדעתה שתצטרך ללכת לכלא , מה יאמר על זה הילד שלה , 
היום בן שלוש . היא היתה מיואשת , בכתה , ושוב בילבלה הכל יחד . התובע 
לא האמין לה . הרי אין זה הגיוני שאדם מודה ברצח בני אדם אם לא עשה זאת , 
אמר . אולם גרובר נמנית עם אלו שכן מודים בכך . הם מודים ושוב מודים ועוד 
פעם מודים , הם חוזרים ואומרים על מה שאומרים להם לומר . הם מבלבלים , 
חוזרים בהם נופלים במלכודת שהם בעצמן ניסו לשים ואז מכחישים את הכל כאשר 
איש לא מאמין להן עוד . וגנר היא שהדריכה את ידידתה , אירנה ליידולף . 
היא גם סיפרה על הזריקות לגרובר וגם על " טיפול הפה " . היא דרשה מסטפניה 
מאייר לעזור לה . בבית - המשפט אמרה כי האחיות טיפטפו את " השלוק " לחולים 
שסבלו מנוזלים בריאות ושמתו מכך שעות מספר לאחר מכן . בבית המשפט חייבות 
הנאשמות לעמוד על רגליהן במרכז האולם . מותר להן לשבת רק כשהן עייפות . 
ביום הדיונים הראשון גולל התובע , ארנסט קלויבר , כתב אישום ערוך לתפארת 
מעורר חלחלה . הוא צייר בצבעים קודרים את " הקרקע הפורייה לזרעי האלימות " : 
תנאי העבודה הגרועים , ההזנחות הרבות בבית - החולים ובעיית הטיפול בזקנים 
החולים במחלות כרוניות . המסקנה שלו : " גם אם כל אותם דברים יכולים להסביר 
את המעשים האלה . . . מדוע יש להרוג את הגוססים ? הסניגורים ישבו מאחורי 
הנאשמות ולא עמדו לצדן . בבנליות הם דיברו על " חמלה צרופה כלפי החולים 
המסכנים , שחייבים היו לסבול כה רבות עד שהורשו למות . יש לקחת בחשבון 
את האופי והמשמעת של הגברות הצעירות האלו כאשר משגרים אותן לטיפול באנשים 
הסובלים ממחלות קשות " , וכי " הנאשמות הפרימיטיוויות במידה מסוימת " הודו 
במה שהודו בלחץ המשטרה . מחובתה של הסניגוריה הוא להבהיר למושבעים ולבית - 
המשפט כי המדובר בנשים נורמליות לחלוטין , שנדרש מהן דבר מה שלא יכלו לעמוד 
בו . הן חרגו מן המותרמתוך פחד או חריצות או גאווה או בלבול , כיוון 
שאילצו אותן בהתמדה לעשות דברים מעבר לכוחן . אבל באוסטריה אין מסורת של 
סניגוריה : הפרקליט הוא אדם מוכר בקהילה ויש לו שם שעליו הוא חייב לשמור . 
ומעל לכל פועל ליכוד השורות בקרב האקדמאים למיניהם : עד כה לא נאמר דבר 
על אחריותם של הרופאים . ומשום כך הרחיבו את הדיבור רק ביתר שאת על מצפונן 
הלוקה בחסר של אחיות העזר . ניצלו את חולשותיהן , את חוסר ביטחונן וחוסר 
האונים שלהן כדי להעמיס עליהן את הבלתי אפשרי . קיבלו בברכה את העובדה שעד 
לתשישות מוחלטת ותמורת כסף קטן הן טיפלו בדברים שרוב האחרים התרחקו מהם בסלידה . 
לפתו אותן בנקודת התורפה שלהן הכרת ערך עצמן הפעוטה וטיפת הגאווה שהיתה 
להן על שהן רשאיות לעבוד כמו אחיות מוסמכות ( " כמו אחות עם שביס " ) . 
פרופסור פזנדורפר נמנה עם עדי התביעה . הוא הביע את דעתו ברבים כי אצל 
וגנר הבחין בסימנים של " אישיות משוללת אנושיות " , ואילו על הארבע בכללותן 
אמר כי הן " פושעות מטורפות שפעלו על דעת עצמן " . 
