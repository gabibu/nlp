החל מאתמול מונפקות תעודות עולה על שמות שני בני הזוג ; המונח ראש - משפחה 
התבטל , והסיוע הכספי מופקד לחשבונות משותפים . הסדר זה , המשנה את נהלי 
הרישום בקליטה , בא בעקבות עתירה לבג"ץ של שתי עולות חדשות , רוסיה ואתיופית , 
שזכויותיהן הכלכליות קופחו בשל מדיניות משרד הקליטה . את העתירה הגישה 
שדולת הנשים בישראל , וההסדר החדש הושג מבלי להיכנס לדיון המשפטי . עד כה 
הנפיק משרד הקליטה תעודות עולה ל"ראש משפחה " בלבד הגבר וכל הזכויות הכלכליות 
הופקדו תמיד בידיו . כתוצאה מכך נתהוו בעיות במשפחות שבהן חל פירוד , שכן 
נשים נותרו ללא תעודת עולה , וללא אפשרות לקבל את חלקן בסל הקליטה , כל 
זמן שלא פתחו בהליכי גירושין . לפי ההסדר החדש ניתן יהיה להפריד תעודות גם 
ללא פתיחת הליכי גירושין , כי אם בפנייה בבקשה לוועדת ערעורים שהוקמה במשרד 
הקליטה לצורך זה . " השינוי יאפשר לנשים עולות לממש את זכותן העקרונית 
לשוויון זכויות כלכליות מלא " , אמרה פרוף פרנסס רדאי , יו"ר הצוות המשפטי 
בשדולת הנשים בישראל . 
