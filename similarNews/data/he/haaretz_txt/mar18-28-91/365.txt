יורק ( מיוחד ל"הארץ " ) . המזכיר הכללי של האו"ם , פרז דה - קואיאר , 
יודיע היום רשמית על מינויו של הדיפלומט השווייצי אדוארד ברונר לנציגו הקבוע 
במזרח - התיכון . המזכ"ל ימסור על המינוי בדיווח למועצת הביטחון , המתכנסת 
היום להתייעצויות בלתי רשמיות בנושאים שונים . אחר הצהרים תפורסם הודעה 
רשמית על המינוי מטעם מזכירות האו"ם . החלטתו של המזכ"ל למנות נציג קבוע 
למזרח - התיכון מתפרשת כחידוש שליחותו של גונאר יארינג , שהיא עדיין בתוקף 
מבחינה רשמית ונמשכת מראשית שנות ה07 . יארינג הודיע לפני שבועות אחדים 
על פרישתו מטעמי בריאות , והמזכ"ל ניצל זאת כדי למנות שליח חדש . מינוי 
ברונר מתיישב עם התבטאויות שהשמיע המזכ"ל באחרונה , בדבר שאיפתו למלא תפקיד 
מרכזי בקידום תהליך השלום במזרח - התיכון ויישוב השאלה הפלשתינית . דיפלומטים 
במרכז האו"ם מצפים לכך שבהודעה על המינוי יפרט המזכ"ל את אופי תפקידו של 
ברונר וסמכויותיו . בפגישה שהתקיימה לא מכבר בין המזכ"ל לקבוצת מנהיגים יהודים , 
אמר דה - קואיאר כי הנציג מטעמו יסייר במדינות האזור , ייפגש עם מנהיגיהן 
וידווח לו ישירות . על רקע מעורבותו הגוברת של הממשל בקידום תהליך שלום , 
העריכו דיפלומטים במרכז האו"ם כי נציג מטעם המזכ"ל יהיה מוגבל בפעילותו 
ויידחק לשוליים . ארה"ב טרם הביעה בפומבי את דעתה על המינוי . ההערכה היא 
כי הממשל לא יתנגד בפומבי אך יימנע משיתוף פעולה הדוק עם ברונר . 
