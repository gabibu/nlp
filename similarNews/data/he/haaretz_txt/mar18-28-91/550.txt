( ע ) . טעויות של מתמחה בעריכת דין ושל פקיד בבית המשפט העליון גרמו 
להישארותו של נאשם במעצר בלתי חוקי במשך 51 יום , על אף ששופט הורה לשחררו . 
כך התברר מבדיקת הפרשה שלשום , על ידי המזכיר הראשי של בית המשפט העליון , 
שמריהו כהן . הנאשם , אחמד בן חוסיין , עומד לדין בבית המשפט המחוזי בתל 
אביב בעבירות של החזקת ואספקת סם מסוכן , החזקת נשק שלא כדין וחבלה בכוונה 
מחמירה . בית המשפט סירב לעוצרו עד תום ההליכים , והמדינה הגישה , ב62 
בפברואר , ערר על כך לבית המשפט העליון . היא טענה כי תלויים ועומדים נגדו 
עונשי מאסר על תנאי בני - הפעלה , אם יורשע , ולכן יש להתייחס אליו כאל 
אדם המהווה סכנה לשלום הציבור בהיותו חופשי . ב72 בפברואר החליט השופט דב 
לוין , במעמד הצדדים , לדחות את מתן ההחלטה בערר למועד מאוחר יותר , וקבע 
שעד אז יישאר הנאשם במעצר . ב6 במארס , החליט השופט לוין לדחות את ערר 
המדינה , בלי לזמן את בעלי הדין . אולם החלטת השופט לא בוצעה ולא דווח 
עליה לסניגור ולנאשם . בבדיקה שערך המזכיר הראשי של בית המשפט העליון , 
שמריהו כהן , התברר כי המתמחה לא הכינה פקודת שחרור ממעצר ולא הביאה אותה 
לחתימת רשם בית המשפט או סגנו , כפי שנדרש בהתאם לנהלים . המדור הפלילי , 
שהיה עליו לבדוק את התיק ולבצע את כל הפעולות הדרושות על פי ההחלטה , העביר 
את החומר לגניזה ב01 במארס , בלי להוציא פקודת שחרור . בנוסף , התיק הועבר 
מהמגנזה ב21 במארס לעיונו של השופט לוין , בעקבות בקשת באי כוח הצדדים . 
זאת , בלי לאפשר למזכירות של בית המשפט לשלוח העתקים של ההחלטה לבעלי הדין . 
המזכיר הראשי של בית המשפט קבע בבדיקתו , כי משלוח ההחלטה לנאשם במועד היה 
מאפשר את שחרורו המידי בערבות . עם זה , סבור המזכיר הראשי , כי גם פרקליטו 
של הנאשם , עורך דין אלי כהן , לא התעניין בגורל התיק . 
