מה שבעיקר מייאש לאחר ליל השימורים , אור ליום אתמול בכנסת , הוא שהסיפור 
חוזר על עצמו . המדינה אינה מתקדמת . כך בערך התנהל שוד הקופה הציבורית 
לפני שנה , אם כי ללא איום כה חריף על שלמות הקואליציה . גם אז הודיעו 
כולם , כשהם מגלגלים עיניים למרום , כי יפעלו להפסיק את השיטה . גם אז 
הביעו כולם סלידה ממנה . גם אז הושיטו ידיים ובזזו . והכל לשם שמים : 
למען שיפור מצבה הרוחני של המדינה . אין כאן תרבות שלטון , ולא נוהגים 
ממלכתיים , וגם לא תחושה של שותפות אזרחית . ואין שום סימנים לשיפור . 
יוזמות חקיקה לשינוי המצב נותרות תקועות בוועדות . מחר ידקלמו כל הנוגעים 
בדבר שזה מחיר הדמוקרטיה . מעניין מדוע דווקא בתחום זה של הפעלת הדמוקרטיה 
הם אדוקים כל כך . קפמאבנזהליכוד הראה השבוע מה הוא יכול : במהלך דו - ערוצי 
תקפו דובריו את שני המוסדות היותר חשובים במדינה , את צה"ל ואת מערכת המשפט , 
ולא חשו שאינם הולכים בדרך הנכונה . אריאל שרון שלף ממעמקי מאגר האסוציאציות 
שלו את העולם התחתון והאשים את הרמטכ"ל , דן שומרון , בכך שנכנס לתחתוני 
הפוליטיקאים בטרם השיל מעל עצמו את כותפות הקצין . בכך הגיב שרון על אמירה 
של הרמטכ"ל היוצא ש"הסדר מדיני הוא הרבה יותר משטח " . אפשר להסכים שמכתם 
של דן שומרון לא היה במקום , כל עוד הוא לובש מדים . לו היה מתאפק שבועיים 
עד לשחרורו , היה חוסך מתקפה פרועה על מוסד הרמטכ"ל ועל צה"ל . שומרון 
הוא איש רגיש למלים , ומוזר להיווכח שלא חזה את הסערה שיעוררו דבריו . 
תמיהה זו במקומה גם כאשר קוראים את דבריו במלואם , ועומדים על ההקשר שבו 
נאמרו , ועל ההבחנה שעשה בין חיוניות שטחים במצב מלחמה לשטחים במצב שלום . 
אבל תראו מי שמדבר . אריאל שרון . האיש שממש המציא את הפוליטיקה בצה"ל . 
הוא תקף השבוע את דן שומרון והאשים אותו בהטיה פוליטית , ובשרבוב דעותיו 
האישיות לתוך תפקידו . למי שאינו זוכר : באמצע 3791 התברר לאריאל שרון , 
אז אלוף פיקוד הדרום , כי אפסו סיכויו לקבל את תפקיד הרמטכ"ל . שרון ניסה 
לדחות את הקץ והציע לשר הביטחון , משה דיין , לאפשר לו להישאר שנה נוספת 
בתפקידו . אך דיין הבהיר לו כי בסוף אותה שנה , בתום שלוש שנות כהונתו 
בפיקוד , עליו לפשוט את המדים . שרון פעל כמו איש עם מנוע של דחפור . הוא 
החליט להקדים את פרישתו מצה"ל , שיגר מכתב התפטרות לרמטכ"ל דוד אלעזר , 
העניק ראיונות לעיתונאים שבהם תקף את רכות לבה של הממשלה , והודיע כי היה 
רוצה לכהן כשר לעניינים יהודיים . הוא הכחיש כי בדעתו להשתלב בחיים הפוליטיים , 
אבל בפועל ניהל מו"ם חשאי עם המפלגה הליברלית בליכוד . כל זה , בעודו 
במדים . במסיבת פרידה שערכו הוא ורעייתו קרא מנשר פרידה שבו האשים קואליציה 
של קצינים ופוליטיקאים שאילצו אותו לעזוב את צה"ל . במהלך דבריו בישר כי 
ימשיך לעסוק בעניינים מדיניים גם בעתיד . באי המסיבה לא ידעו כיצד להגיב . 
לראשונה בתולדות צה"ל חשף קצין בכיר בפומבי את החצר האחורית של המטכ"ל , 
והכתים בפוליטיקה את המקח והממכר המתנהל בה . האלוף שמואל גונן , שהחליף 
את שרון בפיקוד דרום ונקרא לבימה להשיב על דבריו , היה נבוך . הוא אמר 
כי הופתע מדברי המארח וקשה לו לעכל אותם . הוא איחל למפקד הפורש הצלחה . 
אחר כך נפגשו שרון וגונן במלחמת יום הכיפורים , שבעיני שרון סיפקה הוכחה 
ניצחת לכל חששותיו ואבחנותיו : המטכ"ל והרמטכ"ל לא תיפקדו כהלכה , אלוף 
פיקוד הדרום היה כישלון , שיקולים זרים של ההנהגה הובילו את עם ישראל אל 
סף אסון . וכיצד סיים מלך ישראל את המלחמה ? בפקודת יום לאוגדתו שבה , 
פחות או יותר , קרא לחייליו לתמוך בו בדרכו הפוליטית . שעות אחדות לאחר 
מכן השתתף באסיפת בחירות של הליכוד ( שאותו הקים בין פרישתו הקודמת לפרוץ 
מלחמת יום הכיפורים ) , שבה תקף את מחדלי הממשלה במלחמה , ועשה שימוש 
במידע שהגיע אליו בהיותו אוגדונר . וכאילו לא די בכך , העניק ראיון ל"הארפרס 
מגזין " האמריקאי , שבו האשים את פיקוד צה"ל בהפעלת שיקולים פוליטיים בהכרעות 
שקיבל לגבי חציית התעלה בעת המלחמה . כתוצאה מכך ביטל הרמטכ"ל את מינוי 
החירום של שרון כמפקד אוגדה , ודובר צה"ל פירסם הודעת נזיפה חריפה נגדו . 
איכשהו , הרבה דברים ששרון אמר ועשה בחייו הציבוריים חוזרים אליו כבומרנג . 
קפמאבנזהערוץ השני שבו זרמה מתקפת הליכוד השבוע נותב אל מערכת המשפט . עוזי 
לנדאו מתח ביקורת הרסנית על פרקליטות המדינה בעקבות פסק דין נגד 51 נאשמים , 
תושבי קרית ארבע , שהיו מעורבים במהומה במחנה דהיישה לפני ארבע שנים . 
נגד הנאשמים הוגשו כתבי אישום חמורים , ובהכרעת הדין יצאו ארבעה מהם זכאים , 
והנותרים הורשעו על עבירות קלות יחסית . שופט בית המשפט המחוזי , יעקב 
צמח , אף העיר כי לא היה מקום להגיש כתב אישום כה חמור וכה גורף נגד כל 
הנאשמים . תוצאה מקובלת בהליך משפטי שגרתי זיכוי נאשמים , או המרת האישומים 
נגדם בסעיפים קלים יותר הפכה בפיו של לנדאו להוכחה חיה להטיה הפוליטית שבה 
נגועה , כביכול , פרקליטות המדינה . לנדאו כתב מאמר והתבטא בכנסת נגד התובע 
במשפט , עו"ד מרדכי פנציאס . החרו החזיקו אחריו ח"כים נוספים מהימין אליקים 
העצני , גאולה כהן , יצחק לוי , יואש צידון ויאיר שפרינצק שתבעו לערוך 
בדק - בית בפרקליטות המדינה . לנדאו ועמיתיו אינם חשים כיצד הם מקעקעים 
את שלטון החוק . הם מייחסים לתובע ולפרקליטות המדינה כולה גישה זדונית נגד 
תושבי ההתנחלויות . יש במתקפה הזו עדות נוספת למשוא הפנים שממנו מבקש ליהנות 
ציבור זה . פרקליט מחוז ירושלים בעת שהוגש התיק הנדון היה יוסף בן - אור , 
איש חובש כיפה שאינו מזוהה עם השמאל דווקא . פרקליט המדינה באותה תקופה 
היה יונה בלטמן , ולא דורית בייניש , הנחשבת בעיני הימין הקיצוני לפינגווין , 
היינו : יונה בגלימה . ההליך המשפטי נגד 51 הנאשמים היה מקובל , גם אם 
אחדים מצעדיו המשפטיים של הפרקליט פנציאס לא נראו להם ( בדיעבד מתברר שגם 
לא לאחדים מהממונים עליו ) . אין הכרח לזקוף צעדים משפטיים לא מוצלחים 
למניעים אידיאולוגיים נסתרים ; לפעמים סיבתם היא רק שיקול דעת מוטעה . 
בסופו של דבר היתה כאן הרשעה , גם אם בסעיפים פחות חמורים , ולא מוצדק 
להפוך אותה למסע מתחסד נגד זדון השמאל בפרקליטות המדינה . יכול להיות שמוצדק 
יותר להציג את מתקפת לנדאו ושות על הפרקליטות כשלב נוסף בהסתערות הימין הקיצוני 
על מערכת המשפט . בתקופה האחרונה חזה הציבור ברב לווינגר כשהוא מאיים על 
השופט שבפניו הוא עומד לדין ; בשדולה חזקה שפעלה בכנסת כדי לקבל חוק חנינה 
שימנע העמדה לדין של קצינים וחיילים שהתעללו בערבים ; ובמסעות לחץ שכוונו 
נגד פרקליטות המדינה ונגד שר המשפטים , שתכליתם היתה לבלום הליכים משפטיים 
נגד יהודים , תושבי השטחים , שנחשדו בעבירות חמורות נגד תושבים ערבים . 
הימין הקיצוני אינו מסתפק בפעולה גלויה . לא מכבר נאספו בלשכתו של דן מרידור 
כמה נציגים מובהקים של האגף הקיצוני בגוש אמונים . הם דיברו אתו דברי תורה . 
אמרו לו שהם נושאים אליו דורון ומלחמה : מתק שפתיים על אחריותו ותפקידו 
כשר משפטים שבא מהמחוזות הרעיוניים של תנועת החרות , ובצד זה אזהרה מרומזת 
על הצרות שיגרמו לו אם לא יענה על ציפיותיהם . במלים פשוטות : הם ביקשו 
את אהדתו לקייס של ההתיישבות היהודית בשטחים כאשר הוא מקבל צורה של קייס 
משפטי , והם איימו להציק לו אם יאכזב אותם . מרידור הוא אדם שמערכת משפט 
עמידה , נקייה מפניות , ועצמאית היא ציפור נפשו . הוא דחה את הדורון 
ומאז הוא במלחמה . הימין הקיצוני אורב לו , תוקף אותו וחותר לפגוע בו . 
אנשי כך מורחים את קירות ביתו בכתובות נאצה , גורמים לא מזוהים מדפיסים 
מודעות נגדו שבהן הוא נראה ככפילו של פייסל אל - חוסייני , גורמים אחרים 
מפרסמים מאמרים המדביקים אותו להשקפותיו של יוסי שריד . מי שאינו מצליח לעשות 
את ההבחנה בין משפט לפוליטיקה הוא דווקא הימין הקיצוני , ולא שר המשפטים 
והעובדים הכפופים לו . יכול להיות שדן מרידור קצת יותר מתון מיצחק שמיר 
בתחום המדיני ( עניין הטעון עדיין הוכחה ) ; אבל להגנתו על אי - תלותה 
של מערכת התביעה הכללית אין כל קשר לכך . הוא ופקודיו הם משפטנים , וכמו 
רבים מעמיתיהם רואים במקצועם , ובעצמאותו , דרך חיים ואמונת יסוד גם כשהיא 
מתנגשת עם אמונתם המתלהמת של קיצוני הימין . קפמאבנזהמזרח התיכון שלאחר ביקור 
בייקר דומה לשתי - וערב הראשון של קורי עכביש . הכל עדין ומועד להיפרם . 
בעצם , אין שום דבר ממשי להיאחז בו , מלבד גודש של אופטימיות שמפיץ בכוונה 
מזכיר המדינה , ושכלל לא ברור על מה היא נסמכת . מה שברור הוא שבשני החוטים 
הדקיקים יש לטפל ברגישות רבה . זה בדיוק מצב המזמין השתוללות קטנה של אריאל 
שרון ( הכרזתו על תוכניות להקים 002 , 1 יחידות דיור ברמת הגולן ) , ואיזו 
הזעפת גבות טיפוסית מצד יצחק שמיר ( הודעתו כי החלטה 242 אינה חלה על הרמה , 
וכי אין בדעת ישראל להחזיר את השטח ) . לפי שעה לא ברור מה יהיה המהלך 
הבא של בייקר : ניסיון לחדש את המשא ומתן שנקטע לפני שנה ( והפעם ללא אש"ף ? 
) , ניסיון ליצור מפגש בין ישראל לאחת , או לכמה , משכנותיה ? הפעלה 
הדרגתית וקשובה של אמצעים לבניית אמון ? בכל מקרה , ההנחה עם תום ביקורו 
היתה שהוא זכאי לאשראי של זמן מירושלים , ושלא יהיה זה נבון לשבש כבר עכשיו 
את מהלכיו . זו לא היתה סברת כרס של פרשנים ; זו היתה הערכה שלה היו שותפים 
מיטב האישים שנועדו עם מזכיר המדינה . והנה , לא חולף שבוע וישראל מתחילה 
להלום . את התפקיד המוזר בהתפתחות ממלא יצחק שמיר . ככל הידוע , יצא גם 
הוא בתחושה טובה משיחותיו עם מזכיר המדינה . ככל הידוע , נוצרה בין השניים 
הבנה שעל פיה רואה ואשינגטון בשמיר את איש המפתח בירושלים . ככל הידוע , 
דיבר ראש הממשלה עם בייקר בהתאם לניסוחים שעליהם סוכם בהתייעצויות המוקדמות , 
ואשר הנחו את יתר האישים הישראלים שנועדו עמו במהלך הביקור . בין השאר 
קבעו עמדות אלו שישראל נכונה לגשת למשא ומתן עם כל מדינה ערבית ללא תנאים 
מוקדמים . מדוע אפוא נזעק שמיר להכריז ( ואף להבטיח במכתב לתושבי הרמה ) 
כי רמת הגולן היא חלק מישראל , ומדוע לא העיר לשרון על הודעתו כי בתוך 
זמן לא ארוך תוכפל האוכלוסייה בגולן , ומדוע , לאחר שארצות הברית ויתרה 
על מעורבותו של אש"ף במו"ם עם ישראל , מיהר להצהיר כי המשלחת הפלשתינית 
שעמה נפגש בייקר פסולה בעיני הממשלה ? המשמעות הכוללת של התבטאויות אלו 
היתה יציקת פירוש צר , מתגרה , לעמדה המוצהרת של ישראל שעל פיה היא נכונה 
להיכנס למשא ומתן ללא תנאי . ניסו לדבר השבוע על לבו של שמיר . דוד לוי 
שוחח עמו , וכך גם דן מרידור ואהוד אולמרט ( מחו"ל ) . בין הפונים אליו 
היו כאלה שיעצו לו לרסן את אריאל שרון . תגובתו של ראש הממשלה אינה נהירה . 
לא ברור האם התבטא כפי שהתבטא רק כדי להדוף לחצים מצד ימין , ובכך שיקף 
עצבנות ; לא ידוע האם פעל באופן מחושב בפנותו לקהלים שונים , והשמעת דברים 
ערבים לאוזן לכל אחד מהם ; אין ודאות שהתנהגותו לא היתה אלא תכסיס שנועד 
להמחיש לאמריקאים את גבולות כושר תמרונו , בהתחשב בקהל בוחריו מימין . תמים 
להניח שאהוד אולמרט ביטא נכונות לנהל עם סוריה משא ומתן טריטוריאלי , מבלי 
שבחן מראש עם שמיר ניסוח מעין זה . תמים לגרוס שהוא הופתע מההתרגשות שעוררו 
דבריו בתנועת התחיה וברמת הגולן . האם הופתע מתגובתו של שמיר ? האם היא 
מוכיחה שראש הממשלה מגלה חולשה ? קפמאבנזלוח ההופעות של בנימין נתניהו בחו"ל 
מידלדל והולך . דוד לוי מיירט הזמנות המגיעות לסגנו . היחסים בין השניים 
במצב של ניתוק . 
