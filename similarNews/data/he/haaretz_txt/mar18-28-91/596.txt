( ע"ץ ) . מנהיגי הכורדים וגולים עיראקים חזרו ביום שלשום למחוז כורדיסטאן 
בעיראק , ששוחרר בידי המורדים , ומשם ימשיכו לנהל את המערכה להפלתו של 
סדאם חוסיין . על כך מסרו גורמים באופוזיציה בעיראק . לוחמים כורדים טענו , 
קודם לכן , כי הם הדפו את הצבא העיראקי מכל המחוז הצפוני הכורדי , על 
אף שלפי ידיעות מאוחרות , נמשכו הקרבות במוסול וכירכוך , שתי הערים הגדולות 
של המחוז . מקורות אמרו לכתב רויטר כי גלאל טאלאבאני , מנהיג החזית הפטריוטית 
הכורדיסטאנית , ומנהיגי ארגונים אחרים המתנגדים למשטרו של סדאם , החליטו 
" לחזור הביתה לאחר שחרורו של המחוז " . עוד אמרו , כי נציגי ועדת הפעולה 
המשותפת , ארגון גג של 71 ארגונים הלוחמים נגד סדאם , יצאו אף הם לכורדיסטאן . 
ועדת הפעולה המשותפת כוללת נציגים כורדים ונציגי מפלגות וארגוני השיעים . 
נציגו של מסעוד ברזאני , ראש המפלגה הדמוקרטית הכורדית , מוחסן דיזהאי , 
אמר כי הם יתאמו פעולה עם כוחות המורדים בתוך עיראק , על מנת להביא לשחרור 
עיראק ממשטר סדאם . לדברי דיזהאי , ברזאני נמצא כבר במחוז כורדיסטאן , 
והוא נוטל חלק בקרבות עם הצבא העיראקי . קפידבין ( ע"ם ) . הטלוויזיה הסורית 
דיווחה כי קצינים עיראקים רבים הצטרפו למורדים בערים כנאר וכפרי . בידיעות 
מכירכוך דווח , כי המתקוממים הצליחו לשבות את כל החיילים העיראקים המגינים 
על חברת הנפט בכירכוך . בנוסף , נמשכות פעולות טיהור העיר מחיילי המשטר . 
עוד ציטטה הטלוויזיה הסורית הודעה של האיאתוללה אלמדרסי , לפיה הבאים מכירכוך 
דיווחו על שליטת המורדים בעיר . בנוסף , נמסר כי תושבים רבים מאזור המרכז 
פונים לכרבלא כדי להצטרף לכוחות העממיים . רדיו ההתאחדות הכורדיסטאנית הודיע 
כי ערי עיראק , על כל מוסדותיהן , נמצאות תחת שליטת המורדים . משרד החוץ 
האיראני זימן את מיופה הכוח העיראקי באיראן , והביע בפניו את מחאתו על עצירת 
אחד מאנשי הדת בנגאף . דובר של משרד ההסברה של מפלגת " הדעוה " האסלאמית 
בעיראק , הצהיר כי הערים נגאף וכרבלא נמצאות עדיין תחת שליטת הכוחות העממיים . 
עוד מסר הדובר על שימוש בפצצות נפאלם ובמסוקים נגד התושבים , על ידי כוחות 
הצבא של המשטר . המפלגה הקומוניסטית העיראקית פרסמה גילוי דעת בביירות , 
על רצון העם העיראק לסלק את המשטר העיראקי . משרד החוץ של טורקיה הכחיש 
אתמול ידיעות בדבר סיוע טורקי למורדים הנלחמים נגד שלטונו של סדאם חוסיין 
בעיראק . " טורקיה לא שלחה נשק או כסף לכורדים בעיראק , הנלחמים נגד השלטון 
בבגדאד " , מסר דובר משרד החוץ הטורקי , מוראט סונגר , לאחר שהעיתונות 
הטורקית ציטטה ידיעות של ה"ניו יורק טיימס " , לפיהן טורקיה ומדינות אחרות 
באזור סיפקו נשק ונתנו סיוע כספי למורדים הכורדים . הדובר הכחיש ידיעות אלה , 
בהזכירו את דבקותה של טורקיה בשלמותה הטריטוריאלית של עיראק . לדבריו , 
" האירועים האחרונים בצפונה של עיראק הם עניין פנימי של עיראק " . קפידבינקשב 
עתי"ם , דוד בן בסט , מוסר כי שלושה רבעים מהעיר בצרה נהרסו , וכי כוחות 
של המשמר הרפובליקאי עוברים מבית לבית ורוצחים אזרחים . פליטים שהצליחו להימלט 
מן העיר מספרים סיפורי זוועה על מעשי טבח ועל 003 אזרחים הנרצחים מדי יום 
בידי חיילי המשמר הרפובליקאי . הפליטים מסרו עוד , כי גופות רבות מוטלות 
ברחובות , טרף לכלבים . כוחות המורדים העיראקיים הפועלים בעיר בצרה תקפו 
ביום שלישי בשבוע שעבר את מלון " שרתון " בעיר , על כך דיווחה סוכנות 
הידיעות של איראן . במלון " שרתון " מתגוררים הקצינים הבכירים של המשמר 
הרפובליקאי העיראקי . סוכנות הידיעות האיראנית מוסיפה כי המורדים מגבירים 
את התקפותיהם על כוחות הממשלה בבצרה . לידיעה זו אין אישור מכל מקור אחר . 
הטלוויזיה של סעודיה דיווחה , כי חיילים עיראקים מחיל המשמר הרפובליקאי 
עורקים ומסגירים את עצמם לכוחות האמריקאיים . קשב עתי"ם אמר כי החיילים 
האמריקאים מסרבים לקחת אותם בשבי , בטענה כי המלחמה הסתיימה . קפידבינקציני 
צבא בנות הברית וקצינים עיראקים החליטו על הפסקה בשיחות על החשת חילופי השבויים , 
לאחר דיונים שנמשכו שש שעות . כך מסר שלשום דובר הצלב האדום בעיראק . השיחות 
מתקיימות בין קציני צבא עיראק , קציני צבא הקואליציה והצלב האדום , בדבר 
החזרתם מן השבי של 85 אלף שבויים עיראקים המוחזקים בסעודיה , וכ000 , 5 
אזרחי כוויית המוחזקים בעיראק . דובר הצלב האדום אמר כי השיחות התנהלו עד 
כה ללא תקלות . אנשי הצלב האדום אמרו כי מחסור בדלק , מזון ואמצעי תחבורה 
בעיראק האטו את תהליך חילופי השבויים . לדבריו , שני הצדדים רוצים לבצע 
את החילופים במהירות האפשרית . עיראק הסכימה שלשום לשחרר 040 , 5 עצורים 
כווייתים , בעקבות שיחות בין קציני בנות הברית וקצינים עיראקים בריאד , 
כך מסר גורם צבאי כווייתי . קולונל עבדאללה קנדארי אמר לכתב רויטר , כי 
הקבוצה הראשונה של 051 , 1 עצורים כווייתים כבר נמסרה לצלב האדום שלשום , 
ותחזור לכוויית בשמונה טיסות מן העיר עראר שבצפון מערב סעודיה . קבוצה שנייה 
של 751 , 1 כווייתים שוחררה אתמול . קבוצה שלישית של 709 תוחזר היום , 
קבוצה רביעית של 741 , 1 שבויים תשוחרר מחר , וקבוצה חמישית , המונה 976 
עצורים כווייתים תוחזר מחרתיים . 
