ב6 במארס הביע האפיפיור יוחנן פאולוס השני משאלה לבקר בארץ באוזני קהל של 
כמה אלפי מאמינים , בהם נציגי הקהילות הקתוליות במזרח התיכון והארצות שלחמו 
במפרץ . האפיפיור הזמינם לרומא כדי לדון במצב שנוצר בעקבות המלחמה . " אני 
מקווה מאוד " , אמר , " שביום מן הימים יאפשרו לי הנסיבות לעלות לרגל לאותה 
עיר ייחודית , כדי לשלוח משם , יחד עם מאמינים יהודים , נוצרים ומוסלמים , 
מסר ותפילה לשלום , שכבר נשלח למשפחת העמים כולה מאסיזי , עיר הולדתו 
של אבי מסדר הפרנציסקנים ב72 באוקטובר 6891 " . תהיה זו הפעם הראשונה שאפיפיור 
קתולי מדבר על ביקור ב"מדינת ישראל " ולא על ה"ארץ הקדושה " , שבה ביקר 
בינואר 4691 פאולוס הששי . את השם " מדינת ישראל " ביטא האפיפיור לראשונה 
אחרי שנפל בתל - אביב הטיל השלישי , וששים חברי פרלמנט איטלקים ביקשו מממשלתם 
שתפנה לוותיקן כדי שיכיר הכרה מלאה במדינת ישראל . בהכרה זו תמך גם ראש 
ממשלת איטליה , גוליו אנדריאוטי , קתולי אדוק בעל קשרים הדוקים בוואתיקן . 
האפיפיור חזר על השם " מדינת ישראל " בהקשרים שונים בשבועות האחרונים , 
הן ביחס לטילים והן בדבריו ב6 במארס , ועל החידוש הזה בירך שגריר ישראל 
ברומא , מרדכי דרורי . במסיבת עיתונאים שהתקיימה ב6 במארס מנה שר החוץ של 
הוותיקן , מונסיניור טוראן ( צרפתי ששימש שליח האפיפיור בלבנון ארבע שנים ) 
, את התנאים להגשמת משאלתו של יוחנן פאולוס השני לבקר בירושלים . התנאי 
הראשון לדבריו הוא מעמדה של ירושלים , שהוא מכשול בדרך ההכרה המלאה של הוותיקן 
במדינת ישראל . הוא הבהיר שחל שינוי מהותי והדרגתי בעמדת הוותיקן בעניין 
זה במרוצת השנים . שוב אין הכס הקדוש דורש שירושלים תהיה עיר עצמאית ( 
הוא התכוון לבינאום ) , אלא הוא מסתפק בערבויות בין לאומיות לאופיה של 
העיר כמרכז לשלוש הדתות המונותאיסטיות . על ערבויות אלה מדברים כבר שנים 
רבות , אבל זו הפעם הראשונה שמדובר רשמית על שינוי מהותי וקבוע בגישת הוותיקן 
לבעיית מעמדה של העיר . כששאלתי את איש שיחי , אישיות בוותיקן ( הרוצה 
כרגיל בעילום שמו ) , באיזה ערבויות בין לאומיות מדובר , הוא מבהיר שהכס 
הקדוש מתכוון כמובן רק לעיר העתיקה " שבתוך החומות " , זו " שנכבשה במלחמת 
ששת הימים ואחר כך סופחה " . הוא גם מסביר , שאין לכס הקדוש דרישות מיוחדות 
ומגובשות בדבר הערבויות , אבל הן חייבות להיות בין לאומיות ( אני מבינה 
מדבריו שמוטב שגם האו"ם יהיה בין הערבים , אבל לא הכרחי ) , בין - דתיות 
או בין לאומיות מצומצמות . לשאלתי האם אין לדעתו ניגוד בין הדרישה לערבויות 
ובין העובדה שירושלים היא בירת ישראל , הוא משיב שהבעיה היא ששני העמים 
רוצים את העיר כבירתם הפלשתינאים את העיר העתיקה והישראלים את העיר כולה . 
היה קל יותר לו ויתר אחד הצדדים על דרישתו , אך " גם במקרה הזה היינו 
דורשים ערבויות " . אמרתי לבן שיחי , שאם ימתין האפיפיור עד לפתרון בעיה 
סבוכה זו יידחה הביקור על הסף , אך הוא אינו סבור כך . לדבריו מספיק 
שהכס הקדוש ייווכח בכך שהתחיל תהליך של הידברות ממשית , וזה יהיה אפוא התנאי 
הראשון לביקורו של האפיפיור בירושלים ובמדינת ישראל . העדר הכרה מלאה במדינת 
ישראל לא יכשיל את הביקור בירושלים , הוסיף והסביר מונסיניור טוראן במסיבת 
העיתונאים . לעומת זאת , מעמיד האפיפיור את הבעיה הפלשתינית בראש הבעיות 
המחייבות פתרון מיידי עכשיו , משפסקו הקרבות במפרץ . ואכן , גם בדבריו 
ב6 במארס אמר האפיפיור : " דיברנו ( בדיוני נציגי הקהילות הקתוליות במזרח 
התיכון והמדינות שלחמו במפרץ ) על המצב בארץ הקדושה , שם חיים שני עמים 
הפלשתיני והעם של מדינת ישראל עשרות שנים במאבק המגביר את המתיחות והחרדה . 
עד כה נראה היה שאי אפשר לצמצם את האנטגוניזם הזה . האי צדק שהעם הפלשתיני 
הוא קורבן לו דורש מכולנו מאמץ , ובמיוחד הוא דורש זאת ממנהיגי הקהיליה 
הבין לאומית " . על מרכזיותה של הבעיה הפלשתינית כבר עמד האפיפיור פעמים 
אחדות מאז פרוץ המשבר במפרץ . תזוזה רצינית לקראת פתרון בעיה זו היא התנאי 
השני שמעמיד הכס הקדוש לביקורו של האפיפיור בירושלים . בצייני שוב שהתנאי 
הזה עלול לדחות את הבקור לאלתר , מסביר לי איש שיחי שהוותיקן יסתפק בצעדים 
משמעותיים ראשונים להידברות בין הגורמים השונים , ויסתפק בכך שלא יהיה מלכתחילה 
סירוב מוחלט להידברות . האפיפיור , העוקב מקרוב אחר המתרחש באזורנו , 
מקווה ש"תזוזה של ממש " תאפשר את ביקורו , אם כי הוא איננו מצפה לפתרון 
מהיר , כי אם ליציאה מהקיפאון הנוכחי . הוותיקן תומך בקיום ועידה בין לאומית 
לשלום באזור , שבה ירצה להשתתף כמשקיף גם בשל האינטרסים הרבים של הקהילות 
הנוצריות באזור , שהן מיעוט מוקף ברוב לא תמיד אוהד . אך ועידה כזאת איננה 
תנאי כשלעצמו לביקור האפיפיור בירושלים , הוסיף איש הוותיקן . הוותיקן , 
חזר והדגיש איש שיחי , איננו כורך את שני התנאים העיקריים לביקור מעמד 
ירושלים ופתרון הבעיה הפלשתינית בתוכנית פעולה מסוימת , אלא ביציאה מהקיפאון . 
גם חוגים ישראלים ברומא סבורים שדברי האפיפיור על רצונו לבקר בירושלים 
הם ראשית תהליך ולא סוף פסוק , והעיתוי ייקבע על פי הנסיבות , הגם שההחלטה 
העקרונית כבר התקבלה . 
