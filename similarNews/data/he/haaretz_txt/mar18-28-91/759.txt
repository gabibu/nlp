כתב - עת אמריקאי לענייני אפריקה מפרסם ראיון מיוחד במינו עם עבדולאיה וואדה , 
מנהיג האופוזיציה בסנגל . וואדה כנראה ניצח בבחירות לנשיאות , לפני שלוש 
שנים , אבל מפלגת השלטון זייפה את התוצאות . הוא מדבר בטון מהורהר ובביקורת 
עצמית נוקבת על כישלונה המונומנטלי של הדמוקרטיה באפריקה . " דמוקרטיה " , 
הוא אומר , " אינה רק רב - מפלגתיות . . . אם מפלגה פוליטית אינה יכולה 
לקוות לעולם לזכות בשלטון , אין זו דמוקרטיה " . את צרותיה של סנגל הוא מייחס 
להחלטה נמהרת , שקיבל הנשיא הראשון , ליאופולד סנגר . לפני שהתפטר , 
ב0891 , הוא הכניס שינוי בחוקה , שהפך את ראש הממשלה ליורשו האוטומטי . 
היורש , כיוון שהחזיק מאז את המדינה בצבת ברזל , הפך לבלתי - מנוצח , 
אפילו כאשר נוצח . הכלל האפריקאי בתקופה הפוסט - קולוניאלית היה , שבחירות 
ממשיות מתקיימות רק פעם אחת , ומי שמנצח בהן , מנצח לכל החיים . זה בדיוק 
הטעם , שבשבועות האחרונים , ובמיוחד בתחילת השבוע הזה , נראתה יבשת שחורה 
אחת חוצה את הרוביקון , בדרך אל דמוקרטיה אמיתית . בתוך חודשיים הפסידו 
ממשלות , בבחירות דמוקרטיות לחלוטין , בשלוש מדינות קטנות במפרץ גיניאה . 
לא היה עוד כדבר הזה בתולדות העצמאות האפריקאית . אף כי המדינות האמורות 
אינן חשובות במיוחד ( שתיים מהן אפילו מאוד לא - חשובות במיוחד ) , אפשר 
לנחש שחלחלה עברה בגוום של כמה מן האוטוקראטים הוותיקים והמושחתים ביותר 
של היבשת , אשר התרגלו לראות בשלטון אישי בלתי - מוגבל זכות אבות . לפחות 
במובן מסוים , אפריקה מתנסה עכשיו במהפיכה הדמוקרטית של אירופה המזרחית , 
עם הבדל חשוב אחד : היא מתחילה משהו חדש לחלוטין , שמעולם לא נוסה ברצינות 
בין כף התקווה הטובה לנילוס . המדינות שבהן התחוללו המהפכים הדמוקרטיים הן 
בנין ( לשעבר דאהומיי ) , קא ורדה ( או " הכף הירוק " ) וסאו תמה ורינסיה . 
שתי האחרונות , מדינות איים בחוף המערבי של אפריקה , הן כה קטנות , 
עד שאפילו סימונן בנקודה על המפה כרוך בחריגה ניכרת משטחן היחסי . כל השלוש 
היו מקרים אופייניים , אולי קלאסיים , של תינוקות תאלידומיד קולוניאליים . 
כאשר העניקה צרפת עצמאות למושבותיה האפריקאיות , רכשה דאהומיי במהירות את 
התואר של אלופת אפריקה בהפיכות צבאיות . ב2791 חטף אותה קצין צבא ברוטאלי , 
מאתיה קרק . במיטב המסורת של " סוציאליזם אפריקאי " הוא כונן בה משטר 
חד - מפלגתי , החליף את השם הקולוניאלי בשם האפריקאי " בנין " , העמיד 
במרכז עיר הבירה פסל של לנין , והכריז על שלטונו המושחת והשבטי שהוא " מרקסיסטי 
לניניסטי " . קאבו ורדה וסאו תומה היו התרומות הנפסדות של פורטוגל לדמוקרטיה 
האפריקאית . עד 4791 סירבה פורטוגל לשקול עצמאות למושבותיה העתיקות . המהפיכה 
הפורטוגלית העניקה את השלטון בליסבון למשך שנה וחצי לקציני צבא מרקסיסטיים 
פרו - קומוניסטיים , שהתקפלו מאפריקה במהירות , לאחר שמסרו את השלטון , 
ללא בחירות , לידי תנועות מרקסיסטיות פרו - סובייטיות . פורטוגל אפילו 
לא העמידה פנים שהיא מעוניינת בדמוקרטיה . משלהי 98 נשבה ברחבי אפריקה רוח 
פרצים , שהגיעה באמצעות לוויין הטלויזיה ממזרח ברלין , מפראג ולבסוף גם 
מבוקרשט . מיליוני אפריקאים לא היו צריכים הרצאות מורכבות במדע המדינה , 
כדי להוציא גזרה שווה בין הונקר וצאושסקו ובין רודניהם שלהם . האדמה התחילה 
לרעוד באפריקה , ומאתייה קרקו מבנין היה ראשון המתקפלים . כאשר יצאו המונים 
לרחובות , הוא ביטל מיד את המרקסיזם - לניניזם , מינה כלכלן אופוזיציה 
רב - יוקרה לראש הממשלה , כינס " ועידה לאומית " לניסוח חוקה דמוקרטית , 
והבטיח בחירות כלליות . השבוע התקיים הסיבוב הסופי של הבחירות , וראש 
הממשלה ניצח את הנשיא בהפרש של כמעט % 03 . קאבו ורדה וסאו תומה , בניגוד 
לבנין , לא התנסו מעולם בשליט אחר או במפלגת שלטון אחרת . אבל כאשר ניתנה 
ל053 אלף קאבו - ורדיאנים ול021 אלף סאו - תומיאנים ההזדמנות להביע את רצונם , 
הם הנחילו תבוסות מהממות , בשתי בחירות נפרדות , הן למפלגת השלטון והן 
לנשיא . בשבוע שעבר דיבר עוזר מזכיר המדינה של ארה"ב , הרמן כהן , איש 
הנוטה בדרך כלל ללשון המעטה , בנימת הערצה על המופת הדמוקרטי של שתי מדינות 
הננס האלה . אופוריה היא מלה שאין לה מקום באפריקה של ימינו . היבשת האומללה 
הזו היא עכשיו אומללה יותר מתמיד . ארבע מארצותיה מלקקות את פצעיהן של מלחמות 
אזרחים איומות ; חמישית עומדת לפני קליימקס עקוב מדם של מלחמת אזרחים אחרת ; 
רעב קטקליזמי שוב משתולל בחלקים של אפריקה ; ברוב ארצותיה עדיין מושלים 
עריצים , המתכוונים להפיק לקחים מסוימים מאוד ממה שקרה לעמיתיהם במפרץ גיניאה . 
אבל גם ללא אופוריה שולחת אפריקה אפריקה ! מסר לא - צפוי לעולם : דמוקרטיה 
ופלורליזם הם ערכים אוניוורסליים , שיש להם אותו מקום בכל חברה . אין חברות 
אנושיות הראויות לפחות מזה , גם אם הן עניות , מפגרות ולא - משכילות . 
אפריקה מתחילה אולי להשתחרר מעצמה , ובתהליך הזה היא מתחננת לתשומת לב . 
אל תשכחו אותנו , ביקש עבדולאיה וואדה הסנגלי בראיון המוזכר למעלה . ללא 
תשומת לב מערבית יוכלו העריצים לחזור ולחטוף מדינות ועמים . אי - אפשר שכל 
תשומת הלב תינתן לפראג , למוסקווה , לכוויית ולגדה המערבית . כדי שהחירות 
תהיה חלק קבוע מחיי אפריקה , צריכה אפריקה להיות חלק קבוע מחיינו . 
