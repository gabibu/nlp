יו"ר מזכירות הליכוד , השר משה ארנס , הורה אתמול בישיבת מזכירות המפלגה , 
להגביר את התפקדות חברי הליכוד , לקראת אפשרות שהבחירות למוסדות המפלגה 
ייערכו בתוך שנה , כפי שנקבע בפסיקת בית - משפט . השרים ארנס ושרון וח"ך 
רובי ריבלין , ממחנה השר לוי , תמכו בקיום הבחירות , אך נדונה גם אפשרות 
לערער על הפסיקה . מזכירות הליכוד הקדישה את מרבית ישיבתה השבועית אתמול 
להשלכות הנובעות מפסיקת בית משפט , שקבע לבקשת שניים מחברי המפלגה הליברלית , 
כי יש לקיים תוך שנה בחירות למוסדות הליכוד . המזכירות לא פסלה אפשרות 
שהליכוד יערער על הפסיקה , עם זאת , לבד מהאצת קצב ההתפקדות הורה ארנס 
לוועדת החוקה לקיים דיונים על מנת להשלים את גיבושה של חוקה לליכוד . אחת 
הסברות בליכוד היא כי כל המחנות מצדדים על פני השטח בעריכת הבחירות בעוד 
שלמעשה איש איננו מעונין בהן , בשל הזמן הקצר שנותר להיערך לקראתן . בליכוד 
מציינים כי מכיוון שעדיין לא הושלם האיחוד עם המפלגה הליברלית , יגרמו הבחירות 
לקיטוב גובר בין חירות לליברלים ובתוך חוגי המפלגה הליבלרית לשעבר . 
