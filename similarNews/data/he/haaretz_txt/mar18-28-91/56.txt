לאחר ויכוח סוער שנמשך כשעתיים אישרה אמש הנהלת עיריית תל - אביב הקמת ועדה 
המורכבת מראש העירייה כיו"ר , סגניו וחבר הנהלה נוסף , שמתפקידה יהיה לבדוק 
את חוזי ההעסקה האישיים של העובדים הבכירים בעירייה . זמן רב לאחר ש"התפוצץ " 
נושא שכר העובדים הבכירים בעיריית תל - אביב הביא אמש ראש העירייה , שלמה 
להט , לאישור ההנהלה הצעה למנות " פורום מייעץ " שבפניו יובאו לבדיקה 
ולאישור חוזים אישיים של עובדים בכירים מרמה של מנהל מחלקה ומעלה , אולם 
בהגבלה שהבדיקה תיעשה אך ורק לגבי עובדים חדשים , ולא ותיקים . הפורום - 
המייעץ הזה יעיין גם בחוזים האישיים של העובדים הסטטוטוריים הבכירים בעירייה 
מזכיר , גזבר , מהנדס העיר , מנהל אגף התברואה , הווטרינאר העירוני 
והיועץ המשפטי ויעבירם לאחר מכן לאישור המועצה . על - פי החוק לא ניתן להעסיק 
את העובדים בתפקידים הסטטוטוריים הבכירים מבלי שחוזי העבודה שלהם אושרו בידי 
המועצה . אף לא אחד מהחוזים של העובדים הללו המועסקים כיום בעירייה , להוציא 
מהנדס העיר , לא הובא בפני מועצת העירייה , וממילא לא אושר על - ידה . 
בעקבות חשיפת הנתונים על שכר הבכירים בעירייה מעל גבי העיתונות תבעה ועדת 
הביקורת העירונית , בראשותו של אריה צוקר , לחשוף את החוזים ולהביאם לדיון 
במועצה לצורך אישורם , ואולם עד כה נמנע ראש העירייה מעשות כן . גם עתה 
נמנע להט מלהביא את החוזים הללו לדיון המועצה ולאישורה , והעדיף במקום זאת 
הקמת ועדה שתבחן אותם תחילה . בישיבת הנהלת העירייה אמש התפתח עימות חריף 
בין ראש העירייה לבין שלושה מיריביו בסיעת הליכוד איתן סולמי , בן - ציון 
מורדוב ודוד צבי . השלושה טענו כי לוועדה שבה מדובר אין שיניים , ותבעו 
להעביר את הנושא לבדיקה ולהכרעה בוועדה סטטוטורית בעירייה , כמו ועדת הכספים . 
כמו כן דרשו , קודם לקבלת החלטה כלשהי בעניין , לעיין באותם חוזים . ראש 
העירייה אמר כי לוועדה הנדונה יהיו סמכויות להכניס שינויים בחוזים . בסופו 
של דבר , ברוב של תשעה נגד שלושה , אישרה הנהלת העירייה את הצעת להט , 
ולצדו בוועדה שנבחרה יכהנו כל סגניו יגאל גריפל , נתן וולוך , יצחק כספי 
והרב מרדכי יצהרי . כן יכהן בוועדה יצחק ארצי , הנמנה על הקואליציה העירונית . 
מכלל כ000 , 7 עובדים בעיריית תל - אביב מועסקים למעלה מ004 בחוזים אישיים , 
מרביתם זמניים , כמו פנסיונרים וסטודנטים , המשתכרים שכר נמוך . מספר 
הבכירים המשתכרים שכר גבוה במיוחד מסתכם בכ03 . 
