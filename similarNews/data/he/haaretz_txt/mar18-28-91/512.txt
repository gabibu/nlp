הטניסאית מספר 1 בעולם , היוגוסלווית מוניקה סלש , זכתה כאן בטורניר הנשים 
אחרי שניצחה בגמר את הארגנטינית גבריאלה סאבאטיני 62 , 63 . סלש דורגה 
רק שניה בטורניר כיוון שהגרלת המשחקים התקיימה עוד לפני שלתה לראש הדירוג 
העולמי ודחקה משם את שטפי גראף . סאבאטיני שדורגה 3 היתה שותפה ביום שישי 
לסנסציות הגדולות של חצי הגמר בטורניר היוקרתי , בו סכום הפרסים הכולל 55 . 
2 מיליון דולר . הארגנטינית הדיחה בשלב זה את גראף שדורגה כאן ראשונה ( 
מדורגת 2 בעולם ) , בעקבות מהפך והתאוששות מופלאה . גראף הביסה אותה במערכה 
הראשונה 60 , אך במערכה השניה הצליחה סאבאטיני לגרור את המשחק לשובר שיוויון 
בו ניצחה 86 ובמערכה עצמה 76 . גראף , שאיבדה יתרון ספורטיווי ומנטאלי , 
נשברה במערכה השלישית והוכרעה 16 . היה זה הניצחון הרביעי ברציפות של סאבאטיני 
על גראף . סלש גברה בקלות בחצי הגמר 61 , 63 על האמריקאית מארי - גו פרנאנדז . 
בחצי הגמר לגברים הודח המדורג הבכיר בעולם , השוודי שטפאן אדברג , בידי 
האמריקאי הבלתי - מדורג דייויד וויטון ( 64 בעולם ) . וויטון ניצח 63 , 
64 ויפגוש היום בגמר את בן - ארצו גים קורייר ( מדורג 31 ) , שגבר בחצי 
הגמר האחר על אמריקאי נוסף , ריצי רנברג 64 , 63 . וויטון , המדורג 64 
בעולם , אמר אחרי המשחק : " זה רגע הטניס הגדול בחיי " . וויטון , שבארבע 
השנים הקודמות נוצח בטורניר כבר בסיבוב הראשון , החמיא לאדברג : " הוא 
השחקן הטוב ביותר על כדור הארץ " . 
