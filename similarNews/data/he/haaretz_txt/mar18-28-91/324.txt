ביירות ( ע"ר ) . עיתונים פרו - סוריים בביירות טענו אתמול כי 21 בני 
הערובה בלבנון עשויים להשתחרר בקרוב , למרות דרישות החוטפים כי ישראל תשחרר 
קודם מחבלים שיעים . העיתון א - דיאר אף מסר כי השחרור ייעשה במשך השבוע 
הקרוב . לדבריו , ששת בני - הערובה האמריקאיים ישוחררו ביום ששי בביירות 
ומשם יועברו לדמשק . בני - הערובה האחרים יועברו ביום שבת לידי שגריריות 
מדיניותיהן . לא ניתן כל אישור עצמאי לידיעה זו , שהופיעה בחלקה גם בעיתונים 
נוספים . העיתון א - ספיר כתב אתמול כי טהראן ודמשק החליטו לשתף פעולה בנושא 
שחרור בני - הערובה המערביים בלבנון . אולם העיתון יודע לספר רק על שחרורם 
הקרב של שני בני - ערובה גרמנים , היינריך סטרוביג ותומס קמפנר , שנחטפו 
בדרום - לבנון ב61 במארס 98 . ארגון הגיהאד האסלאמי טען כי שחרור בני - הערובה 
תלוי בשחרורו של השייח עובייד מידי ישראל . 
