אנשים מתו עד כה ממגפת הכולרה המשתוללת בפרו הודיע שלשום משרד הבריאות 
בלימה . יום קודם לכן הזהיר שר החוץ של ארגנטינה כי המגפה מעמידה בסכנה 
את כל מדינות דרום - אמריקה . בהודעת משרד הבריאות הפרואני נאמר כי כ98 אלף 
איש לקו בכולרה שפרצה לראשונה בצפון פרו בסוף ינואר . פקידי משרד הבריאות 
ציינו כי היו סימנים שהמחלה מצטמצמת , אולם אחר - כך היא לפתע פרצה והתפשטה 
שוב . אחת הסיבות להתפשטות המחלה היא , לדברי כמה רופאים , אישור הממשלה 
להמשך אכילתם של דגים לא מבושלים . שר החוץ הארגנטיני , גידו די טלה , 
אמר כי המגפה מהווה טרגדיה דרום אמריקאית . " אין מדינה בדרום אמריקה היכולה 
להכריז בבטחה כי לא נשקפת לה סכנה כזאת " , אמר . שר הבריאות לשעבר , קרלוס 
וידאלה לאיסקה , התפטר ביום שני שעבר על רקע מחלוקת על האמצעים שיש לנקוט 
נגד המגפה . הוא זה שיעץ לתושבים שלא לאכול " קיביצה " , מאכל של דגים 
טריים מתובלים בלימון והמהווים חלק מתפריט היסוד הפרואני . ואולם הנשיא אלברטו 
פוגימורי ושר הדיג שלו אכלו דגים טריים בפומבי כדי לתמוך בתעשיית הדיג שנפגעה 
קשה מהמלחמה במגפה . 
