" לא נאפשר לפתוח בתי ספר ייחודיים על - אזוריים , בנתניה . נשבית את 
הלימודים בעיר , נשגע את המערכת , ונורה למנהלים לא לרשום את התלמידים " 
כך אמר אתמול מזכ"ל הסתדרות המורים , יצחק ולבר , אשר תקף בחריפות את 
שר החינוך , זבולון המר , ואת ראש מינהל החינוך והרווחה בעיריית נתניה , 
מרים פיירברג . דברי הביקורת של ולבר הושמעו בישיבה סוערת של ועדת החינוך 
של הכנסת , שהתקיימה בתל - אביב , ואשר דנה בהצעתו של המר להנהיג מתשנ"ב 
בהדרגה , בתי ספר ייחודיים על - אזוריים בנתניה , במקום להחיל עליה , 
כמתוכנן , את תוכנית הרפורמה והאינטגרציה . " הניסוי הזה הוא אנטי - חברתי " , 
אמר ולבר להמר . " כשתבטל את אזורי הרישום , יגיעו לבתי הספר הטובים 
רק אשכנזים . אתה לא תעתיק את החינוך הדתי כפי שהוא נראה היום , לחינוך 
הממלכתי . אני לא אתן לעשות זאת . ראינו מה עשה האגף לחינוך דתי ב02 השנה 
האחרונות : הוא לקח את האליטות של התלמידים בעיירות הפיתוח ובשכונות המצוקה , 
הוציא אותן לישיבות תיכוניות , והשאיר את העיירות והשכונות עם כל המסכנים . 
אתה יוצר מוביליות חברתית מסוכנת " , אמר . ולבר הוסיף כי אם תיושם הצעתו 
של המר , תופעל מערכת לחצים על עיריית נתניה . " אתה יודע איזה בית משוגעים 
יתפתח בה , איזה פרוטקציוניזם ? ! ראש העירייה ישלם על כך בבחירות הבאות . 
במקום לפתוח בתי - ספר ייחודיים , עליו לשפץ קודם את המבנים של בתי - הספר 
הקיימים בנתניה . היום הם אורוות " , אמר . קפידביניו"ר ועדת החינוך , 
ח"ך מיכאל בר - זוהר , אמר כי פתיחת בתי הספר הייחודיים בנתניה היא בבחינת 
תקדים . " אני כבר רואה את המברקים והעצומות שיישלחו מיישובים אחרים בארץ " , 
אמר . בר - זוהר תבע פעמים אחדות מפיירברג להשיב לו מה יעלה בגורלם של 
ילדים שבית הספר הייחודי ידחה אותם . כשהאשים אותה לבסוף בהתחמקות , השיבה 
פיירברג : " אם רבים מההורים ירצו לשלוח את ילדיהם דווקא לבית ספר זה , 
אולי נחליט ששליש מהתלמידים יבואו מהאזור הקרוב לבית הספר , ושני השלישים 
האחרים ייבחנו על - פי קריטריונים . למסננת יהיו חורים רחבים מאד " . בתגובה 
התריס נגדה בר - זוהר : " כלומר , ילדים מהאזור הסמוך לבית הספר לא יוכלו 
ללמוד בו , כי שליש מילדי האזור כבר נרשמו אליו " . הוא הגדיר את הפרויקט 
" חצי אפוי " . פרוף רינה שפירא , שהפרויקט גובש על בסיס הצעה שלה , הגנה 
על הרעיון , וטענה כי הוא אינו מתנגש ברפורמה ובאינטגרציה , אלא משלים 
אותן . לדבריה , בניו - יורק הופעל פרויקט דומה . לטענתה , על - פי תוכניתה 
אין לעשות מבחני כניסה לבתי הספר הייחודיים . " אפשר להקים ועדה אזורית 
לבתי הספר הייחודיים , שלה יגישו ההורים את בקשותיהם , והיא תבצע את המיון . 
ראש עיריית גבעתיים , יצחק ירון , אמר כי הוא עומד להפעיל פרויקט דומה 
בעירו בעלות של כמיליון שקלים . ירון הדגיש כי אם ייכשל הפרויקט , הנזק 
לא יהיה גדול , שכן מדובר באוכלוסייה הומוגנית מאוד . הוא מתח ביקורת על 
היערכות לא מספקת בפרויקט בנתניה . קפידבינהמר הודה כי בשלב זה משרדו אינו 
יכול להשיב בשלב זה לשאלה באיזה אופן תתבצע ההרשמה לבתי הספר הייחודיים . 
המר הסתמך על דברי שר החינוך הקודם , יצחק נבון , שלפיהם משרד החינוך 
מעוניין לעודד ייחודיות בחינוך , מבלי שהדבר יגרור מיון תלמידים . הוא 
הודה כי יש בארץ בתי ספר ייחודיים הבורחים מאינטגרציה , אולם הדגיש כי בפרויקט 
בנתניה מדובר בבתי ספר אינטגרטיוויים ושווים לכל נפש . לאחר הדיון , טענה 
פיירברג כי עיריית נתניה לא התחייבה להקים חטיבות ביניים , וכי שלושת המבנים 
המוקמים בה עתה ( שלטענת בכירים במשרד החינוך יועדו לחטיבות ביניים ) , 
ישמשו בשנה הבאה לבתי ספר רגילים . רק אם יבנה משרד החינוך בנתניה את כל 
מבני החינוך הדרושים , תסכים העירייה להיכנס לתהליך הרפורמה בתשנ"ד " , 
אמרה . 
