שר הבריאות לשעבר , ח"ך יעקב צור , תובע למנות צוות מומחים מחו"ל לבדיקת 
תהליך הטיפול בנפטרים וגיוס תרומות איברים לצרכי השתלות בארץ . תביעה זו 
באה בהמשך לידיעות שפורסמו ב"הארץ " בסוף השבוע על כוונה לפתוח עוד שתי 
יחידות להשתלות לב בבתי החולים שיבא ובילינסון , וטענת מנהלי המחלקות לניתוחי 
לב בבתי חולים אלו , פרוף דני גור ופרוף ברנרדו וידנה כי יש צורך דחוף 
לפתוח יחידות נוספות . לדבריהם , ככל שיגדל מספר היחידות הסיכוי להשיג תורמים 
יגבר מאחר וכל בית חולים יעשה הכל כדי להשיג את תרומת הלב , צעד שהוא לטובת 
החולים הממתינים בתור . לעמדה זו התנגד פרוף גו בורמן מנהל מחלקת ניתוחי 
לב במרכז הרפואי הדסה שטען כי מיעוט ההשתלות נובע מהעדר תרומות . ח"ך צור 
אמר כי " הוויכוח שהתעורר על אישור יחידות השתלות לב נוספות חושף ליקוי 
קשה במערכת הבריאות . המחסור באיברים נובע לא רק ממיעוט נכונות לתרומה אלא 
גם מהעדר טיפול מסודר וקפדני בנפטרים ממוות מוחי . מאבקי היוקרה בין בתי 
חולים ורופאים מונעים את מיצוי פוטנציאל תרומות איברים . זוהי אשמה קשה 
אך אני משוכנע באמיתותה " . עוד ציין צור כי יש צורך להמשיך בהסברה נרחבת 
לעידוד תרומת איברים ולסיים את המו"ם עם הרבנים בנושא ההשתלות . במקביל , 
יש לחייב את בתי החולים לדווח על כל מוות מוחי וכיצד לטפל במשפחות . לצורך 
זה מציע צור להזמין צוות מומחים מחו"ל . 
