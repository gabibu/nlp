קהיר ( ע"ם ) . שר ההגנה המצרי , יוסף צברי אבו - טאלב , אמר כי שיתוף 
הפעולה הצבאי המצרי - סעודי יתהדק מאוד בתחום חילופי הידע , ההכשרה , האימונים 
והחימוש . הדברים נאמרו בתום סבב שיחות בין קציני מטה של חילות סעודיה ומצרים . 
מפקד הכוחות המשותפים חאלד בן - סולטאן , העושה עתה בקהיר , הכריז כי שר 
ההגנה הסעודי , האמיר סולטאן , פרסם הנחיות בדבר הצורך להחזיר את הרשות 
הערבית לתיעוש לפעולה , בהתאם לתוכנית קבועה מראש . הוא הוסיף , כי הוא 
דן בלקחים שהופקו , וכי הצדדים החלו בתכנון תרחישים שונים לשיתוף פעולה 
בין מצרים לסעודיה . בן סולטאן אמר , כי סעודיה מבקשת להתחיל בשלב של שלום , 
מתוך מחשבה כי העם העיראקי קרוב ללבה של סעודיה וכי המלחמה התקיימה נגד 
איש אחד והוא סדאם חוסיין . משלחת צבאית מצרית בראשותו של עוזר שר ההגנה 
חוסני סלימאן חזרה לקהיר מביקור בכוויית , שם סיירה בשטחי הלחימה , עם 
יורש העצר הכווייתי השייח סעד עבדאללה א - סבאח ושר ההגנה שייח נואף אל - 
אחמד . 
