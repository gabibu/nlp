סמוך לשעה תשע בבוקר אתמול נתגלתה באזור תל - מלחתה , באפיק ואדי ליד כביש - 
השלום המוליך מצומת ערוער לערד , גופתו של אחד הבדווים שנסחפו במי השיטפונות 
שפקדו את הדרום , וכשעתיים מאוחר יותר נתגלתה גופתו של אחיו התאום . הגופות 
הועברו לבית החולים סורוקה , שם זיהו אותן בני המשפחה כנאיף ואבראהים אבו - 
גודעה , בני 91 . השניים , שעבדו בשמירה בכפר נרדים ליד ערד , נסחפו 
לעיני קרובת משפחה בנסותם לחצות ואדי גועש ליד ביתם בשבט אבו - קוס . החיפושים 
אחרי התאומים , ואחרי נערה בת 41 מרהט , נגאח סאלם אבו - סריח , שנסחפה 
בנחל בירכת אל - באטל שבאזור מגוריה , החלו עם שחר . בתל - מלחתה הוקם 
מרכז - חיפושים בראשותו של מפקד תחנת ערד רב - פקד עוזי רוזן , שנעזר בכוחות 
משטרה גדולים , בסיירת הירוקה של שמורות הטבע , במסוקי צה"ל , בנגמ"שים 
צבאיים לתנועה בשטח בוצי ובבדווים מהאזור . גם ברהט הוקם מרכז - חיפוש , 
בראשותו של רב - פקד יעקב פיטוסי מתחנת המשטרה באופקים , אך החיפושים אחר 
הנערה לא העלו מאומה . שני צוללנים שסרקו את אזור רהט מתחת למאגרי המים 
הסתייעו באנשי הסיירת הירוקה , במסוק צה"לי ובנגמ"שים . עם רדת החשכה הופסקו 
החיפושים , והם יחודשו הבוקר . הנעדרת נסחפה בהיותה עם אחותה ליד הנחל . 
האחות , שהצליחה להיחלץ , מסרה שלפתע שצף גל גדול את הנחל , ושטף את 
שתיהן . קפידבינכביש הערבה וכביש עין - גדי סדום , שנחסמו במהלך סוף השבוע 
בעקבות השיטפונות , נפתחו אתמול לתנועת כלי - רכב . לעומת זאת , המעבר 
בציר התנועה ירוחמשדה - בוקר , שם נפער בליל שבת בור לרוחב הכביש , עדיין 
בלתי - אפשרי . ציר התנועה מצפה - רמונאילת נותר חסום אף הוא . כן נותר 
חסום גשר אברהם , אחד ממבואותיה הדרומיים של באר - שבע , המקשר את העיר 
עם שכונת נוה - נוי , ומוצף עדיין במי השיטפונות ; כתוצאה מכך נותר רק 
מבוא דרומי אחד לבאר - שבע , המקשר אותה עם דימונה , מצפה - רמון ואילת , 
כששיירות ארוכות של כלי - רכב משרכות את דרכן בו בשני הכיוונים , וגורמות , 
כפועל יוצא , פקקים גדולים גם בכבישים הראשיים בסביבה . קפידבינהגשמים 
הכבדים שירדו שלשום בלילה בצפון הארץ גרמו להצטברות גדולה של מים בשולי כבישים 
ולזרימה חזקה בגבעות , במיוחד באזור צומת גולני ומזרחה לו . קטעים שלמים 
בכביש שמוליך מצומת גולני לכיוון נצרת ונצרת - עלית כוסו במי - שיטפונות 
ובבוץ והתנועה בהם היתה אטית ומסוכנת . קטע הכביש המוליך מצומת בית - רימון 
לנצרת נחסם באמצע כפר - קנא , כאשר הוואדי הגדול עלה על גדותיו , הציף 
את הגשר עד לגובה 06 ס"ם ומנע תנועה של כלי - רכב . שני מפעילי ציוד מכאני 
כבד שהוזעקו למקום סילקו את הסחף , וכעבור שעה וחצי נפתח הכביש לתנועה מחדש . 
כל האזור החל מצומת בית - רימון ועד מבואות טבריה היה נתון אמש בערפל , 
והנהיגה בו מסוכנת ועלולה לגרום להחלקה . משטרת התנועה של מרחב העמקים קראה 
לנהגים לנסוע בזהירות , ולפי תנאי הכביש והראות . קפידבינמנהל מנהלת הכינרת 
צבי אורטנברג מסר כי בניגוד לגשמים קודמים , שדילגו משום - מה על אגן ההיקוות 
של האגם , הניבו גשמי סוף השבוע שפיעה איתנה בנחלי הגולן , היורדים לכינרת , 
וכן בנמל עמוד המנקז את אזור צפת , גם הוא לכיוון הכינרת . להערכת אורטנברג 
תימשך העלייה במפלס בימים הקרובים בקצב מניח את הדעת . 
