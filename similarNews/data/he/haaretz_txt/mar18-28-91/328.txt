יצחק שמיר שוב משחק באש . הוא חושב שגם בסיבוב השני יוכל לאחז את עיני האמריקאים . 
כאילו גיימס בייקר שכח את הסיבוב הקודם . ראש הממשלה בעד משא ומתן בלי תנאים 
מוקדמים עם חאפז אל אסאד , אבל ללא אזכור עתידה של רמת הגולן . נאומו השקול 
של אהוד אולמרט עולה , בעיניו , בקנה אחד עם מדיניות הממשלה , אך לא היה 
צריך להיאמר . לאמריקאים מבטיחים שהוא מקורב למנהיג ; למתנחלים רושמים 
תרופת הרגעה שהוא סתם שר הבריאות . שמיר נוזף באולמרט כשגאולה כהן כועסת ; 
הוא היה רוטן גם על אריאל שרון שהתגרה מנגד להכפיל את ההתנחלות בגולן 
אילו התארגנו נסיכי הליכוד להביע מורת רוח משר השיכון . רק הרוגז האמריקאי , 
שבא אתמול לידי ביטוי באותיות קידוש לבנה , לא נחשב בעיניו . קפמאבינבממשלה 
כזאת יש מקום לאריה דרעי ולרחבעם זאבי , לדן מרידור וליובל נאמן . בצדק 
יכול שמיר לומר לעצמו , שכל עוד הם מוכנים לשבת ליד שולחן אחד , אין להפר 
את שלוותם . אבל הצירוף הפוליטי קטלני , וממוסס את הישגי ההבלגה שהנהיג 
שמיר במהלך מלחמת המפרץ . אתמול כבר החרישו מוואשינגטון את אוזניו בזעקה 
שירח הדבש המחודש ביחסיו עם גורג בוש הולך ונמוג . טוב היה אילו קיבל שמיר 
את דעתם של דוד לוי , ראובן ריבלין ואולמרט לנהל משא ומתן של ממש עם הסורים . 
רע היה ל קיבל את עצת נאמן ושרון וזאבי לטרוק את הדלת בפני חאפז אל אסאד . 
גרוע מכל להעמיד פנים שהדלת פתוחה בעודה נעולה . הוא שם ללעג את כולם , 
כמו עולב בהם . כאשר לוחצים עליו לומר שהמונח " בלי תנאים מוקדמים " 
כולל גם משא ומתן על הגולן , הוא משיב בקוצר רוח כי סוריה תדרוש וישראל 
תשיב בשלילה . הנה היה משא ומתן טריטוריאלי והסתיים , והאדמה הטובה בידינו . 
מי שמציג בצורה כה פשטנית ופרימיטיווית את המשא ומתן , אינו יכול לטעון 
שהוא פועל בתום - לב . זה חל גם על עימותו החדש עם בייקר . שר החוץ האמריקאי 
טרם מחה את דמעת יד - ושם , ושמיר כבר הודיע כי כל עשרת הפלשתינאים שנפגשו 
עמו אינם ראויים לייצג את עמם במשא ומתן . " עיני מי תנקרו ? " נהג 
מנחם בגין להטיח בהזדמנויות כאלה ביריביו . אש"ף לא , ויאסר עראפאת בוודאי 
לא , ופייסל חוסייני גרוע ממנו , אז מי כן ? לעתים נדמה כי אפילו יבחרו 
הפלשתינאים בחוסני מובארק ועזר וייצמן לייצגם במשא ומתן , ימצא שמיר סיבה 
לפסול את השתתפותם . זה לא עניין אישי נגדם . הוא פשוט מואס בתהליך המדיני . 
מדוע נתפס ראש הממשלה לאיוולת מדינית כזאת ? מדוע הוא נוטש במהירות את אולמרט 
במקום להמתין לסירובו של אסאד לנהל משא ומתן בלי תנאים מוקדמים ? הרי קל 
יותר לדחות את התביעה הקיצונית מדמשק , שישראל תתחייב מראש לסגת מהגולן , 
מאשר לדבוק בדרישה המקבילה מירושלים , שלא יהיה כל ויתור טריטוריאלי . 
וקל מזה לחשוף את החוטים המובילים מהשטחים לערפאת , המאוס על האמריקאים 
והסעודים והסורים , מאשר לדחות בהינף יד את כל הפלשתינאים ששוחחו עם בייקר . 
קפמאבינסביר להניח , ששמיר נוהג כך מפני שכל ענייני הנוהל והנוהג הגיעו 
לקיצם . הוועידה הבין - לאומית שוב אינה נכפית , אפשר להמירה באירוע אזורי ; 
ואש"ף - ערפאת נותר ללא תומכים פרט לקומץ פרשנים ישראלים , שמוצאים צידוק 
מתמיד לזדונו ; והמלך חוסיין מירדן חוזר לזירה עם רעיון מתון ששם בפי שגרירו ; 
וארצות - הברית חשדנית ומפוכחת כלפי סוריה ; וברית המועצות נתבעת לקנות 
את מקומה בדיון המדיני בחידוש היחסים הדיפלומטיים עם ישראל . כל זה מהלך 
אימה על שמיר , מפני שנוח לו בבועת ענייני הנוהל החמימה , והוא נתקף אימה 
כשמתקרבים לתכלית . הרי הוא עצמו העיד שלשום , במעמד ח"כי הקואליציה , 
כי עשיית השלום קשה עליו מהכרזת המלחמה , ועדותו נשמעת דווקא נאמנה , 
בבחינת דברים היוצאים בתום - לב מן הלב . 
