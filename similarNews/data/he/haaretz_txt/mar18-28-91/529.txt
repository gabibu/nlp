( ע ) . הרמטכ"ל , רב אלוף דן שומרון , קרא שלשום לעיתונות ולאמצעי 
התקשורת לגלות אחריות בביקורת על צה"ל , מתוך רגישות למוראל הציבור במדינה , 
הנמצאת עדיין במצב מלחמה . הוא אמר את הדברים במסיבה שערכה לכבודו ועדת 
העורכים עם פרישתו מצה"ל , בבית סוקולוב בתל - אביב , והדגיש כי הוא מצדד 
בפתיחות ובדיווח על המתרחש בצבא , אך הדיווח צריך להיות אחראי . " לצבא 
אין במה להתבייש " , אמר . כדוגמה לדיווח מוטעה הצביע הרמטכ"ל על הידיעה 
בדבר מסכות האב"ך הפגומות . הוא הדגיש כי המסכות שחולקו לציבור הן הטובות 
ביותר בעולם , ואין מדינה שיש לה הגנה כזו . אפילו המסכות שחולקו לחיילים 
במפרץ היו ישנות יותר ופחות טובות , אמר . עם זאת ציין כי צה"ל אינו יכול 
להתייחס לכך , כל עוד לא פורסם הדו"ח של מבקרת המדינה . קפידבינבסכמו את 
תקופת כהונתו , אמר הרמטכ"ל כי עדיין לא נפתרו כל בעיות הביטחון , ובכלל 
זה הסכסוך עם מדינות ערב , בעיית הטרור והאינתיפאדה . עם זאת , לאחר שלוש 
שנים מוגדרת האינתיפאדה במסגרת , ולא נוצר לחץ על המדינה שיחייב אותה לנקוט 
בצעדים הנוגדים את השקפתה . שומרון הוסיף כי צה"ל המשיך להתמודד עם הבעיות 
בהשקעה מינימאלית , כדי לאפשר למדינה להתפתח . לשם כך הושם הדגש על צבא 
איכותי , גם אם יותר קטן . כמו כן שונה תחום אמצעי הלחימה . " אינני 
נפרד בצער , כי זה תהליך טבעי " , אמר הרמטכ"ל . בשם נשיאות ועדת העורכים 
השמיעה חנה זמר דברי ברכה . היא ציינה כי גם בתקופת כהונתו של שומרון התלבטו 
אמצעי התקשורת במציאת האיזון בין זכות הציבור לדעת לבין ההגנה על ביטחון 
המדינה . עם זאת , נמצאה שיטה של שיתוף פעולה , הודות להבנה שגילתה צמרת 
צה"ל לצורך בסיקור רחב ככל האפשר של ענייני הביטחון . היא הדגישה , כי 
לנוכח הלקחים ממלחמת יום כיפור וממלחמת לבנון , מוצדקת הגישה הביקורתית 
ביחס למערכת הביטחונית . היא הטעימה , שהתקשורת ידעה להעריך את יחס הכבוד 
של שומרון לחיי אדם בשיקוליו המקצועיים . 
