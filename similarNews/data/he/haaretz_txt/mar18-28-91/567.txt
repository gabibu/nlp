מי שעדיין יכול להתעלם ממלוא הדו"ח , להאמין בכל כנותו כי להד"ם , הוא 
כבר לא בת - יענה , הוא בת - יענה מתה . יותר מדי עדויות מוצלבות יש . 
כי יותר מדי אירועים מן העבר בכל - זאת חילחלו אל האור . כי היתה פרשת השב"ך , 
והיה נאפסו , והיה דו"ח לנדוי , ויותר מדי עצירים יצאו מן המעצר על אלונקות , 
ולחלקם כיסתה השמיכה גם את הפנים והאמבולנס הובילם הישר לאבו - כביר . מותר 
להאמין לדו"ח " בצלם " . כי המשטרה מכה , והצבא מכה , והאזרחים מכים , 
והשנאה יוקדת , וליצרים נקרא דרור . אך מה קורה שם בראשו , בנפשו , של 
החוקר הניצב מול הנחקר הכפות ? מה הוא מספר בבית כשהוא שב מיום עמלו ? 
אילו חוויות הוא מחליף עם עמיתיו במזנון כאשר הוא הולך לפוש קמעה ? נניח 
שהחוקר י , חוקר זוטר במחלקת חריגים , מסיים את המשמרת והולך לשתות קפה . 
שם הוא פוגש את ם , שמתעניין במצבה של החקירה . י די גאה . היום הוא 
סיים את החקירה . " כבר שלושים יום אני עובד עליו . אבל היום היתה לי הרגשה 
שאני מוציא ממנו את ההודאה . כשהביאו לי אותו , זה היה בדיוק אחרי שהוציאו 
אותו מהארון . בקושי הוא עמד על הרגליים . אבל עמד . כי אני ביקשתי שיחזיקו 
אותו שם לא יותר מ21 שעות . שלא יתמוטט לי פתאום ואני אצטרך להעביר אותו 
לבית - חולים . דבר ראשון שמתי לו בעיטה בביצים . לפעמים זה מספיק , וזה 
חוסך לי אחר - כך לרדת עליו עם האלה . ביקשתי שיקשרו אותו לכיסא כמו בננה , 
ונתתי לו לשבת ככה איזה חצי שעה . אחר - כך אמרתי לו שיותר טוב שהוא יודה , 
ושיתן לי רשימה של החברים שלו שהיו יחד אתו . הוא אמר שהוא לא עשה כלום . 
היתה לי איזה תחושה שאולי הוא יגיב יותר טוב על השפלה . הלכתי אליו לאט - 
לאט , ולאט - לאט ירקתי לו לתוך העיניים . הוא התכווץ יותר מאשר אחרי הבעיטה 
בביצים . הבנתי שעליתי על משהו וירקתי עליו עוד איזה עשר יריקות . אבל 
הגזמתי כנראה , כי ראיתי שזה הפסיק להשפיע . " הלכתי לטלפון ועשיתי את 
עצמי מבקש שיביאו לחדר השני את אחותו . ראיתי איך שהוא החוויר . שאלתי 
אותו אם זה נכון מה שאומרים שהיא נורא יפה . . . הוא לא ענה , אז שמתי 
לו עוד בעיטה בין הרגליים . הוא נפל על הרצפה עם הכיסא . מהרעש נכנסו ד 
וש . ושלושתנו פירקנו אותו במכות ובבעיטות . ש קצת הגזים והוציא לו כמה 
שיניים . אמרתי לו שייזהר , כדי שההוא לא ייחנק לי מהדם של עצמו . האמת ? 
גם לי כבר נמאס קצת , אז החלטתי ללכת על הכל ביחד ; שמתי לו את השק על 
הראש , שפכתי על השק מים , הפעלתי מולו את המאוורר והתחלתי לעבוד עם הנאבוט . 
וכל כמה דקות שאלתי אותו אם הוא מוכן לחתום על ההודאה . בקושי עשר דקות 
עבדתי , והוא התחיל לצעוק , די ! די ! אני חותם מה אתה רוצה ! . הראיתי 
לו איפה לחתום והוא חתם לי על זריקת אבנים . מינימום חמישה חודשים הוא יחטוף . 
בעצם קצת חבל לי , כי אם הייתי יכול לעבוד אתו עוד יומיים - שלושה , אני 
בטוח שהייתי מוציא ממנו גם הכנת בקבוקים או משהו , והוא היה מקבל שמונה 
חדשים . עכשיו אני הולך לישון 02 שעות לפחות . אני ממש הרוג " . האם ככה 
מדבר החוקר אחרי העבודה ? האם כך נשמעים המעשים הללו כאשר עוקרים אותם מתוך 
היובש הלאקוני של הדו"ח ? ( כל המעשים המצוינים לעיל מופיעים ושבים ומופיעים 
בעדויותיהם של עשרות עצירים מעונים . רובם ככולם עונו כדי להוציא מהם הודאות 
בהפרות - סדר , בזריקת - אבנים , או במקרים חמורים במיוחד בזריקת בקבוקי 
תבערה . אף לא אחד מהם עונה כדי לספר מהר היכן הטמין פצצת - זמן מתקתקת , 
המאיימת להתפוצץ בכל רגע ) . מותר להאמין לדו"ח " בצלם " . מותר להאמין , 
כי כל כיבוש מצמיח מתוכו את התועבות הללו . כי כוח הכיבוש הוא הדבש המושך 
אליו את הבריות הללו . כי אי - אפשר לתקן אותם , לחנך אותם ולמנוע מהם 
את מעשיהם . אפשר רק להשמיט את קרקע - הכיבוש מתחת לרגליהם . ובינתיים , 
כל עוד נמשך הכיבוש , כדאי שלא אשכח : גם ידי אוחזת במקל . ונא לא לשלוף 
מיד את הטיעון הדל של " והערבים יותר טובים ? " כדי לכסות בו על העיניים 
ולהשקיט בו את המצפון . כי לא . המנוולים שלהם לא יותר טובים . הם אפילו 
יותר גרועים . אך משום - מה אני מתקשה לראות במשוואה הזאת משום מחמאה מרגיעה . 
אני בכלל לא רוצה להיות במשוואה הזאת . 
