הרמטכ"ל , רב אלוף דן שומרון , הכריז אתמול כי קיימת חשיבות ביטחונית לנוכחותה 
של ישראל בגולן . " כאשר יש מולנו צבא או מדינה שנמצאים אתנו במצב מלחמה , 
יש חשיבות רבה לשטח " , אמר שומרון בפרידתו אתמול מפיקוד צפון . שומרון 
ניתח את המצב באזור וקבע כי סוריה מבודדת משום שהעורף האסטרטגי שלה , עיראק , 
לא קיים יותר . " סוריה מבודדת משום שפסקה המטרייה הסובייטית שהיתה לה 
בעבר . יחד עם זאת , סוריה מתכוונת לבצע עסקות נשק נוספות וההתחמשות שלה 
בהחלט מדאיגה " . הרמטכ"ל אמר כי כל זמן שסוריה נוקטת בקו של איזון אסטרטגי , 
כדבריה , מתוך מגמה לנהל משא ומתן מעמדת - כוח , היא מהווה סכנה אמיתית 
לישראל . " הטילים שבידי סוריה אינם מהווים איום קיומי על מדינת ישראל . 
האיום הוא בשל מערך הלוחמה הכולל שלה , הכולל גם כלי לחימה יבשתיים ואוויריים " , 
אמר שומרון . לדבריו , במלחמה במפרץ חיזקה סוריה את מעמדה , אך היא תלויה 
יותר ויותר בקואליציה . שומרון מעריך כי לא יהיה זה פשוט מבחינתה של סוריה 
לתקוף את רמת - הגולן . מקורות צבאיים מסרו אתמול כי סוריה קיבלה באחרונה 
טילי סקאד . הרמטכ"ל ואלוף פיקוד הצפון יוסי פלד נפגשו עם מפקד צבא דרום 
לבנון , הגנרל אנטואן לאחד , באזור הביטחון , ויחד הם צפו בתרגיל אש ברמת - 
הגולן . 
