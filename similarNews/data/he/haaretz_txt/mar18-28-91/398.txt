בתום 42 חודשי מאסר . לוי , מי שהיה הממונה על מחוז ירושלים במשרד הפנים , 
וגיבורה של פרשיית שחיתות מקיפה , יצא עכשיו לחופשי כאלמוני . התקשורת , 
שכיסתה בהבלטה רבה את מעצרו ואת הרשעתו בעבירות שוחד , הברחת זהב , סחיטה 
באיומים וניסיון להדחה בחקירה , התעלמה ממנו כעת . חצי שנה בלבד עברה עד 
שמונה לוי לתפקידו החדש , ראש מינהלת אזור התעשייה בעטרות . הטקס שנערך 
עם כניסתו לתפקיד , ובו מילא תפקיד פעיל ממלא מקום ראש עיריית ירושלים , 
עמוס מר - חיים , סימן את שובו של לוי לחיים הציבוריים בבירה . אחד המקומונים 
התפעל מכישורי המנהל החדש . " לוי " , ספר שם , " ידוע כאדם עתיר קשרים 
ובעל ניסיון בדחיפת פרויקטים בעייתיים " . הוא בחר שלא לספר לקוראיו שהפרויקטור 
המנוסה הוא אסיר ברשיון , החייב להתייצב אחת לחודש בתחנת המשטרה . התפאורה 
הצנועה של הטקס , שנערך באחד המפעלים בעטרות , היתה רק הד חיוור לימי הזוהר 
של מי שכונה בשעתו " מושל ירושלים " . באותם ימים , כשרפי לוי בא לישיבות 
המועצה בעיריית ירושלים , אפילו טדי קולק נהג לפנות לו מקום בראש השולחן 
ולכבדו בסיגר משובח . זה הכבוד היאה לממונה על המחוז , שחתימתו היתה חיונית 
לתוכניות הבנייה והפיתוח בעיר . השבוע אמר לוי כי טרם הגיעה שעתו לספר את 
סיפורו המלא , ובכל מקרה , את חוויותיו מבית האסורים הוא שומר לעצמו . 
" זו פרשה מתה בשבילי " , הוא אומר . הצעת העבודה הנוכחית נמסרה לו , 
לדבריו , עוד בהיותו בכלא . " היו לי אפילו עוד הצעות " , הוא אומר , 
בלי לפרט . מינהלת עטרות הוקמה כדי לסייע לאזור התעשייה בגבולה הצפוני של 
ירושלים , שנפגע קשה בתקופת האינתיפאדה . ככל שהתרבו האבנים , ההצתות 
והגניבות , נטשו מפעלים רבים את האזור , והמורל בקרב הנותרים דעך והלך . 
בניסיון לשפר את המצב הוקמה המינהלת , ביוזמה משותפת של עיריית ירושלים , 
החברה הכלכלית לירושלים , והתאחדות התעשיינים , המייצגת את הדיירים . 
מטרותיה המוצהרות הן לעודד השקעות , לשפר את רמת הביטחון , לספוג את טענות 
בעלי המפעלים , ולייצג אותם בפני גורמי הביורוקרטיה השונים . נציגי היזמים 
מאיישים את הנהלת המינהלת , והם זוכרים שמינויו של לוי אושר שם בהסכמה כללית . 
אבל איש אינו מסוגל לזכור מי העלה את מועמדותו של הממונה על המחוז לשעבר , 
שאך זה השתחרר מהכלא . הניסיון לברר את הסוגיה מזכיר ראשומון . " העירייה 
הציעה " , אומר גורם בכיר בחברה הכלכלית . " לא זכור לי הרקע למינוי " , 
אומר זאב בירגר , מתאם התעשייה בעירייה . " מישהו אמר שרפי לוי משתחרר 
מהכלא ומחפש עבודה " , אומר אהוד פדרמן , מנכ"ל התאחדות התעשיינים בירושלים . 
לוי , כאמור , טוען שההצעה הגיעה לכתובתו בכלא . כך או אחרת , ב51 באוגוסט 
נכנס לוי לתפקידו . המינהלת ניזונה מהקצבה קבועה של הגופים שהקימוה ; כל 
אחד תורם שליש מתקציבה . מהעירייה נמסר שהשתתפותה בתקציב השיפוצים וההוצאות 
הארגוניות מגיעה ל03 אלף שקלים בשנה . ההוצאה אושרה בכל הפורומים המתאימים , 
לרבות מועצת העירייה . תקציב נוסף משמש למימון השמירה והאבטחה באזור התעשייה . 
שכרו של רפי לוי , העובד היחיד בינתיים במינהלת , אינו משולם מהקופה הזו . 
הוא רשום בין מקבלי המשכורות בהתאחדות התעשיינים בירושלים . במאי 7891 , 
חודשים אחדים לאחר מעצרו , פרש לוי לפנסיה מוקדמת . מנציבות שירות המדינה 
נמסר שקצבתו לא נשללה ממנו , כיוון שעיתוי פרישתו , בתחילת ההליכים המשפטיים 
נגדו , לא איפשר להעמידו לדין משמעתי . התאחדות התעשיינים מוסיפה לו 007008 
שקלים בחודש כהשלמת הכנסה , בתוספת כיסוי הוצאות הכרוכות בביצוע תפקידו . 
" אנחנו אוהבים לשקם אסירים " , אומר פדרמן . משכורתו של לוי , כאמור , 
אינה ממומנת מהקופה העירונית . לכן אינו עובד ציבור , ולשם העסקתו לא 
נדרש אישור מגוף עירוני . אבל בעיריית ירושלים ממהרים להצטדק כשהם נשאלים 
על המאמצים לשיקומו . " אם היה מדובר בתפקיד ציבורי של ממש ובאחריות לתקציב 
גדול עם אפשרות לשיקול דעת בהוצאתו , לא הייתי מסכים " , אומר גורם בכיר 
בעירייה , " אבל מדובר בעבודה ארגונית , ללא שליטה על תקציבים " . ראש 
העיר מעניק ללוי גיבוי מלא . " אנחנו בדרך כלל עוזרים לשקם אנשים בכל מיני 
צורות , על - ידי מתנדבים ואחרים " , אומר טדי קולק . " פה היה תפקיד 
שהוא יכול היה למלא יותר טוב מכל אחד אחר . הוא שילם את החוב שלו לחברה , 
וזה מספיק לי " . בין קולק ללוי שוררת ידידות רבת שנים , שנוצקה בפעילותם 
המשותפת כראש עירייה וממונה על המחוז . " הוא שירת את העיר בצורה יוצאת 
מהכלל " , שיבח השבוע קולק . הוא לא התנער מידידו גם אחרי שמעד , ושמר 
לו אמונים גם אחרי שלוי הבריח מכתב מתא מעצרו , שהדיף ריח של ניסיון סחיטה : 
" שיהיה ברור , אני לא אסתום את פי . . . טדי חייב להבין שזו הפעם 
האחרונה שאני פונה אליו . יש לי במה לבזות אותו " . לא ידוע למה התכוון 
לוי , ואיך ביקש לבזות את קולק . הוא לא מימש את איומו , וראש העירייה 
העיד לטובתו במשפט , ביקר אצלו בבית הסוהר , ומאז שחרורו עשה לטיהור דמותו 
הציבורית . לפני כחודשיים נראה רפי לוי לצד קולק בהלווייתו של המטרופוליט 
גרמנוס , מבכירי הכנסייה היוונית - אורתודוקסית בירושלים . הופעתו של לוי 
בין מלוויו של הכומר בדרכו האחרונה קוממה את מי שזכרו איך חסם לוי בראשית 
העשור , בימים שהיה הנציג הכל יכול של השלטון הישראלי לגבי העדות הנוצריות , 
את דרכו של גרמנוס לתפקיד הפטריארך היווני - אורתודוקסי של ירושלים . הוא 
הציגו כעוכר ישראל ותומך אש"ף , סיפר על פגישה עם אנשי אש"ף ביוון שבה השתתף 
המטרופוליט , והבאיש סופית את ריחו כאן . לתפקיד הרם התמנה כומר אחר . 
משחקי הכוח בעדות הנוצריות היו חביבים על לוי , שלא הסתפק בסמכויותיו הרבות 
כממונה על המחוז . מתפקיד אפרורי למדי של פקיד במשרד הפנים ספק אם תושבי 
תל אביב , למשל , שמעו אי - פעם על הממונה על המחוז שלהם קידם לוי את 
עצמו לדרגת מדינאי , שמילא תפקיד מפתח בקשריהם של שלטונות ישראל עם העדות 
הנוצריות בעיר הקדושה . הקשר של ישראל עם העולם הנוצרי ונציגיו כאן רגיש , 
לא מעט בגלל מעמדם יוצא הדופן של אנשי הכמורה הבכירים הנהנים מתנועה חופשית 
בין ישראל לשכנותיה העוינות . בנצלו את חולשתם של הגורמים האחראים במשרד 
הדתות , במשרד החוץ ובעירייה , הצליח לוי לרכז בידיו את הטיפול בענייני 
אנשי הכנסיות . נושא זה היה מחוץ להגדרת תפקידו כממונה על מחוז ירושלים 
במשרד הפנים ויו"ר הוועדה המחוזית לתכנון ובנייה . במשפטו של לוי נחשף עולם 
ירושלמי אפלולי שבו פעלו כמרים , סוחרים עשירים וראש עיר שאפתן במיוחד . 
בצומת שבו ישב התרכזו אינטרסים כלכליים , דתיים ופוליטיים , שהניעו עסקות 
קרקעות ובנייה במיליונים . בקיאותו של לוי בחוקי התכנון והבנייה המסובכים 
בירושלים , ושליטתו על יישומם כיו"ר הוועדה המחוזית , איפשרו לו לעשות 
כאוות נפשו למען אלה שחפץ ביקרם . הוא הדליף תוכניות מתאר לפני פרסומן , 
סייע בהשבחת קרקעות של מקורביו והפשרתן לבנייה , ואישר חריגות בנייה רבות 
היקף . בשנים שישראל ביקשה לקבוע עובדות במזרח ירושלים , ולהנציח את אחיזתה 
בעיר המאוחדת , מילא לוי תפקיד יחיד במינו . קשריו המסועפים עם ראשי הכנסיות 
הפכו אותו לגואל הקרקעות מידי הנוצרים בעיר . הגן הירוק סביב החומה , אדמות 
סן - סימון ועוד , עברו לשליטה יהודית בזכות פעולותיו . כולם אהבו את בן 
טיפוחיו של ראש העיר . מקורב לקולק מספר שבימיו הטובים החצין לוי יחס מתנשא , 
התלבש תמיד בהידור , נהג במכונית ב - ם - וו ועורר את קנאת הסביבה . בביתו 
היו שכיות חמדה ארכיאולוגיות שנקטפו במסעות הרכש שערך עם מיטיבו משה דיין , 
שר הביטחון דאז , אחרי מלחמת ששת הימים . בימי השיא של השפעתו הביא דיין 
למינויו של לוי תחילה , ב0791 , כיו"ר הוועדה המחוזית לתכנון ובנייה , 
וארבע שנים לאחר מכן כממונה על המחוז . את כניסתו לצמרת הממסד הישראלית 
ואת קשריו החברתיים עם אנשים כמו דיין , שמעון פרס וקולק , חייב לוי לנישואיו 
עם אלגרה ששון , בת למשפחת אצולה ספרדית ידועה בירושלים . ( אביה , אליהו 
ששון , מראשי המחלקה המדינית בסוכנות בימי הבריטים ולימים שר הדואר ) . 
לוי בן ה66 נולד למשפחה חסרת אמצעים בשכונת מחנה יהודה , והתחנך בבית 
הספר של המסיון , שם התוודע לבני המשפחות העשירות של העדה הנוצרית בירושלים . 
נפילתו לא באה ביום אחד ; החשדות ריחפו באוויר הרבה קודם . במזרח ירושלים 
הופצו כרוזים נגדו , מכתבים אנונימיים על מעלליו הגיעו למשטרה , והפטריארך 
הארמני , יגישה דרדריאן , אף התראיין בגלוי ל"הארץ " במאי 4891 , ואיים 
לחשוף את " מערכת היחסים הפרטיים והכספיים " בין לוי לארכיבישוף שאהה עגמיאן , 
ראש הכנסייה הארמנית במזרח ירושלים , שהודח מתפקידו עקב מעורבותו עם הממונה 
על המחוז . החשדות התגלגלו בסופו של דבר לחקירה של ממש , שהסתיימה במעצרו 
של לוי ב7 בנובמבר 6891 . במשפט התברר שהפקיד הנמרץ פעל לא רק לפיתוח הבירה 
ולחיזוק השליטה הישראלית בה , אלא ניצל לרעה את כוחו ולא היסס לעשות לכיסו 
הפרטי . את קשריו ומעמדו ניצל כדי לסדר רשיונות בנייה , פטורים ממכס ורשיונות 
מעבר חריגים בגשרי הירדן . בסיועו הבריח איש כמורה לארץ כ053 קילוגרם זהב . 
בתמורה לקידום אינטרסים של ידידים בגדה קיבל עתיקות לאוספו הפרטי ושירותים 
שונים לביתו ; במקרים אחרים קיבל סחורות שונות . משפטו של לוי נמשך כשנה 
וחצי . חלק מהתקופה היה עצור מחשש שיאיים על עדים . אחדים מהעדים , שבמשטרה 
מסרו חומר מפליל , הפכו את עורם בבית המשפט , והועמדו לדין כעדים עוינים . 
ביוני 8891 הוא הורשע בתשעה סעיפי אישום ונידון לשלוש וחצי שנות מאסר , 
שאותן עשה בכלא אייל . כעבור שנתיים שוחרר בשל התנהגות טובה . את תעודת 
האסיר ברשיון יחזיר בסוף אוגוסט הקרוב . 
