ואשינגטון ( אי - פי ) . ארצות - הברית מפסידה בתחרות עם מדינות זרות 
בענפי היי - טק רבים הנחשבים חיוניים לעתידה הכלכלי של המדינה ולביטחונה 
הלאומי נאמר בדו"ח שהתפרסם בוואשינגטון בשבוע שעבר . המועצה לתחרותיות גילתה 
כי בענפים רבים , ממוצרי צורן ( סיליקון ) ועד לרובוטיקה , לא מצפים 
שהתעשייה האמריקאית תהיה גורם חשוב בחמש השנים הבאות . " מעמדה הבכיר לשעבר 
של ארה"ב בטכנולוגיות החיוניות לצמיחה כלכלית ולביטחון לאומי עומד בפני אתגרים 
קשים יותר ויותר של מתחרים זרים " , סיכמה המועצה , שהיא גוף המורכב ממנהלים 
של התעשייה , האיגודים המקצועיים וההוראה , את הדו"ח הדו - שנתי שלה . 
הדו"ח בחן תשע תעשיות עתירות - טכנולוגיה , מאיירוספייס ועד לטלקומוניקציה , 
והעלה רשימה של 49 טכנולוגיות הנחשבות חיוניות לשגשוג כלכלי אמריקאי בעשור 
הנוכחי . הדו"ח מצא שב51 מתוך אותן טכנולוגיות חיוניות ארה"ב מפגרת כל - 
כך , שקשה להניח שיהיה לה מעמד כל שהוא בהן עד אמצע שנות ה09 . בין הטכנולוגיות 
שנקבעו כאבודות יש שתיים חומרי תצוגה ושבבי זיכרון של מחשבים הנחשבות חיוניות 
לפיתוח מכשירי טלוויזיה בחדות גבוהה הדור הבא של מקלטי טלוויזיה שבו מנסה 
ארה"ב להשיג את היפאנים . טכנולוגיות אחרות שנרשמו כאבודות הן טכנולוגיות 
של לוחות מעגלים של מחשבים ורובוטיקה וציוד אוטומטי אחר . ב81 ענפים אחרים 
נקבע מעמדה של ארה"ב כחלש , כאשר התעשייה האמריקאית מפגרת בפיתוח טכנולוגי 
או עלולה לפגר אחרי מתחרותיה בחמש השנים הקרובות . בקבוצה זו נכללים ענפים 
חיוניים כמו פיתוח מתכות מתקדמות , מיסבים מדויקים ולייזרים . גורג פישר , 
יו"ר המועצה ומנכ"ל חברת מוטורולה , אמר שהמועצה מכירה בכך שהדו"ח שלה 
מופיע בזמן שבו אמריקאים רבים חשים ביטחון רב יותר המבוסס על היכולת הטכנולוגית 
שהופגנה על - ידי כלי הנשק האמריקאיים במלחמת המפרץ . אבל לדבריו , יש 
לייחס חלק גדול מההצלחה הזאת לטכנולוגיות שפותחו בשנות ה06 וה07 , כאשר 
עדיין היה לארה"ב יתרון משמעותי ברוב הענפים . הדו"ח מצא שבין 71 טכנולוגיות 
חיוניות המזוהות עם השטח של רכיבים אלקטרוניים , חברות אמריקאיות חלשות 
או מפסידות ב21 מהן , ונחשבות חזקות רק בשתיים : מיקרו - מעבדים ואחסון 
מגנטי של מידע . קפידבינהדו"ח מצא גם כמה ענפים מצליחים , מרביתם בענפי 
טכנולוגיית המידע . בענפים אלה נחשב מעמדה של ארה"ב חזק או תחרותי בכל 52 
הטכנולוגיות החיוניות , החל בבינה מלאכותית וכלה באיחזור מידע . אבל בסך 
הכל צייר הדו"ח תמונה של מגזר תעשייתי אמריקאי הנסוג במהירות בפני תחרות 
זרה . הוא ציין שתעשיות האלקטרוניקה לצריכה והאוטומציה האמריקאיות כמעט 
חוסלו על - ידי תחרות זרה . חלקה של אמריקה בתעשיית המכונות ירד מ%05 מהשוק 
העולמי ל%01 ממנו , ותעשיית המוליכים למחצה עברה מעמדת שליטה למקום שני 
מרוחק . 
