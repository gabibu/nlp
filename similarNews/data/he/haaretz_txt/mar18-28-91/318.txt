מערבון , שהופק ובוים על - ידי קווין קוסטנר , שגם מככב בו , שאורכו שלוש 
שעות פלוס , ושקוסטנר הפיק אותו נגד כל הסיכויים . זהו סיפורו של גבר לבן 
שחי בקרב האינדיאנים . הכל מתפעלים מנופיו של הסרט , מעמדתו הליברלית ומהעובדה 
שקוסטנר ( שזהו סרטו הראשון כבמאי ) ביצע את כל הפעלולים בעצמו , בלי 
להסתייע בכפיל , תוך סיכון רב . הסרט מועמד ל21 פרסי אוסקר , וסביר שיזכה 
בחלק ניכר מהקטיגוריות החשובות , כולל סרט השנה . הוא עולה אצלנו על המסכים 
בשבוע שבו ייערך טקס החלוקה של פרסי האוסקר . תיאום פרסומאי זה הוא כמעט 
ערבות לכך שגם בישראל הוא יהפוך ללהיט , ויקבע את מקומו של קווין קוסטנר 
כגיבור אמריקאי קלאסי לשנות התשעים . קפמאפרקבמרבית סרטיו עד כה עסק פיטר 
וויר בסיפורו של האאוטסיידר , שנקלע לחברה שחוקיה אינם מוכרים לו , שלעתים 
עוינת אותו . ב"שנה בצל הסכנה " היה זה עיתונאי מערבי באינדונזיה ; ב"העד " 
היה זה שוטר קשוח בקהילה של בני איימיש ליד פילדלפיה ; " ללכת שבי אחריך " 
היה סיפורו של מורה ליברל בפנימייה יוקרתית ושמרנית לבנים . ייתכן שהוא 
נמשך לדמויות אלה משום שהוא עצמו זר בהוליווד . היתה זו רק שאלה של זמן עד 
שיגיע לסיפורו של המהגר באמריקה . הוא בוחר לעסוק בשאלה זו דרך הקומדיה 
הרומנטית , שסיסמת הפרסומת שלה תואמת במדויק את המבנה העלילתי : " הם 
התחתנו , הם נפגשו , הם התאהבו " . הוא צרפתי בניו יורק , שמבקש להשיג 
היתר עבודה ( גרין - קארד ) בכל מחיר . היא גננית שמוכנה להינשא לו תמורת 
סכום כסף שיאפשר לה לשכור דירה עם חממה מפוארת . העניינים מסתבכים מהבחינה 
הרומנטית והביורוקרטית . נושא השגת הגרין - קארד הנכסף ימצא לו ודאי אוהדים 
רבים אצלנו , למרות שהשיטה שבה בוחר גיבור הסרט מתגלה כלא כל - כך פשוטה 
וגם לא כל - כך יעילה . היא אנדי מקדואל , ששיעשעה אותנו ב"סקס , שקרים 
ווידאוטייף " . הוא זראר דפרדייה , בתפקידו הראשון בסרט אמריקאי . במקור 
היתה דמותו אמורה להיות של פסל ישראלי בניו יורק . מהר מאוד הוחלט שעדיף 
שיגלם , בכל זאת , דמות של צרפתי . החלטה נבונה . קפמאפרקבסרטו העלילתי 
הארוך השני ממשיך אטיין שטייה לשרטט דיוקן של רשעות נוסח צרפת . כמו בסרטו 
הקודם ( " החיים הם נהר ארוך ורוגע " ) יש לשטייה מין טון קומי ייחודי . 
הוא עושה קומדיות על הבורגנות הצרפתית , ומתבונן בה במבט זדוני ואכזרי 
מבט כמו זה שהיה לעתים לקלוד שברול במיטבו . זהו סיפורה של הדודה הקשישה 
ששונאת בני אדם , ילדים וכלבים . היא אוהבת להתעלל בהם . היא מין גירסה 
נשית - צרפתית - בורגנית של וו סי פילדס האגדי . כאשר המשרתת הנאמנה שלה 
מתה בתאונה , היא עוברת לגור אצל קרוביה בפאריס . הם , משפחה צרפתית טיפוסית 
שעל סף הקריקטורה המוחלטת , מגלים לתדהמתם שבניגוד לכל הציפיות מקשישים 
כסופי שיער , הדודה שלהם היא מרשעת . אולם מכיוון שהיא התחלקה עמם בכספה , 
כדי לזכות בזכות להתעלל בהם , עליהם לסבול את נוכחותה . שטייה מתמרן במיומנות 
אירונית ברגשותינו ותגובותינו . כאשר אנו מגלים שאנו מזדהים יותר עם הדודה 
הרעה מאשר עם קורבנותיה , הסרט נעשה זדוני עוד יותר , ואנו , לתדהמתנו , 
נהנים עוד יותר . בתפקיד הראשי : שחקנית תיאטרון בשם צילה שלטון . קפמאפרקפעם 
היו הכוכבות הגדולות של הוליווד , בשיאן , מופיעות בשניים עד שלושה סרטים 
מדי שנה . אבל בראשית הקריירה שלה נהגה בטי דייוויס להופיע בששה סרטים מדי 
שנה , לעתים בכמה סרטים במקביל . הם לא חששו שלקהל יימאס מהכוכבים . תפקידם 
היה לעבוד הרבה ולשכלל את אמנותם . גם שחקנים מעוטי כשרון טבעי הפכו בעבודה 
אינטנסיווית למקצוענים מעולים מול המצלמות . כיום זה אחרת . דסטין הופמן , 
רוברט רדפורד וברברה סטרייסנד מופיעים במקרה הטוב בסרט אחד כל שנתיים או 
שלוש . וורן בייטי הופיע בסרט אחד בתחילת שנות השמונים ובסרט נוסף בסופן . 
כל הופעה הופכת לאירוע . אמנם רוברט דה נירו ומריל סטריף עובדים הרבה , 
אך אלה מקרים נדירים . בדרך כלל מתייחסים לכוכבים כאל אוצרות טבע שיש להגן 
עליהם . חלפו שלוש שנים מאז הופיעה שר בסרט " מוכת ירח " , שזיכה אותה 
באוסקר . מאז היא לקחה לה זמן לבחור את הפרויקט הבא , להסכים לבמאי שיביים 
אותו ( מספרים שבמאים התחלפו אצלה בשרשרת ) , ולהיות מרוצה מהתוצאה . 
התפקיד שהיא מגלמת ב"בתולות הים " אינו שונה בהרבה מזה שגילמה ב"מוכת ירח " : 
שוב אשה אקסצנטרית , בעלת צביון אתני מודגש ( הפעם יהודייה ) , קשוחה 
ופגיעה כאחת . שוב היא לובשת בגדים אקסצנטריים ( טוב , הרי זו שר ) וחובשת 
פיאה שחורה ובולטת . שוב מתייחסת עלילת הסרט לאמריקה של עברה הקרוב . הפעם , 
ראשית שנות הששים . שר מגלמת אם לשתי בנות , שנוהגת לעבור מעיירה לעיירה 
ברחבי אמריקה , בכל פעם שנמאס לה ממקום אחד או כשהיא מסתבכת ברומן ללא מוצא . 
בתחילת הסרט עוברות האם ובנותיה לעיירה חדשה , והסרט עוקב במקביל אחר ניסיונותיהן 
של האם ובתה הבכורה , שאותה מגלמת וינונה ריידר ( אחת הצעירות הפופולריות 
באמריקה היום ) , להתאקלם במקום . האם מנהלת רומן עם בעל חנות הנעליים 
בעיירה ( בוב הוסקינס ) , והבת הבכורה עם צעיר בעל חזות רומנטית ועבר 
מסתורי . זו מלודרמה קומית , שבוימה , בסופו של תהליך ארוך , בידי ריצרד 
בנגמין שחקן לשעבר שהיה לבמאי די מצליח . 
