פצצה פוליטית לתוך המציאות היוגוסלווית הטעונה בלאו - הכי בחומר נפץ המאיים 
לפורר את מרקם השלטון והמבנה הפדרטיווי . גני לבל מתל - אביב , ואווה פאניץ , 
חברת קיבוץ שער העמקים , חשפו בטלוויזיה הממלכתית היוגוסלווית את אימי 
הגולאג השמור והסודי ביותר בתקופת שלטונו של הנשיא יוסיף ברוז טיטו . בתוכנית 
בת ארבע שעות , ששודרה במשך ארבעה ימים ברציפות בשעת שיא הצפייה , גוללו 
השתיים את אימי העלילה , המעצר , הטרור , העינויים וההשפלות . הן תיעדו 
לראשונה ותיארו בפרוטרוט את מנגנון ההכנעה והרמיסה עד עפר של חפים מפשע . 
בן - לילה הפכו השתיים לגיבורות היום , לנושא המדובר ביותר ברחבי יוגוסלוויה , 
לגואלות מצפונה הכלוא של מדינה שהמתינה 14 שנה לשתי זרות שיחלצו את הפקק 
מהבקבוק כדי לשחרר את שד ימי האופל . לולא הגיע באביב 6891 הסופר היוגוסלווי 
הנודע ממוצא יהודי , דנילו קיש , לביקור בארץ כאורח מכון ואן ליר , ספק 
אם סיפורן וסיפורם של אלפי אסירים אחרים , רובם חפים מפשע שנמקו ומתו בגולאג , 
היה מתגלה אי - פעם . גני לבל , טכנאית רנטגן בגמלאות , העוסקת זה שנים 
במחקר יסודי ומקיף על תולדות יהודי יוגוסלוויה , ליוותה את קיש בסיוריו 
בארץ . בקיבוץ שער העמקים היא הציגה בפניו את אווה פאניץ , מוותיקות המשק , 
ילידת יוגוסלוויה . פאניץ גילגלה עם קיש שיחת חולין , וכבדרך אגב העירה 
על שנות כליאתה באי גרגוד הקדוש בים האדריאטי , אי ענישה למתנגדי המשטר , 
שעד היום איש לא דיבר ולא כתב עליו . קיש הנדהם שאל לפרטים , פאניץ הצביעה 
על גני לבל ושאלה : היא לא סיפרה לך על " האי הערום " ? כאן תחילתו של 
הסיפור שאיש לא שמע עליו מכלי ראשון לפני דנילו קיש , אף על פי שבדיעבד 
התברר כי רבבות יוגוסלווים , נשים וגברים , חוו אותו , מהם שלא זכו לשרוד 
ולו כדי לנצור אותו בסתר לבם . כעבור שלוש שנים חזר קיש לארץ עם צוות צלמים 
וטכנאים של הטלוויזיה הממלכתית היוגוסלווית , הוא ראיין את השתיים והביא 
את התוכנית לשידור בפברואר לפני שנה . הוא לא זכה לצפות בה . קיש נפטר 
ממחלת הסרטן שנה קודם לכן . במקביל יצא לאור ביוגוסלוויה ספרה של גני לבל , 
" סיגלית לבנה " , והפך ללהיט . " ברחובות בלגרד אנשים עצרו אותי , 
נישקו לי את היד " , מספרת לבל . קפמאבינשנת 9491 . יוגוסלוויה בהנהגת טיטו 
התנתקה מהגוש המזרחי שבשליטת ברית - המועצות . ארבע שנים בלבד חלפו מתום 
מלחמת העולם השנייה שגבתה מחיר דמים מיוגוסלוויה , וזו מוטלת שוב לתוך קלחת 
של נאמנים ובוגדים , אויבי העם ומגיניו . שירותי הביטחון היוגוסלווים מצופפים 
את הרשת כדי ללכוד סוכנים סוביטיים , סטאליניסטים ומתסיסים מקצועיים . 
הם צוברים עוצמה , מעמיקים את חדירתם לכל מקום עבודה , לבתי - ספר , לאוניברסיטאות , 
חולשים הלכה למעשה על מוקדי הכוח במפלגה הקומוניסטית . גני לבל , יהודייה 
ילידת יוגוסלוויה , בת 22 , שהצליחה לשרוד בשואה למרות פסק דין מוות שהוצא 
נגדה על ידיהגסטאפו , מתקבלת כעיתונאית מתחילה בעיתון הבוקר היוקרתי " פוליטיקה " . 
התקדמותה מרשימה , ובתוך פרק זמן קצר היא מועמדת להתמנות כשליחת העיתון 
בפאריס . ידיעת השפות הזרות , האינטליגנציה הטבעית והידע הכללי שלה מזניקים 
אותה לצמרת . היא צעירה ואולי תמימה מכדי לדעת כי ההצלחה במשטר מסוג זה 
גובה את מחירה . בד בבד היא נמצאת על כוונת שירותי הביטחון ונתונה למעקב 
צמוד . אחד מחבריה הקרובים לעבודה בעיתון , מספר לה באחד הימים כבדרך אגב 
בדיחה פוליטית : יוגוסלוויה זכתה במקום ראשון בתערוכת פרחים . למה ? היא 
הצליחה לגדל סיגלית לבנה במשקל 001 קילוגרם . ( שליט יוגוסלוויה , הנשיא 
טיטו , כונה באותן השנים " סיגלית לבנה " י"ו . ) . גני מפיצה את 
הבדיחה הלאה במערכת . ב82 באפריל 9491 , מבקש אותה השוער בבניין המערכת 
לשער כדי לפגוש באנשים זרים המחפשים אותה . היא מוצאת את עצמה דוהרת ברחובות 
בלגרד במכונית שירותי הביטחון , נבלעת בבית המעצר , מובלת ללא הסברים לכלא 
שבו נערכות חקירות ראשוניות . בתוך שעות ספורות היא הופכת מעיתונאית מצליחה , 
שעתידה לפניה , לאויב העם . ללא שרוכי נעליים וללא שעון , היא מוטלת 
על רצפת בטון בתא צפוף לצד עצירות מתייפחות וחסרות אונים . קפמאלידאין אישום , 
אין הסברים . יעברו שנתיים וחצי ללא תביעה , ללא הגנה , ללא משפט , 
ללא פסק דין , עד שתשוב לראות את בלגרד ולטעום את טעם החופש . וגם זה בעירבון 
מוגבל . חסד אחד : באחת החקירות נשלף מעין גיליון אישום , עדות בחתימתו 
של עיתונאי , חבר לעבודה , זה שסיפר לה את את הבדיחה על טיטו על הסיגלית 
הלבנה השוקלת 001 ק"ג . עם מעצרה הוא נשלח במקומה לייצג את העיתון בפאריס . 
אילו היתה נאמנה למולדת ולמפלגה , אומרים חוקריה , היתה מדווחת מיד על 
הבדיחה העכורה שסיפר לה חבר לעבודה . שתיקתה מעידה על בוגדנותה , על הקשר 
נגד החבר טיטו והמפלגה . זו היתה השיטה פרובוקציה מכוונת , סוכנים מושתלים 
בכל מקום ; ילדים הוסתו נגד הוריהם , אח נגד אח , הכל בשם המולדת , בשם 
האחדות , " מוות לפאשיזם , תחי המולדת " . במקום פסק דין , הוקראה בפניה 
החלטה לשלול ממנה את חירותה לשנה בשל מעשי הבגידה והחתרנות שלה . " יש לך 
זכות ערעור " , אומר לה איש שירותי הביטחון . " אגיש ערעור " . " אין לך 
למי " , משיב הלה . גני לבל מובלת עם עשרות אומללות כמוה לעבודות כפייה בבצות , 
סמוך לגבול רומניה . הסוהרות מביימות הוצאות להורג כדי להטיל מורא ופחד , 
לפורר את שארית כוח ההתנגדות שנותר . הן מוכנסות קבוצות קבוצות לצריפים , 
מצטוות לפשוט בגדים . לגני , ששכלה את אמה במשאית גז גרמנית , התסריט 
מצמרר ומאותת על קץ הדרך . נחמה פורתא , הכל מתוכנן בקפידה : מחלקים בגדי 
אסירות , מידות גדולות לרזות , מידות קטנות למלאות , נעליים שתיים - 
שלוש מידות לפחות גדולות מהרגל , כדי שהן לא רק ייראו אלא גם יחושו כל שנייה , 
כל רגע , בעליבותן . " אויבות העם " מתחילות במסלול החינוך מחדש בבצות 
שורצות עלוקות , המוצצות את דמן במשך יותר מעשר שעות עבודה ביום תחת שמש 
יוקדת , כמעט ללא מזון . מים ? שתו את מי הבצה . להשתין ? תשתינו לתוך 
הבצה ושוב תשתו ממנה . שקועות בבוץ עד ברכיהן ולעתים עד המותן תחת מטר מכות 
מקתות רובים , בעיטות ואגרופים , הן בונות מחדש את נאמנותן לחברה ואת המולדת . 
מבצות " ראמסקי ריט " , כבולות באזיקים שתיים שתיים , הן מוסעות לכיוון 
בלתי ידוע . ריח משכר של ים ומרחבים פורץ לקרונות המצחינים עם היפתח הדלתות 
בתום נסיעה ארוכה ומתישה . לא , אין נסים , הסיוט נמשך . בנמל באקר , 
שלחוף הים האדריאטי , הן מוטלות מהקרונות כמו שקי קמח , שתיים - שתיים , 
כבולות באזיקים , הישר לבטן אונייה העוגנת על מזח נפרד ושמור היטב . כעבור 
כמה שעות שיט , כשהן עולות מבטן האונייה לסיפון , מתגלה לעיניים אי סלעים 
חשוף , בוהק בצחיחותו ובשיממונו . הן מושלכות לחוף הישר לידיהן של מאות 
אסירות העומדות בשדרת קבלת פנים , המכונה " שפליר " . " לא הספקנו להרים 
את הראש , ירקו עלינו , בעטו בנו , הכניסו לנו אגרופים , קיללו אותנו , 
הפליאו בנו את מכותיהן בכלי עבודה . זבות דם , חבולות , כבולות באזיקים , 
כמעט בזחילה , עלינו על האי הערום " מספרת גני לבל . אווה פאניץ וגני 
לבל לא נפגשו בתקופת המאסר . פאניץ , אישתו לשעבר של קצין בצבא המלכותי , 
הוגלתה לאי סמוך , גרגוד הקדוש ( ) שמו , אך בדיעבד הסתבר כי השיטה 
היתה זהה . שתיהן סיפרו על הפרדת האסירות לקבוצות שהוסתו אחת כנגד השנייה , 
על עבודת פרך , על עינויים , הרעבה , התעללויות , ועל מקרי התאבדות 
של אסירות שקרסו תחת מכבש האימה . לבל מספרת כי אולצו לבנות במו ידיהן את 
המתקנים באי החשוף מאבני גרניט שסותתו בידיהן . הן סחבו שקי מלט במשקל 05 
קילוגרם מבטן האונייה לראש ההר במרכז האי . גם כשחלתה בעיוורון לילה , 
לא ויתרו לה על עבודת הפרך הכרוכה בסחיבת שקי מלט . היא נתקלה בסלעים , 
נפלה , נחבלה , שוב קמה על רגליה , וכך כמעט עד כלות הכוחות . אלה , 
מסתבר , הם מעיין בלתי נדלה של הפתעות הם נובעים ממקור מסתורי וחבוי , 
מאותו זיק כמעט ערטילאי של תקוה . כך מתארת גני בשיריה את סיוטי הגולאגים : 
חלומותי המטורפים אתם לפחות בני דרור משייטים , ממריאים , ללא אזיקים , 
הרחק מהאיים . ועוד : היש אי שם ניצן גבעול , ציץ ופרח עלים או הכל אי 
עירום סלעים ? ידי האסירות היו מכוסות יבלות ופצעים מדממים , עורן צרוב 
מהשמש היוקדת ומהרוח המצליפה . אסירות שנחשדו בהשתייכות לכנופייה של חתרנים , 
בוגדים ואויבי העם המסרבים לחזור בתשובה , עבדו שתיים - עשרה שעות ברציפות , 
ישנו מתחת לדרגשים על הרצפה . האסירות שמעליהן נצטוו להשתין עליהן . הן 
נענשו בטבילת ראשן בדלי גדוש צואה ושתן , נכבלו כמו פרומתאוס לסלעים בשמש 
הקופחת , או אולצו , כמו סיזיפוס , להעלות את הים לראש ההר , דלי אחר 
דלי , ולשפוך את המים לחבית ללא תחתית . גני זוכרת מקרי התאבדות , טירוף 
הדעת ואובדן צלם אנוש . קפמאבינבנוסף לעבודה הפיסית הקשה והתנאים הבלתי נסבלים , 
פעל הלחץ הפסיכולוגי 42 שעות ביממה . הסוהרות עצמן כמעט שלא התערבו , 
הן גילגלו על האסירות את השלטת הטרור בתמורה לסיכוי להיחלץ מהגיהנום ככל 
שההלשנה תהיה טובה יותר , האכזריות מופגנת יותר , ההזדהות עם המפלגה חד - 
משמעית יותר . רבות היו מוכנות לעשות כמעט כל דבר תמורת מנת מזון משופרת , 
עבודה קלה יותר והסיכוי להיחלץ . ברחבי האי נשמעו ללא הרף קריאות : הודאה , 
תני הודאה ותקלי על עצמך , תמסרי שמות בוגדים אחרים , תדווחי . בפועל , 
מי שהיתה מוכנה לחתום על התחייבות לעבוד עבור שירותי הביטחון החשאיים , 
יכולה היתה ללא קושי להיחלץ . מאסרה של לבל נמשך שנתיים וחצי במקום שנה , 
כפי שנקבע בהחלטה המקורית על שלילת חירותה . שחרורה בא לפתע בדיוק כמו 
מאסרה ללא התראה מוקדמת . נאסר עליה לגלות היכן שהתה בשנתיים וחצי האחרונות . 
היא נצטוותה להתייצב בקביעות בפני חוקרים של שירותי הביטחון שציפו ממנה 
לדיווחים ולהלשנות . שבורה פיסית ונפשית היא חזרה לבלגרד . בשובה גילתה 
כי רבע מכלל העיתונאים שעבדו ב"פוליטיקה " יחד אתה נעלמו . איש לא העז 
לשאול היכן הם ומה עלה בגורלם . עבודה לא השיגה עוד במקצוע . לבסוף , 
הודות לסיוע מידיד נעורים , השיגה היתר יציאה ועלתה לישראל . שנה לאחר 
עלייתה , שוב הופיעו אנשי ביטחון בבית אביה בבלגרד . הם רצו לחקור את לבל 
על קשריה עם מילוואן גילאס , יד ימינו לשעבר של טיטו , שנאסר ב5591 . בדיעבד 
הסתבר כי האלמוני ממטה המפלגה הקומוניסטית , שקיבל ערב ערב , בשנים 84 - 
94 , דיווח טלפוני מגני לבל , כפי שהורו לה בעיתון , על הסיפורים המתוכננים , 
היה מילוואן גיאלס . אלמלא הצליחה לחמוק לישראל , קרוב לוודאי שלבל היתה 
חוזרת למעגל חקירות , מעצר וכלא . באיחור של 14 שנה , גני לבל חזרה לתקשורת 
יחד עם אווה פאניץ . היא העמידה על רגליה את המדיה היוגוסלווית , שזרקה 
אותה בשעתה לכלבים , וחוללה סנסציה . עם זאת , לא נראה שיש לתקשורת היוגוסלווית 
מוטיווציה ללכת עד הסוף ולגלות את האחראים לגולאג - ים הנוראי . אמנם אחת 
הסוהרות הראשיות אותרה וראוינה , אולם היא התנערה ללא קושי מכל אחריות באומרה 
שבאותם הימים זו היתה הדרך להיאבק באויבי העם . לא נודע על כוונה כלשהי 
להעמיד אותה לדין או להגיע באמצעותה לבכירים הנושאים באחריות . עשרות ומאות 
נשים וגברים שנמקו בגולאג - ים ולא העזו עד להופעתן של שתי הישראליות לחשוף 
את החוויות המחרידות , או את עצם כליאתם , התקשרו לטלוויזיה ולתחנות רדיו 
וסיפרו סיפורים דומים . אולם יוגוסלוויה , הנתונה על סף מלחמת אזרחים , 
איננה מתפנה לטפל עתה בחטאי העבר . הם נחשפו , תוארו ותועדו לפי שעה תיעוד 
ראשוני . מתי ובאילו נסיבות תיחשף הפרשה עד תומה , אין לדעת . 
