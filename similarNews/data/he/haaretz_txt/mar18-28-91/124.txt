ליטא ( ע"ר ) . כוחות מיוחדים של ברית המועצות שיחררו אתמול את שר ההגנה 
של ליטא , לאחר שהחזיקו בו 21 שעות כך מסר פקיד רשמי בבניין הפרלמנט הליטאי . 
הפקיד אמר כי חיילי " הכומתות השחורות " שחררו את השר , אודריוס בוטקוויציוס , 
בשעות הצהריים , לאחר שקיבלו פקודה מהשלטונות במוסקווה . נהגו של השר 
נותר במעצר ומכוניתו הוחרמה . בווילנה מניחים כי השר נעצר ביוזמת הצמרת הצבאית 
של בריה"ם ושוחרר בהתערבות גורבצוב , שחשש להד הבין - לאומי שיעורר המעצר . 
בוטקוויציוס הוצא ממכוניתו בערך בחצות , בלילה שבין שלשום לאתמול , והובל 
למטה הכוחות המיוחדים הסובייטים ליד וילנה . לא ידוע מדוע נתפס . סגן ראש 
ממשלת ליטא , זיגמאס ויישווילה , הגיע למטה הצבא הסובייטי למשא ומתן על 
שחרורו . קפידבינלדברי הפקיד , נעצר השר על - פי הוראותיו של התובע הכללי 
של ליטא מטעם מוסקווה , שרצה להעמידו לדין באשמת החזקת נשק ללא אישור . 
המעצר עורר זעם רב בליטא , ונשיא המדינה , ויטאוטאס לנדסברגיס , כינה 
אותו " התקפה של כוחות עוינים וניסיון להפעלת לחץ " . עיתונאים מקומיים אמרו 
כי החטיפה קשורה , ככל הנראה , במתיחות שהשתררה במדינות הבלטיות על רקע 
משאל העם הסובייטי . ליטא , לטביה ואסטוניה סירבו לקיים את משאל העם . 
כל שלוש המדינות , שהיו עצמאיות קודם למלחמת העולם השנייה , קיימו בחירות 
משלהן בתחילת השנה , שבהן נתקבל רוב גדול לפרישה ולהינתקות מברית המועצות . 
יחד עם זאת נמסר כי קרוב לרבע מיליון תושבים פרו - סובייטים נטלו חלק במשאל 
העם ביום ראשון , רובם מיעוטים רוסיים ופולניים , החיים בארצות הבלטיות . 
בליטא הם מהווים כיום % 02 מהתושבים . 
