ואשינגטון ( מיוחד ל"הארץ " ) . נשיא ארה"ב גורג בוש הגדיר אתמול את השינויים 
בהרכב ממשלת עיראק כ"מעניינים " , אך אמר שנראה כי הנשיא סדאם חוסיין עדיין 
שולט במתרחש במדינה . לדבריו , היחסים הנורמליים בין ארה"ב לעיראק לא יחודשו , 
כל עוד סדאם חוסיין שולט בארצו . בוש , שדיבר בסיום פגישה עם נשיא טורקיה 
טורגוט אוזאל , הבהיר כי אינו רואה שינוי מהותי באופיו של השלטון בבגדאד . 
הנשיא בוש הוסיף , כי הקהילייה הבין - לאומית מבקשת לכונן יציבות במפרץ , 
ולכן רוצה לראות בעיראק הנהגה אשר תוביל את המדינה בדרך של שלום . עם זאת 
הדגיש כי איננו סבור שיהיה זה נאות אם ארה"ב תנסה לקבוע , או להביע דעה 
בשאלה , מי מבין גורמי הכוח בעיראק ישלוט בה . בוש אמר שהממשל בוואשינגטון 
מקבל דיווחים מנוגדים לגבי מצב העניינים בדרום עיראק ובחבל כורדיסטאן , 
אך ברור שישנה תסיסה רבה בתוך עיראק . הוא הבהיר , עם זאת , כי ארה"ב 
" אינה משחקת תפקיד כלשהו " בהתרחשויות בתוך עיראק . קפידבינפקידי ממשל 
המתמחים במזה"ת אמרו לכתבים כי השינויים בממשלה נעשו בניסיון להפיס את דעת 
המורדים במדינה ואת דעתן של מדינות המערב . לדבריהם , מינויו של סעדון 
חמאדי לתפקיד ראש הממשלה הוא מחווה לשיעים המורדים , ואיתות לרצונו של הממשל 
העיראקי להיפתח מחדש לקשרים עם המערב . חמאדי היה במשך שנים חוליית הקשר 
העיקרית של עיראק עם הממשל האמריקאי . הם הוסיפו כי אין כל סימנים שמדובר 
בשינוי המעיד על תמורה ממשית במדיניות או בטבעו של ממשל הבעת בבגדאד . הרמטכ"ל 
של ארה"ב , הגנראל קולין פאואל , אמר שלשום לכתבים בוואשינגטון כי כוחות 
הצבא יישארו בדרום עיראק בחודשים הקרובים , כאחד מאמצעי הלחץ של ארה"ב על 
בגדאד . פאואל אמר עם זאת , כי הדרג המדיני בוואשינגטון לא נתן לו הנחיות 
כלשהן לנסות לעצב את ההתרחשויות הפוליטיות הפנימיות בעיראק . הוא ציין שחיל 
האוויר האמריקאי הגביר מאוד את הסיורים האוויריים בשמי עיראק , כדי לאכוף 
את האיסור על טיסת מטוסי קרב עיראקיים , בתוקף הסכם הפסקת האש בין בגדאד 
למדינות הקואליציה . הגנראל פאואל הוסיף כי ישנם פקידים בכירים בממשל המודאגים 
מפני אפשרות שעיראק תתפצל לכמה ישויות חברתיות - אתניות , בעלות אוריינטאציה 
מדינית עצמאית , בתהליך המוגדר " לבנוניזציה " . " אני סבור שהשירות הטוב 
ביותר לאינטרס של האזור יהיה אם סדאם חוסיין יסתלק משלטונו , אולם עיראק 
תישאר מדינה אחת " , אמר . דבריו של פאואל שיקפו את הדילמה של הממשל ביחס 
לתנועת ההתקוממות בעיראק . מחד - גיסא , הממשל היה מעוניין לחזות בהצלחתה 
של תנועת המרי , אם תגרום להפלת סדאם חוסיין ולכינון משטר שישמור על הלכידות 
הפוליטית בעיראק . מאידך - גיסא , הממשל מודאג מפני אפשרות שהמרידה תגרום 
לכך שעיראק תחדל להיות ישות מדינית אחת , וחלקים ממנה ייקרעו ויהיו נתונים 
להשפעה פוליטית זרה . קפידבינאף שצבא ארה"ב אינו נוקט פעולה ישירה לסייע 
למורדים בדרום השיעי או בצפון הכורדי , ממשיכים מטוסי חיל האוויר שלו ליירט 
את מטוסי הקרב של עיראק . ביום ששי יורט מטוס קרב עיראקי נוסף מסוג סוחוי22 
השני בתוך שלושה ימים . גורמים בפנטגון , שמסרו על התקרית , אמרו לעיתונאים 
שככל הנראה , לא היה המטוס במשימה מבצעית , אלא המריא בניסיון להימלט מאזור 
שאליו התקרבו המורדים הכורדים בצפון המדינה . מטוסי אפ51 של חיל האוויר האמריקאי 
הוזנקו אל המטוס העיראקי , ויירטו אותו . המטוס התרסק . דוברי הממשל מסרו 
כי בקרבת מטוס הקרב העיראקי טס מטוס בוכנה מסוג " פי - סי - 7 " ( מטוס 
אימונים מתוצרת שווייץ ) . המטוס לא הותקף , אך הטייס העיראקי הפעיל את 
מנגנון המפלט , וצנח לקרקע . גם מטוס זה התרסק . דוברים רשמיים של הממשל 
אישרו בסוף השבוע שעבר כי המרידה מתפשטת אל סביבות הבירה בגדאד . דובר מחלקת 
המדינה , ריצארד באוצר , אמר עם זאת כי אין בידי הממשל ראיות לידיעות המגיעות 
מחוגי המורדים , לפיהן נפלו הערים מוצול וכירכוך לידיהם . פקידי ממשל אמרו 
כי יש בידיהם ראיות לכך שכוחות עיראק משתמשים במסוקים לדיכוי המרידה בדרום 
ובצפון , אך נמנעו מלאשר שיש כוונה ליירט אותם , או להתעמת עמם באוויר . 
על - פי הסכם הפסקת אש , רשאית עיראק להפעיל מסוקים למשימות תובלה . ארה"ב 
אינה יכולה לטעון כי המסוקים העיראקיים מסכנים את כוחות הקואליציה , ולכן 
תעיד פגיעה בהם על התערבות של ארה"ב בעימות שבין המשטר למורדים . קפידבינמועצת 
הביטחון החליטה שלשום לרכך את העיצומים הכלכליים נגד עיראק , ולהתיר משלוחים 
של מצרכי מזון בסיסיים וסיוע הומניטארי , כולל דלק למשאיות ולהפעלת גנרטורים 
לחשמל . החלטה זו נתקבלה עקב דין וחשבון של משלחת מטעם האו"ם , שבדקה את 
המצב הכללי בעיראק כתוצאה מההפצצות האוויר המאסיוויות . הדו"ח קובע כי ההרס 
שנגרם לתשתית הכלכלית בעיראק " קרוב לשואה " , וכי במדינה שוררים מחסור , 
רעב וסכנה להתפשטות מחלות . המועצה קבעה כי המדינות שתרצינה לשלוח מזון 
וסיוע לעיראק תקבלנה אישור אוטומאטי של המועצה , אם אף אחת מ51 החברות לא 
תתנגד . קובה ותימן תבעו את הסרת כל העיצומים וביטול האמברגו , אך תביעתן 
נדחתה . דיפלומטים במרכז האו"ם אמרו כי העיצומים נשארים בתוקפם , כפי שאושרו 
על - ידי המועצה , אך משלוחים של מצרכי מזון בסיסיים וסיוע בעל אופי המוניטארי , 
הוצאו ממסגרת ההגבלות . נציגי ארה"ב הטעימו כי לא יהססו להשתמש בווטו , 
אם לא יסכימו למשלוחים מסוימים . בראשית החודש אישרה מועצת הביטחון את 
בקשת תימן לשגר לעיראק קמח , ואפשרה משלוחם של דלק וחלקי חילוף , שנועדו 
לאפשר לעיראקים לחדש את תפעול מערכת המים לשתייה . אתמול התכנסו חברות המועצה 
להתייעצויות בלתי - רשמיות על נוסח הצעת החלטה אמריקאית בדבר תנאים להפסקת 
אש רשמית . ההצעה כוללת תנאים נוקשים ביותר , כגון התחייבות מפורשת של 
עיראק לחסל , בפיקוח בין - לאומי , את כל הטילים וכלי הנשק הכימיים והביולוגיים 
שברשותה . ההצעה האמריקאית תובעת מעיראק להקים מנגנון , שיטפל בתשלום פיצויים 
למדינות שנפגעו במלחמה , כולל ישראל . מדינות הקואליצייה תומכות בהצעה האמריקאית , 
אך בין חמש החברות הקבועות מסתייגת סין העממית מהתנאים הנוקשים , והיא 
עשויה להטיל וטו על ההצעה אם לא תרוכך . 
