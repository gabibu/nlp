הקהילה היהודית באראד שברומניה מקיימת בעזרת ה"גוינט " בית אבות ובו 62 
קשישים וקשישות . ארוחת הצהריים שהוזמנתי אליה , היתה טעימה ומזינה . 
כיוון שמצב אספקת המזון ברומניה אינו משופר , כידוע , שאלתי את ראש הקהילה , 
האדון לווינגר , אם הם מתקשים להשיג את המצרכים הדרושים למטבח . " לאו 
דווקא " , השיב . " מן הגוינט אנו מקבלים דולרים ותמורת הדולרים אנו קונים 
בשר . מנהל האיטליז חייב , כמובן , להעביר את הדולרים לבנק , אבל הוא 
מקבל פרמיה , כיוון שמכירה תמורת דולרים נחשבת ליצוא . חוץ מזה , אני 
תמיד מביא לו בקבוק קוניאק , או משהו דומה . כך זה נהוג פה " . בואו של 
אורח מחוץ - לארץ , ולא כל שכן מישראל , עדיין נחשב למאורע יוצא דופן בקרב 
הקהילה היהודית באראד . על כן כל אורח מתקבל בכבוד מלכים . שלושה מעובדי 
בית - האבות הזמינו אותי מיד לביתם לסעודת ערב , וזה עלה לי במאמצים דיפלומטיים 
מתוחכמים לבחור באחד מהם בלי לפגוע באחרים . בערב ישבנו סביב השולחן , שוחחנו 
על מצב היהודים ועל המצב בכלל . אגב שיחה הזכרתי שבקרבת הגבול ההונגרי נתקלתי 
בתור אין - סופי של מכוניות מזדנב ליד תחנת דלק . " האם עדיין אין להשיג 
דלק ? " " באראד בדרך כלל ניתן לקבל דלק בלי קושי . אבל יותר כדאי לקנות 
בקרבת הגבול " , השיב מארחי . מדוע ? הרי זה פשוט : הממשלה החליטה לבצע 
את העלאת המחירים בשלבים . בניגוד לסחורות חיוניות אחרות , שהתייקרו באחרונה 
פי שניים ושלושה , מחירו של הבנזין טרם השתנה והוא הרבה יותר נמוך מאשר 
בהונגריה השכנה . בעלי הרכב מוכנים לעמוד בתור 801 שעות , כדי למלא את 
מכל הדלק ( וגם כמה גריקנים ) , ועוברים את הגבול . מאז המהפכה אין צורך 
בוויזה כדי להיכנס להונגריה . מעבר לגבול שואבים את הדלק מן המכל ומוכרים 
אותו להונגרים במחיר כפול מכפי ששילמו ברומניה , אך הוא עדיין נמוך ב0353 
אחוז ממחירו בהונגריה ; וחוזר חלילה . דרושה רק סבלנות . " זה לא יפה " , 
אומר מארחי , " אבל אין ברירה . דרכון יש , אבל מטבע קשה איננו מקבלים . 
אי - אפשר גם להמיר רשמית כסף רומני בכסף הונגרי . על כן , אם ברצוני 
לנסוע להונגריה , אני חייב לדאוג לאפשרות להשיג כסף הונגרי " . " לשם מה 
תיסע להונגריה ? " איזו שאלה ? בוודאי שמעת , למשל , שעד המהפכה היה 
אסור להפעיל בחדר יותר מנורת - חשמל קטנה אחת . עכשיו כבר מותר , ובכל 
זאת , ראה , רק נורה אחת דולקת בחדר . אין להשיג נורות . אין להשיג גם 
מתג חשמלי . האהיל של מנורת הלילה נשבר לי ואינני יכול להשיג אחר . מחר 
אסע להונגריה , אמכור שם משהו ואקנה לי אהיל , נורות ומתג חשמלי " . לאחר 
המסה הזאת על המחסור בכל , הגישה לנו המארחת עוגת קצפת , שנוכח המראה שלה 
נשאר הפה פעור . נזכרתי בדבריו של יהודי מאוקראינה הקרפטית , שהכרתי אותו 
אשתקד : " אצלנו זה כך : החנויות ריקות , אבל המקררים מלאים " . זה המצב 
גם ברומניה ? שאלתי . " בוודאי שכן " , אמר מארחי בלי סימן כלשהו של 
מבוכה . " יש לי מכרה , היא עובדת במחלבה . ממנה אנו קונים קצפת " . 
" במחירי השוק השחור ? " לא , במחיר הרגיל . אבל לה זה לא עולה כלום " . 
עובדת המחלבה " סוחבת " שקיות קצפת , פועלת בבית - חרושת לגרביים מביאה 
מעבודתה מכנסי - גרב , עובדי בתי - חרושת לייצור נקניקים מוכרים נתחי בשר 
משובחים . אין שום דבר , ואפשר לקבל כל דבר . נחוצים רק הקשרים המתאימים . 
קפמאבינבאראד חיים עתה כ056007 יהודים . זוהי , כנראה , הקהילה היהודית 
השלישית בגודלה ברומניה , אחרי בוקרשט וטמשוואר ( טימישוארה ) , המרוחקת 
כ05 ק"ם מאראד . בין אראד ובין טמשוואר מתנהלת התחרות סמויה . " הם טוענים , 
שבטמשוואר חיים 009 יהודים " , אומר אדון לווינגר . " אולי כן , אולי 
לא . ראה , כאשר שואלים אותי על בית - האבות , אני אומר תמיד שיש בו 43 
מיטות ; אינני אומר שיש בו רק 62 דיירים . הגוינט משלם לפי מספר המיטות 
ואולי אין דופי ברמאות קטנה כזו לטובת הקשישים שלנו . ודאי כך נוהגים גם 
בטמשוואר " . רק שני רבנים נותרו ברומניה , הרב משה רוזן בבוקרשט והרב נוימן 
בטמשוואר . מבין ארבעת בתי - הכנסת בעיר שלושה בשימוש , הרביעי טעון שיפוץ 
דחוף . ספק אם הוא ישופץ בדחיפות אין כסף . בעבר היתה זו קהילה מפוארת . 
היהודים מטמשוואר לא גורשו למחנות השמדה , רק הצעירים גויסו לפלוגות עבודה . 
הרב נוימן זוכר את שמותיהם של שלושת הצעירים שמצאו את מותם בעת שירותם . 
אשרי הקהילה שאנשיה יודעים למנות אחד לאחד את קורבנותיה בשואה . אחרי המלחמה 
נוספו בעיר יהודים שנמלטו מבוקובינה , ואז מנתה הקהילה כ31 אלף יהודים . 
גלי ההגירה רוקנו אותה . רובם הגדול של יהודי טמשוואר חיים עתה בישראל . 
בתפילת השחרית בשבת התאספו כ05 מתפללים , ומאחר שזה לא בית - כנסת אורתודוכסי , 
אלא " סטאטוס קוו אנטה " ( משהן קרוב לזרם הרפורמי ) , מופעל בו גם 
עוגב . סידורי התפילה ( משנת 8091 ) דו - לשוניים : עברית מימין , הונגרית 
משמאל . מחוקה רק תפילת ההודיה הנמלצת להוד רוממותו , הקיסר פרנץ יוזף . 
" הדור המבוגר של היהודים דובר ברובו הונגרית , אבל בני הדור הצעיר כבר 
מדברים רומנית . אין לומר כי יהודי טמשוואר הם חלק מן הציבור ההונגרי " , 
אומר הרב נוימן . התפילות נאמרות בהברה אשכנזית , אבל " לכבוד האורח 
מישראל " , התפלל הפעם הרב נוימן בהברה ספרדית . הרב נוימן הוא דמות ידועה 
ומכובדת מאוד בעיר . גיבור המהפכה הרומנית , הבישוף הרפורמי לאסלו טוקש , 
הזכיר אותו לא פעם בין כוהני הדת בעיר שהתייצבו לימינו בשעה שאנשי צאושסקו 
רדפו אותו . הרב נוימן היה גם בין הראשונים שהבישוף נתן להם לקרוא את כתב 
היד של ספרו על קורות מאבקו . טמשוואר היא עיר מעורבת , שבה חיים יחדיו 
רומנים , סרבים , גרמנים והונגרים . קפמאבינלמרות שברומניה שורר עתה מתח 
ניכר בין הרומנים ובין המיעוט ההונגרי , המתח כמעט שאינו מורגש בטמשוואר , 
וגם לא באראד . הנציגים ההונגרים החרימו את המסיבה שערך בסוף דצמבר הנשיא 
הרומני , אילייסקו , לחברי המועצה הראשונה של " חזית ההצלה הלאומית " , 
כמחאה על מדיניות הממשלה כלפי המיעוט ההונגרי ; אבל בטמשוואר " ערש המהפכה 
הרומנית " עדיין נשמרת האחווה שנוצרה אשתקד . השימוש בשפה ההונגרית הוא 
חופשי ונשמע בכל מקום , ואין כמעט אדם , שאינו מבין במידה זו או אחרת את 
שתי השפות . במקביל לסובלנות הלאומית , טמשוואר היא גם עיר הסובלנות הדתית . 
קיימת בה מועצה אקומנית בין - דתית , שהרב נוימן , כזקן חבריה , הוא 
עתה היושב ראש התורן שלה . להרצאות , שמארגנת הקהילה , באים מאזינים לא - 
יהודיים רבים ובהופעות תרבות למיניהן מופיעים בצד מקהלת הקהילה היהודית גם 
אמנים לאיהודיים ידועי שם . המטבח של הקהילה מספק אוכל לא רק לבית - האבות , 
אלא גם כ002 מנות מדי יום למסעדה , שעם אורחיה נמנים גם לא - יהודים ; 
ודרך אגב , גם סטודנטים ישראליים הלומדים בעיר ( בעיקר רפואת שיניים ) 
ומספרם מתקרב ל04 . בבתי האבות באראד ובטמשוואר גרים הקשישים בחדרים בני 
שתיים , שלוש או לכל היותר ארבע מיטות . לצורכיהם של 03 קשישים בטמשוואר 
דואגים 71 עובדים רופאים , אחיות , טבחים , עובדות ניקיון . קפמאבינבבית 
האבות באראד הוצגה לפנינו דודה פירי ( " פירי נני " , בהונגרית ) ערנית , 
בעלת חוש הומור , מכניסת אורחים , השוטחת את טענותיה באוזני ראש הקהילה . 
" האדון הנשיא " , היא אומרת , " 001 ליי דמי כיס בחודש אינם מספיקים 
לי " . " לשם מה לך יותר " , אומר ראש הקהילה , האדון לווינגר , בחיוך 
טוב - לב . " הרי כאן יש לך הכל " . " הכל התייקר " כך " פירי נני " 
" בול למכתב עולה 51 ליי ואני מרבה לקבל מכתבים ולענות עליהם . יש לי 
ידידים כאן ברומניה וגם בקנדה ובישראל ובארצות נוספות . וגם את חשבון הטלפון 
עלי לשלם " . " תני לנו את המעטפות ואנו נבייל אותן " , אומר האדון לווינגר , 
" לא נריב על כך . הרי כשבאת אלינו , הכנסת לקופה מליון ליי " . " פירי 
נני " תופסת את האירוניה בדבריו אך אינה נעלבת : " אל תגזים . כמה אלפים 
חסרו למיליון . . . היא מראה לנו את ערוגת הפרחים שהיא מטפלת בהם יום - 
יום . " אני מתקשה ללכת , אבל חוץ מזה אני בריאה . הכל בסדר , מטריד 
אותי רק דבר אחד : חוסר הביטחון . בימינו אי - אפשר לדעת מה ילד יום " . 
" פירי נני , תגלי לאורחים בת כמה את ? " " בת כמה אני נראית " , פונה 
אלי " פירי נני " בגנדרנות נשית נצחית . " הייתי אומר , 57 " . " בחודש 
שעבר מלאו לי 49 " , אומרת בגאווה ובחיוך מנצח " פירי נני " , שהדבר המטריד 
אותה ביותר הוא , מה ילד יום המחר . 
