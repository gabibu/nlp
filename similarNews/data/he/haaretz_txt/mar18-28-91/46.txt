פוקלנד ( ע"ר ) . תשע שנים לאחר שהביסו הכוחות הבריטים את ארגנטינה במלחמה 
על איי פוקלנד , יעלו אזרחים ארגנטינאים לקברי יקיריהם היום . ממשלת ארגנטינה 
התעלמה מהצעות קודמות של ממשלת פוקלנד ושל משרד החוץ הבריטי , לבקר במושבה , 
וסירבה להכיר בקיומן של 532 גופות של ארגנטינאים באיים . ממשלתו של הנשיא 
קארלוס מנם נקטה בגישה חופשית יותר , במה שהפך להיות סוגייה פוליטית רגישה , 
והיום צפויים 573 בני - משפחה לבקר בבית - הקברות בדארווין , זירת הקרב 
הראשון ב28 . מקורות רשמיים באיים מסרו כי ייערכו טקסים דתיים ליד הקברים 
הממוקמים על מדרונות גבעה שטופת רוחות , אך לרבות מהמשפחות מצפה אכזבה מרה 
בהגיעם לבית - הקברות , משום שרק 111 מתוך 532 גופות החיילים שנקברו זוהו . 
על יתר המצבות מופיעה הכתובת " חייל הידוע לאלוהים בלבד " , משום שרבים 
מהחללים הארגנטינאים לא ענדו דסקיות - זיהוי ולא נשאו מסמכים . לפחות אלף 
ארגנטינאים ו552 בריטים נהרגו במלחמה . 
