" לשם מה דרושה לנו ועידה בין - לאומית ? " הקשה - הרצה דוד לוי באוזני 
מזכיר המדינה , גיימס בייקר , בסוויטה המפוארת של מלון המלך דוד , " האם 
לא הגענו להסדר שלום עם מצרים בדרך של משא ומתן ישיר ? " האורח לא השתהה 
לפני שהשיב : " אבל סאדאת בא לירושלים רק אחרי שהבטחתם לו שיקבל בחזרה 
את כל סיני " . בייקר אומר למעשה כי נכונות למסור שטחים מקצרת את הדרך אל 
היריב : תנו תוכן ( שטחים תמורת שלום על פי החלטה 242 ) , וקחו משא ומתן 
ישיר . אם להמשיך את האנלוגיה של לוי , לו דבקה ישראל בחולות סיני כפי 
שהיא נאחזת באדמת הגולן , לא היו מנחם בגין ואנואר סאדאת נפגשים בקמף דייוויד . 
אפשר להמר שהשלום עם מצרים היה רחוק כמרחק השלום עם סוריה , אילו אמר בגין 
ב7791 על סיני מה שאמר השבוע יצחק שמיר למיקרופון , בפרשו את דברי אהוד 
אולמרט על המשא ומתן עם סוריה . שמיר , כבר למדנו , מתכוון לכל מלה באומרו : 
" אם יהיה משא ומתן עם ישראל , כשייפגשו , יוכלו ( הסורים ) לומר לנו 
אנחנו רוצים את רמת הגולן , ואנחנו נגיד לא ניתן לכם . הנה לך משא ומתן " . 
הסיסמה " משא ומתן בלא תנאים מוקדמים " מסברת את האוזן . אולם ישראל 
היא זו שקבעה תקדים הפוך . היא נענתה לתנאים המוקדמים של מצרים , והתחייבה 
להחזיר לה " שטחים שנכבשו ב7691 " ( נוסח 242 ) , בטרם נכנסה למשא ומתן 
ממושך על טיבו של השלום שקיבלה בתמורה . אגב , הליכוד היה שותף לממשלה 
שהחליטה ב71 ביוני 7691 שרמת הגולן תוחזר לסוריה במסגרת הסדר שלום , תמורת 
פירוז חלקים מהשטח . מכל מקום , אליבא דארה"ב , כפי שהיה במקרה המצרי , 
הסדר עם סוריה , כמו עם לבנון , ירדן והפלשתינאים , חייב להיות מבוסס 
על שטחים תמורת שלום . לדידה זה נשמתו של התהליך הדו - מסלולי . שלילת 
העיקרון הזה מבטיחה מראש מבוי סתום למשא ומתן בין ישראל למדינות ערב , ובינה 
לבין הפלשתינאים . שמיר התלונן באוזני בייקר כי בהניפה את נס 242 מתעלמת 
ארה"ב מהסכם קמף דייוויד שדחה ועירפל את גורל יתרת השטחים הכבושים . ואולם , 
מעיון בדברים שנשא ארון מילר , אחד מאנשי צוות המזרח התיכון של בייקר , 
בפני " המועצה הדרומית ליחסים בין - לאומיים " באטלנטה , עולה כי הממשל 
האמריקאי דבק ברוח קמף דייוויד ; מילר הדגיש כי " לא מדובר בהחזרת שטחים 
בתחילת המשא ומתן אלא בסיומו , לאחר שיהיה ברור שמדובר בשלום אמת " . יתרה 
מזאת , הפקיד הבכיר מבטיח שארה"ב " לא תחליט כמה שטח יוחזר , ואינה נוקטת 
עמדה לגבי הסטטוס הסופי " . כלומר , היא מסתפקת בהתחייבות מוקדמת של ישראל 
שסוף התהליך יהיה גם סופו של הכיבוש , ומנדבת תנאי מוקדם משלה : שלבי הביניים 
למשל : אוטונומיה בגדה המערבית ובעזה , בחירות , או " צעדים לבניית 
אמון " שיצביעו על יכולתם של הצדדים לחיות ביחד . באותה הרצאה הציע מילר 
למאזיניו לזכור , כי " רוב הישראלים אינו רוצה להישאר כובש והפלשתינאים , 
כמובן , אינם רוצים להישאר כבושים " . אין זה מקרי שמילר לא הסתכן באבחנה 
שממשלת ישראל בוחלת בכיבוש . הוא יודע שהבוס שלו , בייקר , עדיין מצפה 
משמיר לקבלות לסחורה הזו , למשל פתיחת אוניברסיטאות ופיתוח כלכלה חופשית 
מעול הקולוניאליזם הישראלי . אם הממשלה לא תפגין נכונות לנוע בצעדים קטנים 
בתחום שיפור תנאי החיים של הפלשתינאים , תיאלץ ארה"ב לנוע בצעדים גדולים 
ולהגיע במישרין אל הדיון בהסדר הקבע . אלא שעוד בייקר מעכל את רשמי מסעו , 
שלח לו שמיר סטירה מצלצלת על אותה נקודה רגישה . הוא הודיע שאיש מבין עשרת 
האישים הפלשתינאים שעמם נועד המזכיר בירושלים , בין אם ימונה ובין אם ייבחר 
כחוק , אינו ראוי לשוחח עם נציגי ישראל . שמיר נסוג מההתחייבות לשוחח עם 
כל פלשתינאי שתושבי השטחים יסמיכו לייצגם . כלפי חאפז אל - אסד מגלה שמיר 
נדיבות רבה יותר . אף שאריאל שרון תובע להציב לסורים תנאי מוקדם דמוקרטיזציה 
מוכן ראש הממשלה לשוחח גם עם הנשיא הלא - נבחר . כאן הוצב התנאי המוקדם 
על המהות : שמיר עשה זאת באמצעות מכתב התחייבות לתושבי רמת הגולן ; ושרון 
השלים את המלאכה בהבטחה לתגבר אותם ב21 אלף משפחות חדשות . כיצד יגיבו בוש 
ובייקר ? ההיסטוריון פרוף ברנרד לואיס אמר השבוע לדיפלומט ישראלי בניו יורק , 
שהממשל ימשוך ידו מהסכסוך ויניח לנו לשקוע בביצה לבד . הסכסוך , אמר , 
יימשך תוך בידוד גובר של ישראל ושחיקה גוברת של החברה הישראלית . דיפלומט 
אמריקאי בכיר הציע לשים לב לתאריך היעד ספטמבר . ישראל התחייבה שלא להגיש 
עד אותו מועד שום בקשת סיוע . באוקטובר ידון הקונגרס בתקציב הסיוע לשנה 
הבאה , והפעם , מזהירים שגרירינו בוואשינגטון , לא יעברו עסקני אייפא"ק 
את סף הבית הלבן . לחץ ? חלילה . 
