דו"ח מיוחד של מעבדת הכינרת , שהוגש בימים אלה לנציב המים צמח ישי , מצביע 
על נטיות מדאיגות באיכות מי האגם . הדו"ח , העוסק בהערכת ההשלכות שתהיינה 
לירידת מפלס הכנרת אל מתחת לקו האדום ( 312 ם ) ) שעל פי התקנות הקיימות 
אסור לרדת מתחתיו , קובע כי " הורדת מפלסי הכינרת אל מפלס זה פועלת בכיוון 
שלילי לגבי איכות המים באגם " . הדו"ח נכתב על ידי מנהל מעבדת הכינרת , פרוף 
טומי ברמן , יחד עם חלק ממדעני המעבדה . במבוא לדו"ח נאמר כי הכינרת עוברת 
תקופה חדשה ובלתי מוכרת מבחינת משטר תפעולה כמקור ארצי לאספקת מים . הדו"ח 
בא לענות לדרישה דחופה של נציבות המים למידע על ההיבטים התפעוליים של הורדת 
המפלס עד ומעבר לקו האדום מצב הצפוי בסתיו . בפרק ההמלצות נאמר כי יש להימנע , 
ככל שהדבר אפשרי , מפעילות מכוונת להורדה נוספת של המפלס . " אם יתברר 
שאין מנוס מכך , ולאור העובדה שכבר נצפו נטיות מדאיגות וטרם עבר מספיק זמן 
בכדי לקבוע את תגובת הכינרת למפלס של 312 , מומלץ שלא לקבל עתה החלטה על 
הורדת המפלס לגובה של מינוס 5 . 312 ) . אם יתקרב מצב כזה יש לבחון את 
כל נתוני המעקב ורק לאחר מכן לקבל החלטות נוספות בעניין המפלס . בכל מקרה 
רצוי להוריד את המפלס בצורה האיטית ביותר שניתן " . קטע מיוחד בדו"ח מוקדש 
לעלייה המסתמנת במליחות מי הכינרת . מאז מרץ אשתקד עלתה מליחות הכינרת בכ%01 
וההערכה היא שעד לסתיו תגיע העלייה המצטברת במליחות לכ%02 . בפרק המסקנות 
אומרים מדעני הכינרת כי עד כה לא הורגשה הרעה משמעותית באיכות מי הכינרת 
בעקבות המפלסים הנמוכים , להוציא את העלייה במליחות . עם זאת יש להדגיש 
שטרם נצפו תוצאות בטווח זמן ארוך . סביר להניח שתגובות מערכת אקולוגית מורכבת , 
כמו הכינרת , לא תורגשנה בתקופה כה קצרה . המגמות הצפויות העיקריות באיכות 
מי הכינרת הן שהמים שיישאבו אל המוביל הארצי , וכן על ידי צרכנים השואבים 
ישירות מהאגם , יהיו באיכות ירודה יותר מכיוון שיכילו יותר חומר מרחף , 
אצות וחומרי דשן שונים . כתוצאה מכך תגבר עכירות המים . " הורדת המפלס 
עלולה גם להגביר את מספרי החידקים גורמי מחלות " . עוד מתריע הדו"ח כי כל 
המגמות השליליות שנמנו אינן לוקחות לפי שעה בחשבון את ההשפעות שיהיו לכיסוי 
מחודש במים של האזורים שנחשפו כתוצאה מירידת מפלס ואיך תגיב המערכת האקלוגית 
של האגם על מצבים אלה בטווח ארוך . 
