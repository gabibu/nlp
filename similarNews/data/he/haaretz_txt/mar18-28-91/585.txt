יהודה פוליקר הוא אמן המסמל אולי יותר מכל את הקונסנסוס בביטויו היפה והאיכותי . 
אלבומיו המצוינים , מופעיו האיכותיים והלחנים הנפלאים שתרם לרבים קיבעו 
בשנים האחרונות את מקומו בצמרת השורה הראשונה של המבצעים - מוסיקאים בפוף 
הישראלי . מופעיו של פוליקר הם אולי האירוע היחידי המסוגל להוות מוקד משיכה 
וריגוש לקהל מכל שדרות הציבור . במנגינותיו יש מן הפשטות הגאונית והנוגעת , 
שאליה מגיעים רק מתי - מעט מלחינים , ובנוכחותו אמת צנועה וכובשת המאפשרת 
לחוש באינטימיות גם כשסביבך יושבים עוד כ005 , 2 איש . ההופעה של ליל ששי 
חשפה לקהל את פוליקר במיטבו , כשעתיים וחצי עמוסות שיאים . הוא ביצע שירים 
מכל תקופות הקריירה שלו והפגין שוב את יכולת ההתמודדות שלו עם חומרים מוסיקאליים 
מגוונים : מרוק אנרגטי דרך שירי רמבטיקו רווי כאב וקטעים יווניים במקצבים 
א - סימטריים מקפיצים , ועד לבלאדות נוגות ויפהפיות . סוללת הנגנים המקצועית 
והמגובשת שליוותה אותו , אשר מרבית חבריה עובדים עמו כבר כמה שנים , סיפקה 
מצע צלילי אינטנסיווי , מדויק ומהודק מתמיד . ניר צדקיהו ( תופים ) , 
בועז ברמן ( כלי הקשה ) וטל הרצברג ( באס ) שימשו כ"ריתם סקשן " נחרץ 
ודינאמי . פוליקר וחיים רומנו הוליכו את העיבודים בגיטארות ובבוזוקי . שפי 
ישי סיפק בקלידיו את ממד העומק לצליל , וגלעד עצמון ( כלי נשיפה ) את 
יסוד הגיוון הסגנוני . זו ללא ספק שביעייה העומדת בכבוד רב בכל סטנדרט בין - 
לאומי . במרבית הקטעים המוכרים זכו קווי הגיטארות לשינויים משמעותיים ומעניינים . 
שירי " פחות אבל כואב " , האלבום האחרון , קיבלו תוספת כוח וחיות . פוליק 
התגלה כפרפורמר טוב וכמגיש מלא רגשיות , חיוניות ועצמה . תאורה מרשימה 
ועתירת דמיון השלימה חגיגה יוצאת דופן , שכמותה טרם נראתה על בימותינו בשנים 
האחרונות . זהו ערב משובח שיש בו יותר מכל האיכויות הפוליקריות המוכרות ממופעי 
העבר , ושאסור בשום פנים ואופן להחמיצו . 
