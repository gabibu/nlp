( ע ) . פרקליטת מחוז חיפה , עו"ד לילי בורישנסקי הגישה כתב אישום נגד 
אלון דהאן ( 03 ) , המואשם בחטיפת איש העסקים החיפני פייבל זילברשטיין 
( 17 ) לשם סחיטה , ורצח בכוונה תחילה בעת ביצוע עבירה אחרת . בכתב האישום 
טוענת פרקליטת המחוז כי הנאשם רקם מזימה לחטוף את פייבל זלברשטיין , מבעלי 
רשת חנויות " טרקלין חשמל " בחיפה לצורך סחיטה , לאחר שנקלע לחובות כספיים 
גבוהים . לצורך כך הצטייד ב42 בפברואר באקדח " ברטה " , וארב לקרבנו במבואות 
ביתו ברחוב גולומב בחיפה . בידיו היו נייר הדבקה , חבל , סכין יפאני ומסכת 
אב"ך שנועדו , לטענת התביעה , לסייע לו לחטוף את המנוח . התביעה טוענת 
כי הנאשם היכה את קרבנו , ובאמתלה שאנשים רוצים לשוחח עמו בענייני עסקים , 
הצטרף לנסיעה במכוניתו של המנוח . בדרך , טוענת התביעה , איים הנאשם 
על קרבנו באקדח טעון , והניע אותו לסטות מנתיב נסיעתו בניגוד לרצונו . 
התביעה טוענת כי המנוח גילה התנגדות , אך הנאשם כפה עליו להמשיך בנסיעה , 
כאשר הוא דורך את האקדח , מכוון אותו כלפיו ומאיים עליו . בעת הנסיעה 
הפעיל דהאן כוח פיסי , והיטה את ההגה בכיוון הרצוי לו . בדרך זו הגיעו 
הנאשם וקרבנו לחוף הדרומי , במבואותיה של חיפה . קפידבינכשהגיעו לשם הוביל 
הנאשם את קרבנו לשדה קוצים , השכיבו על האדמה , כפת אותו תוך ליפוף סרט 
ההדבקה סביב ידיו מאחורי גבו וקשר אותו בחבל . המנוח שכב על האדמה וניסה 
להתנגד ולהתחנן על נפשו , אך הנאשם דחף לפיו פיסת פוליאתילן , ובעזרת סרט 
הדבקה שליפף סביב ראשו מנע ממנו לזעוק לעזרה . התביעה טוענת כי הנאשם הצמיד 
את קנה האקדח לעורפו של המנוח שהמשיך להתנגד , וירה בו ירייה שגרמה למותו . 
כל זאת , טוענת התביעה , בכוונה תחילה , כדי להקל על עצמו את סחיטת כופר 
הכסף מבני משפחתו של איש העסקים . בבדיקה שלאחר המוות התגלה כי הנזק החמור , 
שגרם הקליע למוחו של איש העסקים , הביא למותו . הנאשם גרר את הגופה והכניסה 
לתא המטען . כשעתיים לאחר מכן , טוענת התביעה , התקשר אל בנו של המנוח , 
שאול זילברשטיין , ותבע ממנו 007 אלף שקלים , כדי לשחרר את אביו . עוד 
באותו יום העביר הנאשם את הגופה , והסתירה באמצעות ענפים ביער בן - שמן . 
התביעה טוענת כי במשך יומיים לאחר ביצוע הרצח המשיך הנאשם בסדרת התקשרויות 
טלפוניות לבנו של המנוח , כשהוא מסתיר ממנו את העובדה שאביו אינו עוד בחיים . 
לטענת התביעה , גרם הנאשם למותו של המנוח בכוונה תחילה והמיתו בדם קר . 
