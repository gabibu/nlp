מוסקווה ( מיוחד ל"הארץ " ) . שני שרים רומניים הגישו את התפטרותם בישיבת 
הממשלה , מאחר שהרפורמה הכלכלית והליברליזציה של המחירים אינן נראות להם 
רדיקליות דיין . ראש הממשלה , פטרה רומן , טרם החליט אם לקבל את התפטרותם 
של השניים שר המדינה לענייני מסחר ותעשייה , אנטון ואטאשסקו , ושר הכספים , 
פיודור סטולוגאן . באפריל עומד להיכנס לתוקפו השלב הבא בתוכנית הממשלה לליברליזציה 
של המחירים , לאחר שכבר בנובמבר אשתקד בוטלו רוב הסובסידיות . על - פי 
פנייתו של הנשיא , יון אלייסקו , החליטה הממשלה לדחות את העלאת המחירים 
של מצרכי המזון הבסיסיים , ולקבוע מחירים מירביים גם למוצרים אחרים . צעדים 
אלה נועדו להרגיע את האיגודים המקצועיים המתכננים לשבות במחאה על ההתייקרויות . 
סוכנות הידיעות הרומנית מסרה כי שני השרים שהגישו את התפטרותם , סבורים 
כי יש לבטל את הסובסידיות כליל , ולהנהיג ליברליזציה מלאה של המחירים . 
