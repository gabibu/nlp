" אני לא אוהב להתפאר , אבל באמת , אני חושב שזכיתי בסיפור הטוב ביותר 
בתנ"ך . מי יכול להתחרות בי ? מעשה בראשית ? " כך אומר דוד המלך סמוך 
מאוד לתחילת ההצגה " אלוהים יודע " העולה על במת התיאטרון הקאמרי החל מהערב , 
באולם צוותא בתל אביב . איציק ויינגרטן מביים , אורי וידיסלבסקי כתב את 
המוסיקה ואת התנועה תמי בן - עמי . המחזה הוא עיבוד בימתי שעשה עודד תאומי 
לספר באותו שם מאת גוזף הלר . הלר , שפרסומו בא לו מ"מלכוד 22 " , הפגיש 
בספריו , בין היתר , את רמברנדט עם אריסטו וצלל גם לתודעתו של דוד המלך 
המזדקן . הספר ראה אור בעברית בהוצאת " עם עובד " , בתרגומו של מאיר ויזלטיר . 
תאומי משחק את המלך , ולצדו עידית טפרסון בתפקיד בת - שבע ואביגיל יצהרי 
בתפקיד אבישג . הלר אינו הראשון שמתעניין בדוד המלך , שאכן זכה בסיפור 
טוב בתנ"ך . עסקו בו חוקרי ספרות ( " המלך במבט אירוני " מאת מאיר שטרנברג 
ומנחם פרי , למשל ) וסופרים רבים אחרים , בהם שטפן היים המזרח - גרמני 
( " דו"ח דוד המלך " , שיצא בעברית בהוצאת " כתר " ) . יש לנו כאן וזה 
בכלל לא הכל גם פרשת אהבה עסיסית , הכרוכה בגזילת אישה מבעלה וגם מלחמת 
ירושה על כס המלכות . " כתר בראש " של יעקב שבתאי עשה אף הוא שימוש בפרשת 
דוד המלך והמאבק על הירושה שלו . ב"אלוהים יודע " העיקר הוא דוד המזדקן 
ויחסיו עם בת שבע . מלחמת הירושה המתרחשת ברקע מספקת רק כמה גירויים . 
דוד הקשיש והעייף , ערב ההכרעה מי ימלוך תחתיו , מדפדף בקורות חייו ורואה 
את סיפור אהבתו לבת - שבע כאירוע החשוב ביותר בחייו : " הריגת גולית היתה 
השגיאה הראשונה שלי , הגדולה והמחורבנת שעשיתי בחיי . אין ספק שהשנייה 
היתה הזיון הראשון שלי אתך " הוא אומר לבת - שבע . אבישג השונמית לא מצליחה 
להגיע אתו לתוצאות הרצויות . לאורך כל המחזה הוא עסוק בתשוקתו האחת והיחידה : 
בת - שבע , אהבתי מכבר , שובי והפקידי את התחת השמן שלך בידי . פשקי 
רגליך לפני כבעבר , למען אדע אותך לפחות עוד פעם אחת , ומי יודע , אולי 
אשוב ואטעם שנית את הרינה הבאה עלינו בשחרית חיינו " . בת שבע מסרבת . היא 
לא תיענה לו גם בעבור הדבר האחד והיחיד שהיא נלחמת עליו לאורך כל המחזה : 
הבטחת כס המלוכה לבנה שלמה . היא ממשיכה לסרב גם כשהיא משיגה את מטרתה , 
ומבהירה " הרי לך עוד שיעור קטן בהבדל בין גבר ואשה , דוד . אתה , אם 
תצליח , תצא מזה רק נשכר . מנצח . תחזיר לעצמך את גבריותך . אבל אם לא 
תצליח , ובזה אני בטוחה , אני אהיה המנוצחת , אפסיד את האמונה בכוחי , 
בנשיותי . זה רק יאמת את מה שמספרת המראה . יאמת את חרדותי " . במבט לאחור , 
מהמתרחש במערכה השנייה אנחנו לומדים על תחילתו של הסיפור . דוד חושק בבת - 
שבע , אך מהסס . קול השטן המדיח מורה לו במבטא אידישאי כבד : " קח אותה 
אדיוט , קדימה , פוצץ אותה בזיונים . . . קדימה תכניס לה . תקרע אותה . 
דחוף לה באוזן " . היסוסיו נעלמים באחת כי " מי יוכל לעמוד בפני שכנועים 
מחוכמים שכאלה ? " בת שבע מתגלה כאשה מעשית , שמתרגמת מהר מאוד את " הזיונים 
הגדולים " שהיא מעניקה לו , לשווה ערך של כסף , מעמד וכוח , ותובעת ממנו 
במפגיע " אם כן עשה אותי המלכה הראשונה . הלא אתה רשאי לעשות כטוב בעיניך . 
רצוני להיות מפורסמת , רצוני להופיע בתנ"ך " . איציק ויינגרטן אומר על 
דוד התיאטרוני : " מגלומן בעל כוח עצום ויכולת מניפולטיווית אדירה , ששלח 
אלפי אנשים לקרב , ועכשיו הוא פתאום זקן שלא יכול לראות את עצמו זקן וקר 
לו , והוא לא יכול יותר לשלוח אנשים לקרב . הוא הולך ורואה צללים , וחי 
עם המתים והחיים ביחד , ולא עומד לו יותר , ובת שבע המתרחצת זה הרגע הגדול 
של חייו . זה סיפור אהבה בין גבר ואשה שהלכו רחוק מאוד עם האהבה שלהם " . 
