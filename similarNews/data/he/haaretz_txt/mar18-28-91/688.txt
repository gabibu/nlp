. 61 יוענק באולם תיאטרון הספריה ברמת גן הפרס ע"ש תמר רובינס לשחקנית לבנה 
פינקלשטיין . יש משמעות גם לבחירת המקום לקיום הטקס , שכן פינקלשטיין היא 
בוגרת בית הספר למשחק בית צבי ( מחזור 7691 ) . רובינס היתה בין מייסדי 
הבימה . רובינא שיחקה את לאה ב"הדיבוק " וווכטנגוב הטיל על רובינס לשחק 
את תפקיד האישה שמתפרצת לבית הכנסת במערכה הראשונה ומתרפקת על ספרי התורה 
בתחינה על נפש בתה המתקשה ללדת . בספר שיצא לזיכרה של רובינס אחרי מותה , 
בהוצאת האיגוד הארצי של השחקנים והבמאים בהסתדרות ובמימון כספי עיזבונה , 
כתב פינקל כי יופיה של רובינס היה בעוכריה בצעירותה , ורק בזקנתה התברר 
כי היה לה כשרון מבריק של שחקנית - אופי . היא גילמה שורה ארוכה של תפקידי 
אופי חריפים במחזות כמו " קשה להיות יהודי " , " עמך " , " בגרות " , 
" פר גינט " או " הלילה ה21 " . במהלך טקס הענקת הפרס ייערך רב - שיח 
על דמותה כשחקנית . עדה טל אומרת כי בתפקידיה כאם יהודייה היתה עדינות נפש 
מיוחדת במינה . " קשה לשכוח את האצבעות שלה מפוררות לחם כשהיא חוקרת את 
הסטודנט בקשה להיות יהודי " . מן הספר עולה יותר בראיונות שנעשו עמה דמותה 
של שחקנית שמביטה על הבימה וכועסת כי זה כבר אינו התיאטרון שהיה פעם . בטקס 
ישא גם במאי עולה חדש מברית המועצות , קפתמונה1 , 51פמיכאל לוריא , הרצאה 
קצרה על הבמאים שעבודתם השפיעה על משחקה של רובינס : סטניסלבסקי , וכנטנגוב 
ומאירחולד . תלמידי שנה ב בבית צבי יופיעו בטקס בקטעים מן המחזה " פישקה 
החיגר " שמביים איתם אורי פסטר . רובינס נפטרה ב3891 ובצוואתה ביקשה " להכריז 
פרס על שמי , אשר יחולק מדי שנה על תפקיד אופי נשי , ממדרגה גבוהה ( למה 
שאני קוראת " פינסים " עדינויות בתפקיד " . על שמירת הצוואה הזו והוצאתה 
לפועל מינתה רובינס בצוואה את חברותיה הצעירות והאהובות : שושנה דאר , 
מרים זוהר ועדה טל , וכן את שמואל סגל ויצחק ברקת . האיגוד הארצי של השחקנית 
והבמאים בהסתדרות שברקת עומד בראשו נטל על עצמו את ביצוע הצוואה . זו הפעם 
השנייה בלבד שהפרס מוענק . הזוכה הקודמת בו , לפני מספר שנים , היתה השחקנית 
טינה טולין . אחר כך הוקפאו כספי העיזבון בשל מאבק משפטי על הירושה . עתה 
השתחררו הכספים וניתן לחלק את הפרס , שהוא בסך 005 דולר . הוא יחולק מעתה 
מדי שנה . ועדת הפרס מצאה את פינקלשטיין ראויה לקבלת הפרס על מגוון תפקידיה 
בקריירה לא קצרה : הנרייטה ב"שירה " בתיאטרון הקאמרי ופופי ב"עסק משפחתי " 
בתיאטרון הבימה ( שניהם מן התקופה האחרונה ) וכן שפע תפקידים בעבר רחוק 
למדי : ליידי אן ב"ריצרד השלישי " , שן טה ושואי טה ב"הנפש הטובה מסצואן " , 
איווט ב"אמא קוראז " , מאשה ב"השחף " , וכן הסרטים " מרגו שלי " , " אני 
אוהב אותך רוזה " , " סוס עץ " . הם אפילו מצאו לנכון לציין את השתתפותה 
של פינקלשטיין בתפקיד דורית בסדרה הטלוויזיונית " שבט כהן " . באזכרה שנערכה 
בשבת לעדה בן נחום ז"ל , הוחלט כי תיאטרון בית לסין יעניק מדי שנה פרס לתרגום 
מחזאות על שמה של בן נחום . הפרס יוענק מדי שנה בטקס בבית לסין , ובאותו 
מעמד יחולקו גם שלוש מלגות לתלמידי בית צבי על ידי הנהלת בית הספר וכן מלגה 
מיוחדת לתלמיד בית צבי מבאר שבע , על ידי אגודת שוחרי תיאטרון באר שבע . 
בן נחום תירגמה מאות מחזות והיתה חברה בהנהלות של בית צבי ושל תיאטרון באר 
שבע . 
