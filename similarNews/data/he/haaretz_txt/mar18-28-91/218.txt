העיצומים שנוקטים עובדי חברת החשמל צפויים להימשך היום . אתמול החריפו העובדים 
את עיצומיהם , וגרמו לכך שהחל מ21 בצהרים ועד 9 בערב היו הפסקות חשמל בכל 
רחבי הארץ . ארגון העובדים הורה לעובדי הפיקוח הארצי לגרום למחסור חשמל 
קבוע בשעות אלה , בהיקף של 051 מגאוואט . כתוצאה מהעיצומים נאלצה חברת החשמל 
לבצע הפסקות חשמל יזומות באזורי הארץ ובדרך זו לחלק בין הצרכנים השונים את 
פרקי הזמן של ההפסקות בזרם . במסגרת זו בוצעו ניתוקים לפרקי זמן של חצי 
שעה כל פעם . בחלק מאזורי הארץ נותק זרם החשמל יותר מפעם אחת . הפסקות 
החשמל שכפו העובדים גרמו לשיבושים בפעולת המשק בתעשייה במסחר ובשירותים . 
פעולת הרמזורים ששובשה ובמקומות רבים נגרמו פקקי תנועה . החרפת צעדי העובדים 
באה לאחר שהמגעים שנוהלו שלשום בניסיון למצוא מוצא מהסכסוך המתמשך לא העלו 
דבר . העובדים פתחו בעיצומיהם לפני עשרה ימים ועיקר תביעתם היא שיוחל עליהם 
במלואו הסכם השכר הארצי במגזר הציבורי שמבמסגרתו מקבלים העובדים במשק תוספות 
שכר של % 8 . 8 . הממונה על השכר באוצר , שלמה גרניט , הציע שלשום כי העובדים 
יקבלו תוספות אלה אך יסכימו כבר עתה כי % 7 . 2 מהן יקוזזו מהסכם השכר הבא 
שיחול מאפריל 29 . לטענת האוצר הסכם השכר נחתם מתוך כוונה לשמור על השכר 
הריאלי ומאחר שבחברת החשמל קיימות תוספות כמו למשל הקידום האוטמאטי בדרגות , 
שפירושו תוספת שכר , יש לקזז משכר העובדים סך של % 7 . 2 . מנכ"ל חברת החשמל , 
משה כץ , אמר אתמול כי " שום ויכוח על שכר איננו מצדיק את הפגיעה באספקת 
החשמל הסדירה . הנהלת החברה משמשת כמתווכת בין ארגון העובדים ומשרד האוצר . 
אם שר האוצר לא יכנס אישית לנושא יחד עם מזכיר ההסתדרות המצב רק יחמיר . 
מערכת ייצור החשמל הארצית נתונה במצב קשה מאד ודי בהפרעה קטנה באחת מיחידות 
הייצור כדי לגרום לשיתוק כל המערכת " , התריע כץ . 
