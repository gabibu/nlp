צה"ל יקיים בקרוב דיון מקיף בכל הקשור להפקת הלקחים ממלחמת המפרץ . בדיון 
שיתקיים בראשות הרמטכ"ל יקחו חלק כל הגורמים שהיו אחראים על הגנת העורף , 
גורמים רפואיים וכן כל הגורמים אשר עסקו בחילוץ ופינוי האזרחים שנפגעו בעת 
נפילת הטילים . קצין בכיר במטכ"ל אמר אמש " המסקנה העיקרית היא שהיה לנו 
מזל . מזל שלא היו נפגעים רבים בנפש והיתה לנו אפשרות במהלך התקופה ללמוד 
את הנושא ולהיערך בהתאם . הייתי מגדיר זאת כנס " . כל הגורמים המטפלים בהצלה 
ובהגנת העורף תומכים בהקמת פיקוד או גוף מרכזי שירכז את הטיפול בנושא כדי 
להימנע מהבלבול והכפילות שהתגלו במלחמה הנוכחית . כן מציינים אותם גורמים 
כי בנוסף להיערכות הפיקודית יש להצטייד בכלים יעודיים לפינוי נפגעים והריסות . 
