צופים חובבי תרבות יודעים שמה שמוכנים להועיד להם בטלוויזיה הן השעות הקטנות 
של הלילה . אלה עדיפות על לא כלום . יש , לפיכך , " נוקטורנו " בימי 
רביעי בלילה ( אם אין כדורגל , כדורסל או דברים דחופים יותר ) ועד לאחרונה 
היתה התוכנית " הזמנה ל . . . " במוצאי שבת , סמוך לחצות . הזמן הזה 
היה המקום שאליו הוגלה גם רם עברון , אחרי שהוחלט שהוא שנוי במחלוקת בתוכניתו 
" זה הזמן " . עברון הגיש אירועי תרבות קנויים , ובימי המלחמה התגייסה 
הטלוויזיה ואף צילמה למסגרת זו אירועי תרבות מקומיים בהגשתו של עברון : 
תוכנית עם הפילהרמונית הישראלית וזובין מהטה ( בבימויו והפקתו של יוסי צמח ) 
; תוכנית מיוחדת לפורים עם תזמורת רשות השידור ( בבימויה של ניצה גונן . 
התוכנית הזאת שודרה בהחלטה של הרגע האחרון דווקא בשבת בבוקר ) ותוכנית 
עם תזמורת ראשון לציון בניצוחו של נועם שריף ( הפקה ובימוי של צמח ) . 
רצף זה של הפקה מקורית נתן מקום לתקווה שהנה משהו משתנה מבחינה זו בטלוויזיה . 
אבל התוכנית עם תזמורת ראשון לציון , שהיתה מחווה לכוחות הלוחמים במפרץ , 
שודרה ב9 במארס , ומאז לא נראתה תוכנית " הזמנה ל . . . " . במוצאי 
שבת האחרונה שודרה תוכנית באלט , אבל ללא שום ליווי או מסגרת . סתם כך , 
שיהיה . אחרי חצות , כמובן . בירורים עם אנשים שצריכים היו לדעת ברשות 
השידור , העלו שכנראה התוכנית " הזמנה ל . . . " בוטלה . היו גם שמועות 
על סקר שעשתה רשות השידור לגבי צפייה , שגילה ומה הפלא שלא היו הרבה צופים 
בתוכניות תרבות . טלפון למנכ"ל רשות השידור אריה מקל העלה , שהוא לא יודע 
על כוונה להוריד את " הזמנה ל . . . " , אבל הוא מודע לצורך של רשות 
השידור בימים של תחרות מצד הערוץ השני והכבלים להתנהל גם על פי סקרים . 
גם שעת השידור של התוכנית במוצאי שבת היתה בעייתית , שכן יום זה כבר מחולק 
לאוכלוסיות ייחודיות : קצת לדתיים , קצת ל"רואים עולם " שהיא פופולרית , 
קצת יותר לספורט , וקצת ל"מוצ"ש " , שהיא פופולרית מאוד . אחרי כל אלה 
אומר מקל אולי צריך משהו שיהיה פופולרי יותר . אבל בתכנון הבא , הוא 
מבטיח , יהיה מקום גם לתוכניות מסוגה של " הזמנה ל . . . " וגם לתוכניות 
ספרות . במהלך השיחה הטלפונית ביקש מקל מאנשי משרדו לראות את הסקר , וציטט 
באוזני שאכן נערך סקר כזה , והעלה שבתוכנית זו צופים 54 אחוז . אלה הם 
צופים מזדמנים , שרואים את התוכנית לעתים רחוקות או קרובות . יש גם התפלגות 
של צופים אלה , המאופיינים בכך שיש בהם יותר נשים מאשר גברים , יותר גילאי 
05 פלוס , יותר בעלי הכנסה והשכלה גבוהה ויותר ילידי הארץ ממוצא מערבי . 
התוכניות המועדפות היו כך אומר מקל על פי הסקר באלט , אחר כך קונצרט 
ולאחר מכן אופרה . 54 אחוז זה שיעור צפייה מדהים , טענתי באוזניו . אבל 
הוא צינן את התלהבותי מיד , כשציטט שרק 63 אחוז מכלל הצופים מעוניינים בתוכניות 
תרבות , ורק 81 אחוז בקרב הנוער . הטלוויזיה לא תחליט על פי הסקר , אמר , 
אבל היא צריכה להתחשב בו . גם מנהל הטלוויזיה , יוסף בראל , לא ידע שהורידו 
את " הזמנה ל . . . " . הוא אמר שהיה סקר שאת תוצאותיו הוא לא שש לפרסם , 
כדי לא להוסיף על הלחץ שהיה עליו להוריד את התוכנית . הסקר שעליו בראל לא 
שש לדבר גילה לו שמדובר בכ01 אחוז צפייה , אבל הוא לא ישדר או יוריד תוכניות 
על פי סקרים ולחצים . לדבריו , הוא לא מוכן לוותר על זמן השידור הזה , 
וישודרו תוכניות במסגרת זו , לפי בחירתו והמלצתו של רם עברון , אם יהיה 
משהו מיוחד . עברון שמע מפי שהתוכנית לא ירדה מלוח המשדרים . לו נאמר שהתוכנית 
יורדת בינתיים , בגלל סקר צפייה שנתן לה 7 אחוזים . התוכנית עם תזמורת 
ראשון לציון שודרה , לדברי עברון , רק כהחלטה לפנים משורת הדין , כיוון 
שהיתה מחווה לכוחות הלוחמים , ואילו היו מעכבים אותה היתה נגנזת סופית . 
נכון אמנם שדובר אתו שאם יהיה משהו מיוחד , יעשה מאמץ להקליט ולשדר אותו , 
ולו כדי לא להרוג את מסגרת השידור הזאת סופית . כמה מסקנות : לרשות השידור 
יש כמה סקרים על " הזמנה ל . . . " , או שמנכ"ל הרשות ומנהל הטלוויזיה 
משתמשים בנתוני הסקרים לצרכיהם , גם כשהם מודיעים שלא הכל על פי הסקר . 
מה שברור הוא , שהם לא מתאמים עמדות . הם אולי לא החליטו על הורדת התוכנית , 
אבל בשבועות הקרובים היא לא משובצת בלוח המשדרים , ופירושו שהיא כנראה 
איננה , אבל לא ששים להודות בכך . אין זה אומר שלא נראה תוכניות תרבות קנויות 
או מקוריות בטלוויזיה . תמיד עשוי לצוץ איזה באלט או קונצרט . בדרך כלל 
בהפתעה , ברגע האחרון . בדרך כלל בסכנת ביטול , אם יהיה משהו חשוב יותר . 
בדרך כלל קנוי ולא מצולם כאן , אם כי למען ההגינות צריך לציין שלא קל להביא 
גופים ישראלים לידי הכנת תוכנית טלוויזיה כמו שצריך . כשהיתה כבר מסגרת שאפשר 
היה ( והוכח שאפשר ) לצלם עבורה קונצרטים , היא נגוזה עם הסברים עמומים 
על סקרים לא מחייבים . והרי כדי שאפשר יהיה לצלם צריך שיהיה תכנון שיניח 
שתוכנית גם תשודר בזמן סביר . אבל הצופים שרוצים תרבות בטלוויזיה שלהם הרי 
לא יעלו על בריקדות . 
