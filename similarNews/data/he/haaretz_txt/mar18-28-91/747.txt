אין ספק שלמשך שעות ספורות ביום רביעי שעבר הצליחו ראשי המפד"ל להטעות את 
כולם . אחרי שהוברר להם שהמפלגות החרדיות יחלקו בינן לבין עצמן 5 . 31 מיליון 
שקלים מן הכספים הייחודיים שנכללו בתקציב משרד החינוך , הם חוללו את המהומה 
במליאת הכנסת . הח"כים חנן פורת ויגאל ביבי תמכו בעמדת האופוזיציה בהצבעה 
על ההסתייגות שהגיש ח"ך חיים אורון ( מפ"ם ) , ושמשמעותה ביטול כל ההקצבות 
הייחודיות , והביאו לאישורה . באותן שעות ספורות חיזרו ראשי הליכוד אחרי 
המר , שאקי וחבריהם . זימנו אותם לפגישה דחופה עם שמיר . שר האוצר ביקש 
להיוועד עמם . סגן ראש הממשלה ושר התעשייה , משה נסים , דיבר על לבם לבל 
יממשו את איומם להצביע נגד אישור התקציב . בעיצומו של מסע החיזור שוחחתי 
עם מנהיג המפד"ל , זבולון המר . הוא הצליח להטעות גם אותי בנחישותו . 
שר החינוך הדגיש שלמפלגתו יש עקרונות , ותיאר כיצד נטש עם חבריו את לשכת 
ראש הממשלה . קשה היה לא להתרשם שהפעם המפד"ל דבקה בהחלטותיה , ולא תתן 
ידה לסחר מכר המכוער . יתרה מזו , שעה קלה לאחר מכן ניסח המר , עם חבריו 
ביבי , פורת והרב יצחק לוי , מכתב חריף לשמיר . " סיעת המפד"ל , שהיתה 
היחידה שתמכה בממשלה בכל שלבי הקמתה וקיומה ובכל שעותיה הקשות , מוצאת 
את עצמה נבגדת . . . אולם שר הדתות , פרוף אבנר שאקי , יריבו המושבע 
של המר בהנהגת המפד"ל , סירב לחתום על המכתב ולכן הוחלט לא לשגרו . לא 
חלפו אלא שעות ספורות , וכל העקרונות נמוגו . סמוך לחצות הוברר שכל ההצהרות 
נגד שיטת החלוקה של הכספים הייחודיים בטלות . כדי ליצור את הרושם שלא רק 
בגין נזיד העדשים שהובטח להם הסירו המר וחבריו את איומם כי לא יתמכו בתקציב , 
הם יצאו בהכרזה כי סיכמו עם שמיר על חידוש פעילותה של ועדת סנפירי ( לקביעת 
קריטריונים ברורים לחלוקת הכספים למוסדות ) , ואם פעילותה של ועדה זו לא 
תניב תוצאות , תיזום המפד"ל הצעת חוק לביטול השיטה הנוכחית של חלוקת הכספים 
הייחודיים . לראשי המפד"ל לא היתה מידה ראויה של אומץ - לב ציבורי להאזין 
לדברי הביקורת שהטיחו נגדם נציגי האופוזיציה . הח"כים אורון , צוקר , 
רמון , פרץ , שטרית , שוחט וכץ - עוז ביטאו בדבריהם לא רק שאט נפש מהתנהגות 
אנשי המפד"ל , אלא גם את תחושתם שהולכו שולל . " הלילה הזה היה סיפורם 
של אלופי הארץ בציניות ובצביעות " , אמר דדי צוקר . אך לח"ך חנן פורת עוד 
היתה עזות המצח להצהיר מעל דוכן הכנסת , שעות ספורות אחרי שאיומה של המפד"ל 
הוכתר בהצלחה , כי " יש בעיית אמת בשיטה . בכך שלא נמצאו הקריטריונים 
הנכונים , לא עוגן הדבר בבסיס התקציב , ומדי שנה בשנה הלב נקרע . אמרנו 
גם לראש הממשלה ולשר האוצר כי יש חילול השם בדבר . אנחנו מודים בכך ומכירים 
בזה . אולם מי שציפה שעל רקע העיוות הזה נהיה מוכנים לומר בלי שום חשבון 
שברו את הכלים ולא משחקים , לא הבין את דברנו . אם תוקן בתוך העוול של 
הייחודיים , כשיטה , עוול שבתוך עוול , ע"י כך שלפחות מוסדות התורה והאמונה 
של הציבור והיהדות הדתית - לאומית זכו לקבל באופן יחסי את הראוי להם , והרבה 
פחות מכך , אנו גאים על כך . מפני שאנו יודעים מה נעשה בכסף ולמה אנחנו 
מחנכים " . ביטאון המפד"ל , " הצופה " , ציין כי המפד"ל " חייבת להסביר 
את עצמה , כדי שהציבור הרחב יבין את השיקולים שהנחוה " . אך אין מה להסביר . 
לא שיקולים מדיניים וטובת המדינה עמדו לנגד עיניהם של המר ושאקי כששינו 
את עמדתם , אלא הרצון שלא רק אגו"י , ש"ס ודגל התורה ייהנו מחלוקת השלל . 
זו האמת בפרשה זו . 
