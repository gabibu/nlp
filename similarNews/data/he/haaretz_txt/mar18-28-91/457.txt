צה"ל הטיל עוצר על הכפר ביר - נבאללה שמצפון לירושלים , בעקבות התקרית בה 
נפצעה שלשום הילדה קרן ויימן , בת 11 , משכונת פסגת זאב , מפגיעת אבן 
שגרמה לשבר בגולגולתה . הילדה נותחה אתמול בבית החולים הדסה בירושלים , 
מצבה הוגדר בינוני . אתמול הסיר צה"ל את העוצר ממחנה הפליטים נור א - שמס , 
באזור טול - כרם , לאחר 31 ימי עוצר . בכפר ענבתא באותו אזור נמשך עוצר 
רצוף כבר 22 ימים . העוצר על הכפר עוורתא שליד שכם נמשך גם אתמול , זה 
היום ה52 ברציפות . מקורות פלשתיניים מסרו אתמול על תקריות בשכם . ברחוב 
פייצל , נזרק בקבוק תבערה לעבר סיור צה"ל , לא נגרם כל נזק ולא היו נפגעים , 
חיילי צה"ל פתחו באש . בכפרים סילת א - חרתיה ויאמון , באזור גנין , נעקרו 
עשרות עצי זית לאורך הכביש הראשי , במקומות שמהם נזרקו אבנים לעבר כלי - 
רכב ישראליים . אתמול צעדה בכפר סילת א - חרתיה צעדת מחאה של כ003 אנשי פת"ח , 
לבושי מדים ומצוידים בנשק קר , לציון יום השנה לקרב כראמה . בצה"ל הוחלט 
לחדש בימים הקרובים , באמצעות המנהל האזרחי , את איחוד המשפחות ברצועת 
עזה . כך אמר אתמול אל"ם סמי מוצפי , מושל עזה . לדברי מוצפי המנהל האזרחי 
יאפשר איחוד המשפחות לקראת החג , בסוף צום הרמדאן , וכן יאפשר לפלשתינאים 
השוהים בכוויית לשוב לרצועה . עוד אמר מוצפי , כי המנהל האזרחי פתח את כל 
המסגדים ברצועת עזה , הוחזרו כל מערכות הכריזה שנלקחו מהמסגדים , עקב המלחמה 
במפרץ הפרסי . ברצועת עזה התקיימה אתמול שביתה חלקית , על פי קריאה של תנועת 
החמאס , לרגל יום אזכור פעולת כראמה . מקורות פלשתיניים מסרו כי תושבים 
רבים לא נענו לשביתה . ברצועת עזה היו אתמול התנגשויות . מקורות פלשתיניים 
דיווחו על שלושה פצועים ברפיח , וכן על פצוע בעזה , כתוצאה מיידויי אבנים 
לעבר כוחות צה"ל . נציג דובר צה"ל בפיקוד דרום , דיווח על פצוע אחד ברפיח . 
תושב הרצועה מהעיירה בני סוהיילה , עיז אלדין אבו - גאמע , בן 04 , נרצח 
אתמול בדקירות סכין , על רקע חשד לשיתוף פעולה . גורמים צבאיים אמרו כי 
בימים האחרונים חידשו הפלשתינאים את רצח משתפי הפעולה ברצועה , לאחר הפסקה 
של שבועות אחדים . אתמול יצאו מהרצועה לעבודה בישראל 51 אלף פועלים . 
