בכנסת , לסיעת דגל התורה או לסיעת התחייה , ייערכו בקרוב . זאת לאחר שנשיא 
בית - המשפט העליון , השופט מאיר שמגר , דחה בסוף השבוע את בקשתה של סיעת 
דגל התורה לקיים דיון נוסף בסוגייה , כדי למנוע את עריכת הבחירות . בית - 
המשפט העליון דחה כבר לפני כחודש וחצי את ערעורה של סיעת דגל התורה בעניין 
זה , ובכך נתן תוקף לבקשת סיעת התחייה לקיים את הבחירות החוזרות . עתה 
עומד הפרש הקולות בין שתי הסיעות על 43 בלבד . תוצאות ההצבעה החדשה יקבעו 
אם הרב משה גפני ימשיך להיות ח"ך שני מטעם דגל התורה או אם בני קצובר ייכנס 
במקומו כח"ך רביעי של סיעת התחייה . על עריכת הבחירות החוזרות , לראשונה 
בתולדות המדינה , החליטו בית - המשפט המחוזי בירושלים ובית - המשפט העליון , 
שאימץ את מסקנותיו . הם קבעו כי הבחירות בשתי קלפיות ברמת - גן ובבני - 
ברק , לא התנהלו כחוק משום שהוכנסו במזיד עשרות מעטפות הצבעה עודפות כדי 
להטות את תוצאות הבחירות . הערכאות נקטו בצעד יוצא הדופן תוך מודעות לסכנה 
שתמונת ההצבעה החוזרת תהיה שונה מקודמתה , עקב שינויים בהרכב הבוחרים ושיקוליהם 
במשך הזמן הרב שחלף . בבקשתה לקיים דיון נוסף בפסק הדין , טענה דגל התורה 
כי ההחלטה על עריכת בחירות חוזרות היא ללא תקדים ומחייבת בירור יסודי ומעמיק 
בהרכב מורחב של שופטים . לטענתה , לא הוכח שהבחירות בשתי הקלפיות התנהלו 
שלא כחוק , ושהליקויים יכלו להשפיע על תוצאותיהן . סיעת התחייה , שהתנגדה 
לדיון נוסף , גרסה לעומת זאת כי אין חדש בטענות אלה , שכבר נדחו בערכאות 
קודמות . השופט שמגר דחה את הבקשה ונתן בכך תוקף סופי לפסק הדין שהורה על 
קיום הבחירות החוזרות . 
