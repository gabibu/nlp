בכירים במשרד החינוך ובבתי הספר לחינוך באוניברסיטאות מאשימים את שר החינוך , 
זבולון המר , בקעקוע הרפורמה והאינטגרציה בחינוך . בדיון סגור , שנערך 
בלשכתו של המר בשבוע שעבר , הוא הודיע כי חרף היערכות המשרד להקמת 31 חטיבות 
ביניים בנתניה בשנת הלימודים הבאה , וחרף העובדה שעיריית נתניה הסכימה לכך 
אחרי התנגדות ממושכת , לא תצא התוכנית אל הפועל . תחת זאת , ייהפכו , 
החל מתשנ"ב ובהדרגה , כל בתי הספר בעיר לייחודיים , וההורים יבחרו את 
בית הספר הנראה להם , ללא מגבלות של רישום אזורי . לחילופין , יוכלו בתי 
הספר לקבוע קריטריונים לקבלה ולברור את תלמידיהם . הבכירים במשרד החינוך 
ובבתי הספר לחינוך מוחים נגד מה שהם מגדירים כקנוניה בין המר לעיריית נתניה , 
המאפשרת לבתי הספר בעיר לא לבצע אינטגרציה במסווה של ניסוי . לטענתם , 
הנסיגה מהרפורמה בנתניה , היא רק ראשיתו של תהליך במערכת החינוך , הזוכה 
לעידוד ולגיבוי שר החינוך . תהליך זה מנוגד , לדבריהם , להחלטת הכנסת 
מ8691 על החלת הרפורמה במערכת החינוך ולמדיניות המוצהרת של משרד החינוך . 
הם מדגישים כי תכלית הרפורמה אינה רק לגשר על הפער העדתי והחברתי , כי 
אם לערב תלמידים חלשים עם בנים למשפחות מבוססות ותלמידים חזקים . קפידבינלפני 
כחודשיים , הציע המר לראש עיריית נתניה , יואל אלראי , להחיל את ניסוי 
בתי הספר הייחודיים בעירו . הדבר נעשה בתגובה לטענת אלראי , כי בכירים 
במשרד החינוך לחצו על העירייה להסכים להחלת הרפורמה . שר החינוך השיב כי 
נתניה אינה חייבת לעשות זאת , והציע לאלראי שעירו תשמש דגם לניסוי חדש בחינוך . 
החלטת המר לא להקים חטיבות ביניים בנתניה , נעשתה בלא ליבון הסוגייה בפורום 
של בכירים במשרדו וללא דיון ציבורי . לבכירים , שהיו בעיצומן של ההכנות 
להחלת הרפורמה בנתניה , נודע רק לאחר מעשה על החלטת השר . אחד מהם הגדיר 
את הדרך בה ניתב המר את נתניה אל מחוץ לרפורמה כ"שיטת עבודה של מסך וערפל . 
לטענתו , הוצג ביקורו של המר בנתניה כהישג של אנשי סניף המפד"ל בעירייה . 
בנתניה ישנו קיטוב חריף בין אוכלוסייה מבוססת לאוכלוסייה חלשה . גל העלייה 
האחרון הרחיב את הפערים , כאשר בעיר נקלטו כ12 אלף עולים , מהם כשליש ילדים 
בגילאי חינוך חובה . בערך כשליש מתושבי העיר הם דתיים ושיעור המבוססים בהם 
גבוה . קפידבינההיתר שנתן המר לסלקציה של תלמידים בבתי הספר בנתניה מבוסס 
על תוכנית שהוגשה לו על - ידי פרוף רינה שפירא מבית הספר לחינוך באוניברסיטת 
תל - אביב . בתוכנית מוצע להפעיל " עקרונות של כלכלה חופשית " במערכת 
החינוך וליצור " תחרות בין בתי הספר על אוכלוסיית התלמידים " . התוכנית 
אינה מתייחסת לנתניה , או לערים אחרות בהן טרם הוקמו חטיבות ביניים , אלא 
לאזורי ניסוי בערים שישתתפו בניסוי . אם יצלח הניסוי , תורחב שיטת הבחירה 
החופשית ותחול על כל מערכת החינוך . לפי תוכנית שפירא , יחולקו להורים עלוני 
פרסום , עם תחילת ההרשמה למוסדות החינוך , והם יוכלו לרשום את ילדיהם לבית 
ספר שיגדיר עצמו כייחודי ויתמקד בפיתוח לימודי אמנויות , יהדות , דרכי 
חינוך מיוחדות , עבודה , חברה או ספורט . לחילופין , יבררו בתי הספר 
את התלמידים באמצעות סיווג ומיון , לפי קריטריונים שייקבעו . תלמידים שיידחו 
על - ידי בית ספר , יוכלו להתקבל לבית ספר אחר , שבו יבחרו הוריהם כאופציה 
שנייה . לצורך כך יוקם מערך הסעות . שפירא טוענת כי תוכניתה תקדם את האינטגרציה 
החברתית , " על בסיס וולונטרי " . לדבריה , לא קצרה מדיניות האינטגרציה 
הנהוגה במערכת החינוך הצלחה רבה . קפידבינבתגובה אמר פרוף יהודה אמיר , 
ראש המכון לקידום האינטגרציה בחינוך באוניברסיטת בר - אילן , כי החלטת המר 
שגויה . " הכיוון של בתי ספר ייחודיים הוא רעיון יפה " , טען , " אבל 
בתי הספר הייחודיים והכיתות הייחודיות בבתי הספר הרגילים , שואפים להומוגניזציה 
של תלמידים ברמה הגבוהה . הם רוצים לקלוט את התלמידים המצטיינים . היות 
שהם מושכים כל - כך הרבה תלמידים הם עורכים סלקציה . סביר שזה יקרה גם בנתניה " . 
אמיר הוסיף כי תמוה בעיניו שמפסיקים את תהליך החלת הרפורמה בנתניה , עליו 
הוחלט עקב המלצות ועדה בראשותו , רק כדי לערוך ניסוי , שטרם הוכיח את עצמו . 
הוא ציין כי כל המחקרים הוכיחו שהרפורמה מאיצה את תהליך האקדמיזציה של המורים , 
אינה מזיקה לתלמידים החזקים ומקדמת את החלשים . הוא ציין , כי הרפורמה 
בנתניה חיונית כיוון ששיעור האקדמאים בקרב המורים בבתי הספר היסודיים בעיר 
נמוך מאוד . קפידבינמלשכת דובר משרד החינוך נמסר בתגובה כי אין שחר לטענה , 
לפיה מתכוון המר לפגוע במדיניות האינטגרציה . טענה זו נובעת מ"צרות עין 
ומדעות קדומות , המכשילות כל ניסוי חינוכי רציני " . עוד נאמר כי פרויקט 
בתי הספר הייחודיים " לא נועד להחליף את החלטות הכנסת בדבר הרפורמה בחינוך " . 
יתר על כן , " שר החינוך החליט למנות ועדה לבדוק את האפשרות לבצע את הניסוי " . 
דובר עיריית נתניה , אבי אלהרר מסר : " העירייה טרם החליטה אם לקיים את 
הרפורמה " . הוא הדגיש כי ההצעה להחליף את הקמת חטיבות הביניים בנתניה בפרויקט 
בתי הספר הייחודיים היתה של שר החינוך . 
