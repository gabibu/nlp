לא תמיד נוחת כאן אלוף הכדורסל של גרמניה , עדיין לא עשה זאת בבית הגמר 
האירופי ובודאי לא למישחק קובע נגד בעל הבית מכבי תל אביב . אתמול אחר הצהריים 
הגיעה קבוצת באייר לוורקוזן למשחק ראשון ביד אליהו . גם אם לא יעלו הגרמנים 
לחצי הגמר בפאריס , אפשר לכנותם הפתעת המשחקים . אם נצחו ויעלו ( הם זקוקים 
גם להפסד אריס ) תהיה זו סנסציה אמיתית . למרות המתח בו צריכים להיות המאמן 
ושחקניו מצאנו קבוצה מקרינת בטחון . המאמן דיק באורמן , רק בן 33 ( שנתיים 
מאמן את באייר ) , עם חינוך ואימון במכללה אמריקאית . המוח של הקבוצה 
הוא הרכז קלינטון ווילר , בן 13 , עם נסיון בפורטלנד ובליגה החצי מקצוענית 
( סי . בי . איי . ) . שניהם היו הדוברים במסיבת העיתונאים אמש . באורמן : 
" ההצלחה שלנו נובעת מהכימיה בקבוצה , מעבודה קשה , משחקנים טובים , 
חלקם ותיקים , וממנהיגות . איני יודע איזו השפעה יכולה להיות במשחק נגד 
מכבי לחוסר הנסיון במעמדים כאלה . אוכל לומר זאת אחרי המשחק . במשחק הראשון 
נגד מכבי היו לנו עליות וירידות . בחלקו לא יכולנו לעשות סל . זה קרה בגלל 
שהקצב השתנה . אנחנו אוהבים לרוץ וכשמאבדים את הקצב קשה לחזור אליו שנית " . 
השאלה היא אם נגד מכבי בתל אביב יורה המאמן לקבוצתו לרוץ . באורמן אמר , 
כי ללוורקוזן יש התקפה מתפרצת מהטובות ביבשת . " אם לא נרוץ נהיה מתוסכלים " , 
הגדיר המאמן הגרמני . הוא יודע היטב על ההגנה המצוינת של מכבי בתקופה האחרונה . 
מחמיא ללאוון מרסר וקובע שלאוון ללא ספק אחד הסנטרים הטובים ביבשת . המשחק 
ביום חמישי יהיה מאוד פיסי לדעת באורמן . ווילר : " איני מרגיש לחץ , 
כי הייתי במצבים כאלה בעבר . אסור לנו לעשות שגיאות . במשחקים כאלה קובעה 
ההגנה וחשוב לנו לעצור את שחקני מכבי . אם לא נצליח לעלות לפאריס , הדבר 
שהפריע לנו יותר מכל הוא חוסר נסיון וחוסר רספקט מצד השופטים " . לוורקוזן 
נחה אמש ותתאמן הערב ב - 00 . 02 . מכבי תל אביב קיים אתמול אימון קל . 
הקפטן דורון גמצי אמר , כי המתח למשחק יורגש הערב באימון המסכם . הקבוצה 
תתאמן גם בבוקר . תוכתר הערב כאלופת בית הגמר במשחק הבית נגד קינגסטון האנגלית , 
שיפתח את המחזור ה - 41 והאחרון . 
