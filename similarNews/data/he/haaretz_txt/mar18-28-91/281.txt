ועדת המעקב העליונה של ערביי ישראל דחתה אתמול בתום ישיבה סוערת ומתוחה את 
ההצעה של " בני הכפר " ו"המתקדמת " לקיים שביתה כללית ביום האדמה , החל 
ב03 במארס . ועדת המעקב מאגדת את חברי הכנסת הערביים , נציגי הגופים הפוליטיים 
הפועלים בקרב הציבור הערבי וחברי מזכירות הוועד הארצי של ראשי הרשויות הערביות . 
ראש מועצת הכפר טירה , טארק עבד אל - חי ( איש חד"ש ) , טען כי אין מקום 
לשביתה והפגנות ביום האדמה . נציגי המתקדמת ח"ך מוחמד מיעארי , ראש המועצה 
המקומית של עראבה אחמד גרבוני , ורגא אגבאריה מזכ"ל תנועת " בני הכפר " , 
מתחו ביקורת על ההצהרות " התבוסתניות " נגד ציון יום האדמה , וכמה חברים 
יצאו להגנת עבד אל חי . מאוחר יותר התגלעה מחלוקת אחרת : אנשי " התנועה 
המוסלמית " האשימו את " ועד ההגנה על האדמות " ( הנתון להשפעת חד"ש ) 
בהעדר פעילות , והאשימו אנשי חד"ש באי - ביצוע החלטות קודמות של ועדת 
המעקב , שלפיהן יש להרחיב את הוועד ולהפכו לגוף כללי . חילופי הדברים היו 
קשים ורק כעבור שעות הצליח יו"ר הועד , אבראהים נימר חוסיין , לסיים את 
הישיבה בהחלטה מתונה שלפיה ייערכו חמש עצרות אזוריות . שלוש מהן יהיו בגליל , 
אחת במשולש הדרומי והשלישית בנגב . בעצרות האלה לא יניפו דגלים וסיסמאות , 
פרט לניסוחים שיוסכמו על הוועד . 
