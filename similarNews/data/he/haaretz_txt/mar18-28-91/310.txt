אמרו " רמת הגולן ? למה לא , בעצם ? " ( " הארץ " , 3 . 31 ) קובע 
רן כסלו כי רמת הגולן היא כישלון התיישבותי חרוץ . לדעתי , הצלחתה של ההתיישבות 
ברמת הגולן איננה נמדדת במספר התושבים , כי אם בישיבתם במקום . אנחנו עלינו 
לגולן בתחושת שליחות שלה היו שותפים רבים במדינת ישראל , החל בממשלה באותה 
תקופה וכלה ברוב העם , שעודד אותנו בזמנים הקשים . אין הבדל ביננו לבין 
מקימי עין - חרוד , כפר גלעדי ופתח - תקוה . אותו חזון מניע את כולנו , 
אלא שעלינו , שלא כמו על מקימי היישובים הללו , מגינה מדינה ריבונית וחזקה . 
רוב המתיישבים ברמת הגולן בחרו בה מרצונם . רובם יכולים להתפרנס בכבוד בכל 
מקום שהוא במרכז הארץ , ואני קובע זאת על סמך היכרות אישית עם רבים מהם . 
אין הבדל בינינו לבין אילת השחר , כפר גלעדי ועוד יישובים בגליל העליון , 
או בינינו לבין הקיבוצים בחן או ברור - חיל , שניהם במרכז הארץ . מצבם 
של מושבים רבים במרכז הארץ רע מזה של המושבים ברמת הגולן . האם גם אותם 
צריך לחסל ? המשבר בחקלאות איננו של רמת הגולן דווקא . אולם , יש חברים 
ברמת הגולן שבחוסר מחשבה הבליטו את הכישלונות החלקאיים והכלכליים של יישוביהם , 
וכך נוצרה סטיגמה של כישלון כלכלי . יש ברמת הגולן יישובים שמצבם טוב , 
והם אף משלמים מס הכנסה . כאלה הם קיבוץ אורטל , מושב יונתן , מושב שעל , 
מושב מעלה גמלא ועוד . יש חקלאות משגשגת וחקלאים מרוצים רבים , שקולם 
לא נשמע . יש מפעלים אזוריים רוחיים , כמו " פירות הגולן " , " יקבי 
רמת הגולן " , או " נתחי רמת הגולן . יש מפעלים פרטים רווחיים ברמת הגולן , 
למשל , " מי עדן " ומסעדות רבות בקצרין . מי שהפיל על ההתיישבות המושבית 
את הנטל הכספי ( ואינני בא לגרוע מאשמת המתיישבים ) הוא ארגון קניות " מושבי 
הצפון " , שמושבו בעפולה , מצד אחד , ומצד שני , ארגון הקניות " מושבי 
הגליל " , הממוקם בצפת . גם קרן התק"ם וארגון קניות " הגליל העליון " 
שקועים בחובות . הכישלונות הכלכליים של מושבים וקיבוצים אינם כישלונותיהם 
של תושבי רמת הגולן דווקא . מאז ביקר כסלו בקצרין השתפר , כנראה , המצב 
שם . הביקוש לדירות גדול ושכר הדירה הוא בין 002 ל004 דולר . התושבים עובדים 
באזור , מקרית שמונה ועד טבריה , והם מרוצים מאיכות חייהם בקצרין . כסלו 
מספר על פינוי התושבים מרמת הגולן במלחמת יום הכיפורים , אך לא על התוכנית 
לפינוי טבריה . אלמלא פונו מתיישבי רמת הגולן , היו מתפנים יישובי הגליל 
העליון , שמבחינתם היוו יישובי הרמה חיץ קדמי . מכל מקום , הגברים חזרו 
ליישובים לאחר 42 שעות . גם ההשוואה בין מספר התושבים ברמת הגולן כיום לבין 
021 אלף האיכרים הסורים שישבו בה לפני מלחמת ששת הימים אינה הוגנת . הרבבה 
הישראלית מייצרת פי 51 מאותם 021 אלף תפוחי - עץ , בשר ועוד . מי שעלה 
לרמת הגולן לאחר שנכבשה הספיק לראות טרסות ששטחן מטר רבוע , ויבולן פירנס 
משפחה סורית חקלאית . אינני נכנס לפולמוס , אם חשוב היה להחיל את החוק הישראלי 
על רמת הגולן . מכל מקום , ראש הממשלה קיבל לידיו כמיליון חתימות בתמיכה 
בחוק רמת הגולן , יותר ממספר המצביעים שתמכו בו בבחירות . גם חברי הכנסת 
שהצביעו בעד החוק לא היו כולם מהליכוד . אסד הוא בן העדה העלאווית , המהווה 
מיעוט קטן באוכלוסייה הסורית , ואין כל ביטחון שמישטרו יתקיים לאורך ימים . 
זאת ועוד , האיש שלא היסס לרצוח אלפי אנשים שונה מסדאם חוסיין אך במעט . 
האם עמו ייחתם הסכם שלום ? ומי יבטיח כי ההסכם יכובד ? אינני מחולמי ארץ 
ישראל הגדולה . משפחתנו יושבת בגולן 32 שנה , אנו מסתכלים אחורה בסיפוק 
וצופים קדימה בתקווה . אם נאלץ לעזוב , שוב לא יוכלו לשכנע אותנו להקריב 
את ביטחוננו כדי להגן על גבול הגליל . מי ירגיע אז את חברי גדות או גונן , 
בהבטחה שהארץ תשקוט 04 שנה ? 
