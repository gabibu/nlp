מערכת הביטחון תמשיך בצעדי הגירוש נגד פלשתינאים שיהיו מעורבים בהתססת השטח . 
כך אמרו גורמים ביטחוניים בכירים ל"הארץ " . לדברי הגורמים , גירוש הוא 
הצעד היעיל ביותר , והוכח גם כי ניתן לבצעו בהליך מזורז . ארבעת המיועדים 
לגירוש מרצועת - עזה נפגשו אתמול עם יושב - ראש לשכת עורכי הדין ברצועה , 
עו"ד פארח אבו - מיידן , והודיעו לו כי החליטו להגיש ערעור . בד - בבד 
הוקם ברצועה גוף מטעם עורכי הדין האמור לעזור לארבעה , שבראשו יעמוד אבו - 
מיידן , וחברים בו שבעה עורכי - דין מהרצועה ועו"ד תמר פלג מישראל . מאידך 
נמצאו עורכי - דין ברצועה שהביעו דעתם כי אין טעם בערעור , וכי אין כל סיכוי 
למנוע את הגירוש . הוועדה המייעצת ליד אלוף פיקוד הדרום , האמורה לדון בערעור , 
צפויה להתכנס עד סוף השבוע לדיון ראשון בעזה ולהאזין לטיעוני הארבעה . 
ארבעת המיועדים לגירוש יהיו רשאים גם להביא עדים שיתמכו בגרסתם . במקביל 
יציגו גורמי הביטחון בפני הוועדה את החומר הגלוי והחסוי שבידיהם . אם תדחה 
הוועדה המייעצת את הערעור , יהיו הארבעה רשאים לעתור לבגץ . מקורות צבאיים 
אמרו אמש כי ייעשה הכל כדי לזרז את הליך הגירוש , כפי שהיה בהליך הגירוש 
הקודם , של ארבעה אנשי חמאס , שנמשך כשלושה שבועות בלבד . מאז תחילת האינתיפאדה 
גורשו 46 פלשתינאים . ההערכה היא כי הארבעה יגורשו ללבנון . במערכת הביטחון 
צידדו זה תקופה ארוכה בחידוש הליכי הגירושים , וכבר יש במערכת רשימות נוספות 
של מיועדים לגירוש , הגם שמודעים בה למדיניות ארה"ב , המתנגדת לגירושים . 
גורמים בישראל דיווחו על החלטתם לשגרירות ארה"ב . קפידבינהארבעה שנגדם הוצאו 
שלשום בלילה צווי - גירוש נמנים על השורה הראשונה של מארגני הפעילות האלימה 
מטעם הפתח . המיועדים לגירוש היו כלואים בעבר פעמים מספר על פעילותם , 
שהתסיסה את הנתונים להשפעתם . שלושה מהם היו שפוטים לתקופות מאסר ארוכות , 
ושוחררו בשנת 5891 במסגרת עסקת החליפין עם ארגונו של אחמד גיבריל . בהתייעצות 
מיוחדת שקיים שר הביטחון משה ארנס בביתו עם גורמי הביטחון הוחלט להפעיל שוב 
את עונש הגירוש , ובהתייעצות עם ראש הממשלה נקבעו השמות . יליד 8591 , 
נשוי ואב לשלושה ילדים , תושב מחנה הפליטים גבאליה . שוחרר מהכלא בשנת 
5891 במסגרת עסקת גיבריל , לאחר שנידון ל51 שנות מאסר על השלכת רימון - 
יד לעבר מאחז של צה"ל . אבו - חבל נמנה על בכירי הפעילים של הפתח ברצועה , 
ובעבר היה נתון במעצר מנהלי חמש פעמים . בפעם האחרונה שוחרר לפני כשלושה 
שבועות . גורמי ביטחון טוענים כי לא הפסיק את פעילותו העוינת גם בהיותו 
חבוש בכלא , והגביר אותה בכל פעם ששוחרר . יליד 0691 , תושב מחנה הפליטים 
גבאליה . שוחרר מהכלא ב5891 במסגרת עסקת גיבריל , לאחר שנידון למאסר עולם 
על השלכת רימון - יד לעבר סיור של צה"ל . מסאלם נמנה על בכירי הפעילים של 
הפתח ברצועה , והוא נתון עתה במעצר מנהלי זו הפעם החמישית . גם הוא המשיך 
בפעילותו העוינת בהיותו חבוש בכלא , כולל בעצם הימים האלה . יליד 0691 , 
תושב מחנה הפליטים גבאליה , נשוי ואב לשני ילדים . שוחרר מהכלא ב5891 
במסגרת עסקת גיבריל , לאחר שנידון למאסר עולם על השלכת רימון - יד לעבר 
כלי - רכב ואחזקת נשק . בכלא נידון למאסר - עולם נוסף , על רצח אסיר שנחשד 
בשיתוף פעולה עם השלטונות . דחלאן נמנה על בכירי הפעילים של הפתח בעזה , 
והמשיך את פעילותו העוינת במסגרת הארגון גם בהיותו אסיר . גורמי ביטחון 
טוענים כי את עיקר פעילותו החבלנית ביצע במהלך היותו שומר במשרדי אונרוו"א 
בגבאליה . דחלאן , שנעצר ב22 במארס , הוא בן - דודו של מחמוד דחלאן , 
פעיל בכיר בפתח שגורש מישראל ב6891 . במחנה גבאליה רוחשים לו כבוד גדול . 
יליד 8591 , תושב בית - להייה , נשוי . ב9791 נידון ל01 שנות מאסר על 
הנחת מטעני חבלה באשדוד . ב0991 היה נתון במעצר מנהלי למשך תשעה חודשים . 
נמנה על בכירי הפעילים של הפתח ברצועה , ולטענת גורמי ביטחון המשיך בפעילותו 
העוינת גם בכלא , והגביר אותה לאחר שחרורו . ברצועה מוגדרים כל ארבעת המיועדים 
לגירוש כמחבלים מן השורה הראשונה , וככאלה היו להם פעילים רבים בשטח , 
ויד חופשית לבצע פיגועים . הארבעה הועברו אתמול לכלא המרכזי בעזה . משפחותיהם 
קיבלו את הידיעה על צווי הגירוש בתדהמה . עם התפשט הידיעה במחנה גבאליה 
פרצו שם התפרעויות , ובמהלכן נפצעו קל ארבעה תושבים , שקיבלו טיפול בביה"ח 
שיפעא . 
