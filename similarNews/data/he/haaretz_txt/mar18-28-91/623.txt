המעריצים המושבעים מחכים לזה שנים אף שקלטת מחתרתית כבר מסתובבת בשוק מאמצע 
שנות השמונים . עכשיו זה רשמי ובאיכות נהדרת : " מופע הקולנוע של רוקי " , 
הסרט שהמציא את המושג " סרט פולחן " , למכירה בחנויות הווידאו . 61 שנה 
אחרי שנוצר ולאחר שבעליו שילשלו לכיסם 06 מיליון דולר והתעקשו שלא להפיץ 
את הסרט על גבי קלטת , הם ינסו לחלוב עתה את פרת הווידאו . בחנות " קורוס " 
בדיזנגוף סנטר נרשמו כבר כמאה הזמנות . " מופע הקולנוע של רוקי " הוא לא 
רק סרט . הוא כבר מושג . העלילה מספרת על זוג צעיר שזה עתה נישא , ברד 
וגאנט . בדרך לירח דבש נתקעת מכוניתם והם נקלעים לטירה מוזרה , שם הם פוגשים 
את דוקטור פרנקפורטר הלובש בגדי אישה , ואת רוקי , יציר כפיו הבלונדי והשרירי . 
הפרפרזה החופשית על סיפור פרנקנשטיין הופכת לפארסה פרועה . יש בטירה משרת 
מטורף ששמו ריף - ראף , אחותו המשרתת ולהקה שלמה של יצורים ססגוניים וטרנסווסטיטים . 
ב3791 זה היה סתם מחזה ניסיוני של טים אובראיין , שהועלה בלונדון בתקציב 
אפסי ועם שחקן אלמוני , טים קארי , אז בן 72 . אחרי חודש העבירו את ההצגה 
מאולם פרינגי באיסט - אנד , שבו היה בקושי מקום לחמישים צופים , לאולם 
בן 006 מקומות בווסט - אנד . אחרי שנה וחצי של הצגות רצופות נקלע למקום לו 
אדלר , מפיק יהודי - אמריקאי , והחתים את קארי וחבריו על חוזה הסרטה . 
כדי להעשיר את ההפקה צירף אדלר לצוות את השחקנית סוזן סראנדון . גים שרמן 
ביים את הסרט . ההתחלה היתה צולעת , אבל באפריל 67 הגיע הסרט לניו - יורק 
ושם החלה היסטריה . אותם צופים הגיעו שוב ושוב ושוב להקרנות . הוקמו מועדוני 
מעריצים , שהדפיסו עיתונים מיוחדים . הצופים הגיעו לבית - הקולנוע לבושים 
ומאופרים כמו הדמויות ומצוידים באבזרים הנכונים . בסצינת החתונה בסרט השליכו 
אורז על המסך , בסצינת הגשם ירו מים מאקדחי - מים ופתחו מטריות , הדליקו 
נרות , צילצלו בפעמונים , זינקו על הבמה ללטף את שדיה של גאנט - סראנדון 
השרה : " גע בי , גע בי " על המסך , וכמובן דיקלמו בעל - פה את כל הטקסט 
ושרו את השירים . התקשורת העניקה חשיפה וכתבות שער לתופעה , האקדמיות התברכו 
במחקרים ועבודות דוקטורט פסיכולוגיות וסוציולוגיות . בהוליווד ניסו לפענח 
את צופן הקסמים . לישראל הגיע הסרט " מופע הקולנוע של רוקי " בסוף 8791 
והיה ללהיט תל - אביבי , מדריך לבני נעורים שהמירו את תנועת הנוער העובד 
באופנוע רועש , בגינס קרועים ובסרטי חצות . בקולנוע פריז עדיין משבצים 
אותו בתדירות גבוהה להקרנות מיוחדות . סוד קסמו של הסרט טמון בלגיטימציה 
שהעניק לפרוורטיות , לקיטש המוגזם ולתיאטרליות הבוטה . " לרע יש כוח משיכה 
משלו " כתב ברונו בטלהיים ב"קסמן של אגדות " " מסמלים אותו הענק , 
או הדרקון , או המכשפה " . ב"רוקי " היה זה ד"ר פרנקפורטר המטורף . את 
כל ההסברים להצלחת הסרט אפשר למצוא אצל בטלהיים . המחזה של אובראיין נכתב 
בתחילת שנות השבעים , אך הסרט נוצר עם לידת הפאנק , והשתלב באופן מוצלח 
מאוד בגל האנרכיסטי שביקש לזעזע את הממסד המרובע . " מופע הקולנוע של רוקי " 
בווידאו הוא סיפור שונה . מי שהשתייך ל"כת " בסוף שנות השבעים ולקח חלק 
פעיל בפולחן שמסביב לסרט , יחוש את ההבדל כשיתרווח בכורסה מול הווידאו . 
כשסוזן סרנדון תתחיל להתפשט ותשיר " גע בי " , יתעורר דגדוג הנוסטלגיה 
באצבעות , אבל ספק אם מישהו יקום ללטף את המסך . קשה להניח שמישהו ישליך 
אורז ושקיות מים על הטלוויזיה בסלון . 
