" היינו בבית , בחדר בקומה השנייה . בדיוק גמרנו להכין את הפסח " , סיפר 
אתמול בבית החולים בילינסון בפתח - תקוה משה בוגייבסקי , שמחבל דקר אותו 
ואת אשתו בביתם במושב גנות הדר . " שמעתי פתיחת דלת . הילדה רצה למטה 
לפתוח את הדלת . צעקתי לה שתחזור , והיא חזרה . אחריה עלה המחבל , עם 
סכין באורך חצי מטר , ונעמד בגרם המדרגות . הוא צעק : אני רוצה כסף ותכשיטים ! 
. אמרתי לו : בסדר גמור ; אתן לך את כל מה שיש , אבל זה נמצא למטה . 
הוא אמר : בוא למטה . אמרתי לו : תרד . הוא ירד וביקש ממני לרדת אחריו . 
" הוא דיבר עברית רהוטה , וחרק בשיניים . היה מאוד עצבני בתנועותיו . 
היה לו חתך על הלחי השמאלית . כאשר ירד במדרגות אמרתי לאשתי : תפתחי את 
החלון ותני לילדים לצאת דרך החלון לגג . חיטטתי בתיקים , והוצאתי כסף מזומן . 
הוא רצה גם את השעון ותכשיטים . אז הוא צעק לאשתי לרדת . היא ירדה למטה . 
אמר לה להסיר שרשראות וטבעות מעליה . לקח אותם ואמר : איפה עוד כסף ? 
אמרתי : זה מה שיש בבית . " הייתי בכוננות כל הזמן . הוא אמר : אני 
לא אעשה כלום ; תעמדי ליד בעלך , ונופף בסכין . אחר - כך צעק : לא הייתי 
פה . במלה האחרונה של המשפט הנחית את הסכין עלי . באינסטינקט שלי הרמתי 
את היד . לדעתי , זה מנע את כריתת הראש . ידי נחתכה בעומק חצי ההיקף שלה . 
נחתכתי גם בצד השני של הראש . " בהינף יד שנייה הוא הוריד לאשתי את האצבע . 
קפצתי עליו . דחקתי אותו על הדלת ואז הוא פתח את הדלת וברח . רצתי אחריו , 
צעקתי בחוץ בקולי קולות : הוא ניסה להרוג אותנו ! השכנים הגיעו והמשטרה 
עצרה אותו . הוא היה בבית אולי שלוש דקות . הילדים הספיקו לעלות לגג . 
הוא בא להרוג , אין לי ספק בכך . מה שבטוח , אמר , ניקח קצת כסף . 
לא צעק שום דבר לאומני . הוא נכנס עם הסכין עטופה בנייר עיתון . התברר 
ששכן ראה אותו עם הסכין עטופה , אז הוא עלה לתוך הכפר ועשה עיקוף " . קפידבינאחד 
השכנים , עקיבא גולדמן , סיפר : " בערך ב00 : 1 בצהרים שמעתי צרחות . 
יצאתי החוצה . ראיתי את משה יושב על הברכיים וצורח : רוצחים אותי ! תיפסו 
את הפושע ! , וראיתי בחור רץ על המדשאה לכיוון הכביש הראשי . בדיוק הגיע 
אחד השכנים , דוד אייזנפלד . הוא רץ להביא את מכוניתו ויצאנו . אלון , 
קצין בסדיר , יצא ורץ אחריו בשדות . נסענו אחריו , וחסמנו לו את הדרך . 
דוד ואלון כיוונו אליו את הנשק שלהם . הוא נעמד , ונופף עם סכין באורך 
חצי מטר . אחר - כך זרק את הסכין ואמר לי בערבית : הידיים שלי למעלה , 
וזה מספיק . אמרתי לו : תשכב על הכביש . הוא ענה : לא . מספיק שאני 
עם הידיים למעלה . " פחדתי להתקרב אליו . חשבתי שהוא מסתיר עוד סכין . 
בעטתי בו ברגל , ואז תפסתי אותו בשערות . השכבתי אותו על הכביש הראשי , 
והכיתי את הראש שלו ברצפה . הכביש התמלא מכוניות . קבוצת ספורט שלנו חזרה 
ממשחק והם באו ועזרו לי " . 
