נחת מטוס " אל על " בשדה התעופה של אילת בטיסה ישירה מהלסינקי אולי סנונית 
ראשונה המבשרת על בוא עונת תיירות האביב מחו"ל . בגלל המלחמה הפסיקו חברות 
התעופה הזרות , ובכלל זה חברות השכר , את טיסותיהן לאילת . בתי המלון 
התרוקנו מתיירים . ירי הטילים על אזור גוש דן הבריח ישראלים רבים לבתי המלון 
בדרום הארץ , אך כעבור שבועיים שבו רבים לבתיהם ואילת נותרה עם בעייתה . 
מנהל מסעדת הלידו במרכז המסחרי אומר כי " עכשיו מעט טוב יותר . בסופי 
השבוע יש התעוררות . בימי השבוע כלום " . 21 שנה הוא כאן ותקופה גרועה 
כמו בימי שיא הקרבות במפרץ אינו זוכר . בשעות הערב המוקדמות היו המסעדות 
במרכז המסחרי כמעט ריקות מסועדים . פה ושם נראו קבוצות של חיילי צה"ל , 
במדים ובאזרחי , סובבים בין השלטים המכריזים על ארוחה בשרית ב8 ש"ח , 
דגים ב51 ש"ח . היו שם הרבה כומתות סגולות של גבעתי . יחידה עשתה בנופש . 
אפשר היה להבחין גם בחיילי או"ם בתספורות קצוצות , שבאו מרמת הגולן לטעון 
את המצברים . " תיירים אין בכלל . ישראלים באים רק לשבתות . באמצע השבוע 
אין כמעט פרנסה " , אומר נהג המונית מרדכי מוסרי . אילת מחכה לחופשת חג הפסח . 
" מ12 במרס בית המלון מלא . התפוסה המלאה נמשכת עד 7 באפריל . נותרו 
עדיין מקומות בודדים לערב ליל הסדר " , אומר בשביעות רצון מוריס בן הרוש , 
סגן מנהל מלון נפטון ( 5 כוכבים ) . במלון המלך שלמה , גם הוא בדירוג 
של 5 כוכבים , המצב דומה . " בימי אמצע השבוע עבדנו החודש על תפוסה ממוצעת 
של % 05 . סופי השבוע היו מלאים . בפסח אנו מלאים לגמרי " , אמר מנהל המלון 
דוד פטל . המחירים לפסח כפולים כמעט מהמחירים הרגילים אינם מרתיעים את 
הישראלים , המזמינים מקומות במלונות השורה הראשונה . מחיר אכסון במלון 
נפטון , בימי החג וחול המועד 691 דולר לזוג ללילה , על בסיס לינה וארוחת 
בוקר . עד הפסח המחיר הוא 88 דולר לחדר זוגי , על אותו בסיס בימי אמצע 
השבוע , ו411 דולר בימי סוף השבוע . במלון 082 חדרים . במלון המלך שלמה 
יגבו מאורחי החג וחול המועד 461 דולר לזוג ללילה , על בסיס לינה וארוחת 
בוקר . המחיר עד פסח 48 דולר לחדר זוגי בימי אמצע השבוע ו701 דולר לסופי 
שבוע . לאחר החג יעלו המחירים השוטפים ויהיו 29 דולר לאדם בחדר זוגי בימי 
אמצע השבוע ו311 דולר בסופי שבוע . המלון מחזיק 914 חדרים . תמונה דומה 
של תפוסה מלאה בימי הפסח וחול המועד הצטיירה במלונות נוספים שדירוגם נמוך 
יותר . לדברי דוד אפל , המנכ"ל והבעלים של מלון אמריקנה ( 3 כוכבים ) 
, כל החדרים יהיו תפוסים בחג . " כולם נלחמים על הישראלי היוצא לנופש . 
מציעים לו הצעות מושכות שמקשות עליו להחליט היכן להתארח " , אמר . בפסח 
יהיה מחיר האירוח במקום 05 דולר לאדם , על בסיס חצי פנסיון , לעומת המחיר 
הרגיל , 54 דולר לזוג , על בסיס לינה וארוחת בוקר בימי אמצע השבוע ו84 
דולר על אותו בסיס בימי סוף השבוע . " הנפילה תהיה לאחר עונת הפסח . נחזור 
לתפוסה הנמוכה של ימי המלחמה במפרץ " , אמר צבי מול , מנהל מלון גלי שולמית 
( 4 כוכבים ) . כל הגורמים בענף הביעו חששות לגבי תנועת התיירות לאילת 
במאי וביוני . אי - ודאות לגבי תיירות האביב קיימת גם במלונות דירות . 
" הבעיה אחרי הפסח תהיה ימי אמצע השבוע . בסופי שבוע לא היה קושי למלא 
את בית המלון גם עד היום " , אמר רלי סלונים , מנהל מלון הדירות ריווירה 
קלאב . דווקא כאן סוף השבוע הקרוב של ערב החג והחג הראשון הוא בעייתי , 
כיוון שמלון הדירות אינו ערוך לקיים ליל סדר . כדי לעודד תיירות פנים לחודשי 
האביב מתכננים גורמי התיירות באילת מבצעים מיוחדים , שעיקרם הצעות מחירים 
מפתות בעיקר לימי אמצע השבוע . בסיסמה " כנפיים אל החופש " ייערך מבצע 
חבילות סיור במחיר מוזל , שישלבו טיסות בחברת ארקיע עם הטבות נוספות . 
לדוגמה : חבילת נופש בת ארבעה ימים במלון ספורט ( 4 כוכבים ) , הכוללת 
טיסות הלוך ושוב , במחיר כ005 ש"ח לאדם . בית המלון פתח בשבוע האחרון אגף 
חדש בן 201 חדרים . יימשך המאמץ השיווקי בחו"ל , בניסיון להניע את סיטונאי 
התיירות האירופים לשלוח את נוסעיהם לאילת עוד באביב הקרוב . ב22 באפריל 
יתקיים באילת הכינוס המסורתי של סיטונאי התיירות מחו"ל . האירוע השנתי , 
שהיה אמור להתקיים בסוף ינואר , נדחה בשל המלחמה . מעריכים כי יבואו 
051 איש . מחירי האירוח לישראלים באילת הקיץ יעלו בשיעורים של עד % 01 לעומת 
המחירים בשנה שעברה , אך לא יהיה בכך כדי להרתיעם מלמלא את בתי המלון ביולי - 
אוגוסט , סבורים גורמי התיירות בעיר . התחושה הכללית של גורמי התיירות 
כאן היא , כי עונת הקיץ הקרובה תיטיב עם הענף . לדברי מנהל מלון ספורט , 
אייריש סטיוון , הישראלים שיבואו הם " עמך " ; כל מי שלא יכול היה להרשות 
לעצמו בימי המלחמה לעזוב את הבית . להערכת גורמי תיירות , יבואו גם קבוצות 
מאורגנות מטעם ועדי עובדים וצפויה תנועה דלילה של תיירות מחו"ל . מנהל שדה 
התעופה אילת , יעקב מור , אומר כי חברת סי - טי - איי , משווייץ , ביקשה 
להפעיל טיסות שכר מציריך מ6 במאי . " אל על " מתכננת אף היא לבצע מהחודש 
הבא , מדי יום שני בשבוע , טיסת שכר ישירה מחו"ל לאילת . " ארקיע " 
נערכת להפעיל רכבת אווירית לאילת , לקראת חג הפסח . לדברי מנכ"ל החברה , 
ישראל בורוביץ , ערב הפסח ( 3 . 82 ) תקיים החברה 91 טיסות משדה התעופה 
דב בתל - אביב לאילת וטיסה אחת במטוס בואינג משדה התעופה בן - גוריון בלוד . 
ביום ראשון שלמחרת החג תבצע החברה 91 טיסות מאילת למרכז הארץ , במטוסים 
מדגם דאש , ועוד שתי טיסות בבואינג . אילת ערוכה לקליטת רבבות הישראלים 
הצפויים להציף אותה . מול מלון גלי אילת עסקו בקדחתנות בעבודות אחרונות 
של הכשרת מגרש חנייה ציבורי חדש . במרכז המסחרי , לא הרחק משם , נשלמו 
ההכנות לפתיחת מסעדה כשרה אל - מארקש . בתי המלון שקטים לפי שעה , אך 
הכל ישתנה בסוף השבוע . 
