שני חיילים נדקרו בידי צעיר ערבי ברחוב הבנים בהוד השרון , סמוך לשעה תשע 
בבוקר . כתוצאה מן הדקירות נפצעו שני החיילים , אלי אטדגי וצחי בן יהודה , 
בני 91 , באורח בינוני וקל . הדוקר , בן 71 , מרצועת עזה , נלכד כשהוא 
פצוע בינוני מן המכות שקיבל . שמו אסור לפרסום בגלל היותו קטין . משטרה 
חילצה את הדוקר מידי קהל רב שהתאסף במקום והביע את זעמו . החיילים הפצועים 
הועברו לבית החולים " מאיר " בכפר סבא . הערבי , שנחבל בראשו , קיבל 
טיפול רפואי בבית החולים מאיר , תחת אבטחה מוגברת של עשרות שוטרים , ואחר 
הועבר למתקן משטרתי . דוקר שני החיילים בהוד השרון הוא ערבי מעזה , שהיה 
מצויד ברשיון כניסה לישראל , כחוק . יחד אתו נעצרו שבעה ערבים נוספים , 
וכן הקבלן שהסיע אותם . הם הועברו לחקירה במשטרת פתח תקוה . שני החיילים 
הפצועים אושפזו בבית חולים , האחד פצוע קל והשני נפצע בעורפו באורח בינוני . 
עם היוודע האירוע , הגיעו למקום כוחות משטרה גדולים , בפיקודם של מפכ"ל 
המשטרה , יעקב טרנר , מפקד מחוז המרכז אסף חפץ ומפקד מרחב השרון זאב אבן - 
חן . מפכ"ל המשטרה אמר , כי לא ניתן למנוע באופן מוחלט מעשים כאלה . לדבריו , 
" אי אפשר להצמיד שוטר לכל ערבי או אזרח העובד בארץ . ההרמטיות האפשרית 
היא רק על ידי מניעת כניסתם של ערבים לעבודה בארץ , ועל כך צריכה להחליט 
הממשלה " . קפידבין " עמדתי ודיברתי עם החבר שלי , אלי אטדגי , בתחנת האוטובוס . 
פתאום , במרחק 02 ס"ם מאחורי גבו , קלטתי את הדוקר קופץ עליו " , סיפר 
צחי בן - יהודה , מהוד השרון , אחד משני החיילים שנפצעו אתמול מדקירותיו 
של תושב רצועת עזה . " הוא דקר את אלי מאחור בצוואר , אחר כך דקר אותי 
בחזה , וכשהוציא את הסכין חתך לי את האצבע . " הדוקר נסוג לשנייה , וניסה 
לקפוץ עלי בחזרה . הייתי בלי נשק . התחלתי לברוח לרחוב הבנים , והוא רדף 
אחרי . " לאלי היה נשק והוא רדף אחרי הדוקר והתחיל לירות עליו . הדוקר 
היה בהלם , הוא נכנס לנגרייה ושם תפסו אותו אזרחים , והתחילו לתת לו מכות " . 
למרדף אחר הדוקר הצטרפו שלושה גברים נוספים מהוד השרון . אחד מהם , משה 
מעיין , עובד בזק , סיפר : " בכיכר רמתיים ראיתי אותו רץ לכיוון רחוב 
הבנים , התחלתי לרדוף אחריו . ברגע שהיה במרחק 01 מטר ממני , נפלו לו 
שני הסכינים . אז ידעתי שזה המחבל . יריתי שתי יריות מהנשק האישי שלי לעבר 
הרגליים שלו . " אני לא יודע אם היריות פגעו או לא . ראיתי שיש התקהלות 
גדולה של אנשים , לכן לא המשכתי לירות . אז הדבקתי אותו , תפסתי אותו 
והפלתי אותו לרצפה . הוא השתולל . נתתי לו מכה - שתיים עם הקת , וריתקתי 
אותו לרצפה עד שהגיע כוח משטרה " . משה מעיין , שירה מנשקו על הדוקר , נחקר 
אתמול במשטרת כפר סבא . נשקו האישי הוחרם . הדוקר לא נפגע מיריותיו , 
או מן היריות של אטדגי . אולם היריות גרמו נזק לנגרייה בה נתפס החשוד , 
ולמכונית שחנתה קרוב . על גופו של הדוקר נמצא אישור כניסה לישראל , אולם 
במשטרה סירבו למסור אם האישור רשום על שמו או על שם אדם אחר . אתמול נחקר 
במשטרת כפר סבא גם הפרדסן יצחק גוראלי , בן 77 , מהוד השרון , אשר הדוקר 
היה אמור לעבוד אצלו , על פי אישור הכניסה שנמצא ברשותו . בפרדס , השייך 
לחברת " משק ירקון " של בני מגדיאל , מועסקת קבוצת פועלים ערבים מבית 
להייה שברצועת עזה , בקטיף תפוזים . גוראלי אמר לחוקרי המשטרה כי אינו מכיר 
את התוקף . בנוסף , נחקרו שאר הפועלים הערבים הועסקים אצלו . הם טענו 
כי אינם מכירים את הדוקר , או את השם המצוין על גבי האישור . 
