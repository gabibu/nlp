ניו יורק ( מיוחד ל"הארץ " ) . איראן מגלה מעורבות פעילה בארגון המרד נגד 
סדאם חוסיין ומגישה סיוע נרחב למורדים השיעים , במטרה להחיש את סילוקו מהשלטון . 
על כך דיווח אתמול " הניו - יורק טיימס " בידיעה בלעדית מכוויית - סיטי . 
הידיעה כוללת גילויים על מגעים שהתנהלו בחודשים האחרונים בין עיראק לאיראן , 
שמהם עולה כי איראן הוליכה שולל את סדאם ויצרה במתכוון רושם מוטעה כאילו 
היא נוטה לצידו במשבר . המידע על מעורבותה של איראן בארגון המרידות נגד סדאם 
נמסר לעיתון על - ידי פקידים בכירים בכוויית ודיפלומטים מערביים והוא מבוסס , 
לדבריהם , על דוחות מודיעין מעודכנים . לדברי העיתון , חותרת איראן באורח 
שיטתי לסילוקו של סדאם ושואפת לכונן במקומו משטר שיעי שיהיה ידידותי לה . 
מקורות בממשל האמריקאי אישרו כי המורדים בעיראק מקבלים סיוע הומניטרי וצבאי 
מאיראן : " הקשר בין המורדים לאיראן נשמר שנים רבות ולא היה צורך לגייסם , 
הם התנדבו " . פקידים בכוויית אמרו כי 03 אלף שיעים משתתפים בלוחמה נגד היחידות 
הנאמנות לסדאם , המתנהלת בערים בצרה , כרבלא ונגף . בערים אלה ריכוז גדול 
של שיעים המגלים אהדה לטהראן . לדברי הפקידים , מורכב הכוח השיעי הלוחם 
נגד סדאם בדרום עיראק משני מגזרים : שיעים שלחמו בשורות צבא עיראק במלחמה 
נגד איראן ולאחר שנפלו בשבי נשארו באיראן , ועיראקים ממוצא איראני , שבראשית 
המלחמה גורשו לאיראן . שגריר נורווגיה בכוויית האנס לונגבה , המקובל כדיפלומט 
בעל ניסיון וידע , אמר לכתב הניו - יורק טיימס כי אין ספק שאיראן מעורבת 
בצורה פעילה מאוד בהתקוממות נגד השליט העיראקי . פרטים שנחשפו באחרונה על 
המגעים שהתנהלו בין איראן לעיראק מאז הפלישה לכוויית מגלים כי טהראן נקטה 
בכוונה תחילה במדיניות דו - משמעית במפרץ , מה שיצר בבגדאד רושם מוטעה על 
כוונותיה האמיתיות של איראן . מדיניות זו גררה את סדאם לשיקולים מוטעים שתרמו 
לתבוסתו . פקידים בכוויית אומרים כי מאז פרוץ המשבר לא הבין סדאם נכונה 
את כוונותיה של איראן ומטרותיה . גם לאחר שהתחילה איראן להחדיר מורדים לשטח 
עיראק , היה עדיין סדאם משוכנע כי איראן תומכת בתביעתו לסיפוח כוויית . 
קפידבינבין שאר הפרטים מתברר כי ימים אחדים לאחר הפלישה הציע השליט העיראקי 
לאיראן ברית אסטרטגית . הצעה זו נמסרה לטהראן באמצעות סגן ראש מועצת ההפיכה 
העיראקית , עיזאת איבריהים , שנשלח לטהראן על - ידי סדאם . איראן דחתה 
את ההצעה , והעבירה את פרטיה לשר החוץ הכווייתי . לדברי דיפלומטים מערביים 
במזרח - התיכון ומומחים ערביים , גילתה עיראק לאיראן מראש את כוונתה לפלוש 
לכוויית במסר חשאי מסדאם לנשיא איראן , האשמי רפסנגאני . סדאם הבהיר במסר 
כי " אירוע מסוים " עומד להתרחש במפרץ וביקש מנשיא איראן לא להתערב . בשלב 
מסויים , לאחר שמועצת הביטחון אישרה עיצומים כלכליים נגד עיראק , הגיע 
שר החוץ העיראקי לטהראן והציע שיתוף פעולה כלכלי סודי בין שתי המדינות . 
עיראק אף הבטיחה לאיראן סיוע בסכום של 52 מיליארד דולר כפיצויים לנזקים 
שנגרמו לה במלחמה הארוכה נגדה . טהראן לא דחתה את ההצעה אך בד - בבד העבירה 
את פרטיה לשר החוץ הכווייתי . לפי מקורות מהימנים , הגיש השר הצעה נגדית 
והבטיח כי כוויית תגיש לאיראן סיוע כלכלי . לאחר שתבוסתו של סדאם חוסיין 
נראתה וודאית , ניתק נשיא איראן את המגעים עם עיראק . בתוך כך הגביר את 
הסיוע לגורמים השיעים בעיראק . 
