דיון ראשון בערר על החלטת מערכת הביטחון לגרש את ארבעת פעילי הפתח מהרצועה 
יתקיים הבוקר ב9 בבית המשפט בעזה בפני הוועדה המייעצת שליד אלוף פיקוד הדרום , 
בראשותו של נשיא בית הדין הצבאי סא"ל אלי זיכרמן . צוות משפטנים שגובש 
אתמול , בראשות ראש לשכת עורכי הדין ברצועה פארח אבו - מיידן ועו"ד תמר 
פלג , יגן על הארבעה . בצוות משתתפים גם עורכי הדין ראגי סורייני , מחמוד 
אבו - שהבאן ומחמוד לידאווי . צוות המשפטנים יטען היום בבית המשפט כי עונש 
הגירוש הוא כמו מוות . כן יטען הצוות כי ארבעת מרשיו גמאל יסין חסאן אבו - 
חבל , האשם מחמד עלי דחלאן , מועין מחמד מחמד מסאלם וגמאל עבד - ראבו אבו - 
גדיאן לא ביצעו שום פעולה המצדיקה את גירושם מאדמתם , וכי אם יש חומר המחשיד 
אותם בעברות ביטחוניות , יש להעמיד אותם למשפט . מנגד יטענו גורמי ביטחון 
והתביעה הצבאית כי מדובר במחבלים ממשוחררי עסקת השבויים עם אחמד גיבריל , 
שמאז שחרורם ב5891 עסקו בפעילות חבלנית גם בתוך הכלא וגם מחוצה לו , התסיסו 
את השטחים וגרמו לעלייה ברמת האלימות . גורמי הביטחון יציגו בפני הוועדה 
חומר חסוי האמור לקשור את ארבעת המיועדים לגירוש לחשדות נגדם . קפידבינמעריכים 
כי עד לתחילת השבוע הבא כבר ניתן יהיה להחליט אם לדחות את הערר . אם יידחה 
הערר , נתונה למיועדים לגירוש האפשרות לעתור לבג"ץ . גורמים בכירים במערכת 
הביטחון אמרו אמש ל"הארץ " כי ההליכים המשפטיים יזורזו , כדי שלא לסרבל 
אותם , וכדי שעונש הגירוש יהיה אפקטיווי . אם יחליטו המיועדים לגירוש שלא 
לעתור לבג"ץ , הם יגורשו תוך 42 עד 84 שעות . מערכת הביטחון אמורה להטיס 
את הארבעה עד ללבנון , ככל הנראה , ומשם הם יוסעו במונית . ארבעת אנשי 
החמאס שגורשו לפני מספר חודשים מהרצועה העדיפו שלא לערער לבג"ץ , ותוך 42 
שעות מרגע שנדחה הערר שלהם הם אכן הובלו אל מחוץ לגבולות ישראל . עד כה 
גורשו מישראל 46 פלשתינאים . שר הביטחון משה ארנס אמר אתמול כי כל עוד תימשך 
רמת האלימות הנוכחית , תמשיך מערכת הביטחון בנקיטת צעדי הגירוש . 
