את התיסכול פורקים בדרך כלל על נחותים וחסרי ישע . לא כך בחולון . אחרי 
שני הפסדי ליגה רצופים שנחלו בשלומיאליות , בהפרש של נקודה מול מכבי ראשון 
לציון והפועל גבת הוציאו שחקני הפועל חולון את כל מירצם כדי להכות דווקא 
באלוף ובמוביל מכבי תל אביב . לא קל היה לחולונים . לעיתים היה נדמה כי 
הם עומדים לנחול אכזבה נוספת אפילו בהפרש גבוה . זה היה כאשר מכבי הוביל 
7544 ( דקה 52 ) בעיצומו של מטווח פרטי של דורון גמצי שקלע 01 נקודות בארבע 
דקות וחצי . למפנה שבא אחר כך היו שני מרכיבים : סגירה טובה של גמצי ( 
בידי ניב בוגין אחר כך גם דלזל בעוד השאר שומרים איזורית ) ומפגן קליעות 
מדהים של טרי פייגינס , שקלע אחרי ההפסקה 42 נקודות ( 63 בסה"ך ) , תוך 
שהוא נעזר בארבע שלשות . רק שתי החטאות היו לו לפייגינס במחצית השניה . 
לזכות החולונים עמד גם משחקם העדיף מתחת לסלים , שם הצטיין ארל וויליאמס 
עם 41 ריבאונדים , כשלצידו ריצי דומאס , 01 . לגבי דומאס זה היה חיפוי 
על יכולת קליעה פושרת ( רק שש נקודות אחרי ההפסקה ) . מתחת לסל בלטה חולשתו 
של לאוון מרסר , שאומנם במחצית הראשונה בילה דקות רבות על הספסל , אבל 
לסיים משחק עם ארבעה ריבאונדים זה בהחלט מעט מדי עבורו , קריטי למכבי . 
המצטיין במכבי מתחת לסלים היה אד הורטון 01 כדורים חוזרים . הורטון , 
שהחליף את מרסר בחלקה השני של המחצית הראשונה , צבר עד ההפסקה 61 נקודות 
( ! ) , עם החטאה אחת בלבד . אחרי ההפסקה נחלש ותפוקתו ירדה מאוד 
רק שתי נקודות . נקודה אופיינית במשחק היתה היד הלא מאופסת של שחקני החוץ , 
בעיקר של מכבי : מוטי דניאל ( 2 ) , גיא גודס ( 4 ) , חן ליפין ( 
3 ) , ווילי סימס ( 3 ) . רויאל השלים את תמונת המאכזבים עם שמונה נקודות , 
אף לא אחת במחצית השניה . אצל החולונים איכזב במדד הנקודות ישראל אלימלך 
שניסה כוחו ללא הצלחה ( אפס נקודות ) . ניב בוגין סיים עם חמש , אבל 
לזכותו השמירה הטובה על גמצי . דלזל היה מאופק וצבר 01 נקודות . מה שפגם 
בשטף המשחק היו איבודי הכדור הרבים של שתי הקבוצות . אך דקות ההתעוררות 
הגדולות , שהפכו את ההיכל להר - געש , חיפו על דקות מייגעות רבות , בעיקר 
במחצית הראשונה . המהפך האחרון היה בדקה ה - 43 . פייגינס צלף שלשה והעלה 
את חולון ל - 0796 . למודי נסיון מהמשחקים הקודמים , גילו שחקני חולון 
זהירות רבה . אומנם הטעויות היו מנת חלקם גם בשלבים הקריטיים של המשחק , 
אבל היריב שעמד מולם עשה רושם כאילו הוא עייף ממאבקיו האחרונים בגביע האלופות 
ומחכה לספליט . 
