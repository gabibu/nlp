וינדהווק , נאמיביה ( אי - פי ) . נשיא נאמיביה , סאם נוגומה , הכריז 
ביום העצמאות הראשון של מדינתו שחל אתמול , כי לאחר עשרות שנים של מלחמות 
ודיכוי הצליחה נאמיביה להגיע לשלום ולסובלנות . נוגומה אמר ל02 אלף האזרחים 
שיצאו לחגוג , כי בתריסר החודשים האחרונים חזה עמם , המונה 3 . 1 מיליון 
נפש , בהתבססותו של משטר דמוקרטי . " הממשלה תוסיף לפעול למען השכנת פיוס 
לאומי . שלא כמו בימים הקודרים שקדמו להכרזת העצמאות ולו בהטלות עוצר , 
בזוועות ובמעשי טבח , יכולים היום התושבים לנהל את חייהם בחופשיות וללא 
מורא " . ארגון עמי דרום - מערב אפריקה , שבראשו עומד נוגומה , השקיע מאמצים 
רבים בהפגת המרירות שנוצרה עקב מלחמת הגרילה הממושכת שלו נגד ממשלת דרום - 
אפריקה . מאבקו של הארגון הביא אל קצו את שלטונה בן 57 השנה של פרטוריה 
במושבה הגרמנית לשעבר , ששמה המקורי היה " דרום - מערב אפריקה " . השכנת 
השלום והמעבר לשלטון של שחורים אירעו באופן מהיר יחסית , לאחר קיום בחירות 
בפיקוח האו"ם . ארגונו של נוגומה ניצח בבחירות וקיבל את השלטון . דרא"ף 
ניאותה לוותר על נאמיביה כחלק מהסכם אזורי , שכלל נסיגה של הכוחות הקובאניים 
מאנגולה . נוגומה אמר בטקס העצמאות , כי ממשלתו פועלת ללא לאות למען העברת 
המבנה הקולוניאלי הישן מן העולם וכינונה של מערכת דמוקרטית חדשה . " עם 
זאת , מאמצי הממשלה לסייע לשחורים המצויים במצוקה כספית נתקלים בקשיים עקב 
בעיותינו הכלכליות " . למרות האופטימיזם השורר בנאמיביה , מרחף עדיין מעל 
המדינה איום קריסתה של מערכת כלכלית רעועה . סכנה נוספת ליציבותה של נאמיביה 
טמונה גם בתחושתם של רבים מן השחורים , כי ציפיותיהם מן העצמאות לא התגשמו 
וכי הלבנים נותרו בעלי אמצעים , בעוד שהם עצמם חסרי כל . 
