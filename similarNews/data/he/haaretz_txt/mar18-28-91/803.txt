34 שנה אחרי הקמת מדינת ישראל הושגה אמנם פרולטריזציה , אך לא אצל אזרחיה 
היהודים דווקא הבורחים , כך אומרים , מעבודת - כפיים אלא אצל אזרחיה 
הערבים . המדיניות של הפקעת הקרקעות של האוכלוסייה הערבית , שהונהגה עם 
הקמת המדינה , הפכה את הפלח הערבי , שדורות התפרנס מעבודת אדמה , לפועל 
שכיר העובד בעיר וחי בכפר . לכן , לגבי רוב ערביי ישראל , יום האדמה אינו 
קשור בהתמודדות עם בעיות הקשורות דווקא באדמה שאיננה עוד , אלא בבעיות שעניינן 
מקום עבודה , שכר , תנאי עבודה , יוקר ורמת - חיים . על רובד המצוקה 
הפוליטית מתוסף רובד המצוקה הכלכלית . את שניהם מדרבנת אפליה , שזה מכבר 
איש , גם לא הממסד , אינו מכחיש את קיומה . רק מתווכחים על ממדיה . בשנים 
האחרונות מרבים לדבר אצלנו על מכת האבטלה . מעטים יודעים שפגיעתה קשה שבעתיים 
ביישובים הערביים . היא גם חמורה פי - כמה בשטחים , אך בהם לא נעסוק הפעם . 
עסקני ההסתדרות במשולש ובגליל , מכל גוני הקשת הפוליטית , שעמם שוחחתי , 
ציינו שכמה גורמים חברו יחד בגידול שחל בממדי האבטלה בקרב ערביי ישראל . 
בניואנסים שונים הם אמרו כי על המיתון הכלכלי שבו שרוי כל המשק , יש להוסיף 
כגורמים שהחמירו את האבטלה עוד שניים . האחד , האווירה הכללית האנטי - 
ערבית , שמקורה בבעיות הביטחון היום - יומי שהחריפו ; השני , גלי העלייה , 
בעיקר מברית - המועצות . ברשות העסקנים האלה רשימות ארוכות של פועלים ערבים 
אשר פוטרו בשנה האחרונה , הן משום שהמפעל שבו עבדו נסגר או צימצם את היקף 
הייצור ; הן בעקבות פעולות טרור נגד אזרחים יהודים וקריאות של פוליטיקאים 
ושל המון היסטרי לסילוק ערבים ; והן משום שבמקום פועלים ערבים שפוטרו הובאו 
עולים חדשים . עיתונים בשפה הערבית המופיעים בישראל מלאים כתבות על פיטורים 
של פועלים ערבים ממקומות עבודה רבים : קרגל בלוד , ארגמן ביבנה , דלתא - 
טקסטיל בנצרת - עלית , עלית ברמת - גן , טמפו בנתניה , כיתן בנצרת , 
קורניש במגדל העמק , מלון גרנד ביץ בתל אביב ומלונות אחרים , מושב מעונה , 
קואופרטיב דן , מרכולים , מוסכים , קבלני ניקיון , משחטות עוף ועוד . 
יישובים ערביים על - פי נתונים של שירות התעסוקה , מוסדות ההסתדרות והמועצות 
המקומיות , וגם על - פי מראה עיניים של בתי - קפה מלאים בשעות היום וקרנות - 
רחוב שבהן מתגודדים מחוסרי עבודה היו לקנים של אבטלה כרונית . מזכיר ועדת 
הפועלים בעיר אום - אל - פאחם , יוסף גברין , גילה בישיבה הראשונה כי בעירו 
רשומים 057 מובטלים ; 054 מהם מקבלים דמי אבטלה . מספר המובטלים בפועל , 
אמר אחד המשתתפים בישיבה , מגיע ל001 , 1 , לא כולל הנשים והנערות המובטלות . 
מחקר מקיף שערך ד"ר עזיז חיידר , יליד הכפר מגד אל - כרום , חוקר מכון 
טרומן בירושלים , מביא נתונים קשים מאוד . בהציגו את מחקרו אמר ד"ר חיידר : 
" הערבים היו תמיד הקורבן הראשון והעיקרי לכל מיתון ומשבר כלכלי במדינת 
ישראל . הנתונים הרשמיים על רמת האבטלה בקרב הערבים . . . אינם משקפים 
את התמונה כולה . זאת משתי סיבות עיקריות : קיים מחסור בלשכות שירות התעסוקה 
ביישובים הערביים ; המובטלים הערבים נוטים פחות לחפש עבודה באמצעות לשכות 
העבודה , ועדיין נפוצה תופעת ההעסקה באמצעות ראיסים " . " החל משנת 0891 
קיימת עלייה מתמדת במספר המובטלים הערבים ובשיעור שלהם , בתדירות גבוהה 
יותר מאשר בכוח העבודה היהודי . בשנת 6891 היו % 1 . 7 מכוח העבודה האזרחי 
בישראל מובטלים , לעומת % 5 . 01 מכוח העבודה הערבי . מגמה זו נמשכת עד 
היום " , אומר ד"ר עזיז חיידר ומביא נתונים ( ראה טבלה ) . מה עושה ההסתדרות 
כדי להגן על הפועלים הערבים ? התשובה שקיבלתי מעסקניה בכפרים הערביים נעה 
בין " מעט מדי " ל"לא כלום " . " ידינו כבולות " , אומר גמיל אבו - ראס , 
ממלא - מקום המזכיר של מועצת פועלי טייבה , מגדולי היישובים הערביים בישראל . 
" כשבאים אלי פועלים ממפעל כמו טמפו או עלית שפוטרו מעבודתם , אני לא 
יכול אפילו לפנות למקום העבודה שלהם . טמפו קשור למועצת פועלי נתניה ועלית 
קשור למועצת פועלי רמת - גן . אני , כנציג נבחר של פועלי טייבה , איני 
מסוגל לטפל בעניינים של פועלי היישוב שלנו , משום שחלקם הגדול מועסק מחוץ 
ליישוב . זהו אחד המצבים האבסורדיים שאליו נקלעו הפועלים הערבים . באין 
מפעלי תעשייה ומקומות עבודה גדולים ביישובים שלנו , נאלצים הפועלים לעבוד 
בחוץ ואף רחוק מהם , בדרך - כלל ביישובים יהודיים . וכשהאבטלה גדולה , 
לא מתביישים העסקנים של מועצות הפועלים ביישובים היהודיים להגיד לי , כשאני 
פונה אליהם בענייני הפועלים שלנו : עניי עירי קודמים . בפועל , הם מפקירים 
לעתים את הפועלים הערבים שבתחום יישוביהם . אותם עסקנים אינם מעזים להגן 
על מקום עבודתם של פועלים ערבים , כשברקע נשמעת הסיסמה ערבים הביתה ; ועוד 
יותר , כשהם יודעים כי במקום הפועלים הערבים המפוטרים יועסקו עולים חדשים 
מברית המועצות . מה נשאר לי לעשות ? כשאני צועק , בקושי שומעים אותי . 
נשאר לי רק להדריך את הפועל המפוטר איך לשמור על זכויותיו , איך לדרוש 
פיצויים הוגנים וכדומה " . גמיל אבו - ראס נשמע בהחלט מיואש . בהתייחסו למעמדם 
של הפועלים הערבים בישראל בכלל ובשוק העבודה בפרט , מגיע ד"ר עזיז חיידר 
למסקנה , כי הפועלים הערבים קיבלו את המאפיינים של עובדים " זרים " . 
" הערבים עובדים בעבודות שאינן רצויות בעיני הפועלים היהודים ; שכרם ותנאי 
עבודתם נופלים מאלה הנהוגים בקרב הפועלים היהודים ; הם הראשונים להיפגע 
מן האבטלה ; עדיין ישנם נשים , ילדים ונוער ערבים המועסקים בתנאים הדומים 
לאלה הנהוגים בארצות קולוניאליות וסמי - קולוניאליות . ההפרדה בין שתי האוכלוסיות , 
היהודית והערבית , מבחינה מוסדית וגיאוגרפית , היא נתון שאי - אפשר להתעלם 
ממנו . קיימת אפלייה שלא ניתן להסתיר עוד " , הוא אומר . מבקריו של ד"ר 
עזיז חיידר דורשים ממנו להשוות את תנאי העבודה של הפועלים הערבים בישראל 
עם אלה שבארצות אחרות , ובכלל זה המדינות הערביות , או עם אלה של מיעוטים 
שונים , שחורים , אסיאנים והיספאנים במדינות מפותחות כמו ארצות הברית . 
על כך הוא משיב : " בישראל אני משווה רק בין אזרחים ישראלים ממגזרים שונים . 
אם בארץ כלשהי קיימת אפליה בין מגזרים שונים , ולא משנה אילו מגזרים , 
אין להתחמק ממנה ואין לטשטש אותה בטענה שבמקום אחר המצב גרוע יותר " . אחד 
המאפיינים הבולטים של תהליך השתלבותו של כוח העבודה הערבי במשק היא הניידות 
הגבוהה . מקורה בשתי סיבות עיקריות : צמצום היקפה של החקלאות הערבית בשל 
הפקעת הקרקעות ; והיעדרם של תשתית תעשייתית ומפעלי פיתוח ביישובים הערביים . 
מאפיין אחר של תעסוקת הערבים בישראל , על - פי מחקרו של ד"ר חיידר , הוא 
שהפועלים הערבים נמצאים בדרגה נמוכה מזו של הפועלים היהודים וגבוהה מזו של 
פועלי השטחים . במשך שנים עבדו הפועלים הערבים בעבודות הקשות בענפי החקלאות , 
הבנייה והשירותים . בשנות ה07 וה08 , בעקבות שינויים במשק , עברו הפועלים 
הערבים בהדרגה לתעשייה . הם תפסו את מקומם של פועלי התעשייה מבני עדות המזרח , 
שפנו לעבודות ברמה גבוהה יותר ; ואילו פועלי השטחים תפסו את מקומם של הפועלים 
הערבים בישראל . " קיים ריכוז של מועסקים יהודים במקצועות של צווארון לבן " , 
אומר ד"ר חיידר . וייצוג הערבים בהם אינו עולה על % 4 . 3 . לעומת זאת , 
קיים ריכוז של יהודים מזרחים וערבים במקצועות של צווארון כחול , כאשר ייצוג 
הערבים בהם מגיע ל%2 . 21 . המסלולים המובילים לאיוש תפקידים של האריסטוקרטיה 
של הפועלים הישראלים , בעלי הסטאטוס הגבוה , הרגיש ( ביטחונית ) ובעליההכנסה 
הגבוהה , חסומים בפני הפועלים הערבים . הכוונה בעיקר למועסקים בתעשייה 
הצבאית , בתעשייה האווירית , בהובלה ימית ואווירית , במפעלים הסתדרותיים 
העובדים בשביל משרד הביטחון ובחברות ממשלתיות כמו חברת החשמל , מקורות , 
בזק ועוד " . על - פי נתונים שפירסמה אחת מוועדות המשנה של ועדת המעקב של 
האוכלוסייה הערבית , שעה שערביי ישראל מהווים % 71 מכלל אוכלוסיית המדינה , 
אחוז הערבים המועסקים בשירות המדינה הוא כ%6 . קפמאבינשינויים מבניים בכלכלה 
הישראלית ועצם מיקומם של הפועלים הערבים במפת התעסוקה הכללית גורמים לפער 
בהכנסות , לרעת הפועלים הערבים . בשנים האחרונות עלה משקלם של ענפי השירותים 
( רואי - חשבון , עורכי - דין ומוסדות פיננסיים ) על חשבון הייצור , 
ועמם גדל פער ההכנסות לרעת עובדי הייצור . שיעור הערבים בשירותים אלה זעום 
כל כך שכקבוצה סטטיסטית , הם לא נהנו מהתגברות הביקוש בענפים אלה ומהעלאות 
השכר בו . בשנים האחרונות גדל פער השכר בין עבודות עתירות - ידע לעבודות 
עתירות - עבודה , לרעת מלאכות הכפיים . כיוון ששיעור הפועלים הערבים בעבודות 
עתירות - עבודה הוא גבוה , ממילא שכרם נמוך יותר . הצטרפותם של פועלי השטחים 
לשוק העבודה גרמה להשפעה ממתנת של קצב עליית השכר במשק הישראלי כולו , ומכך 
נפגעו גם הפועלים הערבים . הנתונים הרשמיים מצביעים על גידול - מה בשיעורן 
של הנשים הערביות היוצאות לעבודה . בשנת 5891 הן היוו % 71 מכלל המועסקים 
הערבים , לעומת % 14 בקרב היהודים . חלה ירידה דרסטית במספר הנשים הערביות 
המועסקות בחקלאות וגדל משקלן בתעשייה ובשירותים הציבוריים . בשל העלייה 
ברמת ההשכלה של הנשים הערביות הצעירות , גדל מספרן של המורות והאחיות הערביות . 
% 54 מכלל עובדי ההוראה הערבים הן נשים . אך בצד אלה ממשיכה להתקיים בכפרים 
הערביים תופעת ה"ראיסים " . חלק מן הנשים המועסקות בידי קבלני הפועלים הן 
מבוגרות , רבות מועסקות בעבודות עונתיות , וחלקן אינו מאורגן וממילא אינו 
נכלל בנתונים הרשמיים . מחקר שערכה דבורה ברנשטיין על עבודות הניקיון , 
המצוטט על - ידי ד"ר חיידר , מראה שעקב המחסור בעובדי ניקיון ( בבתי - 
חולים , במוסדות להשכלה גבוהה ובבנייני משרדים ) , הועבר חלק ניכר מהעבודות 
לקבלנים . חלק מהקבלנים מסתייע בראיסים כקבלני - משנה , ואלה מתווכים 
בין הקבלן היהודי לעובדות הערביות . השיטה מאפשרת תחלופה גבוהה , פיטורים 
שרירותיים ותכופים , תשלום שכר נמוך ושלילת זכויות . מצבם של הנערים והילדים 
עוד גרוע יותר . חיידר קובע : " התופעה של העסקת ילדים ( לרבות ילדים 
מתחת לגיל 41 ) באופן לא - חוקי עדיין קיימת במגזר הערבי " . שיעור הנערים 
הערבים בני 41 עד 71 המועסקים בתעשייה הוא % 62 , בבניין % 71 , במסחר % 31 
ובשירותים אישיים % 31 . לעומתם , מועסקים יותר נערים יהודים בשירותים אישיים 
( % 52 ) , בשירותים ציבוריים ( % 21 ) , במסחר ( % 71 ) ובחקלאות ( 
% 62 ) . נערים יהודים נעדרים מענף הבנייה , ושיעור המועסקים בתעשייה ( 
% 5 . 31 ) הוא כמחצית משיעור הנערים הערבים . הנערים הערבים מועסקים בעבודות 
קשות יותר שבהן שכר העבודה נמוך יותר . האינטרס המשותף של מעסיקים ומועסקים , 
שלא לדווח לשלטונות המס על העסקה והכנסה , מביא להעסקת נערים בלא הגנה 
ותנאים סוציאליים . בהסתמכו על החוברת " סקרי כוח - אדם 6891 " של הלשכה 
המרכזית לסטטיסטיקה , עולה כי בממוצע עובד כל מועסק ערבי כחמש שעות בשבוע 
יותר מאשר מועסק יהודי . שכיר יהודי בחקלאות עובד 5 . 63 שעות בממוצע בשבוע , 
וערבי 6 . 14 ; בתעשייה 2 . 83 ( לעומת 6 . 24 ) ; בבנייה 83 ( 04 ) 
; במסחר , בשירותי אוכל והארחה 4 . 83 ( 7 . 34 ) ; בשירותים ציבוריים 
וקהילתיים 7 . 03 ( 5 . 33 ) ; ובשירותים אישיים ואחרים 8 . 03 ( 2 . 
14 ) . אשר לביטוח הסוציאלי , המהווה מרכיב חשוב בזכויות הסוציאליות של 
כל ציבור העובדים , מראים נתונים ( אמנם ישנים ) מ0891 כי מתוך 4 . 368 
אלף שכירים וחברי קואופרטיב יהודים , 2 . 846 אלף ( % 57 ) מבוטחים על - 
ידי מקומות עבודתם ; בין הערבים היו 1 . 83 אלף מבוטחים מתוך 8 . 08 אלף 
מועסקים שכירים ( % 2 . 74 ) . % 6 . 61 מהיהודים ו%5 . 12 מהערבים לא היו 
מבוטחים . לגבי % 4 . 8 מהיהודים ו%1 . 13 מהערבים לא היה מידע . ממצאים 
אלה רק מאששים את הנתונים האחרונים של הלשכה המרכזית לסטטיסטיקה , שעל - 
פיהם % 46 מהמשפחות הערביות נמצאות מתחת לקו העוני . 
