כן הגישה אליה קשה " , כותבת אניטה ברוקנר ב"אובזרוור " . כל זאת מפני " שהאשה 
והאמנית נלחמות זו בזו על קדימות " . דברים אלה ואחרים נכתבו לרגל הופעת 
הביוגרפיה של הרברט לוטמן " חיי קלט " . הדיעות על הספר חלוקות . ב"אינדיפנדנט " 
כותב המבקר כי זו ביוגרפיה משעממת לחלוטין . ואילו לדעת אניטה ברוקנר , 
לא זו בלבד שלוטמן עשה עבודה יסודית אלא גם הצליח לכתוב ספר חדור חית . 
" סאנדיי טיימס " כותב שהספר הוא אלגנטי ומדגיש את החשיבות של ילדות הסופרת 
בבורגונדי , שהכשירה אותה להפיק את תיאורי הנוף הנפלאים והמדויקים שלה . 
אניטה ברוקנר כותבת על קולט , כי היתה פקחית ומאופקת וכי ניחנה בחוכמה שמעבר 
להשגתם של רוב קוראיה המסורים , כשתודעת הסופר שלה תמיד מקדימה את ציפיותיהם . 
קולט כתבה בהתמדה חמישים שנה , לעתים עד 11 שעות ביום . היא כתבה הכל . 
היא כתבה לעיתונים , כתבה ביקורות ורשימות וניסחה מודעות והמלצות . חייה 
האישיים עוררו שערוריות , פרשות אהבים , בגידות , שלושה בעלים , בי - 
סקסואליות . כל זה מצא דרכו אל יצירתה שהיא שלמה ואותנטית . , קפתראותול 
אסטר , שספרו " טרילוגיה ניו יורקית " ראה אור לא מכבר בתרגום עברי בהוצאת 
זמורה , ביתן , בונה בסיפוריו חידה המבקשת פתרון , אך אינה יכולה להתפענח 
באופן סופי . הוא נרדף על ידי שאלות של זהות , מוות ואובדן . הדמויות 
שלו , הנקלעות למשבר קיומי על ידי הטלה בודדת של קוביית המזל , מוצאות 
עצמן קשורות באנשים ובדברים חסרי פשר . כך בשלושת הסיפורים של " טרילוגיה 
ניו יורקית " שולח אוסטר את הבלש שלו לפתור שורה של חידות לא ניתנות לפתרון . 
ברומאן " המצאת הבדידות " מספק מות אביו את נקודת הזינוק אל הזיכרון והכתיבה . 
אחר כך בא תור השואה ב"ארץ הדברים האחרונים " , וספרו האחרון " ארמון 
הירח " הוא מסע אל נבכי הזהות האמריקאית . ברומאן החדש שלו , " המוסיקה 
של המקריות " , אוסטר מגלה את קלפיו כבר בפסקה הראשונה . הוא ישחק בקלפי 
השרירות , המקרה , בסיכון ובצירוף מקרים ולמן הרגע הזה צריך הקורא לשים 
לב לכל פרט . גיבור הרומאן הוא כבאי . את אביו לא פגש מאז היה בן שנתיים , 
ואשתו ( ושמא אחותו ? ) נוטשת אותו כדי לגדל את ילדתם בת השנתיים בכוחות 
עצמה . המזל מאיר לו פנים כאשר שישה חודשים לאחר פטירת אביו הוא יורש 002 
אלף דולר . ללא סיבה זונח הגיבור את משרתו ויוצא לסיור חסר מטרה ברחבי ארצות 
הברית , כשהוא עובר במכוניתו מאות מילין ביום , נמשך ללא מעצור אל לב הבדידות . 
כשהוא אוסף בדרך את גק פוזי , קלפן שהפסיד את כל כספו ואשר הוכה כמעט למוות . 
השניים מחליטים להמר על כל הקופה במשחק פוקר עם זוג מיליונרים ומפסידים . 
את יתרת חובם הם משלמים בבניית חומה עשויה עשרת אלפים אבנים של טירה אירית 
מן המאה ה51 , אבן לכל דולר . אקדוחן משגיח עליהם . בית המשחקים הוא תחום 
המחיה של אוסטר והוא משחק בזריזות רבה , מערב זאנרים בתחכום ואינו מחמיץ 
שום תחבולה . יש גם אלימות , אם אמיתית , אם מדומה ובעצם הכל פתוח , 
הכל יכול לקרות ואין איפוא פלא בכך שבתום הספר הגיבור פשוט נעלם מן העולם . 
מבקר המוסף הספרותי של ה"טיימס " הלונדוני משבח את אוסטר כסופר מקורי שידע 
למזג את הטכניקות של האוונגרד האירופי זורז רק , קלווינו עם המיתוסים 
האמריקאים הבולטים . " המוסיקה של המקריות " , הוא כותב הוא מן הטובים 
בספריו בצד ה"טרילוגיה " ו"ארמון הירח " . אי אפשר להניחו מן היד . קפתראותזמן 
מכרסם בכולנו והעבר מעצב את חיינו . אלה הנושאים שבהם עוסקים הרומאנים של 
פנלופי לייוולי , כמו ספרה " נמר הירח " שזכה בפרס קר " ואף יותר ב"נוכחות 
העבר " . גיבור הרומאן השנים - עשר שלה , " עיר הרוח " , הוא אדריכל , 
טיפוס אנגלי קלאסי , שלייוולי מיטיבה לדבר מגרונו . איש הגון , גרוש , 
יש לו אהובה , ללא תשוקה גדולה . איש אינטליגנטי , רגיש ושקט ובעל הומור 
כדרך האנגלים . כאדריכל המקים בניינים חדשים על הריסות הישנים הוא מודע 
לעבר כל הזמן . העבר פולש אל חייו ומביאו לכלל פיכחון . האני והזמן הוא 
נושא ראוי ולייוולי יודעת כיצד לטפל בו ( " אינדיפנדנט " ) . קפתראותוטאן 
טדרב , סופר והוגה צרפתי ממוצא בולגרי , הולך בעקבות ברונו בטלהיים ו"חושב 
על המוסר מנקודת המוצא של ההתנסות הקיצונית במחנות הריכוז " . מספריו החדשים 
" אל מול הקיצוניות " ו"לקחי ההיסטוריה " , עולה כי הרגש המוסרי אינו מדוכא 
לחלוטין בהשפעת האימה של החיים במחנות למיניהם . כדי להוכיח זאת הוא קורא 
מחדש עדויות רבות ומראה כי האדם אינו תמיד זאב לזולתו , כמאמר הובס . כוונתו 
של טודורוב , איפוא , לחזור אל תפיסה הומניסטית שמזה זמן רב נחשבת נאיווית . 
טודורוב טוען כי המציאות של מחנות הריכוז אינה שונה באופן קיצוני מזו של 
היחסים הרווחים בין בני האדם . נוסף על כך , נושאת מציאות זו בחובה איזה 
שיעור שראוי למציאות הרגילה ללמוד אותו , שיעור שיש בו כדי " לייסד מוסר 
יום - יומי בהתאם לנסיבות הזמן " . אמנם , סיפורי המגורשים והגולים במחנות 
הנאציים כמו גם בגלאגים נסבים בעיקר על הדיכוי הנורא ועל המאבק להישרדות , 
אבל בה בעת מוצא בהם טודורוב גם דברים אחרים . הוא מוצא מאבק על שמירת 
הכבוד כמו גם דאגה לזולת . כך , למשל , מספרת מרגריטה בובר - נוימן על 
חברתה למחנה , מילנה יאסנסקה , ידידתו של קפקא , כי מילנה לא התיישרה 
מעולם לפי הקו הנקוט במחנה , וכי היא הסתכנה למען זולתה . טודורוב מביא 
דוגמאות רבות נוספות שהמפורסמת בהן היא הסיוע של לורנצו , בנאי איטלקי , 
לפרימו לוי , סיוע שאולי בזכותו שרד . אשר ל"תליינים " , אומר טודורוב , 
היו אלה אנשים רגילים ולא מפלצות , סוכניה של ה"באנאליות של הרוע " , שעליה 
כתבה חנה ארנדט . אבל טודורוב מתעניין בטוב , לא ברע . ההגות על מחנות 
הריכוז מוליכה את טודורוב אל שאלת האשמה ותנאי השיפוט , הגות המשמשת לו 
הזדמנות לתקוף את סרטו של קלוד לנצמן " שואה " , שעליו הוא כותב : שואה , 
סרט על שנאה , עשוי בשנאה ומלמד לשנוא " . אין ספק שהספרים הללו יעוררו 
ויכוח . ( " לה מונד " ) . 
