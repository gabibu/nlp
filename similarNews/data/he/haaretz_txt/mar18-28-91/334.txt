" אינני יודע מי מסוכן יותר , חוסייני או ערפאת " , אמר ראש הממשלה יצחק 
שמיר בוועדת החוץ והביטחון של הכנסת בפוסלו משא ומתן ישראלי עם נציגי השטחים 
שנפגשו עם השר בייקר . הרמז בדבריו ברור : חוסייני עלול להיות מסוכן יותר . 
וגם הסיבה לפסילתו ברורה חוסייני הוא עתה מועמד אפשרי למו"ם , והוא מקובל 
על האמריקאים אף על פי שהוא מזוהה עם אש"ף . יאסר ערפאת , לעומתו , איננו 
( לפי שעה ? ) מועמד מקובל , ולכן מצטייר פחות מסוכן . כאשר חברי כנסת 
מהמערך ומהשמאל קראו לעבר שמיר : אז עם מי כן ננהל מו"ם ? ענה להם ראש 
הממשלה תשובה לא ברורה ולא עניינית : שמדינות ערב יחפשו וימצאו בעצמן נציגים 
ביהודה , שומרון ועזה שיהיו מוכנים למו"ם עם ישראל . החרה החזיק אחריו 
שר החוץ לוי , שחזר על האכזבה הישראלית הקבועה מכך שהפלשתינאים בשטחים לא 
הצמיחו מתוכם מנהיגות ראויה לשמה שתישא ותיתן עם ישראל . זו אכזבה מתנשאת 
ושקרית , שכן לפלשתינאים בשטחים ומחוצה להם יש מנהיגות , ויש בקרבה כאלה 
שמוכנים למו"ם . נכון שאין בקרב הפלשתינאים אף מנהיג אחד , ואולי אף אחד 
בכלל , שמוכן לקבל את התוכניות המדיניות של הליכוד . למען האמת , גם לא 
את אלה של המערך . כבר שנים רבות אנחנו יכולים לדעת די בוודאות את העמדות 
הפוליטיות של הפלשתינאים בכלל ושל תושבי השטחים בפרט . פעמיים , ב2791 
וב6791 , התקיימו בגדה המערבית בחירות ליותר מ02 מועצות עירוניות . ב6791 
הוצגו כמעט בכל העיריות רשימות מועמדים , שנקראו " הגוש הלאומי " וכללו 
את נציגי הפלגים באש"ף . הן זכו ברוב מכריע . קפמאבינמאז היו בגדה ובעזה 
עשרות מערכות בחירות לגופים ציבוריים : בחירות שנתיות לוועדי סטודנטים באוניברסיטאות 
ובמכללות , בחירות שנתיות לאיגודים מקצועים , בחירות לוועדי עובדים כמו 
אלה של חברת החשמל המזרח - ירושלמית ושל אונרוו"א , שהקיפו מאות ואלפי עובדים ; 
בחירות לארגוני נשים , לוועדי רופאים , עיתונאים , מהנדסים ועורכי דין . 
התמונה הכללית היתה אחידה כמעט . הפתח , הזרם המרכזי באש"ף בראשות ערפאת , 
זכה בדרך כלל לרוב מוחלט של בין % 05 ל%06 . הקבוצות המוסלמיות , שהתחזקו 
בהדרגה , זכו בערך ל%03 . קבוצות השמאל ( הקומוניסטים , החזית העממית 
והדמוקרטית ) זכו ב%01%02 . אם זו , פחות או יותר , החלוקה הפוליטית בקרב 
הפלשתינאים , הרי שעשרת הנציגים בראשות פייסל אל - חוסייני לא היו מייצגים 
נאמנים של תושבי השטחים . לא היה בקבוצה , למשל , אף אחד המזוהה עם התנועות 
המוסלמיות הקנאיות ( אגב , בין העשרה היו שלושה נוצרים , הרבה מעבר למשקלם 
באוכלוסייה ) . לא היה גם ייצוג של השמאל הרדיקלי , שאנשיו סירבו ברגע 
האחרון לפגוש את בייקר . עם זאת , אפשר לקבוע בביטחון שזו דמות הנציגות 
הפלשתינית שמוכנה בגיבוי של אש"ף לשאת ולתת עם ממשלת ישראל . אין אחרים 
וגם לא יהיו . האנשים הללו עמדו ועומדים בקושי רב בלחצים ובהתקפות של החמאס 
ושל " קבוצות סירוב " למיניהן , המאשימים אותם בוותרנות ובבגידה . אחדים 
מתוכם נעצרים מדי פעם על ידי שירותי הביטחון הישראליים , ובכלא יושבים עכשיו 
אבו - זיאד , נוסייבה ואבו - עייאש , הנמנים עם נציגות זו . היו ימים שהממשל 
הישראלי ניסה לטפח מנהיגות אחרת . את ראשי אגודות הכפרים שנחשבו על ידי 
רוב הציבור בשטחים משתפי פעולה . אבל אפילו הבולט באנשיהם , מוסטפה דודין 
מהר חברון , אמר אז שהוא וחבריו מתנגדים בתקיפות להתנחלויות ולתפיסת הקרקעות 
בשטחים , ושלא יסכימו לוותר על מזרח ירושלים . בליכוד הבינו מהר מאוד שאין 
צורך באנשים כאלה : גם אינם מייצגים וגם מתנגדים למדיניות ישראל . קפמאבינהעיתונאי 
אכרם הניה , אחד הבולטים במנהיגות הצעירה של השטחים , שגורש מכאן לפני 
כשלוש שנים והיה לעוזר קרוב של ערפאת , הציע פעם ספק בלצון ספק ברצינות 
לממשלת ישראל ( לגבי הנציגות הפלשתינאית ) : אנחנו לא נבחר אף אחד , 
שממשלת ישראל תבחר את מי שהיא רוצה , מוכתארים זקנים , מלשינים של השב"ך , 
סתם עשרה אנשים שיאספו ברחוב , ונראה איזו תוכנית מדינית מציעה להם ישראל . 
דבריו היו ברורים : כדי להבטיח שלטון ישראלי בגדה וברצועה אין צורך במו"ם 
עם נציגים פלשתינאים . האם כדי לחזק את היישוב היהודי בחברון יש צורך במו"ם 
עם פלשתינאים ? האם כדי להציב עוד קרוואנים בהתנחלויות ולתפוס אדמות בשומרון 
נדרש דיאלוג עם פייסל אל - חוסייני ? ראש הממשלה שמיר מבין זאת היטב וכך 
הוא פועל . 
