השאלה העקרונית בדבר דרך עריכת המכרזים בתחום מקצוע הרפואה עמדה במרכז הדיון 
בבית המשפט הגבוה לצדק בעתירה שהגיש רופא נגד החלטה של ועדת הבוחנים לרפואה 
שליד נציבות שירות המדינה ( בג"ץ 78307 ד"ר יעקב קראון ( קרן ) נגד נציב 
שירות המדינה ואח ) . העותר , בן 44 , שסיים את לימודי הרפואה באוניברסיטת 
רומא , ביקש להתמחות בתחום הגינקולוגיה , והשתתף במשך שנים בכמה מכרזים 
מטעם נציבות שירות המדינה לרופאים מתמחים במחלקות גינקולוגיות בבתי חולים . 
בכולם נדחתה מועמדותו . באוגוסט 78 ריאיינה ועדת הבוחנים את ד"ר קראון 
ואת ד"ר דוד בידר , במכרז למשרת רופא מתמחה בבית החולים שיבא בתל השומר , 
והעדיפה את ד"ר בידר . קראון עתר לבג"ץ , באמצעות עורך - הדין שמעון שובר , 
לבטל את החלטת הוועדה ולהעסיקו באותה משרה . קפמאבינהטיעון המרכזי של העותר 
היה כי ד"ר בידר הועסק כעובד זמני במשרה הנדונה עוד לפני שהוצא המכרז , 
ורק מסיבה זו העדיפה אותו ועדת הבוחנים . לדבריו , התעלמה הוועדה משיקולים 
רלוונטיים , דהיינו כישוריו של העותר , ושקלה שיקולים זרים , כלומר העסקתו 
של המועמד האחר כעובד זמני . זאת למרות שבחוברת המכרזים נאמר בפירוש כי 
" אין העסקתו הארעית מקנה לו עדיפות כלפי שאר המועמדים " . לפיכך טען כי 
העדפת העובד האחר בשל העסקתו הקודמת במשרה יש בה אפליה לרעה של העותר , 
וכי מכרז שלא נערך בתנאי שוויון בין מועמדיו הוא פגום ויש לבטלו . העותר 
טען כי תופעה זו חזרה בקביעות בכל המכרזים שבהם השתתף . מעולם לא נבחר רופא 
לתפקיד של מתמחה כאשר על המשרה מתחרה רופא אחר המועסק בה זמנית . לפיכך , 
מדובר ב"מכרזים למראית עין " , הנערכים כדי לצאת ידי חובת חוק שירות המדינה 
( מינויים ) התשי"ט9591 . פרקליטות המדינה השיבה כי הוועדה העדיפה את ד"ר 
בידר לאחר שהפעילה שיקול דעת בתום לב . לדברי הפרקליטות , ההמלצות של הממונים 
על המועמד המועסק זמנית במשרה הן שיקול אחד בלבד במכלול השיקולים המנחים 
את חברי הוועדה . אילו התרשמו חברי הוועדה כי העותר עולה בכישוריו על העובד 
הזמני , היו בוחרים בו . המשנה לנשיא בית המשפט העליון , מנחם אלון , 
והשופטים משה בייסקי ואליעזר גולדברג , דחו תחילה את טענותיו של העותר בדבר 
דרך עריכת הבחינה ותוכנה , וכן את טענותיו בעניין נכונות הנימוקים שהביאו 
את הוועדה לקבוע כי נתוניו האישיים של ד"ר בידר עדיפים . ואולם לגבי הטענה 
המרכזית כי המכרז לא נערך בתנאי שוויון , כתב השופט אלון כי קשה להשתחרר 
מהרושם באשר לנכונותה . אלון ציטט מדבריה של יו"ר ועדת הבוחנים , ד"ר ורה 
אדלר , בתצהיר שהגישה לבית המשפט , כי " לא היתה מניעה בעבר , ואין מניעה 
בהווה , שהעותר ינהג כפי שנוהגים מרבית הרופאים האחרים , ינסה להתקבל לעבודה 
כמתמחה באופן זמני באחד מבתי החולים , ולאחר זמן , בהגיע מועד המכרז , 
יוכל גם העותר להצטייד בהמלצות הממונים עליו באם הללו יתרשמו לטובה מכישוריו , 
אישיותו ורקעו המקצועי " . על כך תמה אלון : " האמנם זוהי הדרך שעל מבקש 
להתמחות לבור לו ? אכן , לפי האמור בתצהיר , כנראה שזוהי הדרך המקובלת , 
ואף המועילה . העולה היא בקנה אחד עם הוראות החוק ? קפמאבינאשר לטענת ד"ר 
אדלר בתצהירה כי ההמלצות שהביא ד"ר בידר מבית החולים הם רק שיקול אחד ממכלול 
שיקולים , ציין אלון כי אין בכך הסבר על שום מה נמצא תמיד העובד הארעי עדיף 
על פני מתחריו מבחוץ . " הרושם המתקבל הוא שבכל המקרים , רובם ככולם , 
מועדף המועמד המועסק במשרה באופן ארעי " , כתב אלון והסתמך גם על ממצאי 
דו"ח מבקר המדינה בנושא זה . " עקרון השוויון הוא נשמת אפו של מכרז של רשות 
ציבורית . . . ומתן יתרון מקדמי למי מהמשתתפים בו חותר תחת יסוד זה " , 
קבע אלון . " אין מדובר בפגם שהוא טכני - פורמלי , אלא בפגם מהותי היורד 
לשורשו של עניין . וכן ברור ומובן כי מכרז הנערך מתוך ידיעה מראש שייבחר 
משתתף מסוים , פגום הוא ופסול . יש בכך פגיעה בעקרון השוויון , ומשום 
חוסר תום לב וחוסר הגינות " . אלון הוסיף כי החוק מאפשר , במקרים מסוימים , 
העסקת עובדים ארעיים בפועל בלא מכרז , אך הדגיש כי " אפשרות זו הפכה נוהג 
נפרץ " . תופעה זו של העסקת עובדים בפועל גברה בשנים האחרונות בשל מדיניות 
הצמצומים בכוח האדם בשירות הממשלתי . מתוך כך נוצר מצב , שמצד אחד החוק 
מאפשר להעסיק עובדים ארעיים ומצד שני תלויה ועומדת חובת המכרז . אין כל חוק 
האוסר על אותם עובדים זמניים להשתתף במכרז , וגם אין כל היגיון בכך . לעובדים 
אלה יש , מטבע הדברים , יתרון של ידע וניסיון , ועל כן סיכוייהם להיבחר 
גדולים יותר . " התוצאה היא כי המכרזים אינם נערכים בתנאי שוויון . יתרה 
מזאת , בכך נוצר פתח לעקיפת המגמות העומדות בבסיס חובת המכרז " , כתב אלון . 
השופט אלון מעיר בפסק הדין כי מתברר שהעסקת עובדים מתמחים כממלאי - מקום 
בלא מכרז אינה עומדת גם בדרישות תקנון שירות המדינה ( התקשי"ר ) . אלון 
קבע כי משרד הבריאות לא הקפיד תמיד על הוראות אלו , ולפעמים הועסקו רופאים 
מתמחים כממלאי - מקום במשרות פנויות בלא שננקטו צעדים למילוי קבוע של המשרה . 
בדרך זו הוארך משך העסקת העובדים הזמניים , דבר שאך הגביר את חוסר השוויון . 
קפמאבינבעת הדיון בבג"ץ הודיעה הפרקליטות כי לאחר התייעצויות בין הגורמים 
הנוגעים בדבר , התחייב מנכ"ל משרד הבריאות , ד"ר משה משיח , להפסיק את 
הנוהג הקיים של עריכת המכרז הפומבי לאחר העסקת רופא מתמחה בפועל כממלא - 
מקום ארעי , פרט " למקרים חריגים ביותר " . אלון קבע איפוא , כי " בדין 
טען העותר כי המכרז שבו השתתף , כמו גם מכרזים רבים אחרים , פסולים היו 
בשל כך שנערכו תוך פגיעה חמורה בעקרון השוויון ובכללי תחרות הוגנים . גם 
בלבי מקנן חשש כבד כי חלק ניכר ממכרזים אלו אף אם לא היו מכרזים למראית 
עין בלבד התקיימו תוך העדפת המועמד המועסק במשרה באופן זמני " . אף על - 
פי כן דחה בג"ץ את העתירה . השופטים הביאו בחשבון את העובדה שהמועמד שנבחר 
כבר סיים את התמחותו , וקבלת העתירה תגרום לו נזק שאינו ניתן לתיקון . 
כמו כן הזכירו כי הוועדה קבעה שכישוריו מרובים ועולים על אלו של העותר . 
