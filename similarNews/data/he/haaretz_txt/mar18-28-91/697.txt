אנגליה שיגרה לטקס האוסקר שני נציגים בולטים : השחקנים ריצרד האריס וגרמי 
איירונס . אם הם לא יזכו אנגליה תוכל להתנחם בסדרה המשודרת החל מ42 בפברואר 
ב"בי - בי - סי 2 " , " הוליווד העירומה " , המגלה את מה שמתרחש מאחורי 
הקלעים של עיר הסרטים בששה פרקים , המיוחדים לכוכב , לסוכן , לסופר , 
למפיק , לאולפן ולבמאי . בארצות - הברית תשודר הסדרה בקיץ , ברשת הכבלים . 
מפיק וכותב הסדרה הוא ניקולס קנט , שלמד היסטוריה באוקספורד ואחר כך ניסה 
לייסד כתב - עת לענייני קולנוע ועבד בחברת בריטית להפצת סרטים . הוא הקדיש 
שנתיים להכנת הסדרה , ואגב כך כתב גם ספר שמלווה אותה . " מה שניסיתי 
לעשות הוא להראות את הוליווד כפי שהיא רואה את עצמה . זוהי הוליווד שמתגלה 
בשיחות פרטיות , כשאנשיה הם בינם לבין עצמם " . הוא השיג את שיתוף הפעולה 
של אנשי הוליווד , בקסם הבריטי שלו . " אני לא חושב שמפיק אמריקאי היה 
יכול לעשות סדרה כזאת . מה ששיכנע את אנשי עיר הסרטים לדבר היתה ההדגשה 
שלי שאנחנו שוק הסרטים הגדול ביותר בשבילם , אחרי אמריקה . אמרתי להם שזוהי 
הזדמנות להראות לאירופאים איך להתנהג בעסקים שלכם " . בפרק העוסק בשחקנים 
עוקב קנט אחרי ארנולד שוורצנגר וגיימס קאאן . האחד מוצר של האולפנים , 
והשני שחקן שהוא לא חלק מהשיטה . קאאן אמר לו שעסקי הסרטים הם " עניין 
טיפשי למדי עבור אדם מבוגר " . שוורצנגר מצולם כשהוא מנהל מסיבת עיתונאים 
בניסיון ובמיומנות של איש תקשורת ותיק . מבין הבמאים בחר קנט בסידני פולק 
ובגיימס ברוקס . מבין הסוכנים בסם קוהן ובאד לימטו . קוהן אמר לו שעולם 
הסרטים הוא מקום שבו " הכסף תופס את מקום ההישג " . הסוכן מייק אוביץ כמעט 
שבר את המצלמה כשגילה שמנסים לצלם אותו , בעוד הוא רואה את מקומו הטבעי 
מאחורי הקלעים . הפרק העוסק באולפנים זכה לסיכום קולע מפיו של נד טנן , 
נשיאם לשעבר של אולפני פרמאונט , שאמר כי " אלה הם עסקים שבהם אנשים מאחלים 
לך כל טוב רק כשהם יודעים בוודאות שאתה חולה במחלה חשוכת מרפא " . קנט טוען 
שהוא רצה להציג את הוליווד ללא הקלישאות שנוטים לייחס לה . כשאחד העיתונים 
כתב שהכתבות שלו הן חצופות וחושפניות , טען קנט שלא היתה לו כל כוונה להשמיץ 
את הוליווד . 
