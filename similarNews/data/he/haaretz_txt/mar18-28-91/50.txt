לוס אנגלס ( רויטרס ) . חברת המחשבים אפל הודיעה כי הכניסה שינויים בהנהלתה 
כדי לאפשר למנכ"ל , גון סקאלי , להקדיש זמן רב יותר לפיתוח כיוונים חדשים 
וארוכי - טווח . סגנו של סקאלי , מייקל ספינדלר , ינהל חלק גדול יותר 
של הפעולות השוטפות . " סקאלי לקח על עצמו פיתוח טכנולוגיה חדישה לעתיד " , 
אמרה דוברת אפל , ברוק כהן , לסוכנות רויטרס . " הוא יהיה אחראי לזיהוי 
ופיתוח הזדמנויות בתחומים חדשים של עסקים וטכנולוגיות " , אמרה . " ספינדלר 
יטפל בצד התפעולי של ניהול החברה " . הדוברת סירבה לספק פרטים לגבי הפרויקטים 
שבהם עוסק סקאלי , אך אמרה שאפל מצפה כי הם יהיו בהיקף של מקינטוש כפריצת - 
דרך בענף המחשבים האישיים . " אנו מצפים שפרויקטים אלה יהיו טכנולוגיות 
חדשניות משמעותיות " , אמרה הדוברת . " הם יפתחו לפני אפל תעשיות והזדמנויות 
חדשות " . באוקטובר הכחיש סקאלי נמרצות כוונות לפרוש מהניהול השוטף של אפל , 
אך אמר כי בתוקף תפקידו כמנכ"ל טכני , ימשיך להיות מעורב מאוד בהחלטות 
בדבר מדיניות של פיתוח מוצרים חדשים . " מאז ומתמיד היה לסקאלי חוש חריף 
לגבי עתידם של מוצרים " , אמרה הדוברת . " זו ההתמחות שלו , ובזה מתמקדת 
התעניינותו " . אפל הודיעה עוד כי בכוונתה לארגן מחדש את מחלקות המחקר והפיתוח , 
ושיווק המוצרים , על מנת להכניס מוצרים חדשים לשוק במהירות רבה יותר . 
" המחלקות יהיו מעתה יעילות יותר " , אמרה הדוברת . היא סירבה למסור פרטים 
בדבר התוכנית , שתפורסם בחודש הבא . לדבריה , השינויים יהיו אסטרטגיים , 
ולא מדובר בהקטנת עלויות . 
