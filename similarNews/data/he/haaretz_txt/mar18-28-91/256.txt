הקואליציה והאופוזיציה בוועדת הכספים של הכנסת החליטו בשבוע האחרון לשפר 
את דרך עבודתה של הוועדה . במקום ששני הצדדים יתאמצו לגייס ח"כים להשגת 
רוב בעד או נגד ההצעות השונות , הוסכם על פשרה זמנית : הקואליציה תגייס 
21 ח"כים והאופוזיציה תדאג שיגיעו שמונה ח"כים להצבעות החשובות פחות . כך 
יישמר הרוב האוטומטי שממנו נהנית הקואליציה בוועדה , וראשי הסיעות לא יצטרכו 
להפציר בכל 92 חברי הוועדה שיתייצבו להצבעות . קפמאבינמגמה זו מאפיינת במידה 
רבה את דיוני הוועדה בשלושת החודשים האחרונים בחוק התקציב ובחוק ההסדרים 
במשק , שבא לעגן בחקיקה את התוכנית הכלכלית שאישרה הממשלה בספטמבר 09 . 
במקום מאבק בין הקואליציה לאופוזיציה דומה שח"כים משני צדי המתרס חברו להילחם 
בהחלטות הממשלה . כך אירע ששר האוצר , יצחק מודעי , לא הצליח להשיג רוב 
בוועדה בעד מרבית הצעותיו בחוק ההסדרים . מודעי , שנפגש בשבוע שעבר עם 
נציגי הקואליציה בוועדה , נאלץ למשוך כמעט את כל סעיפיו של חוק ההסדרים . 
היה זה לאחר חודשים של דיונים בחוק , שמרביתם היו לריק . לעומת זאת , 
זמן מועט הוקדש לדיונים בתקציב המדינה , ובכלל זה בתקציביהם של משרדי הממשלה . 
היום יצביעו חברי הכנסת של הקואליציה בעד תקציביהם של כל משרדי הממשלה , 
וחלק ניכר מהם יצביע בלא שנערך דיון ממצה בוועדת הכספים , אלא רק מכוח 
מחויבותה של הקואליציה לאשר את התקציב . דרך הדיונים בוועדה על תקציב המדינה 
ועל חוק ההסדרים עוררה ביקורת של הח"כים עצמם . ח"ך חיים אורון ( מפ"ם ) 
סבור כי בוועדה לא היתה התמודדות רצינית עם התקציב . הועדה דנה ארוכות 
בחוק ההסדרים , שבא ליצור מסגרת להתמודדות עם כמה מהבעיות . למשל בעיית 
התעסוקה . ואולם מאחר שחוק ההסדרים נמשך ברובו על ידי משרד האוצר , נמצא 
שהוועדה לא עסקה במהויות אחרות בתקציב , אומר אורון . ח"ך שמעון שטרית ( 
מערך ) מאוכזב מסגנון הדיונים , שאותם הוא מתאר " קרקס פרלמנטרי " . נושאים 
רבים הכלולים בתקציב כלל לא נדונו , הוא אומר , ופעמים רבות היו הצבעות 
אוטומטיות בלי להתייחס לנושא הנדון . קפמאבינלמשל : בשבוע שעבר הציע שטרית 
לעודד גמלאי בניין לשוב ולעבוד בענף , תוך כדי הבטחה שהממשלה לא תפגע 
בגמלאותיהם . שטרית טוען כי היו"ר פלדמן הודיע לו שיוכל להסביר את הצעתו 
רק לאחר שהוועדה תקיים את הצבעתה בעניין . מה הטעם להסביר את יתרונות ההצעה 
לאחר ההצבעה , שבה היא עלולה ליפול ? שואל שטרית . ח"ך דן תיכון ( ליכוד ) 
סבור ש"הדיונים בתקציב המדינה הם בושה גדולה ומדי שנה הולכת הבושה וגדלה " . 
יש מי שיזקוף את הבושה לחילופים במשרת יו"ר ועדת הכספים . אבל גם היו"ר 
הנוכחי וגם קודמו אשמים במידה רבה בכך שלא התקיים דיון מהותי בתקציב . תקציב 
המדינה זוכה לרוב אוטומטי בוועדה , כמעט בלא התייחסות . האם מישהו קיים 
דיון יסודי בתקציב הביטחון ? שואל תיכון . הוא מציע להקים ועדת קבועה לענייני 
תקציב , שתפעל לאורך כל השנה . היו"ר הקודם של הוועדה , ח"ך אברהם שוחט 
( מערך ) , סבור כי כי בחודש וחצי האחרונים לא התקיים בוועדה דיון ממצה 
גם באחד ממשרדי הממשלה . מכלול ההצעות של הממשלה במסגרת חוק ההסדרים נפל , 
ושוב הוכח שאין מדיניות כלכלית או תקציבית . ח"ך גדליה גל ( מערך ) : 
כמעט כל הנושאים שהובאו על ידי הממשלה בחוק התקציב ובחוק ההסדרים במשק 
זכו לביקורת של ח"כים מהקואליציה ומהאופוזיציה . מרבית חברי הקואליציה איימו 
כי יצביעו נגד הצעות האוצר . הדבר גורם תחושה שאין שלטון בישראל . ח"ך 
אריאל ויינשטיין , מרכז הליכוד בוועדה , מפנה אצבע מאשימה לעבר משרד האוצר . 
ויינשטיין , מקורבו של שר התעשייה והמסחר משה נסים , אומר כי האוצר התעניין 
בנושאים הקרובים אליו , ולא נמצא גורם מרכזי שראה את צורכי המשק כולו . 
כדוגמה הוא מביא את אגף מס ההכנסה , שניסה לחזק את גביית המס ולהעלות מסים , 
לפעמים תוך כדי ניגוד אינטרסים עם צורכי המשק . בחוק ההסדרים האוצר גם 
הציג רפורמה במשק המים , נושא שעדיף היה לקיים בו דיון יסודי נפרד . האוצר 
הציע להטיל מס על פרסי ההגרלות של מפעל הפיס , שהיה מקטין את הכנסות מפעל 
הפיס ואת הסכומים המועברים להקמת כיתות חדשות . לו התקבלה ההצעה , אומר 
ויינשטיין , היה על האוצר להעביר ממשאביו את הסכומים שהיו נגרעים מהרשויות . 
ח"ך עמיר פרץ ( מערך ) אמר כי הדיונים הוכיחו שיו"ר הוועדה מצליח למלא 
אחר הוראות הקואליציה ולהסוות את צורכי המגזרים הייחודיים . יו"ר הוועדה , 
משה זאב פלדמן ( אגודת ישראל ) , הודף מעליו את הביקורת . לדבריו , 
בהסכמת שר האוצר נדחו נושאים אחדים בחוק התקציב ובחוק ההסדרים , עד לאחר 
פגרת הפסח . קיימים נושאים שהם בעייתיים מבחינה פוליטית , שהדיון בהם נדחה . 
פלדמן סבור כי בין הסעיפים שאושרו בסופו של דבר על ידי הוועדה נמנים סעיפים 
חשובים , כמו הגמשת שוק העבודה , שיסייעו לקידום השקעות חדשות במשק . הוויכוחים 
בין הח"כים וביקורתם על חוק תקציב המדינה וחוק ההסדרים לא יפגמו בנוהל הרגיל 
של הכנסת : מדי שנה , לקראת סוף שנת התקציב , מתקיימת ישיבה חגיגית ובה 
מאשרים חברי הכנסת של הקואליציה את תקציב המדינה לשנה הבאה . כמדי שנה , 
המפלגות החרדיות משיגות ערב ההצבעה על התקציב כספים ייחודיים למוסדותיהם , 
חרף ביקורת של ח"כים חילוניים . מדי שנה מושג רוב להצעת התקציב , נציגי 
הקואליציה מרימים כוסית במזנון הח"כים עם שר האוצר , וההתקפות על התקציב 
נדחות לשנה הבא . השנה , בעקבות ההחלטה על הנהגת שנת תקציב חופפת לשנה 
הקלנדרית , אמורה מליאת הכנסת לאשר כבר בנובמבר - דצמבר 19 את תקציב המדינה 
ל29 . כלומר , חבר כנסת שלא עלה בידו להתבלט בהתקפות על תקציב 19 יוכל 
לעשות זאת בעוד 89 חודשים , ועוקצן לא יינטל . 
