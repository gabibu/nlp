משרד התיירות מגבש תוכנית חדשה לעידוד תנועת הצליינות , שבמוקדה עצרת המונית 
של מאמינים בחג הסוכות בישראל . בהתאם לתוכנית תוכרז עצרת חג הסוכות הקרובה , 
כמועד לתפילת הודיה על ניצחון כוחות בעלות - הברית במלחמת המפרץ . האירוע 
יהפוך למעמד כלל - נוצרי על - ידי הכרזה משותפת של ראשי הכנסיות השונות . 
הוא ילווה בסדרה של אירועים נוספים . במקביל יינטע יער גדול של כחצי מיליון 
עצים , כמספר חיילי צבאות כוחות הברית במלחמה . הקהילות הנוצריות בעיקר 
מארה"ב ומהמדינות שהיו חברות בקואליציה האנטי - עיראקית , ייקראו לבוא ולטעת 
עצים ביער זה , להנצחת גבורת חייליהם . 
