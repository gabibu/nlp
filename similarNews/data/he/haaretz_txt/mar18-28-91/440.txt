ניו - יורק ( ע"ץ וע"ר ) . כוכב העל מייקל גקסון חתם על חוזה לטווח ארוך 
עם חברת " סוני " . כך נמסר אמש בניו - יורק מטעם החברה . החוזה יחול על 
תקליטים וסרטים שיפיק הזמר האמריקאי . " החוזה עשוי להגיע בקלות ליותר ממיליארד 
דולר " , נאמר בהודעה שפרסמה חברת הענק היפאנית . אחד הסוכנים של הזמר אמר , 
כי לא צוין משך החוזה בין " סוני " לבין גקסון , אשר לפי כתב העת " פורברס " 
תופס את המקום השני ברשימת האמנים האמריקאים בעלי ההכנסות הגבוהות ביותר 
מיד אחרי השחקן ביל קוסבי . מאז אמצע שנות ה07 היה גקסון קשור בחוזה עם 
חברת סי - בי - אס , שהפכה בינתיים ל"סוני מיוזיק " . על - פי החוזה החדש 
עם " סוני " , יחנוך מייקל גקסון שם מותג משלו , " ניישן רקורדס " , שבמסגרתו 
יוכלו להקליט גם אמנים אחרים . אנשי " סוני " אמרו כי תוקם " תשלובת בידור 
על - שם גקסון " , שבה יוכל הכוכב להפיק תקליטים , סרטים באורך מלא או סרטי 
טלוויזיה . בין היתר הוא יקליט ששה אלבומים . 
