מבחנו של נשיא ארצות הברית , גורג בוש , החותר לסדר חדש במזרח התיכון , 
יהיה בפריצת דרך בסכסוך הישראלי - פלשתיני . וכי מה לא בסדר ? את עיראק 
כבר הוציא מכוויית , בין ישראל למדינות ערב אין מלחמות כמעט 02 שנה , את 
השפעת סוריה בלבנון אין הוא חותר לשנות , לכורדים אין מבקשים להקים מדינה 
ורק השטחים נתונים במחלוקת . בעידן של סדר חדש יש כללים חדשים : לא עוד 
תבוסה מובטחת לחלשים לעומת החזקים הכופים את שלטונם ; כובש אינו יכול לטעון 
לחזקה על אדמה משום שתפס אותה בכוח . ובתוך כך התגבשה תופעה נוספת : ישנו 
שחקן ראשי המנהל כעת את העניינים , זו ארצות הברית , ולא שתי מעצמות כמו 
לפני זמן לא רב . ספר ההוראות של הסדר החדש כולל הקדמה , שאיש טרם ניסח , 
ובה כמה כללים עקרוניים של צדק ומוסר , אך עיקר התוכן הוא קובץ של כמה 
מאות החלטות שהתקבלו בעצרת הכללית ובמועצת הביטחון של האו"ם , ואשר רשומות 
בזו אחר זו לפי מספרן . אפשר להתנגד להחלטה זו או אחרת , להסתייג מסעיפים 
בהן , אבל על חבר הגון בקהילה הבין - לאומית מוטלת החובה לתמוך בהוצאה לפועל 
של מכלול ההחלטות במסגרת שיתוף הפעולה . המספר הנוגע לבעיותיה של ישראל הוא 
242 . ההחלטה התקבלה ב22 בנובמבר 7691 בעקבות מלחמת ששת הימים . המספר 
הנוסף הוא 833 מ22 באוקטובר 3791 , החלטה שאינה מחדשת דבר אלא חוזרת ומאזכרת 
את 242 . כשם שארצות הברית הדגישה כי היא מחויבת בעונג רב ליישם את ההחלטה 
066 לפינוי עיראק מכוויית , מצפים שעתה תהיה מחויבת ליישום החלטה 242 , 
שכמעט מלאו לה 42 שנים . זירת המחלוקת היא השטחים שתפסה ישראל במלחמת ששת 
הימים . מיד ייאמר כי על פי הסדר החדש ראוי שישראל תפנה אותם , משום שתפסה 
משהו שלא נמצאה בו קודם לכן , ומשום שהיא ממשיכה לאחוז בו בעזרת כוח צבאי . 
ובכל זאת , ישראל , מדינה דמוקרטית וחברה בארגון האומות המאוחדות , מסרבת . 
באמתחתה סדרת נימוקים . מבית היא מרבה להשתמש בטיעונים היסטוריים של זכות 
אבות , המתבססים על ספר התורה ; כלפי חוץ היא מדגישה את הסכנה הביטחונית 
מפני ארסנל הנשק הערבי והשנאה האיסלמית הפונדמנטליסטית האורבים לה אם תוותר 
על שטחים אלה . אבל בעידן של סדר חדש אין סנטימנטים ואין העדפות . כדי 
לשבת בשטח צריך להשיג הכרה בין - לאומית הרשומה במסמך תקף . אילו יכלה , 
היתה ישראל חוזרת אל אשרור המנדט הבריטי שקבע חבר הלאומים ב2291 , ואשר 
הבטיח ליהודים את כל השטח בין הירדן לים . אבל ישראל אינה יכולה להיאחז 
בטיעון זה משום שבעולם החדש , השומר על סדר , מקפידים לבטל החלטה ישנה 
מלפני חדשה . האו"ם תפס את מקומו של חבר הלאומים ב5491 , והעצרת הכללית 
אישרה מקץ שנתיים בכ"ט בנובמבר 7491 תוכנית לחלוקת השטח שבין הירדן לים . 
וכאן מסתיימות ומתחילות כל הבעיות . סדר חדש קפדני מחייב היצמדות להחלטת 
החלוקה , שמספרה במניין החלטות העצרת הוא 181 , ואשר לה נלוותה מפה שהעניקה 
לישראל שטח מוגבל . ישראל תפסה שטחים נרחבים מעבר להחלטת 7491 , התנחלה 
בהם , ואיש אינו תובע את נסיגתה מהם כיום . לעתים חוזר יו"ר אש"ף , יאסר 
ערפאת , ותובע בכל זאת יישום מלא של ההחלטה ההיא , ויש בהנהגת אש"ף המעלים 
גם טענה , הנעדרת כל גושפנקא בין - לאומית , לשליטה פלשתינית בכל שטחי 
ארץ ישראל . האו"ם , הגורם המכריע בנידון , ויתר למעשה לישראל , ואינו 
תובע נסיגה משטחים שתפסה ב8491 מכמה טעמים : מן הסתם עבר זמן רב מכדי לחזור 
ולתקן שגיאה ישנה ; ובכלל , אז נהוג היה לכאורה סדר ישן , ומי שיצא למלחמה 
והפסיד בה שטח לא יכול היה בהכרח לקבל אותו בחזרה . ישראל גם נתפסה כמי 
שקיבלה את החלטת החלוקה באופן עקרוני ונלחמה רק לשיפוצה הגאוגרפי והאו"ם 
הבליג ; ובעיקר היה זה משום שירדן וישראל השיגו אז הסכם שביתת נשק שקבע 
את הגבול החדש , וכאשר שני שכנים מגיעים להסכמה ובוחרים בשקט הדדי , האו"ם 
אינו מתערב . היתה זו ירדן , אשר נעדרת כל מעמד וזכות , שניהלה משא ומתן 
עם ישראל על הגבול . היא עשתה כן משום שאז נהג סדר ישן , שבו חזק שלט בחלש . 
הירדנים ישבו בשטחיהם של הפלשתינאים ודיברו בשמם . הפלשתינאים זכאים בהחלט 
לטעון כיום , כי כל הסידורים שקבעה רבת עמון אז אינם מקובלים עליהם . כאשר 
ירדן החליטה באפריל 0591 על סיפוח הגדה המערבית לממלכתה הכירו רק בריטניה 
ופקיסטן בצעד זה . הנה כי כן ברישומים הבין - לאומיים המחייבים ראו בירדן 
משום מה בעלת זכות לדון על הגבול ולוותר לישראל , אך לא להחיל ריבונותה 
במרחב ממזרח לגבול ישראל - ירדן . שליטתה הבלתי חוקית של ירדן , שהתבססה 
במשך השנים על הצהרות פלשתינאיות שנוסחו בין השאר באמנה משנת 4691 , האומרת 
כי לפלשתינאים אין כל תביעה לריבונות בשטחי הגדה המערבית הסתיימה ב7691 . 
בשנים הראשונות שלאחר מלחמת ששת הימים עדיין קיוותה ירדן להשיג לעצמה בחזרה 
את השטח , אך האו"ם כיבד לבסוף את אש"ף , וזימן את מנהיגו ב4791 כדי לשמוע 
כי הוא הטוען הבלעדי לשטח . ישראל , החשה קרבה סנטימנטלית לשטח , איננה 
אלא זר בשטחים הללו מבחינת הסדר הבין - לאומי . לא סתם היא בחרה שלא לספח 
את השטחים ולהחיל בהם את החוק שלה . כזה למשל היה מעמדה של דרום - אפריקה 
בנמיביה . יוהנסבורג לא סיפחה למעשה את השטח , אף שכינתה אותו " דרום 
מערב אפריקה " , אבל גם לא איפשרה משך שנים לקיים את החלטת מועצת הביטחון , 
שמספרה בפרשה זו היה 534 , ומנעה כינונה של מדינה בניהול בני הארץ . לבסוף 
התרצתה ועזבה את השטח בדיוק לפני שנה . לעומתה מרוקו טוענת , כי סהרה הספרדית , 
שנעזבה על ידי ספרד ב5791 , היא חבל ארץ מרוקאי , אך האו"ם נאמן לגבולות 
שנקבעו באפריקה לפני כמאה שנים , ואינו מכיר בכך . לפיכך מרוקו אינה יכולה 
ליישם רשמית את ריבונותה שם . אפשר שהפוליסארי"ו , ארגון בני המקום המכיל 
בשמו את ראשי התיבות של חבלי השטח שבמחלוקת , לא יזכה למדינה עצמאית עקב 
נוכחות מרוקו ; אבל בסדר החדש , הנשמר בקפידה באפריקה בעיקר מאז כינון 
הארגון לאחדות אפריקה ב3691 , אין משנים גבולות , ונראה כי מרוקו אולי 
לא תזכה אף פעם בהכרה רשמית . מעמדה הרשמי של ישראל בשטחים דומה , באשר 
הוא נחות מזה של הפלשתינאים . ובכל זאת ישראל איננה חסרה כל מעמד בשטח . 
דווקא ההחלטה 242 , שמבקשת לפנות את ישראל מן השטח , העניקה לה הכרה רשמית 
ראשונה זכות לשבת במקום . החלטה 242 תובעת נסיגה מ"שטחים " , קרי : לא 
מכל השטחים . הליכוד חוזר וטוען כי מספיקה נסיגתו משטח חצי האי סיני כדי 
לענות על הנאמר באותה ההחלטה . ומנגד , נחישותם של האו"ם , שקיבל את ההחלטה , 
ושל ארצות הברית , בעלת יכולת האכיפה , מלמדים על פרשנותם כי יש לסגת 
גם מ"שטחים " ביהודה ושומרון . הממשל בוואשינגטון חוזר ומדגיש בעצם הימים 
האלה את היצמדותו לנוסחה " שטחים תמורת שלום " . העובדה שישראל אינה נדרשת 
לסגת מכל השטחים בגדה פירושה שמועצת הביטחון מכירה בזכותה של ישראל לשבת 
בצורה רשמית בחלק מהם . ישראל אינה אפוא נטע זר מן הבחינה הבין - לאומית , 
וזכותה לנהל משא ומתן על השטחים נובעת מהחלטה של מועצת הביטחון . הפורום 
שקבע את 242 אינו יכול להסתייג ממתן זכות לריבונות ישראל על " שטחים " 
כלשהם . לאחר החלטת החלוקה מ7491 , שישראל הסכימה לה ואף תיקנה את גבולותיה , 
זוכה ישראל באופן יוצא דופן לרוויזיה באותה החלטת מועצת הביטחון , והיא 
מוזמנתקפמאליד4חמלמשא ומתן על חלוקה נוספת וקבלת " שטחים " מן החלק שהובטח 
לפלשתינאים . על פי 242 גם אין צורך לפנות התנחלויות , ונדרשת רק " נסיגה 
של כוחות מזוינים ישראלים " ; לפלשתינאים , לעומת זאת , אין מבטיחים מדינה , 
אלא רק " יישוב צודק של בעיית הפליטים " . בסדר החדש , שאיננו ער לרגישויות 
ביטחוניות ולזכויות היסטוריות ומטפל רק בהחלטות פורמליות , נמצאת ישראל 
בשטחים לא במעמד של כובש או חזק , אלא כבעל זכות למשא ומתן . ואולם , 
סירוב ישראל לנסיגה כלשהי כמוהו כביטול תוכן ההחלטה , ומכאן גם ביטול ההצהרה 
הבין - לאומית הראשונה שהעניקה לישראל מעמד פורמלי בשטח . 
