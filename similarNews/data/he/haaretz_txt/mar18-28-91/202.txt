הצעתו של שר החינוך להקים בנתניה בתי ספר ייחודיים , על - אזוריים , במקום 
חטיבות ביניים אינטגרטיוויות ( " הארץ " מאתמול ) , התסיסה אתמול את 
חברי הוועדה הציבורית שמינה השר לבדיקת בתי הספר העל - אזוריים . אחד מחברי 
הוועדה , ד"ר יוסי דהאן , התפטר אתמול מחברות בה . במכתב לזבולון המר , 
כתב דהאן : " החלטתך לוותר על החלת הרפורמה בנתניה ולהנהיג בה מסגרות 
חינוך על - אזוריות , שנתקבלה ללא התייעצות עם ועדה הפועלת מטעמך לבחינת 
הנושא , מהווה פגיעה וזלזול בוועדה והופכת את עבודתה למיותרת " . עוד כתב 
דהאן לשר : " החלטתך שעיקרה ביטול האינטגרציה ופתיחת אזורי הרישום , מעידה 
שכבר גיבשת לעצמך עמדה בנושא שאותו אמורה הוועדה לחקור וכי אינך זקוק להמלצותיה " . 
חבר אחר בוועדה טען שהמר משתמש בה כבעלה תאנה אקדמי . לדבריו , השימוש 
של המר בהגדרה " ניסוי " בפרשת - נתניה , מבטא " חוסר - כנות בלשון המעטה " . 
" מה יקרה אם אחרי שנה , יפרקו את בתי הספר והם יחזרו להיות בתי ספר שכונתיים ? 
ברור שמדובר בצעד כמעט בלתי הפיך " . עוד ציין כי " ייחודיות של בתי - 
ספר , היא ביטוי לבדלנות חברתית - תרבותית של בעלי האמצעים , שרובם אשכנזים . 
כל מי שיכול לברוח מהמערכת הזו , עושה זאת . עקרון העל אזוריות של בתי - 
ספר אלה , הוא ביטוי וולגארי וחסר אחריות להתנערות המדינה מהענקת הזכות 
הבסיסית לכל ילד לחינוך הולם " . הוועדה הוקמה עוד בתקופתו של השר יצחק נבון 
ומינויה חודש על - ידי המר . בימים אלה עמדה הוועדה להגיש לשר דו"ח ביניים . 
ל " הארץ " נודע כי הוועדה מבקרת בחריפות את פעילותם של בתי הספר הייחודיים 
במתכונתם הנוכחית . בישיבת הוועדה לפני כשבוע , הוגדרו מבחני הכניסה לבתי 
הספר הייחודיים " בדיחה " . אחדים מהמשתתפים טענו כי אין מבחנים תקפים היכולים 
לבדוק כשרון אמנותי או כשרון בתחום המדעים של גילאי 56 . הדוברים ציינו 
כי אין לתת משקל כה רב למבחני - משכל בעת מיון תלמידים לבתי - ספר ייחודיים 
כמו טבע ואמנויות . תוכניתה של פרוף רינה שפירא להקים בתי ספר ייחודיים , 
לפיה פועל המר , בוקרה קשות על - ידי הוועדה . אחת הטענות שהושמעו איתה 
נגעה לגורלם של ילדים שיידחו על - ידי בתי הספר היותר מוצלחים . " ברור 
מי יהיה במגמה ייחודית לכדורסל " , אמר אחד המשתתפים . " כל החלשים שאף 
אחד לא ירצה להשקיע בהם " . יו"ר הוועדה , פרוף יצחק קשתי , פנה אתמול למנכ"ל 
משרד החינוך זבולון אורלב , בעקבות הפרסומים על הקמת בתי ספר ייחודיים בנתניה . 
אורלב טען , כי אין עדיין הסכם סופי בנוגע לנתניה וכי כל צעד שייעשה בעניין 
זה , יהיה בהתייעצות עם הוועדה . 
