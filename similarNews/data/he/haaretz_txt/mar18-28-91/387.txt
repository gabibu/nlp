חמחידוש תהליך השלום הישראלי - הערבי הביא כמה אישים בישראל להעלות על סדר 
היום המדיני את " האופציה הסעודית " . אופציה זו , שהועלתה בווריאציות 
שונות , מעוגנת בהנחה שהמשבר והמלחמה במפרץ הפרסי גרמו לשינויים מרחיקי 
לכת בתפיסות הפוליטיות של בית המלוכה הסעודי . שינויים אלה אמורים לחול 
גם על עמדותיה של ההנהגה הסעודית בסכסוך הישראלי ערבי בכלל , ונכונותה להגיע 
להסדר שלום בפרט . האומנם ? ניתוח שיטתי של המטרות וסדרי העדיפויות של הממלכה 
הסעודית חושף מפגש , ולעתים אף זהות וחפיפה , בין האינטרסים הסעודיים לבין 
אלו של ישראל החל מראשית שנות ה08 . התופעה המפתיעה בניתוח זה היא שמפגש 
האינטרסים חל על קשת רחבה ביותר של נושאים מרכזיים במזרח התיכון ולא על סוגיות 
שוליות , או על זהות במישור הטקטי גרידא . חמאזכור קצר של אינטרסים מרכזיים 
אלו ימחיש הנחה זו : הרצון הבסיסי לראות יציבות ורגיעה במזרח תיכון גועש , 
על מנת למנוע מלחמות וסכנות מבחוץ וזעזועים מבית . אכן , מעצם טיבו של 
משטר שמרני , עשיר , פרו - מערבי , המבקש לשרוד בסביבה עוינת , מעוניין 
בית המלוכה הסעודי עוד יותר מישראל בהתגשמות רצון זה . האינטרס לבלום תופעות 
ומשטרים רדיקליים , בטרם יהפכו לסכנה מוחשית לעצם הקיום והביטחון . בקטיגוריה 
זו נתפסו משטרי הבעת בעיראק ובסוריה כאיום פוטנציאלי , העלול להפוך בנקל 
לסכנה ממשית עקב שאיפות התפשטות וחתרנות כאחת . האינטרס למנוע התפשטות נוספת 
של ההשפעה הסובייטית במזרח התיכון , אינטרס שקיבל מימד מעשי לאחר הפלישה 
הסובייטית לאפגניסטאן . בריה"ם נתפסה הן כאיום ישיר והן כסכנה עקיפה עקב 
תמיכתה במשטרים רדיקליים ובארגונים חתרניים . הרצון לבלום את חדירתו של הפונדמנטליזם 
האיסלמי הרדיקלי והמהפכני למגזרים נוספים של המזרח התיכון , שאיפה שהורתה 
במהפיכה האיסלמית באיראן ובאתגרים שהציבה . הצורך להגיע למידה אופטימלית 
של שיתוף פעולה עם ארה"ב כדי לקדם יציבות וביטחון , וכדי לעצור התפשטות 
מסוכנת של השפעה סובייטית , רדיקליזם ערבי ופונדמנטליזם איסלמי מצד אחד ; 
ומצד שני , מערכת היחסים עם ארה"ב מאופיינת אף היא בסייגים ובמגבלות : 
חילוקי דעות בסוגיות מזרח תיכוניות שונות , ורצון שלא להפגין תלות גדולה 
מדי בה . אפיונים אלה תקפים הן לגבי ערב הסעודית והן לגבי ישראל . האינטרס 
האסטרטגי לראות מאזן כוחות קבוע בין איראן לעיראק , המנטרל את יכולת שתיהן 
להתמקד בזירות אחרות ולסכן משטרים אחרים . שתי המדינות נתפסות כמייצגות 
אידיאולוגיות שליליות איסלם פונדמנטליסטי ורדיקליזם ערבי המסכנות כמעט 
באותה מידה את הביטחון הלאומי של ערב הסעודית וישראל . נכון שעקב תנאים 
גיאוגרפיים אובייקטיוויים , הסיכון לסעודים גבוה בהרבה מאשר לישראל ; אך 
העיקרון דומה : עליונות והגמוניה של איראן או עיראק מהווה איום אסטרטגי , 
כפי שהוכח בשנים 28917891 , עת ידה של הראשונה היתה על העליונה , ומאז 
8891 ועד למשבר האחרון שבו הפכה האחרונה לגורם דומיננטי . זהות אינטרסים 
זו , שהיתה תקפה בשנות ה08 , הורחבה לתחומים נוספים כתוצאה מפלישת עיראק 
לכוויית ומהמלחמה עצמה . במהלך ששת חודשי המשבר , התרחיש הגרוע ביותר מבחינת 
ערב הסעודית וישראל כאחת היה נסיגה עיראקית מכוויית ופתרון מדיני , שהיו 
משאירים את כל מכונת המלחמה העיראקית על כנה , ואת יכולתו של סדאם חוסיין 
להמשיך בפיתוח האופציה הגרעינית . לישראל , עקב הפרופיל הנמוך , לא היתה 
דרך אקטיווית למנוע תרחיש זה , אך הסעודים פעלו ללא ליאות כדי שסיוט כזה 
לא יתאפשר . במהלך המלחמה עצמה היה לערב הסעודית ולישראל אינטרס מרכזי משותף : 
למנוע מסדאם להפוך את העימות בין עיראק לקואליציה המערבית - ערבית למלחמה 
ישראלית - ערבית . לא רק שהסעודים והישראלים ניצבו באותו צד של המתרס , 
והיו היחידים במזרח התיכון שספגו התקפות של טילי סקאד על אוכלוסייה אזרחית 
אלא את שניהם סדאם כרך בנשימה אחת במטרותיו : " לאחר קבורת חיילי ארה"ב 
במדבר , תתפנה עיראק לשחרר את סעודיה ופלשתין " . כתוצאה מהמשבר ומהמלחמה , 
התפתחה בצמרת הסעודית עוינות עמוקה כלפי אש"ף , הנהגתו וערפאת באופן אישי , 
עקב מה שמכונה " הבגידה הגדולה " . עוינות זו נובעת לא רק מהעמדה הפרו - 
עיראקית של אש"ף , אלא מעוגנת בהכרה גוברת והולכת שמטרות הארגון מנוגדות 
תכלית הניגוד לאינטרסים הסעודיים . כל המדברים אפוא על האפשרות הריאלית להגיע 
להסדר שלום עם ערב הסעודית יכולים לבסס את טיעונם על האינטרסים המשותפים 
שנמנו לעיל . אולם עליהם לשאול את עצמם , מה מנע מהסעודים מלעשות זאת כבר 
בעשור הקודם , שבו התקיים שיתוף אינטרסים רחב ביותר בנושאים המזרח - תיכוניים 
המרכזיים לשתי המדינות . חמברור אם כן שאין די בזהות אינטרסים כדי להביא 
את המפנה המיוחל במדיניות הסעודית . זהו תנאי הכרחי , אך לא תנאי מספיק . 
התנאי הנוסף החייב להתקיים הוא שעל הסעודים לרצות , ולחשוב שהם מסוגלים , 
לתרגם שותפות אינטרסים עם ישראל למדיניות חדשה שתביא אותם למשא ומתן ולהסדר 
של שלום . מה שמנע מבית המלוכה לפעול בעבר בכיוון זה היה המודוס אופרנדי 
המרכזי במדיניות החוץ הסעודית . זה נשען על ההנחה שהממלכה היא חלשה ופגיעה , 
מוקפת ביסודות עוינים הלוטשים עיניים לעבר משאביה , ושהדרך הטובה ביותר 
להתגונן מפניהם היא באמצעות קניית רצונם הטוב . סיוע כספי נדיב , אפילו 
ליריבים בכוח ובפועל , היה רק פן אחד של תפיסה זו . ההיבט החשוב יותר היה 
שאל לממלכה לנהל מדיניות חוץ פעילה שאיננה עולה בקנה אחד עם האינטרסים של 
המדינות הערביות העיקריות , בעיקר של סוריה ועיראק הרדיקליות , שמא יפנו 
הללו את זעמן כנגד הסעודים . הדוגמה הבולטת ביותר היא , כמובן , העמדה 
כלפי השלום הישראלי - מצרי ב9791 . אף - על - פי שמדובר היה בתהליך מדיני 
שתואם את האינטרס הסעודי בהסדר , וכי היה זה משטר מצרי שהיה בעל ברית לסעודים 
החליט בית המלוכה על קו אנטי - מצרי כולל שהביא לניתוק יחסים והטלת סנקציות . 
החשש מפני עיראק , סוריה ואש"ף היה השיקול הדומיננטי , ונתיב הפייסנות 
נתפס כדרך היחידה לנטרל איומים וסכנות . התמורה בגישה הסעודית , בעקבות 
כיבוש כוויית והמלחמה נגד עיראק , היא דווקא בתחום זה של המודוס אופרנדי 
של דפוסי הפעילות הפוליטית , הצבאית והדיפלומטית של בית המלוכה הסעודי . 
במטרות ובאינטרסים המרכזיים של הממלכה לא חלו שינויים מובהקים , והם ממשיכים , 
רובם ככולם , לעלות בקנה אחד עם אלו של ישראל . אך המודוס אופרנדי לא 
רק שהשתנה אלא , במרבית המקרים , חל בו היפוך גמור . הדפוסים המסורתיים 
התמוטטו ביום 5 באוגוסט 0991 , כשההנהגה הסעודית הגיעה למסקנה כי עיראק 
מציבה איום על ביטחונה של הממלכה , ועל עצם העצמאות המדינית של בית המלוכה 
הסעודי . מיום זה ואילך צברה התמורה יותר ויותר תנופה עם התמשכות המשבר , 
והמלחמה עצמה היוותה רק את פסגתה . להלן הדוגמאות הבולטות : את מקום הפרופיל 
הנמוך , הפסיוויות , והרצון להשפיע בשקט מאחורי הקלעים החליפו פרופיל גבוה , 
פעלתנות מדינית וצבאית ותפיסת מרכז הבמה . הטאבו בן עשרות השנים , שלפיו 
אסור להתיר נוכחות של כוחות צבא מערביים על אדמה סעודית איסלמית קדושה , 
נשבר באורח הבוטה ביותר עם פריסתם של יותר מחצי מיליון חיילים כופרים , 
שביניהם אפילו יהודים . החשש מחשיפה רבה מדי של הקשר הסעודי - האמריקאי 
היה כלא היה , ואת מקומו תפסה הבלטה רבה של היחסים הקרובים עם ארה"ב . 
בחודשי המשבר הדגישו הסעודים , שהכוחות הזרים יעזבו ברגע שכוויית תשוחרר 
והאיום העיראקי יוסר , מפני שחששו מביקורת נוקבת בעולם הערבי והאיסלמי . 
היום , עם ביטחון עצמי חסר תקדים , אינם ממהרים לעשות כן ואינם חוששים 
מביקורת . חמבעבר בדקו הסעודים את הלוך הרוחות בעולם הערבי , ובדרך כלל 
הלכו בעקבות הזרם המרכזי . במשבר נקטו קו הפוך : הם עצמם יזמו את המהלך 
המרכזי , והמשיכו למלא תפקיד מוביל עד להגשמת מטרותיהם . למרות החששות 
והפחדים ממלחמה , וההנחה שאוכלוסייתם תיחשף להתקפות טילים ואולי אף למתקפה 
כימית , אזרו המנהיגים הסעודים אומץ והחליטו שמלחמה נגד עיראק , למרות 
כל הסיכונים , עדיפה על - פני הסדר מדיני שישאיר את סדאם עם מכונת המלחמה 
שלו . החלטה נועזת זו יש לראות על רקע שתי עובדות יסוד : האחת שהסעודים 
לא טעמו טעם מלחמה , ובוודאי שהאוכלוסייה האזרחית לא הועמדה בפני סיכונים 
כלל ( המלחמה האחרונה שהסעודים לחמו היתה כנגד תימן , הרחק ממרכזי האוכלוסייה , 
לפני כ06 שנה ) ; והשנייה שבית המלוכה , באופן שיטתי ועקבי , עשה תמיד 
הכל כדי למנוע עימות צבאי וכדי לקנות שקט באמצעות מענקים נדיבים . הפעם פעלו 
הסעודים בדרך ההפוכה . יתר - על - כן , נראה שהסעודים מבצעים הערכה מחודשת 
של כל נושא הסיוע הכספי , מדיניות שזכתה בעבר לכינוי " ריאל פוליטיק " , 
היינו קניית השפעה באמצעות ריאלים סעודיים . בית המלוכה הגיע כנראה למסקנה 
שהסיוע הנדיב לא רק שלא קנה כוח והשפעה , אלא שגם שלא מנע מ"ידידים " שנסמכו 
על שולחן הסעודים במשך שנים , מלהפוך לאויבים לכל דבר . דווקא אלו שזכו 
לתמיכה כספית עקבית עיראק , ירדן , תימן ואש"ף הן שזממו יחד עם סדאם 
להשתלט על חלקים נרחבים מהממלכה הסעודית , על אוצרותיה והמקומות הקדושים 
שבה . מכאן יובן מדוע נטשה ההנהגה הסעודית את הדרך המסורתית , ובנוסף למלחמה 
בעיראק , הטילה סנקציות כלכליות וכספיות חריפות על שלושת " הבוגדים " 
האחרים . השאלה הגדולה , שאנו חייבים לשאול עצמנו , היא האם בית המלוכה 
הסעודי ירצה , ויהיה מסוגל , לתרגם את דפוסי הפעולה החדשים הללו ולהחילם 
גם על זירת הסכסוך הישראלי - הערבי , באורח שיוליך למדיניות סעודית חדשה 
כלפי תהליך השלום . שאלה נגזרת , בהנחה שיהיו שינויים , היא עד כמה ירחיקו 
הסעודים לכת , ואיזה תפקיד הם מייעדים לעצמם בתהליך ? ולבסוף , מה צריך 
להיות קו הפעולה המועדף של ישראל , על מנת שתוכל להפיק את מרב התועלת מ"האופציה 
הסעודית " ? אפשר לצפות כמה קשיים עיקריים שיעמדו בדרכם של המנהיגים הסעודים 
שישאפו לאמץ מדיניות חדשה כלפי ישראל . ראשית , הממסד האיסלמי - והאבי 
הנוקשה ודאי יתנגד . שנית , בתוך בית המלוכה עצמו , סביר להניח שחלק מהנסיכים , 
ובראשם יורש העצר עבדאללה , יעמידו מכשולים בדרך . שלישית , לממלכה אין 
גבול משותף , שטחים כבושים או סכסוכים ישירים עם ישראל , המחייבים אותה 
למעורבות ישירה בתהליכי ההסדר . ורביעית , הדפוסים הקודמים עדיין מושרשים 
עמוק , ומוקדם לקבוע האם אכן נעקרו מן היסוד . למרות כל זאת , הפוטנציאל 
לתמורה משמעותית ודאי קיים , וסביר להניח שאכן יהיו שינויים באופי המעורבות 
הסעודית בתהליך השלום , או כהגדרתו של גיימס בייקר : " ישנם סימנים ראשונים 
חיוביים " . אך מי שמצפה לראות בקרוב חתימה סעודית על הסכם שלום עם ישראל , 
צפויה לו אכזבה מרה . ומי שחושב , שאפשר להגיע להסדר שלום עם הסעודים 
במקום עם הפלשתינאים , משול למי שמחפש מטבע לא במקום שבו אבד אלא מתחת לפנס 
הרחוב . במוקד המדיניות הישראלית צריכה להיות השאיפה לרתום את האינטרסים 
והמשאבים של ערב הסעודית אל תהליך השלום בין ישראל לבין שכנותיה . חמאפשר 
לזהות שלושה תחומי פעולה אפשריים שבהם עשויה לבוא לידי ביטוי תרומה סעודית . 
בזירה הסורית , יש לסעודים היום מנופי השפעה אפקטיוויים יותר מבעבר בגלל 
הפיחות בגיבוי הסובייטי , המצוקה הכלכלית , אי - הצלחת תפיסת " האיזון 
האסטרטגי " , התקרבות הסיכוי לחזית מזרחית נגד ישראל , והזדקקותקפמאליד1חמדמשק 
לארה"ב ולערב הסעודית . יש לסעודים כיום הזדמנות מצוינת לסייע בהבאת סוריה 
אל תהליך השלום , ובמיתון עמדותיו של הנשיא אסד . בזירה הפלשתינית , כל 
שעל הסעודים לעשות הוא להמשיך בתהליך הדה - לגיטימיזציה של הנהגת אש"ף שבו 
פתחו לפני חודשים מספר , להמשיך בסנקציות הכספיות , ולהרחיק את ערפאת וחבורתו 
מן התהליך המדיני בעצה אחת עם ארה"ב . בה בשעה , חייב בית המלוכה ליצור 
אפיקי תקשורת עם הנהגה פוטנציאלית בשטחים , לעודד אותה ולהבטיח לה הכרה 
וסיוע כספי וכלכלי . הזירה השלישית , והלא פחות חשובה , היא עזרה ביצירת 
אווירה חדשה כלפי הסדר שלום עם ישראל . כאן יכולים הסעודים לסייע באמצעות 
נטישת התעמולה האנטי - ישראלית באמצעי התקשורת , הפסקה הדרגתית של יישום 
" החרם הערבי " , הצהרות בדבר נכונות לקבל את ישראל במרחב וכו . לישראל 
יש אינטרס לעודד תרומות סעודיות מסוג זה , ולצורך זה עליה לנסות ליזום מגעים , 
ועדיף חשאיים , עם אישים סעודים . יש להציע להם תמריצים ספציפיים תמורת 
סיועם , כמו למשל מעמד סעודי דתי במקומות הקדושים לאיסלם בירושלים . יש 
להכיר את הרגישויות הסעודיות הייחודיות , לדעת איך לפנות אליהם , ולא להצהיר 
כי " אם יש לסעודים רעיונות , שיתקשרו אלינו " . בה בשעה יש להבהיר להם 
שאבד הכלח על תוכנית פאהד ומסמך פאז , מפני שהללו נולדו בעידן אחר וכריאקציה 
להסכם השלום עם מצרים וליוזמת רייגן . אין מקום בתהליך השלום הנוכחי למסמכים 
שאין בהם הכרה בישראל , ומשא ומתן והסכם שלום עמה , אך יש בהם אזכור זכות 
השיבה הפלשתינית . הקונסטלציה הנוכחית בעולם הערבי אכן פותחת חלון אל עבר 
אופציה סעודית אפשרית . מימושה תלוי בהנהגה הסעודית , אך גם במדיניות ישראלית 
יצירתית בעל דמיון ומעוף . 
