" סטודיו " , כתב - העת היחיד לאמנויות היוצא לאור בארץ ( עורך : חיים 
מאור , מו"ל : " על המשמר " והמרכז לאמנויות גבעת חביבה ) , מקדיש 
את חוברת פברואר שלו לצילום , והמוטו שלו הוא " בין תקשורת לאמנות " . זו 
הדילמה של העוסק בצילום : בין הגירוי להיעזר בערכים הייחודיים למדיה וליצור 
משהו אישי שאין דומה לו לבין תיעוד של האירועים והפיכתם לנצח שיש דומה לו . 
כתבה מרתקת של אילן שינפלד , " הפה והטלפיים " , מנתחת סדרת תצלומים של 
שמיר ופרס ומאפשרת לנקוט עמדה בנוסח " עליהום " כלפי צלמי העיתונות , 
נוסח המנוצל בדרך כלל נגד עיתונאים . אם אכן מרבית הצלמים הנזכרים בכתבה 
מודעים למעשיהם , או שהדברים נעשים בחושים בלבד , בהשתתפותו הלא פעילה 
של האובייקט , אין זה ברור . נאוה סמל כותבת מניו יורק על ברברה קרוגר , 
המשתמשת בתצלומים כחומר - גלם אסוציאטיווי לאמירות שלה ( תערוכה בגלרית 
מרי - בן בניו יורק ) , חיים מאור מעלה אסוציאציות ופנטסיות על צילום בעקבות 
תערוכת גדי דגון במוזיאון רמת גן לאמנות ישראלית ותערוכת יהושע זמיר במוזיאון 
וילפריד ישראל בקיבוץ הזורע . תערוכת תצלומיו של מיכה ברעם במרכז ברביקן 
בלונדון מעוררת שאלות של " צילום אכפתי " , וחיים לוסקי מציב סימני שאלה 
על התפיסה הרעיונית של ציורי יגאל עוזרי ותצלומי מיכל רובנר . פרק מעניין 
בחוברת מיוחד לתערוכת " דמות המנהיג באמנות הישראלית " שהוגלתה ממוזיאון 
ארץ ישראל למוזיאון אתר בעין חרוד . " סטודיו " מביא את דברי הפתיחה של 
אוצר התערוכה , ד"ר גדעון עפרת , על יחסי אמן - מנהיג , בשנות היסטוריה 
ארוכות . אני תוהה אם הוא היה אומר דברים אלה אילו התערוכה היתה מתקיימת 
בבית דיזנגוף בתל אביב , השייך למוזיאון א"י , או שיצאנו נשכרים בזכות 
הגירוש . אליק מישורי כותב על תיעוד אמנותי של מנהיגים , וסמדר שפי ולאה 
וחיים שניר מתמקדים בדמותו של ברל כצנלסון . קפמאפרקבן דב הוא נציג מעולה 
של הדור הצעיר בצילום בארץ . הוא היה צלם צבאי , למד באקדמיה " בצלאל " , 
יצא לחו"ל , וחזר כדי להעביר את התנסויותיו לדור הבא אחריו . הוראה והתנסות 
בתחומים השונים של צילום מחדדת את האפשרויות ולעתים יוצרת שפה , שגם אם 
איננה חדשה , יש בה אמירה אישית , כשיש אישיות . לאייל בן דב יש ללא ספק 
אישיות . מה שהוא מכנה " הצילום הנקי " מטריד את מנוחתו . הוא מוסיף 
לתצלומים ציורים ומצלם אותם מחדש , לקבלת שלמות . האפרוריות השולטת בתצלומים 
היא עושר צבעוני , מיוחד מאוד , וכך גם ההתרחשויות , שהן תערובת של אסוציאציות , 
אזכורים והתייחסות לעיסוקו בטאי צי כשלמות של ניגודים . במרכז סאלא לפעילות 
אמנותית במוזיאון תל - אביב נפתחה תערוכת " שקט . . . מצלמים " . האוצרת 
ורדה שטיינלאוף התמקדה במצלמה כהמצאה ובצילום כשפה . התערוכה מיועדת לילדים 
מגיל שבע , לנוער ולמבוגרים . היא תאפשר שעשועי צילום ותקנה ידע בסיסי . 
קפמאפרקזה ספרון המוגדר " סיפורים קצרים " והוא תיעוד מצבים וספר תצלומים , 
העוסקים בפרדוקס המוזר של " נוכח נפקד " . יקותיאל מביא את חוק נכסי נפקדים 
מ0591 , הגורם לכך שכ04 יישובים ערביים בארץ הם בבחינת נפקדים , למרות 
נוכחותם . בין שזה חלק מהטירוף והמוזרות המאפיינים את חיינו וחיי הערבים 
בארץ ובין שזה מצב אבסורדי הטיפוסי למבנה מדינה ושלטון , הוא מחייב תשומת 
לב . אמיל חביבי הוסיף הקדמה ואביגדור פלדמן מנתח את החוק ואת השלכותיו . 
הקטעים הנקראים " סיפורים " מופיעים בעברית , באנגלית ובערבית , ומצליחים 
להעביר מרירות ואזלת - יד אמיתית . ספר התצלומים בעייתי יותר . אם תמונה 
אחת אמורה להיות שווה לאלף מלים , הספר אינו פועל כך . התצלומים מתמקדים 
בכפר עין הוד : הרבה תצלומי ילדים , חלקם שמחים וחלקם עצובים , כדרך ילדים . 
חלקם יפים פחות מאחרים . תמונות משפחתיות בפוזות שגרתיות . המבוגרים המצולמים 
נראים נינוחים מאוד לעומת תיאור מצבם . ליקותיאל סגנון העמדה בולט מאוד 
בתצלומיו , של קומפוזיציות הדוחקות לקצוות ומשרות אי - נוחות , שאיננה 
בהכרח רלוונטית אך אנחנו מודעים לה . הספר נדפס בשחור - לבן , אם כי בתערוכה 
התצלומים צבעוניים . הוא יצא לאור בתמיכה של קמרה אובסקורה , הצלם יהושע 
גלוטמן , גבעת חביבה , מועצה אזורית יואב , הקיבוץ הארצי , קיבוץ רבדים , 
ו " אגודת הארבעים " שהם 04 הכפרים הערביים המנהלים מאבק להשבתם להגדרת 
" נוכחים " . 
