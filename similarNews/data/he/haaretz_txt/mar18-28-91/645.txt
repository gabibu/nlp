כבר בתחילת הנסיעה בשדרות היוקרה " אונטר דן לינדן " אפשר היה להבחין במחנק 
ובדיכאון שמשרה מזרח ברלין . החומה הופלה , הגדרות סולקו , מגדלי השמירה 
אינם עוד בנמצא . אבל החלק המזרחי של העיר עדיין מכוער וחשוך . אין שיפור 
לעומת העבר . יתר על כן , מברלין המזרחית ניטלו אפילו האיים הבודדים של 
שמחת חיים אמיתית שהיו בה לפנים . נסענו ממסעדה למסעדה . ב"בודפשט " ישבו 
שניים - שלושה אנשים . עצוב , עצוב . ב"מוסקווה " שירתו מלצרים מכופתרים 
קבוצה של " אוסיז " ( כינוי לתושבי המזרח ) , שדיברו בשקט על מצבם המחורבן . 
המנהל הסביר , שבגלל צעדי חיסכון לא כל האורות דולקים , אך הבטיח שהשולחן 
שלנו יהיה מואר . אפילו ב"ניקולאי פירטל " , הרובע העליז - לשעבר של בתי 
בירה ומסעדות ברמה מכובדת , שרר שיממון כמעט מוחלט . החלטנו לחזור למערב . 
במסעדה כלשהי ב"קודאם " , השדרות המפורסמות ומלאות החיים של העיר הקפיטליסטית , 
למדתי עד מהרה את המציאות הברלינאית , והגרמנית - גרמנית בכלל : למרות 
נפילת החומה וסילוק הגבולות , ברלין וגרמניה עדיין מחולקות . ה"ווסיז " 
( תושבי המערב ) אינם מוכנים למהר ולחלק עם אחיהם מהמזרח את השפע והרווחה 
שצברו במשך 04 שנים של עבודה קשה ושל לחצים מתמידים . הם סבורים , בדרך 
כלל , שה"אוסיז " צריכים להתאזר בסבלנות , ולא למהר לדרוש את חלקם בסיר 
הבשר המערבי . אתמול שוב ירדו תושבי המזרח לרחובות כדי למחות נגד העמדה הזאת , 
המשתקפת גם במדיניותה של הממשלה בבון . דוגמה קטנה מבין רבות : חייל של 
ה"בונדסוואר " , המשרת בחלק המערבי של גרמניה , מקבל 093 מרק כדמי חג המולד . 
חייל של אותו צבא עצמו , המשרת במזרח , מקבל רק 052 מרק . עם שחרורו 
מן ה"בונדסוואר " מקבל החייל במערב 005 , 2 מרק , בעוד שעמיתו במזרח נאלץ 
להסתפק ב005 . החיילים במזרח עוד לא הפגינו . אבל היום צפויה ב"אלכסנדר 
פלאץ " שבמזרח - ברלין הפגנה גדולה של עובדי מפעלי פלדה , הדורשים שכר 
שווה בעד עבודה שווה . כיום הם מקבלים פחות מ04 אחוז מהשכר המקובל במערב . 
באותו מקום הפגינו בסוף השבוע שעבר כ02 אלף בני אדם למען השקעות מהירות 
במזרח , והאשימו את השלטון בבון בחיסול שיטתי של הכלכלה בארצם . להאשמה 
יש על מה לסמוך . האיחוד המהיר של שתי הגרמניות הביא , בבת - אחת , להתמוטטות 
מוחלטת של סדרי הכלכלה , החברה והשלטון במזרח . שיטה אחת הסתלקה מהעולם , 
אך שיטה אחרת טרם הונהגה במקומה . התוצאה : מפעלים פורחים , שנחשבו בעבר 
לפאר העולם הקומוניסטי , מתמוטטים בזה אחר זה . מאות אלפי אנשים איבדו 
את מקומות עבודתם , ובכל יום נפלטים ממעגל הייצור אלפים נוספים . כלכלנים 
מנבאים , שעד סוף השנה יהיו במזרח גרמניה שלושה מליונים מובטלים ( האוכלוסייה 
בשטח הזה , המכונה כיום " חמש המדינות המחוזיות החדשות " , מונה כ61 מיליון 
בני - אדם ) . במערב המציאו בינתיים שם חדש למזרח גרמניה פו"ב בגרמנית , 
ראשי תיבות של המלים " חבית ללא תחתית " . יותר ממאה מיליארד מרק כבר הושקעו 
בכלכלה הכושלת של מזרח גרמניה , אך התוצאה היחידה עד כה היתה עוד ועוד התמוטטויות , 
יותר ויותר תסכול וחוסר אונים . הכסף בלבד אינו יכול לחולל את מה שכונה 
כאן " פלא כלכלי חדש " , שיקום מיידי של כלכלת מזרח גרמניה , וחזרה על 
" הפלא הכלכלי " המערב - גרמני משנות החמישים . מדוע לא , בעצם ? משום 
שקודם כל יש הכרח להבהיר מה שייך למי . שום משקיע , אפילו הוא משוגע , 
לא יעז לקנות קרקעות , רכוש , מבנים ואמצעי ייצור מבלי לדעת במידה כלשהי 
של סבירות שההשקעה תשתלם לאורך ימים . ואיך אפשר לדעת זאת כאשר מזרח - גרמניה 
מוצפת בעשרות אלפי תביעות של החזרת רכוש ושל שינוי הבעלות על רכוש ? יש בוודאי 
גם סיבות רבות אחרות לכך , שהמדיניות של הקאנצלר הלמוט קוהל " לא עבדה " 
עד כה , ושהחלק המזרחי של גרמניה נותר במצב של חידלון ושיממון . תושבי 
" חמש המדינות המחוזיות החדשות " , לא הבינו , שכדי להשיג שיפור בתנאי 
חייהם עליהם לנהל מאבק יומיומי , בלתי נלאה . בלייפציג ובדרזדן צפויות הערב 
הפגנות ענק של עשרות אלפי מזרח גרמנים הדורשים עתה את חלקם בעוגת הרווחה 
הכל - גרמנית . המתחים הסוציאליים בגרמניה הופכים לחומר - נפץ חברתי , 
המאיים לסיים את הקריירה המזהירה של " קאנצלר האחדות " הלמוט קוהל . הקאנצלר 
הבין בימים אלה שכיסאו בוער , והוא נחוש בדעתו לפעול במהירות לשינוי המצב . 
הארץ הזאת עדיין מחולקת מכל בחינה מעשית , אבל הדמוקרטיה שלה הולכת ומתפשטת 
גם למזרח . . 
