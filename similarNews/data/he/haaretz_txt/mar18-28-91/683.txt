מאה - מאתיים מלים על עצמי הן בערך מאה - מאתיים מלים יותר ממה שאפשר לכתוב 
עלי . אספר על מה שמאחורי הסיפור " עיניים " , שכתבתי לבעלי בתקופה שריצה 
עונש מאסר והוא אחד מעשרות מכתבי אליו ואחד ממניין סיפורים למענו . מאחר 
שבעלי " ישב " על רקע לאומני וכרגיל איננו נמנים על מגזר האוכלוסייה המכיר 
את הכלא על מבואותיו ורזיו , היו לו אותם חמש מאות וחמישה ימי מאסרו רצף 
של תגליות על תנאי הכליאה וכיו"ב . החשוב שבהם הוא כי מי שמרצים למעשה את 
העונש שנגזר בבית - המשפט על פלוני הם אשתו וילדיו הנענשים , ובכל חומרת 
הדין , חברתית , כלכלית ומוראלית . הבטחתי לעצמי אז שכאשר ישתחרר בעלי 
אעשה כל שיהיה בו כדי להקל - משהו על נשות האסירים . מטבע הדברים שחקו טרדות 
היום - יום את אותה הבטחה . החשיתי ולא עשיתי דבר . לכן אני שמחה על פרסום 
הסיפור כעת , העשוי לכפר במשהו על דברים שלא נאמרו ועל מעשים שלא נעשו . 
