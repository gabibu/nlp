במאמרו " מה רצה בוב סיימון בסך הכל " ( " הארץ " 3 . 9 ) ענה גדעון 
סאמט לעניין על דברי הביקורת שהושמעו כלפי התקשורת במהלך המלחמה האחרונה . 
כעת , כשמתבררת מפלתו של סדאם חוסיין , דיקטטור רצחני שהימר על חיי אזרחיו 
וחייליו ועל קיומן של שכנותיה של עיראק , מותר גם להביע פליאה מהסיוע העקיף 
שנתן לו בהיסח דעת כבוד נשיא מדינת ישראל , חיים הרצוג ( כפי שדווח בעמודו 
הראשון של " הארץ " באחד מימי המלחמה , בהקשר להפצת דיווחיו של פיטר ארנט 
מבגדד במערב ) . מי שהיה הפרשן , המסביר והמרגיע הלאומי ב7691 , בהצלחה 
לא פחותה מזו של נחמן שי , ואשר רכש את אמונו של הציבור בארץ ובעולם כולו 
בשל אמינות הדיווחים הישראליים הרשמיים לעומת דיווחי השקר של מדינות ערב 
הצדיק כעת מניעת מידע מהציבור בנימוק של שמירת טובת המדינה . הנשיא אמנם 
התכוון לבקר את המערב על שהוא נמנע מלאסור את שידור הכתבות מבגדד אף שהן 
שימשו את האינטרסים של העיראקים , אך בכך נתן לגיטימציה לצנזורה ולפיקוח 
על המידע שהנהיג הדיקטטור העיראקי , ובעצם לפיקוח שמנהיג כל משטר טוטליטרי 
( ולעתים אף משטרים דמוקרטיים ) בטענה שטובת הכללהמדינההמשטרהמעמד , כפי 
שהוא בלבד מבין אותה , עדיפה על זכות הציבורהפרט לדעת . ואולי אין כאן , 
בעצם , מעידה לשונית של מי שחנן את אנשי השב"ך שלמען טובת המדינה , כפי 
שהבינו אותה , גרמו למותם של שני שבויים , פיברקו עדויות שקר , הפלילו 
אלוף בצה"ל והטעו במכוון ועדות חקירה שיפוטיות ואת היועץ המשפטי לממשלה 
וגם חיפה על הדרג הפוליטי הבכיר שהיה אמור להיות אחראי להם . ירושלימקפמאביגבראיון 
ששודר ברדיו אמר שר החקלאות , כי אין די מים ועל אוכלוסיית ישראל להחליט 
במה היא בוחרת : בעגבניות ובתפוחי - אדמה או בדשא . לדעתי יש לבחור בדשא , 
שכן האלטרנטיבה שלו היא שממה , קרי ירידה באיכות החיים של כארבעה מיליון 
ישראלים . ואילו האלטרנטיבה לתפוחי - אדמה ולעגבניות היא יבוא של תוצרת 
שלא נופלת באיכותה מזו שלנו ואף עולה עליה , ומחירה נמוך בהרבה . אפשר 
ליבא אותה כל השנה , או רק בתקופות שבהן צורכים הגידולים השקיה מרובה . 
וכך ייהנו כולם : הדשאים יישארו , איכות החיים לא תיפגע , האוכלוסייה 
תוכל לקנות תוצרת באיכות טובה ובחצי המחיר , ואף המדד עשוי לרדת . כ002003 
חקלאים המגדלים ירקות אלה אמנם ייפגעו , אבל כך תימנע ירידה באיכות החיים 
של כארבעה מיליון ישראלים . לכן אני קורא לשר החקלאות לבחור בין האלטרנטיבות , 
ולהביא בחשבון שההפרש בין מחיר הירקות המיובאים לזה של הירקות שמגדלים בארץ 
יכול לכסות פיצויים למגדלים . אבל משבר המים הוא לא הסיבה היחידה לבעיות 
החקלאות , וכדי לפתור את אלה יש לשנות את הגישה , שאולי היתה נכונה לפני 
02 - 03 שנה , אך אינה נכונה כיום . ייבוש גינות נוי , בכל אופן , לא 
יפתור דבר . כפר שמריהוקפמאביגבתגובה למכתבו למערכת של עמוס שוקן ( " עקיבא 
נוף חבר , הוגה ופרקליט " , " הארץ " 3 . 51 ) , שבו הסביר מדוע לא 
הסכימה מערכת העיתון " חדשות " לפרסם את עצומת התמיכה ברחבעם זאבי , ברצוני 
להעיר כמה הערות : לדעתי , גם לפרקליטו של אדם שנפגע מפרסום יש הזכות , 
כמו לכל אזרח , להביע עמדה מהותית בנושאים הציבוריים המתעוררים בשל הפרסום . 
השתתפותי כעו"ד בדיון מסוים לא היתה סוד , וודאי שלא הסתרתי אותה ; המכתב 
ששלחתי לעורכי העיתון " חדשות " בשם לקוח , הגיע , וצריך היה להגיע , 
לידיו של עמוס שוקן , מנהל החברה המוציאה לאור את " חדשות " וגם את " הארץ " 
( ו"העיר " ) . נראה לי שעמוס שוקן מ"חדשות " מסר על כך לעמוס שוקן מ"הארץ " . 
אם היה צורך באימות של אותו חלק ברשימתי ( חנקין , ברנר , ויצמן ) שבו 
התריתי כי ההמשך " הטבעי לכתבה מהסוג שפורסם בחדשות הוא השתלחות הורסת בכל 
דבר שיש בו מיתוס ציוני " , באה רשימתו של תום שגב , באותו גיליון עצמו 
של " הארץ " , ואימתה אותו . הבשורה על - פי תום שגב היא , כי כל פעולות 
העבר של כמה מגיבורי האומה , כמו רמטכ"לים ואלופים , ובהם חיים לסקוב , 
אינן מקנות להם זכות להביע את דעתם , עקב החטא הכבד שהם חוטאים בו היום : 
גילם המתקדם . בגרותם של לוחמי עבר אלה היא , על - פי תום שגב , חטא 
הראוי לחצי בוז , ובלעגו הוא מייחס את עמדתם העניינית למניע של : " לאן 
נגיע אם יתחילו לחקור את עברו של כל גיבור " . קריצת העין ברורה : לא ערך , 
לא גיבור , רק ניהיליזם ציני מוחלט . תל - אביבקפמאביגנוכח ההצגה הפוליטית 
המתרחשת לעיניו ולעיני כל העולם , האם לא חשב שר הבריאות כי עליו להישאר 
בארץ בעת המשבר במערכת הבריאות ? האם חשוב היה יותר לנסוע לוועידת אייפ"ק 
כנציג הממשלה ? חוסר הרגישות של השר אולמרט ממחיש שוב את הזלזול שנוהגת 
ממשלת ישראל באזרחיה . ואילו ניסיונו של ראש הממשלה לטשטש את משמעותם האמיתית 
של דברי השר אולמרט , בדבר מו"ם עם סוריה , שם אותנו לצחוק ולקלס . מן 
הראוי לו , לשר הבריאות , לעסוק בענייני משרדו ולטפל במערכת הבריאות הקורסת , 
ולא להיות שר מעופף ושליח מטעם ממשלה שלא נתנה לו מנדט , או שמא נתנה לו 
מנדט אבל נסוגה מחשש שאכן נגיע למודוס ויוונדי עם שכנינו שמעבר לגבול . מרכזת 
נושאי בריאות ורווחהסיעת רץ בכנסתקפמאביגבכתבתו של עטאללה מנצור , " מס 
שפתיים בערבית " ( " הארץ " 3 . 02 ) , נפלו כמה שיבושים וטעויות . 
ראשית , מספר התושבים הערבים בעכו 000 , 11000 , 21 , ולא 000 , 51 כפי 
שפורסם בכתבה . מהכתבה השתמע שאני משבח את השר שרון . לא שיבחתי את השר 
כפי שלא ביקרתי אותו , אך ציינתי שההחלטה להקים את השכונה בתחום שיפוטה 
של העיר עכו התקבלה בתקופת כהונתו , לאחר מאבק של שנים לפתרון מצוקת הדיור . 
זאת ועוד , בכתבה צוטטתי , כביכול , כאומר ש " כחבר מפ"ם אני מודה בצער 
כי מפלגתי בעכו אינה מפלגה יהודית - ערבית , וכי בסניף המקומי מאורגנים 
רק חברים ערבים " . מעולם לא אמרתי דברים אלה . נהפוך הוא סניף מפ"ם בעכו 
היה תמיד משותף ליהודים ולערבים , והראייה במזכירות הסניף ובמועצה שלו 
הייצוג הוא ביחס של שני - שלישים יהודים ושליש ערבים , בהתאם להרכב האוכלוסייה . 
