זו אינה בקשה פרטית שלי בלבד , אלא של צופים רבים שפנו אלי . בערוץ השני 
מצאו לנכון לשבץ את הסדרה האמריקאית " מאש " , דווקא ביום שני במקביל למהדורת 
" מבט " . אולי אפשר היה לוותר על צפייה ב"מבט " לאחר " שבע וחצי בעולם " 
המתחרה בהצלחה ב"רואים עולם " , אבל לשם כך דרושה כנראה החלטה אמיצה . רוב 
הצופים חשים שאין הם יכולים להחמיץ את מהדורת החדשות היומית , מה גם שזו 
התוכנית היחידה ששווה צפייה בערוץ הראשון . אז מדוע לא יכולים בערוץ השני , 
שלוח השידורים שלו אינו עמוס כל כך , לשבץ את " מאש " בשעה מתקבלת יותר 
על הדעת ? אותה משאלה קיימת גם ביחס לשיבוצה של " אפוסטרוף " , המשודרת 
בליל שבת במקביל ל"יומן השבוע " ו"לסוף - שבוע " של הערוץ הראשון . התחרות 
בערוץ הראשון שאינה קשה כלל לא צריכה למנוע מהאחראים בערוץ השני מלנקוט שיקולים 
נכונים . ואין מקום לעורר בצופים טינה כלפיו לאחר שזכה לאהדה רבה , ובצדק . 
