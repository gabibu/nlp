" אנחנו חייבים לנצח . כלל לא משנה אם טוני קוקוץ הגיע , או לא " , אמר 
אמש וילי סימס בצאתו מהיכל הספורט , אחרי האימון המסכם של קבוצתו . הוא 
ביטא בזה היטב את התחושה הכללית לפני משחקו של מכבי תל אביב הערב ( 03 . 
02 ) מול אלופת אירופה , פוף - 48 ספליט . היוגוסלווים , שהבטיחו מקומם 
בשלב הגמר , זה משחק בעל חשיבות מישנית . לכן הירשו לעצמם להשאיר בבית 
את היהלום שבכתר , מאחר שקוקוץ סובל ממיחושים בגבו . למכבי , מנגד , המשחק 
הזה קריטי בדרך לפאריס . הפסד יקטין את סיכוייו , אם היריבה העיקרית אריס 
סלוניקי תנצח בלימוז . זו הסיבה שגם לוא הגיע קוקוץ ושיחק , לא היה הדבר 
משנה את העובדה שמכבי חייב לנצח . המאמן צבי שרף מסביר זאת בדרך שלו : " גם 
ללא קוקוץ יש לספליט די שחקנים טובים שיוכלו למלא את מקומו , וצריך להזהר 
מהם . אי אפשר להתעלם מאי בואו , אבל שחקנים יוגוסלווים תמיד מסוכנים , 
בפרט שחלקם מחפשים חוזים בחו"ל " . במצב שנוצר חייב מכבי לחשוב על אופי משחקו , 
ולא על היריב . ברור ששחקנים כמו ולמיר פראסוביץ , שקלע בשני המשחקים 
האחרונים בגביע אירופה 06 נקודות , ושחקן הציר זוראן סאוויץ מהווים מטרה 
לשמירה הדוקה . ללא קוקוץ נעשה הכל יותר קל מבחינת מכבי , שמשחקו יכול 
להיות יותר שוטף ויצירתי , עם ריצה להתקפות מתפרצות ושמירה אגרסיווית בהגנה , 
המאפשרת יציאה למתפרצות הללו . לספליט משחק תנועה יוצא מהכלל ולכן אסור 
להרפות ולוא לרגע בהגנה . אם תיבלם ההתקפה של ספליט , סביר שמכבי יוכל 
ליצור לעצמו מיקדמה בסיוע קולני של האוהדים , שחזרו לעודד את הקבוצה כבעבר . 
דונאלד רויאל , שבשני המשחקים האחרונים בהיכל היה המוציא לפועל העיקרי , 
יוכל להנות שוב מאותה אווירה הנותנת לו השראה בכניסות הפנטסטיות שלו לסל . 
הפעם ייהיה על דורון גמצי , שכמעט תמיד מצליח נגד ספליט , לסייע במלאכת 
הקליעה . היתר יבוא מאליו . גיא גודס עדיין סובל ממיחושים בברכו ולמרות 
שסיים את האימון אמש , מהסס שרף אם לפתוח עימו בחמישיה . אם יהיה משוכנע 
שגיא כשיר הרי שמקומו יובטח ; האופציה של חן ליפין , שפתח במשחק הניצחון 
בספליט ( 2707 ) , תמיד קיימת . ישלימו את החמישיה גמצי , הנפלד , 
רויאל ומרסר . שחקני ספליט התאמנו אתמול בהיכל בפעם השניה מאז בואם . המאמן 
זליקו פאבליצוויץ לא הסכים לנקוב בחמישיה שלו . זו תורכב כנראה מסרטנוביץ , 
פראסוביץ , נאגליץ , ליסטר וסאוויץ . ישפטו הערב גונס מוויילס ויונגבראד 
מפינלנד . שידורים ברדיו ובטלוויזיה . נוספים הערב : אריס סלוניקי תתארח 
בלימוז , סקאווליני פזארו בברצלונה ובאייר לוורקוזן תשחק נגד קינגסטון בלונדון . 
קפספראששג8 , 5 . 
