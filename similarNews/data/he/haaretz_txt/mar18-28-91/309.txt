מארסיי ( שרות " ספורט הארץ " ) . שלטונה הממושך של מילאן , אלופת אירופה 
בשנתיים האחרונות , הסתיים אמש בפרידה עגומה מהכתר היוקרתי , כאשר נוצחה 
10 במארסיי והותירה טעם מר בקרב 306 , 73 הצופים . האיטלקים סירבו לחדש 
את המשחק הסוער בשלוש הדקות האחרונות , על אף הוראה ברורה של השופט השוודי 
התקיף ב קארלסון שהורה להם לעשות זאת ושרק לסיום . השערוריה החלה קודם לכן , 
בעקבות תקלה באחד מארבעת עמודי התאורה המרכזיים של האיצטדיון . ההפסקה 
הזמנית שחלה במהלך המשחק בדקות הסיום , הריצה צופים ואוהדים רבים לתחום 
המגרש . משהוחזר הסדר על כנו , אחרי ך - 02 דקות , שבמהלכן היו קטטות 
בין אוהדי שני המחנות , הורה המאמן האיטלקי אריגו סאקי לשחקניו לעזוב לחדר 
ההלבשה . הם ירדו לפני תום מועדו החוקי של המשחק , בעוד הצרפתים מצפים 
להם לשווא . המיפגש הראשון ברבע הגמר , לפני שבועיים במילאנו , הסתיים 
11 . אמש היה זה הכדורגלן האנגלי המחונן של מארסיי , כריס וודל , שחרץ 
את גורל ההתמודדות בדקה ה - 57 בבעיטה חדה ושטוחה לזוית השער ברגלו הימנית 
ה"חלשה " , בתום מיבצע משולב שהחל באגף השמאלי והיו מעורבים בו אבדי פלה 
וזאן - פייר פאפן . עד להכרעה , וגם אחריה , היה זה דו - קרב מאכזב למדי , 
עם יותר מדי מערכים טאקטיים ופחות מדי תעוזה . כוכבי שני מועדוני הפאר 
האירופיים לא הצליחו להיחלץ מהמתח הגובר , ועל כן גם לא מיצו את יכולתם 
האמיתית ולא הצדיקו את המוניטין . 
