הסדר הבין - לאומי הנוכחי נמצא בראשיתה של תקופת מעבר . הוא עומד בפני שינוי 
מבני , התנהגותי ותרבותי . הסדר הבין - לאומי העתידי , שהכל מדברים בו , 
טומן בחובו סיכויים לאנושות , אך תקופת המעבר עד כינונו עלולה להיות הרסנית . 
הסדר הבין - לאומי האסטרטגי שנוצר אחרי מלחמת - העולם השנייה התבסס על מערך 
כוחות דו - קוטבי רווי מתח של מלחמה קרה . העיקרון של ריאל - פוליטיק הנחה 
את המערכת הבין - לאומית . היחסים הבין - לאומיים בו היו זירת מאבק בין 
מדינות לאום , שחתרו להשיג את האינטרסים שלהן . בעידן הגרעיני עסקה הדוקטרינה 
האסטרטגית של מאזן הכוחות בפיתוח נשק גרעיני ובשימוש מדיני בו ליצירת מאזן 
כוחות . על המושגים המדיניים הקונוונציונליים " מאזן כוחות " ו"סטטוס 
קוו " נוספו מושגים חדשים כמו " הרתעה " , " פיקוח על הנשק " , " מלחמה 
מוגבלת קונוונציונלית " ו"מלחמה מוגבלת גרעינית " . הדטאנט היה מבוסס על 
מאזן כוחות , שנשען על הסדרים אסטרטגיים צבאיים ואיפשר דינמיקה מדינית על 
סף סכנת הקיפאון שכפה הנשק הגרעיני על המערכת הבין - לאומית . ההפשרה הבין - 
גושית של סוף שנות ה08 הגיעה לשיאה בדצמבר 98 עם הכרזתם של בוש וגורבצוב 
על קץ המלחמה הקרה ועל פתיחת עידן בין - מעצמתי חדש , המבוסס על פתיחות 
ואמון הדדי . ההכרזה הזאת באה לאחר תהליך מיסוד של מערכת הציפיות ההדדיות 
ולאחר הקמת משטר פיקוח על נשק , שנשען על ההכרה , שהמשך פיתוח הנשק הגרעיני 
לא מגביר את הביטחון בעולם והוא פוגע ביכולת הפיתוח הכלכלי הן של בריה"ם 
והן של ארה"ב . התופעה הבולטת המאפיינת את המעבר מסדר אסטרטגי לסדר כלכלי 
היא עלייתן של מעצמות המסחר גרמניה ויפאן , אשר שבות לתפוס עמדה מרכזית 
במערכת בין - לאומית פלורליסטית . הגורם , שזוהה בעבר עם מוצר זול ומועתק , 
מקובל היום בעולם כתקן לאיכות טכנולוגית וכלכלית . עשרת הבנקים הגדולים 
בעולם הם יפאניים , תעשיית הרכב היפאנית כבשה את ארה"ב , וב98 נמכר " מרכז 
רוקפלר " , שהיה סמל לצמיחה הכלכלית של ארה"ב , לחברה היפאנית " מיצובישי " . 
בתחילת 08 היה הדולר שווה ל042 ין , ובסוף שנות ה08 הוא היה שווה רק ל031 
ין . כחמישים שנה אחרי ההתקפה על פרל הארבור כובשים היפאנים בכלכלתם את 
הוואי . חלקים גדולים משוק הנדל"ן של הוואי רשומים על שם חברות יפאניות . 
במרכז אירופה התאחדה מערב גרמניה עם מזרחה בסוף 98 . תהליך האיחוד , שהתבטא 
בבחירות לפרלמנט משותף ובאיחוד המטבע , הופך את גרמניה לא רק למעצמה אירופית 
אלא למעצמה כלכלית בין - לאומית . הדבר המרכזי המאפיין את התנהגות שתי מעצמות 
המסחר האלה הוא חוסר רצון למעורבות בפעילות צבאית - אסטרטגית וחתירה להתמקדות 
בפעילות כלכלית בין - לאומית . אלא שהסדר הכלכלי הבין - לאומי עדיין רחוק , 
ושלב המעבר אליו עלול להיות קטלני . הניתוק בין המרכיב האסטרטגי למרכיב 
הכלכלי בו איננו אוטומטי , ולא קורה בן לילה . הנורמות הגרוטיאניות של 
שמירה על חוק וסדר בין - לאומי והנורמות הקנטיאניות של אוניוורסליזם ושלום 
נצחי הן נחלת חלק קטן מהחברה הבין - לאומית . רוב מזרח אירופה ומדינות העולם 
השלישי אינם שותפים להן . החזון הפונקציונליסטי התולה את תקוותו בניהול 
של החברה הבין - לאומית על ידי אנשי כלכלה , ולא על ידי פוליטיקאים עדיין 
לא הוכיח את עצמו . מלחמת המפרץ היא עדות לכך . החברות הכלכליות הלאומיות 
והעל - לאומיות , המנעות על ידי שאיפה לרווח כלכלי , מתגלות כשחקן ציני 
ואכזרי לא פחות ממדינות הלאום . השקיעה האטית של מדינות הלאום כתוצאה מתהליכים 
של תקשורת , של תלות ושל מיזוג על - לאומי אינה מבטיחה עדיין שגשוג בין - 
לאומי . הסדר הבין - לאומי של תקופת המעבר לא מאופיין על ידי ניתוק בין הכלכלי 
לאסטרטגי , אלא על ידי מיזוג דווקא , הרסני ומסוכן , שבין השניים . החברות 
הכלכליות , השואפות למרב הרווח , סוחרות בנשק קונוונציונלי ובלתי קונוונציונלי 
ומחמשות משטרים עריצים , המוכנים להמיט שואה על עמם כדי להאדיר את שמם . 
זרע הפורענות טמון , אם כן , בחלק המפותח דווקא של החברה הבין - לאומית , 
השואף לסדר בין - לאומי כלכלי חדש . הסכנה של תקופת המעבר נובעת מכך , 
שהסדר הבין - לאומי עלול להישאר בלא מנהיגות בין - לאומית מכוונת ובלי נורמות 
וחוקים בין - לאומיים המרסנים ובולמים את החברות הכלכליות ואת האינטרס הכלכלי 
של מעצמות המסחר . סדר אנרכי זה עלול לגרום למשברים קשים , הנובעים מהזיקה 
שבין אינטרסים כלכליים לאינטרסים צבאיים . במלחמת המפרץ חימשו חברות כלכליות 
את סדאם חוסיין בנשק לא קונוונציונלי להשמדה המונית : האינטרס הכלכלי נותר 
בלא בלם של כוח אסטרטגי בולם . מעצמות המסחר גרמניה ויפאן אינן בשלות עדיין 
להנהגה . הניסיון ההיסטורי של מלחמת העולם השנייה , הפציפיזם הקיצוני 
וחוסר הרצון למעורבות צבאית מצד אחד והאינטרסים הכלכליים מצד אחר עושים אותן 
למעצמות מסחר ציניות והרסניות . השתיים יכולות לחמש דיקטטורים , ובעת 
ובעונה אחת לסרב להשתתף במאבק להדביר אותם . לכן הן פסולות מלהנהיג את המערכת 
הבין - לאומית . קפמאבינאת תקופת המעבר תנהיג ארה"ב המעצמה היחידה השולטת 
על משאבים צבאיים וכלכליים במידה המאפשרת לה להנהיג את המערכת הבין - לאומית . 
נראה , שחוקרים והוגי דעות בארץ ובעולם מיהרו להספיד את ארה"ב כמעצמה והפריזו 
במידת התמרון של מדינות קטנות . ארה"ב תיבחן על פי יכולתה להביא להמשך ההפשרה 
הבין - גושית ולצמצום מירוץ החימוש האזורי והגלובלי . תפקידה ההיסטורי הוא 
להביא לנתק בין אינטרסים כלכליים לאינטרסים צבאיים הרסניים . המשימה הזאת 
לא תתבצע ולא תושלם אם ארה"ב לא תרסן את האינטרסים הכלכליים של מעצמות המסחר 
ושל החברות הכלכליות הרב - לאומיות , כולל האמריקאיות . קורבנות מלחמת המפרץ 
יהיו לשווא , אם יתברר שהנהנות ממנה יהיו חברות הנפט האמריקאיות והבורסה 
בטוקיו ואם מירוץ החימוש יתחדש במזרח התיכון על ידי תעשיות הנשק של מדינות 
המערב ( או הצפון ) . אבל הסדר הבין - לאומי הכלכלי איננו סוף פסוק . 
הדרך לחברה בין - לאומית , שבמרכזה אדם חופשי ומשוחרר מאזיקים של טוטליטריות 
פוליטית , כלכלית ופילוסופית , עדיין רחוקה . עד אז יהיה על הסדר הבין - 
לאומי לעבור שלב - מעבר נוסף : מסדר כלכלי , המונע על ידי אינטרסים כלכליים , 
לסדר בין - לאומי אנושי , המונע על ידי החירות של צמיחה ויצירה . ההפשרה 
הבין - גושית של סוף שנות ה08 מהווה צעד להגשמתו , ותוצאות מלחמת המפרץ 
יכולות להאיץ אותו . 
