שביב תקווה להיות בפליי - אוף העליון הוצת אמש באולם הגועש בחולון . ארל 
ויליאמס וחבריו הפתיעו את האלוף מכבי תל אביב 5877 , בתקווה לעלות לפיינל - 
פור רק אם ינצחו בשני משחקי החוץ שנותרו להם נגד בית"ר תל אביב והפועל ירושלים . 
מכבי , שראשו נתון לעליה לפיינל - פור האירופי , לא " תיכנן " לקטוע 
את שרשרת הניצחונות ( 21 רצופים בליגה ו - 5 מישחקים רצופים אחרונים בליגה 
ובגביע אירופה ) דווקא ערב המשחק נגד ספליט . אבל אחרי ההפסד של כדורגלי 
המועדון לחולון בשבת , בא אמש ההפסד לכדורסלני חולון כמקלחת צוננין . הניצחון 
של מכבי ראשון לציון בעמק על הפועל גבת 3918 , אחרי מהפך מצויין במחצית 
השניה , יצר מצב נדיר ובלתי ניתן לצפיה בפתיחת העונה . לראשל"ץ מאזן דומה 
לזה של תל אביב ( 413 ) , שלושה מחזורים לסיום , והמשחק בין השתיים בעוד 
שבועיים ביד אליהו עשוי לחרוץ את גורל המקום הראשון ! הההתמודדות על כניסה 
לגמר - סל באה לידי ביטוי בגליל , כאשר המקומיים ניצחו בקושי את הפועל ירושלים 
1786 , תוצאה דומה למיפגש הראשון בבירה ( 0776 ) . במקרה של שיוויון 
בין השתיים תהיה לירושלים עדיפות ברורה בהפרש הסלים הכולל . הפועל תל אביב 
הולך וכובש את המקום השלישי , אחרי ניצחון ביתי צפוי מול מכבי רמת גן 9987 . 
ההפסד של גבת וניצחון החוץ של בית"ר תל אביב ברוממה , על מכבי חיפה 0847 , 
כנראה שישלח את שחקני העמק לליגה הארצית . חניכיו של רלף קליין זקוקים 
לשני ניצחונות ( על מכבי ת"א ובית"ר ) , ולשלושה הפסדים של בית"ר . במשחק 
ביניהם חייבת גבת לנצח בהפרש 61 נקודות . משימה בלתי אפשרית . 
