ניו - יורק ( ע"ר וע"ץ ) . שר החוץ של אלבניה מחמט קאפלאני , אמר שלשום 
כי ארצו מחפשת לשפר את יחסיה הדיפלומטים עם ארה"ב ונמצאת על סף נקודת מפנה 
בהיסטוריה שלה . בראיון לרשת " ויזניוז " אמר קאפלאני כי משקיפים זרים 
יפקחו על הבחירות הרב - מפלגתיות שיתקיימו במדינה ב13 במארס . הוא הוסיף 
כי ארצו מקדמת בברכה בחירות שיביאו להקמת " פרלמנט ייצוגי אמיתי , פרלמנט 
פלוראליסטי , שמתוכו תורכב הממשלה הבאה " . קאפלאני אמר בראיון כי האלבנים 
שנמלטו מהמדינה לא יוענשו כאשר ירצו לחזור אליה , וכי ארצו מחוייבת להקמת 
שוק חופשי . היחסים בין אלבניה לארה"ב נותקו בשנת 9391 , לאחר שאיטליה הפאשיסטית 
השתלטה על אלבניה . הם לא חודשו לאחר מלחמת העולם השניה . סוכנות הידיעות 
האלבנית מסרה כי במדינה הוקמה מפלגה פוליטית חדשה , פחות משבועיים לפני 
הבחירות החופשיות הראשונות . מדובר ב"מפלגת האיחוד הלאומית " , אך הסוכנות 
לא מסרה פרטים כלשהם על המצע של המפלגה החדשה . באלבניה פועלות כבר מספר 
מפלגות אופוזיציה , מאז הוחלט על משטר רב - מפלגתי בדצמבר אשתקד . אולם 
רק " המפלגה הדמוקטית " , תנועת האופוזיציה הראשית , נראית כמתחרה רצינית 
ל"מפלגת העבודה האלבנית " , שהיא מפלגת השלטון הקומוניסטית . משקיפים סבורים 
כי התנועות הפוליטיות האחרות ( המפלגה הרפובליקאית , מפלגת האיכרים , 
המפלגה האקולוגית ) , ניהנות כנראה מתמיכה סמלית בלבד . אגודת ידידות אלבניה - 
ישראל נוסדה בטיראנה , מסרה אתמול סוכנות הידיעות האלבנית . נמסר כי אגודה 
זו " תתרום לחיזוק יחסי הידידות בין העמים של שתי המדינות " . אלבניה וישראל 
מעולם לא קשרו ביניהן קשרים דיפלומטיים . סגן שר החוץ , בנימין נתניהו , 
מסר ביום חמישי שעבר ב"קול ישראל " , כי זה מספר חודשים מתרבים הסימנים 
בטיראנה לעבר הכרה בישראל . שר החוץ קאפלאני אמר ביום רביעי שעבר ברומא , 
כי אינו שולל כינון קשרים דיפלומטיים עם ישראל . כמחצית מהקהילה היהודית 
הקטנה באלבניה , שמנתה , לפי מקורות בלתי תלויים , פחות מ0001 נפש , 
קיבלה בדצמבר רשות להגר , במסגרת מבצע שאורגן על - ידי הסוכנות היהודית . 
