ילדים הישובים על הרצפה , מנגנים ושרים קטעים מן המסורת המוסיקלית של עדות 
ישראל בהנאה גלויה ובידיעה בוטחת של המקצבים המורכבים ושל המנגינות המסתלסלות , 
שימשו פתיחה משמחת ב"פרויקט 19 " של המכון הירושלמי למוסיקה בת - זמננו . 
ב"הבור " של ינעם ליף היו כלי ההקשה מיוצגים בשתי מערכות ( פמלה גונס 
וגפרי קובלסקי ) המנהלות דו - שיח שבו השתלב גם בסון ( ריצרד פיילי ) , 
שיצר יחסי - גומלין עם כלי ההקשה המלודיים , הקסילופון והוויברפון . גבריאל 
איראני עשה ב"אלטרננסים " ( בביצוע פמלה גונס ) ניסיון מרתק במיצוי צבעי - 
הצליל הניגודיים של כלי הקשה שונים . הפסנתר ( בנגינת אליהו זבלי דה אבילה ) 
וסקסופונים ( סטיוון הורנשטיין ) שהצטרפו אל כלי ההקשה ( של גפרי קובלסקי ) 
בשלישייה מס 2 של הורנשטיין , יצרו תבנית מוסיקלית קצרצרה שהיתה בבחינת 
גרעין , שמתוכו צומח מרקם רב - מקצבי סבוך , שנארג בדמיון עשיר . שילובו 
של טרומבון ( אלכסנדר קלופוף ) בכלי ההקשה ( קובלסקי ) ניצל את כושר 
הגלישה של הצלילים בכלי - נשיפה זה להנגדה , לעומת הנקודתיות הנקישתית 
ב"בלעם והאתון " מאת מקס שטרן . לעומת התחכום שביצירות האלו , שרתה אווירה 
שונה ב"מדיטציה בקו " של קובלסקי ( שניגן בטבלא ) והורנשטיין ( סקסופון ) 
. על רקע של תבניות מקצביות שונות ומשתנות היתווה הסקסופון קו מלודי מופנם 
וייחודי . את התחושה של אלתוריות חופשית קבוצתית המחישו ששת חברי האנסמבל 
למוסיקה בת - זמננו ( אייל גנור בס ; שי בכר פסנתר ; אבי ישי ויעקב 
מאוטנר תופים ; עמוס הופמן גיטרה ; הורנשטיין סקסופונים ) ב"מעגלים " , 
שבוצעה בהדרכתו של הורנשטיין , והיתה אחד ההישגים המרשימים . מוסיקה 
הודית , שבה נוכחותו של הרמוניום והעדרו של סרוד מבליטים את המרכיב המלודי 
וממעטים ביסוד האלתורי , סיימה את הקונצרט בנגינת האחים בהונקר מדימונה . 
קפמאפרקאת זהותה כלהקת חובבים חשפה אופרת הנגב כבר בצליליהפתיחה , שבהם 
נשמע פסנתר כתחליף לכלי מיתרים עם תזמורת המורכבת מכלי נשיפה וכלי הקשה בלבד . 
קבוצה של רופאים , פסיכולוגים , אופטיקאים ובנקאים נשארה בהפקה של שנת - 
העשור שלה נאמנה לעיקרים , שהטביעו את חותמם על הצגותיה הקודמות : עבודת 
חזרות מאומצת ומסורת מקצועית , רוח - צוות מגובשת , חדוות זמרה , משחק 
ונגינה , הומור , עליצות , ובעיקר העדר יומרות העלולות להישאר בלא כיסוי . 
כאשר אלה הן הסגולות המעצבות את אופי ההצגה , נעשית השאלה בדבר איכות הקולות 
ורמת פיתוחם בלתי רלוונטית . רק לסופרן ליזה טרון - חציר ( בתפקיד אלזי ) 
ולטנור אדי אדר ( בתפקיד פיירפקס ) קול מפותח וטכניקת זמרה מקצועית . 
בתפקידים האחרים משמשים ההיגוי הברור , ניקיון האינטונציה , חינניות ההבעה 
ותחושת המעורבות פיצוי מלא ומספק . בשירת האנסמבלים הגיעו הזמרים לנועם 
קולי של ממש , ובקטעי המקהלה ניכרו אותות ברורים לעבודת הכנה מקצועית יסודית . 
ביצירה עצמה מורגש הרבה ממשב הרוח הרענן והשובב של אופרת הבלדות האנגלית 
מן המאה ה71 . נוכחותו של רוב אנגלו - סקסי מכריע בקרב הזמרים היתה לברכה 
בעיצובו הטבעי של האופי האנגלי בטיפוסים ובסיטואציות , ולאו דווקא בענייני 
שפה בלבד . זאת הצגה חביבה , המקרינה את החיבה שבה מתייחסים חבריה אל אמנותם 
ומדביקים בה את הקהל . 
