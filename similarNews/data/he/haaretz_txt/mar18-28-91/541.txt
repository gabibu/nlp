מתעוררת בעיקר לפני חגים , שבהם נוהגים להעניק מתנות לילדים . באחרונה 
התעוררה השאלה ביתר שאת בעקבות תחקיר מזעזע למדי שהתפרסם ב"קונסיומרס ריפורט " , 
ביטאון איגוד הצרכנים האמריקאי . נמסר שם בין השאר , כי על פי הערכת ועדת 
הבטיחות למוצרי צריכה של ארה"ב , טופלו בבתי חולים שם בשנת 9891 כ251 אלף 
ילדים עקב פגיעות הקשורות בצעצועים , ובתשעת החודשים הראשונים של השנה שעברה 
מתו 21 ילדים מפגיעות הקשורות בצעצועים . מספרים אלה מתייחסים לנתונים של 
בתי חולים בלבד , כך שהיקף הנפגעים שטופלו במסגרות קהילתיות או בבית הוא 
גדול הרבה יותר . התאונות נגרמו בעיקר כתוצאה מבליעת עצמים קטנים שהיו 
בצעצועים וילדים נחנקו מהם לאחר שבלעו אותם , מחוטים ארוכים מדי שפעוטות 
כרכו סביב צווארם , מפינות חדות , מחומרים דליקים ומצבעים רעילים . אצלנו , 
מתברר , אין בכלל סטטיסטיקה על היקף הבעיה . רופא הילדים ד"ר נתן כהן , 
היום מנכ"ל מד"א , שימש בעבר יו"ר ועדת התיאום במשרד הבריאות למניעת תאונות 
בית ופנאי . במסגרת תפקידו ערך מחקר במשך חמש שנים ( 48919791 ) על תאונות 
בית ופנאי , שכללו גם תאונות ילדים שנגרמו ממשחק בצעצועים . לדבריו , 
סוג זה של תאונות מהווה כ%6 , בממוצע , מכלל תאונות הבית במדינות המערב . 
מהמחקר בארץ עולה , כי תאונות צעצועים המחייבות אשפוז מהוות אחוז אחד , 
לכל היותר , מכלל תאונות הבית . המחקר בדק ילדים עד גיל ארבע , שהגיעו 
לאשפוז עקב תאונות הבית . מספר המאושפזים הללו הגיע , במשך חמש השנים , 
ל721 , 1 ילדים , כשהאחוז האחד של נפגעי הצעצועים מגיע ל11 ילדים לאורך 
תקופה של חמש שנים . קפמאבינאם בארה"ב , שבה אמצעי הפיקוח והבקרה הם מן 
הטובים בעולם , יש נפגעים כה רבים , האם העדר רישומם אצלנו נובע מהזנחת 
הרישום והמעקב , או שמא הצלחנו להוריד תחום בעייתי זה לאפס ? ד"ר כהן גורס , 
כי בתחום מסוים אמנם הצלחנו לעשות הרבה : מניעת מקרי חנק אצל תינוקות ופעוטות 
עקב בליעת פיצוחים . הכתבות ותשדירי השירות של קופ"ח הכללית הקטינו מקרים 
אלה בצורה ניכרת , אמר הרופא . אבל עם חלוף השנים הרפו כלי התקשורת מהנושא , 
המודעות ירדה ושוב שומעים על תאונות מיותרות אלה . צפריר ענבר , סמנכ"ל 
בכיר במשרד התעשייה ויו"ר הוועדה הבין - משרדית לעניין צעצועים מסוכנים , 
מעיד מניסיונו כי הבעיה קיימת ועומדת , אבל ייתכן שתוצאותיה הקשות לא ניכרות 
עקב הפיקוח הצמוד של משרדו על צעצועים מסוכנים ובגלל תפיסות של צעצועים כאלה , 
המונעות מסחורה מסוכנת למצוא את דרכה אל הילדים . ענבר מביא כדוגמה את 
כדורי ההקשה הצבעוניים . הקשת הכדורים זה בזה גרמה נתז של רסיסים מהחומר 
לפנים וגרם נזק בלתי הפיך לעיניים . " לפני כשלוש שנים נודע לנו שבארה"ב 
אסרו על יבוא כדורי ההקשה הללו , שהגיעו לשם מהמזרח הרחוק . הוזהרנו , 
כי סחורה זו , שהשוק האמריקאי נחסם בפניה , עלולה למצוא את דרכה לעולם 
השלישי . היה צפוי שאנחנו נקבל את האורחים הלא רצויים הללו בשווקים שלנו . 
מאחר שהיינו מוכנים , נתנו הוראות למניעת כניסת היבוא לארץ . למרות זאת 
הסחורה חדרה , והיה לנו קשה מאוד לאסוף אותה מהשווקים " , מספר ענבר . קפמאבינבירחון 
" הרפואה " מדצמבר 0991 פורסם מאמר של הרופאים ד בן - ניסן וחנה סביר , 
ממחלקת העיניים בבית החולים השרון בפתח תקווה . דווח בו על 21 חולים שהגיעו 
לבית החולים השרון לאחר שעיניהם נפגעו מתרסיס " שלג " . " כל הנפגעים היו 
ילדים בגילאים שבין שנתיים ושמונה חודשים עד 61 שנים . הפגיעות אירעו בחגיגות 
יום העצמאות בשנים 7898 . בעיניים הנגועות נמצא גירוי הלחמית והריסים , 
ופגיעה בקרנית בדרגות חומרה שונות , כביטוי לפגיעה רעלנית - כימית " , 
כתבו הרופאים . זהו חומר קצפי לבן , חסר ריח , אשר עם התזתו יוצר אפקט 
דמוי קצף גילוח המתפוגג מעצמו , ולאחר זמן מותיר תמיסה בגוון לבן - בהיר . 
תרסיס " שלג " משמש כאביזר שעשוע נלווה למסיבות , ושווק במיכל אטום בלחץ , 
בדומה למיכלי תרסיס אחרים לשימוש ביתי ותעשייתי , " אך ללא שום תווית 
מזהה " , מציינים שני הרופאים . " לשלג היתה הצלחה עצומה בשוק . בדיזנגוף 
הוקמו דוכנים למוצר זה בלבד . החרמנו אלפי פריטים ברחוב והחרמנו עוד עשרות 
אלפים , אם לא יותר , במחסני היבואנים . הם ייבאו את המכלים הללו במכולות . 
על הגל עלו עד מהרה גם יצרנים מקומיים . כשדרשנו מהם להפסיק לייצר , הם 
הפסיקו , פרט לאחד " , מספר ענבר . ההגדרה של צעצוע מסוכן מטופלת גם בתקינה 
של מכון התקנים וגם בחוק . בטיחות הצעצועים מוגדרת בתקן בן שלושה חלקים , 
שחלקיו מתייחסים לתכונות מכניות ופיסיקליות , לנטיית הדליקות של החומר 
ולהיבטים הכימיים ( רעילות ) . קפמאבינמיכאל לזרסקו , האחראי על בדיקות 
צעצועים במעבדת טקסטיל , נייר ועור במכון התקנים , אומר כי הוא בודק את 
הצעצועים המובאים למעבדה על ידי משרד התעשייה , האחראי על האכיפה , ובמסגרת 
זו הוא אמור לדגום מהמפעלים . " בפועל זה לא נעשה . עיקר הבדיקות הן ממשלוחי 
יבוא , כי על פי הצו למוצרי יבוא המכס אינו משחרר לפני בדיקה " . מכאן , 
שמבחינת הצרכן קיימת " אפליה לטובה " של מוצרי היבוא המבוקרים , בעוד 
שתוצרת הארץ סובלת , לכאורה , מ"הזנחה " בבקרה . ענבר אינו מקבל עמדה 
זו . לדעתו , הבעיה העיקרית כיום הם הצעצועים בתחום הפירוטכניקה ( אש ) 
, שאינם מיוצרים בארץ . כאשר התעוררה הבעיה של יצרן מקומי שסירב להפסיק 
את ייצור תרסיס ה"שלג " , הוגשה נגדו תביעה , אומר ענבר . צו הפיקוח על 
מצרכים ושירותים מתייחס לאיסור ייצור , יבוא ומכירה של צעצועים מסוכנים , 
כך שהוא חל על כל מגזרי המשק . הצו מגדיר כ"מסוכן " לא רק צעצוע אשר 
השימוש המקובל בו ( להבדיל מהשימוש שלו נועד במקורו ) עלול לגרום נזק למשתמש 
או לזולתו , אלא גם צעצוע העלול לגרום מטרד . בקטגוריה זו נכללו כל הצעצועים 
המכילים אבק שריפה או חומר נפץ , לרבות זיקוקין די - נור למיניהם ; צעצועים 
דמויי כלי נשק וחיקויים הזהים בצורתם לכלי נשק אמיתיים . הצעצועים שיש 
בהם סכנה של ממש הם דמויי כלי ירייה והזיקוקין די - נור על גרסאותיהם השונות . 
מתברר , כי בעניין הזה קיים פיקוח הדוק מאוד , לאחר שאסונות כבר קרו בעבר . 
כל זיקוק טעון בחומר נפץ , לכן ההפצה של זיקוקין נמנעה . אפילו מוסדות 
ציבוריים כמו רשויות מקומיות , המבקשים להפעיל זיקוקין די - נור ביום העצמאות , 
נדרשים לעמוד בתנאים נוקשים כגון : אחסון בתנאים של אחסון חומרי נפץ ; 
אתר האחסון חייב באישור משרד העבודה ; ההפעלה חייבת להיעשות על ידי מפעיל 
מוסמך עם תעודות , בתיאום עם המשטרה ומגן דוד אדום . תחום אחר של צעצועים 
מסוכנים הם כלי ירייה כמו מקלעים , קשתות וכדומה . לפני כשנה הופיעו בשוק 
כלים כאלה מחומרים מאוד מאסיוויים . הקשת , לדוגמה , היתה מסוגלת לירות 
למרחק של כ002 מטרים והחצים שלה היו בנויים עם ראש מתכת שיכול לחדור לגוף 
ואפילו להרוג . כלים אלה מיועדים במקורם לספורט , ואמנם הם מותרים ליבוא 
ברשיון מיוחד כשהם משווקים בחנויות ספורט . כשמדובר בצעצועים המיועדים לפעוטות , 
ההתייחסות היא חד משמעית . אמנם , הסטטיסטיקה אינה מגלה דבר , אבל איש 
מכון התקנים מספר , כי תחת ידיו עוברים צעצועים מסוכנים , גם אם הללו נראים 
תמימים למדי . המדובר לא רק בצעצוע שבור , ולא רק בצעצוע בעל חלקים קטנים 
נתיקים , כמו עינו של דובון המסוגלת לחנוק פעוט אם הוא מכניסה לפיו , אלא 
גם בפריט כמו בקבוק קטן לבועות סבון , שנעשה פופולרי בקרב ילדים קטנים . 
התברר כי בנוזל שבבקבוק עלולים להתפתח עובש וחיידקים המגיעים בקלות לפיהם 
של הילדים . במערכות איפור לילדות מצא משרד הבריאות פיגמנטים שעלולים לגרום 
גירוי בעור . על השאלה אם משחקי המחשב נחשבים למסוכנים , משיב ד"ר כהן , 
כי אין הוכחות שבמחשבים קיימת בעיית קרינה , או שההסתכלות הממושכת בצג 
עלולה לגרום נזק לעיניים . הבעיה עלולה לצוץ דווקא במשחקי המחשב הזעירים , 
שהילד מחזיק בכף ידו . לזרסקו אומר , כי מחשבים אלה מופעלים על ידי סוללת 
כפתור , העשויה מליתיום , שהוא חומר רעיל . " אמנם , הסוללה סגורה היטב 
בתוך המכשיר , אבל אם מסיבה כלשהי היא תשתחרר משם ופעוט הנוטה לקחת הכל 
לפה יבלע אותה , יש בכך סכנה גדולה " . קפמאבינה"קונסיומרס ריפורט " מדווח 
במאמרו , כי קבוצה של צרכנים מאורגנים בניו יורק אספה כ003 מוצרים חשודים 
כמסוכנים ממדפי החנויות , והעבירה אותם לבדיקת מהנדסי ארגון הצרכנים האמריקאי . 
מבדיקת צעצועים אלה עלה , כי כ%09 מהצעצועים הכילו עצמים קטנים . " ילדים 
נחנקו ומתו גם מצעצועים שמילאו אחר ההוראות הקיימות לגבי עצמים קטנים . 
דמויות אנשים קטנים של פישר פרייס , למשל , קושרו לחמישה מקרי מוות " , 
מדווח הירחון . ה"קונסיומרס " החליט בעקבות זאת להמליץ על ההנחיות הבאות : 
לשים לב להמלצות הגיל . צעצוע המומלץ לגילאי 58 עלול שלא להתאים לבן השלוש , 
ויהיה זה המפותח ביותר , משום שיש בו חלקים קטנים שילד בן שלוש עלול להיחנק 
מהם . יש להיזהר מפני בלונים . " בלונים ללא אוויר וחלקי בלונים גורמים 
למוות מחנק יותר מכל סוג אחר של צעצועים " , נכתב . חשוב להשליך מיד את 
עטיפת הפלסטיק של הצעצוע , משום שמרביתן של אלה עלולות גם הן לגרום חנק . 
בעת קניית צעצוע אין להסתפק בקריאת ההנחיות על התווית , משום שהילד , 
שלו נועד הצעצוע , לא תמיד יודע לקרוא , וגם אם כן , אין הוא נוטה להתייחס 
לכתוב בתווית . אם אפשר , יש לפתוח את האריזה ולבדוק את החלקים בפנים , 
כדי למצוא שם אזהרות בטיחות לחומרים דליקים או חדים . יש לבדוק היטב את 
התפרים של בובות ממולאות , כדי לוודא שהחומר הפנימי לא יוכל לחמוק החוצה 
ולמצוא דרכו אל פי הפעוט , וכן את חוזק החיבור של עיניים , אף וכד . יש 
ללמד ילדים גדולים יותר בבית להפריד את צעצועיהם מאלה של אחיהם הקטנים . 
קפמאבינבספר של ארגון הבריאות העולמי " בריאות לכל עד שנת אלפיים " , מוגדרת 
מטרת התוכנית בנושא התאונות : להוריד את שיעור התמותה באזור האירופי ב%52 . 
במסגרת זו נערך גם מכון התקנים וגם משרדי הממשלה הנוגעים בדבר . לדברי 
ד"ר כהן , הדבר כבר קיבל ביטוי בשימוש בצבעים בלתי רעילים בצעצועים ובמשחקים , 
ואף באריזותיהם , הן באלה המיוצרים בארץ והן במוצרים המיובאים . גם בהקשר 
לחלקים הקטנים והנתיקים המצב היום טוב בהרבה לעומת זה שהיה בעבר , אומר 
הרופא , אלא שאין סייג לשיפורים . " אבל ההתקדמות החשובה ביותר היא מודעות 
ההורים , המחנכים והמשפחה הבאה במגע עם הילדים הקטנים , לסיכונים הקיימים 
בכל מוצר , שאותו עשוי הפעוט לראות כצעצוע , הגם שלא נועד לכך . 
