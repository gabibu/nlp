ואשינגטון ( ע"ר ) . הנשיא בוש והקונגרס האמריקאי נערכים למאבק בנושאים 
שונים הקשורים לזכויות האדם , ובעיקר למניעת אפליה בתעסוקה . חברי קונגרס 
דמוקרטים ורפובליקאים הגישו הצעות חוק מתחרות , שנועדו למנוע אפליה של נשים 
ובני מיעוטים בתחום התעסוקה . הרפובליקאים מאשימים את הדמוקרטים כי הם עלולים 
לאלץ מעסיקים להעסיק עובדי מיעוטים על - פי מכסות , כדי שלא להיות מועמדים 
לדין בגין אפליה שיטתית . הדמוקרטים מאשימים את הרפובליקאים כי הם מנסים 
להקהות את תוקפו של החוק . הצורך בחוק חדש המונע אפליה בתעסוקה עלה לאחר 
שורה של החלטות שקיבל בית המשפט העליון של ארה"ב בשנה שעברה , שהגבילו מאוד 
את יכולת העובדים לתבוע פיצויים בגין אפליה . בחוק החדש נתבעים המעסיקים 
לנהוג בהגינות כלפי כל המיעוטים , כולל נשים , והם נדרשים להוכים כי אם 
היתה אפליה , היא נבעה אך ורק מצרכי העסק . אולם , הדמוקרטים והרפובליקאים 
חלוקים ביניהם בשאלת הגדרת צרכי העסק . בעוד שאנשי קונגרס רפובליקאים תומכים 
בהגדרה נרחבת ככל האפשר , דורשים הדמוקרטים הגדרה מצומצמת ככל האפשר . 
בשנה שעברה הצליחו הדמוקרטים לכרות ברית עם רפובליקאים מתונים , ולהעביר 
הצעת חוק הקרובה לרוחם . אלא שזו נתקלה בווטו של בוש , והניסיון לעקוף 
אותו נכשל על חודו של קול . 
