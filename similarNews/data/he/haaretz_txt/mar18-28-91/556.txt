מוצרי החשמל הביתיים המוצעים לצרכן מלוים בהרבה מאוד פרסומת ובמעט מאוד מידע 
שימושי . ארגוני הצרכנים קצרה ידם מלהושיע , בגלל בעיות תקציב או יוזמה , 
ולכן אינם עורכים , או ממעטים לערוך בדיקות השוואה יסודיות ומוסמכות . 
כך נשאר לצרכן רק המידע שהוא מקבל בחנות . זהו מידע מוגבל , גם בגלל חוסר 
מקצועיות של זבנים וגם בגלל אינטרסים של המוכר להציע את המכשיר שהוא מעוניין 
כדי לקדם את מכירותיו . תופעה החוזרת על עצמה היא שסוגים שונים של מוצרי 
חשמל , המוצעים למכירה בחנות אחת , אינם במלאי בחנות אחרת , והדבר נראה 
כאילו המשווקים חילקו ביניהם את הדגמים השונים רק כדי להקשות על הצרכן את 
השוואת המחירים של אותו מוצר בחנויות אחדות . המרגיז ביותר הוא , שבמקרים 
רבים גם אין מספקים לקונה - בכוח פרוספקט המכיל את המידע המתייחס לתכונות 
המכשיר . כאשר אני מבקשת פרוספקט כזה , משיבים לי לא אחת כי " פרוספקטים 
עולים בכסף ואנחנו לא יכולים להרשות זאת לעצמנו ; או : " היבואן לא סיפק 
לנו פרוספקטים לחלוקה " ; והתשובה הגרועה מכל : " גברת , כשתקני את המכשיר , 
תקבלי את דף ההוראות " , כלומר , אין מבחינים בין מדריך לשימוש לבין פרוספקט . 
נכון שתרגום לעברית של פרוספקטים עולה בכסף , ובעניין זה אני חייבת לציין 
לטובה את תדיראן , שבמכשירי חשמל אחדים עשתה עבודה מקצועית הרבה יותר מאחרים , 
אבל צרכנים רבים מוכנים להסתפק גם בפרוספקט מקורי באנגלית . לפני פסח , 
כאשר רבים מתכוננים לנקות את הבית וחושבים על האבק של הקיץ , גוברת ההתעניינות 
בשואבי אבק . אך האם מישהו מכיר חנות שבה מוכנים להדגים את פעולת שואב האבק 
על שטיח ? במשרדי חברת חוסן , יבואני השואבים מתוצרת " הובר " , קיבלתי 
הסבר מעובדת אדיבה וסבלנית על כל המכשירים בתצוגה , אבל הדגמה ממשית אין 
נותנים גם שם . עיון בבדיקות השוואתיות של ארגוני צרכנים בחו"ל מגלה , 
כי היבואנים שלנו אינם מייבאים דווקא את הדגמים שזכו לציון גבוה במבדקים 
אלה , ורוב הדגמים המצויים בשוק שלנו לא מוזכרים בבדיקות השוואה אלה . 
אני מתייחסת לפרסומי " וויטש " ( האנגלי ) ממאי 0991 , וויטשו"טסט " 
( הגרמני ) ממארס 8891 . המידע הראשון שיספק לך הזבן לגבי שואב אבק הוא 
הספק המנוע בוואטים . הוא יספר לך , שככל שהוא גדול יותר , כן גדל גם 
כושר השאיבה שלו . קפמאבינאבל זה אינו בהכרח כך . איתמר ויינשטיין , ראש 
מדור מוצרי צריכה במכון התקנים , טוען ששיעור הנצילות תלוי בכוח היניקה 
של המכשיר ולא במספר הוואטים . כוח היניקה תלוי באטימות , כנפיים , מנוע 
פרטים שהצרכן הרגיל אינו יכול להתמצא בהם . יכולת הנצילות אינה מסומנת 
על המכשירים ואין חובה לסמן זאת , אבל ויינשטיין היה ממליץ להנהיג סימון 
כזה , כפי שמקובל במאווררים . הבחינה העיקרית בסוגי שואבי האבק היא בין 
אנכיים לבין אופקיים ( או " עומדים " ו"שוכבים " או " מתגלגלים " , 
כפי שיאמר הזבן בחנות ) . האנכיים הם השואבים החובטים . לדברי איש מכון 
התקנים , נצילות החובט היא הקטנה ביותר , כי הרבה מההספק בורח בזמן הפעולה . 
התקן דורש לכן רק % 01 נצילות . בשואבים האופקיים הניצולת גבוהה יותר והטובים 
שבהם מגיעים לנצילות של % 22%42 . שקית שהתמלאה משפיעה בצורה משמעותית על 
יכולת היניקה , מדגיש ויינשטיין , ולכן חשוב מאוד לדאוג להרקת השקית באופן 
קבוע . כיום יש שואבים ללא שקית ובמקום זה מרוקנים מיכל . לשטיחים מקיר 
לקיר הוא ממליץ על שואב אבק חובט . לדירה שבה יש שטיחים קטנים עדיף שואב 
אופקי . " וויטש " , ביטאון איגוד הצרכנים הבריטי , טוען לעומת זאת כי 
שואבים אנכיים יונקים כמות גדולה יותר של אבק משואבים אופקיים , מכיוון 
שהאופקיים מסתפקים ביניקה בלבד ואילו לאנכיים יש מברשות מסתובבות וחובטים . 
אנכיים גם טובים להסרת מוך שנדבק לשטיח וכן שערות של כלבים וחתולים . לאופקיים 
לעומת זאת יש כושר תמרון טוב יותר , המאפשר ניקוי מסביב לרהיטים ומתחתיהם . 
ניקוי אבק מתחת למיטה או ספה אינו גורם בעיה לשואב אופקי , אולם לאנכי 
דרוש מרווח של 5102 ס"ם , אלא אם משתמשים באבזרי הצנרת שלו . שואבים עם 
נחיר טורבו זקוקים לכושר יניקה גדול , כי הם תלויים בזרימת אוויר כדי לסובב 
את המברשת . הרבה תלוי גם בסוג השטיחים . חול או לכלוך קשה נוטים לחדור 
עמוק וקשה להוציאם בעזרת יניקה בלבד , כפי שעושים שואבים אופקיים . בשני 
סוגי השואבים קשה לנקות מדרגות מצופות בשטיח , בגלל כושר מוגבל להגיע לפינות . 
את רוב האופקיים אפשר להציב על צד אחד של השואב ולהרימו מן הצד השני כדי 
להקל על ניקוי מדרגות . צנרת טלסקופית , שבעזרתה ניתן לכוון את האורך , 
טובה ונוחה למדרגות . אופקיים טובים גם לניקוי אחרי תיקוני בית ושיפוצים 
וכן ניקוי קירות ווילונות . יצרנים רבים מייצרים דגמי משנה לאותו דגם - אב , 
כשהשוני בין הדגמים הוא במקרים רבים קר מהירות אלקטרוני או גלגול קפיצי 
של החוט החשמלי . קפמאבין " וויטש " גורס , כי רצוי לרכוש שואב בעל התכונות 
הבאות : מיכל פלסטי קשיח להחזקת שקית הנייר לקליטת האבק , בקרת יניקה אלקטרונית 
המכוונת את מהירות המנוע , מחוון המודיע שהשקית מלאה , אחסנה בתוך השואב 
של אבזרי העזר ולא אחסנה נפרדת , צינור גמיש , צינורות הארכה אחדים , 
אבזרים שונים למטרות ניקוי שונות . כדאי לקנות גם כמות שקיות למלאי , כי 
לא תמיד ניתן להשיג בארץ את השקית המתאימה לכל דגם . כמעט כל השואבים מאפשרים 
לאבק דק במיוחד לעבור דרך מערכת המסננים ולשוב בחזרה לחדר . זו בעיה שצריכה 
להטריד במיוחד אנשים הסובלים ממחלות בדרכי הנשימה כמו אסטמה או רגישות לאבק . 
במקרים כאלה יש לפתוח את החלון בזמן השאיבה . הבריחה תלויה בכושר המסננים , 
והצרכן אינו יכול לעמוד על כושרם ללא בדיקות מקצועיות . על דגם אחד , 
שאינו מצוי בארץ , ממליץ " וויטש " לאנשים רגישים : 2 מיקרופילטר . 
על פי " טסט " , יעילות מסננים גבוהה המונעת בריחת אבק דק מצויה במכשיר 
א - א - ג ומיר 704 , בפקיר ס41 אלקטרוני , בפיליפס פ79 7926 סופר אלקטרוניק , 
במילה ס1472 אלקטרוניק . דגם זה לדעת " טסט " הוא גם בעל כושר היניקה 
הרב ביותר . בין המכשירים המדורגים כטובים על פי " טסט " ( מבין חברות 
המוכרות גם בישראל , אבל בדגמי משנה שונים ) מצוי א - א - ג 704 ומפיר ; 
פרוגרס סופר ס621 , סימנס 3219 סופר 219 אלקטרוניק . על פי " וויטש " 
המסננים הטובים הם ב - בוש , אלקטרולוקס 0821 , מילה 842 , ו572 , 
פיליפס 0256 025 ( הולנד ) , רובנטה 0535 . הקנייה הטובה ביותר היא אלקטרולוקס 
אלקטרוניק 616 אנכי , או אלקטרולוקס טווין טורבו אלקטרוניק דה לוקס 5601 . 
מבין השואבים האופקיים המומלצים הם א - א - ג דה לוקס אלקטרוניק 706 ומילה 
ס822 . יש להעיר כי בחירת הביטאון כוללת גם את הכדאיות מבחינת המחיר , נתון 
שהוא נכון בחו"ל ואינו נכון תמיד אצלנו . דגם נוסף מומלץ הוא א - א - ג 
קומפקט אלקטרוניקה 604 וכן פיליפס 0256 ו025 טי . דגמי משנה שאולי ניתן למצוא 
מהם גם בשוק שלנו שנמצאו טובים , הם אלקטרולוקס 416 , פיליפס 1256 , 
מילה 042 , א - א - ג 406 , 806 , 804 , ו004 ; אלקטרולוקס 5501 , 
5401 , 025 . ניתן למצוא כיום דגמים חדשים של שואבי אבק האמורים גם לשאוב 
מים ולשטוף את השטיחים , אולם איתמר ויינשטיין ממכון התקנים מעדיף מכשיר 
נפרד לכל מטרה . צרכנית צעירה שרכשה מכשיר כזה , אמרה לי שהוא דורש כוח 
פיסי רב . יש יבואנים המוכרים בהנחה מכשירים שעמדו בתצוגה אצלם או בחנויות , 
או מכשירים שבהם שריטות או פגמים חיצוניים , אך ניתנת עליהם אחריות כמו 
על מכשיר רגיל . השוק התאושש אמנם לפני פסח , אך עדיין אפשר ללחוץ על הנחת 
מזומן ולהשיג בקלות ויתור על % 5 לפחות על המחירים שהובאו לעיל . 
