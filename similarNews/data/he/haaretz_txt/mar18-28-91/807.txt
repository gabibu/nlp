עם כניסתו לתפקיד ביוני 09 אמר שר האוצר יצחק מודעי : " אנו נמצאים במצב 
חירום כלכלי מוחלט . הבעיה המרכזית היא העלייה , מול אמצעים שעדיין לא 
ננקטו לשם קליטתה " . חלפו כמה חודשים , ובספטמבר הציג מודעי את תוכניתו 
הכלכלית . זו היתה תוכנית שכללה מס על תוכניות חסכון ופוליסות ביטוח , מיסוי 
על קופות גמל , מע"ם על ירקות , פירות ושירותי תיירות , שינויים בשכר 
המינימום והפחתת דמי הביטוח הלאומי למעסיקים . חברי ועדת הכספים הצליחו 
ליירט את התוכנית עוד לפני צאתה לאוויר העולם וסעיפי הרפורמה לא אושרו . 
אפילו נושא החשיפה ליבוא מתחרה , שהיה מרכיב בתוכנית זו , טרם סוכם סופית . 
ולכך נוספה לאחרונה חריגה מהתקציב , עקב ההקצבה הנדיבה לכספים ייחודיים 
וחריגות בתקציב הביטחון . כדי שחוסר התעסוקה הנוכחי לא יתפתח לאבטלה כרונית , 
שיעור האבטלה לא יגדל והמשק הקופא על שמריו יזנק לקצב צמיחה של % 01 לשנה , 
צריך תוכנית כבדה בהרבה מזו שלא יושמה . אבל בינתיים , נראה שאין למשרד 
האוצר ולממשלה שום תוכנית , ומדו"ח של הסוכנות עולה , שיהודים רבים מעכבים 
את יציאתם עקב הדיווחים המגיעים מישראל על קשיי התעסוקה . מצב קשה זה הוביל 
השבוע את דב לאוטמן , נשיא התאחדות התעשיינים , לפרסם את התוכנית שהגיש 
לראש הממשלה , לשר האוצר ולנגיד בנק ישראל עוד בתחילת ינואר . מאז ועד 
היום לא זכתה תוכנית זו לשום התייחסות . לאוטמן תקף באופן חריף ובהתרגשות 
ניכרת את חוסר המעש של הממשלה . הוא אמר שההשקעה במשק ירדה באופן חד בשנים 
האחרונות , ואנו עלולים לגלוש לאבטלה של 21 עד 41 אחוזים עד לסוף השנה . 
התוכנית שהציג לאוטמן לפתרון בעיית התעסוקה בנויה על מרכיב מרכזי אחד : 
ביצוע פיחות ריאלי של % 01 , תוך כדי מהלך מדורג ומבוקר של חשיפת המשק ליבוא . 
המבקרים יכולים לטעון כי פיחות יוביל לאינפלציה ואז לא נרוויח כלום , אלא 
שאין זה חייב להיות כך . פיחות מוביל לאינפלציה רק בתנאים מסוימים . רק 
כשהמשק מתאים את עצמו באופן אוטומטי לפיחות , כאשר כולם מעלים מחירים בגובה 
הפיחות והכל זוכים להעלאות שכר בגובה הפיחות רק אז עלויות הייצור עולות 
וגלגל האינפלציה מתחיל להתגלגל . אך ניתן גם לבצע פיחות ולהגיע להסכם עם 
ההסתדרות כדי למנוע פיצוי אוטומטי , אם על ידי שינויים בתוספת היוקר ואם 
על ידי שינויים בשיטת העדכון של שכר המינימום . מצב שבו יש אבטלה ועודף 
גדול של עולים חדשים המוכנים לעבוד בכל מחיר , יאפשר את הצלחת מהלך הפיחות . 
לעומת מעורבות ממשלה זו , שהיא צעד אוניוורסלי נכון הפועל על כל המשק , 
יש ללאוטמן עוד הצעה , שהיא בעייתית הרבה יותר . הוא מציע לכפות על מפעלי 
תעשייה לקלוט בשלוש השנים הבאות 000 , 54 עובדים ברמה של מהנדסים וטכנאים . 
חלוקת העובדים בין המפעלים תיעשה על ידי ועדה מיוחדת , והמפעלים יתחייבו 
להעסיק אותם במשך שנה אחת , כאשר הממשלה מממנת מחצית משכרם . זו הצעה שאיננה 
יכולה לתרום מאומה . אין מקום לבנות מנגנון שיבדוק כמה כל מפעל צריך לקלוט , 
וכמה קלט עד כה באופן וולונטרי . אין כוח בעולם שיחייב מעסיק לקלוט עובדים , 
אם הוא יודע שהקליטה תגרום לו נזק . ואם יש בקליטה תועלת , הוא יעשה זאת 
ממילא . זו הצעה שתוביל לבניית מנגנון מיותר , שלא לדבר על רמאויות , 
כי הממשלה , לפי ההצעה , צריכה לממן מחצית מהשכר . למי שמאמין בהתערבות 
פרטנית כגון זו , יש כבר כיום מעורבות דומה ובוטה : סבסוד בגובה % 33 של 
שכר עובדים חדשים שייקלטו בתעשייה החל מיום ב הקרוב , 1 באפריל . בכל מקרה , 
האחריות לקליטת העלייה מוטלת על ראש הממשלה ועל הממשלה כולה . עליו כובד 
האחריות והוא צריך לדאוג להצגת תוכנית כלכלית מקפת לקליטת חצי מיליון מועסקים 
בחמש שנים כדי שלא נחמיץ את ההזדמנות ההיסטורית . 
