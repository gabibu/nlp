וניברסיטת טומסק שבסיביר אירגנה באחרונה מכירה פומבית של ספרים . כתבי סטאלין 
עשו חיל מיוחד , ובתוך זמן קצר האמירו מחיריהם פלאים . פמפלטים קצרים , 
שהוצעו תחילה ב5 עד 01 קופיקות , נמכרו לבסוף ב5 עד 01 רובלים . רדיו 
ליברטי , אשר דיווח על כך , השמיע את הסברה ש"קוני כתביו של סטאלין לא 
היו בהכרח מעריציו , אלא אנשים עם עניין כללי בהיסטוריה סובייטית " . קפפותחת2יטאון 
המפלגה הקומוניסטית הארצית , " פראוודה " , ממשיך את המגמה של הקשחת הקו 
האידיאולוגי לא רק מבית , אלא גם מחוץ . הפרשן ואלרי מסאטב כתב ערב משאל 
העם , כי למאורעות אירופה המזרחית היתה " השפעה שלילית חזקה על השדרות 
הרחבות ביותר של החברה הסובייטית " . " מדיניותנו נחשבת לא בלי צדק לפסיווית " , 
הוסיף מוסאטוב . " הסתלקות בריה"ם מן הקהילה הקודמת שלנו , מבלי להביא 
בחשבון את השקעתנו החומרית והספיריטואלית העצומה , נתפסת כחסרת כל הסבר 
רציונלי " . הפרשן הוסיף בטון קצת מבשר רעות , כי ארצות אירופה המזרחית " חייבות 
להישאר חופשיות מבסיסים זרים , או מכוחות צבא זרים " . בצירוף מקרים מעניין , 
למחרת פרסומו של המאמר , הטיס הצבא הסובייטי את הרודן הקומוניסטי המודח 
של מזרח גרמניה , אריך הונקר , למקלט פוליטי ורפואי בברית המועצות , נגד 
רצונה של ממשלת גרמניה וחרף מחאותיה . קפפותחת2שה לדעת האם התפטרותו הדרמטית 
של אדוארד שוורדנדזה מכהונת שר החוץ , בדצמבר שעבר , קידמה את סיכויי הדמוקרטים 
בברית המועצות , או החלישה אותם . אין כמעט ספק , לעומת זאת , שהיא פתחה 
את זירת מדיניות החוץ הסובייטית בפני פילוסופים של העידן הקודם . והתוצאות : 
המשא ומתן עם ארצות הברית לצמצום הנשק האסטרטגי עלה על שרטון ; גברו החיכוכים 
בין ברית המועצות לבעלות בריתה לשעבר באירופה המזרחית , בייחוד פולין ( 
וגם , אולי , צכוסלובקיה ורומניה ) ; ונעשה ניסיון התיווך בין עיראק 
לארצות הברית , שבוואשינגטון נתפס כמאמץ מחושב להציל את סדאם חוסיין . האיש 
שהופקד על ניסיון התיווך , יבגני פרימקוב , נהנה בשבועות האחרונים מפרופיל 
גבוה במידה בלתי רגילה . " פראוודה " , הסובל ממחסור חמור בנייר , פירסם 
בתחילת החודש , יום אחר יום , סדרה של ארבעה מאמרים ארוכים מאת פרימקוב 
על שליחויותיו לבגדד , 000 , 42 מלים בסך הכל ( לשם השוואה , בעמוד ממוצע 
של " הארץ " נכנסות כ000 , 4 מלה ) . פרימקוב גם היה תועמלן מרכזי בכלי 
התקשורת הרשמיים לטובת " הן " במשאל העם על עתיד ברית המועצות . פרימקוב 
הוא יציר מובהק של מדיניות החוץ הסובייטית בימי ברזנייב וגרומיקו . הוא 
היה סגנו של גרומיקו כשזה היה שר החוץ . סגן אחר של גרומיקו , גיאורגי 
קורניינקו , פירסם ב9 במארס ב"סובייטסקאיה רוסיה " , הביטאון החשוב ביותר 
של השמרנים במפלגה הקומוניסטית , התקפה ארוכה על מדיניות שוורדנדזה במשבר 
המפרץ . המאמר נשא את השם המגלה טפחיים " אל תשירו את שבחיהם של הדילטנטים " . 
לא פחות ולא יותר . חרף לשון הרבים לא השאיר קורניינקו ספק שהוא מתכוון 
לדילטנט אחד , שוורדנדזה עצמו . " אין זה מפתיע " , כתב , " שהשר לא 
רכש ידע מספיק על העולם הערבי " . הוא האשים את שוורדנדזה שבמקום להודות 
בחולשותיו ( " הוא הגיע אל משרת שר החוץ לא כאיש מקצוע , אלא כמינוי פוליטי " ) 
, " בחר לראות בחולשות האלה מעלה " . ברוח זו פירסם כעבור שלושה ימים " סובייטסקאיה 
רוסיה " מאמר , שבו קרא לברית המועצות להפגין עוצמה הן בענייני פנים והן 
בענייני חוץ . " אין לנו איש שנוכל לסמוך עליו " , כתב העיתון . " המערב 
אינו ידידנו . . . עלינו להיות חזקים , אחרת נתחסל " . קפפותחת2משבר המסוכן 
ביותר בין ברית המועצות לבעלת ברית לשעבר מתהווה והולך ביחסיה עם רומניה . 
הסיבה היא הרפובליקה הסובייטית הקטנה ביותר : מולדובה ( לשעבר " מולדאווה " ) 
, בפינה הדרום - מערבית של ברית המועצות , על גבול רומניה . בין שתי 
מלחמות העולם היתה מולדובה חלק מרומניה , ורוב תושביה הם רומנים . מולדובה 
היתה הראשונה , אחרי הרפובליקות הבאלטיות , שעברה בקיץ 0991 לידיה של ממשלה 
לאומנית אנטי - קומוניסטית . אחד המהלכים הראשונים שלה היה להשיב על כנו 
את האל"ף - בי"ת הלטיני , במקום האותיות הקיריליות שכפה סטאלין על הטריטוריה 
ב0491 . מאז ניסרה בחלל שאלת " איחוד שני חלקי רומניה " . הואיל וזו חבית 
חומר נפץ מסוכנת מאוד , המדיניות הרשמית של רומניה מוסיפה להיות שמולדובה 
היא עניין סובייטי . אבל מפעם לפעם אומרים הרומנים מה הם חושבים באמת . 
בשבוע שעבר היתה מולדובה אחת משש הרפובליקות המורדות שסירבו להשתתף במשאל 
העם . גורבצוב כעס , ושלח צבא כדי לקיים את ההצבעה . רוב המולדובים נשארו 
בבית . אלה שהלכו לקלפיות פגשו לאומנים מקומיים שהפצירו בהם , לפעמים במחוות 
אלימות , שלא להצביע . שיטות כאלה הן לחם - חוק ברומניה . מפלגת השלטון 
בבוקרשט שיסתה פעם כורי פחם בסטודנטים . ביום משאל העם בברית המועצות כינסה 
המפלגה הזו , " חזית ההצלה לאומית " , את ועידתה הארצית הראשונה . היא 
פירסמה הודעה של " דאגה עמוקה " על " ניסיונותיה של מנהיגת ברית המועצות 
לכפות את משאל העם " על מולדובה הסרבנית . מפלגות האופוזיציה של רומניה 
ערכו באותו היום הפגנות פרו - מולדוביות בחמש ערים גדולות ברחבי המדינה . 
כלי התקשורת הרשמיים , שבדרך כלל אינם מקדישים תשומת לב מופרזת למעשי האופוזיציה , 
העניקו סיקור ניכר להפגנות האלה . אפשר רק לנחש לאן יתפתח העניין , אבל 
נראה ששום ניחוש לא יהיה מופרך מעיקרו . קפפותחת2מסגרת הצורך להוסיף ולעדכן 
את רשימת השמות על מפת ברית המועצות באה הידיעה ממה שהיתה קרויה עד לאחרונה 
" הרפובליקה הסובייטית הסוציאליסטית של " באסיה המרכזית . הפרלמנט המקומי 
שינה רשמית את השם ל"רפובליקה של " , בלי " סובייטית " ובלי " סוציאליסטית " . 
כראוי , הודיע העיתון הקומוניסטי המקומי " סובייטסקאיה קירגיזיה " , על 
שינוי שמו ל"סלובו קירגיזסטאן " . רוב הרפובליקות המוסלמיות של ברית המועצות 
החליטו בחודשים האחרונים להשמיט משמותיהן את התארים האידיאולוגיים , אף 
כי שולטות בהן הממשלות הקומוניסטיות השמרניות ביותר בברית המועצות . יש 
להניח שאלה הן מחוות כלפי האופוזיציה הלא גדולה במיוחד לפי שעה . בשנתיים 
האחרונות נעשו שינויים סיטוניים בשמותיהן של ערים סובייטיות , והוחזרו עשרות 
שמות מן התקופה הקדם - קומוניסטית . 
