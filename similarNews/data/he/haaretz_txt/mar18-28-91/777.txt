חברי הכנסת יוסי שריד ויאיר צבן , החברים בוועדת החוץ והביטחון , תובעים 
לכנס את ועדת המשנה לשירותים , לדיון מיוחד בדו " ח " בצלם " על חקירות 
פלשתינאים בזמן האינתיפאדה . הדו"ח מאשים את השב"ך בהפעלת שיטות חקירה פסולות 
ועינויים כלפי תושבי השטחים . " איננו מסוגלים להאמין שכל ההאשמות והתיאורים 
המזעזעים על מעשי ההתעללות והעינויים הכלולים בדו"ח הם נכונים , אולם גם 
אם יש ממש רק בחלק מהם , חייב הדבר להדיר שינה מעיניו של כל אדם שלא איבד 
צלם אנוש " , אמרו שריד וצבן . לדבריהם , ניצב השב"ך במערכה חזקה ביותר 
נגד ארגוני הטרור , אולם ועדת החקירה הממלכתית בראשות השופט משה לנדוי לחקר 
פעולות השב"ך כבר קבעה כי אין בכך כדי להתיר לשב"ך יד חופשית בחקירת חשודים 
וכי ראוי להגביל את שיטות החקירה ולמנוע בתוקף מעשי התעללות ועינויים . צבן 
ושריד מבקשים כי ועדת המשנה לשירותים תבקש מהשופט לשעבר לנדוי , שעמד בראש 
הוועדה שחקרה את פעולות השב"ך , לקבוע אם דו"ח " בצלם " מצדיק הקמתה של 
ועדת חקירה ממלכתית ומחייב חקירה משטרתית . כמו כן הם מבקשים ממבקרת המדינה 
להגיש דו"ח מיוחד בנושא , שבו תתייחס להאשמות שהועלו בדו"ח " בצלם " . 
