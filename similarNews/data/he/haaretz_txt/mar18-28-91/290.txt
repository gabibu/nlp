את יום ג שעבר , 21 במארס , יכולים ארגוני הצרכנים לקבוע כיום חג ומועד . 
באותו יום עברה בכנסת בקריאה ראשונה הצעת החוק של שושנה ארבלי - אלמוזלינו 
לסימון מחירים מלא על כל מוצר ומוצר . בסקר שנערך ביוזמת הרשות להגנת הצרכן 
של ההסתדרות , אמרו % 09 מהנשאלים שהם בעד סימון מחירים מלא . כל ארגוני 
הצרכנים הביעו תמיכה מוחלטת בחוק . גם שר התעשייה והמסחר משה נסים תומך 
בחוק . המתנגדים לחוק היו רשתות השיווק ומפעלי המזון הגדולים , שביצעו 
עבודת שכנוע עצומה על חברי הכנסת . להם כדאי יותר שהציבור לא יקבל את מלוא 
האינפורמציה על המחיר בכל מקום ובכל נקודת זמן . הם מעדיפים את שיטת הקודים . 
לתודה מיוחדת מכל הצרכנים ראויים חברי - הכנסת דוד ליבאי , אלי דיין , 
יאיר צבן ושבח וייס , שנימקו היטב את תמיכתם בחוק . וייס סיפר מעל במת 
הכנסת : " קיבלתי עשרות טלפונים מכל מיני קו - אופים . מנהל קו - אוף 
צפון סיפר לי שיש מאחוריו 002 , 1 חברי מפלגת העבודה , כרמז איך אני צריך 
להצביע . טרקתי לו את הטלפון . פה בסיעה שלי יש חברים שמצביעים בגלל הלחץ 
הזה . הם לא מתביישים . את נציגי ההון הגדול בכנסת אני דווקא מבין , אך 
את עמדת חברי מפלגתי אינני מבין " . האמת היא שגם אני לא מבין . ח"ך אברהם 
בורג הצליח להפתיע במיוחד . הוא מנה מעל הדוכן את הסיבות שהביאו אותו להצביע 
נגד החוק . רוב הסיבות הן די מוזרות . רק אחת מהן נוגעת בנושא עצמו . 
בורג הגדיר את הוויכוח כמתנהל בין הצרכנות של אתמול לצרכנות המחר : " מי 
שמצביע בעד החוק הוא בעד הצרכנות שבה החלבן היה עובר מבית לבית ומחלק בצנצנות 
את החלב " . רוצה לומר שבורג הוא המתקדם , הוא החדשן , הוא איש הטכנולוגיה 
המתקדמת , ותומכי החוק הם שוכני מערות , אנשי האתמול . אם היה בורג טורח 
לבקר ברשת שיווק מחו"ל , למשל במדינה מפגרת כמו שווייץ , הוא היה רואה 
בדיוק את מה שהגדיר כעולם האתמול . למשל , רשת " מיגרו " הענקית . מרוב 
שהשווייצים מפגרים , הם דואגים להדביק את המחיר על כל מוצר ומוצר . הם 
עושים זאת באוטומציה מלאה . הם דואגים שעל כל עטיפה של כל מוצר יצוין המחיר 
כחלק אינטגרלי מהאריזה . ליד המחיר מציינת הרשת את תאריך השיווק האחרון , 
הרכב המוצר , המחיר ל001 גרם . הכל בטוב - טעם ובגדול . מתחת למחיר מופיע 
קוד . בקופה צריך רק להעביר את המוצר במהירות מעל עין אלקטרונית , ומיד 
מופיע המחיר על הצג מול עיני הלקוח . זו השיטה בשווייץ . ללקוח יש מחיר 
על המוצר , לרשת יש יעילות ממוחשבת . לשיטה הזו קורא בורג שיטה מפגרת . 
וכאן ראוי לשאול גם את ח"ך דן תיכון : האם רשת " מיגרו " השווייצרית 
היא " עולם האתמול " עליו דיבר לפני שבוע מעל במת הכנסת ? השיטה השווייצרית 
היא השיטה שרשתות השיווק נלחמות בה , כי הן לא רוצות להציג מחיר . ח"ך אחר 
מהשמאל שהצליח להפתיע בהגנתו על רשתות השיווק הוא דדי צוקר . הוא מצדד בשיטת 
הקודים ומתנגד לחובת סימון המחירים . צוקר לא בוחל בטיעון שעל - פי הצעת 
החוק , " תהיה חובת סימון על כל צימוק , על כל בוטן , על כל גרעין " . 
איזה בלבול מוח . אף אחד לא הציע לסמן מחירים על מוצרים בתפזורת אך כאשר 
אין כל נימוק הגיוני , המפלט היחיד הוא הדמגוגיה . וצוקר ממשיך : " כל 
המחלוקת כולה היא על קבוצה קטנה של מוצרי מזון " . אם זו קבוצה קטנה כל כך , 
אז מדוע שלא יוותר על שיטת הקודים , ובא לציון גואל ? המצחיק בעמדתו של 
צוקר , שהוא שייך למפלגה הקרויה התנועה לזכויות האזרח ולשלום . עוד הגנה 
כזו על זכויות האזרח ואבדנו . 
