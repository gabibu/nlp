השקיעה דרעד בסרט 4 . 2 מיליון שקל . בהיעדר הכנסות לסרט , לא יכלה החברה , 
על - פי דין , לנכות את הכנסתה ממס הכנסה כהוצאה . בסוף מארס 97 פירסמה 
נציבות מס הכנסה חוזר שעניינו מיסוי הפקות סרטים . משמעות החוזר היתה כי 
אם נגמרה הפקת הסרט לפני תום שנת המס , וההקרנה המסחרית שלו החלה בתוך שלושה 
חודשים לאחר שנת המס , ואם לא היו לסרט כל הכנסות בכל שנת המס הבאה , יש 
להכיר במלוא ההשקעה כהוצאה בשנת המס הקודמת , דהיינו 1891 במקרה שלפנינו . 
דרעד הסתמכה על חוזר זה בערעור שהגישה לבית המשפט המחוזי בבאר שבע על שומתו 
של פקיד השומה באשקלון . בית המשפט קיבל את ערעורה , ופקיד השומה עירער 
על החלטה זו לבית המשפט העליון ( ע"א 78512 פקיד שומה אשקלון נגד דרעד בע"ם ) 
. השופטים שלמה לוין , גבריאל בך ותיאודור אור קיבלו את הערעור , והשיבו 
את השומה על כנה . השופט לוין הסביר כי בניגוד לדעת בית המשפט המחוזי , 
אין הוראות החוזר חלות במקרה שלפנינו , משום שההקרנה המסחרית של הסרט לא 
החלה בתוך שלושת החודשים שלאחר תום שנת המס 1891 . השופט ציין כי אכן היו 
בשלושת החודשים הנדונים שלוש הקרנות , אך לדעתו אין מדובר בהקרנות שהתכוון 
להן החוזר . ביוני 28 הוקרן הסרט פעמיים בקולנוע " לילי " ברמת גן , 
אך לא קדמה לכך כל פרסומת . למחרת הוקרן הסרט פעם אחת באולם " ברקי " 
בגבעתיים , השייך לאולפנים המאוחדים . על הקרנה זו אמר נציג דרעד בבית 
המשפט כי המטרה היתה " לוודא שלפחות תהיה התחלת הקרנה ושסד הזמן של שלושה 
חודשים לא יחלוף ללא הקרנה " . לדעת לוין , פירושו של המונח " הקרנה מסחרית " 
שבחוזר הוא " תהליך של הקרנה מסחרית " . בעניין זה הוא מדגיש כי לא מספר 
ההקרנות הוא שקובע אם התחילה ההקרנה המסחרית . כך , למשל , אילו התחיל 
המפיק בתהליך של הקרנה לציבור , ולאחר הצגות ספורות היה מתברר כי הסרט נכשל , 
ולפיכך הופסקה הקרנתו , היו הוראות החוזר חלות על החברה . הנישום אף זכאי 
לכלכל את עסקיו כדי להשיג פטור או הקלה במס . כך , למשל , לא היה לוין 
מוצא פסול בהקדמת תהליך ההקרנה , מטעמי מס , בתוך שלושת החודשים הרלוונטיים . 
" דא עקא , שבמקרה שלפנינו לא התחיל כל תהליך של הקרנה מסחרית , אלא 
נערכו הקרנות בודדות , פרו פורמה , כשכוונת המפיק היתה לשלוח מיד לאחר 
מכן את הסרט ללונדון לשם הכנת הדיבוב והווידיאוטייף , בלא שתהא נודעת למעשה 
כל משמעות מסחרית ; ואילו תחילת התהליך של ההקרנה המסחרית היתה מיועדת אך 
למועד שלאחר החזרתו של הסרט מאנגליה " , פסק השופט לוין . 
