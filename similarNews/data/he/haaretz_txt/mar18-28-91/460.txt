בית הספר לתקשורת " כותרת " נחנך אתמול בנוכחות נשיא המדינה , חיים הרצוג , 
שר החינוך , זבולון המר , ראש עיריית ירושלים , טדי קולק , יו"ר ועדת 
החינוך של הכנסת , מיכאל בר - זוהר , שר התקשורת לשעבר , גד יעקבי , 
פרופסורים ואנשי תקשורת . בית הספר פועל בשיתוף עם אוניברסיטת תל - אביב , 
אוניברסיטת בר - אילן והאוניברסיטה הפתוחה ומעניק לבוגריו תעודת גמר במקביל 
לתואר הבי - אי . יו"ר מועצת המנהלים של בית הספר הוא דב יודקובסקי ויו"ר 
קרן ברטלסמן , שבעזרתה הוקם בית הספר , ריינהרד מוהן . קשת רחבה של מורים 
מכל תחומי התקשורת ירצו בבית הספר . דברי הנשיא הרצוג היו נאום קטרוג חריף 
נגד העיתונות . " אני נמנה עם אלה השוללים את תופעת ניצול אמצעי התקשורת 
ועיתונאים השוחרים לסקופים , למטרות תעמולה , שהיא נשק רב - עצמה . עיתונאים 
אינם רשאים להעמיד את זיקתם המקצועית מעל למחויבותם האזרחית והלאומית . 
אין הם יותר טובים או יותר גרועים מכל אזרח שבמדינתם . לא יתכן מצב שבו 
זכות הציבור לדעת - כביכול במקרים אלה , עדיפה על האינטרס הלאומי " , אמר . 
