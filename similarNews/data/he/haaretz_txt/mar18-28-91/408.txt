להפסיד ב - 83 נקודות . תצוגת שיא של תשעה כדורסלנים בצהוב , גרמה להשפלה 
נוראית זו של פוף 48 ספליט שנכנעה למכבי 30156 . הפרש השיא היה 44 נקודות 
( 4905 ) ! איני זוכר את מכבי תל אביב גם בשנותיה הטובות ביותר מנגנת כך 
כינור ראשון עם תשעה שחקנים ביכולת מעולה כמו אמש . בכושר כזה אסור שהפיינל - 
פור יחמוק ממכבי . ניצחון נוסף בשבוע הבא על באייר לוורקוזן ויוצאים לפאריס . 
חלוקת הכוחות והנקודות בין כל השחקנים ראויה לציון ונזקפת לזכות המאמן צבי 
שרף שלרוב החליף בצמדים ולא נתן להרפות מהקצב , פרט לכמה דקות באמצע המחצית 
הראשונה . זה היה ניצחון ההגנה המעולה שכפתה על שחקני ספליט לזרוק ממצבים 
קשים , לאבד כדורים ולעיתים לא להגיע כלל לזריקה בתחום 03 השניות . ספליט 
נראתה כמו מתאגרף שרק מחכה לגונג , וכל מכה עומדת להנחיתו לקרשים . ללא 
טוני קוקוץ , האס הכל - יכול , נראו חבריו כחגבים . ולחשוב שבשבועיים האחרונים 
ניצחו את אריס ב - 03 הפרש ואת לוורקוזן בגרמניה ב - 61 הפרש . מכבי ת"א 
נישא על גלי ההצלחה בשבועות האחרונים . התקר בחולון לא עצר את תנופתו . 
קהל הרבבה שדחף ללא הרף את שחקניו קיבל תמורה לעידוד המאסיווי . זה החל 
בבליץ אדיר 413 אחרי 5 דקות . גיא גודס ביכולת שיא שיתק את ולימיר פראסוביץ 
המוציא לפועל העיקרי של ספליט בשבועות האחרונים . הכמיהה של פראסוביץ ללכת 
בכוח שברה לחלוטין את המשחק הקבוצתי של ספליט . סאוויץ לא מצא את הטבעת 
מול מרסר האימתני ופאבליצוויץ הרכז שפתח לא ידע מה לעשות מול העזרה של נדב 
הנפלד , שכמו טחנת רוח שואבת כדורי - סל , טחן עד אפר את כל נסיונות החדירה 
של שחקני ספליט . במצב כזה , כשגיא גודס קיבל לידיו כל חטיפה וריבאונד 
של הנפלד והריץ את רויאל וגמצי למתפרצות נקבעה תוצאה מדהימה על הלוח האלקטרוני 
525 בדקה ה - 0 . המאמן היוגוסלווי קרא את המצב והוציא את פראסוביץ . במקומו 
נכנס סרטאנבויץ . המשחק של ספליט התיצב , כאשר מנהלים אותה שני רכזים והפער 
צומצם בהדרגה . היוגוסלווים ניצלו גם חילופי שחקנים במכבי , כשהורטון ודניאל 
לא הצליחו בהתקפה , בעיקר במישחק העומד . כשנראה שמכבי איבד גובה אחרי 
6382 , שתי דקות לסיום המחצית סיים סימס בסל שקבע 4423 . את המחצית השניה 
פתח שרף עם חמישית הגנה חזקה שכללה את גודס , סימס , דניאל , רויאל ומרסר . 
זו היתה שוב פתיחה מוחצת של 915 אחרי 5 דקות , שקבעה 3673 . ספליט נראתה 
אומללה . שחקניה לא הצליחו להגיע כלל לסל . מרסר בהתעופפויות , שרק הוא 
יודע לבצע , חסם שוב ושוב . סימס " שיגע " את פאבליצוויץ ורויאל עזר 
נפלא בריבאונד ההגנה . בדקה ה - 52 " התפוצץ " ההיכל ממבצע נדיר , כאשר 
מרסר חסם נסיון של נאגליץ , כידרר עם הכדור קברת דרך , מסר לרויאל , שהחזיר 
בנגיעה קלילה וגבוהה , כדי לראות את מרסר מגיע בתיזמון מצוין ומטביע את 
הכדור . זה היה שיאו של ערב שאת ההדרן העניקו חן ליפין ואד הורטון , כשלאוון 
מרסר זכה להרבה דקות מנוחה ( שיחק 42 דקות ) . חן שהחליף את גודס המצוין 
( ספג עבירה רביעית בדקה ה - 52 ) ליהטט וקלע ובעיקר נתן לאד הורטון להלהיב 
את הקהל . דרור ברדיצב השחקן העשירי של מכבי קיבל לראשונה העונה את ההזדמנות 
שלו 7 דקות לסיום והיה שותף ליתרון השיא שצומק בסיום בגלל מספר איבודי כדור . 
צבי שרף אמר בסיום , כי גם אם טוני קוקוץ היה משחק מכבי היה מנצח ביכולת 
כזו . אפשר שהוא צודק למרות שלעולם לא נדע . מה שחשוב הוא שעוד צעד אחד 
תושג המטרה . 
