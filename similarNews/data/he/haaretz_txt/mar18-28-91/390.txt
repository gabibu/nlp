עתה , משמתקרבת המאה העשרים לסיומה , כאשר האלף השני לספירת הנוצרים נשלם 
אף הוא , אפשר אולי לעצור ולהתעכב על אחת התופעות ההיסטוריות המכריעות ביותר 
בעידן החדש : האורבנית . האמונה המקובלת בקרב ההיסטוריונים קושרת את עליית 
משקלה של העיר בתקופת הרנסנס עם פריחה תרבותית וציוויליזטורית אדירה , עם 
שחרור האדם מכבלים פיאודליים והעברתו לשלב של ניידות חברתית , ועם שגשוג 
כלכלי . העיר המודרנית היא המקום שבו המסחר והתעשייה , וגם התרבות והאמנות , 
הגיעו להתפתחות ללא תקדים . בריכוזי האוכלוסין האורבניים במערב ובמזרח , 
בחצי הכדור הצפוני , נוצרו צרכני כלכלה ותרבות , והביקוש הזה דחף את ההתקדמות 
הטכנולוגית , המדעית והאמנותית . אבל בצד הברכה שהביאה העיר לאדם באירופה 
ובאמריקה , הדגישו כבר רבים , אמנים בעיקר , את הבדידות ואת העוני שהתרכזו 
בשוליה . השיר המפורסם של תומסון , " עיר הלילה הנורא " , הוא דוגמה לאימה 
ולחרדה שהכרך הגדול משלח בתושביו . ויש מבקרי ספרות הטוענים שכל ייחודה 
של הפרוזה במאה העשרים הוא קינה אחת גדולה על קללת האורבניות . אולם עמדה 
שכזאת , גם אם יש לה הצדקה מעשית , עדיין דורשת הסתייגות מה . העיר המודרנית 
הביאה לעולם את העוני ( ) , בניגוד למה שהיה בימי הביניים דלות ( ) 
. העיר יצרה טיפוס של אדם תלוש , אזרח - אוויר נע ונד שנקרע מעל פני האדמה 
והוא משוטט ברחובות נעדרי - פנסים , גלמוד . קפקא , דבלין וגויס תיארו , 
איש איש בסגנונו , את הטרגדיה של האדם העירוני , ומיניה וביה חרצו גזר 
דין קשה , קשה מדי , על העיר בכללותה . ויש עוד דוגמאות אין - ספור גם 
בתחום הדרמטורגיה והאמנויות הפלסטיות , עד שעמדה זו הפכה לקלישאה . וכי 
מי אינו מקונן על בדידות בעיר הגדולה ? הקולנוע , שהוא התרומה של המאה 
העשרים להתפתחות האמנות , ידע ליצור בכליו את התחושה הבוטה של העירוניות , 
על כל צדדיה , על הצחוק והסבל , העושר והניוון . מעבר לצדדים השליליים 
של האורבניות נראה כי הבעיה האקולוגית אולי הבעיה החשובה ביותר של המין 
האנושי במאה הבאה תביא לידי כך שהעיר תהפוך לגיהנום . גידולה המפלצתי ( 
בערים מסוימות בעולם השלישי חיים כבר עשרות מיליוני בני אדם ) יוצר מאסה 
אדירה של חומר אנושי , שחלקו חי בתנאים מחרידים , ולחץ כבד מדי על הנתונים 
הטבעיים הבסיסיים : אדמה , אוויר ומים . נוצר כאן מה שנוכל לכנות חומר 
נפץ אנושי , שאין אנו יודעים מתי וכיצד תבוא התפוצצותו . בשלב כזה , יש 
להדגיש , מוצו כבר היתרונות הציוויליזטוריים של העיר . בעצם הם מוצו כבר 
בראשית העת החדשה , לפני התיעוש המהיר של המאה ה91 . המאות ה61 , ה71 
וה81 הן התקופה שבה יצרה העיר את המסד לפריחת תרבות אנושית כללית , ואת 
התנאים לתקשורת בין - לאומית ( כפי שאנו מכירים כיום ) , והולידה את החירות . 
אחד ההיבטים הפחות בולטים של המהפכה הצרפתית , ואשר היסטוריונים רבים נוטים 
משום מה להבליעו , הוא עובדת היותה מהפכה של העיר , פאריס . כאן , לראשונה , 
ראינו את תפקידו של המון עירוני כישות היסטורית המעצבת תהליכים . ההמון 
העירוני הזה יופיע אחר כך בכרכים רבים אחרים בברלין , באודסה , בסנט פטרסבורג 
כגיבור היסטורי לכל דבר . העיר הופכת להיות זירת התרחשויות וגם גורם פעיל 
בהן . נסתכן ונאמר על דרך המליצה הפיוטית , כי המאפיין המובהק של העת החדשה 
הוא הפיכתה של העיר לעולם בפני עצמו . ה - הופכת ל - , וכאן אולי ההסבר 
לכמה מתופעות ההמונים שבתקופתנו . כי מה פירוש הדבר שהעיר היא עולם ? פירוש 
הדבר שבשל הקרבה והאינטימיות היחסית של בני האדם זה לזה בשלו התנאים לתהליכי 
היסטריה ופאניקה , שכמותם לא נודעו קודם . צורות חדשות של חרדת - קיום 
( ואולי אף פילוסופיות חדשות המבטאות אותן ) באו לאוויר העולם . תופעות 
שבפרספקטיווה רחבה יותר אפשר לכנותן דתיות הערצת אלילים , סחיפה פוליטית 
וכו אפשר להסבירן אך ורק כפועל יוצר של העיור הזה . אך הבה נצעד צעד נוסף : 
אירע מהפך במושגי חלל וזמן . בעולם האורבני המצב הפוך מזה שבטבע , הפועל 
על פי סדר שמקדמת דנא . האדם המיר אור בחושך , הפך לילה ליום . המקצב 
הטבעי של כדור הארץ השתבש בכוח הנאון והחשמל . יש לנו עיר בלי הפסקה . 
קוביות הבתים סגרו אותה מפני שינויי מזג האוויר ; מיזוג האוויר שיבש את 
מערכות החום והקור ; החלל נעשה ארכיטקטוני - אנושי בשעה שהיה קודם טבעי ; 
הזמן נעשה דיגיטלי . בעיר אין משמעות טבעית - קוסמית למושגים " יום " 
ו"לילה " . הם הופכים להיות מושגים פונקציונליים . היום הוא לעבודה , והלילה 
לשעשועים . בארצות הברית הגיעו בכרכים שונים למצב שהעיר מתפקדת 42 שעות 
ביממה : החנויות פתוחות ובתי השעשועים עובדים , ואולי לא ירחק היום וגם 
משרדים , רשויות ממשלה וכו יפעלו אף הם ללא הפסקה . איזה מושג זמן מתקבע 
בתודעתו של עירוני שנולד למציאות שכזו , ואינו מכיר כלל את יחידות הזמן 
האובייקטיווי שבטבע מחוץ לערים ? אנו מעיזים לומר ששינויים קטגוריים אלה 
יוצרים אולי מוטציה גנטית מסוימת , והמין האנושי , לאחר מאות ואולי אלפי 
שנות אורבניזציה , יהיה שונה במהותו ממה שהיה קודם לכן . הניגוד שבין ברכת 
העיר לקללתה בולט עוד יותר כשבודקים מקרוב כל היבט והיבט . אם נאמר קודם 
שתהליך העיור היה אחד הזרזים של החירות , באופן פרדוקסלי הוא הביא לעולם 
עבדות מסוג חדש . אם היווה דחיפה לעושר ולצרכנות חסרי תקדים , נוצרו בצדם 
גם עוני ודלות משוועים . כלומר , כל הישג שהעיור הביא למין האנושי גורר 
גם את ניגודו , ואולי אף את ביטולו . התופעה הזאת מעוררת למחשבה פילוסופית 
או היסטוריוסופית : מהלך הקדמה האנושית איננו מתרחש בדרך ליניארית פשוטה . 
בקדמה עצמה , או בכל שלב ושלב בה , מצויים גם זרעי חורבנה . באמריקה 
של שנות התשעים , ברפובליקה העשירה ביותר שהיתה אי - פעם על פני כדור הארץ , 
מצויים איים וקינים של עוני נורא , ואפשר לומר שתשוקת האדם להשתעבדות אינה 
פחותה מתשוקתו לחירות . אם החירות הפוליטית כתנאי יסוד נתקבלה כבר כאמת 
מקובלת על הכל , אנו מוצאים , גם בתוך הדמוקרטיות , את תשוקת ההשתעבדות 
בצדה . קיימת השתעבדות להרגלי צריכה , לנהנתנות , וההיסטוריון הטוטאלי 
של זמננו צריך לעמוד לא רק על התהליכים המדיניים והחברתיים , אלא על מכלול 
התופעות האנושיות החושפות ניגודים אלה . כיצד , למשל , אפשר להסביר כי 
בתוך - תוכן של החברות המדעיות החילוניות ישנם גרעינים עיקשים ודווקא בקרב 
האליטות השלטוניות של גישות אנטי - רציונליסטיות , דתיות למחצה , הנובעות 
אולי ממעמקי הנפש , והמתקיימות במקביל לתפקוד הרציונלי החילוני של החברה 
המערבית ? וכך דרים בכפיפה אחת שני קרני הדילמה שמציג העידן האורבני , 
ואי - אפשר לקבוע בפסקנות אם ברכה היא או קללה . ההמונים עשו את המהפכות , 
ואחר כך שיעבדו את היחידים לבולמוס של פנאטיות והיסטריה . אותם המונים 
שצעדו על הבסטיליה ונלחמו בחייליו של הצאר היו מסוגלים , באותו פרץ של התלהבות , 
להריע למוסוליני ולהיטלר . הקדמה והנסיגה הן יצירי כפיהם . " העיר היא 
משל לילה , או של מוות " , כותב תומסון ב"שיר הלילה הנורא " . זוהי גישה 
חד - צדדית כמובן . האמן הרעב , החי בשולי החברה והנשחק על - ידי כוחות 
אלמוניים , רואה זאת כך . העיר איננה אך ורק יציר כוחות האופל , ומה שנתנה 
לנו איננו רק סבל וייסורים . היא יציר כפינו . וכמו כל מה שעשה האדם בהיסטוריה , 
כל גולם שהוא פרי מוחו ויצירתו היא טוב ורע בערבובייה , והיא משקפת את 
הערבובייה שבו . 
