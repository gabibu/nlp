שני בלונים צבעוניים מרחפים בשמים . על הראשון כתוב אבו - שריף , ועל השני 
אבו - אולמרט . אבו - שריף שיחרר באנגליה תוכנית - שלום סנסציונית . האיש 
שתום - העין ( הוא פתח בטעות מעטפת - נפץ ישראלית ) אמר שאש"ף מוכן לוותר 
על שטחים מעבר לקו הירוק תמורת פרוזדור חברון - עזה , והציע עוד כל מיני 
ויתורים . באש"ף פרצה סערה . אבו - שריף הכחיש . הוא לא אמר , לא התכוון , 
לא הובן . ובכלל , זה לא משקף את דעת הנהגת אש"ף . " זה אופייני " , 
אמרו הישראלים בשמחה . " ככה הם הפלשתינאים , אי - אפשר להאמין למלה 
אחת שלהם " . אבו - אולמרט סליחה , השר אהוד אולמרט הפריח באמריקה תוכנית - 
שלום סנסציונית . ישראל , כך אמר , מוכנה לנהל משא - ומתן עם הסורים בלי 
תנאים מוקדמים , והסורים יוכלו בהחלט להעלות לדיון את רמת הגולן . בליכוד 
פרצה סערה . מיד הוכחש הכל , אולמרט לא אמר , ואם אמר לא הובן , ואם 
הובן לא התכוון . על כל מקרה , זה לא משקף את דעת ממשלת ישראל . " הכל 
מסחרה " , אמרו הפלשתינאים במשיכת כתף . " כאלה הם הישראלים . מרמים את 
כל העולם " . אבל שני האבואים האלה הם פוליטיקאים משופשפים , עוזרים - מקורבים 
של מנהיגיהם . אבו - שריף הוא מעין אהוד אולמרט של יאסר ערפאת , ואהוד 
אולמרט הוא מעין אבו - שריף של יצחק שמיר . היעלה על הדעת שייכשלו בלשונם 
בצורה כה מבישה ? מובן שלא . לפליטת הפה של אבו - שריף יש תקדימים רבים . 
שכן זוהי טכניקה ישנה של ערפאת , שהפכה כמעט לשגרה . כשהוא רוצה לצעוד 
צעד גדול קדימה בדרך להסדר מדיני , הוא שולח אדם מדרג ב להגיד את הדברים . 
אדם זה מושך אליו את האש . הרוחות סוערות , כל הארגונים והאישים אומרים 
את שלהם . כשוך הסערה בודק ערפאת את התוצאות . אם נראה לו שההתנגדות לא 
היתה חזקה מדי , הוא מבצע את הצעד שתיכנן . אם נראה שדעת - הקהל הפלשתינית 
אינה מוכנה עדיין לקלוט את הרעיון , ערפאת שם אותו במקרר , ומנסה שוב בפעם 
אחרת . אביא שתי דוגמאות שהייתי עד להן אישית ; כמה ימים אחרי מלחמת יום 
הכיפורים פירסם נציג אש"ף בלונדון , סעיד חמאמי , מכתב מדהים בעיתון " טיימס " . 
הוא כתב שיש לעלות על דרך השלום ושהמאבק המזוין אינו הדרך היחידה . בעקבות 
הדברים פתחתי אתו במגעים סודיים , והסתבר לי שהוא מדבר בשם ערפאת . ראיתי 
תיקונים בכתב - ידו של ערפאת על ניסוחים של חמאמי . כעבור שנה העביר ערפאת 
למועצה הלאומית הפלשתינית החלטה שפירושה היה חלוקת הארץ , אך עברו שנים 
עד שאש"ף הכיר בישראל והסכים למדינה כחלק מהארץ . ב5791 הופיע עיסאם סירטאווי 
ופתח במגעים רשמיים עם גוף ישראלי ציוני ( המועצה לשלום ישראלי - פלשתיני ) 
. כאשר פורסם הדבר , קמה באש"ף צעקה נוראה . אש"ף הכחיש רשמית שקיימים 
מגעים כאלה . אבל כעבור חמש שנים נפגש ערפאת עצמו עם ישראלים . חמאמי וסירטאווי 
ידעו שהם מסכנים את חייהם , ושניהם נרצחו על - ידי הכנופייה של אבו - נידאל . 
אבו - שריף , שכבר עבר התנקשות בחייו , הוא אדם אמיץ . ערפאת לא המציא 
טכניקה זו . המושג " כדור ניסיון " מוצאו באירופה . ההכחשה היא חלק בלתי - 
נפרד מן הטכניקה הזאת , כשם שהגולן הוא ( בינתיים ) חלק בלתי - נפרד ממדינת 
ישראל . מכריזים בחוץ ומכחישים מבית . מכחישים , מכחישים , עד שזה מתגשם . 
הכחישות היא נשמת העניין . כוונת ערפאת ברורה : אחרי פרשת סדאם חוסיין 
חייב אש"ף לחזור במהירות למרכז הבימה . לשם כך עליו לגבש עמדות סבירות חדשות . 
הוא מכין את דעת - הקהל שלו לכך . כך גם שמיר , החשבון שלו אינו אלא המשך 
האסטרטגיה של מנחם בגין : לקטוע אברים כדי לשמור על הגוף . לוותר על שטחים 
שאינם ארץ - ישראל ( סיני , הגולן ) כדי לשמור על שטחי ארץ - ישראל ( 
הגדה והרצועה ) . לעשות שלום נפרד עם מצרים ( ועכשיו עם סוריה ) , כדי 
לנטרל את הפלשתינאים . מפת " רק כך " לא כללה את סיני , ולא את רמת הגולן . 
זאב זבוטינסקי קבע כי גבולות ארץ - ישראל הם גבולות המנדט הבריטי המקורי , 
משני עברי הירדן . לאיש כמו שמיר , החי באמונתו , אין כל בעיה לוותר 
על רמת הגולן כדי לשמור על חברון ושכם . אבל קשה לבצע זאת מבחינה פוליטית . 
המערך יישב את הגולן , וחלקים ממנו קיצוניים מן הליכוד בתחום זה . בליכוד 
יש דור חדש , שלא היה באצ"ל . בממשלה יש דמויות שחומייני היה נבהל מפניהן . 
לכן צריכים להפריח בלונים . להגיד לדעת הקהל בעולם את אשר אי - אפשר להגיד 
( עדיין ) בארץ . לבחון איך ייקלט הרעיון בישראל עצמה . להרגיל את האוזן . 
לשם כך דרוש אבו . ייתכן שאהוד אולמרט אמיץ יותר מכפי שחשבנו . 
