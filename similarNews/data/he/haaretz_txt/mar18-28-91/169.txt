" לו הייתי קפטן נבחרת צרפת היתה לי סיבה לחייך ולהיות שמח " , אמר אתמול 
שלמה גליקשטיין בפגישה עם עיתונאים במרכז הטניס ברמת השרון , ערב יציאתה 
של נבחרת הדייויס למחנה האימונים בגמניה , משם תמשיך לראן שבצרפת למיפגש 
נגד נבחרת צרפת אשר יחל ב - 92 במארס . גליקשטיין סקר את מצב שחקניו ואת 
שחקני היריבה . לגבי טניסאי ישראל אמר שהחודשים הראשונים של השנה לא האירו 
להם פנים , בעיקר בגלל המלחמה . מדובר בעיקר בעמוס מנסדורף ובגלעד בלום . 
דווקא רביב ויידנפלד , שיהיה המחבט מספר 4 ולא ישחק כנראה , התקדם בצורה 
ניכרת . למרות זאת מאמינים גליקשטיין והמאמן שלמה צורף בהתאוששות של עמוס 
וגלעד . מנסדורף שסבל מפציעה קלה בגיד אכילס התאושש והתאמן אתמול במרץ ואף 
גילה יכולת טובה מאוד . בלום שחזר מהסבב האמריקאי החליף מחבט וחש הרבה יותר 
נוח . " האימונים בגרמניה , במקום קטן ליד דיסלדורף , יתנו לשחקנים את 
מירב ההכנות ונקווה שיגיעו לשיא כושרם " , אמר גליקשטיין . לראן תגיע הנבחרת 
ביום שני וכל שישאר לה הוא להתרגל למשטח . באשר לצרפת סיפר קפטן הנבחרת שהיא 
מצויה בתקופה הטובה שלה מאז הוא זוכר אותה . גי פורזה נוצח ב - 3 מישחקים 
בלבד מתחילת העונה והוא מדורג 5 בעולם . ההתקדמות של פאבריס סנטורו מעמידה 
אותו במצב של התמודדות על המחבט השני עם הנרי לקונט . " מי יודע " , התנחם 
גליקשטיין " אולי בגלל המצב הטוב יהיה עליהם לחץ גדול " . 
