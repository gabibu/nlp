שר הביטחון , משה ארנס , הרים לרגע את מכסה תיבת פנדורה המודיעינית , 
אך מיהר לסגור אותו מיד כשעמד על השפעת קריאתו למודיעין בעיצומה של המלחמה , 
לעשות " חשבון נפש " . ארנס , שמצא את עצמו מול מידע מודיעיני לוקה בחסר , 
נאלץ להכריע בין ההוראה להישאר בחדר האטום לבין ההנחיה לרוץ למקלט . הנסיגה 
הטקטית שביצע שר הביטחון והצהרתו כי המודיעין הישראלי הוא בעצם הטוב בעולם , 
בלמה את הדיון ואת הוויכוח הציבוריים על תפקוד המודיעין בתקופה שקדמה למלחמת 
המפרץ . מה שנותר מהם הוא הוויכוח הקולני בין חבר - הכנסת יוסי שריד לאלוף 
אמנון שחק בישיבת הפרידה של ועדת החוץ והביטחון מראש אמ"ן , ומאמרים מעטים 
המצדדים ברובם בעמדה הגורסת כי תפקודו של המודיעין היה תקין . אמנם אין מדובר 
במחדל , אך ראוי שייבחן תפקודו של המודיעין ויופקו הלקחים המתחייבים ממנו . 
אין לטאטא את הבעיה מתחת לשטיח של סודיות . עד לסיומה של המלחמה , ולמעשה 
גם לאחריה , לא היה המודיעין הישראלי מסוגל למסור למקבלי ההחלטות את מספרם 
של משגרי הטילים הניידים המצויים במערב - עיראק . מבלי להידרש לסוגיית 
הקושי לאסוף מידע מסוג זה במרחק כה גדול מגבולה של ישראל , אין ספק שלמידע 
על מספרם ועל כשירותם של משגרי הטילים היתה השפעה מרחיקת לכת על החלטותיהם 
של קובעי המדיניות בירושלים . לכך התכוון , בין השאר , השר ארנס כשאמר 
בכנסת כי " לעיראק היתה עוצמה צבאית גדולה מאוד . יבוא הזמן של חשבון הנפש 
באיזו מידה ידעו גורמי מודיעין שלנו לזהות עוצמה זאת " . כישלון מודיעיני 
נוסף היה כרוך בהפתעה שהתגלתה עם שיגורם של מטחי הטילים לעבר העורף הישראלי . 
הפעם היה הכישלון בחשיפת תורת הפעלתם של הטילים הבליסטיים על ידי הצבא העיראקי . 
התברר כי כל הטילים משוגרים באמצעות משגרים ניידים וכי אין הצבא העיראקי 
עושה כל שימוש במשגריו הנייחים . לפני שפרצה המלחמה ידע אמנם המודיעין הישראלי 
להצביע , ובכך היה אכן ראשון בין שירותי המודיעין בעולם , על הכנתם של 
אתרים למשגרי טילים נייחים במערבה של עיראק . המודיעין ידע גם את מיקומם 
המדויק ואת מספרם . אך מה שהמודיעין לא ידע הוא שעל פי תורת הלחימה שלו 
אין צבא עיראק עומד לעשות בהם שימוש . קפמאבינאין לבטל את הטעות הזאת כלא - 
חשובה , כפי שנוטים לקבוע אחדים . למרבה המזל , מי שביצע את מלאכת השמדת 
המשגרים היו טייסים אמריקאים ובריטים , וטייסי חיל האוויר הישראלי לא נאלצו 
להתמודד עם העדרו של מידע מודיעיני חיוני בנושא המשגרים העיראקיים . לפני 
המלחמה ידעו אנשי המודיעין לספר כי למפעיליהם של המשגרים במערב - עיראק יהיו 
דרושות בכל פעם לפחות שש שעות כדי לסיים את ההכנות לשיגור הטיל . זמן זה 
אמור היה לאפשר למערכות המודיעין השונות , האמריקאיות והישראליות , לאתר 
את המשגר הפעיל ולהספיק להפנות אליו מטוסי תקיפה שישמידוהו עוד בטרם ישוגר 
הטיל . בפועל התברר כי המודיעין טעה במידה ניכרת בהערכת תקופה ההכנה הנדרשת 
לפני השיגור . לחיילים העיראקים הספיקה שעה וחצי בלבד להשלים את ההכנות 
ולשגר את הטילים . כך צומצמה במידה רבה האפשרות לאתר ולהשמיד את המשגרים , 
ובמקרים לא מעטים הצליחו החיילים העיראקים לשגר את הטילים ולהספיק למצוא 
מחסה לפני הגעתם של מטוסי התקיפה . גם לגבי היכולת הכימית של העיראקים לא 
היה מידע ברור ומוצק . המודיעין לא יכול היה לקבוע בוודאות כי אכן מצויים 
בידי עיראק טילי אל - חוסיין בעלי ראש נפץ כימי . ההחלטה שהתקבלה בצה"ל 
קבעה כי יש להתייחס לאיום הכימי כקיים , ועקב כך להורות לאוכלוסייה האזרחית 
להיכנס לחדרים האטומים . קשה להסכים עם הקביעה של שלמה גזית ( " הארץ " , 
3 . 71 ) שלפיה " הימצאות ראש כימי לטיל אל - חוסיין הפכה להיות שאלה 
כמעט אקדמית " . התשובה לשאלה הזו היא שקבעה את מדיניות מיגון האזרחים . 
ידיעה בדוקה שלפיה אין ראשי נפץ כימיים לטילים העיראקיים , או שאין בכוונתם 
לעשות בהם שימוש , היתה משנה התכלית השינוי את המדיניות הזאת ושולחת את 
האוכלוסייה אל המקלטים בכל פעם שנשמעה צפירת אזעקה . בעיקרו של דבר מדובר 
בטעות קונצפטואלית . המודיעין נכשל בהערכה הכוללת של המצב המתהווה במפרץ 
בשנים האחרונות . לאחר שהסתיימה מלחמת איראן - עיראק העריכו באמ"ן כי יחלוף 
זמן רב עד אשר עיראק תתאושש מנזקיה ותהיה שוב לאויב המאיים על ישראל . בפועל 
התרחש תהליך ההתאוששות העיראקי במהירות רבה , מבלי שהמודיעין היה ער לכך . 
הכישלון באיתור השינויים בתפיסה העיראקית ובגידול שחל באיום ממזרח , הוביל 
לקביעה שגויה של סדרי העדיפויות בדבר יעדיו העיקריים של המודיעין בשלוש השנים 
האחרונות . הוחלט באמ"ן להשקיע משאבים מעטים בלבד מול עיראק ולהפנות את 
עיקר מאמצי האיסוף למדינות העימות השכנות . זו אחת הסיבות לכך , שבפרוץ 
המשבר הנוכחי במפרץ לא היה בידיו של המודיעין , כפי שרמז שר הביטחון , 
מידע מספק על עוצמתה הצבאית של עיראק , ובמיוחד על יכולתה הטילית . גם לאחר 
שפלשה עיראק לכוויית והאיום על ישראל הפך למוחשי יותר , לא הופנו משאבים 
מספיקים כדי לאסוף מידע על המתרחש בעיראק . גם בחצי השנה שחלפה מתחילת אוגוסט 
0991 ועד לנפילת הטילים בעורף הישראלי , לא הצליח המודיעין הישראלי להניח 
ידו על מידע חיוני בתחום היכולת הטילית העיראקית ולא הצליח לעמוד על כוונותיו 
ההתקפיות של סדאם חוסיין . בסופו של דבר הופתענו כאשר שוגרו הטילים לעבר 
תל - אביב וחיפה , וניצבנו עד סוף המלחמה מול לא מעט נעלמים שהמודיעין לא 
הצליח לפותרם . לא היה זה אמנם מחדל , אך בוודאי שגם לא הצלחה מרשימה . 
לכן את חשבון הנפש המודיעיני ראוי לערוך , גם אם שר הביטחון חזר בו והסכים 
לקבל את הגרסה הרשמית שלפיה הכל היה בעצם תקין . 
