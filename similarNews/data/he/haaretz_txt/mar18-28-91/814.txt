להוציא את בריטניה וצרפת , מדינות אירופה אינן זכאיות לזרי דפנה בשל מלחמת 
המפרץ . גם לצרפת אין במה להתגאות על התנהגותה במערכה הדיפלומטית לפני שפג 
האולטימטום שהציג האו"ם לעיראק . אך פקידי נציבות הקהילה האירופית אינם 
נכונים להודות שתשעת החודשים האחרונים שחלפו המחישו את המרחק הרב שעוד נותר 
לאיחוד פוליטי של השוק המשותף . לכל היותר יאמרו , שהמלחמה המחישה את הצורך 
להתקדם " יותר מהר " לקראת גיבוש מדיניות חוץ וביטחון משותפת . בהזדמנות 
זאת הם גם נכונים לנדב רעיונות להסדר במפרץ הפרסי ובעיקר להסדר הסכסוך הישראלי - 
הערבי ( " הבעיה הפלשתינית " , כפי שמעדיפים להגדיר זאת האירוקרטים בבריסל ) 
. קפמאבינב8 באפריל חודשיים לפני הפסגה החצי - שנתית יתכנסו תשעת ראשי 
מדינות השוק המשותף לוועידה מיוחדת בלוקסמבורג , לבקשת צרפת , כדי לדון 
על מדיניות חוץ וביטחון משותפת לאחר המלחמה . פקידים שמכינים את הפסגה 
מדברים על שינויים יסודיים שגרמו מאורעות המפרץ בכמה תחומים . לפני המלחמה 
עסקו כולם בהשתחררות מזרח אירופה מהשלטון הקומוניסטי ; היה קשה לשכנע פוליטיקאים 
מערב אירופים שהאגף הדרום מזרחי , ואזור הים התיכון בכלל , זקוקים ליתר 
תשומת לב ומעורבות של הקהילה . כעת מתמקדת שוב תשומת הלב במזרח התיכון . 
" חל שינוי כלפי ישראל " , מכריזים הפקידים . הצהרת ונציה ( על הכרה באש"ף 
וזכות הפלשתינאים למדינה ) , " שהיתה עוינת כלפי ישראל " , כפי שנכונים 
לומר כעת , הוקפאה ( אין להבין מכך שהאירופים שינו את עמדתם לגבי זכויות 
הפלשתינאים , אך ערפאת הוא עתה ברשימת הרשעים , ובבריסל תומכים ברעיון 
" השיחות המקבילות בין ישראל למדינות ערב ובין ישראל לפלשתינאים ) . גברה 
מאוד הדאגה למתרחש במדינות המגרב , " שבהן תועלו בעיות חברתיות פנימיות 
להתפרצויות תמיכה בסדאם חוסיין " . עם מפלת סדאם איבדו ממשלות המגרב מאמינותן 
ויש חשש להתערערות היציבות הפולטית . " הים התיכון אינו גבול אלא גשר בין 
אירופה לאפריקה , ופירוש הדבר שאם תהיה התמוטטות כלכלית בצפון אפריקה , 
יזרמו דרך הגשר הזה מאות אלפי פליטים שיציפו את מדינות הקהילה " , אומר 
פקיד רם דרג בנציבות . במדינות הקהילה , שרובן מתמודדות כבר עתה עם אבטלה 
רצינית , יש כיום כ5 . 5 מיליוני זרים , רובם מהמגרב ( כ5 . 2 מיליונים ) 
, מטורקיה ומיוגוסלוויה . ( הפחד מפני הצפה במהגרים הוא חלום הבלהות של 
רבים במערב אירופה . הבהלה חוזרת בגלים ומוקדיה משתנים : הצרפתים והאיטלקים 
צופים מבול של אלגיראים ומרוקאים ; הסיוט במערב גרמניה הוא נחשול של מחוסרי 
עבודה ממזרח גרמניה , המצטרפים אל כמיליון הטורקים שאי אפשר לפתותם לחזור 
הביתה ) . " לא ייתכן שהגירה לאירופה תהיה שסתום הביטחון להתפוצצות האוכלוסין 
בצפון אפריקה ובמזרח התיכון " , אומרים פקידי הקהילה . לכן מוטל על האירופים 
לדאוג ליצירת מקומות עבודה בתעשייה בארצות המוצא של המהגרים . תקציב הסיוע 
לאזור אגן הים התיכון כבר שולש , אך דרושה גם תוכנית נרחבת להשקעות פרטיות . 
בנציבות מדברים על 3 . 1 מיליארד דולר לשנה לחמש השנים הקרובות . אם נכונות 
ההדלפות מחוגי הנציבות , עיראק מיועדת להיות אחת הנהנות העיקריות מן הסיוע . 
" דרושה גישה מאוזנת יותר מבעבר " , חוזרים הפקידים באוזני עיתונאים . 
יש לזנוח את השיטה של " ידיד או אויב " שאיפיינה את גישת מדינות המערב 
כלפי מדינות המזרח התיכון . יש לתת לעיראק ולאיראן יחס חיובי כמו לשש המדינות 
במועצת שיתוף הפעולה של המפרץ , מטיפים פקידי הנציבות . הקהילה האירופית 
חייבת לכונן יחסים דיפלומטיים מלאים עם כל מדינות האזור ובפרט עם עיראק ואיראן . 
גם התוכנית לפעולה במזרח התיכון , שהכין אבל מטוטס , הנציב הממונה על אזור 
הים התיכון , אינה מוגבלת לסיוע כלכלי אלא עוסקת במדיניות משותפת של השוק 
לגיבוש הסדרים פוליטיים וביטחוניים במזרח התיכון . מטוטס מדגיש את הצורך 
להגביל את מכירות הנשק מאירופה למזרח התיכון ולמדינות המפרץ . הוא תומך 
ב"תהליך שוטף לבניית אמון הדדי " , דוגמת הוועידה לביטחון ולשיתוף פעולה 
באירופה ( תהליך " ועידת הלסינקי " ) , ובהקמת קרן פיתוח משותפת לארצות 
ערב , המזרח התיכון ואזור המפרץ . אמנם את רוב הכספים יתחייבו לתת מדינות 
הנפט העשירות במפרץ , אך מקצתם יצטרך לתת השוק המשותף . קפמאבינבנציבות 
מעריכים שכוויית זקוקה לכ05 מיליארד דולר לשם שיקומה . החוב החיצון של עיראק 
הוא 07 מיליארד , והיא תצטרך להשקיע בשיקום הריסותיה כ002 מיליארד . על 
כך יש להוסיף את הפיצויים שיוטלו על בגדד בגין הנזקים שגרמה במלחמה . מול 
סכומי העתק האלה והעצות הפוליטיות הנדיבות המלוות אותן נשארו לפי שעה בסעיף 
המפרץ בתקציב הסיוע של הקהילה כ51 מיליון ( לא מיליארד ) דולר שטרם נוצלו . 
קשה להשתחרר מהרושם שהפער בין ההערכות של האירוקרטים על הדרוש לבין נכונותן 
של מדינות השוק לתרום את הסכומים העצומים משקף לא במעט את הפער בין המציאות 
בשטח לציפיותיהם של פקידי נציבות הקהילה בבריסל . 
