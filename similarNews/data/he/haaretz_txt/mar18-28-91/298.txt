תחילה חשבתי שאוזני מטעות אותי . המלים אמנם מוכרות בשפת היום - יום , 
אבל מסופקני אם אוהדי כדורגל שמעו בשנים האחרונות משפט כזה במשחק רשמי של 
ישראל . " הנבחרת משחקת 01 " , אמר מישהו במושבי העיתונאים , במהלך המחצית 
השניה אמש , כאשר האולימפית שלנו דרסה את קפריסין 40 באיצטדיון בקרית - 
אליעזר ורשמה ניצחון ראשון במסגרת הקדם אולימפית . ההישג המצויין העלה באופן 
משמעותי את מניות ישראל בבית , הכולל גם את שוודיה ויוון . בחדר ההלבשה 
הישראלי אפשר היה לראות תמונות בלתי שכיחות . המאמנים יצחק שניאור ויעקב 
גרונדמן חייכו , לחצו ידיים , השיבו למברכים ועמדו בבקשות הרבות לראיונות . 
סוף - סוף , אחרי 11 ימים של תסכול וכשלונות ( הפסד הנוער באוסטרליה והפסד 
הנערים אתמול בהרצליה נגד בריה"ם ) , הפתיעה הנבחרת האולימפית כשנתנה סיבה 
טובה לנחת ולקורת - רוח , ובעיקר הוכיחה כי גם בישראל יודעים לשחק כדורגל 
מלהיב ומודרני . את סוד הניצחון ביטא המאמן גרונדמן במשפטים קצרים : " שיחקנו 
משחק צוות מהיר . נגיעה או שתיים בכדור ותנועה ללא כדור . יצרנו מצבים 
רבים ליד השער , ניצלנו הזדמנויות ואף אחד לא ניסה לגנוב את ההצגה " . כמה 
נעים היה לראות איך נעלמות , אפילו ל - 09 דקות , כל מחלות הילדות הישנות 
והמתסכלות של הכדורגל הישראלי . בלי הסתבכויות מיותרות וכידרורים מרגיזים , 
בלי מסירות לא מדוייקות ואיבודי כדור ובלי משחק איטי , משעמם וחסר יוזמה . 
השוער רפי כהן היה עירני די הצורך , למרות שלא היתה לו תעסוקה רבה . כך 
גם הבלמים רואי חדד , ירון בן - דב ושרון צופין , שכיסו היטב את שחקני 
היריב , היו בדרך כלל ליד הכדור , התמקמו היטב ברחבה ומחוצה לה והרחיקו 
כדורים לשחקן פנוי . אלון חרזי בימין ואבי נמני בשמאל הסבירו איך מתפקדים 
מגינים בכדורגל המודרני ובשיטה האופנתית 5 - 3 - 2 . השניים פרצו מהאגפים 
והגדיל לעשות חרזי שהיה הבולט במגרש , הביך פעמים רבות את ההגנה האורחת 
בפריצות באגפו והיה הגורם העיקרי לשער הראשון לפני השריקה להפסקה . גם הקשרים 
טל בנין , אבי פיטוסי , יוסי אבוקסיס ואייל ברקוביץ שנכנס במחצית השניה , 
ראויים למחמאות . הקבלות שלהם מדברות בעד עצמן . הם היו שותפים לשלושה 
שערים ולשפע הזדמנויות , הניעו היטב את הכדור ושלושה מהם אף הבקיעו . החלוץ 
דני ניראון עשה את ה"יומית " שלו בשער הראשון שהבקיע . שי הולצמן הצעיר 
הוחלף אמנם במחצית השניה בברקוביץ , אך ימשיך לקבל אשראי מהמאמנים . המספרים 
מעידים בבירור על יחסי הכוחות . כמעט 02 בעיטות לשער קפריסין וך - 01 מצבי 
הבקעה , פי ארבעה או חמישה מההזדמנויות או הבעיטות שהיו לקפריסאים . אלה 
הימרו על מיגננה אופיינית במשחקי חוץ , בניסיון " לגנוב " שער . ההימור 
שלהם החל מתמוטט בדקה ה - 44 . אלון חרזי פרץ מימין , הגביה לרחבה , ניראון 
עצר בחזה , השתחרר משומריו ובעט לפינה , 10 . בדקה ה - 75 , מיד לאחר 
כניסתו , ניהל ברקוביץ חילופי מסירות שבסיומן מסר לאבי פיטוסי . הקשר השקט 
שהבקיע את שער המשווה ביוון ( 22 ) , העלה בקור - רוח את היתרון ל - 20 . 
הישראלים לא הסתפקו ביתרון הזה וזכו לתשואות על משחק מסוגנן ונאה לעין כאשר 
הכדור עובר מרגל לרגל ומאגף לאגף . בדקה ה - 18 הגביה אבוקסיס כדור עונשין 
לרחבה ובנין קבע 30 . כעבור שלוש דקות נחתמה התוצאה בבעיטת 11 . המאמן 
גרונדמן הורה לאייל ברקוביץ לבצע את הבעיטה וזה סיים את החגיגה בבעיטה פנימה , 
40 . רפי כהן , חרזי , בן - דב , חדד ( בן - שמעון ) , צופין , נמני , 
פיטוסי , בנין , אבוקסיס , ניראון , הולצמן ( ברקוביץ ) . המאמנים : 
יצחק שניאור ויעקב גרונדמן . פאנאיטו , כריסטוס , סולס , מריוס , כריסטודולוס , 
ניקוס , אנטוניס , פאסוליוטיס ( מאלאסקוס ) , דימיטריס ( פאניוטיס ) 
, גורגיוס , אנטונאס . המאמן : דימוס קאוואזיס . שפט דוזאן קוליג מיוגוסלוויה , 
000 , 6 צופים בחיפה . 
