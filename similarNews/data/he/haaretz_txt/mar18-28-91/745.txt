את תקופת השתיקה בת 001 הימים שהטילה על עצמה , וגברת הברזל נשמעה נוגה 
במקצת כשהחלה לדבר . כל אימת שהיא נוסעת בשכונת מגוריה הקודמת , " עוברת 
לפתע פתאום המחשבה בראשי ובכן היכנסי לרחוב דאונינג " , אמרה תאצר למראיינת 
הטלוויזיה האמריקאית , ברברה וולטרס . " אז אני תופסת שאנחנו לא עומדים 
להיכנס לרחוב " . כאשר נשמע צלצול הטלפון , אמרה , היא " תוהה באיזה משבר 
באו"ם מדובר עכשיו . . . אני זוכרת שנודע לי כאשר הטנקים הסובייטיים נכנסו 
לווילנה , אני פחות או יותר זינקתי וחייגתי בטלפון , ואז תפסתי , זו לא 
אני עוד " . הראיון אישר בקווים כלליים את הרכילות המהלכת בקרב יודעי דבר 
פוליטיים בלונדון זה שבועות : מרגרט תאצר מתקשה ביותר להסתגל לאובדן השלטון 
הפתאומי שלה . " רגע אחד את אחראית למצב ענייני האומה " , אמר סר ברנרד 
אינגהאם , מזכיר העיתונות הוותיק של תאצר , " וברגע שני את לא אחראית 
עוד לכלום . אם מביאים בחשבון את הקצב שבו ביצעה תאצר את עבודתה , זו היתה 
טראומה " . לאחר 11 שנים כאחת מהמנהיגות העיקריות של העולם המערבי , מקבלת 
כעת תאצר פנסיה של 135 , 71 לי"ש , יש לה משרד עלוב למראה במרתף בית הנבחרים , 
ואיש אינו עומד לרשותה כדי לעזור לה לענות על 06 אלף המכתבים שהציפו את 
משרדה לאחר התפטרותה . שר שמרן בכיר אחד סיפר לידידים כי הוא מבקר אצל תאצר 
בכל סוף שבוע . לפעמים היא מדברת במשך שעה וחצי , אמר , לפעמים אינה מוכנה 
לדבר כלל . כאשר תאצר נמצאת במצב רוח דברני , אומרים ידידים , עולות לא 
אחת הדמעות בעיניה . בעוד שהיא פועלת כעת להקמת קרן תאצר שיעודה עדיין אינו 
מוגדר במדויק צוות חשיבה על שוק חופשי היא לא זנחה לחלוטין את השתקעותה 
בפוליטיקה של וסטמינסטר . שאלה אחת עדיין אינה נותנת לה מנוח : האם שרים 
שבהם בטחה הוליכו אותה שולל במתכוון כאשר אמרו לה שתפסיד אם תצא למאבק בסיבוב 
הצבעה שני בנובמבר האחרון , כאשר חברים במפלגתה קראו תיגר על מנהיגותה ? 
במקום לעמוד לבחירה בסיבוב השני , התפטרה תאצר והשליכה את כל כובד משקלה 
למען בחירת גון מייגור כיורשה . " היא עכשיו מאמינה שהיתה זוכה " , מדגיש 
חבר פרלמנט שמרן אחד . תאצר אינה היחידה השקועה במבט לאחור . האקונומיסט 
פירסם תחקיר בן ארבעה עמודים על התכתשות הצמרת בנובמבר . מסקנתו : " תאצר 
היתה ככל הנראה מפסידה . לא היה שום קשר נגדה " . ביקורה של תאצר בארה"ב 
בתחילת מארס מצביע על כך שהחליטה לפתוח דף חדש . בוואשינגטון זכתה לקבלת 
פנים חמה מבוש שכינה אותה אישה ללא חת ונתן לה את מדליית החירות ומשמרנים 
אמריקאיים , שלאחר נאומה על מדיניות חוץ בעידן של מלחמת המפרץ , קמו על 
רגליהם והריעו לה , ובמהלך הנאום שיסעו את דבריה במחיאות כף 02 פעמים . 
" איזו ארץ נהדרת היא אמריקה " , אמרה מאוחר יתר . אבל העובדה שנסעה לוואשינגטון 
דווקא כדי לערוך את הופעות הבכורה הראשונות שלה לאחר ההתפטרות , גם שיקפה 
את מצב השלום הרגיש שלה עם ראש הממשלה , גון מייגור . לאחר שתאצר החלה 
שוב לדבר , יכול הפער בין המורה והתלמיד לשעבר רק להתרחב , בעיקר בשאלת 
היחסים עם אירופה . מייגור מנסה ליצור הבנה של שיתוף פעולה עם היבשת . 
תאצר כמובן מעולם לא חסכה במלותיה . מטבע אירופי משותף ? " אני אלחם נגד 
זה ואלחם נגד זה ושוב אלחם " , אמרה תאצר באזור הבחירה שלה בפינצלי . תומכיו 
של מייגור , ביניהם נאמני תאצר ותיקים רבים , מקווים כי תבחר לוותר על 
מושבה בפרלמנט ולערוך את מלחמתה במסלול ההרצאות הבין - לאומי או מספסל בבית 
הלורדים . בשני מקרים אלו תצטמצם יכולתה לחבל בסמכותו של ראש הממשלה החדש . 
" הדבר האחד שהייתי רוצה שתעשה הוא שתירגע ותתפרק במקצת " , אמר ידיד ותיק 
הנוהג לבקר את תאצר בקביעות . אבל , הוא הודה , " הסיכוי קלוש " . במהלך 
הראיון עם וולטרס פסלה תאצר בבירור אפשרות אחת . היא לא תסכים למינוי של 
שגרירה , אמרה , " כיוון שדיפלומטיה היא כלל לא הצד החזק שלי . הסתדרתי 
טוב מאוד בלעדיה " . 
