( ע ) . השר אריאל שרון שב וקרא לגרש מיד מהשטחים מאות מראשי אינתיפאדה , 
פעילים , מסיתים ומדיחים לרצח , במאמץ להתגבר על הטרור והסכינאות הפלשתינית . 
בראיון בתוכנית " במצב הנוכחי " בגלי צה"ל , אמר שרון כי יתמוך בממשלה 
בהצעת שר המשטרה להגביל כניסה של רווקים מהשטחים לישראל . עם זאת , הוסיף 
שרון : " מי אמר שהרווקים הם הרוצחים היחידים . גם על נשואים אפשר להפעיל 
לחץ לרצוח , אפילו במידה רבה יותר . אנחנו רחוקים מאוד מהצעדים שצריך לנקוט , 
כדי למנוע את המצב הנוכחי הנורא . צריך להילחם בטרור באמצעים אקטיוויים , 
ולגרש מיד את ראשי האינתיפאדה , בלא לחשוש ממה שיאמרו ידידינו האמריקאים . 
הם אינם חיים כאן , ואינם מבינים את העניין " . השר יובל נאמן אמר אתמול 
כי " בהתחשב בעובדה , שאין מבצעים בישראל עונשי - מוות , אין מנוס מלהעניש 
את הסכינאים ואת בני משפחותיהם על - ידי גירוש " . הוא הוסיף כי כל עוד נמשכת 
האינתיפאדה , אין להעלות על הדעת קיום מו"ם מדיני מכל סוג שהוא . סגנית 
שר המדע , גאולה כהן , קראה אמש לשר המשטרה להעמיד לדין לא רק את הסכינאים , 
אלא גם את המעסיקים אותם ללא רשיון . היא טענה שהמגבלות שמציעה המשטרה 
כדרך להתמודד עם הסכינאים כניסה למבוגרים בלבד לתחומי הקו הירוק , וכניסת 
נשואים ולא רווקים הן מגוחכות , ויולידו בעתיד מגבלות מגוחכות עוד יותר . 
ח"ך חיים רמון , יו"ר סיעת המערך בכנסת , וח"ך אמנון רובינשטיין מאשימים 
את הממשלה , " המפקירה את הביטחון האישי של אזרחי מדינת ישראל על מזבח 
חזון השווא של ארץ ישראל השלמה , הכוללת את סיפוח השטחים על יושביהם " . 
רמון ורובינשטיין תובעים מהממשלה לשים קץ לתופעת הסכינאות ברחבי הארץ , 
על - ידי חסימת הקו הירוק , שתביא להתחלת תהליך התנתקות הדרגתי מתושבי 
השטחים . 
