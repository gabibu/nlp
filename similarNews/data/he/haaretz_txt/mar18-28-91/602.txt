רוצחו של מרדכי רויכמן מחדרה , אשר נמלט לאחר מעשה , תקף אתמול שלושה אנשים 
נוספים בדקירות סכין , ופצע אותם באורח בינוני וקל . השלושה הם דרורה ומשה 
בוגייבסקי ממושב גנות הדר ליד נתניה ומחמוד שיהאב מגאסר א - זרקה . התוקף 
נתפס על - ידי תושבים מגנות הדר ונלקח למעצר במשטרת נתניה , שם הודה במעשים 
המיוחסים לו . החשוד הוא חבר ארגון הגיהאד האסלאמי , רווק בן 03 משכונת 
שייח רדואן בעזה . לא היה לו אישור כניסה לתחומי הקו הירוק , אולם בחודשים 
האחרונים התגורר באזור בקעה אל - גרבייה ועסק במסחר בבגדים ישנים . במסגרת 
עבודתו הגיע ליישובי השרון , ונראה שאף הכיר את מרדכי רויכמן , שהיה בעל 
חנות רהיטים , בן למשפחה ידועה בחדרה . ברשותו נמצא כרוז , המסביר את 
מניעיו למעשה , וקושר אותו לארגון הגיהאד האסלאמי . בין היתר נאמר בכרוז , 
שנכתב בכתב יד , כי רויכמן הוא מ"גוזלי הקרקעות של הפלשתינאים " . כמו 
כן היו בכרוז דברי שטנה נגד היהודים ומדינת ישראל . החשוד טוען כי לא היו 
לו שותפים , אך במשטרה סבורים כי אנשים אחדים סייעו לו . טרם נעצרו אנשים 
נוספים . אתמול , מעט לפני השעה 00 : 21 בצהרים , נכנס החשוד לחנות נעליים 
בבקעה אל - גרבייה , שם תקף בדקירות סכין את מחמוד שיהאב , שבא מגאסר א - 
זרקה לקנות נעליים . שיהאב נפצע באורח בינוני והועבר על - ידי מגן דוד אדום 
לחדרה . בחקירתו , שעות אחדות לאחר מכן , סיפר כי חשב שהוא דוקר יהודי . 
לדבריו , הוא זיהה שני יהודים בתוך החנות , והכין עצמו לדקירתם . קפידבינמיד 
לאחר מכן נמלט הדוקר ברכב לכיוון נתניה . הוא הצליח לחמוק מהמחסומים שהקימו 
כוחות המשטרה , ומעט לפני השעה 00 : 1 הגיע למושב גנות הדר . הוא פרץ לביתם 
של דרורה ומשה בוגייבסקי , סמוך לכניסה למושב . הדר , בתם בת השמונה , 
ירדה לראות מי נכנס , והוא דרש ממנה כסף . הילדה הזעיקה את אביה . עמו 
ירדה האם דרורה , והשניים החלו להיאבק בו . הערבי תקף את הזוג בסכין קצבים . 
בשעות אחר הצהרים נותחו השניים בבתי החולים שיבא ברמת - גן ובילינסון בפתח - 
תקוה . הם ישוחררו לקראת סוף השבוע . משה בוגייבססקי נפגע באפרכסת האוזן 
וברקה , והוא סובל מפגיעה קשה בזרועו , אשר גרמה לקרע בגידים ובעצבים . 
דרורה תעבור ניתוח מיקרו - כירורגי , שבו ישוחזר אגודלה , שנקטע על - 
ידי הסכין . לשמע קריאות הבעל יצאו תושבים , חלקם חמושים . הם פתחו במרדף 
קצר ותפסו את החשוד שניסה להימלט . ניידת משטרה של תחנת נתניה , שהוזעקה 
למקום , הגיעה מיד ולקחה את החשוד לתחנה . בחקירה התברר שזהותו של החשוד 
ידועה . מפקד מחוז המרכז ניצב אסף חפץ מסר כי הוא קשור לניסיון לרצח בבקעה 
אל - גרבייה , וכי הודה בחקירתו כי הוא שרצח את מרדכי רויכמן בחדרה ביום 
רביעי . אתמול בערב נלקח התוקף לזירת הרצח בחדרה , שם שחזר את המעשה מול 
מצלמות הצח"ם של משטרת מרחב חיפה . הוא הוביל את השוטרים למקום בו זרק את 
הסכינים שבהם השתמש לרצח . קהל רב התגודד מסביב בעת השחזור , ונשמעו קריאות 
" מוות לערבים " . משטרת חדרה עיבתה את כוחותיה בעיר . קפידבינביום ששי 
בבוקר הטיל צה"ל עוצר על העיר שכם ומחנות הפליטים סביבה , כפעולה מונעת 
עקב התקפת הסכינאי בפרדס - כץ ביום חמישי . מבית החולים בילינסון נמסר כי 
מצבו של המותקף , אליעזר כהן ( 52 ) , יציב ומשתפר . כהן נדקר כשהמתין 
עם חברתו בתחנת אוטובוס , על - ידי עאמר חאג , בן 51 משכם , ששהה בגבולות 
הקו הירוק ללא אישור . הדוקר נלכד כחצי קילומטר ממקום האירוע , על - ידי 
בלשי היחידה המרכזית של תל - אביב . אתמול נודע כי הרקע למעשה הוא לאומני . 
לאחר סיום החקירה המשטרתית הועבר הדוקר לחקירת שירותי הביטחון . על - פי 
הוראת אלוף פיקוד המרכז , אטם צה"ל את בית הוריו של הדוקר , בית בן ששה 
חדרים בכפר תיל , כשלב מקדים לפני הריסתו . 51 ערבים ששהו באזור הוד - 
השרון וכפר - סבא ללא היתר נעצרו בלילה שבין יום חמישי לששי , בפעילות יזומה 
של משטרת כפר - סבא והמשמר האזרחי . 31 מהעצורים שהו סמוך להוד - השרון 
ושניים בכפר - סבא . הם הועסקו בעבודות חקלאיות בשדה תותים ברמת - הדר , 
במדגרות , ובמסעדה סינית , הממוקמת כ005 מטר ממקום דקירת החיילים בהוד - 
השרון . ממשטרת מרחב השרון נמסר כי נגד המעסיקים היהודים , שהעסיקו ערבים 
ללא היתר , יוגשו תלונות . חומר החקירה נגד הערבים שנעצרו יועבר לשירות 
התעסוקה . ממשטרת מרחב השרון נמסר כי הפעולות לאיתור ערבים השוהים באזור 
ללא היתר יימשכו . 
