קופנהאגן ( מיוחד ל"הארץ " ) . בוריס ילצין הביע בנאום לפני פועלי תשלובת 
" קירוב " בלנינגראד את דעתו כי הקרע בינו לבין גורבצוב אינו ניתן עוד 
לגישור . ילצין נאם בפני פועלי התשלובת , המעסיקה 05 אלף עובדים . בנאום 
הודה לתומכים הרבים שהצביעו עבור בחירת נשיא לפדרציה הרוסית , ואמר כי הקרמלין 
מפרש בצורה מסולפת את תוצאות משאל העם . הופעת ילצין בלנינגראד היא מעין 
תשובה מוקדמת ליוזמה של יריביו בסובייט העליון של הפדרציה הרוסית להביע בו 
אי - אמון . הסובייט יתכנס ב82 במארס כדי לדון בהצעת אי האמון בילצין . 
חבר הפוליטבירו , ולאדימיר אילצין , פרסם מאמר בעיתון השמרני " סובייטסקיה 
ראסיה " בו אשים את ילצין בשאיפה ל"דה - סובייטיזציה " של בריה"ם , ובברית 
עם גורמים המבקשים להחזיר את בריה"ם למשטר של " קפיטאליזם פרימיטיווי וברבארי " . 
המאמר מציג את ילצין כאדם שאינו ראוי לשאת בתואר " נשיא הפדרציה של רוסיה " . 
ביטאון הצבא הסובייטי " הכוכב האדום " מטיח בארה"ב האשמות כי היא אינה 
מתייחסת לבריה"ם בכבוד הראוי לה , כמעצמה בעלת מעמד שווה לארה"ב . העיתון 
טוען כי לאחר גמר מלחמת המפרץ לקתה ואשינגטון ב"תסמונת פרסית " מונח שבא 
להביע את העליונות בה מתייחסת כיום ארה"ב לבריה"ם . תסמונת זו באה לידי 
ביטוי בזלזול בעוצמתה הצבאית של בריה"ם ובכושרו הלקוי , כביכול , של הנשק 
הסובייטי . קפידבינמוסקווה ( ע"ר ) . מהומות על רקע מחסור במזון פרצו 
בעיר סוורדלובסק , בהרי אוראל , שתושביה נחשבים לתומכיו של בוריס ילצין 
כך מסר רוסלאן חזבולאטוב , סגנו של ילצין . חזבולאטוב טען כי משלוחי המזון 
לעיר הופסקו לאחר שבמשאל העם היה בעיר רוב מוחץ לעמדותיו של ילצין באשר לעתיד 
המשטר בבריה"ם . נמסר כי ספקי מזון ב41 אזורים הסמוכים לעיר הפסיקו את משלוחי 
המזון לשם . " הוצאתי מיד הוראות לשלוח לעיר מזון מן המאגרים המצומצמים 
שלנו " , אמר חזבולאטוב . פקידים במחוז אוראל הכחישו את הידיעות על מהומות 
מזון בסווברדלובסק . סרגיי קוזנצוב ממועצת עיריית סוורדלובסק הכחיש גם הוא 
את הדברים . " אין בידי שום מידע על מהומות כאלה " , הוא אמר . " הכל 
שקט כאן . מצב המזון אמנם קשה , אולם הוא לא הורע בימים האחרונים " . 
