חלק מהכספים שהתחייבה להעביר לארה"ב לצורך מימון הוצאות מלחמת המפרץ משקפת 
אולי יותר את הפסיכולוגיה של הגרמנים מאשר את מצבה של כלכלתם . הגרמנים 
שלא השתתפו בקואליציה שנלחמה בעיראק התחייבו לתרום 11 מיליארד דולר לקרן 
מימון המלחמה . כמחצית מסכום זה יועד למדינות שניזוקו במלחמה והיתר לארה"ב . 
גרמניה העבירה בינתיים לוואשינגטון רק כשני שלישים מהסכום המובטח ורוצה 
להסתפק בכך , באומרה שהממשל טען שהמלחמה תעלה 06 מיליארד דולר , אך הגיש 
לקונגרס חשבון על 24 מיליארד בלבד . הלחץ העיקרי לקיצוץ ההשתתפות בא מהמפלגה 
הסוציאל - דמוקרטית , הטוענת כי לפי חשבון זה עשויה ארה"ב להרוויח כ81 מיליארד 
דולר מהמלחמה , ול"הגדיל בכך את עודפי התקציב האמריקאי " . אין זה מקרה 
שניסוחים מסוג נשמעים מפיהם של הסוציאל - דמוקרטים , אשר רוב מנהיגיהם שתקו 
כשבכיכרות ערי גרמניה נערכו הפגנות ענק של השמאל והימין הקיצוני נגד המלחמה 
בסדאם חוסיין . אולם , האידאולוגיה בעניין המפרץ הפרסי אינה הסיבה העיקרית 
לדרישות להפחית את ההשתתפות במימון : גרמניה נתונה כיום במשבר חמור של אבטלה 
בחלקי מזרח גרמניה שאוחדו עם הרפובליקה הפדראלית . מתוך כוח עבודה של כ8 
מיליון איש , יש כיום כ5 . 2 מובטלים , כיוון שהמפעלים המזרח - גרמניים 
המיושנים והבלתי - יעילים לא מסוגלים להתחרות במוצריהם עם המפעלים המערב - 
גרמניים . ההוצאות לשיקום התשתית והתעשייה במזרח - גרמניה יעלו עשרות מיליארדי 
דולר יותר מאשר טענו הקאנצלר קוהל ויועציו , כאשר החליטו לאחד בין לילה 
את הכלכלה ואת המטבע של שני חלקי גרמניה . ממשלת קוהל הטילה לאחרונה מסים 
מיוחדים לשיקום הכלכלה במזרח בניגוד להבטחותיה המוצהרות , לפיהן לא תהיה 
העלאת מסים למימון האיחוד . הסוציאל - דמוקרטים דורשים להחזיר לתקציב המדינה 
את הסכום שנותר להשלמת ההשתתפות המובטחת לקרן מלחמת המפרץ , ובעזרתו לבטל 
את המסים החדשים . קוהל , בעצם , אינו מתנגד לפתרון כזה , כיוון שמאז 
שהודיע על המיסוי החדש צנחה הפופולאריות שלו בעשרות אחוזים . הגרמנים שקועים 
כיום בבעיית האבטלה בחלקיה המזרחיים וברחמים עצמיים על ההוצאות הדרושות לפתרונה . 
ספק אם הם מודעים , או מבינים , את ההשפעה על יחסיהם עם ארה"ב , אם יתעקשו 
שלא לשלם את מה שהבטיחו . 
