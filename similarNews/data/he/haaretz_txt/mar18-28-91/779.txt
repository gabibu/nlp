ביום שני הקרוב , אחרי 33 שנות שירות צבאי , בהפוגות קלות , יפשוט תא"ל 
שייקה ארז את מדיו וישתחרר מן השירות . ארז , שעמד בשש השנים האחרונות 
בראש המינהל האזרחי בשטחים ( תחילה ברצועה ואחר כך בגדה ) אומר שהוא עוזב 
את השטחים במצב רוח פסימי . " יש לנו בעיה לא פתורה , ואיני רואה כיצד 
היא תיפתר . כל מי שחושב שניתן לפתור את הבעיה בהקמת מדינה פלשתינית אינו 
יודע על מה הוא מדבר . העוצמה של החמאס בשטחים הולכת וגוברת , והם לא יסתפקו 
במדינה פלשתינית קטנה . גם רוב אנשי הפתח שואפים לקבל את כל הארץ . חלק 
מהמנהיגות שלהם חושב אמנם כי צריך להסתדר עם מה שיש , אך הפליטים משמע 
כ004 אלף מתושבי הרצועה ו573 אלף מתושבי יו"ש לא מוכנים להסתפק בקו הירוק . 
הם רוצים לחזור הביתה . נתנו להם שיעור בשלום כשהחזרנו כל סנטימטר מסיני 
כולל טאבה , והם לא יסתפקו בפחות מהכל . אף אחד מהם , כולל אש"ף המתון , 
לא יוותר על מזרח ירושלים , שעבורם היא חלק אינטגרלי ועבורנו היא קונסנסוס . 
" אני מאוד פסימי . לפני האינתיפאדה רצינו לחלק סמכויות , לתת להם לנהל 
את חייהם בעצמם , אך הם לא רצו , ואני חושב שהם עשו טעות . הפלשתינים 
הם היהודים של הערבים במובנים מסוימים , אך לפעמים גובר אצלם הרגש על השכל . 
כשיש צורך לקבל החלטות הם מפחדים מעצמם . אנשים שניסו לקחת אחריות פוליטית , 
כמו זאפר אל - מסרי קיבלו כדור בראש . בשבועות האחרונים שעלה המפגש עם 
בייקר הזכירו לי את זאת יותר מפעמיים בשבוע . הם ימשיכו לשלוח את הילדים 
לזרוק אבנים ולהיהרג , אבל יפחדו לקחת אחריות פוליטית " . את הערכת המצב 
הפסימית הזאת מביע אדם , שצבר שנות ממשל צבאי יותר מכל קצין ישראלי . ארז , 
בן 15 כיום , חבר קיבוץ שפיים , התחיל את השירות הצבאי ב8591 בגולני , 
היה ממקימי סיירת אגוז באמצע שנות ה06 וממפקדיה , עמד בראש יחידת מודיעין 
שפעלה בגדה אחרי מלחמת ששת הימים , ושימש בסוף שנות ה06 ובתחילת שנות ה07 
כסמג"ד סיירת חרוב וקצין אג"ם של הבקעה בתקופת המרדפים הגדולים אחרי חוליות 
פתח שחדרו מירדן . ב2791 נשלח כקצין הדרכה של צה"ל לסייע לממשלת הקיסר האתיופי 
היילה סילאסי במלחמתו במורדי אריתריאה . אחרי ההפיכה שסילקה את הקיסר סולקו 
גם היועצים הישראלים שישבו באסמרה . ב5791 הגיע לראשונה לרצועה כאחראי על 
הביטחון השוטף , ולאחר מכן מונה מושל כללי של צפון סיני . בהמשך קיבל את 
הפיקוד על חטיבת המיעוטים ופיקד על אזור דרום לבנון . בשנים 28915891 היה 
סגן מפקד יחידת הקישור ללבנון , ובסוף אותה תקופה מונה לעמוד בראש המינהל 
האזרחי בעזה . בחורף 78 , ערב ראש השנה , התפטר ראש המינהל האזרחי בגדה , 
תא"ל אפרים סנה , על רקע של חילוקי דעות עם מתאם הפעולות בשטחים , שמואל 
גורן . סנה שאף לטפח אישים מתונים של הפתח בשטחים , והתנגד לפעולות כמו 
קידוחי מים של המינהל , שנתפשו כפעולות פיראטיות של הכיבוש הישראלי . כשסנה 
פרש הובא ארז מהרצועה להחליף אותו . פחות מחודשיים אחרי שהגיע פרצה האינתיפאדה . 
" לא צפיתי את האינתיפאדה " , הודה ארז בראיון עיתונאי לפני שנתיים . אבל 
היו לו תחושות בטן , במיוחד לגבי הפליטים בעזה . " ידעתי שאנחנו יושבים 
שם על חבית חומר נפץ " . ערב האינתיפאדה הגיע למחנה הפליטים בלאטה שבפאתי 
שכם : " היה קשה להתקרב לשם . הצעירים כבר יצקו את התוכן המעשי לפוליטיזציה . 
היו שם דפוסים של שלטון עצמי , וזה נראה לי לא טבעי " . כמה ימים אחר כך 
פרצה ההתקוממות . מאז , כבר יותר משלוש שנים , נלחם ארז בקרוב למיליון 
תושבים המבקשים עצמאות . המינהל האזרחי הוקם בראשית שנות ה08 כשלב מקדים 
להסדרי האוטונומיה שהסכמי קמף דיוויד עוסקים בהם . בבוא היום אמורים היו 
הפלשתינאים לקבל על עצמם את ניהול כל משרדי הממשלה שרוכזו במינהל האזרחי , 
ורק ענייני הביטחון נועדו להשאר בידי המימשל הצבאי . אבל האוטונומיה נותרה 
רעיון מופשט , והמינהל האזרחי נשאר בפועל חלק אינטגרלי מהממשל הצבאי . 
במהלך ההתקוממות בא הדבר לידי ביטוי מובהק , כשהגוף שלפי תכליתו נועד לשרת 
את צורכי האוכלוסייה הערבית הפך לחלק מהזרוע הצבאית של צה"ל במאמץ לשבור 
את האינתיפאדה . מתן שירותים כפוף למילוי תנאים מסוימים או מניעת שירותים 
כאמצעי ענישה היו בתקופה זו למוטו של המינהל האזרחי . בשנות האינתיפאדה 
נמחק כמעט לחלוטין הקו שהבדיל בין הזרוע הצבאית לבין הזרוע האזרחית של הממשל . 
השיטה הביהוויוריסטית הקלאסית הישנה של שכר ועונש חדלה לפעול בתקופה זו ; 
הגזר היחיד היה העדרו של המקל . ארז אומר שאין לו בעיה עם אלה שרואים בו 
מושל צבאי לכל דבר . " הממשל הצבאי והמינהל האזרחי חד הם . הנהלים , 
הצווים , החוקים והפקודות שמניעים את המינהל האזרחי הם צבאיים . נכון , 
הוא אומר , שבשלוש השנים האחרונות המינהל לא רק משרת את האוכלוסייה אלא 
גם מתמודד אתה " . פעם הגדיר את תפיסתו הממשלית כמשחק של תן וקח , מקל וגזר . 
" מי שחושב שהמינהל האזרחי הוא רק גזר אינו יודע מהו ממשל . ממשל צבאי 
נכון הוא כמו ריקוד טנגו : צעד קדימה ושניים אחורה " . האשימו את ארז כי 
בראשית האינתיפאדה הוא הביא שיטה זו למיצוי מכאיב , וכי המינהל עסק בהמצאת 
תחבולות לטרטור האוכלוסייה באמצעים ביורוקרטיים , כמו סגירת בתי ספר לא 
רק מסיבות ביטחון , אלא גם כלחץ על ההורים ; מניעת איסוף תוצרת חקלאית 
ושיווקה ; הענשת כפרים שלמים ; אילוץ בעלי רכב להחליף לוחיות רישוי ללא 
סיבה עניינית ועוד . האקט המינהלי החשוב ביותר שננקט בשטחים במהלך האינתיפאדה 
היה הנהגת הזיקה בין קבלת שירותים לבין תשלום מסים . בראשית האינתיפאדה 
התפטרו כל העובדים המקומיים באגפי המסים של המינהל , והגבייה פסקה כמעט 
לחלוטין . ארז גייס אנשי מס ישראלים , וניהל מבצעי גבייה מרוכזים בכפייה . 
את מרי המסים של בית סאחור שבר בנחישות אחרי מאבק שנמשך חודש וחצי . בדצמבר 
88 הנהיג המינהל האזרחי " טופס אי - חבות " , שחייב כל מגיש בקשה לרשיון 
רכב או נהיגה , לתעודות זהות או לידה , אישור יציאה לחו"ל , היתר בנייה 
התקנת טלפון ועוד , להמציא אישור משבע רשויות שונות של הממשל הישראלי . 
התלות שכפתה התקנה הזאת על התושב כלפי הממשל היתה אחד הגורמים שהביאו לשבירת 
מרי המסים בשטחים . המרי הפאסיווי היה צורת מאבק בלתי מכרת לאנשי הממשל הוותיקים . 
" במרץ - אפריל 88 חששנו שהעסק מתמוטט , אבל התגברנו , והיום הפלשתינאים 
מנהלים את חייהם כמו לפני האינתיפאדה , רק עם יותר חיכוך , בקרה ופיקוח 
שלנו " , אומר ארז . " אני אומר לתושבי השטחים : לא רציתם לשלם מסים לאחמד 
בהבנה , אז תשלמו עכשיו ליעקב בכוח " . ארז אומר כי רק בזמן האינתיפאדה 
התחילה גביית אמת של מסים בשטחים . הפלשתינאים לעומת זאת מתלוננים על שומות 
אסטרונומיות שמטילים פקידי שומה אטמים . הגבייה בכל אופן עלתה פלאים , 
וכך , למרות השפל הכלכלי המעמיק , מסיים המינהל האזרחי את שנת התקציב האחרונה 
עם עודף של כמה מיליוני שקלים . תקציב המינהל האזרחי מנוהל כמשק סגור , 
וההכנסות ממסים ( למעלה מ003 מיליון שקלים השנה יותר מאשר בשנה שקדמה 
לאינתיפאדה ) מצאות כולן בתוך הגדה , כתשלום משכורות ל000 , 31 עובדים 
מקומיים , לתשתית , לפיתוח , לחינוך , לבריאות , לכבישים , לסיוע לעיריות 
ועוד . " כללי המשחק ברורים לי " , אומר ראש המינהל היוצא . " ברור כי 
אנחנו כופים את נוכחותנו . אנחנו מנסים לעשות סדר ולמנוע אנרכיה , בעוד 
הם עושים הכל כדי להיפטר מאתנו . אבל אני הוא השלטון , ואני מחויב למספר 
מהלכים בתוקף היותי הריבון בשטח " . בממשל צבאי , בניגוד לקרב , קשה לקבוע 
אם הצלחת או לא , הוא אומר . " השאלה היחידה שאני שואל היא , האם המינהל 
מתפקד , והתשובה היא חיובית . המינהל יצא מההתמודדות של שלוש השנים האחרונות 
יותר בטוח ויותר מקצועי . הנוף האנושי השתנה . הגיעו מושלים חדשים , כולם 
ערביסטים בעלי רקע מודיעיני . מקצוענים . זה תחום שהוזנח שנים . 7 בתי 
ספר חדשים נבנים עתה . בבתי החולים שלנו מתבצעים עשרות ניתוחי לב פתוח . 
התושבים משלמים מסים יותר מתמיד " . האם היו לו דילמות בתקופת האינתיפאדה 
בין אחריותו לרווחת האוכלוסייה לבין הצעדים הצבאיים שכפה צה"ל ? " הרבה 
פעמים טענתי שיש לבצע מספר מהלכים לשיפור האווירה הציבורית " , הוא משיב , 
" ואילו מפקדי הצבא חשבו שאני טועה . עוצר כעונש קולקטיווי הוא שלילי 
ולא תורם . אני יכול להעיד שלא התקבלה שום החלטה גלובלית כמו הטלת עוצר 
על עיר בלי לשאול לדעתי או לדעת המושלים שתחתי . דעתי לא תמיד התקבלה , 
אבל אני לא יכול לומר שהיא לא נשמעה או שקופחתי " . אשר להצעות לסגור את 
הכניסה מהשטחים לישראל , הוא קובע : " אי - אפשר לשלוט על עם בלי לספק 
לו פרנסה . לא עולה על דעתי שניתן לסגור את הקו הירוק ולא לאפשר להם לעבוד . 
תפיסת העולם של כל ממשלות ישראל קשרה את כלכלת השטחים בכלכלת ישראל . בעזה , 
למשל , אין בכלל אפשרות להקים תשתית עצמאית . אין להם מים , לא חשמל 
ולא אמצעי ייצור . הם נשענים רק על עבודה בישראל . בגדה אנחנו מאשרים עכשיו 
כל בקשה להקמת מפעל , אבל הם לא עומדים בתור . יש פחות כסף מתמיד . העשירים 
כבר אינם עשירים , כי כספם נשאר בכוויית , והעניים עניים יותר . אמרתי 
גם בחלונות הגבוהים , שלמרות החששות הביטחוניים נצטרך להמשיך להעסיק את 
פועלי השטחים בישראל . מי שימנע מהם את העבודה בארץ , שלא יתפלא אם מחר 
יבוא האו"ם להגן על תושבי השטחים " . 
