ההרס הפיסי ופיזור אוכלוסייתה של כוויית תחת שלטון עיראק מעמיד עתה בפני 
בני כוויית המשוחררת שאלה קלסית בתהליך בניינן של מדינות : האם אפשר להקים 
מחדש את הישות הכווייתית כפי שהיתה טרם הפלישה העיראקית , או אולי אף טוב 
יותר , בלא המגרעות והבעיות שאיפיינו את כוויית בעשורים האחרונים . כוויית 
התייחדה בקיום אוכלוסייה קטנה , שמרנית ושבטית באופיה , שנהנתה מרמת רווחה 
מן הגבוהות בעולם . מספר אזרחיה לפני 2 באוגוסט 09 נפל מ000 , 057 . הם 
אוחדו בתחושה משותפת של צורך בהתגוננות בפני האיום הנשקף מהשכנות הגדולות 
עיראק , איראן וסעודיה , אך המלט המלכד היה המוצא השבטי . רק הכרה מקיפה 
בערכו של מוצא זה ובזכויות הלגיטימיות הנגזרות מייחוס משפחתי - שבטי היתה 
יכולה לאחד את האוכלוסייה שמוצאה ממאות שברי - שבטים , שהסתופפו בצלה של 
המערכת המסחרית של כוויית - סיטי והיו בסיס החברה הכווייתית בעת קבלת העצמאות 
מהחסות הבריטית ב1691 . על יסוד ערכים שבטיים נקבעה , עוד משנות ה02 , 
מסורת של סובלנות והתייעצות פוליטית בין שליטי כוויית המלכותיים מבית אל - 
סבאח ובין נכבדי הקהילה . אחרי העצמאות פעלה בכוויית אסיפה לאומית בעלת סמכויות 
מייעצות ( באחרונה בין 1891 ל6891 ) בת 05 חבר . רוב חבריה היו נאמני 
המנהיגים , שנבחרו מאזורי בחירה שאורגנו מראש להבטיח בחירה נוחה . אך היה 
מיעוט של חברים נאצריסטים ופונדמנטליסטים מוסלמים , שלא פעם ביקרו בגלוי 
את מדיניות הממשלה . לכן גם פוזרה האסיפה בזמן מלחמת איראן - עיראק , 
מחשש שתיהפך לבסיס אופוזיציה . ייחוס שבטי היה גם המדד לרווחה כלכלית . 
בניגוד לדימוי שסדאם חוסיין הצמיד לשליטי כוויית , הם איפשרו לעושר הממלכה 
לחלחל לקבוצות רחבות . בעוד משפחת אל - סבאח שאבה את עושרה מהנפט , עסקו 
סוחרים עשירים ונכבדים וראשי משפחות שבטיות מרכזיות בנכסי דלא - ניידי , 
בבנקאות ובמסחר . יתר אזרחי המדינה נהנו ממערכת רווחה מפותחת , שאיפשרה 
חינוך וביטוח - בריאות בחינם . קפמאבינקהילת העובדים הזרים במדינה , שמנתה 
3 . 1 מיליון לפני הפלישה , שירתה ותמכה באזרחי כוויית . הם עסקו במקצועות 
הניהול , הנדסה ובנייה , הוראה , ובעבודות שחורות . אזרחי כוויית חסרי 
כישורים למלא תפקידים אלה , ואף כי לא ששו להביא זרים לארצם , ראו בכך 
צורך לשם ניצול רווחי הנפט ופיתוח המדינה . במדינה חיו כ000 , 053 פלשתינאים 
וירדנים , כ000 , 002 מצרים , כ000 , 001 עיראקים וערבים נוספים במספרים 
קטנים יותר . מעל % 05 היו אסיאתים ( קוריאנים , מאלזים , הודים ) . 
הזרים לא קיבלו אזרחות כווייתית , השתכרו פחות מהכווייתים , לא הורשו 
לבחור ולהיבחר ונהנו רק באופן מצומצם משירותי הרווחה . לא פעם גורשו לאחר 
סיום תפקידם ולאחר שפג רשיון שהייתם . הכווייתים נקטו אמצעים אלה כדי להתגונן 
בפני זרים שלא היו בני המדינה השבטיים ( חוק האזרחות מוגבל רק למי שמשפחתם 
שהתה בכוויית לפני 2291 ) ומקצתם היו בעלי נטיות מהפכניות . הזרים נשאו 
את אפלייתם בדרך כלל בשקט , כדי שיוכלו להמשיך להשתכר משכורת נאה מבחינתם , 
אך שמרו טינה לכווייתים . הרס כוויית על ידי עיראק נעשה בתחומים רבים . 
אנו מודעים במיוחד להרס הפיסי , שנראה על מרקעי הטלוויזיה : 059 בארות 
נפט לא יהיו פעילות למשך חודשים ; נפגעו בנייני ציבור ; אזורים כפריים 
מוקשו ונשרפו ; נפגע חלק מתשתית קווי התקשורת והכבישים . כספי ההשקעות 
יופנו כמעט כולם לשיקום , וצפויה ירידה ברמת החיים . בלא כספי הנפט וההשקעות 
תיפגע לחודשים ארוכים היכולת העסקית של כוויית ( ענף ההכנסה השני בחשיבותו 
אחרי הפקת הנפט ) בהלוואות , בפעילות בבורסה ובהפעלת חברות . עקבות הפגיעה 
החברתית - הפוליטית עלולים להיות אף עמוקים יותר . קהילת האזרחים הכווייתים 
התפרקה . בכוויית חיו בעת הכיבוש העיראקי יותר מ002 אלף כווייתים . 0304 
אלף הורחקו ונחטפו ועדיין לא שבו . המרכיב הבעייתי ביותר הם מאות - אלפי 
אזרחים שעשו מחוץ לכוויית בפגרת קיץ או נמלטו ממנה בעור שיניהם עם הפלישה 
ולמעשה הפקירו את ארצם . מרכיב בעייתי אחר הם הזרים : בעוד שרוב האסיאתים 
והמצרים עזבו את כוויית עם הפלישה , הובאו אליה כ052 אלף עיראקים ונותרו 
בה כמספר הזה פלשתינאים . נוצרה אנדרלמוסיה דמוגרפית דווקא כאשר פחת הצורך 
בעובדים זרים . הצורך בשיקום קיים אפוא בכמה תחומים . קל להעריך את השיקום 
הפיסי : מאז הפלישה פעל מיניסטריון האוצר הכווייתי בלונדון והפעיל משם מערכת 
של תשלומים והקצבות . עיקר הסכום מיועד לשיקום התשתית והבנייה הציבורית , 
וחברות בנייה מערביות ( בראשן " ברטל " האמריקאית , בעלת מסורת של בנייה 
בחצי - האי ערב ) מחכות לתורן . הפעילות בתחום זה תישא , קרוב לוודאי , 
פרי בשנה - שנתיים הקרובות . שיקום המעמד הפיננסי - העסקי עשוי להיות מסובך 
יותר , בגלל העדר יכולת פיננסית מיידית בכוויית שתאפשר לבורסה , לחברות 
ההשקעות ולבנקים הכווייתים לחזור לפעילות יעילה בזמן קרוב . כוויית תנסה 
לפעול בשני מישורים : שימוש באשראי מבנקים מערביים ומבנקים בסעודיה ובאבו - 
דאבי וגיוס כספים מאזרחים פרטיים עשירים . יש עדויות על הסכמתם של בנקים 
מערביים לתת אשראי למדינה , אך עדיין אין היענות ממשית מצד גורמים פרטיים 
כווייתיים להפעיל מחדש את הכלכלה בהיקפה המלא . אך ההחייאה החברתית - הפוליטית 
של כוויית תהיה הקשה ביותר . משרד האוצר , שפעל מלונדון , חילק קצבאות 
לאזרחים הכווייתים בכל מקומות גלותם , אך לא טיפל בזרים ובכך נותר החיץ 
בין שתי הקהילות . נודע על ניסיונות להרחיק מכוויית פלשתינאים ועיראקים , 
אך לא ברור אם את כל הזרים הנותרים , או רק אלה שנחשדו בשיתוף פעולה עם 
סדאם חוסיין . לפי שעה אין רשות שתפקח על הכניסה והיציאה של זרים , ותחום 
זה פרוץ , אך ברור כי ההזדקקות לזרים קיימת ואולי תגבר בתקופת הבנייה מחדש . 
קפמאבינבכוויית התלות בזרים היא מובנית ואינה ניתנת לשינוי . עוד לפני הפלישה 
אמרו דוברים כווייתים כי כוח - האדם הכווייתי יוכל להחליף לכל היותר % 05 
מהזרים רק בעוד 52 שנה . הכווייתים ינסו לעודד את בואם של זרים ידידותיים , 
בעיקר מצרים , טורקים ופקיסטנים , אך סביר להניח כי ממשלות המדינות האלה , 
ובמיוחד מצרים , ילחצו על ממשלת כוויית להעניק זכויות אזרח לזרים , ואולי 
אף שוויון . הכווייתים יצטרכו אפוא להסתגל להשתלבות גוברת של זרים בקהילתם . 
בינתיים לא נראה כי הם מעוניינים בכך . טיפוח קהילת האזרחים הכווייתים נעשה 
בשני מסלולים באמצעות קצבאות ובהבטחות לזכויות פוליטיות . משפחות הנכבדים , 
בין אם מהמשפחות המסורתיות או מאנשי העסקים והפקידים הבכירים הצעירים , 
דורשים זה יותר משנה לכנס מחדש את האסיפה הלאומית . הפגנות ועצומות הניעו 
את משפחת אל - סבאח להסכים לבחירות ולכינון מחדש של האסיפה בקיץ הקודם . 
חבריה הנבחרים ישבו רק שתי ישיבות עד לכיבוש העיראקי . אך באמצע אוקטובר 
09 הזמין השייח גאבר אל - אחמד , האמיר של כוויית , כ004 מנכבדי הקהילה 
לבית מלון בטאיף והבטיח חופש בחירות ( אפילו לנשים ) וחירויות פוליטיות 
לכווייתים לאחר השחרור . היה זה ניסיון ברור לשמר את תמיכת האזרחים במשטר 
הקיים . אלא שמשימה זו תהיה קשה . האיזון בתוך הקהילה התערער עם עזיבת 
האוכלוסייה ופיצולה . גיבוש מחדש יצריך יותר מאשר זכויות למשטר פרלמנטרי , 
שישפר אך במעט את המשטר הפטרנליסטי - השבטי שאיפיין את האסיפות עד כה . 
דורשי הרפורמות הפרלמנטריות נמצאים מחוץ לכוויית ומעמדם נחלש . לעומת זאת 
צצו קבוצות חדשות בעלות יומרות פוליטיות . המחתרת הכווייתית הנהיגה את האוכלוסייה 
הכווייתית שנותרה בנסיכות ועומדת עתה , עם 000 , 5 חיילי כוויית שבצבא בעלות 
הברית , בראש מבצע טיהורה של המדינה מיסודות עוינים . אנשי המחתרת באים 
ממעמדות נמוכים יחסית ולא סביר שירצו לחזור לחיות תחת משטר שבו משפחת סבאח 
שלטת בממשלה , בקביעת המדיניות ובנפט הכווייתי . יש להניח כי גם לא יסתפקו 
בנציגות מוגבלת באסיפה הלאומית . יש ידיעות ראשונות על התארגנות קבוצות אופוזיציה 
בעלות אופי נאצריסטי בלונדון , להקמת חזית נגד משפחת אל - סבאח . נאמני 
המשפחה יוזמים מבצע חיסולים נגד אנשי מחתרת ונגד הנכבדים דורשי הרפורמות . 
נראה כי הסיכוי ליציבות פנימית נחלש . קפמאבינלנוכח הניגודים הפוליטיים 
ההולכים ומסלימים , ברור כי גיבוש הקהילה הכווייתית לא יוכל עוד להתבסס 
על מוצא שבטי והנאה מרווחה כלכלית . כאשר תהליכי השיקום הכלכלי מתנהלים 
בתנאים שהם פחות מתנאי רווחה כלכלית , אזרחי כוויית צריכים לפתח אתוס של 
שותפות בעבודה קשה ולהצמיח בסיס סולידריות חדש . מתוך כך יכולות להיווצר 
זהויות סקטוריאליות ומעמדיות שיתמזגו עם הזהויות השבטיות ; ואם מקצת הזרים 
ישולבו בקהילה האזרחית הכווייתית , יסודות הקיום של החברה הכווייתית ישתנו 
מעיקרם . אך האם יוכלו משפחת אל - סבאח , במניותיה המופחתות , והאסיפה 
הלאומית לנווט את כוויית לחוף מבטחים ? 
