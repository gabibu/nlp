פרשת רכסים חוזרת במהדורה כמעט מדויקת ביפו , אלא שכאן אגו"י היא הגורם 
המניע מאחורי החלטת שר השיכון לשנות ייעוד של שני מתחמים ולהועידם למגורי 
חרדיים . מדובר במתחם " נס לגויים " ובמתחם אייזנברג , המצויים בקו 
התפר שבין יפו , המאוכלסת בעיקרה בערבים , לבין שכונות דרום תל - אביב . 
העירייה מייעדת את " נס לגויים " לשכונה בת 119 יחידות דיור , מחציתה 
לזכאי משרד השיכון זוגות צעירים ועולים חדשים . את המתחם האחר , שבמרכזו 
השלד הנטוש של בית החולים שלהקמתו תרם המיליונר שאול אייזנברג כמיליון 
דולר , מייעדת העירייה להקמת מכללה שתהיה קשורה לאוניברסיטת תל - אביב . 
תוכניות אלה משתלבות במאמצים לחיזוקה של יפו , או בלשונו של להט לייהודה . 
עד היום לא התקבלה בעיריית תל - אביב כל הודעה רשמית בכתב שלפיה מועיד משרד 
השיכון את השטחים לבניית שכונות חרדיות . כל שנאמר והובטח בעניין זה היה 
בעל - פה . ההבטחות בעל - פה , טוענים נציגי הסיעה הדתית המאוחדת בעירייה , 
ניתנו בפגישה שהתקיימה לפני חודשים אחדים בין שר השיכון , אריאל שרון , 
לרב משה זאב פלדמן , היום יו"ר ועדת הכספים של הכנסת , תוך כדי המאמצים 
לצרף את אגו"י לקואליציה . פלדמן העלה את מצוקת הדיור של החרדים ותבע הקצאת 
שטחים לבניית שכונות לחרדים . שר השיכון הבטיח לעזור . יו"ר הסיעה הדתית 
המאוחדת בעירייה , הרב מרדכי יצהרי , איש ש"ס , הצביע על שני המתחמים 
ביפו כמקום מתאים . נציג ש"ס ונציג אגו"י אף חילקו ביניהם את המתחמים : 
" נס לגויים " לש"ס , מתחם אייזנברג לאגו"י , או ליתר דיוק לחסידי גור . 
בסך הכל כאלפיים דירות בשני המתחמים . מנהל מנהל מקרקעי ישראל , גדעון 
ויתקון , התנגד לשינוי הייעוד , אולם משרד השיכון כפה עליו לדאוג לשינוי . 
דובר משרד השיכון הגיב בעיתונות כי " לאוכלוסייה החרדית זכות להתגורר בכל 
מקום בארץ , כמו לכל אוכלוסייה אחרת " . ראש עיריית תל - אביב גורס אחרת , 
ובמכתב ששיגר לשר השיכון הוא תובע ממנו לא לשנות את ייעוד השטחים . להט 
מציין כי בסביבה עשרות עסקים הפועלים בשבתות וכבישים ראשיים סואנים , ואוכלוסייה 
חרדית רק תגביר את העימותים על רקע חברתי . להט הנחה את מהנדס העירייה להמשיך 
בתכנון המקורי של שני המתחמים , ובסוף השבוע אושרה להפקדה בוועדה המיוחדת 
למגורים תוכנית העירייה להקמת שכונה לעולים ולזוגות צעירים במתחם " נס לגויים " . 
בתל - אביב נקלטו בשנה האחרונה 000 , 71 עולים חדשים , בלא שנבנתה גם דירה 
אחת בשבילם בעיר . חוזי השכירות של חלק ניכר מהם עומדים לפוג ואז תחריף 
הבעיה , מתריע יצחק ארצי , המחזיק בתיק העלייה בעיריית ת"א . גם תוכנית 
העירייה וגם התוכנית " המתקנת " של משרד השיכון מתעלמות לחלוטין ממצוקת 
מגזר שלישי המגזר הערבי . ראשי הציבור הערבי ביפו הודיעו השבוע כי יתנגדו 
לכל תוכנית בנייה חדשה ביפו אם לא תכלול בתוכה גם פתרונות דיור לערביי העיר . 
