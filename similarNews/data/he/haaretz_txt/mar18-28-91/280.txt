הטיפול בפסולת מוצקה ובעיקר בסילוקה הפך בשנים האחרונות לאחת הבעיות הסביבתיות 
הקשות בעולם . קיימת מגמה ברורה של פיתוח טכנולוגיות לסילוק אשפה . השיטות 
האלו מבוססות בעיקרן על מדיניות של שימור המשאבים והאנרגיה האצורים באשפה 
ושימוש בטכנולוגיות למניעת היווצרות פסולת . הסילוק המסודר של האשפה בישראל 
מתבצע על ידי קבורתה , אבל הבעיה היא שסילוק אשפה באופן שאינו מסודר גורם 
לבעיות של זיהום אויר ובעיקר לזיהום מי תהום . יצחק גיל , הממונה מטעם משרד 
לאיכות הסביבה לעיניני זבל : " 89 אחוזים מהפסולת בישראל מסולקת לאתרי 
קבורה " . המיזבלות האלו הן הסיבה העיקרית לכאבי הראש של גיל . " המצב 
חמור ביותר " הוא אומר , " רוב המיזבלות לא מוסדרות ואינן פועלות על פי 
החוקים . לכן גם נוצרים מיטרדים סביבתיים חמורים ביותר . " אחת הסיבות 
לכך היא שלא משקיעים כספים בתיפעול המיזבלות : עלות הסילוק של טון זבל אחד 
בישראל נעה בין 4 ל - 8 שקלים , בעוד שבעולם מגיעה העלות לעשרות דולרים 
ויותר . החיסכון הזה יעלה לנו , לבנינו ולנכדינו הרבה מאוד כסף כדי לתקן 
את השגיאות האלה ! תנאי הפעלת אתרי הזבל תלויים במשרד לאיכות הסביבה ולאחרונה 
תכננה הנהלת המשרד חקיקה חדשה , אשר לפיה יוחמרו מאוד תנאי הפעלת האתרים 
לפסולת . המשמעות המעשית של החוקים האלו היא השקעה גדולה יותר באמצעים טכנולוגים 
ואחרים . התוצאה היא שמחיר ההפעלה יעלה . קיימת בעיה נוספת לא פחות עקרונית 
של זמינות ומיקום אתרים . ושאלת מיקום אתרי האשפה בישראל מחריפה יותר ויותר 
משום שכמעט ואין חלופה לאתרים שניסגרים . בגוש דן ובאזור השרון אין עדיין 
פתרונות הולמים לסילוק הפסולת . כך , למשל , האתר המפורסם חיריה : ך - 
0002 טון אשפה מגיעים לאתר בכל יום ותוך שנתיים שלוש יגיע האתר לסוף ימיו . 
נכון להיום אין לנו חלופה זמינה לאתר חיריה . גיל : " יישנו סיכון ממשי 
וגדול מאוד באתר חיריה . במידה שירדו גשמים רבים גדות הר הזבל יגלשו לואדי 
אילון ויסתמו אותו , מיפלס המים יעלה והמים יציפו את המסלולים של שדה התעופה 
לוד . בין דפנות ההר לואדי יש היום רק שביל צר ברוחב של שני מטרים בלבד . 
ההר הגיע לקצה גבול היכולת שלו . אנחנו מחפשים כל הזמן חלופות . אפשרות 
אחת היא בבית גוברין והשניה באזור אורון במקום שבו היתה כרית פוספסטים ויש 
חלל גדול פנוי . " אבל מציאת אתר חדש לפסולת איננה דבר פשוט והמלאכה נעשת 
קשה משנה לשנה , בשל החשש לזיהום מי תהום , צפיפות שימושי קרקע והעדר נכונות 
מצד הרשויות לאפשר הפעלת אתרי סילוק פסולת בשטחן . אם כבר מוצאים מקום כזה 
בארץ הקטנה שלנו , אז יש 003 גורמים שיתנגדו שנקים אתר באותו מקום . אף 
אחד הרי לא רוצה אשפה בצמוד אליו . " אנחנו מטפלים בעיקר בהכנת אתר אורון 
אך גם בהכנת בית גוברין . הנושא מתקדם לאט מאוד וזה קשה . אני חושש מקטסטרופה 
בנושא הזה . בחיפה , למשל , יש אתר לא מוסדר ולא חוקי הגורם למפגעים רבים 
בעיקר של ריח . האתר נמצא קרוב מאוד לצומת הצק פוסט . בימים האחרונים נפתח 
קניון חדש . בקו אויר הוא נמצא במרחק של 002 מטר מהמיזבלה . מכיון שהאתר 
לא מוסדר ולא מכוסה באדמה במידה נאותה , קורות בו מדי פעם שריפות . אני 
מעריך כי בקיץ הקרוב כשיהיו שריפות , כפי שקורה בכל קיץ , העשן יגיע מהר 
מאד לקניון ותקום צעקה גם של אנשי העסקים שם וגם של הקונים . גם לגבי האתר 
הזה , כמו לגבי רבים אחרים , יש בעיה של חלופות " . בדו"ח השנתי האחרון 
של המשרד לאיכות הסביבה נאמר כי בשל המצב שתואר כאן הסתמנה בשנים הארונות 
מגמה לצמצם את מספר אתרי איסוף הזבל המתוכננים ובמקביל הורחבו אזורי השרות 
של כל אחד מהם . מרחקי הובלת הפסולת גדלו וכדי לייעל כלכלית את מערך הסילוק 
ולצמצם את עלויות השינוע , התפתח מאד מערך תחנות המעבר לטיפול בפסולת . 
" מיזבלות הן מקום מזון קבוע וזמין לבעלי חיים " , אומר אליעזר פרנקנברג , 
האחראי על אגף החי ברשות שמורות הטבע . " בדרך כלל מקום כמו מיזבלה גורם 
למשיכה של בעלי חיים שאין להם מקום אחר להיות בו ולכן הם מתרכזים בסביבות 
המזבלה . התרכזות כזו מביאה לסיכויי מגע גדולים יותר בין אותם בעלי חיים , 
הכוללים כלבים , תנים , שועלים , צבועים , כך שאם אחד הפרטים חולה במחלה 
כל שהיא אז הסיכוי להדביר בעלי חיים אחרים גדול יותר " . רוב בעלי החיים הם 
טריטוריאלים . לכל זוג תנים או שועלים , לדוגמא , יש טריטוריה משלו בעלת 
גודל מוגדר פחות או יותר . באותה טריטוריה הם מגדלים את הגורים ובדרך כלל 
גם מוצאים בתחומה את אספקת המזון שלהם . הגורים המתבגרים עוזבים את הטריטוריה 
של ההורים ומתחילים לחפש לעצמם אזור חדש טריטוריות חדשות לחיות בהן . רוב 
הטריטוריות סביבם כבר תפוסות ולכן המקום הטבעי אליו יתנקזו הוא המיזבלות , 
אשר מאפשרות להם להמשיך לחיות . אילמלי המיזבלות היה מספר בעלי החיים האלו 
פוחת ומשאיר את המערכת האקולוגית מאוזנת , מה שאינו קורה היום . אותם פרטים 
החיים במיזבלות לא יוצרים משפחות נורמליות ולא תורמים לטבע . למעשה הם יוצאים 
משרשרת האקולוגיה . הם לומדים לחיות כאופורטוניסטים ואם לא יהיה להם מספיק 
מזון במיזבלות הם יכנסו לישובים הסמוכים למיזבלות , כדי לחפש אוכל ויש חשש 
שיביאו עימם מחלות " . על מנת לפתור את הבעיה מציע פרנקנברג פיתרון שניקרא 
" הסדרת הנושא " : " צריך לכסות את הזבל באדמה , לגדר את האזור , מה 
שאין ברוב המיזבלות בישראל . צריך להדק את הזבל . במיזבלה מסודרת הסיכוי 
למציאת מזון יהיה קטן יותר ואוכלוסיות הכלבים למיניהם יחזרו לגודל שהטבע 
מאפשר להן " . מדתח2כב8 , 8תח2תח2חוק המיחזור , כפי שהוגש על ידי חבר הכנסת 
דן תיכון בשנת 9891 , מציע דרכים למיחזור פסולת במקור , דרכים אשר אמורות 
לגרום להקטנת כמויות הזבל הנשלחות למזבלות . חלק גדול מן הזבל שלנו ניתן 
למיחזור ולשימוש חוזר . מיחזור פסולת נייר , פלסטיק , זכוכית ואשפה אורגנית 
יכול לפתור את בעיית הפסולת וכל תופעות הלוואי הישירות והעקיפות הנגרמות 
ממנה . המיחזור יכול אף לשפר את מצבת היבוא על ידי חיסכון ביבוא אשפת נייר 
מחו"ל ויבוא נייר בכלל . תיכון , בדברי הסבר להצעת החוק שלו שעדיין לא 
ניתקבלה , טוען כי פעילות המיחזור הולכת ומתפתחת בעולם המערבי בקצב מהיר 
ואילו בישראל אין עדיין כל חקיקה אשר מסדירה את הנושא . בחוק מוצע כי יוקמו 
מיכלים ספציפים אשר ישמשו את בתי העסק ואת בתי המגורים . מיכלים אלו לא 
ימומנו ישירות מכספי התושבים , אבל בתי עסק ידרשו לשלם לפי תקנות מתאימות . 
מי שעוסק היום באופן אינטנסיבי במיחזור היא חברת אמניר . אשר עוסקת גם במיחזור 
פסולת , המונעת זיהום סביבתי . כך למשל הקימה אמניר בעפולה מפעל למיחזור 
המסוגל לטפל בך - % 57 מהפסולת העירונית . המפעל הוקם לפני כשלוש שנים ועדיין 
נמצא בשלבי שיפורים . המפעל מקבל 002 טון פסולת ליום וזו מופרדת וממוינת , 
בהתאם לצרכים . באשר לכדאיות הכלכלית של המפעל עדיין יש לאמניר ספקות , 
אבל החישוב לטווח ארוך מכריע את הכף ובינתיים הפעילות נמשכת במלוא העוצמה . 
