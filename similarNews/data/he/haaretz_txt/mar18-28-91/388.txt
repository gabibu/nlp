ביום ראשון השבוע , כאשר שרב כבד עמד בתל אביב , נשב ברמאללה אוויר קריר 
של תבוסה . המלחמה כבר נשכחה בעיר השפלה , מעטים אולי עוד זוכרים את תחושות 
האמת שלה . אבל ברמאללה היתה השגרה כביכול של שביתה כללית מהולה בעצב אין - 
סופי . ללא זעם , ללא אבנים . אם מישהו שכח את הרחוב הישראלי של מוצאי 
מלחמת יום כיפור , הוא ימצא אותו בעיר המדוכאת הזו . תחושת חוסר - האונים , 
שהישראלים הכירו במשך כמה שבועות בינואר - פברואר כתחושה אורחת , השתכנה 
לה עד הודעה חדשה ברחוב הפלשתיני . היה סדאם ונגוז . לא בביתה של חנן עשראווי , 
מן הדוברים הבולטים של הפלשתינאים בשטחים . בגיל 34 , המרצה לספרות אנגלית 
מאוניברסיטת ביר זית מרגישה כמו האישה הצעירה שהיתה בביירות של אחרי 76 , 
כאשר בתפקידה באגודת הסטודנטים הפלשתינאים באוניברסיטה האמריקאית , ובעיקר 
בהיותה פלשתינאית , ליוותה קבוצות של מבקרים מארצות המערב במחנות הפליטים 
של בני עמה , להראות את מעלליה של המדינה היהודית . לפני 76 היא עוד היתה 
ילדה מפונקת מרמאללה , בתו של רופא נכבד , ד"ר דאוד מיכאיל , פציפיסט , 
סוציאליסט ופמיניסט , אב לחמש בנות . התבוסה הערבית ניתקה אותה מקרן השפע , 
והיא נאלצה להכיר לפתע בעובדות החיים . היא עוד זוכרת את הלבנוני שאמר 
שעתה , כשכל הסטודנטיות המפונקות מרמאללה יצטרכו לעבוד , יירד מחירן של 
עוזרות הבית ; אבל גם את הלבנוני שזרק לו מאפרה בפנים . עד אשר שבה לבית 
הגדול שאביה בנה לה בשדרות רדיו ברמאללה , בספטמבר 37 , היא עברה מסע השפלה 
בכמה נמלי תעופה , כולל רומא וקהיר . בתקופה ההיא היה מסוכן להיות פלשתינאית 
צעירה ודומה לליילה חאלד , או בכלל להיות פלשתינאית צעירה ומשכילה . השפלה 
היא השפלה , ולא חשוב מידי מי . היא לא סבלה פחות בגשר אלנבי שבשערי הארץ 
המובטחת . עתה היא מרבה לטוס , וגם להיבדק עירומה בחדר האח"מים הפלשתיני , 
כפי שהיא מכנה את חדר החשודים הביטחוניים בנמל התעופה בן - גוריון . בכל 
אשר תלך , היא פלשתינאית . תמיד יימצא מישהו שיזכיר לה זאת . קפמאליד1חדר 
המבקרים בביתה ברמאללה היה בחודשים האחרונים לשטח ציבורי , מלא תמיד בעשן 
של סיגריות סאלם מנטול שהיא מעשנת ללא הרף . את הקפה היא קונה בקילוגרמים , 
והספלים מוגשים בשרשרת . היא דברנית בלתי נלאית , מדברת לפחות 05 אלף 
מלים ביום , בראיונות לרשתות טלוויזיה ורדיו מכל העולם ועם עשרות אורחים 
וחברים הפוקדים את ביתה . אך קולה תמיד חזק וצלול . דבריה רהוטים , באנגלית 
של מי שלימדה אמריקאים בווירגיניה את שפת אמם . היא גם מדברת הרבה בישיבות , 
במסיבות עיתונאים , בהרצאות ובכנסים , בכל משימות הדיבור הקיימות . ובין 
כל אלה היא גם מתאמצת להיות קרובה , צמודה ממש , לשתי בנותיה , אמל ( 
תקווה ) בת השלוש - עשרה וזינה בת התשע . היא מזכירה אותן הרבה בשיחה , 
מפסיקה משפט מורכב כדי לפנות אליהן , ואחר כך חוזרת לאותה מלה במשפט שבה 
נקטעה השיחה . בעלה , אמיל , הצעיר ממנה בשלוש שנים נעריות , מגויס כולו 
אליה , והיא כולה מגויסת למבצע הניקיון של העם הפלשתיני מן הרפש שדבק בו 
בתמיכתו בסדאם חוסיין . היא היתה רוצה , היא אומרת , לשוב ולקרוא שירה 
של צוסר וביירון , גם של מחמוד דרוויש וסמיח אל - קאסם . ספרות ושירה הן 
אהבותיה , והיא נקרעת בין רצונה וחובתה ללמד וללמוד לבין חובתה לדחוף את 
המאבק לעצמאות . בכל מקרה , זהו מאבק תרבותי , ששורשיו ספרותיים , אם 
תרצה . גם זה וגם זה הם ביטויים של השקפת עולם מסוימת . בעידן סי - אן - 
אן שולטים קצב ותחביר שונים לחלוטין , ואין מקום לדקויות של ניסוח , אך 
גם כאן היא נלחמת על תקפותם של ערכי החופש שלה . בהופעה בשידור חי של סי - 
אן - אן , או ב"ששים דקות " של סי - בי - אס יש חשיבות עצומה להצגת הדברים : 
צריך להוכיח טיעון היסטורי במשפט אחד או שניים , ברבע דקה או בחצי דקה . 
אם תרצה , גם זו צורה ספרותית . צריך גם להכיר את דרכי ההתקפה והתגובה 
של היריב , שגם אותו צריך לשכנע , מבחינה מתודית . בעימות מול בנימין 
נתניהו היא יודעת שהוא משחק כדי לנצח בנקודות , ולכן תענה לו בנקודות ; 
מול אהוד אולמרט , המעורפל יותר , היא תצבע ברגש את דבריה וגם תיראה כעוסה 
במידה . בכל מקרה תאמר אותם דברים שאמרה גם לגיימס בייקר בשבוע שעבר : 
יש להקים מדינה פלשתינית ; אין להתערב בבחירת נציגיו של העם הפלשתיני . 
במלחמה על לבו של צופה הטלוויזיה חנן עשראווי יודעת להילחם , וגם להוציא 
מים מסלע . ובאין אישה דוברת בצד הישראלי , נשמע קולה של הפמיניסטית הלאומנית 
הפציפיסטית מרמאללה חזק יותר , רהוט יותר וגם יפה יותר . אך מה יש להסביר 
כאן בעצם ? את תמיכתם המבישה , והמוטעית , של הפלשתינאים בדמגוג שגאוותו 
עלתה בחייהם של מאות אלפים ובהרס כוויית וארצו שלו ? איך אפשר להסביר לישראלי 
את התשואות הפלשתיניות לסקאדים ? ומדוע , כשנלחצה בסי - אן - אן לגנות 
את התקפות הטילים באורח חד - משמעי , הסתפקה בגינוי האלימות מכל סוג שהוא ? 
יש לה הסברים לכל . הפלשתינאים לא אהבו מעולם את סדאם , ביודעם עד כמה 
היה עריץ . אך הם היו זקוקים לסמל ערבי , וסדאם נראה להם מתאים , כמייצג 
אחדות ערבית ונחישות . נסיכי הנפט הרי הסריחו מכסף , שרפו אותו בבתי קזינו 
במערב , בשעה שמיליונים בסודן מתו ברעב . מדוע אפוא לא בחרו בסמל מושלם ? 
בחירה של סמל , יודע כל איש ספרות , היא תהליך של סלקציה . המודל לסמל 
הוא מה שהבוחר בו מבקש למצוא בו , ולא בהכרח מה שאחרים רואים בו . וחוץ 
מזה , הפלשתינאים אינם זקוקים לאישורו של איש בבחירת סמליהם ומאווייהם ; 
זו גישה פטרונית לחשוב אחרת . יש כאן מורכבות עצומה , והרבה רגשות עזים 
שאין לזלזל בהן . אך היא אמרה בראיונות שהיא יודעת כי הוא עומד להיות מובס . 
כשלעצמה , היא חושבת שסדאם הוא גרסה ערבית של הקיסר נירון . הוא תמיד 
עורר בה חלחלה . הכעס על העדר הגינוי החד - משמעי לסקאדים מבטא רגישות ישראלית 
מיוחדת כל כך , היא אומרת . האם חייו של ישראלי שווים יותר משל ערבי ? 
בעיראק הרי מתו עשרות אלפים . האם ביתו של ישראלי מקודש יותר ? בבגדד 
נהרסו אלפי בתים עד היסוד . מלחמה ומוות הם דבר רע בכל הנסיבות , בכל המקומות . 
את השקפתה ביטאה היטב דווקא אמל בת השלוש - עשרה כשנשאלה בסי - אן - אן 
האם היא מצטערת על הנפגעים הישראלים . " אני מצטערת על האנשים שנפגעו בישראל 
כמו שאני מצטערת על אלה שנפגעו בכוויית ואלה שנפגעו בבגדד " , אמרה כאילו 
בשם אמה . וחוץ מזה , כמה ישראלים גינו את הריגתם של פלשתינאים בידי זרועות 
הביטחון ומתנחלים ? או את פיצוצם של בתי פלשתינאים ? אנחנו אמנם שכנים , 
אומרת עשראווי , אבל אנחנו קודם כל ערבים . כאבנו את המוות הסיטוני של 
ערבים בעיראק ובכוויית , וגם את הרס בגדד , העיר העתיקה מאוד , התרבותית 
מאוד . אך היא לא תגנה רק כדי למצוא חן בעיניו של מישהו , גם לא של ישראלי . 
מי שצריך לעשות חשבון נפש , היא אומרת , הם הישראלים . אלה שהתרגלו לאטום 
עיניהם ואוזניהם מכל המעשים הנוראים המבוצעים יום - יום בגדה המערבית ובעזה . 
אלה שבשבילם הרוגים ערבים הם מספרים ; שבשבילם כל נער ערבי הוא באופן אוטומטי 
טרוריסט , ולכן הם גם נהרגים באופן אוטומטי . בכל פעם שמדברים על הצהרות 
קיצוניות של פלשתינאים צריך לזכור שרחבעם זאבי הוא עתה חבר בממשלת ישראל . 
גם כאשר מדברים עתה על שבר בציבור הפלשתינאי צריך להסתכל על השברים בציבור 
הישראלי . יש חילוקי דעות בצד הפלשתיני , וזה בריא הייתי חוששת , אומרת 
עשראווי , אילו הכל הסכימו על הכל אך תראה איך אצלכם טורפים פוליטיקאים 
ישראלים אלה את אלה . היא ערה לכך שישראלים רבים , עירוניים יפים , התאכזבו 
מהפלשתינאים , אך גם היא מאוכזבת מהמחנה ההוא של ישראלים שהפחד העביר אותם 
על מצפונם . לה עצמה חברים ישראלים רבים נעמי חזן , לאה צמל , גודי בלנק , 
יעל דיין , דני עמית ועוד אך אלה הם חברים אמיתים , בעלי זיכרונות משותפים , 
שהחברות עמם היא קודם כל על בסיס אנושי . הם לא פנו עורף אלה לאלה גם כשנפלו 
הסקאדים ואנשים עלו על הגגות . אבל היוסי שריד הזה , זה אקסהיביציוניסט 
פוליטי אמיתי . מה הוא עשה בשביל כל המלים היפות שלו ? יש לו רוב בממשלה ? 
הוא עצר את פיצוצי הבתים והריגת הנערים ? אני יכולה , אומרת עשראווי , 
לתבוע ממנו אחריות על דברים רבים הרבה יותר ממה שהוא יכול לתבוע ממני . 
אך גם בשביל זה היא לא תחפש אותו . אולי הסכסוך הזה , שבמלחמה הזו נראה 
כמאבק תהומי בין שתי תרבויות , לא ייפתר לעולם ? איך יוכלו הפלשתינאים , 
שמספר הפונדמנטליסטים האיסלמים ביניהם גדל מיום ליום , להשלים עם עצם קיומה 
של ישראל ? ובעצם , איך היא , נוצרייה , ממשפחה אמידה שהשתקעה לפני מאות 
שנים ברמאללה , חיה עם הפונדמנטליסטים ? כל קשר בינה ובין הספרות האנגלית 
שלה , וערכיה היהודו - נוצריים , לבין קריאות הגיהאד של האיממים והאייטולות 
נראה קלוש ביותר . גם בגינוניה , גם בלבושה , שלא לדבר על הפציפיזם הקווייקרי 
שלה מהבית , היא נראית לא שייכת לנושאי שיחתה . את כל החינוך שלה היא קיבלה 
בבתי ספר מערביים ; גם בביירות למדה באוניברסיטה האמריקאית . את הדוקטורט 
קיבלה מווירגיניה . היא ובעלה קשורים לפעילים בתנועות שלום רבות בעולם . 
מה לאלה ולקסבה של שכם ? זוהי נקודה חשובה בימים שבהם השברים במחנה הפלשתיני 
נראים לעיני כל , בכתובות נאצה על חומת ביתו של פייסל אל - חוסייני , למשל . 
בניכור , הקיים לכאורה , בין הרחוב המתוסכל באמת ובתמים מתבוסתו של סדאם 
לבין המנהיגות הנאורה מרמאללה וירושלים ; בין דור רביעי של פליטים במחנות 
לבין דור המאה לעושר ; בין בתי ספר עממיים לבתי ספר פרטיים ; בין נפגעי 
האינתיפאדה לדברני האינתיפאדה . אולי פרוף חנן עשראווי , שאומרת בטלפון 
בערבית , " אולרייט , חביבי " , היא בעצם מוצר מערבי . אולי היא תלך 
לאיבוד במדינה הפלשתינית שלמענה היא עמלה כה קשה , מדינה שסביר להניח שלא 
תכבד את הזכויות האזרחיות , כמו חופש דיבור והתארגנות , שלמענן היא מכלה 
את ימיה ? זה רק בגלל שאנחנו משוחחים באנגלית , היא אומרת . היא לא חושבת 
עצמה למערבית , על אף כל הגינונים . וזו מחשבה גזענית לחשוב שמדינה פלשתינית , 
שעל הכנתה עמלים כבר הרבה זמן במוסדות דמוקרטיים , לא תהיה דמוקרטית . 
צריך לראות אותה ברחובות , כשאנשים מכל השכבות , גם קומוניסטים וגם אנשי 
חמאס , מזהים אותה ומברכים אותה . היא מקובלת על הכל , על אף שאינה חברה 
באש"ף , ועל אף שאינה דוגלת באלימות ועל אף שאינה מפריחה ססמאות . אולי 
מפני שהיא תמיד מדברת בערכים אוניוורסליים של אנושיות , נוגעת כך בשורשי 
העצבים של קהל רחב ומגוון . חנן עשראווי , אומר מישהו המכיר אותה היטב , 
היא נציגתם של הלא - מיוצגים , הלא - חברים . והיא מחזקת : " אני אאוטסיידר 
אמיתי " . היא עצמה אינה לוקה בטעות האופטית של מערביותה . על אף חוסר הנוחות 
של החיים במשטר צבאי לאישה כה מוחצנת , שכל הזמן זזה , היא לא שקלה לרגע 
לעזוב את ביתה , אפילו למילוי מצברים של פרופסורה באוניברסיטה אמריקאית . 
את הבנות היא מחנכת לערבית , כפי שהיא חונכה למערבית . הן אמנם לומדות 
בבית ספר אנגלי , אך כדי שלא יחסרו , היא דואגת שיקראו בקוראן ושיאזינו 
לאימאם , כי זה העוגן שלהן בתרבותן , תרופה נגד תחושת התלישות והניכור 
הקיימת בעולם המערבי וגם בישראל . משום כך , בית המידות שבנה לה אביה ברמאללה 
הוא בסיס הבית שלה , כדבריה . בכל מקום אחר היא מרגישה זרה , על אף שהיא 
שולטת בשפה ומכירה את המנהגים . היא לא תחליף את העוצר ברמאללה בשום חיי 
נוחות של עיר אוניברסיטאית . ביום רביעי השבוע יצאה עשראווי לכנס שלום בסן 
פרנסיסקו , שבו ישתתפו נשיא ארצות הברית לשעבר , גימי קרטר , ועוזריו 
הבכירים ( כולם לשעברים ) , וכן יורש העצר הירדני , הנסיך חסן . ערב 
נסיעתה היא היתה אופטימית . היא מתרשמת שהנכונות האמריקאית לפתור את הבעיה 
הפלשתינית היא אמיתית , ומקווה שהם יגלו אותה נחישות במאבק למען השלום כמו 
במלחמה לשחרור בארות הנפט בכוויית . אחר כך היא תמהר לשוב לרמאללה , אל 
קן תפילותיה . 
