השירות החשאי ניצח על המבצע . לאחר ביקורת הדרכונים הובלו שני הגברים , 
שהגיעו במטוס סורי מדמשק לשדה - התעופה אתאטורק באיסטנבול , במהירות למטוס 
טורקי והוטסו לבירה אנקרה . הנשיא טורגוט אוזאל עצמו הודיע בפומבי על זהות 
האורחים החשאיים : אלה היו נציגים של העם הכורדי , עם שהמשטרים בטורקיה 
התעקשו לכפור בעצם קיומו . לא כורדים מארצו שלו אירח אוזאל , כמובן ; נגד 
אלה ממשיך הצבא הטורקי בדרום - מזרח אנטוליה לפעול באכזריות . בברכה התקבלו 
דווקא שני כורדים ידועים מעיראק הסמוכה : גלאל טלבאני , העומד בראש " האיחוד 
הפטריוטי של כורדיסטן " , ומוחסן דזאייה מ"המפלגה הכורדית הדמוקרטית " . 
לאחר תבוסתו של סדאם חוסיין במלחמת המפרץ הכורדים בצפון עיראק מאמינים , 
כנראה , כי יש להם סיכויים לקבל אוטונומיה במדינה שעד כה נוהלה בצורה ריכוזית 
נוקשה . האוטונומיה שקיבלו כביכול ( למרבה האירוניה , היתה עיראק המדינה 
היחידה שהיתה מוכנה להעניק זאת להם , אם כי על הנייר בלבד ) לא היתה אלא 
בדיחה אכזרית . לוחמי גרילה כורדים מנהלים עתה מאבק עיקש נגד צבאו של חוסיין 
ושולטים על חלקים נרחבים במדינה מסביב לערי הנפט מוסול וכירכוך . נראה שגם 
הכורדים בעיראק ובאזורי הגבול של סוריה וטורקיה אחוזי אופוריה . על אף שאיפתם 
של הכורדים , המפוזרים בשש מדינות , למדינת כורדיסטן עצמאית , היעד במקרה 
זה אינו פירוקה של עיראק . הם חותרים להקמת רפובליקה פדרטיווית שתהיה מורכבת 
משלושה חלקים לפחות : אזור שיעי בדרום , אזור סוני במרכז ומדינה כורדית . 
לזמן מה יכול היה להיווצר הרושם כי לתוכניות אלו יש גיבוי מצד ממשלת טורקיה . 
אוזאל והגנרלים שלו איימו תמיד בגלוי בהתערבות צבאית למקרה שבשטח עיראק 
תקום רפובליקה כורדית עצמאית , מחשש כי הדבר ישמש תקדים ויתסיס עוד יותר 
את הכורדים אצלם . הכורדים הטורקים שרויים במרי גלוי ותומכים ברובם הגדול 
ב"מפלגת הפועלים הכורדית " , ארגון הגרילה הלוחם למען הקמת מדינה כורדית 
עצמאית בדרום מזרח אנטוליה . אבל אנקרה החליטה שאין לה שום התנגדות לאזור 
כורדי אוטונומי בתוך עיראק . לדעת משקיפים , הגיע אוזל , הפוליטיקאי המשופשף , 
למסקנה שסדר שלום חדש במזרח התיכון ללא ויתור כלשהו לכורדים יהיה קשה למימוש . 
מה עוד שבינתיים קמה קבוצת פעולה בין - לאומית למען הכורדים בראשות דניאל 
מיטראן , אשתו של נשיא צרפת . בוועידה כורדית בסוף פברואר שנערכה בוואשינגטון 
דיבר גם הסנטור הדמוקרטי אדוורד קנדי על גורלם של הכורדים , ש"לאורך ההיסטוריה 
נאלצו לסבול רדיפות ועריצות עד אין קץ " . רצח של 000 , 5 איש בעיר הכורדית 
חלאבגה בגז בידי חייליו של סדאם חוסיין היתה רק הדוגמה האחרונה . אמנם כן , 
מעולם לא היתה קיימת כורדיסטן עצמאית . " היא אפילו לא היתה קיימת כמושבה " , 
אמר איסמעיל בשיקגי , חוקר מדעי המדינה : " כבר מזמן היתה לנו כורדיסטן 
עצמאית לוא היתה בשנות ה02 מושבה בריטית בכורדיסטן " . קפמאלידנוסף לכל יכלו 
שליטי האזור להיבנות תמיד מהפילוגים בקרב הכורדים . אבל כעת , כשהם שואבים 
עידוד חסר - תקדים מתבוסתו של סדאם , מנסים הכורדים לדבר בקול אחד בפני 
דעת הקהל העולמית . בוועידות רבות שנערכו בחודשים האחרונים בלבנון ובסוריה 
התאחדו הארגונים הכורדיים מכל ארצות המוצא שלהם במסגרת ועדה אחת , המכינה 
כעת קונגרס לאומי שייערך בתחילת הקיץ . הוא אמור לבחור מועצה שבמתכונת המועצה 
הלאומית הפלשתינית , תייצג את האינטרסים של העם הכורדי . חיזוריו האחרונים 
של אוזאל , שאינם מעוררים כל אמון בכורדים של ארצו וקשה להאמין שהכורדים 
של עיראק מתפתים להם לא מנעו עד כה את הגנרלים הטורקים מלהמשיך באכזריות 
ונוקשות כדרכם בפעולות נגד בדלנים אמיתיים ומשוערים . בשנה האחרונה בלבד 
גורשו תושביהם של כמעט אלף כפרים באזור , על - פי נתונים כורדיים . במהומות 
האחרונות ירה הצבא בחמישה מפגינים . מהומות בקנה מידה רחב פרצו ב12 במארס , 
כאשר חגגו הכורדים את חגיגת האביב נאברוז , שנאסרה בעבר . הפה - קה - 
קה הכריז על פעולות גרילה במדינה ועל הפגנות המוניות בערים לקראת יום זה . 
כאשר נכח מושל האזור שאינו יכול למנוע את החגיגות , ציווה לחגוג בו בזמן 
גם את חג האביב הטורקי . המאמינים בתפנית של אוזאל אומרים כי הלה הגיע למסקנה 
שהמשך המלחמה נגד הכורדים בארצו עלול לסכן את חיזוק תפקידה של טורקיה במערך 
הכוחות המזרח - תיכוני החדש שבו הוא מעוניין , וכי ללא שלום עם הכורדים 
יכול אוזאל לשכוח את תקוותו להכניס את ארצו אי - פעם לקהילה האירופית . 
זו הסיבה להכרזותיו עוד קודם לכן כי הממשלה מבטלת את החוקים האוסרים על שימוש 
רשמי בשפה הכורדית . העיתון היומי הליברלי " גינאש " , היוצא לאור באיסטנבול , 
החל לפני כשבועיים בפרסום סדרה : " כורדים אתמול ומחר " . לכאורה , נראה 
היה כי באורח מובן מאליו מופיעים לפתע בדפוס ביטויים כמו כורדים וכורדיסטן , 
שעד אתמול נמנו עדיין על המלים האסורות לשימוש באופן רשמי . כאשר לאחר 
טבח תושבי חלאבגה נמלטו כ08 אלף כורדים לטורקיה , עדיין כינה אותם אוזל 
" קרובי אזרחינו מהעבר השני של הגבול " . המלה כורדים לא עלתה על דל שפתיו . 
היום הוא מספר כי אמו דיברה גם כורדית , " ואין בכך שום בושה " ( מזה 
זמן רב הילכו בטורקיה שמועות כי אוזאל עצמו ממוצא כורדי ) . לדברי כורדי 
החי בגרמניה , " אפשר להרגיש " שאוזאל אכן גם רוצה ליצור מגע עם פה - 
קה - קה . שמועות סיפרו כי הוא אפילו עשוי לשקול חנינה כללית שתחול גם על 
כל לוחמי הגרילה שהורשעו בבתי משפט : תנאי מוקדם לכל משא ומתן עם חברי מחתרת 
מבוקשים או מנהיגים ומיליטנטים כורדים היושבים בכלא . במפלגת השלטון של אוזאל 
ומחוצה לה כבר התגבשה התנגדות חזקה נגד כל ויתור לכורדים , בעיקר בקרב הלאומנים , 
שסיסמתם כרגיל במקרים אלה היתה טורקיה אחת ובלתי - מפולגת . הם חוששים 
שכל משא ומתן שהוא עם הכורדים יביא להעלאת תביעות לעצמאות . כאשר ציר מפלגת 
השלטון אנאף " נורטין יילמאז , שהוא בעצמו ממוצא כורדי , קרא בפרלמנט 
שהכורדים חיו באזור כאשר הנוודים הטורקים הגיעו לראשונה על סוסיהם מלב אסיה 
ופלשו למדינה , פרצה סערה באולם . צירי פרלמנט רבים צעקו על עמיתם : " בן 
זונה , חמור , סרסור זונות " . אבל הצירים יכולים היו להירגע . בינתיים 
הודיעה ממשלת טורקיה על הפסקת השיחות עם הכורדים העיראקים , שכן המצב , 
כך אפשר היה להבין מההודעה , יוצא מכלל שליטה . במלים אחרות , הכורדים 
שולטים במצב יותר מדי . 
