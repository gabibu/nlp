ורסאי ( ע"ץ ) . בית המשפט לערעורים בוורסאי , ליד פאריס , החליט אתמול 
להחמיר בעונשו של מנהיג הימין הקיצוני בצרפת , זאן מארי לה - פן , שהכחיש 
את קיומם של תאי גזים במלחמת העולם השנייה . לה - פן נידון בערכאה ראשונה 
לקנס סמלי בסך פראנק אחד לששה ארגונים של יהודים המייצגים את קרבנות הנאצים 
ולארבעה ארגונים נוספים . אולם אתמול הורה בית המשפט לערעורים כי הוא ישלם 
קנס סמלי בסך 01 פראנק לארגון הלוחם בגזענות , וקנס נוסף בסך 001 אלף פראנק 
לכל אחד מתשעת הארגונים האחרים שתבעו אותו לדין . על לה - פן נגזר גם לפרסם 
על חשבונו את גזר הדין בחמישה עיתונים בעלי תפוצה לאומית ובחמישה שבועונים . 
לה - פן עורר זעם רב בצרפת כשטען בשידור רדיו לפני כארבע שנים כי " לא בחנתי 
ביסודיות את הנושא ( של תאי הגזים ) , אך אני חושב שזהו פרט שולי של מלחמת 
העולם השנייה " . 
