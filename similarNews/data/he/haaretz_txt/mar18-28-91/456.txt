ם הפסקות קצרות ) כ03 שעות , אישרה אתמול אחר הצהרים מליאת הכנסת , את 
חוק התקציב לשנת הכספים 1991 ( למשך תשעה חודשים מאפריל עד דצמבר ) , 
בסך כולל של 5 . 66 מיליארד שקלים . בעד אישור התקציב הצביעו 32 ח"כים מהקואליציה 
ונגדה 41 נציגי האופוזיציה . שר האוצר יצחק מודעי , שיצא אתמול בבוקר לחופשה 
בלונדון , נעדר מההצבעה . גם מרבית השרים האחרים ( למעט מ"ם שר האוצר 
דוד מגן ) , נעדרו מן ההצבעה וכמוהם כמה עשרות ח"כים ש"קיזזו " זה את 
זה והעדיפו ללכת לישון אחרי ליל שימורים ארוך . קודם לכן , במשך כל שעות 
הלילה ולפני הצהרים , דנה הכנסת בהסתייגויות הרבות שהגישו נציגי האופוזיציה , 
מחוק ההסדרים במשק . כל הדוברים ניצלו את ההזדמנות כדי למתוח ביקורת חסרת 
תקדים בחריפותה על סיעת המפד"ל , ששלשום , שעות ספורות אחרי שהביעה התנגדות 
עיקשת לחלוקת הכספים היחודיים ואיימה במשבר ממשלתי , הסירה את התנגדותה 
אחרי שהובטחו למוסדותיה 4 . 9 מליון שקלים ( שקוצצו בסופו של דבר לך - 7 
מליון שקלים ) . חיים אורון ( מפ"ם ) אמר : " הח"כים של המפד"ל נאמו 
במשך היום נאומים , התחייבו והצהירו כי חסל סדר הייחודיים , אבל להוותנו 
ולבושתם התברר שכולנו ביחד שימשנו כלי לתוספת של מיליוני שקלים שניתנו להם " . 
החרה - החזיק אחריו דדי צוקר ( רץ ) , " הלילה הזה הוא סיפורם של אלופי 
הארץ בציניות ובצביעות , של חמשת מגלגלי העיניים בצדקנות כלפי מרום . אנחנו 
כפתאים הלכנו אחריהם ואפשרנו להם לעשות את התרגיל המכוער הזה והם יוצאים 
ושללם על ראשינו . מה שהם עשו איננו כספומט אלא מפד"לומט " . קפידבינח"ך 
אברהם שוחט ( מערך ) האשים את אנשי המפד"ל , ששעות ספורות אחרי שהתייצבו 
בגלגול עיניים , עם לובן על הפנים וורדרדות בלחיים נגד חלוקת הכספים הייחודיים , 
קיבלו את הכספים ומן הסתם הלכו למקווה כדי להתנקות . יו"ר סיעת המערך חיים 
רמון סיפר , שאנשי המפד"ל באו אליו ואמרו : בואו נתלכד יחד ונשים מחסום 
בפני שוד הקופה , על ידי נציגי המפלגות החרדיות האנטי - ציוניות . אנחנו 
לרגע האמנו להם , כי הם באו עם עיניים בורקות , מלאות להט , עם אמונה 
חזקה בצורך לשים קץ אחת ולתמיד לייחודיים . ומי יכול לעמוד מול העיניים 
של חנן פורת ? הם חדרו בך . לא עמדנו בפניו והשר זבולון המר גלגל וגלגל 
בעיניו והפנט אותנו בגלגול הזה ויצחק לוי אמר " לא ניתן אגורה " ואנחנו 
לא הבנו . לקח לנו עשרה מיליון שקלים כדי להבין . ח"ך עמיר פרץ ( מערך ) 
אמר ש"זה יום שבו אותה ציונות המנסה לצייר את עצמה כציונות דתית ומגשימה , 
התגלתה במערומיה " . ח"ך אלי בן מנחם ( מערך ) , סיפר כי פגש השבוע בשכונת 
שפירא , משפחה בת 22 נפשות , המתגוררת בשלושה חדרים ונאלצים לאסוף ירקות 
ופירות בשוק משום שאין להם כסף לקניית אוכל וכאן מדברים על סכומי עתק , 
ממש גנבה לאור היום של כספי ציבור . קפידבינאברהם כץ - עוז ( מערך ) , 
ציין שצריך יהיה לגייס לקסיקון חדש , כדי להסביר כיצד הציונות הדתית עם 
נזר הדתיות וההתיישבות , לקחה 01 מיליון שקלים וברחה , והמחנך הלאומי ( 
הכוונה לשר החינוך ג . א . ) ילד טוב ירושלים , תלתל על המצח , כיפה 
על הראש , תקף מהבוקר עד הערב באידיאולוגיה את העדה החרדית וכשהגיע לשעת 
האמת , הוא קיבל את הכסף ונעלם . גם אלי דיין , שמעון שטרית , נאוה ארד 
( מערך ) , מרדכי וירשובסקי ( רץ ) ויאיר צבן ( מפ"ם ) , הצטרפו 
לביקורת החריפה על המפד"ל . אבל דברי הביקורת לא השפיעו על תוצאות ההצבעה . 
מרבית ההסתייגויות שהוגשו ע"י האופוזיציה נדחו בזו אחר זו , בעשרות הצבעות 
אוטומטיות כמעט , שקיימו החכי"ם בהרמת ידיים . יו"ר ועדת הכספים ח"ך משה 
זאב פלדמן ( אגו"י ) , ניסה לגונן על המפד"ל ובעיקר תקף את המערך " אולי 
תוכלו להסביר לי , אותם מוכיחים בשער שכל - כך גינו את המפד"ל בנושא הייחודיים , 
מושיטים יד ומוכנים לקבל חמישה מליון שקלים מכספי הייחודיים ? " . חנן 
פורת ( מפד"ל ) אמר בתגובה לביקורת החריפה על התנהגות מפלגתו : " הרבה 
קיתונות של לעג וצביעות נשפכו כאן על המפד"ל . לא אנסה לההתמודד עם אלה 
העושים מעשה זמרי ומבקשים שכר כפנחס ועם אלה שהיו מוכנים בזמנו להציע אתנן 
כפול ומכופל ועתה מתחסדים ומדברים גבוהה גבוהה " . לדבריו , המפד"ל סבורה 
שיש מוסדות הראויים לסיוע ולתמיכה , אבל היא מתנגדת לשיטת חלוקת הכספים 
הייחודיים , משום שהיא שיטה פסולה . לכן היא סבורה שיש לקבוע אמות מידה 
קבועות , במקום השיטה הנוכחית שיש בה משום חילול השם . סמוך לתום הדיון 
הממושך פרצה סערה באולם , בעקבות דברי ביקורת חריפים שהטיח ח"ך חיים רמון 
( מערך ) נגד המפלגות החרדיות . רמון אמר כי " לא העכבר גנב , אלא החור 
ואתם הליכוד הוא החור והמפלגות החרדיות הן העכבר , ששר האוצר מאפשר להן 
לגדול , לתפוח ולהשמין " . סגן שר האוצר יוסף עזרן ( ש"ס ) זעם : " ח"ך 
רמון הציג תמונה מזוויעה של אומה שהרסה את הארץ , של מדינה שנשדדה . ח"ך 
פרוש ( אגו"י ) נסער כולו : צריך למחוק את דברי רמון מהפרוטקול . זו 
בושה וחרפה . מי שקורא את ההתבטאויות של הנאצים כלפי היהודים , יודע שגם 
הם כינו את היהודים בשם עכברים . בושה וחרפה . כמה מיליונים אתם לקחתם ? 
אתם פושטי רגל . איזה דברי בלע אתה משמיע ? רשע שכמוך . יו"ר הכנסת דב 
שילנסקי נאלץ להכריז על הפסקה , כדי להביא להרגעת הרוחות . בתום ההפסקה 
התנצל חך רמון . לדבריו , כבן לניצולי שואה לא היתה לו שום כוונה להשוות 
בין הנאצים למפלגות החרדיות ואם הח"כים החרדיים נפגעו מדבריו , הוא מצר 
על כך . 
