מוסקווה ( מיוחד ל"הארץ " ) . " ואלריה , רדי משם " , קרא איש המיליציה , 
כפי שמדברים אל ילד שעלה על ענף גבוה . ואלריה סמוסאדובה , אשה שברירית , 
קרובה לגיל 04 , פעילה של התנועה לרוסיה דמוקרטית , כאילו אינה שומעת . 
היא עומדת לרגלי פסלו של יורי דולגורוקי , בכיכר נאה במרכז מוסקווה , 
ונואמת . עוברים ושבים נעצרים לרגע ומביטים בה . כמעט אינם מאזינים לדבריה : 
מה שמרתק אותם , אינו תוכן דבריה , אלא עמידתה שם , ליד הפסל , לחייה 
הסמוקות והלהט בקולה . " ואלריה , את שומעת ? רדי משם מהר ! " כעבור 
שלוש דקות המיליציונר סבור , שהעניק לוואלריה שהות מספקת , ניגש אליה עם 
חברו , הם תופסים אותה בכתפיה , היא מרימה את רגליה , כדי שיצטרכו לגרור 
אותה . ליד המדרכה כבר עומדת מכונית המשטרה עוד חצי דקה וליד הפסל לא נותר 
דבר . אנשי המיליציה מכירים את ואלריה . ואלריה גם היא מכירה אותם . המיליציונרים 
אינם נראים כועסים . הבעת פניהם כמו אומרת : " את עושה את מלאכתך , גם 
אנחנו עושים את מלאכתנו . אל תכבידי עלינו יתר על המידה , גם אנחנו לא 
נכביד עליך " . הכל מתנהל כאילו על פי כללי משחק ידועים וכמעט מוסכמים . 
ואלריה הודיעה מראש לכתבי - חוץ על כוונתה להפגין נגד משאל - העם ונגד גורבצוב . 
היא ידעה שתיעצר בתיק - היד הקטן הביאה עמה את כל הנחוץ לה במעצר : מברשת 
שיניים ולבנים להחלפה . כוונתה המקורית היתה להביא עמה דגל סובייטי ולהעלותו 
באש . מתברר , כי ידידיה הניאוה מכוונתה זו . הנימוק היה פשוט על שרפת 
דגל מטילים עונש כבד יותר , והידידים חשבו כי תמורת המטרה ההפגנתית לא כדאי 
הפעם לשלם מחיר גבוה . סתם נאום ליד הפסל " עולה " יומיים מאסר . 02 דקות 
לפני ואלריה הפגינו באותו מקום האנארכו - סינדיקליסטים . הם תבעו לשחרר 
ממאסר את שני חבריהם , אשר לפני ימים מספר , " בפעולת הגנה עצמית מוצדקת " 
( כפי שמסבירים המפגינים לעיתונאים ) שרטו בסכינים כמה שוטרים . הם הניפו 
כרזות . גם אליהם ניגש איש - מיליציה ואמר להם בשקט " להסתלק תוך שתי דקות " . 
" האם תסתלקו ? " , שאלנו את שני הצעירים . " מה פתאום ? ! " המיליציונרים 
גילו אורך רוח והמתינו ארבע דקות . אז נעצרה במקום מכונית - משטרה , אנשי 
המיליציה אחזו בשני המפגינים , דחפו אותם , לא חזק מדי , אל תוך המכונית 
והסתלקו . השלישי , שלא הניף כרזה , נשאר במקום באין מפריע . " מדוע 
לא תיאמתם עם ואלריה ולא הפגנתם יחד ? " הוא מביט עלינו כאילו ירדנו מן 
המאדים . " הרי תהום פוליטית רובצת בינינו ! " מה היא תהום זו ? הוא 
פותח בהסבר מסובך , שאני מבין ממנו רק , שהקבוצה של ואלריה קראה להצביע 
" לאו " במשאל - העם ואילו האנארכו - סינדיקליסטים קראו שלא להשתתף כלל 
בהצבעה . גם בכיכר מאנז מפגין קומץ אנשים . לפני יומיים הונפו כאן דגלים 
רוסיים הפעם בולט דגל התכלת - צהוב האוקראיני . בין המפגינים אני מבחין 
בדמות מוכרת : גבר נמוך - קומה , בעל זקן של מוזיק , עם שלט " גורבצוב , 
אני שונא אותך ! " על כובעו ועל מצחו . אי - אפשר לטעות : הוא היה כאן 
גם לפני יומיים , בהפגנת הקבוצה האחרת . יש אנשים , שבאופן עקרוני אינם 
יכולים להפגין יחד אלא עם אנשים , המזדהים אתם במאה אחוז ; ויש אחרים , 
שכל הפגנה טובה בעיניהם , יהיה מי שיהיה המארגן . אין יום במוסקווה בלי 
הפגנה בעד משהו , נגד משהו , נגד הבעד או בעד הנגד . הקשה ביותר הוא להעריך , 
מה משקלם של מארגני הפגנה זו או אחרת במערכת הציבורית כולה . יש המצליחים 
לאסוף 005 איש ואחרים , שלקריאתם מתקהלים 002 אלף . אבל גם 002 אלף הם 
רק טיפה בים של 01 מיליון מוסקוואים החולפים ליד המפגינים באדישות מוחלטת , 
טרודים בבעיות היום - יום : איפה אפשר להשיג חלב וכמה זמן צריך לעמוד בתנר 
למענו . ומה היא מוסקווה בתוך רוסיה הגדולה ובריה"ם הגדולה עוד יותר . קפידבינבכל 
זאת , אי - אפשר שלא להתרשם מהפגנות אלו , גדולות כקטנות . באוגוסט 8691 , 
לאחר הפלישה הסובייטית לצכוסלובקיה , יצאו שבעה אנשים שבעה צדיקים קראו 
להם מאוחר יותר לכיכר האדומה , כדי " להסיר את חרפת הכיבוש " . היתה ביניהם 
גם תינוקת אחת : בלעדיה ההפגנה לא היתה מתקיימת , שכן בתוך עגלת התינוק 
שלה נשמרו הכרזות , שאחר כך הונפו בכיכר . היה זה מעשה נועז מאין כמוהו , 
יחיד במינו בבריה"ם כולה . אותם שבעה צדיקים ידעו מראש , שהם ממיטים על 
עצמם סבל ועינויים . הם לא טעו . כל אחד מהם נרדף , נעצר , הוחזק שנים 
בכלא , אחד מהם מת במחנה - עבודה . ואילו היום עומדת ואלריה ליד פסלו של 
יורי דולגורוקי , על כתפה תלוי תיק יד עם דברי רחצה ומערכת לבנים להחלפה , 
אינה שועה לדברי המיליציונר ש"תרד משם " ואחר כך מרימה רגליה , כדי שתוכנס 
למכונית המשטרה בגרירה . כעבור יומיים - שלושה תחזור הביתה . היא יודעת 
זאת , גם איש המיליציה יודע זאת . המוזיק השונא את גורבצוב אפילו לבית 
המעצר לא יובא : הוא " לא בסדר בראשו " , לא כדאי להתעסק אתו . אפשר לשנוא 
את גורבצוב אולם לא ניתן להתעלם מכך כי בשש שנות שלטונו השתנו פני בריה"ם 
לבלי הכר . 
