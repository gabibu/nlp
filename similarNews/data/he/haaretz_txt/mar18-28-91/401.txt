יממה לאחר הניצחון הגדול על קפריסין ( 40 ) , כבר החל המאמן יעקב גרונדמן 
לחשוב על המשחק בשוודיה ( באוקטובר 19 ) , שיהיה השלישי במסגרת הקדם אולימפית . 
" היכולת שהצגנו נגד קפריסין עלתה רק במעט על המינימום . כדי להצליח נצטרך 
להשתפר בעיקר בתחום המהירות . צריך לשמור על פרופורציות , למרות שאנחנו 
בכיוון הנכון " , אומר גרונדמן . לדבריו , הנקודה החשובה במשחק בקרית אליעזר 
היתה בכך שעשינו לקפריסאים מה שעושים בדרך כלל לנו במשחקי חוץ . " רואים 
שבנבחרת האולימפית הזו הושקעה עבודה רבה מגיל צעיר , והמאמנים שעבדו עימה 
בעבר ראויים למחמאה . התבוסות במשחקי המיבחן בברית המועצות , אירלנד וצכיה 
לימדו את כולם לקח והועילו לנו , בסופו של דבר . השחקנים הבינו מה נדרש 
מהם כדי להשתוות לרמה אירופית . מסתבר שכישלונות משכנעים הרבה יותר מכל 
הדיבורים על כדורגל מודרני וקצב מהיר . השחקנים מבינים כי אי אפשר להגיע 
רחוק במשחק איטי ובכדרורים מיותרים . עם זאת , אין אנו מגבילים את השחקנים 
בהפגנת יכולת אישית " . מבחינת הרכב השחקנים , סבור גרונדמן שאין לנו כיום 
כוכב ברמה המחייבת להתאים אליו את הנבחרת כולה . " אנחנו גם לא יכולים 
לקום בוקר אחד ולהחליט , שעלינו לשחק כמו איטליה או בראזיל , מפני שפשוט 
אין לנו שחקנים כאלה . אבל יש לנבחרת האולימפית הזו בחורים ממושמעים , 
מחונכים , שצברו ניסיון והוכיחו כבר בתיקו ביוון אחרי פיגור 02 , כי יש 
בהם משהו . עדיין אין זו רמת הנבחרת שהתמודדה עם קולומביה על הכרטיס למונדיאל , 
אך בהחלט יש כמות נכבדה של שחקנים בעלי פוטנציאל להגיע להישגים בזירה הבין 
לאומית " , חוזה באופטימיות יעקב גרונדמן . 
