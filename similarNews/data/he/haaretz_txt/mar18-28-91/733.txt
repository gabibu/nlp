אנחנו פועלים לפי חוק והחוק מגביל את הוצאת הרשיונות רק לאלה העונים לקריטריונים . 
נכון , באחרונה שר הפנים ומנכ"ל המשרד , לאור התגברות הטרור בפנים המדינה , 
יזמו מספר תקנות שהרחיבו בצורה משמעותית את מספר הזכאים לקבלת רשיון לשאת 
נשק . כך , לדוגמה , כל מי ששרת שלוש שנים ומעלה במשמר האזרחי זכאי לקבל 
רשיון לנשק . הוא הדין בכבאים , עובדי מד"א , נהגים וכדומה . בארץ יש 
כיום יותר מ002 אלף כלי נשק ברשיון . המספר עולה מדי שנה . ב98 הנפקנו 
81 אלף רשיונות חדשים , ב09 12 אלף , ובשלושת החודשים הראשונים של שנה 
זו כבר הוצאנו יותר מעשרת אלפים רשיונות . על פי ההערכה נגיע עד סוף השנה 
ל03 אלף רשיונות לציבור הרחב . באופן טבעי גידול במספר הבקשות לרשיונות 
עולה אחרי פיגוע טרור . הגידול הוא בעיר שבה התרחש האירוע אולם גם במקומות 
אחרים בארץ . בין מבקשי הרשיונות יש גם נשים , אם כי לנשים אנו מנפיקים 
הרבה יותר רשיונות למיכלי גז אישיים . אני יכול לקבוע בצורה חד - משמעית 
שיש אזרחים רבים שיש בידם נשק והם אינם יודעים כיצד להשתמש בו . בנושא זה 
יחול עתה שינוי בעקבות תיקון לחוק שיזם באחרונה שר הפנים ולפיו לא יחודש 
רשיון לבעל נשק אם לא יוכיח כי עבר ריענון בשימוש בו , כלומר ביצע ירי במטווח 
מוכר וצבר אימון של שעתיים לפחות . זה עלול לגרום לאסונות , לכן התיקון 
בחוק שמבטיח שמחזיק הנשק יעבור אימון מינימלי , אך כדי להיות מיומן ברמה 
טובה בהפעלת אקדח דרוש אימון ממושך יותר ממה שדורש כיום החוק . אנחנו מצידנו 
הסמכנו מדריכי ירי שעומדים לרשות הציבור להדריך אותו במטווחים מוכרים . 
אנחנו גם בודקים היטב כל מבקש רשיון ושוקלים היטב לפני שמוציאים רשיון , 
אבל אנחנו לא יכולים להיות אחראים למעשיהם של האנשים . כל בעל נשק מחוייב 
בזהירות רבה בהפעלתו . אסור שנהפך למדינה של שלפנים ושריפים . אני עובד 
מדינה ולא רוצה להתווכח עם שר , אבל בהנחייה הזו יש סכנה מסויימת שאנשים 
יבינו אותה לא נכון ויטלו את החוק בידיהם ויפעילו נשק כל אימת שנדמה יהיה 
להם כי מישהו מתקיף או נראה כטיפוס " מזרחי " חשוד . בעל הנשק צריך לחשוב 
פעמיים לפני שהוא מחליט לירות . עליו לירות רק כאשר באמת חייו או חיי אנשים 
הסמוכים אליו בסכנה ממשית ולא כאשר רק נדמה לו שהם בסכנה . פונים אלינו 
רבים שאינם עונים לאף אחד מהקריטריונים המזכים בקבלת רשיון לכלי נשק והנימוק 
היחידי שלהם הוא כי מסוכן היום בכל מקום בארץ וכי הם זקוקים לנשק להגן על 
חייהם . לאלה אנחנו מסרבים בדרך כלל ואומרים שיש משטרה וכוחות ביטחון בארץ 
והם אחראים לביטחון הפנים במדינה . אני רוצה לציין כי אנחנו מוציאים רשיונות 
לכלי נשק גם לבני מיעוטים כאשר אלה עונים על הקריטריונים . המספר המדוייק 
איננו ידוע לנו . בעבר נעשו מספר חנינות ל"הלבנת " נשק בלתי חוקי שבידי 
הציבור , אבל ההערכה שלנו היא שרבים יותר העדיפו שלא להיחשף . 
