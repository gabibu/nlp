יותר משהתערוכה מקרבת את ברוולד אלינו , היא מעמידה אותו בפרספקטיוות הזמן 
המרחיקה . האיש הנאה , ההדור בלבושו , מטופח הזקן , הניבט אלינו מהצילומים , 
מעבודותיו הארכיטקטוניות ומרישומיו , הוא מוצר מובהק של האקדמיזם הגרמני 
במאה שעברה . בוהמיין הדור , פדנט ומייסטר מובהק , המותיר לעצמו השתעשנות 
הומוריסטית וגסויות קלות כלוויית חן שובבה . הסקיצות שלו , רישומי העיפרון 
המפורטים של בנייניו , התוכניות והחתכים מעידים על תפיסה מסורתית נוקשה , 
הנשענת על עבודתם של הארכיטקטים הגרמנים הנודעים במאות הקודמות , ועל יראת 
כבוד לעבר ולמיומנות המקצועית . אלכסנדר ברוולד ( 77810391 ) הוסמך כארכיטקט 
בשנת 1091 , בטרם זעו אמות הסיפים של התפיסות הארכיטקטוניות באירופה . 
האנטגוניזם שהוטבע בו כנגד התופעות המודרניות לא נעלם עד ערב מותו . רק 
לקראת סוף שנות העשרים , בתכנון של בית - החולים בעפולה ותחנת הכוח של חברת 
החשמל בטבריה , הוא מאמץ את הקו המודרני . לגבי ברוולד ולגבי ארכיטקטים 
אירופיים אחדים , יהודים ולא יהודים , שעבדו בארץ באותה תקופה והתחנכו 
על ברכי האקלקטיות והקלסיציזם , המעבר לסגנון " מזרחי " היה פשוט ומתחייב 
מעצמו . הארכיטקטורה נתפסה כשימוש בלקסיקון צורות נתון , ולא היה כל קושי 
מהותי להוסיף לו את האוצר הצורני של הבנייה הערבית המקומית בארץ - ישראל , 
מה גם , שמערכת זאת נראתה כמתאימה לאקלים ומשתלבת בנוף . ברוולד ראה בה 
יסודות כמו - קוביסטיים של גושים קטנים , המגובבים זה על זה . הדבר בולט 
בייחוד בווילות ובבתים הפרטיים שבנה . ההוויה הפיסית הארץ - ישראלית של אז 
נתפסה כתרכובת של אקזוטיקה מזרחית , רומנטיקהתנ"כית ויותר משמץ פטרונות 
קולוניאלית אירופית של בנייה בסגנון " מקומי " , התואם את טעם הילידים . 
יובן מכך , כי דווקא רוב המתכננים השמרניים , שבאו לארץ מגובשים ובשלים 
מבחינה מקצועית , התמסרו בכל לב לבנייה בנוסח ים - תיכוני , ארכיאולוגי 
ומוסלמי , ואף ראו בו ביטוי לתקומה הלאומית היהודית ולרוח הזמן . שמו של 
ברוולד קשור בראש ובראשונה בבניית הטכניון בחיפה . עוד בשנת 9091 הוזמן 
על ידי אגודת " עזרא " לתכנן את הבניין , ולשם כך ביקר בארץ באותה שנה 
ובשנה שלאחריה . מלחמת העולם הראשונה קטעה את עבודתו , שנעשתה במשרדו בברלין . 
הוא גוייס כקצין לצי הגרמני , והעבודה חודשה לאחר שחרורו . בשנת 5291 
עקר לארץ , וקיבל מינוי כפרופסור ראשון לארכיטקטורה בטכניון . תוכניתו מציעה 
מכלול חינוכי גדול וייצוגי , שעל פסגתו ניצב הבניין הראשי של הטכניון : 
מבנה ארוך ואופקי , שבמרכזו אלמנט בולט בעל מפתח - קשת בגובה שתי קומות 
וכיפה מעליו . החזית המונומנטלית מזכירה את מסגדי האילואן הפרסיים , ויש 
לה קווי היכר משותפים עם " מקדש " אחר בניין גימנסיה הרצליה בת - אביב 
של יוסף ברסקי , שנבנה בשנת 0191 ואשר גם בוריס שץ היה שותף בתכנונו . 
הבניין צופה באבן חול מטנטורה , ומאפיינות אותו שורות הקשתות של חלונות 
קומת המרתף , בניגוד לחלונות המרובעים הפשוטים שבשתי הקומות העליונות . 
באותה תקופה תיכנן ברוולד במתחם את בניין ביה"ס התיכון הריאלי ( 3191 ) 
שכבניין משני הוא פחות חמור בקוויו וא - סימטרי באופיו . מגדל מצולע נושא 
כיפה מצוי בקצהו , ושורת חלונות מקושתים בחזיתו . תכנון הטכניון נעשה במשרדו 
בברלין , במקביל לעבודות מקומיות שביצע שם ואשר מתאפיינות בקווי ההיכר הגרמניים 
המסורתיים שלהם . עד לשנת עלייתו הכין ברוולד תוכניות לבניינים רבים בארץ , 
שרק מקצתם נבנו , כמו הסמינר למורים של אגודת " עזרא " בירושלים ( 
2191 ) , חצר ה"קואופרציה " במרחביה ( 2191 ) , בית - ספר " תחכמוני " 
בתל - אביב ( 4291 נבנה רק בחלקו ) , בניין בנק אנגלו - פלשתינה בחיפה 
( 4291 ) , שחזיתו עשויה כשורת קשתות בולטות באבני טובזה מעוגלות , ובתוכו 
חלל מרכזי גדול ; ואף את תחנות הטרנספורמציה לחברת החשמל של רוטנברג , 
שניתן לראותה עדיין ביפו , וצורתה מגדל מצולע מזרחי . הגדול בבנייניו בתל - 
אביב הוא מלון " פלטין " ( 5291 ) , המצרף מרכיבים אירופיים מובהקים 
עם קישוטיות בנוסח המזרח . האופי המוסלמי בולט ביתר שאת בווילות הפרטיות 
הרבות שתיכנן , בייחוד בחיפה . בית ידידו , אמן ההדפסים הרמן שטרוק ( 
624291 ) , פורש לקסיקון צורני מזרחי מובהק כמגדל הפינתי המצולע , כחלונות 
הקשת הגדולים והכיפה המקוטעת . בבתים אחרים בולטת מרפסת הקשתות הפינתית . 
בכל עבודותיו אלה מושם דגש על השימוש בחומרים מקומיים לרוב אבן גיר מהכרמל 
המבטיחים את השילוב הצפוי במרחב הפיסי . בית - החולים בעפולה ( 8291 ) 
הוא בבחינת פריצת דרך אל המודרניזם . הבניין הפשוט והאופקי נשלט ע"י קווים 
חסכניים , פתחים ישרי זווית וחללי מרפסות מוצלות . אלמלא מת ברוולד כשהוא 
רק בן 35 , ייתכן שהיה משתלב במאמץ המודרני , שאחד ממבשריו בארץ היה יליד 
וחניך גרמניה כמוהו , ריכרד קאופמן . בין נושאי הדגל של הזרם האוריינטלי 
היהודי בראשית המאה , ברוולד היה הארכיטקט בעל המוניטין והניסיון המקצועיים 
המוכחים ביותר . מקצועיותו הרבה ותפיסתו התרבותית והאידיאית היתה שלב חשוב 
בניסיון הכושל לגשר בין מזרח ומערב , ולמצוא סגנון מקומי בר - תוקף . המציאות 
הפוליטית המרה בארץ - ישראל טפחה על פני המאמינים בסינתזה תרבותית , והתפיסות 
הקולוניאליות עמדו בפני פשיטת רגל . התשובה ניתנה במרד כנגד האוריינטליזם 
מזה , והגעגועים למוסקווה ולווארשה מזה על ידי ארכיטקטים צעירים , שהטמיעו 
את המהפכה המודרנית בעבודתם , והציעו מגוון תשובות חדשות ההולמות את המציאות 
החברתית , האקלימית והכלכלית בארץ . 
