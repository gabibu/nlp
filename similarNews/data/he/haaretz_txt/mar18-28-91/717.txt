קוטונו , בנין ( ע"ץ וע"ר ) . ראש ממשלת בנין ( דאהומיי לשעבר ) , 
ניספור סוגלו , ניצח בסיבוב השני של הבחירות הדמוקרטיות הראשונות לנשיאות 
שנערכו במדינה זו זה 02 שנה , והדיח את הנשיא מתיו קרקו , שקיבל רק כשליש 
מהקולות . אחרי 71 שנים של שלטון ביד חזקה , הגנראל קרקו הוא הקצין האפריקאי 
הראשון שעלה בקשר צבאי והודח על - ידי הבוחרים , אם כי הוא שומר עדיין על 
פופולאריות רבה מאוד בצפון ארצו , שם נולד . אחר התוצאות של הצבעה היסטורית 
זו עקבו כל מדינות מערב - אפריקה , שם מסרבים משטרים צבאיים אחרים להעביר 
את השלטון לידי אזרחים . בבחירות בבנין השתתפו % 56 מבעלי זכות ההצבעה . 
רדיו בנין מסר כי במהלכן נהרגו שני אנשים ועשרות נפצעו במהומות שפרצו בין 
תומכים משני המחנות . תושבים בבירה קוטונו סיפרו כי המהומות התפשטו בכל 
העיר . הגנראל קרקו הכריז בשידור רדיו כי " אלה האחראים למהומות יועמדו 
לדין וייענשו " . קרקו זכה להצלחה מפתיעה בסיבוב הראשון של הבחירות , לפני 
שבועיים , כשקיבל % 72 של הקולות , לעומת % 63 שקיבל סוגלו . הוא גבר על 
11 מועמדים אחרים . לפני כן צפו הכל שמפלתו בבחירות בטוחה . הבוחרים נתבקשו 
להכניס למעטפות פתק ירוק עם תמונת קרקו או פתק לבן עם תמונת סוגלו , ולשלשל 
את המעטפה לקלפי . סוגלו , טכנוקראט בן 65 , היה בעבר בהנהלת הבנק העולמי . 
