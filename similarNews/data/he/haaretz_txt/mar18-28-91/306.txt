לא . כל ההקצבות ניתנו דרך סעיפי תקציב המדינה בצורה מסודרת . אף פעם הכסף 
לא הספיק , אבל הסתדרנו גם בלי הכספים הייחודיים . נפשי סולדת מדרך זו . 
הדרך החלופית היא שכל שר יילחם על תקציב משרדו , כדי שיוכל לספק את צרכי 
המגזר שעליו הוא ממונה . אבל אין להפוך זאת לשוק של שתדלנויות , מקח וממכר 
למוסד מקורב , פלוני או אלמוני . לא משאירים להם ברירה . אם זו השיטה להשיג 
תקציבים אז גם להם מגיע , ואין זה הוגן להשאיר אותם מחוץ לתמונה , או לקפח 
אותם . גם המערך והליכוד דורשים היום הקצבות מיוחדות . אם כבר מדובר במשבר 
ממשלתי , הייתי מעדיף שהוא יתרחש על רקע אידיאולוגי , ולא על רקע כספי . 
גם בתקופתי המפד"ל היה מעורב במשברים ממשלתיים קשים , אבל על רקע שאלות 
אידיאולוגיות עקרוניות כמו החינוך הדתי , מיהו יהודי וכדומה . אני לא הייתי 
מפיל ממשלה בגלל כספים . הייתי מלא מרירות , אבל לא הייתי עוזב בשל כך 
את הממשלה . טענה זו אינה נכונה . הישיבות האלה לא קיבלו את המגיע להן , 
לא משום שנתנו יותר לישיבות אחרות , אלא משום שהמדינה אף פעם לא נתנה מספיק 
למוסדות הדת . לעומת האוניברסיטאות , הישיבות תמיד קופחו . אפשר לפתור 
את הבעיה . התגברנו כבר על משברים הרבה יותר מסובכים . זה לא הזמן להפיל 
ממשלה , מאחר שבפנינו ניצבות בעיות קשות וקיומיות . יש לתקצב את כל התמיכות 
בתקציב המדינה , על - פי החלוקה למשרדים , ולא להשאיר נושאים אלה לרגע 
האחרון . ראש הממשלה צריך להתערב אישית בנושא כדי לפתור את הבעיה . עכשיו 
זה לא רק עניינן של המפלגות הדתיות . כולם נהנים היום מהכספים הייחודיים . 
מן הראוי שדרישת המפד"ל תתקבל , והכספים הייחודיים יבוטלו . אני באמת חושב 
שיש לבטל את השיטה , אבל אין לבטל את התמיכה במוסדות הדת . הטענה כי מימון 
מוסדות הדת והפעילות התורנית בא על חשבון קליטת העלייה , פתרון בעיית המים 
וכדומה , היא טענה אווילית . אי אפשר להשבית את חיי התרבות והתורה . 
אם למשל יש מוסדות שזוכים במימון , אבל למעשה הם לא קיימים בפועל , זו 
שחיתות וצריך להילחם בה . יש מספיק טענות צודקות כלפי מוסדות הדת ושיטת 
מימונם , ולא צריך להוסיף עליהן טענות אוויליות . לדעתי , הדרך שאנחנו 
נהגנו בתקצוב המוסדות על - פי מספר האנשים שאותם הם משרתים היתה הוגנת 
יותר , ומנעה מצב שבו מוסד של חמישה איש יקבל לידיו עשרות אלפי שקלים . 
בוודאי שהייתי רוצה , אבל מה שמדאיג אותי יותר זה הנושא המדיני , ולא הבעיות 
הכספיות , ובנושא זה הייתי רוצה להיות מעורב . הייתי שמח אם את האנרגיה 
שמשקיעים כיום במאבק על התקציב , ישקיעו חברי הכנסת והשרים במאבק על השלום . 
