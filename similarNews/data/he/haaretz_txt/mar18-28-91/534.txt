לספירה הזדעזעה ארץ - ישראל באחת מרעידות האדמה הקשות שפקדו אותה , שתועדה 
במקורותינו כ"רעש שביעית " . ירושלים על מסגדיה וקריית השלטון המוסלמית שבה 
נפגעו קשות , וכך גם ארמון החורף של כליפי בית אומייה ביריחו . יותר מכל 
נפגעה בית - שאן . שוקיה ובתי הציבור , כבתי המגורים , קרסו כאילו היו 
בנייני קלפים . עמודים וקשתות נפלו על רצפות הרחובות , וקירות אבן התרסקו 
אל האדמה . מאה ועשר שנים קודם לכן עברה בית - שאן זעזוע לא פחות חמור : 
צבאות ערב כבשו בסערה את העיר . כמה כנסיות נהרסו , הלוחמים נהרגו , אך 
העיר ברובה נותרה על כנה . מבני התיאטרון והאמפיתאטרון , שיצאו מכלל שימוש 
עוד תחת השלטון הנוצרי - ביזנטי , הפכו לשווקים ולמבני ציבור אזרחיים וצבאיים . 
קפמאבינשרידי הפאר של בית - שאן נותרו בהריסותיהם במשך מאות שנים . תחת 
שלטון העותמנים נבנתה בית - שאן כעיירת בדווים בשולי העיר הביזנטית . מרבית 
השטח על מבניו החשובים עובד כשטחי גני ירק , וכך ניצל . חפירות סדירות ויזומות 
נערכו עוד בתקופת המנדט הבריטי על התל העתיק של בית - שאן ובסביבותיו . 
נחשפו מנזר ורצפת פסיפס מרהיבה שנשמרה תחת גגות . בתל הגבוה נחשפו שרידי 
המצודות הכנעניות והמצריות שעמדו שם בסוף האלף השני לפנה"ס , ובהם תגליות 
של פיסול וכתובות מן החשובים שנמצאו בארץ . חלקם מוצגים במוזיאון רוקפלר 
שבירושלים . עדנה נודעה לעתיקות בית - שאן לאחר הקמתה של מדינת ישראל . 
הצרכים לספק עבודה יזומה לעולים חדשים שיושבו בעיר לאחר מנוסת תושביה הערבים 
במלחמת העצמאות , הביאה לחשיפת התיאטרון , שחלקים נכבדים ממנו נראו , 
והוא שימש כשוק יום הששי עוד בימי המנדט . במרוצת הזמן נחשף גם בית - כנסת 
בעל רצפת פסיפס יפה . במשך השנים הוציאו רשות העתיקות והמכון לארכיאולוגיה 
באוניברסיטה העברית שתי משלחות לשטח שהחלו חופרות באזורים שבין התל לבין 
התיאטרון , ובימים אלה נמצאת עונת חפירות נוספת בעיצומה . חשיפת מבנים עתיקים 
דורשת לא רק את שיחזורם אלא גם את שימורם . באתרים רבים אנו מוצאים שכבות , 
אחת על גבי השנייה . לעתים שרידיהן של שכבות שונות מספרות סיפור שונה וחשוב , 
ועל החופרים לקבל החלטות קשות , במי לבחור ומה להציג לפני קהל המבקרים . 
בבית שאן בעיה זו קשה עוד יותר . בחפירה נחשפה פעולת הרס מרשימה בשל אותה 
רעידת אדמה . על רצפות הרחובות נפלו טורי עמודים נושאי קשתות . חשיפתן 
מראה תמונה של דקה אחת לאחר החורבן . איך לשמר ולשקם את מצב החורבן הנדיר , 
שהוא בעל ערך רב בעולם הארכיאולוגיה ? מצד שני , חשוב לשחזר את הרחוב 
על חנויותיו , כדי שהמסייר באתר יוכל לחוש מעט מטעמה של בית - שאן דקה או 
שתיים לפני רעידת האדמה . שתי המגמות סותרות , ומחשבת חופרי בית - שאן ומשמריה 
היא לקיים את שתיהן : לשחזר קטעים מן הרחוב הנפול , ולהותיר קטעים אחרים 
במצבם הנפול . גם בשיקום התיאטרון היתה בעיה עד להיכן להגביה את אחורי הבמה . 
בימים שהתיאטרון עמד על תלו התנשאה היא למלוא גובה מושביו , עד לגובה של 
שלוש קומות . בימינו , כשמושבי התיאטרון נותרו רק עד מחצית גובהם , כיצד 
ייראה מבנה אחורי הבמה אם יורם למלוא גובהו ? הדרך שנבחרה היא שילוב . 
מעלים את המבנה בשלבים ורואים כיצד הוא הוא משתלב בסביבתו . פרנסי בית - 
שאן תולים תקוות רבות באתר העתיקות כמוקד למשיכת תיירות פנים וחוץ , שתביא 
ליצירת מוקדי פרנסה למספר נכבד של משפחות בעיירה : מתן שירותי אחזקה , 
שירותי תיירות כגון הדרכה , לינה ואכילה ומכירת מזכרות . יש לנהוג באיפוק 
ובריסון רב , ולראות שלא ישתלט פיתוח השירותים על נוף העתיקות , שהן העיקר 
בעניין הזה . כל מבנה שירותים חדש , ורצוי שיהיו מעט ככל האפשר , צריך 
להתגמד מול שרידי העבר . בין מבני השירותים ההכרחיים ראוי למנות את מרכז 
המבקרים שבתכנונו כבר עוסקים . מבנה זה על שפת האתר , וקצת הרחק ממנו , 
יכלול את כל הכרוך בשירותי הכניסה , לרבות מסעדה ואפשרות למנוחה . ראוי 
שיהיו בו אגפים של תצוגות ותערוכות המפשטות את הסברי האתר , באמצעות שרטוטים 
וצילומים , מודלים וציורים . מזג האוויר בבית - שאן , הקיצי כמעט כל השנה 
והחם מאוד עד מחנק בחודשי הקיץ , מחייב חדרים ממוזגים לכל הפעילויות . בארצות 
אירופה , באתרים כמו דלפי או אולימפיה ביוון , קמה תעשיית מלונות ליד האתרים . 
אך שם מצויים אותם אתרים במרחק של זמן נסיעה רב ממרכזי תיירות אחרים שבהם 
תשתיות טובות יותר ללינה . קפמאבינבית - שאן , לעומת זאת , מצויה במרחק 
של כעשרים דקות נסיעה מטבריה , שבה יש גם היצעים רבים הטמונים בכינרת ובאתרים 
בסביבה . קרבתה לבית - שאן אינה מותירה סיכויי לינה רבים בבית - שאן . 
הטיעון שמדובר בהשקעות פרטיות ולא בכסף ציבורי לצרכים אלו אינו מדויק , 
שכן בניין מלונות מחייב תשתיות יקרות , שהן מחובת הרשות המקומית . משקיעים 
שלא יוציאו את השקעתם יחזרו לממשלה בדרישה לפצותם . ייתכן שיש מקום לבניית 
בית - ספר שדה , ואולי אכסניית נוער , שיוכלו לתת סיוע למטיילי תרמילי 
הגב . גם באלו אסור לתלות תקוות יתר . מזג האוויר החם במרבית ימות השנה 
מאפשר לינה תחת כיפת השמים . חשוב להביא את כל היסודות הללו לדיונים לפני 
קבלת החלטות , ולא לערבב רגשות עזים כלפי האתר , שחשיבותו הארכיאולוגית 
היא עצומה , בעניינים שמהותם כלכלית טהורה . 
