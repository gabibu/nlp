אגודת מהנדסי הערים בישראל מותחת ביקורת על תוכניות הבינוי לעולים של משרד 
השיכון . במכתב לשר הבינוי והשיכון , אריאל שרון , הביא המהנדס אשר שולמן , 
יו"ר האגודה , את תמצית ההחלטות שהתקבלו בכינוס השנתי של מהנדסי הערים 
בישראל , שהתקיים בשבוע שעבר באילת . בהחלטותיה מתחה האגודה ביקורת על מגמות 
הפרבור בתוכניות הבנייה החדשות למגורים : " פריסה פרברית היא בזבזנית בקרקע , 
מעודדת רמת מינוע גבוהה ויש בה סכנות של ניכור חברתי " . האגודה רואה בדאגה 
גם את היוזמה לפריסת שכונות דיור זמניות של מאות ואלפי מגורונים באתר אחד . 
מהנדסי הערים קראו למתכננים , לוועדות ההיגוי ולקבינט העלייה להסיק מסקנות 
תוך כדי תהליך התכנון , כדי לאפשר השפעה על התכנון המפורט המבוצע ברשויות 
ועל הביצוע המואץ בשטח . כמו - כן הם קוראים לדאוג לפיתוח תשתית לאומית 
לטווח ארוך , אשר תאפשר פיזור אוכלוסין , יצירת מנוף לפיתוח התעסוקה ושיפור 
איכות החיים . אגודת מהנדסי הערים מציעה למצות את האינווטר הבנוי הקיים , 
שיקום ופיתוח מרכזים ושכונות של ערים ותיקות , להבטחת קליטת עלייה מהירה 
והקטנת פערים . עוד מציעה האגודה לפתח שניים - שלושה אזורים מטרופוליטניים 
מסביב למרכזים חדשים , ובצפיפות אורבנית מאוזנת ; להכפיל את מספר המרכזים 
האוניברסיטאים " כעוגנים לאזורים הצפופים ורבי העוצמה , שימשכו אחריהם 
מקורות תעסוקה עתירי ידע ושירותים בין - לאומיים ברמה גבוהה " ; ולראות בנגב 
בכלל ובנגב הדרומי בפרט פוטנציאל פריסה עדיף , הן בגלל מצאי הקרקע והן בגלל 
יתרונות האקלים והנוף . אגודת מהנדסי הערים הביעה את תמיכתה בחקיקה החדשה 
בנושא זירוז הוצאת היתרי בנייה ( תיקון 13 לחוק התכנון והבנייה ) , שכן 
יישום החוק יביא לידי פישוט וזירוז משמעותי בהליכי הוצאת היתרי בנייה . 
יחד עם זאת , יש לדעת האגודה להשאיר בידי הרשות המקומית את אפשרות הפיקוח 
הארכיטקטוני על הבנייה הנעשית בתחומה . האגודה הביעה גם את תמיכתה בהצעה 
ש"מורשה היתר " יהיה אדריכל בלבד , כדי להעלות את רמת התכנון . עם זאת , 
ביקרה האגודה האפשרות בהצעת החוק להעניק להנדסאים להיות מורשי היתר . כמו - 
כן הביעה התנגדותה לסעיף המוצע בחוק , שלפיו ערעור על בקשה שנדחתה מתקבל 
אם רשות הרישוי המחוזית לא דנה תוך פרק זמן קצוב . הסדר זה קובעת אגודת 
מהנדסי הערים מוציא בפועל מהרשות המקומית את כל הסמכויות שיש לה ומטיל את 
כל העומס על הרשות . 
