בצה"ל הוחלט להדיח מתפקידם תשעה קצינים בחיל האוויר , שהיו מעורבים בפרשת 
תא"ל רמי דותן . גורמים צבאיים מסרו כי בדיון שהתקיים שלשום בלשכתו של הפרקליט 
הצבאי הראשי , תא"ל אילן שיף , בהשתתפות גורמים בחיל האוויר , נדון עניינם 
של הקצינים החשודים בביצוע העבירות בפרשת רמי דותן . בסיום הדיון הוחלט כי 
תשעת הקצינים ישוחררו מתפקידם בצה"ל , ובמקביל תיבדק גם הסוגייה המשפטית 
בעניינם . מדובר בקצינים בדרגות סא"ל , רס"ן וסרן , אשר עסקו כולם בעבודה 
מקצועית עם ראש להק ציוד לשעבר , תא"ל דותן , העומד לדין בימים אלה וממתין 
לגזר דינו בבית הדין הצבאי המיוחד במטכ"ל . הקצינים שבהם מדובר עברו עבירות 
שנעשו על פי הוראתו והדרכתו של תא"ל רמי דותן , בעת שהיה מפקדם וכן הביאו 
לשיבוש מהלכי חקירה והעלמת ראיות , הם חשודים , בנוסף , גם בסיוע לדותן . 
גורמים צבאיים אמרו כי תשעת הקצינים מחיל האוויר אינם מעורבים בעבירות שוחד , 
מרמה וגנבה , בהן הורשע תא"ל דותן . בשבוע הבא אמור בית הדין הצבאי המיוחד 
להודיע אם הוא מקבל את עסקת הטיעון שנעשתה בין הפרקליטות הצבאית לבין רמי 
דותן , לפיה ייגזרו עליו 31 שנות מאסר , הורדה לדרגת טוראי וגירוש מצה"ל . 
גורמים צבאיים אמרו כי עם הדחתם של תשעת הקצינים , מסתיימת פרשת דותן . 
בחיל האוויר קיבלו בתדהמה את ההחלטה להדיח מתפקידם את תשעת הקצינים . עם 
זה , מפקד חיל האוויר , אלוף אביהו בן - נון , סומך את ידו על כל פעולותיו 
של הפרקליט הצבאי הראשי בנושא זה . שר הביטחון , משה ארנס , מינה , לא 
מכבר , ועדה מיוחדת שבראשה עומד רו"ח יחזקאל פלומין , לבדיקת ההיבטים הביטחוניים 
של הרכש שמבצע להק ציוד של חיל האוויר , ולהפקת הלקחים בעקבות פרשת דותן . 
בנוסף , הוקמה בחיל האוויר ועדה פנימית , אף היא למען הפקת לקחים מפרשת 
דותן . הפיקוח בחיל האוויר בנושאי רכישות מגורמים זרים , הודק . 
