ואשינגטון ( מיוחד ל"הארץ " ) . עסקת הטילים החדשה בין סוריה לצפון - קוריאה 
כוללת לא רק טילים מדגם סקאד - סי משופר , אלא גם טכנולוגיה לבניית טילים 
מסוג זה במפעלי התעשייה הצבאית של סוריה . החלק הטכנולוגי בעסקה זו הוא 
מרכזי , ומיועד לאפשר לסוריה בטווח ארוך עצמאות מלאה בייצור טילי הסקאד , 
בסיוע טכנולוגיה ויועצים מצפון - קוריאה ; כך מסרו מקורות יודעי דבר בממסד 
הביטחוני האמריקאי . טילי סקאד - סי הנכללים בעסקה כבר נשלחו בימים האחרונים 
מצפון - קוריאה לסוריה , והגיעו בסוף השבוע לנמל לטאקייה שבצפון המדינה . 
בנוסף לכך , רכשה סוריה גם משגרים ניידים לטילי סקאד . לרשות הסורים עומדים 
בסך - הכל כמה מאות טילי קרקע - קרקע מסוגים שונים . בנוסף לטילים שהגיעו 
מקוריאה , מצוידת סוריה גם בטילי פרוג לטווח קצר , בהם נעשה שימוש במלחמת 
יום הכיפורים ; בטילי סקאד מקוריים לטווח של כ003 ק"ם ; ובטילי אס - אס12 , 
שהם טילים מדויקים מאד לטווח של כ001 ק"ם . לטילי הסקאד ולטילי האס - אס12 
ישנם גם ראשים כימיים . היכולת הכימית פותחה בסוריה כבר לפני כמה שנים , 
וידיעות על כך הגיעו לישראל לפני תקופה ארוכה . שר הביטחון לשעבר , יצחק 
רבין , הצביע לפני כמה שבועות על יכולתה הכימית של סוריה . בישראל עוקבים 
בדאגה רבה אחר ההתחמשות הסורית . שר הביטחון משה ארנס הביע דאגה זו כשנועד 
לשיחה עם מזכיר המדינה האמריקאי , גיימס בייקר . גורמים בישראל מציינים 
כי מדיניותה של סוריה בעת המלחמה במפרץ חיזקה את מעמדה בקרב מדינות המערב , 
המסייעות לה כעת . ראש המכון למחקרים אסטרטגיים באוניברסיטת תל - אביב 
האלוף ( מיל ) אהרן יריב , אמר כי לא מן הנמנע שסוריה תתקיף בעתיד את 
ישראל במתקפת - פתע , כדי לכבוש את רמת - הגולן . לדבריו , סוריה היא 
כיום הסכנה העיקרית לביטחונה של ישראל . הוא קרא לממשלה להגיע למו"ם עם 
דמשק , מתוך עמדת כוח . גורמים ביטחוניים ציינו כי בידי סוריה מטוסי קרב 
רבים וכ000 , 4 עד 000 , 5 טנקים חדישים ביותר . מזכיר המדינה האמריקאי , 
גיימס בייקר , אישר ביום חמישי שעבר את דבר התחמשותו של הצבא הסורי ואת 
רכישתם שך הטילים הצפון - קוראניים , במסיבת עיתונאים משותפת עם עמיתו פארוק 
א - שרע , בסיום פגישתם בדמשק . 
