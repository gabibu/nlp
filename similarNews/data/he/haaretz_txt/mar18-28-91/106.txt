התקציב לא עונה על בעיית התעסוקה . היעד המרכזי שבו אמור לטפל התקציב הוא 
התעסוקה לעולים ולדורשי עבודה ותיקים . שר הבינוי והשיכון , אריאל שרון , 
לוחם הרבה למען זירוז הקמת דירות לעולים , כי צריך לתת להם קורת גג . 
אך צריך להיות ברור שאם לא תהיה תעסוקה לעולים , הם יברחו מפה כי לא יסכימו 
לחפש אוכל ברחוב . לפני כמה שנים הוכח כי האינפלציה בישראל יכולה להיות מבוקרת . 
אך עתה , רואים עלייה של המדד והדולר כמעט ואינו משתנה . מי שאינו רוצה 
לעשות פיחותים מחשש לעליית האינפלציה , עליו לדאוג להוזלת עלויות הייצור 
והיצוא , ואת היעד הזה איננו רואים בתקציב המדינה . יש לזכור כי טורקיה 
ומזרח אירופה מתחרות בנו ביצוא סחורות לאירופה , אך שם עלות העבודה והייצור 
זולה מבארץ . איך רוצים להגדיל היצוא מבלי לסייע בהוזלת העלויות ? הבעיה 
היא שהממשלה והשרים , שהם בעצם חלק מהתקציב , אינם יושבים יחד כדי להחליט 
בצורה חד - משמעית מה סדר העדיפויות . כל אחד מהם צריך לוותר קצת . לוועדה 
מוקצבים 3 חודשים לדון בחוק התקציב , ובחוק ההסדרים במשק , המעגן את החלטות 
התקציב . בתקופת כהונתי נהגנו לזמן את שר האוצר , נגיד בנק ישראל , פרופסורים 
לכלכלה ומומחים , בכל פעם שהיה דיון בנושא חשוב , והשתדלנו לדון בנושאים 
השונים באופן יסודי . היו שנים שכל חבר ועדה לקח על עצמו ללמוד תקציב של 
משרד מסוים , ואח"ך היה מוביל את הדיון בוועדה עם השר הממונה . לא תמיד 
יכולנו לשמוע את כל הצדדים , אך גם לאחר סיום הדיונים על תקציב המדינה היינו 
מזמנים את השרים לדיון בהעברות תקציביות ודנים בעצם בתקציבי המשרדים . אני 
מקווה שחברי ועדת הכספים דואגים לכך שהתקציב לא יעבור בלי בדיקה יסודית . 
הרגשתי בכנסת טוב מאוד והסתדרתי יפה עם כולם בכנסת . כיום יש לי אחריות 
על יותר מ000 , 1 עובדים ועל יצוא גדול . הפעילות שלי מעניקה לי סיפוק . 
אבל כל פעם שמתקיים דיון בנושא כלכלי חשוב , אני חושב לעצמי : הלוואי 
והייתי יכול לקחת חלק בדיונים . 
