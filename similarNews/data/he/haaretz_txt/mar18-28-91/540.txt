( ע ) . אהרן אברמוב , בן 34 , סנדלר במקצועו , שעלה ארצה בראשית השנה , 
הואשם ביום ששי בבית המשפט המחוזי בתל אביב בניסיון לרצוח את אשתו . בכתב 
האישום נטען כי בני הזוג היו מסוכסכים ביניהם . בשעות הבוקר של יום שבת 
בשבוע שעבר , בחדרם במלון דוד המלך בנתניה , הודיעה האשה לבעלה בעת ריב 
ביניהם , כי היא מתכוונת לעזוב אותו . בתגובה גירש אותה הנאשם מן החדר . 
באותו יום , סמוך לשעה חמש לפנות ערב , חזרה האשה לחדר . הנאשם המתין 
לה כשהוא אוחז בידו מכשיר חד ששימש אותו בעבודתו כסנדלר , איים עליה ואמר 
לה כי יחסל אותה . לפי כתב האישום , האשה לא התייחסה לדבריו והחלה שוטפת 
כלים . הנאשם הלך אחריה ודקר אותה עשר דקירות באזור הבטן והחזה באמצעות 
המכשיר החד . היא אושפזה בבית החולים ונותחה . בבקשה לעצור את הנאשם עד 
לתום ההליכים נטען , כי מדובר במעשה חמור ביותר שאך בנס הסתיים כך , וכי 
יש בו כדי ללמד על אופיו האלים של הנאשם ועל הסכנה הטמונה בו לשלום אשתו . 
השופט ציין כי מדובר בעבירה שנעשתה באלימות ובאכזריות תוך שימוש בנשק קר . 
הוא הורה למנות לנאשם סניגור דובר רוסית ודחה את הדיון בבקשה לעצרו עד לתום 
ההליכים ל82 בחודש . 
