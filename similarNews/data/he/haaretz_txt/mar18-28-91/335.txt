מלחמות בכלל , ואלו שבעידן המודרני בפרט , אינן מסע הרפתקאות . מקובלת 
ההנחה כי במלחמה יש שלושה שלבים עיקריים : פתיחה , ניהול וסיום . שלב 
הסיום הוא עפ"י רוב הקשה והבעייתי ביותר . ניצחונות צבאיים על פי רוב 
לא הניבו פירות מדיניים אלא היו נדבך נוסף בהמשך הסכסוכים הבין - לאומיים 
ובסיס לפריצת מלחמות נוספות , כפי שהיה במלחמות ישראל - ערב . בשל כך עולה 
השאלה כיצד ניתן לתרגם את הניצחון הצבאי של מדינות הברית , בראשות ארה"ב , 
על עיראק להסדרים מדיניים יעילים מאלה שהיו ערב המשבר , לשם שמירת היציבות 
האזורית והמערכתית . לשם כך על מקבלי ההחלטות לעמוד על משמעות המושגים ניצחון 
צבאי מול ניצחון מדיני , ומה שביניהם . ניצחון צבאי הוא הכרת הצד המובס 
בתבוסתו ( אובדן כוחו הצבאי , נטישת היעדים שקדמו למלחמה והתערערות האמון 
של העם בשלטון ) מצד אחד , ויכולת המנצח להחזיק בניצחונו מצד אחר . ניצחון 
צבאי נמדד בעיקר בטווח הקצר . ניצחון מדיני הוא שיפור תוצאות מדיניות עקב 
המלחמה , שימת דגש עיקרי על יצירת הסדרים ליציבות תת - מערכתית שבה התנהלה 
המלחמה כך שתקרין על יציבות המערכת הבין - לאומית . ניצחון מדיני נמדד בעיקר 
בטווח הבינוני והארוך . הדיפלומטיה היא שלב המעבר בין ניצחון צבאי למדיני . 
שלב ביניים זה הינו קריטי לא פחות משלב המלחמה , ולעתים רב בו הנסתר על 
הגלוי עקב השימוש בדיפלומטיה חשאית בצד זו הגלויה . להלן תרחישים שונים לסיום 
מלחמות ותוצאותיהם העיקריות : הכרת המובס בתבוסתו עקב שיקולי עלות ותועלת 
שלפיהם עדיף להיכנע ולעלות על נתיב השלום . המובס מגיע למסקנה כי הוא הגורם 
לתבוסתו וכי זוהי תבוסה טבעית כאשר מולו ניצב כוח עדיף של מעצמת - על או 
של קואליציה רחבה של מדינות , ומכאן שהוא יפעל לשידוד מערכות תפיסתי לפתרון 
סכסוכים בדרכי שלום . אי הכרת המובס בתבוסתו ואי הכרתו בזכות המנצח להפעיל 
את עוצמתו , ומכאן המשך במאבק בכל דרך אפשרית , לרבות דרך הטרור . הצד 
הנכנע מפסיק להיות יישות מדינתית כפי שזו היתה בעבר ובמקומה מוקם סדר מדיני 
חדש ( כדוגמת גרמניה ויפאן לאחר מלחמת העולם השנייה ) . ניצחון צבאי חלקי 
שבצדו אפשרויות מגוונות בשלב שלאחר סיום המלחמה : הכרה של הצד המפסיד ביכולתו 
המוגבלת להמשיך ולהילחם , ועקב כך החלטתו לעצור את הפסדיו ולמלט עצמו כל 
עוד נפשו בו . הכרה זו תלויה כמובן בטיב המשטר ובאופי השליט . הכרת הצד 
המנצח בכך שאינו מסוגל להביס באופן טוטלי את הצד האחר , גם עקב אילוצים 
מדיניים , ומתן פתח למפסיד למשא ומתן כל עוד כבודו ויוקרתו לא נרמסו . ניצחון 
חלקי של שני הצדדים , דהיינו מצב תיקו , שלפיו כל צד רואה עצמו כבעל יכולת 
לנצח . מכאן קיימת האפשרות להמשך הסכסוך ולפריצות מלחמות בעתיד . ניצחון 
חלקי של הצדדים הנצים והכרתם במגבלותיהם הצבאיות , הכלכליות , החברתיות 
והפוליטיות , והליכה עקב כך לפשרה ולמו"ם לשלום . שני מקבצים של מצבים אלה 
יש בהם כדי להזמין , בשלב סיום המלחמה , גורמי תיווך ובוררות שלא היו בהכרח 
צד ישיר במלחמה . אין להוציא מכלל אפשרות שהמתווך אף יכפה את רצונו על הצדדים , 
כך שהוא יוכל להעניש את מפר ההסכם או לפצות את הנפגע מהפרתו . גורמים 
אלה צומחים משלושה מקורות עיקריים : מדינות שיש להן אינטרסים ברורים בסכסוך 
ובאופיו העתידי של האזור שבו התנהלה המלחמה . מדינות שאין להן אינטרסים חיוניים 
כלשהן מפריצת הסכסוך ומסיומו . ארגונים בין - לאומיים ומידת האמון שנותנים 
בהם הצדדים הנצים . מבין שלושת המקורות הנ"ל נודע למקור השלישי בראשות האו"ם 
תפקיד מיוחד במלחמה הנוכחית , כפי שהדבר הודגש לכל אורך המשבר שבו התקבלו 
21 החלטות במועצת הביטחון בנושא זה , בד בבד עם ירידת גורמי התיווך המסורתיים 
שהיו מעורבים בסכסוך הישראלי - ערבי עת שימש זה שדה התגוששות לשתי מעצמות - 
העל . אך לנוכח השינויים הגיאופוליטיים שהתחוללו בשנים האחרונות , ועקב 
השתתפותה הישירה של ארה"ב במלחמה , אין היא יכולה עוד לשמש כמתווך בלבד 
אלא כשותף מלא . בעובדות אלו יש כדי להעלות את קרנם של גורמי תיווך אחרים , 
שחלקם חדשים , יחד עם שמירת מקום נכבד לברית - המועצות . נוכח האפשרויות 
המגוונות לסיום מלחמות שעיקרם הוזכרו לעיל , גם יצירת ההסדרים המדיניים 
מגוונים אף הם , ולהלן העיקריים שבהם : מודל מאזן כוחות שלפיו המדינות המעורבות 
בסכסוך יהיו חלק מקואליציות דינמיות המאזנות האחת את האחרת כדי למנוע מצב 
מונופוליסטי של אחת מהן , שהוא מתכון בדוק להתקפה בעתיד . מודל ההרתעה שלפיו 
צד אחד יכול להניא צד אחר מלתקוף אותו עקב שיקולי עלות ותועלת של הצד האחר . 
ראוי להדגיש שההרתעה פועלת מול מקבלי החלטות רציונליים . סיום מלחמה כשבצדה 
הסכמים לפירוק ולבקרת נשק לשמירת היציבות ולמניעת הפרתו של הסטטוס - קוו 
שיש בו כדי לדרדר את המצב למלחמה . סיום המלחמה והליכה לקראת הסדר כולל שיפתור 
את כל הסכסוכים . במאה הנוכחית היו עשרות מלחמות , וביניהן שתי מלחמות עולמיות 
שבסיומן ניסו המדינות המנצחות לקבוע סדר חדש . כך היה בתום מלחמת העולם 
הראשונה עת הוקם חבר הלאומים ביוזמת ארה"ב , אף כי היא לא היתה חברה בו , 
ואשר בבסיסו עמד הרעיון של " כולם למען אחד ואחד למען כולם " . הסדר של 
ביטחון קיבוצי זה לא מנע את פריצת מלחמת העולם השנייה , שגם בסיומה הושתת 
סדר בין - לאומי חדש על בסיס דו - קוטבי של שתי מעצמות - על ושני גושים עיקריים 
מאחוריהן , והקמת ארגון האו"ם . יש להניח כי ההרתעה הבלתי קונוונציונלית 
ושיקולים רציונליים שנבעו ממנה , מנעו מלחמה עולמית , וכך נשמרה יציבות 
יחסית של המערכת במשך כארבעים וחמש שנים . אך הסדר זה לא מנע את קריאת התיגר 
של מעצמה אזורית עיראק בהנהגתו של סדאם חוסיין על המערכת הבין - לאומית 
המתגבשת בתום המלחמה הקרה . האם לנוכח תבוסתה של עיראק ולאחר הכרזתו של 
נשיא ארה"ב , גורג בוש , ב82 בפברואר , כי " המלחמה הזו מאחורינו " , 
יביא סיום המלחמה במפרץ הפרסי לתוצאות מדיניות מוצלחות לצד המנצח ? יש 
לזכור כי בסדר הבין - לאומי המתגבש מחדש הפכו יחסי ההרתעה ההדדיים בין שתי 
מעצמות - העל ליחסי תלות הדדיים שבהם משמשת ארה"ב למעשה מעצמת - העל היחידה , 
אך עם זאת אין לזלזל עדיין בכוחה הצבאי של בריה"ם על אף קשייה מבית . מהם , 
אם כן , הנושאים העיקריים שיש להביאם בחשבון כאשר מתרגמים את הניצחון הצבאי 
במלחמה הנוכחית לניצחון מדיני ? להלן כמה מהם : ההשפעה של המשך נוכחותה 
של ארה"ב באזור על מידת הלגיטימציה שתינתן לה על ידי מדינות האזור ; סכנות 
אפשריות עקב העתקת כללי משחק הננקטים בתת - מערכת אחת אל האחרת בלי להתחשב 
די הצורך במורשת התרבותית של המקומיים ; השלכות של ניסיונות אמריקאיים אפשריים 
להקמת משטר פרו - מערבי בעיראק ולהשלטתו על שאר המדינות המוסלמיות שאינן 
אוהדות את הזר באזור ; תגובת בריה"ם נוכח השפעהנוכחות אמריקאית בקרבת גבולה 
הדרומי ; אופן הפיצוי שתיתן ארה"ב ל82 המדינות שהיו בקואליציה עמה מול עיראק 
ואופן הענשת אלה שטירפדו את מהלכיה ; המחירים שיידרשו השחקנים השונים בזירה 
לשלם , בהנחה שאין ארוחות ניתנות בחינם ; השפעת סיום המלחמה על מעמדם המדיני 
של שחקנים אלה בזירת המזרח - התיכון , ובכלל זה אש"ף . באזור המפרץ הפרסי 
מצוי למעשה הברז הראשי לנוזל שמניע את גלגלי כדור הארץ הנפט . בשל כך תידרש 
התייחסות מיוחדת למניעת סכנות עתידיות על מקורות האנרגיה העולמיים בעתיד , 
ויש אפוא גם להביא בחשבון את הגורמים הבאים : השפעת תבוסתה של עיראק על 
המשך קיומם של משטרים טוטליטריים אחרים באזור ובעולם ; אפשרויות למניעת 
מצב שעיראק תחומש ותהווה איום מחדש כפי שקרה עם גרמניה בין שתי מלחמות העולם ; 
השפעות אפשריות של פירוק נשק בעיראק שלאחר המלחמה על תהליכי פירוק נשק במדינות 
אחרות באזור , לרבות ישראל ושכנותיה , ולאור זאת החשש מפני מלחמה בין מדינות 
האזור . אפשרויות מניעת התופעה " עולם כמנהגו נוהג " שלפיה ימשיכו ספקיות 
הנשק , לרבות אלו המערביות , לחמש את מדינות האזור ; דרכים למניעת ריק 
מדיני בעיראק בתום המלחמה עקב ההטרוגניות באוכלוסייה העיראקית שבה שולט המיעוט 
הסוני על הרוב המכריע השיעי וההשלכות של ההתקוממויות הפנימיות בעיראק על 
המבנה הגיאופוליטי באזור . לנוכח שאלות אלו ואחרות ולנוכח האפשרויות השונות 
לסיום מלחמות , ניתן להניח שמלאכת תרגום הניצחון הצבאי במזרח התיכון לניצחון 
מדיני לא תהיה קלה . הזמן העומד לרשות ארצות הברית להניע מהלכים מדיניים 
במזרח התיכון , כולל סוגיית הסכסוך הישראלי - הערבי , מוגבל נוכח אילוצים 
מבית הבחירות המוקדמות בארצות הברית ונוכח אילוצים מחוץ אפשרות צמיחתו 
של כוח מדינתי או בין מדינתי במערכת הבין - לאומית שיאזן את ארצות הברית . 
כאשר רוצים בהצלחתו של סדר בין - לאומי חדש , אין להתעלם מהסדר הישן ומהממד 
התרבותי שבו חיה האוכלוסייה הנוגעת בדבר על אמונותיה , סמליה וערכיה . 
