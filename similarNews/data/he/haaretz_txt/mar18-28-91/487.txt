הנהלת אוניברסיטת בן - גוריון החליטה להעמיד את רב הקמפוס , יחזקאל סופר , 
לדין משמעתי . החלטה זו באה בעקבות התקפותיו של הרב על הזמנתו של הפרופסור 
האח מרסל דיבואה מהאוניברסיטה העברית , להרצות ביום עיון לזכרו של פרופסור 
פנחס פלאי , אותו קיימה הקתדרה לערכי היהדות באוניברסיטה . במהלך יום העיון 
חילק סופר כרוזים בקמפוס בהם טען כי הרצאתו של דיבואה " אינה אלא פעילות 
מיסיונרית " . דובר האוניברסיטה מסר כי הכרוז אותו הפיץ סופר עומד בניגוד 
לכל מטרות אוניברסיטה יהודית וכי האוניברסיטה לא תסבול דברי בלע , גסות 
רוח וכינויים מעליבים כלפי חברי הסגל שלה ואורחיה . 
