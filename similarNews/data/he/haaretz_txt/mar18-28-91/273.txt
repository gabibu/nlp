הוואנה ( ע"ר ) . משרד ההגנה של קובה הודיע אתמול , כי השלטונות מתכוונים 
לצמצם בצורה משמעותית את תקופת שרות החובה הצבאי , ולהעמידו על שנתיים במקום 
שלוש שנים עד כה . קיצור השרות נעשה במסגרת המאמצים לצמצם את הוצאות הביטחון . 
בהודעה מטעם משרד ההגנה נאמר כי הצעד החדש , שהומלץ על ידי הנשיא פידל קאסטרו , 
לא יפגע בכושר ההגנה הכללי של קובה . קובה מצמצמת את הוצאותיה במרבית התחומים , 
עקב משבר כלכלי קשה שאליו נקלעה . 
