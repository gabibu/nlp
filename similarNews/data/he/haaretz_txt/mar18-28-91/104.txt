את התקנה האוסרת על השקיית גינות ; כך שבינתיים חלפה הסכנה לקיץ צהוב . 
הצעקה הציבורית נגד ההודעה המפתיעה של רפאל איתן נגד הכוונה לפגוע בצורה 
כה קשה באיכות החיים הועילה . השקיית הגינות צורכת רק כ%5 מסך המים , 
אך הפסקתה היתה גורמת לייבוש כל פיסת דשא מרעננת . הוחלט על הקמת ועדה בין - 
משרדית לבדיקת הנושא , שתגיש המלצות בתוך שבועיים . יש לקוות , שההצעה 
להפסיק לגמרי את השקיית הגינות תיגנז . הרעיון למנוע השקיית גינות עלה 
על רקע המשבר המתמשך במשק המים ; משבר שהוא תוצאה של הזנחה מתמשכת וקשור 
לכוח העצום שיש לשדולת המים בכנסת . בשדולה חברי כנסת שנבחרו על ידי הקיבוצים , 
המושבים והאיכרים הפרטיים , ובהשפעתה יש לכל המפלגות הגדולות משימה ברורה : 
למכור מים במחיר הנמוך ביותר לחקלאי , ובמחיר הגבוה ביותר לעירוני . בכל 
פעם שמגיעה לוועדת המים בקשה להעלות את המחיר לחקלאי , חל עיכוב . לעירוני 
מעלים את המחיר בזריזות . התוצאה מדברת כאלף עדים : היום המחיר של מ"ק 
מים לחקלאי הוא 5 . 13 אגורות , ולעירוני בין 24 . 1 ל73 . 3 ש"ח . כלומר : 
פי 5 עד פי 11 ! העובדה שבעלי העניין עצמם הם הקובעים את מחיר המים , גורמת 
לכך שהמחיר אינו ריאלי . וכך נוצר בזבוז עצום , שהביא לשאיבה לא מבוקרת 
של מים מאקוויפר החוף מה שגרם לכניסת מים מלוחים לאקוויפר ולהרס בלתי ניתן 
לשיקום של מאגר חיוני זה . הפתרון ששר החקלאות מציע אופייני למי שלא מאמין 
בחוקי הכלכלה . במקום להעלות את המחיר באופן ניכר , כך שגידולים עתירי 
מים לא יהיו כדאיים יותר , מציע רפאל איתן את הפתרון הטוב פחות : קיצוץ 
במכסות . כלומר , יד מנהלית תחליט היכן לקצץ וכמה . הקיצוץ יהיה , כמובן , 
פוליטי ; לא על בסיס כלכלי . שדולת המים תדאג לכך . הממשלה החליטה בנובמבר 
09 על רפורמה מקיפה במשק המים , אבל דבר לא בוצע . מבקרת המדינה כתבה דו"ח 
קשה על הנושא . היא קבעה , כי הקצאה פזרנית של מים לחקלאות על ידי משרד 
החקלאות , תוך כדי יצירת מחירים נמוכים מלאכותיים , יצרה את הקטסטרופה 
של דלדול בלתי הפיך של מקורות המים . אף על פי שוועדות ציבוריות בדקו את 
הנושא וקבעו כי יש לקבוע מחיר מים ריאלי ( ועדת יעקובי ב17 וועדת ארנון 
ב57 ) , לא בוצעו ההמלצות שהוגשו לשר החקלאות , ומחירי המים לחקלאות לא 
הועלו . נושא המים הוא בבואה נאמנה לחוליי המשק כולו . יש מקורות מוגבלים 
מאוד , אך בכל זאת מבזבזים . מומחים מזהירים שנים ארוכות שהאסון בוא יבוא , 
אך הממסד ממשיך לחלק את מה שאין . במקום לקבוע מחיר ריאלי למים קובעים 
מכסות אדמיניסטרטיוויות על בסיס פוליטי . במקום מדיניות לטווח ארוך יש 
אלתורים דוגמת האלתור האחרון של יבוא מים מטורקיה . את מחיר המים יש לקבוע 
לפי מצב משק המים , כלומר להעלותו מיד , ולהפקיע את קביעתו מידי האינטרסנטים . 
