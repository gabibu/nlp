ואשינגטון ( מיוחד ל"הארץ " ) . נשיא פולין , לך ואלנסה , נתן בסוף השבוע 
שעבר לוואשינגטון שיעור מאלף בישירות של פועל כפיים מגדאנסק . הוא ויתר 
על פרוטוקול דיפלומטי ועל זכותו הפוליטית לניסוחים מעורפלים , הפשיל שרוולים , 
והתעמת פעם אחר פעם עם הבעיה הגדולה ביותר של ארצו בשוק יחסי הציבור האנטישמיות . 
ביום חמישי לפנות ערב הוא עלה לרגל אל אתר מוזיאון השואה , הנבנה והולך 
במרכז ואשינגטון . תחילה במעמד פומבי , ואחר - כך בפגישה סגורה , דיבר 
ואלנסה בגילוי לב מפתיע לא רק על האנטישמיות בארצו , אלא גם על גילויי האנטישמיות 
שלו עצמו . בהופעה נרגשת לפני עיתונאים , במחוות כמעט - תיאטרליות , אמר 
ואלנסה : " אני מתבייש שקיימת אנטישמיות , מתבייש בשביל עצמי ומתבייש 
בשביל אחרים " . על הכרזתו המפורסמת בזמן מערכת הבחירות , בסתיו שעבר , 
כי הוא " פולני ב%001 " , אותה אמר בתשובה לקריאת ביניים על " ריבוי היהודים " 
בממשלת פולין בכל פולין חיים כיום 000 , 5 יהודים או פחות אמר ואלנסה : 
" אמנם נתתי סיבה לחשוב שאני אנטישמי " . הוא אישר שעלה על " מוקש האנטישמיות " , 
ייחס את תשובתו ל"עייפות וקוצר רוח " , והוסיף : " אני מבין ששגיתי " . 
אבל הוא חזר והטעים , כי אין הוא אנטישמי . " קתולי אמיתי איננו יכול 
להיות אנטישמי . אני הולך לכנסייה מדי יום , ודתי אומרת לי שבני ישראל 
הם העם הנבחר . איך אוכל להתייצב נגד אלוהיי ? אינני יכול להיות אנטישמי , 
ועמי איננו יכול " . בנאום לפני מאות מוזמנים במוזיאון השואה הרשמי של ארה"ב 
הודיע ואלנסה , כי הוא מקים כוח משימה נשיאותי למלחמה " נגד אנטישמיות 
ונגד שנאת - זרים " , שישתתפו בו 52 אישים בולטים בחיי החברה והרוח של פולין , 
והוא יהיה כפוף לשניים מעוזריו הבכירים . " פולין הושקתה בדמם של יהודים 
מכל רחבי אירופה " , אמר ואלנסה . " לרוע המזל בחר היטלר בפולין להיות 
אתר ההשמדה . יש לנו , הפולנים , חובה מוסרית מיוחדת ללחום באנטישמיות 
ובקסנופוביה . איננו יכולים להרשות לדעות קדומות לעוות את פני פולין " . 
קפידבינהוא הכריז : " כל זמן שאהיה נשיא , כל זמן שתהיה לי השפעה כלשהי 
בפולין , לא ארשה אנטישמיות " . ואלנסה חזר על ההבטחה הזו גם בפגישתו עם 
ניצולי השואה ; במסיבת העיתונאים שאחריה ; ובהופעה במועדון העיתונות הלאומי 
בוואשינגטון , שלשום . הפגישה עם ניצולי השואה ארכה כ04 דקות . השתתפו 
בה 12 ניצולים , והיא התנהלה בפולנית . אחד ממשתתפיה , סאם בלוך , בן 
66 , אמר אחריה , כי " ואלנסה שמע מפינו דברים שלא שמע אי פעם בחייו " . 
בלוך קרא באוזניו מכתב מידידה ישראלית , אשר תיארה התנהגות אנטישמית גסה 
של חיילים פולנים בכניסה לאתר מחנה טרבלינקה . לפי בלוך , למשמע התיאור 
הזה " ואלנסה התחיל להזיע , זה עשה עליו רושם עמוק . הוא הוריד את מעיל 
הנשיאות , ודיבר במהירות , אמר שעניינים כאלה מכתימים את שמה של פולין " . 
כאשר התלוננו הניצולים על התנהגותו של הדור הצעיר בפולין , הלוקה באנטישמיות 
אף כי לא התנסה בחיים משותפים עם יהודים , " רעד ואלנסה בכל גופו , ממש 
רעד " , סיפר בלוך . בלוך , עובד ההנהלה הציונית בניו - יורק , אמר : 
" אני הופתעתי מהפתעתו של ואלנסה . ברור שבחייו לא שמע דיבורים כאלה . 
איש מעולם לא טרח לספר לו " . אבל בלוך דיבר ללא התלהבות על הוועדה שהקים 
ואלנסה . " אני מכיר קצת את פולין " , אמר ; " ועדה היא ועדה " . משתתף 
אחר בפגישה , מלטון באטניק , סוחר מקרקעין מניו - יורק , אמר על ואלנסה : 
" הוא נשמע כן . נראה לי רציני , לא דיפלומטי . הוא לא נהג כנשיא " . 
אבל גם לבאטניק היו רגשות מעורבים , והוא אמר כי בא לפגישה רק מפני שהתבקש 
לנהוג נימוס בנשיא פולין " . מיילס לרמן , יו"ר הוועדה לעניינים בין - לאומיים 
של מוזיאון השואה האמריקאי , היה נלהב יותר מחבריו . הוא האיש שהעלה באוזני 
ואלנסה , עוד בחודש ינואר שעבר , את רעיון הוועדה המיוחדת למלחמה באנטישמיות . 
לרמן אמר אחרי הפגישה עם ואלנסה : " זו לא תהיה ועדה של נייר ואם היא 
תהיה כזאת , אנחנו נהיה הראשונים שנרים את קולנו " . קפידביניועצו של ואלנסה , 
ארקאדיוש רייצקי , שעליו הוטלה המשימה להקים את הוועדה , נמנע במסיבת 
העיתונאים מלפרט תכניות מיידיות . כאשר נשאל אם תחקור הוועדה את טבח היהודים 
בקילצה בידי פולנים , מיד לאחר מלחמת העולם השנייה , אמר ריביצקי : " אינני 
חושב שנחפור בתילי העבר . יש דברים נוספים , חוץ מאשר לחזור ולהזכיר פוגרום 
ישן " . הפוגרום של קילצה היה המדרבן הסופי לרוב ניצולי השואה לעזוב את פולין , 
ב6491 . בהופעה לפני מועדון העיתונות הלאומי בוואשינגטון , הפתיע ואלנסה 
את שומעיו בהכרזה , שהוא מצטער כי אין בפולין מיעוטים ניכרים , כי בהעדרם 
" אין פלורליזם . אין אצלנו למשל אנשים בעלי צבע עור שחור , חוץ מהמאדונה 
( " המאדונה השחורה " היא פטרונית הכנסייה הקתולית של פולין ) . להתפתחות 
בריאה נחוץ פלוראליזם " . אף כי הפגישה עם ניצולי השואה היתה אולי הרגע הדרמטי 
ביותר בביקורו בבירת ארה"ב , היא תפסה רק חלק קטן מלוח פגישות עמוס , שהתחיל 
ביום שלישי שעבר והסתיים שלשום . מבחינת ואלנסה , רגע השיא היה הודעת הנשיא 
גורג בוש , כי ממשלו מוחל על % 57 מחובותיה של פולין כשני מיליארד דולר . 
החלטת הבית הלבן היתה ביטוי הערכה למאמצים שעושה פולין בשנתיים האחרונות 
להנהיג את התיקונים הכלכליים הרדיקליים ביותר במדינה מזרח - אירופית כלשהי . 
ד"ר זביגנייב בזזינסקי , יועץ לביטחון לאומי לשעבר בבית הלבן ובנו של דיפלומטי 
פולני , אמר בסוף השבוע שעבר כי לפולין יש עכשיו " פוטנציאל ההצלחה ופוטנציאל 
הכישלון הגדול ביותר בגוש הקומוניסטי לשעבר " . הוא אמר , כי אם יעלו התיקונים 
יפה , תהיה פולין " ספרד של אירופה המזרחית " . הוא רמז להצלחתה של ספרד 
לעלות בדור האחרון מדרגה של מדינה חקלאית מפגרת למעמד של אחת מעשר המעצמות 
התעשייתות המובילות בעולם . לוואלנסה היה זה ביקורו הראשון בארה"ב כנשיא , 
והוא שיתף את שומעיו ברגשות פרו - אמריקאיים מופלגים , שכמותם אינם נשמעים 
לעתים קרובות בוואשינגטון . בהופעתו במועדון העיתונות הלאומי הוא התבדח : 
" אולי מה שאנחנו צריכים לעשות הוא להכריז מלחמה על אמריקה , ולהיכנע 
מיד " . הוא הפציר בשומעיו להשקיע בפולין , התלונן שאין הוא יכול למצוא " קולומבוס 
אמריקאי שיגלה אותנו " ; והזהיר כי אם לא תצליח אירופה המזרחית לשקם את כלכלתה , 
" יתדפקו על שערי ארה"ב 001 מיליון מהגרים חדשים " . אתמול ביקר ואלנסה 
בשיקגו , המתוארת לפעמים כ"עיר הפולנית הגדולה ביותר מחוץ לווארשה " . מחר 
הוא יהיה בניו - יורק , המתוארת לפעמים כ"עיר היהודית הגדולה ביותר בעולם " . 
כראוי , זומנה לו קבלת פנים גדולה בבית המשרדים של תאגיד ברונפמן - סינגראם , 
שבראשו עומד אדגאר ברונפמן , נשיא הקונגרס היהודי העולמי . בקבלת הפנים 
ישתתפו ראשי כל הממסד היהודי בניו - יורק . 
