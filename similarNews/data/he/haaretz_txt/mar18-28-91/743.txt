מפולגים ומשוללי אידיאולוגיה מגובשת , בלא מועמד רציני שיוכל להוות אתגר 
לגורג בוש , תוהים אנשי המפלגה הדמוקרטית כיצד להתמודד עם האהדה הגורפת 
של הציבור האמריקאי לנשיא הנוכחי לאחר הניצחון הגדול במלחמת המפרץ . המפלגה 
הדמוקרטית מצאה את עצמה בצד של המפסידים , וההתאוששות , כך נראה , לא 
תהיה קלה . לפני שיתחילו המאמצים לגבש מצע רענן , לאוורר את האידיאולוגיה 
הליברלית ולטפח מועמד רציני לבחירות , צריכים הדמוקרטים להפיג את הרושם 
הרע שנוצר להם בקרב הרוב הגדול של הציבור האמריקאי . קפמאבינהדימוי השלילי 
של מי שהתנגדו למלחמה מוצלחת להפליא , לא יפוג במהרה . התזכורת הראשונה 
באה בנאום הניצחון של הנשיא בוש בקונגרס לפני שלושה שבועות , כאשר הצירים 
הרפובליקאים ענדו על דש המקטורן שלהם סיכות צהבהבות האומרות : " אני הצבעתי 
בעד הנשיא " . הרפובליקאים ניצלו היטב את אווירת הפטריוטיזם ואת האהדה לנשיא 
בוש כדי לבוא חשבון עם יריביהם הדמוקרטים . הם חיזקו בקרב הבוחרים את הזיהוי 
בין הניצחון והנשיא לבין המפלגה הרפוליקאית ואת הזיהוי בין התנגדות למלחמה 
ובין המפלגה הדמוקרטית . קריקטורה באחד מהשבועונים האמריקאיים הנפוצים , 
הראתה את הנשיא בוש , נישא על כפיים , האומר לאנשי צוותו : " הלוואי 
שהדמוקרטים היו רואים את זה " ; ואנשי הנשיא , המצביעים על ההמון המריע , 
אומרים : " אבל הרי אלה הם הדמוקרטים " . יודעי דבר אומרים שהאדריכלים 
של מסע הבחירות הבא במפלגה הרפובליקאית כבר מכינים תשדירי טלוויזיה מרשיעים 
באמצעות הקלטות הנאומים חוצבי הלהבות של הדמוקרטים בגנות המלחמה בשבועות 
שקדמו להצבעת ההסמכה של חודש ינואר . המצליף של סיעת המיעוט הרפובליקאית 
בבית הנבחרים , ניוט גינגריץ , היה הראשון שאמר את הדברים מיד לאחר שהניצחון 
המזהיר פיזר את ערפל הקרב : " יהיה זה מרתק לשלוף מן הרשומות את מספר האנשים 
בצד הדמוקרטי שמאז אוגוסט אשתקד עד אמצע פברואר השנה אמרו : איננו יודעים 
מה יקרה . זה סיכון נורא . אנחנו עלולים לאבד אלפים רבים של חיילים " . 
ראש סיעת הרפובליקאים בסנאט , בוב דול , היה הרבה פחות מסויג ממנו . במאמר 
שפירסם ב"וול סטריט גורנל " בשבוע שעבר , הזכיר דול לעמיתיו הדמוקרטים 
בסנאט כי " רק שלושה קולות בסנאט הבדילו בין הצלחה מדהימה במבצע סופת המדבר 
לבין אסון של בנות הברית " . תחת הכותרת המוחצת " אין חנינה לדמוקרטים של 
הסנאט " , ציטט דול כמה מההתבטאויות הבולטות של הסנאטורים מסיעת הרוב , 
שכמעט שללו מהנשיא בוש את ההסמכה ללכת למלחמה . אלמלא הצביעו עשרה מהדמוקרטים 
בצוותא עם עמיתיהם הרפובליקאים , לא היה הנשיא מוביל את אמריקה למלחמה 
המוצלחת נגד עיראק . יש בקרב הדמוקרטים , מעטים אמנם , המציעים להכיר 
בטעותם , להכות על חטא ולנסות לאחות את השברים . יש כאלה המציעים להודות 
בפומבי כי לעיצומים הכלכליים על עיראק לא היה סיכוי להצליח נגד סדאם חוסיין , 
אך אלה נמנים בדרך כלל עם הקבוצה שתמכה בנשיא . חבר הקונגרס הדמוקרטי סטיוון 
סולארז , שהיה אחד מיוזמי החוק שהתיר שימוש בכוח נגד עיראק , כתב לפני 
כשבועיים בניו - יורק טיימס כי " במקום לנהל פולמוס סביב סגולותיו של מקרה 
אבוד , הדמוקרטים יעשו את המעשה הנכון אם ישכנעו את הציבור כי הם מכירים 
בכך שלפעמים ההגנה על אינטרסים ועל ערכים אמריקאיים חיוניים מחייבת פעולה 
צבאית . אסטרטגיה כזו תתיישב לחלוטין עם המאמץ של המפלגה להזכיר לאמריקאים 
שהניצחון שלנו בחוץ לא הפחית את המחויבות שלנו להתייחס לבעיות דוחקות רבות 
שאנו עדיין עומדים בפניהן בבית " . אבל רבים מבין הדמוקרטים שהצביעו נגד המלחמה 
ובעד המשך הסנקציות הכלכליות על עיראק , מבקשים עדיין , גם בדיעבד , להצדיק 
את מדיניותם ולהצטדק . אחד שעשה זאת באחרונה , במאמר אפולוגטי מפותל בוואשינגטון 
פוסט לפני שבועיים , היה הדמוקרט רב ההשפעה לי המילטון , ראש תת - הוועדה 
לענייני המזרח - התיכון של ועדת החוץ בבית הנבחרים . המילטון ביקש להפריך 
את הטענה האומרת שהצלחת המלחמה מוכיחה כי מי שהצביע בעד המשך מדיניות העיצומים 
הכלכליים נגד עיראק , פשוט טעה . המילטון טען שיש כשל לוגי בטענה האומרת 
שהצלחת מדיניות מסוימת מוכיחה בהכרח שמדיניות אחרת היתה מוטעה . שנית , 
כתב המילטון , רוב הדמוקרטים שאכן התנגדו להצעת ההחלטה המתירה לנשיא בוש 
להשתמש בכוח לאלתר , לא דחו לחלוטין את האפשרות של שימוש בכוח . הם רק 
חלקו על עיתוי השימוש בכוח נגד עיראק . יתר - על - כן , מצטדק המילטון , 
הרי הניצחון הסוחף מוכיח שאפשר היה להמתין ולהשתמש באופציה הצבאית גם באיחור 
מסוים ולאו - דווקא לצאת מיד למלחמה , שהיתה יקרה מאוד , וקיפלה בחובה 
סיכונים גדולים . " שיטת חלוקת הכוח ( בין הקונגרס למוסד הנשיאות ) פעלה " , 
כתב המילטון , " וכחבר באופוזיציה נאמנה , לא הייתי רוצה שהדברים ייראו 
אחרת " . קפמאבינשיטת החלוקה הזו עלולה להיות בעוכרי הדמוקרטים . הדפוס יוצר 
הרגל , ואת ההרגל קשה לשבור . בחמש מתוך שש מערכות הבחירות האחרונות לנשיאות , 
ניצחו מועמדים רפובליקאים , והדמוקרטים שמרו על שליטתם בקונגרס . פרשנים 
פוליטיים אומרים שכך נוח לציבור וכך הבוחר חש ביטחון : מובטח לו שהנשיא 
הרפובליקאי ינקוט מדיניות חוץ שמרנית , זהירה וגאה , ידאג לביטחון הלאומי 
של האומה , ואילו הקונגרס הדמוקרטי ידאג לעניינים סוציאליים ולזכויות האזרח , 
יפקח עין אופוזיציונית נאמנה על מעשיו של הנשיא , וכך תישמר השיטה של חלוקת 
הכוח . אלא שכך לא ייבחר נשיא דמוקרטי . כיצד , אפוא , מתמודדים עם נשיא 
הנהנה מ08 עד 09 אחוזי תמיכה ? הסיכויים נראים קלושים למדי . הדמוקרטים 
יודעים זאת , והם נבוכים מאוד . " החדשות הטובות לדמוקרטים הן שעכשיו 
הם צריכים רק להביס ציפיות עגומות " , כתב השבועון יו - אס - ניוז בגיליונו 
האחרון . הדמוקרטים לא השתחררו עדיין מן המשימה הראשונה שלהם . כל מעשה 
שלהם עכשיו , כך נראה , נתפס בהקשר של הצבעת רוב צירי המפלגה נגד היציאה 
למלחמה במפרץ . לאחר הודעת המשטר העיראקי בבגדד לפני כשלושה שבועות על כוונתו 
לכונן רפורמות מרחיקות לכת במדינה , סיפר הסנאטור פיל גראהם , רפובליקאי 
חריף מטקסס , שעמיתיו הרפובליקאים נהנים לספר את הבדיחה הזו בעת האחרונה : 
" מה המשותף בין מפלגת הבעת של עיראק לבין המפלגה הדמוקרטית של ארצות - 
הברית ? שתיהן יוצאות עם מצע חדש בענייני פנים כדי להשכיח מאתנו את המלחמה " . 
דבריו של הסנטור גראהם התייחסו לרעיונות המבשילים היום בקרב הדמוקרטים לערוך 
רפורמות במצע המפלגה , להתרכז בענייני פנים , ולרכוש כך את לבו של הבוחר , 
המביע הסתייגות בדרך כלל מהמדיניות הכלכלית של הממשל הרפובליקאי . הסקרים 
המעידים על שיעור התמיכה העצום של הנשיא בוש , מצביעים גם על הסתייגות ניכרת 
מן האופן שבו בוש מנהל את ענייני הכלכלה של המדינה . סקר אחד העלה ש%65 
מהציבור סבור שבוש אינו מטפל בכלכלה כיאות , ורק % 73 סבורים שהטיפול שלו 
בכלכלה הוא סביר . אבל בכל זאת , מומחים לענייני דעת קהל בוואשינגטון אומרים , 
שכאשר מציבים בפני הציבור את הברירה בין הדמוקרטים לבין הרפובליקאים אפילו 
בתחום הכלכלה מסתבר שחוסר האמינות של הדמוקרטים בתחום מדיניות החוץ מקרין 
גם לתחום הכלכלי , ורוב הציבור סבור שהרפובליקאים מסוגלים לנהל את ענייני 
הכלכלה של המדינה בהצלחה רבה יותר מאשר הדמוקרטים . הוויכוח על מצע המפלגה 
מתנהל בפומבי מעל דפי העיתונות האמריקאית ועל מסכי הטלוויזיה . הפולמוס 
הזה יוצר רושם שהמפלגה מפוצלת ומסוכסכת , וגם זה אינו מוסיף לתמיכה במפלגה 
או במועמדיה הפוטנציאליים . אבל הדמוקרטים לא איבדו תקווה . " יש לנו 
נטייה , במיוחד לפוליטיקאים , להתמקד בכותרות של היום ולא בהתפתחויות ארוכות - 
טווח יותר " , אמר הסנאטור אלברט גור , דמוקרט צעיר ומבריק ממדינת טנסי , 
ששמו מוזכר באחרונה כמועמד אפשרי להתמודד במרוץ לנשיאות ב29 , והביע בכך 
תקווה הרווחת מאוד בקרב עמיתיו . " עומדת בפנינו עוד דרך ארוכה עד הבחירות . 
הכלכלה עולה ויורדת ומשברים הולכים ובאים " , אמר איש בית הנבחרים , ריצארד 
גפהארדט , מנהיג סיעת הרוב הדמוקרטית בבית התחתון , שגם הוא מוזכר כמועמד 
אפשרי להתמודד על הנשיאות בשנה הבאה . קפמאבינאבל המומחים הפוליטיים בוואשינגטון 
מסכימים שהבחירות אינן כה רחוקות , וכי 02 חודשים לפני הבחירות כדאי להתחיל 
להתכונן ולגבש סגל מתאים של מועמדים להתמודד נגד המועמד הרפובליקאי המבטיח . 
עד כה , רק שני דמוקרטים הודיעו על כוונתם להתמודד , ושניהם חסרי סיכוי 
לחלוטין : הסנאטור לשעבר גורג מקגאוורן , שהתמודד נגד ריצרד ניקסון בשנת 
2791 והובס , וכן פול טסונגאס , סנאטור לשעבר ממדינת מסצוסטס , ליברל 
ממוצא יווני , הקורא לרפורמה במדיניות הכלכלית של המפלגה שתתמוך בעידוד 
המגזר העסקי . שני המועמדים הללו הוגדרו " מפסידנים " בפי הפרשן המדיני 
של תחנת הרדיו הציבורית בארה"ב . האחד כבר ניסה את כוחו וכשל , והשני דומה 
יותר מדי למפסידן מייקל דוקאקיס , גם הוא ממוצא יווני , ממדינת מסצוסטס , 
והוא כמעט אלמוני למרבית הבוחרים . זולת שני הסנאטורים לשעבר האלה , שרק 
מעטים מתייחסים אליהם ברצינות , איש עדיין לא הכריז על מועמדותו . רבים 
מוזכרים בהזדמנויות שונות , אבל איש מבין " התותחים הכבדים " של המפלגה 
עדיין לא הודיע על כוונתו להתמודד נגד גורג בוש ב2991 . יתר - על - כן , 
האיש הכריזמטי ביותר שהוזכר עד כה בהקשר זה , כמי שעשוי להציג את מועמדותו 
להתמודדות נגד בוש , מפגר עכשיו אחרי הנשיא בהפרש עצום של % 06 . סקר שפורסם 
בסוף השבוע שעבר , העמיד בפני הנשאלים בחירה בין הנשיא בוש לבין מריו קואומו , 
המושל הפופולארי של מדינת ניו - יורק . % 77 תמכו בבוש , % 71 תמכו בקואומו . 
שאלה דומה שנשאלה בסקר אחר ביחס להתמודדות בין בוש לסנאטור אלברט גור , 
הצביעו על יחס דומה , של % 86 לעומת % 81 לטובת גורג בוש . בלי מועמד מגנטי 
שיוכל למשוך קולות בתוקף ברק אישי וכריזמה , אין לדמוקרטים , כך נראה המצב 
כרגע , כל תקומה . סקר שפורסם בסוף השבוע שעבר מצביע על יתרון משמעותי 
הצפוי לרפובליקאים בבחירות לקונגרס בשנה הבאה , העשוי לצמצם במאוד את הרוב 
המוצק שיש למפלגה הדמוקרטית בשני בתי הקונגרס , ואולי אפילו להנחיל להם 
רוב בסנאט . הסקרים מצביעים על יתרון של כ%05 לעומת % 04 לטובת הרפובליקאים 
לבחירות לשני בתי הקונגרס , ועל הזדהות עם המפלגה הרפובליקאית בשיעור של 
% 05 לעומת % 83 בלבד למפלגה הדמוקרטית . אחד מהאסטרטגים של המפלגה הדמוקרטית , 
מרק מלמן , אמר בשבוע שעבר לוואשינגטון פוסט , כי שהמפלגה חייבת להימנע 
מנקיטת " מנטליות של בונקר " ולהירתם להתמודדות אגרסיווית לקראת המרוץ 
לבחירות . " גורג בוש יהיה פגיע כמועמד לקראת 29 " , אמר מלמן , " אבל 
רק אם יהיה דמוקרט חזק שינצל את פגיעותו של בוש " . עד כה , לנוכח הפופולריות 
הסוחפת של הנשיא בוש , היססו הדמוקרטים להעמיד אדם רציני להתמודדות נגדו 
כדי שכוחו של בוש לא ידגיש את חולשת המתמודד הדמוקרטי . אולם במדינה כארה"ב , 
שבה מערכת הבחירות נמשכת חודשים רבים ומלאכת הכשרת הקרקע לקראתה אורכת אף 
זמן רב יותר , על הדמוקרטים להתחיל להזדרז . 
