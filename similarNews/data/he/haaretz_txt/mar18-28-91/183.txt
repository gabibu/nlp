לקראת סוף ההצגה המשעשעת שביים רוני פינקוביץ על בסיס הקומדיה השייקספירית , 
נפגשת סוף סוף ויולה המחופשת לנער סזריו באחיה תאומה סבסטיאן , שהבמאי 
מעלה אותו לבמה הרבה יותר מאוחר משהתכוון שייקספיר . זה הרגע שבו מגלה ויולה 
שיש פתרון לסבך שאליו נקלעה : סבסטיאן , תאומה הזהה , יספק את תשוקותיה 
של אוליביה , ויאפשר לה לחזור לנשויותה וללכוד את לבו של הרוזן . רותי ליברמן , 
המשחקת את ויולה , אכן יודעת לחוות את הרגע הזה . בעיניה יכול הקהל לראות 
את ההקלה , ההתרגשות והשמחה . אבל פינקוביץ , שלא סמך על שייקספיר , 
החליט שוויולה ואחיה יהיו כושים , והרגע היפה נקטע מיד בכך שליברמן ואסף 
גיל פורצים במחול ומדברים ביניהם בשפת - קשקוש , שפינקוביץ הצטיין בשימוש 
בה בעבודה קודמת שלו . רגע קסם תיאטרוני פג והופך לקטע מבדר . זוהי תמצית 
היתרונות של ההצגה של פינקוביץ , שהם גם חסרונותיה . הוא מיטיב לנצל את 
הקטעים המשעשעים . אוליביה ( ענת הרפזי ) והשוטה שלה פסטה ( מנחם עיני ) 
פורצים לבמה עם אקדחים , מאיימים על סבסטיאן והיא פוקדת ק הים , פסטה " , 
זו תוספת חביבה להשתוללות שהועיד שייקספיר לסר טובי ( שמעון ישראלי ) 
ולסר אנדריו איגיצק ( שמואל וולף ) . חבל רק שיונת מתן בתפקיד מריה המשרתת 
החצופה , הולבשה בבגד שמשווה לה מראה של יתומה מסרט המבוסס על ספר של דיקנס . 
כששר החצר חמור הסבר מלווליו ( שלום שמואלוב ) הולך שולל אחרי מכתב הפתיון 
שנזרק בדרכו , עוטה ביריות מצולבות וגרביים צהובים , הופכים הבמאי והשחקן 
את הסצינה להשתוללות שלוחת רסן . שמואלוב מניף זרועות כמתאגרף בסוף הקרב 
וזועק " מייקל גקסון ומלוויליו " . תוספת זו הופכת את מלווליו לדמות מודעת , 
והוא בפירוש אינו כזה . רוב הממד המאיים והקודר של הדמות נשמט מן ההפקה 
הזו , אל אף הישגו של שמואלוב . פינקוביץ ושחקניו מצטיינים ברמת אנרגיה 
כללית ובהישגים רגעיים . אבל בכל רגע שבו מנסה הבמאי את כוחו ב"אינטרפרטציה " , 
הוא מביא לבמה דבר חלקי . הוא מעלה לבמה את דמותו של שייקספיר ( בנצי 
חברוני ) הכותב כביכול את המחזה תוך כדי התרחשותו . אחר כך שקספיר זה מגלם , 
ללא הצדקה הכרחית , גם את תפקיד אנטוניו שמאוהב בסבסטיאן . כשאוליביה 
מטפסת על סזריו , כשהוא שוכב על השולחן ( כלומר אישה האונסת כמעט פיסית 
גבר אבל אין היא יודעת שזו אישה בלבוש גבר ) , יש כאן שפע מורכבויות ומשוגות 
אהבה ומין . יש בהחלט מקום לטפל באהבה בין המינים במחזה הזה דווקא , אבל 
פינקוביץ אינו מפתח שום דבר מזה , וזה בולט דווקא משום שהוא רומז למשמעויות 
בתחום הזה . אין זה מפחית מן ההישג הגדול של הצגת קומדיה שייקספירית מצחיקה 
באמת . אבל דווקא בגלל ההישג הזה הכולל גם את הגיית העברית השייקספירית 
בתרגומו של אהוד מנור ( זהו גם הישגה של נגה יתום - רביב שטיפלה בשפה ובדיבור , 
ושל השחקנים עצמם ) נותר התיאבון , שגם חלקה השני , המהותי , של קומדיה 
זו יבוא לידי מיצוי . זוהי קומדיה של אהבה . הדוכס אורסינו מאוהב ברעיון 
האהבה . לכן הוא יכול ברגע האחרון לשנות את מושא אהבתו . גדעון שירין נעדר 
כל איכות שתגרום להאמין שוויולה יכולה להתאהב בו , ואפילו הגיחוך בדמותו 
אינו תיאטרלי דיו . אוליביה ( ענת הרפזי ) מאוהבת באבלה על מות אחיה , 
עד שהיא מתאהבת . אבל הבמאי נטל ממנה את רגעי ההתאהבות שלה בסזריו לטובת 
ה"אקשן " . רק למנחם עיני , הנעזר במוסיקה של דורי פרנס , הותיר הבמאי 
כמה מפניני הליריות של שייקספיר . הדברים נראים כאילו אין לבמאי עדיין האומץ 
להישאר עם רגע יפה . למרות ההסתייגויות שהן מהותיות זוהי הצגה שמעוררת סימפטיה 
וחיבה בהישגים שלה . אבל כאן אני חייב דין וחשבון ביקורתי עם עצמי . גם 
בהצגת " החולה המדומה " בבימויו של מיכאל גורביץ בתיאטרון הקאמרי , מקריבים 
את מהות המחזה ( לדעתי ) לטובת ההצחקה , שהיא ממהות ההצגה ( לדעתו של 
גורביץ ) . מדוע אני מוכן להשתעשע עם שייקספיר בחיפה ולא מוכן לצהול עם 
מולייר באולם הגדול של הקאמרי ? שאלה קשה שאין לי עליה תשובה שמשכנעת אותי 
עצמי . אולי מפני שבאווירה האינטימית של מועדון התיאטרון בחיפה , עם במה 
כמעט ריקה מתפאורה , יכולתי להיסחף אחרי המרץ של השחקנים הצעירים ( ברובם ) 
, ואילו באולם הגדול של הקאמרי הפך המרץ של שחקנים צעירים אחרים בעיני 
לצעקנות ולניסיון עקר להצחיק . אולי בגלל שההצגה הזו אינה מתיימרת להראות 
שאפשר להציג שייקספיר משעשע אלא פשוט מציגה אותו כפי שהבמאי והשחקנים מבינים , 
ואילו גורביץ הציג לפני , בתוכנייה לפני תחילת ההצגה , את רצונו להצחיק 
אותי במולייר כמו שעשו פעם . תיאטרון איננו רק ההצגה עצמה אם כי זה הרבה 
אלא גם הרקורד המצטבר של התיאטרון והבמאי , ההקשר של ההצגה ( כולל האולם ) 
ויומרותיה . 
