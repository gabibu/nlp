ואשינגטון ( ע"ר וע"ץ ) . נשיא פולין לך ואלנסה , שנפגש ביום ה עם יהודים 
פליטי השואה , חזר בו מדברים שאמר במצע הבחירות , שנתפרשו כהערות אנטישמיות . 
אחד הנוכחים בפגישה , סאם גץ , אמר כי ואלנסה הביע חרטה על הדברים שאמר 
בעת מסע הבחירות לנשיאות בנובמבר שעבר . באחד מנאומיו שאל , " האם אני 
001 אחוז פולני במשך דורות רבים ? " הוא אמר את הדברים בתשובה לשאלה אם 
אין הוא סבור שיש יותר מדי יהודים בממשלה הפולנית שבראשה עמד יריבו לנשיאות 
תדאוש מאזובייצקי . ואלנסה אמר לפליטי השואה כי הוא מתחרט על דבריו והודיע 
כי הוא עומד להקים בפולין ועדה למלחמה באנטישמיות , סיפר גץ . " כל עוד 
יהיה לי משהו לומר בפולין , לא ארשה לאנטישמיות להרים ראש " , אמר נשיא 
פולין בפגישה שהתקיימה באתר שבו מוקם המוזיאון לזכר השואה בוואשינגטון . 
" לנו , לפולנים , יש התחייבות מוסרית מיוחדת למלחמה באנטישמיות . אין 
אנו יכולים להרשות דעות קדומות שיסרסו את דמותה של פולין " . 
