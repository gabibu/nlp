ועדת הביקורת של עיריית תל - אביב תובעת מהנהלת העירייה לקבוע כי שכר המנכ"ל , 
אלי עשת , ייקבע לפי השכר התקף לגבי מנכ"לי משרדי הממשלה , לרבות כל התנאים 
הנלווים , אך בשום מקרה לא יעלה על שכר מנכ"ל משרד ממשלתי . כפי שפורסם 
אתמול , מקבלים מנכ"ל העירייה וגזברה , על - פי חוזיהם האישיים , שכר 
הגבוה ב056 , 4 שקל משכר מנכ"ל משרד ממשלתי . עוד תובעת ועדת הביקורת , 
בראשות אריה צוקר , כי משכורתו של מנכ"ל העירייה תהיה הגבוהה מבין מקבלי 
המשכורות בעירייה . פירוש דרישה זו היא הורדה של אלפי שקלים משכרם החודשי 
של כמה עובדים בכירים אחרים , המשתכרים יותר מהמנכ"ל , ובהם מהנדס העירייה 
( המשתכר כ41 אלף שקל ) ומנהל מחלקת המחשוב ( כ71 אלף ) . ועדת הביקורת 
קבעה עוד כי שכר העובדים הסטאטוטוריים ( מזכיר העירייה הנושא בתואר מנכ"ל , 
הגזבר , היועץ המשפטי , מהנדס העיר , מבקר העירייה , מנהל מחלקת תברואה 
והרופא הווטרינרי העירוני ) ייקבע בידי מועצת העיר , כפי שקובעת פקודת 
העיריות . הוועדה החליטה כי מאחר שבשנים האחרונות נוספו תפקידים בכירים , 
שלא היו קיימים בעבר כמנכ"ל העירייה , שני סגנים למנכ"ל , ראש מנהל בינוי 
ותשתית ועוד יש להקים ועדה בלתי - תלויה מטעם המועצה , שתבדוק את חוזי 
העסקתם . דרישת ועדת הביקורת להקים ועדה בלתי - תלויה לבדיקת החוזים האישיים 
של הבכירים לא התקבלה על דעתה של הנהלת העירייה . במקום זאת , הוקמה בהמלצת 
ראש העיר ועדה , שחברים בה הוא עצמו , ממלא - מקומו , סגניו וחבר הנהלה 
נוסף . מתפקידה של ועדה זו לבדוק את חוזי העובדים הסטאטוטוריים , כמו גם 
כל החוזים האישיים של עובדים מדרגת מנהל מחלקה ומעלה אולם רק של אלה מהם , 
שהתקבלו באחרונה לעבודה . הוועדה תחליט אם ואלו שינויים יש להכניס בחוזים , 
ותביא את החלטותיה לאישור מועצת העיר . 
