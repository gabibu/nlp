ניו יורק ( מיוחד להארץ " ) . מפקדים בכירים בצבא סין העממית תמכו במעורבות 
ארצם במלחמה נגד עיראק לצד חילות הקואליציה . המפקדים הציעו לשלוח כוח צבאי 
סמלי למפרץ או יחידה קטנה של משקיפים , אך הצעתם נדחתה על הסף על - ידי 
שליטי המדינה זאת גילה אתמול הניו - יורק טיימס בידיעה מפקין . הצעת המפקדים 
נבעה מרצונם לאסוף מידע על ניהול המלחמה ועל מערכות הנשק שבידי חילות הברית . 
העיתון אומר כי מלחמת המפרץ עוררה עניין רב בסין העממית . תפוצת עיתונים 
שסיקרו את המלחמה עלתה בשיעור משמעותי , ובאחרונה הופיעו פרסומים שונים 
הסוקרים את מהלך המלחמה . מומחים צבאיים מארגנים ימי עיון וסימפוזיונים 
לניתוח המלחמה ותוצאתיה . אך יותר מבכל מגזר אחד , מעסיקים לקחי המלחמה 
את הפיקוד הסיני הבכיר . מקורות בפקין אמרו כי ההצלחה המרשימה של הנשק האמריקאי 
המתוחכם גרמה לתדהמה בקרב מפקדי הצבא בסין העממית . השימוש הנרחב במערכות 
נשק אלקטרוניות ומתוחכמות , עירער קשות את התפיסה המרכזית שביסוד הדוקטרינה 
הצבאית בסין העממית , לפיה גודל הצבא וכמות החיילים חשובים לא פחות מאיכות 
הנשק והם הקובעים את תוצאות המלחמה . לפי הערכות מקובלות יש ברשות סין העממית 
נשק גרעיני , אך תוצאות המלחמה נגד עיראק הבהירו למפקדי הצבא כי כי בתחום 
הלוחמה האלקטרונית הם מפגרים אחרי צבאות מדינות המערב . לצי הצבאי הסיני 
אין עדיין נושאת מטוסים . באחרונה נודע , כי חיל האוויר הסיני מבקש לרכוש 
בברית המועצות מטוסי קרב חדישים מדגם מיג - 92 . פקיד בכיר העובד בשירות 
הצבא הסיני אמר לעיתון , כי בשבועות האחרונים הנושא העיקרי הנידון בשיחות 
ובדיונים בדרגים הבכירים של הצבא הוא תוצאות המלחמה נגד עיראק והשימוש המוצלח 
שעשו חילות הברית בכלי נשק אלקטרוניים . " התגובה היא קשה , בעיקר בין 
מפקדי חיל האוויר הסיני " , אמר הפקיד . " הסינים מנתחים את המלחמה נגד 
עירק בהתפעלות ותדהמה , וכאשר הם עורכים השוואות בין כלי הנשק שהופעלו במלחמה 
במפרץ לבין אלה שברשותם , הם מתוסכלים ומודאגים " . פקיד בכיר בממשלת סין 
סיפר לעיתון על דיון שנערך לא מכבר בין גנרלים סינים בכירים . " כולם היו 
עגומים וקבלו כי אין ביכולתם להתמודד עם החידושים הטכניים שבמערכות הנשק 
המערביות " . בחוגי השלטון בפקין ובצמרת הצבא התגלעו חילוקי דעות בדבר הטיפול 
בחוב של עיראק לסין העממית תמורת נשק שרכשה . חוב זה נאמד ב34 מיליארד דולר . 
מספר פקידים טוענים כי על סין לתמוך בעיראק ולהפגין תמיכה בסדאם חוסיין 
בתקווה כי תוכל בעתיד הקרוב לשלם את החוב . עד כה לא היתה לשליטי סין העממית 
מדיניות מגובשת ומוסכמת לגבי המזרח התיכון והטיפול באזור זה הוגבל לתגובות . 
בחוגי השלטון שורר תסכול על כך שסין לא יצאה ביוזמה מדינית לשלום כמו ברית 
המועצות . בה - בעת שואפים שליטי המדינה למלא בעתיד תפקיד מרכזי יותר בהתפתחויות 
במזרח התיכון . 
