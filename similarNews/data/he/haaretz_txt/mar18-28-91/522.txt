ב"תיאטר דה לה מונאי " בבריסל התקיימה ביום שלישי הבכורה העולמית של האופרה 
" מותו של קלינגהופר " . עבודה משותפת של הבמאי פיטר סלרס , התמלילנית 
אליס גודמן , המלחין גון אדמס והכוריאוגרף מארק מוריס , המבוססת על חטיפת 
אוניית הטיולים " אקילה לאורו " בידי מחבלים באוקטובר 5891 . הבכורה התקיימה 
כמה ימים בלבד אחרי שעבדול - רחים חלד , שתיכנן את החטיפה ונידון שלא בפניו 
למאסר עולם ב7891 , נעצר ביוון . שר הפנים הבלגי , לואיס טובאק , אמר 
כי אילו מלחמת המפרץ היתה נמשכת , היתה הבכורה העולמית של האופרה נדחית 
עד לסיומה . גם כך הופקדה שמירה כבדה על בית התיאטרון , ושוטרי - חרש התערבו 
בקהל הרב . הבמאי פיטר סלרס , ששמו הולך לפניו כחדשן בבימוי אופרות , אומר 
" זוהי אופרה , ולא נאום או הרצאה . אני מקווה שהקהל יתעמת עם רגשות שהוא 
מתנכר להם בחיי היום יום " . האופרה מגוללת את סיפור המאבק בין היהודים לפלשתינאים , 
אבל סלרס נמנע מלנקוט עמדה . התיירים האמריקאים שבאופרה אינם לבושים במכנסי 
ברמודה , והטרוריסטים אינם לבושים בבגדים מנומרים או חובשים כפיות על ראשיהם . 
כל המשתתפים ( 002 במספר ) לובשים בגדים דומים , וכמה זמרים ממלאים תפקידי 
תיירים ופלשתינאים חליפות . על פי תיאור של סוכנות הידיעות " רויטרס " 
מלווה הכוריאוגרפיה של מוריס את המוסיקה בתנועה המייצגת את החרדה של התיירים 
עם הופעת הטרוריסטים , וגם את נדודיהם של היהודים הנצחיים . " סדרה של 
אריות מערבת התפרצויות מינימליסטיות של קרן צרפתית ומכונת תופים אלקטרונית 
עם מעברים מלודיים יותר , בעוד הדמויות מייצגות את נושאי הגלות , הרדיפה 
והאלימות המשותפים ליהודים ולפלשתינאים " . אין זו פעם ראשונה שהצוות סלרס - 
אדמס - גודמן - מוריס עושה אופרה מנושא בלתי אפשרי . ב7891 הם הציגו את 
האופרה " ניקסון בסין " , שבו רקדו יחד על הבמה ניקסון , מאו - טסה - טונג 
וצו - אן - לאי . הפעם ראה המלחין אדמס בעיתוי ההצגה של אופרה אמריקאית 
באירופה חשיבות נוספת : " אנחנו גאים בכך שאנחנו יכולים לבוא לאירופה ולעסוק 
בפעילות שיש בה ממד כלשהו של ריפוי . מה עוד אמריקה מייצאת בימים אלה ? 
פצצות חכמות ? הקהל בערב הבכורה הגיב בהתלהבות , והביקורת היתה חיובית , 
אם כי כמה מבקרים סברו שזו יותר אורטוריה מאשר אופרה . טיארי לאסנס מהעיתון 
" לה ליברה בלגיק " סבר שאופרה זו מעודנת ורוחנית יותר מאשר " ניקסון 
בסין " . 
