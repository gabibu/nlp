ראשי הוועד הארצי להגנה על האדמות הערביות מתכננים השנה " יום אדמה " שקט , 
ואם המשטרה לא תממש את איומיה לנוכחות תוקפנית ברחוב הערבי ייתכן שגם יצליחו 
בכך . ב41 השנים האחרונות היה 03 במארס יום שביתה כללית בין התושבים הערבים , 
אך הפעם יסתפקו בכמה כנסים אזוריים . הצעתו של רגא אגבאריה , מזכ"ל אבנא 
אל בלד ( בני הכפר ) , להכריז על שביתה כללית היתה הפגנתית בעיקרה כתגובה 
על איומיו של מפכ"ל המשטרה , רב - ניצב יעקב טרנר , שפנה לראשי הציבור 
הערבי בארץ והסביר כי המשטרה לא תסבול הפרות סדר והסתה ביום האדמה . זהו 
גם ניסיון לתת פורקן לתחושת אי ההשלמה עם המציאות שנוצרה לאחר מלחמת המפרץ . 
אבל הצעתו של אגבאריה נתקלה בהתנגדות . תופיק זיאד , ראש עיריית נצרת , 
סבור כי הציבור הערבי בישראל אינו ערוך לשביתה . פדל נעאמנה , מזכיר הוועד , 
מסביר כי בתנאי המיתון הכלכלי איש לא יוכל לכפות על הסוחרים בנצרת לסגור 
את השוק ערב חג הפסחא . התנגשויות הדמים של יום האדמה במארס 67 פרצו בעקבות 
שלוש החלטות ממשלתיות : החלטת משרד האוצר על הפקעת כעשרים אלף דונם באזורי 
נצרת עלית , כרמיאל , מכר ( ליד עכו ) וצפת , לצורכי ציבור ; החלטת 
משרד הביטחון , שנועדה להגביל את השימוש החקלאי של תושבי הכפרים הערביים 
סכנין , עראבה ודיר חנא באדמות בשטח האימונים הצבאיים ( אזור 9 ) . שטח 
האימונים הנרחב ( בין כביש עכו - צפת בצפון לכביש סכנין - עילבון בדרום ) 
שימש את צבאות אנגליה בימי מלחמת העולם השנייה ואחר כך את צה"ל , אבל החקלאים 
באזור הוסיפו לעבד את השטחים בתוכו שהיו בבעלותם כאשר לא נערכו בו אימונים . 
במארס 67 הודיע משרד הביטחון לחקלאים באזור כי לא יוכלו לעבד חלק מאדמותיהם , 
וכי לגבי חלק אחר יצטרכו לקבל רשיון , שיותנה בכך שהם יקבלו על עצמם את 
האחריות לכל הקורה אותם בשטח . ההחלטה השלישית התקבלה במנהל מקרקעי ישראל 
ונועדה לממש את החזקה של המנהל על שטחים חקלאיים שעליהם היתה מחלוקת משפטית 
עם תושבי כפר קאסם . כדי ליישם את ההחלטה נעקרו שתילי עצים בשטחי המריבה 
ונעשו מעצרים בקרב המתנגדים לכך . שלוש ההחלטות , בסמיכות זמן , יצרו אווירה 
קשה נגד מדיניות הממשלה . יועץ ראש הממשלה לענייני ערבים אז , שמואל טולידאנו , 
ניסה להרגיע את הרוחות . הוא הצליח להביא להפסקת פעילות מנהל מקרקעי ישראל 
נגד תושבי כפר קאסם , אבל לא הרגיע את הרוחות בגליל . ראש הממשלה אז , 
יצחק רבין , סירב להיפגש עם ראשי הציבור הערבי עד לאחר השלמת תהליכי ההפקעה . 
הקומוניסטים גייסו עשרות נכבדים שנחשבו עד אז אנשי מפא"י והקימו את ההתארגנות 
הארצית הראשונה של המיעוט הערבי בישראל , הוועד הארצי להגנה על אדמות הערבים . 
טולידאנו ניסה להחניק יוזמה זו ולשם כך השתמש בוועד ראשי הרשויות הערביות , 
שהוקם באותה תקופה כחטיבה במרכז השלטון המקומי . הוא הצליח לגבש רוב בוועד 
ראשי הרשויות לדחיית השביתה , אבל ביום המחרת הושלכו אבנים על משאית חיילים 
שעברה בשדות הכפר עראבה והחיילים פתחו באש . הם הרגו צעיר אחד ופצעו אחרים . 
אלוף פיקוד הצפון אז , רפאל איתן , התגאה אשתקד באסיפה במגדל העמק , 
כי שיגר אולטימטום לראשי הכפרים עראבה וסכנין שעליהם להסיר מחסומים שהציבו 
הצעירים במבואות הכפרים , שאם לא כן יפעיל כוח . התוצאות של אותו יום מעידות 
כי איתן אכן השתמש בכוח . ששה נהרגו , עשרות נפצעו , רובם באזור סכנין , 
סמוך ל"שטח 9 " . שטח האש הזה כבר בוטל , אבל 03 במארס נשאר יום המחאה 
השנתי . נעאמנה , גמאל טרביה חבר מזכירות הוועד וראש מועצת סכנין ביום 
האדמה הראשון ורגא אגבאריה , כולם ממייסדי הוועד , אינם מגדירים את יום 
האדמה יום זיכרון . הם משוכנעים כי מדיניות הממשלה נמשכת . גם היום תלויים 
ועומדים סכסוכי קרקעות בין ערבים לממשל . פחות ממחצית הבדווים בנגב הגיעו 
להסדר עם המנהל על זכויותיהם . במשולש הצפוני התעוררו פחדים לשמע הצהרות 
של שר השיכון , אריאל שרון , על תוכניות לשכן עולים באיזור . השר שרון 
אינו מסתיר את מגמתו , כי ההתיישבות הזאת נועדה לא רק לקליטת העולים אלא 
גם לריסון האוכלוסייה הערבית . באזור תפן , בגליל המערבי , נמשך סכסוך 
על הבעלות על שטחים נרחבים בין מנהל מקרקעי ישראל לכפרים דרוזיים . מלבד 
שאלת הוכחת הבעלות , קיימת שאלת הכללת השטחים , ואזור התעשייה , בתחום 
המוניציפלי של המועצה האזורית מרכז הגליל ( שפורקה ) , או בתחום שתי 
המועצות המקומיות החדשות שהוקמו במקומה , או בתחום מועצה מקומית לאזור 
התעשייה , כפי שרוצה משרד הפנים . עסקני ועד ההגנה על אדמות הערבים טוענים 
כי קביעת שטחי השיפוט של הרשויות המקומיות היא אמצעי בידי ממשלת ישראל 
להשתלט על אדמות של ערבים . למשל , המועצה האזורית משגב . לשטח השיפוט 
של המועצה , שהוקמה בראשית שנות ה08 , סופחו כ052 אלף דונם קרקעות באזור 
הגליל ההררי , רובן ממשבצות של כפרים ערביים . בחלק מהכפרים פועלות מועצות 
מקומיות , ואלה הצליחו " לשחרר " חלק משטחיהן , אך עשרות אלפי דונמים 
בבעלות ערבית עדיין כלולים בתחומי משגב . חששם של בעלי האדמות הוא מהפקעה 
בעקבות סיפוח . הם גם אינם מורשים ליהנות מהפיתוח של השטחים שבבעלותם . 
תושבים מסכנין מחזיקים בבעלות על כעשרת אלפים דונם במה שהיה שטח 9 . ב7891 
הצליחו השרים עזר ויצמן , אריה נחמקין , יצחק רבין ושמעון פרס לבטל את 
מעמדו של האזור כשטח אימונים לצבא , אבל אדמות סכנין הוסיפו להיות חלק משטח 
השיפוט של משגב , וכאשר תושב סכנין רצה להקים תחנת דלק על אדמתו בקשתו 
נדחתה . הרשות המקומית גובה מסים מבעל השטח הערבי , המקבל שירותים מוניציפליים 
במקום מושבו שאינו נהנה ממסים אלה . החוק מעניק לרשות המקומית זכות להפקיע , 
ללא פיצויים , עד % 04 משטח האדמות לצורכי ציבור , ותכנון האזור יכול להיעשות 
גם בניגוד לאינטרסים של הבעלים הערבי . מוחמד ברכה , חבר הוועד המרכזי 
של מק"י , סיפר כי זאהי כרכבי , יליד שפרעם ועסקן ותיק של מק"י - רק"ח , 
נדרש לשלם למועצה האזורית עמק יזרעאל מס בערך השוק של אדמותיו . אבל המתיחות 
סביב שאלות הקרקע אינה מצטמצמת לדרישות לתשלום מסים . בחלק ניכר של השטחים 
שהופקעו ליד נצרת עלית ( ממשבצות הכפרים עין מאהל , רינה , משהד וכפר 
כנא ) לא נעשה שימוש מאז הפקעתם על ידי המנהל . הבעלים המשיכו לעבד את 
אדמותיהם . בשנתיים האחרונות התעורר מנהל מקרקעי ישראל והחל לייער את 
השטחים , כצעד של מימוש בעלות . החקלאים הערבים התנגדו . שר החקלאות 
אריה נחמקין הבטיח לפעול לביטול ההפקעה ובמשרדו מונה פקיד לבחינת העניין , 
אך אז התפרקה הממשלה . השנה קיבלו החקלאים צווים ל"סילוק יד " , ומשרדי 
הפנים והשיכון החלו לתכנן על השטחים האלה כביש בין - עירוני , אזור תעשייה 
ושכונות מגורים לעולים . מאז 67 ידעו פעילי הציבור הערבי למקד את תשומת 
הלב בבעיות שולחיהם באמצעות יום האדמה . אבל בשנים האחרונות מתפתחים התהלוכות 
והכנסים של יום האדמה לאירוע המוני , המשקף את נושאי המחלוקת בין השמאל 
הקומוניסטי לימין הדתי - הפונדמנליסטי . השנה החלה המריבה בכנס ועדת המעקב , 
שהחליטה על סדרי יום האדמה . נציגי התנועה המוסלמית , שביקשו עמדת הכרעה 
בוועדים להכנת המצעדים , עוררו מתחים , והדברים הקשים שהוחלפו לפני שבוע 
בכפר מנדא הם חזרה כללית לקראת הצפוי בעצרות יום האדמה . 
