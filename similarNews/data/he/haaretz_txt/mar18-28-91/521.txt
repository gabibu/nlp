גזים ממשפחת ההאלון , המשמשים כחומר מילוי מועדף במטפים לכיבוי אש מן הדור 
החדש , מצויים בראש רשימת החומרים הידועים כפוגעים בשכבת האוזון . אולם 
למרות שגזי האלון מזיקים לשכבת האוזון פי חמישה עד עשרה יותר מאשר גזי רגילים 
( המשמשים , למשל , למילוי מכלי תרסיס ) , לא נכללו האלונים ברשימת 
הגזים שיש להפחית את ייצורם במסגרת אמנת טורונטו לצמצום הפגיעה באוזון . 
האלונים הם גזים פחמימנים המכילים ברום , ויעילותם בכיבוי שריפות איפשרה 
פריצת דרך בפיתוחן של מערכות כיבוי אוטומטיות , מה גם שהגז עצמו אינו רעיל 
ואינו פוגע בבני אדם . כיבוי האש באמצעות האלונים מבוסס על כושרם לתקוף 
רדיקלים חופשיים , בעיקר חמצן אטומי ומימן אטומי , המשתתפים בתהליך הבעירה . 
החנקת האש בדרך זו אינה פוגעת גם באתר שבו מבוצע הכיבוי , והפכה את ההאלונים 
לגזי הכיבוי האידיאליים לשימושים רבים , החל מכלי רכב צבאיים משוריינים 
וכלה בחדרי מחשבים . להמחשת כושר הכיבוי , די לציין כי די בריכוז של % 5 
של האלון 1031 באוויר כדי לכבות שריפה . אך האלונים הם גזים יציבים העולים 
לשכבות העליונות של האטמוספירה , ובהשפעת הקרינה העל - סגולה תוקפים את 
מולקולות האוזון . בכל פעם שמישהו מכבה שריפה במטף כיבוי המכיל האלון , 
הוא גורם להתדלדלות נוספת של שכבת האוזון , המגינה על כדור הארץ מההשפעות 
המזיקות של הקרינה העל - סגולה . כאמור , לפני שנתיים לא היה תחליף יעיל 
להאלון , ולכן לא צורפו חומרים אלה לרשימת החומרים שיש לצמצם את ייצורם 
כדי למנוע פגיעה באוזון . עתה נראה כי יצרני הכימיקלים הגדולים בעולם הצליחו , 
בשיתוף עם צבא ארה"ב , לפתח כמה חומרים לכיבוי אש שאינם פוגעים באוזון . 
יעילותם של חומרים אלה בכיבוי אש נבחנת בשורה של ניסויים , בעיקר בכוחות 
הקרקע של צבא ארה"ב . חברת הענק דופונט פיתחה שני חומרים לכיבוי אש מן הדור 
הבא : שניהם מבוססים על תרכובות מימן - פלואור - פחמן ומכונים הידרופלורוקרבון 
521 והידרופלואורוקרבון 321 ( או בקיצור , 321 - ו521 - ) . לחומר 
321 - יש אמנם פוטנציאל של פגיעה באוזון , אך מקדם הפגיעה שלו הוא 20 . 
0 , לעומת מקדם פגיעה 0 . 01 של האלון 1031 . חומרים אלה מתאימים לכיבוי 
אש ואינם פוגעים באוזון , אך יש להם חיסרון סביבתי אחר : שניהם בולמים 
קרינה תת - אדומה . במלים אחרות , שניהם נחשבים לגזי חממה חזקים כמו דו - 
תחמוצת הפחמן והמתאן . חברה נוספת המפתחת חומרים לכיבוי אש היא גרייט לייקס 
קמיקלס . החברה הציגה לניסוי תרכובת מימן - ברום - פלואור - פחמן בשם 122 - 
. חומר זה הוא בעל תכונות כיבוי אש מעולות הזהות לאלה של האלון , אך הוא 
רעיל ויש לו מקדם פגיעה באוזון של 5 . 0 . במקביל לניסויים בצבא היבשה , 
פועל חיל האוויר האמריקאי לבחינת תרכובות שפיתחה חברת ניו מקסיקו אינגינירינג 
ריסרץ . חומרים אלה אינם רעילים ואינם פוגעים כלל באוזון , אך הם גזי חממה , 
ויידרשו כמויות גדולות יותר מהם לכיבוי אש . 
