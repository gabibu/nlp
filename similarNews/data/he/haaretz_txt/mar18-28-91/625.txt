מפיקי הסרט " האב האובד " , שצילומיו החלו בישראל לפני המלחמה ונפסקו בגינה , 
טוענים כי חברת הביטוח הממשלתית שבה בוטחה ההסרטה אינה מוכנה לכסות את הנזקים 
בשל הדחייה . הם העלו את טענותיהם במסיבת עיתונאים בשבוע שעבר , ואליהם 
הצטרפו מפיקי סרטים ישראלים אחרים , החוששים מהשפעת אירוע זה על עתיד הפקות 
הסרטים הזרות בישראל . " האב האובד " הוא קופרודוקציה ישראלית - אמריקאית - 
הונגרית . הכוכבים ליב אולמן ומייקל יורק הצהירו בתחילת ההסרטה ב6 בינואר 
כי הם מתכוונים להישאר לצילומים בארץ , על אף המצב המתוח באזור . אך ב41 
בינואר , לפני פרוץ המלחמה , פורקה ההפקה והשחקנים עזבו את הארץ . עתה 
הודיעו מפיקיה כי הצילומים יתחדשו ב2 באפריל . בדצמבר ביטחו המפיקים יאנוש 
אדלני ופול סלומון והמפיק בפועל צבי שפילמן מ"ישראפילם " את ההפקה בחברת 
הביטוח " ענבל " , שהיא חברת ביטוח ממשלתית המוסמכת להוצאת פוליסות כאלה . 
ביטוח כזה מחייב המלצה של שר התעשייה והמסחר . ביטוח סיכוני מלחמה לתעשיית 
הסרטים נולד אחרי מלחמת יום הכיפורים , במטרה לעודד תעשיית סרטים מקומית 
בדרך של כיסוי ביטוחים מהסוג שאינו נמכר בשוק הפרטי . שפילמן אומר שעל סמך 
הפוליסה הזו גוייס הכסף להפקה בארצות הברית . הפוליסה של " ענבל " לסרט 
" הבן האובד " עלתה מעט יותר מ000 , 5 דולר ( כלומר , פוליסה זולה במיוחד ) 
, והיא אמורה לכסות נזקי מלחמה עד מיליון דולר . בפוליסה נאמר במפורש 
כי החברה תכסה נזקי מלחמה , בין אם תוכרז כזאת ובין אם לאו , כולל נזקים 
בדחיית הצילומים , או כל מצב חירום שישנה את תוכנית ההפקה . עם פרוץ המלחמה 
נאמר למפיקים על ידי במרכז לעידוד הסרט הישראלי במשרד התעשייה והמסחר ( 
שהוא גורם ממליץ בלבד לצורך הביטוח ) , כי הפוליסה מכסה נזקי מלחמה ולא 
נזקים מסכנת מלחמה . המפיקים טענו כי נאמר להם כי כל עוד אין נזק ישיר של 
טילים , התביעה אינה תקפה . ממשרד התעשייה והמסחר נמסר כי עמדתה של חברת 
הביטוח " ענבל " היא כי בנסיבות שהיו קיימות , שלפיהן נפסקה ההסרטה ב41 
בינואר , עוד בטרם פרצה המלחמה במפרץ , לא מגיע לחברה פיצוי מכוח הפוליסה . 
תמר בן - דוד , מחברת הביטוח " ענבל " , אומרת כי הנסיבות של הפסקת ההסרטה 
לא נבעו מפעולת מלחמה , אלא בשל חשש השחקנים מפני מלחמה . מטרת הפוליסה 
של " ענבל " אמורה לכסות נזקי מלחמה , שבדרך כלל אינם מכוסים בביטוח 
מסחרי רגיל . להפקת " האב האובד " אין ביטוח " גמר - הסרטה " , שכן 
ביטוחים מסוג זה בדרך כלל אינם מכסים נזקי מלחמה . מפיקי הסרט אמרו במסיבת 
העיתונאים כי נאמר להם שמשרד התעשייה והמסחר נוטה להיענות בחיוב לדרישות 
המפיקים לפיצויים , בתנאי שהנושא לא יפורסם . עמדת המשרד , בתגובתו , 
היא שזהו ויכוח בין מבוטח למבטח . אך בניגוד לטענת המפיקים , קוימו מגעים 
נמרצים בין כל הגורמים כדי למצוא דרך שתאפשר את המשכה של הפקת הסרט , והמפיק 
התבקש להעביר למרכז הסרט הישראלי את אומדן הנזק שנגרם . טענת מפיקי הסרט 
ומפיקים אחרים בארץ היא כי המצב שנוצר , שבו חברה ממשלתית האחראית על ביטוח 
מלחמה של הפקות קולנוע זרות אינה עומדת בתנאי הפוליסה שלה , עשוי להפחית 
בהרבה את קיומן של הפקות כאלה בארץ . מחברת הביטוח " ענבל " נמסר כי גם 
אחרי המלחמה רכשה מהם חברת " קנון " פוליסה כזאת , כשהיה ידוע כבר ש"ענבל " 
מסרבת לפצות את חברת " ישראפילם " . על הנזק שנגרם לסרט שלהם . 
