בית האבות של אגד בנוה - שאנן בחיפה הנתון בכינוס נכסים , נמצא בתהליכי 
אישור סופיים לקראת מכירתו למטרה ציבורית . על כך דיווח עו"ד אורי מסר , 
אחד משלושת כונסי הנכסים של הפרויקט . " הצעדים בהם אנו נוקטים יהפכו 
את בניין בית האבות מפיל לבן לבניין שניתן למכרו " , אמר עו"ד מסר . בית 
האבות של אגד נבנה על שטח של 11 דונם ובו 321 דירות . את הקרקע קיבלה אגד 
מעיריית חיפה , שזכתה על כך לביקורת חריפה בדו"ח מבקר המדינה משנת 98 . 
חלק מהגמלאים תבעו את אגד בשל נזקים כספיים שנגרמו להם , לאחר שמכרו את 
דירותיהם במטרה להיכנס לבית האבות . העלות המקורית של הבניין היתה אמורה 
להיות 51 מיליון דולר , אך זו הוכפלה במהלך הבנייה וכעת הוא נטוש . נודע 
כי הבניין יימכר במחיר נמוך בהרבה מעלות הקמתו 03 מיליון דולר ; ובכל מקרה 
ישא אופי ציבורי כפי שנקבע עם תחילת הקמתו , אך יופעל כך שבעליו יפיקו ממנו 
רווחים . כונסי הנכסים ובהם נציג אגד , שר שלום שירן , ובא - כוח עיריית 
חיפה , עו"ד זלמן שרר , ממתינים לקבלת האישורים הדרושים למכירתו של המבנה . 
