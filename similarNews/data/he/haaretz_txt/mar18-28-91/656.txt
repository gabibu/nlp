" נמשיך את דרכו של מאיר כהנא וננסה לרוץ שוב לכנסת " , הבטיח הרב אברהם 
טולדנו , שנבחר אתמול ליורשו של כהנא בראשות תנועת " כך " . טולדנו , משגיח 
בישיבת " הרעיון הציוני " בירושלים שייסד כהנא , נבחר אתמול פה אחד בידי 
מזכירות התנועה , ובחירתו אושרה במשאל טלפוני על ראשי הסניפים של כך ברחבי 
הארץ . הפעילים המרכזיים בתנועה ברוך מרזל , טיראן פולק , משה ניימן , 
רחמים כהן ואחרים כינסו אתמול מסיבת עיתונאים בירושלים , ובה בישרו על 
בחירת המנהיג החדש . מנהיגה החדש של כך אמר כי בחירתו לא באה למלא את מקומו 
של כהנא , כיוון שלמנהיג מסוגו אין תחליף . " כשם שזאב זבוטינסקי נותר 
מנהיג תנועת החירות , כך ייוותר כהנא מנהיגנו לעד " . טולדנו הגדיר את תפקידו 
החדש כמאמץ " לרכז את הכוחות הנפלאים והמסורים בתנועה , להמשיך ולהשיג 
את מה שהורה כהנא " . במעמד הבחירה הודיע טולדנו כי עתה ייעשה מאמץ להכפיל 
את סניפי התנועה ברחבי הארץ מ03 ל06 , וכי בקרוב יפתח במסע הרצאות ואסיפות 
עם . הוא הוסיף כי המצע של כך , איתו רצה לכנסת ב4891 , לא ישונה , וכי 
תנועתו תמשיך לדגול בסילוק הערבים מהארץ . עו"ד רחמים כהן , שהיה אחד המועמדים 
לתפקיד , אמר שכך תפעיל אמצעים משפטיים ואחרים , כדי לבטל את פסילתה מלהיבחר 
לכנסת , כפי שהורתה ועדת הבחירות המרכזית ואושר בפסיקת בגץ . סמוך לבחירת 
מנהיגה החדש של התנועה , שלח בנו של כהנא , בנימין זאב , הודעה ממקום 
שהותו בארה"ב , שבה הכריז כי המטרות שהוגדר בידי אביו יוגשמו על - ידו , 
או על - ידי מי שיבחר בו בלבד , והאשים את אנשי כך בהשחתת מורשת אביו . 
על הדברים הללו אמר טולדנו : " בנימין כהנא חושב שמי שרץ לכנסת הוא בלתי - 
מוסרי וגורם להשחתת המידות . זה בדיוק מה שאבא שלו עשה , ואם הוא מייחס 
דברים כאלה לאביו זו זכותו . אני רוצה להמשיך בדרכו של כהנא , ובכנסת 
נוכל לקבל בימה לדעותינו " . 
