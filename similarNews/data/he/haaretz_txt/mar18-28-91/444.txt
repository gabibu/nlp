על כל חברי הוועדה לבדיקת מסגרות החינוך העל - אזוריות ( ובתוכן בתי הספר 
הייחודיים ) , להתפטר עקב הזלזול שנהג בוועדה שר החינוך , זבולון המר , 
ועקב ניסיונו לשבש את פעולתה . קריאה ברוח זו כלולה במכתב ששיגרה חברת הוועדה , 
גילה רם , המשנה למזכ"ל הסתדרות המורים , ליו"ר הוועדה , פרוף יצחק קשתי . 
רם מוחה במכתבה על כך שבעוד הוועדה , שמונתה על ידי המר , דנה בסוגיית 
בתי הספר הייחודיים , התעלם ממנה שר החינוך והציע לעיריית נתניה להקים בה 
בתי ספר כאלה . " לא ייתכן " , כתבה רם לקשתי , " ששר ימנה ועדה ציבורית , 
יקציב זמן להגשת המלצותיה ומבלי לחכות להן , יקבל החלטה לבצע ניסוי שלגביו 
דנה הוועדה והיתה אמורה להגיש המלצות " . העתקים ממכתבה של רם נשלחו לשר החינוך 
ולמנכ"ל משרדו , זבולון אורלב . אחד מחברי הוועדה , ד"ר יוסי דהאן , 
כבר התפטר השבוע מחברותו בה , מיד עם פרסום הידיעה על הצעת המר לעיריית 
נתניה . רם מציינת כי נדהמה כאשר התברר לה השבוע , באמצעות כלי התקשורת , 
על תוכנית - נתניה , לפיה יבוטלו אזורי הרישום לחלק מבתי הספר היסודיים , 
והם יהפכו לבתי ספר על אזוריים וייחודיים ( הממיינים ובוררים תלמידים מכיתה 
א ) . קפידבינרם מוסיפה , כי בכתב המינוי לוועדה היא התבקשה " להציע עקרונות 
למדיניות ודרכי ביצוע , באשר למסגרות על - אזוריות קיימות , וביחס ליוזמות 
חדשות בנדון , במגמה לטפח ייחודיות בצורות שונות , מחד , ולשמור על אזורי 
רישום ורובעי חינוך , כבסיס לא ממוין של התלמידים למסגרות אלה , מאידך " . 
עוד היא מציינת , כי חמישה ימים לפני היוודע החלטת השר המר באמצעות כלי 
התקשורת , התכנסה הוועדה לדיון בסוגייה , האם יש לבטל את אזורי הרישום 
בבתי הספר היסודיים . בישיבה נטלו חלק שלושה מבכירי משרד החינוך , יו"ר 
המזכירות הפדגוגית , ד"ר אליעזר מרכוס , ראש המנהל הפדגוגי , בנימין אמיר , 
ומנהל החינוך הדתי , מתי דגן . " הם השתתפו בישיבה ונטלו חלק בדיון , 
אך לא אמרו ולו מלה אחת על החלטת המשרד לקיים ניסוי ( בנתניה ) , בנושא 
זה " , נכתב . רם כותבת עוד , כי " אין להסביר זאת , אלא בעובדה שגם הם 
לא ידעו על ההחלטה . נשאלת אפוא השאלה , עם מי התייעץ השר טרם החליט ? 
למיטב ידיעתי , לא התקיים דיון בשום פורום הקובע מדיניות חינוכית במשרד 
החינוך " . קפידבינרם מוסיפה , כי בישיבות האחרונות של הוועדה , הושמעו 
מצד חבריה תלונות קשות על כך שמשרד החינוך אינו מעביר לה את התקציב לפעילותה , 
כפי שנקבע . משום כך , לא נשלחו פרטיכלים במועד , ואף נבצר מהוועדה לפרסם 
בכלי התקשורת הודעה לציבור הרחב על קיומה , כדי לאפשר למעוניינים להופיע 
לפניה . " חשבתי שזה מחדל ביורוקרטי " , טוענת רם , " עתה אין לי אלא 
להסיק כי זה היה ניסיון לשבש את הליכי פעולת הוועדה ולהצניע , ככל האפשר , 
את קיומה " . דובר משרד החינוך הגיב אתמול באמרו כי מנכ"ל המשרד מונה כיו"ר 
הוועדה לבדיקת הפרויקט הניסיוני בנתניה , וכי אורלב סיכם עם פרוף קשתי כי 
יהיה תיאום מלא בין שתי הוועדות . בהודעת המשרד הודגש , כי אורלב רואה 
את שתי הוועדות כמשלימות זו את זו . 
