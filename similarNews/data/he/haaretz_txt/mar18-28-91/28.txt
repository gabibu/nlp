שר החינוך , זבולון המר , חזר בו ביום ששי מהכחשתו הנמרצת ( יום קודם ) 
, כי משרדו יממן את לימודיהן של אלף תלמידות חרדיות נוספות במוסדות של 
החינוך העצמאי . עוזרו של השר , מנחם כהן , ביקש לתקן את תגובת השר ולהוסיף 
כי שר החינוך יפעל כפי שיידרש במסגרת ההסכם הקואליציוני . המר טען ( " הארץ " 
3 . 51 ) , כי לא ידוע לו על הסכם קואליציוני שלפיו יממן משרד החינוך הקמת 
45 סמינרים חרדיים של החינוך העצמאי או יזרים משאבים לסמינרים קיימים , 
שאינם ממומנים על - ידי המשרד בשלב זה . גורמים בחוגי הכשרת המורים טענו 
בשבוע שעבר כי מימון הסמינרים החרדיים הנוספים עומד בסתירה למגמת משרד החינוך 
בשנים האחרונות , לצמצם את מספרם הגדול של הסמינרים בארץ . בעקבות מגמה 
זו , המסתמכת על המלצות מומחים , נסגרו בשנים האחרונות סמינרים אחדים , 
רובם ממלכתיים ומיעוטם ממלכתיים - דתיים . אותם גורמים טענו כי ועדת הכספים 
עומדת להכריע השבוע בסוגיית המימון של אלף תלמידות נוספות בסמינרים חרדיים . 
המר טען כי לא ידוע לו על כוונה כזו והגדיר את טענת הגורמים כשקר והמצאה . 
הוא ציין כי גם אם יתברר שמימון לימודיהן של אלף התלמידות החרדיות הובטח 
במסגרת ההסכמים הקואליציוניים , הוא לא ייתן " אף שקל אחד " לכך . ביום 
ששי מסר עוזרו של המר כי אף שהשר לא ראה שום הסכם על מימון התלמידות וחרף 
העובדה שאיש לא פנה אליו וביקשו להעביר לסמינרים חרדיים את התקציב הנדרש 
אם יתברר לו שיש הסכם כזה ואם יעביר אליו שר האוצר יצחק מודעי את הסכום הנדרש 
למימון הלימודים בסמינרים החרדיים , הוא יעביר את הכספים ליעדם . עוזר השר 
הסביר : " אם במסגרת ההסכם הקואליציוני ייאלץ משרד החינוך להיות צינור 
להעברת כספים להקמת סמינרים חרדיים , הוא יעשה זאת " . רבות מבוגרות הסמינרים 
החרדיים אינן עובדות בהוראה . בנות חרדיות פונות ללימודים במסגרת זו בהיעדר 
מסגרת תורנית חד - מינית אחרת עבורן . 
