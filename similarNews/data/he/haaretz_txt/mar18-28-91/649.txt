שופט בית המשפט המחוזי בתל - אביב , אליהו מצא , נבחר לשופט בית המשפט 
העליון . תשעת חברי הוועדה לבחירת שופטים בחרו בו אמש , על - פי המלצת 
נשיא בית המשפט העליון , השופט מאיר שמגר . מצא , בן 65 יליד ירושלים , 
קיבל את הכיסא השמור לשופט ממוצא ספרדי , עקב פרישתו של אברהם חלימה מבית 
המשפט העליון בשנה שעברה . כעת נותר כסא פנוי אחד , כדי למלא את התקן של 
21 שופטי בית המשפט העליון , לאחר פרישתו של השופט משה בייסקי לפני יותר 
משלושה חודשים . השופט מצא נבחר לאחר שבישיבה קודמת של הוועדה לבחירת שופטים , 
לפני כחודש , לא הצליח שמגר להשיג רוב לבחירתו . מועמדים אחרים שהוזכרו 
אז היו מנהל בתי המשפט , השופט יעקב קדמי , ושופטי בית המשפט המחוזי בתל - 
אביב מיכאל בן - יאיר ושאול אלוני . במינוי מצא תמכו בישיבה ההיא רק ארבעה 
מתשעת חברי הוועדה : שמגר ; שני השופטים האחרים מבית המשפט העליון היושבים 
בוועדה , שושנה נתניהו וגבריאל בך ; ושר המשפטים , דן מרידור . חמישה 
חברים אחרים השר משה נסים , הח"כים דוד ליבאי ויגאל ביבי ונציגי לשכת עורכי 
הדין יעקב רובין וצבי מיתר סירבו לתמוך בו . על - פי הנוהג , את שם המועמד 
המומלץ מגיש לוועדה נשיא בית המשפט העליון , לאחר שכל שופטי בית המשפט העליון 
מתכנסים לישיבה מיוחדת ומחליטים את מי הם מעדיפים . כיוון שמועמדו של שמגר 
לא זכה ברוב , הוחלט אז לדחות את הדיון . כאמור , החליטה הוועדה אמש לבחור 
במצא . אליהו מצא סיים ב0691 את לימודי המשפטים בשלוחת האוניברסיטה העברית 
בתל - אביב . ב3691 הוסמך לעורך דין , וב2791 התגייס לשירות קבע בצה"ל 
ושימש שופט צבאי . ב8791 נבחר לשופט בבית משפט השלום בתל - אביב , ומ4891 
הוא משמש שופט בבית המשפט המחוזי בתל - אביב . ב9891 כיהן במשך ששה חודשים 
כשופט בפועל בבית המשפט העליון . בישיבת הוועדה לבחירת שופטים אתמול הוחלט 
על עוד שני מינויים : השופט מנחם בן - דוד נבחר לשופט בבית המשפט המחוזי 
בנצרת , ועו"ד זכריה כספי התמנה לשופט בבית משפט השלום במחוזות תל - אביב 
והמרכז . 
