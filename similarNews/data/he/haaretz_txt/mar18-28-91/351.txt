בלגרד ( ע"ץ ) . נשיא יוגוסלוויה , בוריסאב יוביץ , שהתפטר ביום שישי 
שעבר מתפקידו , הודיע אתמול באופן אישי כי הוא חוזר בו מהתפטרותו , במהלך 
מושב של הפרלמנט של סרביה ששודר בטלוויזיה . יוביץ קיבל החלטה זו לאחר שהפרלמנט 
( שבו שולטים הקומוניסטים ) קיבל ברוב מוחץ החלטה הקוראת לו לבטל את התפטרותו . 
נשיא סרביה , סלובודאן מילוסוויץ , אמר כי הוא מוכן לחמש את הסרבים המתגוררים 
בקרואטיה , הטוענים כי הם סובלים מאפליה . " אם הארגונים הצבאיים - למחצה 
בקרואטיה לא יפורקו מנשקם , אנו נחמש את הסרבים . אין לנו זכות להמתין 
ולחכות שאנשים בלתי - חמושים יהיו קורבנות לרדיפות , ויפגשו את אותו גורל 
בו נפגשו בעבר " , אמר מילוסוויץ . מילוסוויץ , שנאם בפני סטודנטים בבלגרד , 
רמז בבירור למעשי הטבח שביצעו הקרואטים ביהודים , סרבים וצוענים בתקופת 
מלחמת העולם השניה . מילוסוויץ אמר את דבריו לאחר שמפקדת הצבא היוגוסלווי 
הודיעה כי הצבא לא יהיה מוכן לסבול מהומות עדתיות או מלחמת אזרחים . " הצבא 
היוגוסלווי לא יאפשר בשום נסיבות שהן , מהומות בין - עדתיות או מלחמת אזרחים " , 
נאמר בהודעה מטעם מפקדת הצבא . היתה זו ההודעה הראשונה של הצבא מאז יום 
שישי , כאשר הנשיאות הפדרטיווית דחתה את הדרישה להכריז על מצב חירום במדינה . 
