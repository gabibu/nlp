בימים אלה מתקבלות החלטות שעלולות לשנות את המפה היישובית . כוונתי לפריסת 
עשרות אלפי יחידות דיור , שרובן יוקמו במסגרת של עיירה חדשה בין שלומי למעלות , 
ושתי עיירות חדשות בנגב . את המשאבים הללו , העתידים להיות מבוזבזים על 
הקמת יישובים אלה , מוטב להפנות לביסוסן ולחיזוקן של הערים הקיימות . ברוב 
עיירות הפיתוח ישנן אפשרויות לבנות ולקלוט עשרות אלפי תושבים נוספים . בגליל 
ובנגב , למשל , קיימות 62 ערי פיתוח . בגדולה שבהן , באר שבע , יש כ000 , 
021 תושבים ובקטנה , מצפה רמון 006 , 2 . בבית שמש יש כ000 , 51 תושבים 
בעוד שלפי תוכנית המתאר שלה היא יכולה לקלוט 000 , 05 תושבים . בכל העיירות 
אף הושקעו הון ומאמצים רבים , ויש בהן תשתית פיסית , חברתית וחינוכית המאפשרת 
להגדילן בממדים ניכרים ובהוצאות נמוכות יחסית . ניצולה של התשתית הקיימת 
להגדלתן ולקליטת עולים בהן , תביא תועלת רבה גם לעולים וגם לתושבים הוותיקים . 
בחלק מן הערים , למשל , יש מחסור בעובדי הוראה ועובדי בריאות : העולים 
החדשים יכולים למלא את המחסור הזה . האם יש צורך לחזור על השגיאות של שנות 
החמישים ולהקים יישובים שיסבלו מחסרונות ערי הפיתוח הקטנות ? עם זאת , אין 
לפזר את הבנייה ואת הפיתוח בין כל היישובים העירוניים בצורה שווה . צריך 
לרכז את המאמץ באותן עיירות פיתוח שבהן האפקטיוויות של ההשקעה ( היחס בין 
המאמץ והתועלת הצפויה ) תהיה רבה ביותר . אין גם צורך לפתח בכל יישוב ויישוב 
אזור תעשייה . בכל חלקי הארץ קיימות כבר מערכות אזוריות שבהן קבוצות של 
יישובים קשורות באופן הדדי בקשרים כלכליים ותעסוקתיים ומתפקדות כמערכת משולבת . 
זוהי מגמת ההתפתחות בשנים האחרונות , וצריך לרתום אותה לצורכי הפיתוח 
והקליטה . רמת השרונהסבתות שלנו האמינו שתרופה מרה וצורבת היא תרופה יעילה , 
ואילו כזו שאינה מרה לא שווה דבר . נראה שאמונה זו שרירה וקיימת במשרד 
החקלאות . לאחר שהמשרד היה שרוי שנים מספר בתרדמת אלוהים בכל הקשור לגירעון 
המים , הוא החליט להתעורר לפתע ולירות בכל מי שנקרה בדרכו . אין ספק 
שמשק המים במצב חמור , ושיש צורך בפעולה דרסטית כדי למנוע אסון , אך לדעתי 
הקשר שבין יעילותם של הצעדים הננקטים לבין מידת הנזק והצער שהם יגרמו הוא 
מקרי . היום בא שר החקלאות ורוצה לקבוע תקנות אשר יהרסו את כל גינון הנוי 
במחי - יד , ויחזירו את המדבר ליישוב . מה האבסורד בדבר ? אנו נייבש את 
הגינות , אך יהיו אנשים שיוכלו ליהנות פעמים מספר בשבוע מ"גקוזי " , יבזבזו 
מים בכביסות במכונות לא מלאות ובמדיחי כלים , ישטפו את חדרי המדרגות בעשרות 
דליי מים או אף בעזרת צינורות בבחינת " ושפכתם מים בששון " , אבל הארץ תהיה 
ציה . להלן דוגמה לגישה השטחית והראוותנית : אחת התקנות המבריקות , שהושעתה 
בינתיים , אוסרת רחיצת מכוניות בצינור . כותב שורות אלו לא התעצל ובעזרת 
חבר עם שעון - עצר רחץ את מכוניתו בצינור בעל אקדח - מים . יתרונו של האקדח 
בכך שאפשר להתיז בו מתזים קצרים עם מעט מים אך בעוצמה רבה . משך המתזים 
נמדד בשעון - העצר באופן מצטבר . לאחר הרחיצה הותזו מים לדליים במשך זמן 
השווה לכל זמן התזות המים בשעת הרחיצה . התוצאה פחות משני דליי מים , 
בתוספת מחצית הדלי מים עם חומר ניקוי , שיידרש בכל מקרה . ספק רב בלבי 
אם אפשר ברחיצה בעזרת שני דליי מים להגיע לאותה רמת ניקיון , ואני מניח 
שרוב בעלי הרכב יצרכו יותר משני דליים . האם לשם פיקוח מתכוון השר לגייס 
לגיון של " סופרי דליים " ? ומה אם אזרח מסוים ירחץ את מכוניתו אמנם בצינור 
אך רק אחת לשבועיים ? הדרך הנכונה , לדעתי , היא להפעיל קיצוב מים ולהעלות 
את מחירם . יש לתת הקצבה נוספת אך מצומצמת גם לבעלי גינות נוי , ויתמרן 
האזרח במסגרתה לפי מיטב הבנתו . שימוש בטפטפות עם קוצבי - מים , השקיית 
דשא בעזרת צינור ביד במקום בממטרות , השקיה בשעות הלילה בלבד ועוד צעדים 
דומים יאפשרו לקיים גינות נוי מצומצמות וצנועות גם בתנאים אלה . האזרח יוכל 
לשתול בגינתו צמחים שאינם זקוקים לכמויות של מים כגון קקטוסים או אגבות . 
מי שירצה לבזבז מים בחדר האמבטיה יצטרך לייבש את גינתו ; במקביל יש להטיל 
עונשים כבדים על חריגה מההקצבות . אם אכן תופעלנה התקנות המוצעות במלוא 
החומרה לשנים מספר , אזי אם לאחריהן תבוא רווחה אם בשל פיתוחים טכנולוגיים 
ואם בחסדי שמים ניאלץ לחיות עוד שנים מספר בישימון - רפול עד שנתאושש . 
עומרנראה כי הנשיא בוש הגיע להכרה שפתרון יסודי של הסכסוך הישראלי - ערבי , 
לא יבוא מרצונה ומיוזמתה של ישראל וזאת מפני שיצחק שמיר ותומכיו אינם מוכנים 
לכל תזוזה ושינוי מהותי במצב הקיים , אלא רק לשינויים קוסמטיים . גורג 
בוש , גיימס בייקר ודיק צייני פועלים כצוות מיומן והחלטי , ונראה שהם אכן 
מתכוונים ומחויבים לדבריהם יצירת סדר עולמי חדש . לאחר הצלחתם הכבירה 
בגיבוש הקואליציה ובהכרעת הרודן העיראקי , מן הסתם אין להם סבלנות מיותרת 
להתבצרויותיה , פחדיה וחוסר בהירותה של הממשלה הישראלית , המדברת בכמה 
קולות , בלתי הרמוניים , ללא כיוון ומחויבות ברורה . האמריקאים החליטו 
להציל את ישראל מידי עצמה , והלוואי ויתמידו בכך עד לפתרון אמיתי ומלא של 
הסכסוך הישראלי - ערבי - פלשתיני הספוג במטענים של שטנה , חוסר אמון וכעס . 
לנוכח האפשרויות החדשות שנפתחו לעתיד המזרח התיכון , תהיה זו החמצה מסוכנת 
ואווילית של הזדמנות היסטורית , אם לא ניענה ליוזמה האמריקאית ; אני מקווה 
שתימצא בנו החוכמה , החזון והאומץ לראות את גודל השעה , ושנוכל להתחיל 
וליצור מציאות חדשה של שלום ושגשוג באזורנו . תל - אביבבשנת 0291 הוקם גדוד 
העבודה בכביש צמח - טבריה על ידי 08 איש מחלוצי העלייה השלישית . הגדוד 
פעל עד 9291 והתפרק מסיבות אידיאולוגיות . בתחילתו הוא מנה 003 איש , 
במשך השנים עברו בו כ000 , 2 איש . מטרתם היתה להכשיר לעבודה , להגנה ולהתיישבות . 
הם קיבלו כל עבודה : חציבת אבנים , בנייה , סלילת כבישים , מסילות 
ברזל , חקלאות ועוד . כיום , נושאי ההגנה וההתיישבות במדינת ישראל מטופלים 
על ידי רשויות ממלכתיות ומוניציפליות , אך לא בצורה מספקת . גם אם פונים 
מחוסרי העבודה ללשכות התעסוקה עדיין אין אלו מסוגלות למצוא להם תעסוקה הולמת . 
המובטלים מתקשים להתמודד עם מציאות מרה זו ; והמעסיקים מקבלים עובדים שלא 
עונים על צורכיהם . טוב היה אם כמה ממשוחררי צה"ל הבכירים ועתירי הניסיון 
יארגנו גדודי עבודה , שבהם יהיו צוותים מקצועיים שיקבלו על עצמם חלק ממשימות 
הבנייה במדינה . אל גוף כזה ירצו לפנות חיילים משוחררים , עולים חדשים 
ואחרים לתקופות עבודה קצרות או ארוכות , כי יהיה להם הביטחון שמי שעומד 
בראש גדוד העבודה ידאג לשכר הוגן ולזכויותיהם . התארגנות זו לא תתחרה בלשכות 
התעסוקה , אלא תהווה גוף מקשר - מיומן בינן לבין העובדים והמעסיקים . 
