פאריס ( מיוחד ל"הארץ " ) . בית המשפט לערעורים בוורסאי החליט אתמול להחמיר 
בעונשו של נשיא " החזית הלאומית " הצרפתית זאן מארי לה - פן , על התבטאותו 
כי תאי הגזים היו " פרט קטן " בהסטוריה של מלחמת העולם השניה . בית המשפט 
החליט כי לה - פן ישלם סכום של מאה אלף פרנק ( כעשרים אלף דולר ) לכל אחד 
מתשעה ארגונים של נפגעי השואה . הערכאה הראשונה דנה בנושא בחודש מאי אשתקד , 
ואף שהרשיעה את מנהיג התנועה הימנית הקיצונית הרי שהקנס שהטילה עליו היה 
מזערי פרנק אחד לכל אחד מהארגונים . לה - פן הוא שעירער על פסק הדין . 
כעת יצטרך לה פן - לפרסם את תוצאות המשפט בחמישה עיתונים יומיים ושישה שבועונים . 
בית המשפט קבע כי בהתבטאותו זו פגע לה - פן ברגשותיהם של קרובי הנספים . 
עקב היותו חבר בפרלמנט האירופי היה צורך לעבור הליך של הסרת חסינות . לה - 
פן טען כי לא היה בהערתו כל מניע גזעני ולא ניסיון לפגוע בקורבנות אלא קביעה 
הסטורית פשוטה . לא מכבר נקנס לה - פן בסכום של כעשרת אלפים פרנק על שכינה 
את השר הלא - יהודי , מישל דוראפור , בשם דוראפור - קרמטאר ( כיבשן משרפות ) 
. בהזדמנות אחרת דיבר לה - פן על " האינטרנציונאל היהודי אשר שולט בעולם " . 
