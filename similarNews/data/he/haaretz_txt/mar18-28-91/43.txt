עם היוודע דבר החלטתה של " הסיעה לקידום הרעיון הציוני " ( השר יצחק מודעי 
והח"כים גרופר - גולדשטיין ) להקים מיד אחרי פסח מפלגה חדשה , המתעתדת 
להתמודד בבחירות לכנסת ה31 על מאגר כוחות במרכז המפה הפוליטית . מסתבר שבפוליטיקה 
הישראלית הכל פתוח : כשם שהיא חורקת שן ומגוננת על עצמה מפני עריקים בחקיקה 
מיוחדת , כך היא יודעת להמתין בסבלנות להתרסקותו של רסיס - סיעה בזירה . 
עיתוי הודעתו של השר מודעי , בכנס אוהדים באשדוד , על הכוונה להקים מפלגה 
חדשה לקראת הבחירות הבאות לכנסת , תלוש לכאורה . מה קרה בשבוע שעבר שלא 
קרה קודם , או יקרה בעתיד הקרוב ? אפשר לדון גזירה שווה מהתפטרותו של השר 
אריאל שרון מראשות הקבינט לקליטה , ועליו ניתן לומר שהיה לו נימוק תקף מנקודת 
ראותו : הוא רצה לתעד ניסיון להתנתק מהאחריות למחדלים בקליטה , ולו כדי 
שייזכרו ב"אמרתי לכם " שלו . למודעי , לעומת זאת , היו מצבים למכביר מסוג 
זה מאז נכנס לתפקידו מהתוכנית הכלכלית הגדולה שלו , שאושרה במליאת הממשלה , 
נשארה רק הכריכה הנושאת את הכותרת " לעשות מאמץ לאומי " , תרגיל יחסי ציבור 
בעלות של כ2 מיליוני שקל . תחילה כירסם בתוכנית ישראל קיסר , בסיועה פעיל 
של סיעת הליכוד בהסתדרות , שנתנה גיבוי מלא לשביתה הכללית במשק בדצמבר אשתקד . 
השביתה דחתה עד אמצע ינואר השנה את תהליך החקיקה בכנסת של חוק ההסדרים במשק , 
לאחר שקיסר הוציא מתוכו כמה מהערמונים הלוהטים ביותר . עם תום המלחמה , 
כאשר חזר החוק לפסי הייצור של בית המחוקקים , הסתבר גם בוועדת הכספים וגם 
בוועדת העבודה והרווחה שסיעת הליכוד אינה מזדרזת לתמוך במה שעוד נותר מהחוק . 
את הליכתו בדרך פוליטית עצמאית מודעי יכול לתרץ גם בשותפות ההדוקה בין שר 
המסחר והתעשייה , משה נסים , ובין ראש הממשלה שמיר , ובגיבוי המלא כמעט 
שנסים זוכה לו משמיר וממרבית שרי ממשלה בתוכניותיו לחשיפת המשק ולהנעת צמיחתו 
מתחת לאפו של מודעי . לרשימת התירוצים אפשר להוסיף את הנסיעה האומללה שלו 
לגייס סיוע בארצות - הברית בלי ששמיר נחלץ לעזרתו , כשהוצג על ידי האמריקאים 
כמי שמבקש לשדוד את קופת ארה"ב בשעה שבניה נלחמים את מלחמתנו . כמעט כל שר 
אוצר היה מסתפק באחד מהנושאים האלה כדי להסיק מסקנות ולפנות את כיסאו . 
אלא שמודעי כפה את עצמו על שמיר בתפקיד שר אוצר בידיעה מראש שאלה יהיו פני 
הדברים , ובכך אין כל הפתעה . כמי שהילך על חבל דק והחתים את הליכוד על 
אחד מן ההסכמים הפוליטיים המכובדים פחות , לרבות שרין של שלושה מקומות בבחירות 
הבאות ב52 המקומות הראשונים ברשימת הליכוד לכנסת , למודעי היתה סיבה טובה 
לחשוש מלכתחילה באשר לקיום ההסכם . ההכרזה מהשבוע שעבר נועדה בעיקרה להוציא 
משמיר אשרור להסכם , ולאותת לו כי אם החקירה המשטרתית בענייניו של השר דרעי 
תשוב ותקבל תנופה ותביא בסופו של דבר לפרישת ש"ס מהקואליציה , שמיר צריך 
להביא בחשבון רוב פרלמנטרי דחוק למדי . הסקרים שבהם נופפו מודעי וגרופר 
נעשו לפני כארבעה - חמישה חודשים , ומעידים לדבריהם על כמיהה למפלגת מרכז 
בין הליכוד למערך . אלא שמודעי , שלפני חמישה חודשים היה אחד משלושת החישוקאים 
שאיימו על הנהגתו של שמיר בשמה של מדיניות לאומית נטו , אינו יכול להופיע 
אחרי המלחמה באיצטלה של מנהיג מפלגת מרכז מתונה , גם אם יש ממש בהנחה שהיא 
דרושה בזירה הפוליטית . איש בליכוד לא ניסה להניאו מהקמת מפלגה חדשה , או 
לקרוא לו לשוב לחיק המפלגה . אדרבה , שם ממתינים בכיליון עיניים לריסוקו 
ומייחלים להשתחרר מהסכם השרין אתו . זה עוד אחד ממאפייניה של ממשלת שמיר , 
שייצבה את שלטונה על הרע במיעוטו , גם במחיר מסירת תיקים מרכזיים לאישים 
שבליכוד היו רוצים לראותם הרחק משולחן הממשלה . יתרה מזאת , היריבות הקשה 
מחבלת בתפקודו של מודעי כשר אוצר , עד שדומה כי שמיר ונסים שוכחים לעתים 
כי המדובר בשר אוצר בממשלתם . טעמה של הנקמה המתוקה מר : המשק מתנהל בלא 
הנהגה ובלא גיבוי פוליטי , וקואליציה אד - הוק בין הליכוד למערך בוועדת 
הכספים של הכנסת ובוועדות חשובות נוספות מנטרלת את מודעי . בליכוד גורסים 
שנפילתו מובטחת השאלה היא רק מתי ואיך . האם לפני סיומה של פרשת דרעי או 
לאחריו ? לפני שתיקבע המסגרת למהלך המדיני החדש באזור , תוך כדי המהלך 
או אחר כך ? הצהרת רבין על המשך תמיכתו ביוזמת השלום של ממשלת האחדות ממאי 
9891 היא איתות ברור : שמיר עשוי לזכות בגיבוי פרלמנטרי גם מחוץ לקואליציה 
הנוכחית , ותלותו בקבוצת מודעי תיחלש . מכאן הזירה פתוחה לתרחישים רבים , 
שמודעי בוודאי מודע להם . 
