לונדון ( ע"ץ וע"ר ) . ניו - זילנדית בת 73 עומדת להגיש תביעת אבהות נגד 
בעלה של הנסיכה אן , קפטן מארק פיליפס ( 24 ) . כך כתבו אתמול העיתונים 
הפופולאריים בבריטניה . התר טונקין טוענת כי בתה בת החמש פליסיטי היא בתו 
של קפטן פיליפס פרי לילה משותף שבילתה עמו התובעת במלון באוקלנד שבניו - 
זילנד . ארמון באקינגהם סירב להגיב . " אם למישהו יש משהו לומר , הרי 
זה קפטן מארק פיליפס בעצמו ולא אנחנו " , אמר דובר הארמון . קפטן פיליפס 
מעולם לא הכיר באבהותו על הילדה . לאחר פרסומים עיתונאיים בדבר כישלון נישואיהם , 
הודיעו הקפטן והנסיכה אן על פירוד ביניהם בשנת 9891 , אך לא התגרשו . 
לזוג יש שני ילדים פיטר , שנולד ב7791 , וזארה , ילידת 1891 . " דיילי 
אקספרס " כתב כי מאז נולדה פליסיטי , קיבלה העלמה טונקין קצבה קבועה , 
שהסתכמה עד כה ב07 אלף דולר , על - פי " הסכם ידידותי " עם קפטן פיליפס . 
עתה , משהגיעה בתה לגיל בית הספר , החליטה האם להגיש תביעה משפטית נגדו , 
הוסיף העיתון . העלמה טונקין , מורה לאמנות לשעבר , פגשה לראשונה בפיליפס 
בנובמבר 3891 , בעת שיעור לרכיבה בניו - זילנד , שם הוא מחזיק בבעלות על 
בית - ספר לרכיבה . שנה לאחר מכן ניהלה עמו פרשייה רומאנטית קצרה במלון 
באוקלנד , וחודש לאחר מכן היא גילתה שהיא הרה . לדברי העיתון , תובעת 
טונקין כי הקפטן פיליפס יכיר בפומבי בבתו ויעניק לה את שמו . הנסיכה אן שוהה 
בטוקיו מאז השבת שעברה , ואמורה להשתתף באספה כללית של הפדרציה הבין - לאומית 
לרכיבה על סוסים . הקפטן קטע את חופשתו בארה"ב , כדי לשוב לבריטניה . 
