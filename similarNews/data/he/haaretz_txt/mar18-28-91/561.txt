מנכ"ל המכללה למנהל , ד"ר אליעזר פוקס , דחה אמש את טענות האופוזיציה בלשכת 
עורכי הדין נגד התיקון לחוק לשכת עורכי הדין , העומד לפני אישור סופי בכנסת . 
לפי טענות אלה , אמור התיקון להפוך את ההכרה הזמנית של הלשכה בלימודי המשפטים 
במכללה למנהל להכרה קבועה . ד"ר פוקס אמר כי התיקון הקודם לחוק , שכבר 
אושר בכנסת והמסמיך את לשכת עורכי הדין לתת הכרה בבתי ספר למשפטים , אינו 
מזכיר כלל את המושג " הכרה זמנית " . הוא הזכיר כי המכללה למנהל התחייבה 
כלפי לשכת עורכי הדין לפנות אל המועצה להשכלה גבוהה בבקשה להכרה אקדמית בבית 
הספר למשפטים שלה . פנייה זו נעשתה על סמך ההנחה כי בית הספר עומד בסטנדרטים 
אקדמיים גבוהים וראוי להכרה כזאת . עם זאת , הדגיש מנכ"ל המכללה למנהל , 
כי הכרה אקדמית אינה תנאי להכרה של לשכת עורכי הדין . הוא הבהיר כי הצעת 
התיקון החדשה של חוק לשכת עורכי הדין נובעת מהפיכת הסמכויות החוקיות שהקנתה 
הכנסת ללשכת עורכי הדין , למאבק בחירות בלשכה . ד"ר פוקס משוכנע כי המועצה 
להשכלה גבוהה תתן את ההכרה האקדמית לבית הספר למשפטים של המכללה למנהל , 
לנוכח רמתו המקצועית הגבוהה של בית הספר : המרצים המעולים , תוכנית הלימודים 
והספרייה . הוא ציין כי בראש בית הספר עומד פרוף דניאל פרידמן , חתן פרס 
ישראל למשפטים בתשנ"א . מספר התלמידים השנה הוא 052 . 
