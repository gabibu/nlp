ואשינגטון ( מיוחד ל"הארץ " ) . נשיא ארה"ב גורג בוש הבטיח אתמול להשקיע 
מאמץ רב להשיג התקדמות בתהליך המדיני במזרח התיכון , ציין שמזכיר המדינה 
בייקר שב מסיורו כשהוא " חדור תקווה " שההתקדמות אפשרית , והכריז כי " איננו 
מתכוונים להחמיץ את ההזדמנות הזו " להשגת התקדמות . לדבריו , ישראל שבה 
והביעה את שאיפתה להידבר עם הצדדים לסכסוך באזור , וזהו " דבר טוב ביותר " . 
הוא חזר והבטיח שהממשל " יעמול קשה מאוד " לקידום התהליך . בוש , שקיבל 
אתמול את פרס " קרן אלי ויזל " לשנת 1991 , על תרומתו למאבק נגד העריצות 
בעולם , אמר כי ארה"ב מעוניינת להשיג התקדמות עכשיו , " כל עוד יש אווירה 
של רצון טוב , והסכמה משותפת " בין הצדדים . הוא הזהיר כי אם לא תינקט 
יוזמה מיידית , " הדברים ייסוגו שוב אל הסטטוס - קוו " . לדבריו , נסיגה 
אל המצב ששרר טרם תבוסת עיראק במלחמה , " לא תהיה מקובלת על דעת ארה"ב " . 
לדברי הנשיא האמריקאי , שב בייקר מהמזה"ת עם כמה רעיונות ספציפיים לקידום 
התהליך באזור , אך הוא סירב לציין מה הם הרעיונות הללו . בוש דיבר בסיום 
פגישה קצרה שקיים עם בייקר , ושבה מסר לו מזכיר המדינה על תוצאות סיורו 
במזה"ת ובבריה"ם . הוא אמר שלהערכתו , יש היום אקלים טוב יותר למימוש התקוות 
שהתקדמות בתהליך השלום תתאפשר . קפידבינבוש אמר שמזכיר המדינה בייקר ניהל 
" שיחות טובות " בסוריה , אך ציין כי קיימות עדיין נקודות מחלוקת בין 
ואשינגטון לדמשק . הוא הוסיף , שמטרת הממשל היא ליצור מכנה משותף בין הצדדים . 
הנשיא הדגיש כי יש לפתור שלוש בעיות בעיית לבנון , בעיית המפרץ והשאלה 
הישראלית - ערבית , והעריך כי סיורו של בייקר אישר שארה"ב " נהנית עתה 
מעמדה אמינה יותר " . קפידבינפקידים במנגנון החוץ של ארה"ב חזרו והדגישו בימים 
האחרונים , הן בהתבטאויות פומביות והן בשיחות פרטיות , כי לארה"ב אין כל 
מגמה להפעיל לחץ על ישראל , להתערב בענייניה הפנימיים של ממשלתה , ולעודד 
גורמים הנתפסים כפגרמאטיים בליכוד . מחלקת המדינה פרסמה אתמול הכחשה רשמית 
לידיעה לפיה אמר עוזרו של מזכיר המדינה האמריקאי , רוברט קימיט , בתדרוך 
לנציגים של הקהילייה האירופית , שבכוונת ארה"ב להפעיל לחץ על ישראל , וקרא 
למדינות אירופה לעודד את דוד לוי , המבטא עמדות פרגמאטיות . לדברי הודעת 
ההכחשה , קימיט אכן ערך תדרוך לשרי החוץ של מדינות הקהילייה ודיווח להם 
על מגמת פניה של ואשינגטון , אך לא לרמז על כוונה של ארה"ב להפעיל לחץ על 
ישראל , או לעודד את לוי לפעול בדרך עצמאית . בוש עשוי לבקר בארץ בסוף 
אפריל , אולם רק אם יהיה ראש הממשלה מוכן לוויתור כלשהו ; כך כתב אתמול 
העיתון " פייננשיאל טיימס " . בכוונת הנשיא לערוך סיור בארצות המפרץ ובמצרים , 
ולכלול בו שיחות בכוויית ובסעודיה . מקורות מקורבים לבוש מסרו , שאם " יהיה 
לו על מה להכריז " באותו מועד , יגיע גם לישראל , ולא יפסח עליה ויחכה 
עד ששמיר יודיע על נכונותו לצעוד לקראת מדינות ערב . 
