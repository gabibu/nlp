כמה סיפורים אפשר להשיג במשחק כדורגל אחד ? לפעמים יותר מאחד , למרות שמאמני 
הנבחרת האולימפית של ישראל , יצחק שניאור ויעקב גרונדמן , רוצים בסך הכל 
לגבור הערב על קפריסין ( 00 . 71 , קרית אליעזר ) . ניצחון על נבחרת האי 
השכן יהיה הראשון של ישראל בטורניר הקדם אולימפי , לאחר תיקו - חוץ 22 ביוון 
בנובמבר האחרון , והוא ישווה את מספר הנקודות של ישראל לזה של שוודיה החזקה 
המובילה בראש . ניצחון על קפריסין ימתיק במידה לא מבוטלת את הטעם המריר 
שנותר מהופעת נבחרת הנוער לפני פחות משבועיים בסידני . בהרכב הפותח של ישראל 
יחולו כמה שינויים לעומת זה ששיחק בנובמבר בקסנטי . רפי כהן יחליף בשער 
את גבי אלבז , הקפטן רן בן - שמעון והקשר איציק זוהר מחוץ להרכב כמו גם 
החלוץ אסף טובי שכלל לא נמצא בסגל . ירון בן - דב שלא שיחק ביוון יהיה הערב 
בלם אחורי , אבי פיטוסי ששולב במישחק בקסנטי ( הבקיע את שער המשווה ) , 
פותח בהרכב והשינוי הבולט הוא שילובו של החלוץ הצעיר שי הולצמן בהרכב הפותח . 
אתמול השלימו שתי הנבחרות את הכנותיהן לעימות באימון על מישטח הדשא המטופח 
בקרית אליעזר . האווירה בנבחרת ישראל מצביעה רק על כיוון אחד שלא מותיר 
מקום לספיקות : " חייבים לנצח בבית אם ברצוננו להיות בתמונה " , אמר המאמן 
יעקב גרונדמן . " המטרה שלנו להבקיע שער בשלב מוקדם . נקווה לעשות זאת 
בפרק הזמן של 02 הדקות הראשונות " , הוסיף המאמן יצחק שניאור . " חייבים 
לנצח כדי שנהיה תלויים רק בעצמנו ולא נאלץ להסתכל תמיד על התוצאות של הנבחרות 
האחרות " , אמר טל בנין . " השחקנים מאוחדים בדעה שחייבים לנצח " , אמר 
רן בן - שמעון . גרונדמן התייחס גם לשינויים בהרכב : " אנחנו מצפים מהולצמן 
שישחק כמו כולם ויתרום את התרומה שלו . נהיה מרוצים גם אם לא יבקיע , אבל 
ימסור מסירה לגול . בן - דב לא איכזב אותנו במשחקים האחרונים ולכן הוא בהרכב , 
למרות שגם בן - שמעון בכושר טוב . לגבי השוערים , אלבז ורפי כהן פחות 
או יותר ביכולת שווה , והפעם החלטנו להציב בשער את רפי " . הולצמן לא נראה 
מופתע במיוחד משילובו בהרכב : " אני מקווה לשחק לא כמו בן 71 ולהצדיק את 
ההזדמנות שנתנו לי המאמנים " . השוער רפי כהן : " בתקופה האחרונה חזרתי 
לכושר טוב . לגבי , עבודה טובה היא לא לספוג שערים " . המאמן גרונדמן נשאר 
לצפות באימון של הקפריסאים , אך הודה כי לא הצליח לאבחן פרטים מיוחדים . 
המטרה של ישראל תהיה בראש ובראשונה להכתיב את קצב המשחק ולמנוע הפתעות מיותרות 
בעורף שלנו . שניאור וגרונדמן מצפים מהשחקנים שיבצעו במבחן אמת את כל מה 
שהירבו לתרגל באימונים משחק שוטף , מהיר , נגיעה אחת בכדור , יצירת הזדמנויות 
ומצבים ברחבת קפריסין ובעיקר ניצול ההזדמנויות לשערים . ישפוט היוגוסלווי 
דוזאן קוליץ , בסיוע קוונים בני ארצו . מחירי הכרטיסים : 02 ש"ח למבוגרים 
ו - 01 ש"ח לנוער ולחיילים . 
