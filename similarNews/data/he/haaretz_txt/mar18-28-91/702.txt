קהיר ( ע"ם ) . משקיפים במצרים אומרים כי הנשיא חוסני מובארק מחפש עתה 
אישיות חדשה לתפקיד ראש הממשלה , לאחר שממשלתו של עאטף צידקי נכשלה בפתרון 
הבעיות שהחברה המצרית סובלת מהן , ובראשן בעיית האבטלה ועליית המחירים , 
כשם שנכשלה בדיוניה עם קרן המטבע הבין - לאומית ובהתוויית " תוכנית אלף 
הימים " להבראה . העיתון המצרי " אל - נור " , המוסר על כך , מציין כי 
המזכיר לענייני ארגון של מפלגת השלטון , כמאל אלשאזלי , שהוא אחד מהמקורבים 
לנשיא מובארק , תקף בחריפות את עאטף צידקי ואת ממשלתו על כישלונם . אלשאזלי 
קיבל אור ירוק למתקפתו , טוען העיתון , לאחר שדו"חות הצביעו על כישלון 
הממשלה בתיקון השפעותיו של המשבר במפרץ , שגרם לעליית המחירים , לקיפאון 
המסחרי ולהפסקת תוכניות השקעה בגלל המחסור במזומנים , ועל כישלון מספר תוכניות 
חלופיות למשיכת תיירים למצרים מחדש . מומחי כלכלה השתוממו על אי - יכולתה 
של ממשלת עאטף צידקי לשלב את מצרים בשיקום כוויית , למרות עמדתה החיובית 
במשבר המפרץ . העיתון המצרי " האל ווסד " מסר כי בממשלת מצרים פרץ משבר 
חריף בנושא חוקי הרפורמה הכלכלית , ובראשם חוקי העובדים והמס על סחורות . 
ראש הממשלה עאטף צידקי מתעקש שלא ליישם ביולי השנה את חוקי העובדים שהוצעו 
ואת המבנה הפקידותי החדש , אך מתכוון להטיל מס על הסחורות ולהעלות את המסים 
והאגרות . כמה שרים ויועצים בכירים דחו את תוכניתו , ודרשו יישום חוקי העובדים 
והמבנה הפקידותי בד - בבד עם הטלת מס על סחורות והעלאת מסים ואגרות . הם 
ציינו כי הטלת המס על הסחורות תגרור עלייה של לפחות % 02 במחיריהן , וכדי 
להתמודד עם ההתייקרויות הללו , ועם העלייה בשערי הדולר , חיוני ליישם גם 
את השינויים בחוקי העובדים ובמבנה הפקידותי , שמכוחם יעלו המשכורות ב - 
% 52%011 . צידקי טוען כי יישום המבנה הפקידותי וחוקי העובדים יגדיל את הוצאות 
המדינה , ואת הגירעון בתקציב , ב3 מיליארד לי"ם בשנה . כן מתכוון צידקי 
לבקש העלאות שכר בשיעור שלא יעלה על % 51 . קפידבינהעיתון " אל - אהראם " 
מוסר כי הנשיא מובארק הורה להקים קרן סוציאלית לפיתוח , במימון של 004 מיליון 
דולר מחוץ לתקציב הכללי של מצרים . מטרת הקרן למצוא משרות ומקומות - עבודה 
לצעירים בוגרי מוסדות לימודיים , לבצע פרויקטים דחופים במגזר היצרני , 
על - מנת לקלוט צעירים , ולהעניק הלוואות בריבית נוחה לביצוע פרויקטים בתחום 
הייצור והתעשייה לצעירים שרוצים בכך . ראש הממשלה עאטף צידקי מתכוון למנות 
את המנכ"ל של מפעלי הפיתוח המקומיים במחוזות , חאמד מובארק , למזכיר הקרן . 
השר לענייני ממשלה עאטף עביד , לאחר שחנך את הקרן בוועידה שכללה נציגים 
ממדינות ערביות ואחרות ומארגונים בין - לאומיים , הודיע שהקרן תחל את עבודתה 
בביצוע פרויקטים דחופים בערים ובכפרים , כשבראשם הכשרת כבישים והשלמת בנייתם 
של בתי - ספר ויחידות בריאותיות . הקרן תסייע בהרחבת הפרויקטים של " המשפחות 
היצרניות " ( משפחות המשתייכות למעמד הפועלים ) . שוודיה הודיעה על החלטתה 
להשתתף בקרן בסכום של 01 מיליון דולר . כן ישתתפו במימון הקרן קרנות ערביות , 
הבנק העולמי וארה"ב ב002 מיליון דולר . 
