יפשוט אותם . החייל הבכיר בצה"ל יפנה את כס הרמטכ"ל כאשר האינתיפאדה שדבקה 
בתקופת כהונתו עודנה בעינה . לא נמצא לה פתרון צבאי , ושומרון ייזכר כמי 
שהבהיר עוד בחודשיה הראשונים כי אפשר לסיימה רק בדרך מדינית : " צה"ל הוא 
כמו אספירין , איננו יכולים לטפל במחלה אלא רק להוריד את החום כדי שאפשר 
יהיה לטפל בה " , אמר ב41 באפריל 88 , לאחר אירועי ביתא . עתה , עם סיום 
כהונתו , חתם את הלוך המחשבה הזה בהתבטאות שטילטלה את המערכת הפוליטית : 
" הסדר מדיני הוא יותר משטח . שטח משמעותי כשיש מלחמה , אבל שלום והסדרים 
מדיניים מביאים עמם מרכיבים שונים כמו פירוז ואמצעי ביטחון , שמחלישים את 
הסיכון שבוויתור על שטח " . תקופת שומרון מותירה שני סימני שאלה , ספיחי 
האינתיפאדה ומלחמת המפרץ , המעיבים על מהימנותו של צה"ל בעיני הציבור . 
האחד עולה מבתי הדין צבאיים , בהם חיילים המואשמים בביצוע פקודות בלתי 
חוקיות מפנים אצבע מאשימה אל הפיקוד הבכיר בצה"ל , שתחת הוראותיו כביכול 
פעלו . ומכיוון אחר עולה שאלת הכנת העורף למלחמה במפרץ , איכות ציוד המיגון , 
והשאלה אם לא איבדו שלטונות צה"ל מאמינותם באופן הנחותם את הציבור בעת נפילת 
הטילים ובהעלמת נתונים על מידת כשירותו של הציוד בשעת צרה . מי שהתמודד על 
הרמטכ"לות מתוך עמדה קוראת תיגר , שביקש להקים " צבא קטן וממזר " , מצא 
את עצמו עומד בראש צבא סטטי , סופג ומבליג , צבא שחלק מכריע ממשימותיו 
הן משימות שיטור ושליטה באוכלוסייה עוינת . בתקופת שומרון השתנה דימויו 
של צה"ל גם בעיני הציבור . על אף פעילותו היעילה בגבול הצפון , צה"ל אינו 
נתפס כגוף בעל הישגים ברורים בהגנת הביטחון הלאומי , אלא בעיקר כגורם פאסיווי , 
כבול במערכת נהלים ופקודות סבוכה , אשר מקיים איזון בעייתי עם מיליון וחצי 
תושבי השטחים . על מינויו של דן שומרון לתפקיד הרמטכ"ל הוכרז ב1 בפברואר 
7891 , לאחר התנגדות ולחצים מצד קודמו , רב - אלוף משה לוי . אמיר דרורי 
ואורי אור , שנחשבו מועמדים לתפקיד , פרשו מצה"ל ; אהוד ברק המתין בסבלנות 
וזכה בכהונה כיורשו של שומרון . שומרון , שזכה לתהילה שמעטים זוכים לה 
לאחר שפיקד על מבצע אנטבה , התמודד על התפקיד במסע נמרץ שבמהלכו לא חסך 
ביקורת ממבנה הצבא בהנהגת קודמו . הוא צידד בשינויי תפיסה ומבנה , בצבא 
קטן , איכותי , מודרני , מתוחכם . לוי לא הסתיר את מחשבותיו והסביר לכל , 
ובכלל זה לראש הממשלה שמיר ולשר הביטחון יצחק רבין , ששומרון חסר כריזמה , 
לא אינטלקטואל , ומכאן שאינו מתאים להיות מנהיג . היו תקדימים שהרמטכ"ל 
היוצא התנגד למינוי של רמטכ"ל מיועד . גם רפאל איתן לא התלהב מבחירתו של 
שר הביטחון אז , משה ארנס , במשה לוי לתפקיד . רפול נפגש עם ראש הממשלה 
מנחם בגין כדי לקדם את המועמד המועדף עליו , האלוף אביגדור בן - גל . בגין 
שמע והודיע שאינו מתערב בשיקוליו של שר הביטחון . תסריט זה חזר בחריפות 
יתרה עם שמיר . לוי פנה לשמיר , שטח את טיעוניו , אך בו בזמן הודיע שר 
הביטחון יצחק רבין על מינוי שומרון לרמטכ"ל . מערכת היחסים בין שומרון ללוי 
היתה עכורה והיחסים ביניהם הגיעו להשמצות אישיות , שלא נחסכו מידיעת הממונים 
עליהם . עד היום סבור לוי כי צדק בטיעוניו , וכי שומרון נכשל בהצעדת הצבא 
קדימה . " אסור לקצץ בכוח הלוחם בצבא הסדיר ; יש לצמצם את צבא הקבע . 
התקנים בצה"ל היום בלתי מציאותיים " , אמר שומרון בכל הזדמנות . במקום לעסוק 
בבניית צה"ל מבחינה ארגונית וצבאית , מצא את עצמו לקראת סיום השנה הראשונה 
לכהונתו בעיצומה של האינתיפאדה . קפמאבינשומרון התגייס לצה"ל בקיץ 5591 , 
לצנחנים . הוא השתתף בפעולות גמול ובמבצע קדש , ובסוף השירות הסדיר שלו 
השתחרר וחזר לקיבוץ אשדות יעקב לנהוג בטרקטור ובסמיטריילר . כעבור שנתיים 
חזר לצנחנים כסגן מפקד גדוד . במאי 56 היה בין המפקדים בפשיטה על גנין ובנובמבר 
66 בפשיטה על סמוע . מלחמת ששת הימים מצאה את שומרון בבית הספר לפיקוד 
ומטה . בתחילת המלחמה חזר לחטיבת הצנחנים , הקים כוח סיור שהורכב מאנשי 
מילואים , והשתבץ באוגדת האלוף ישראל טל בציר הצפוני בסיני . הכוח שעליו 
פיקד הגיע ראשון לצפון תעלת סואץ והשתלט על גשר פירדאן . אחרי המלחמה זכה 
לצל"ש של אלוף הפיקוד ומונה למפקד גדוד בחטיבת הצנחנים . השנים שאחרי המלחמה 
עברו עליו במרדפים בבקעת הירדן ובמוצבים לאורך תעלת סואץ . אחר כך עשה הסבה 
לשריון . במלחמת יום הכיפורים לחם כמפקד חטיבת טנקים בקו התעלה . בימים 
הראשונים פעל במסגרת אוגדת האלוף אלברט מנדלר , ולקראת סיומה השתתף בכיתור 
הארמיה ה3 המצרית . בספטמבר 47 מונה לקצין צנחנים וחי"ר ראשי ובתוקף תפקידו 
נבחר לפקד על מבצע אנטבה . ב6791 פיקד על אוגדה סדירה ובפברואר 87 מונה 
לאלוף פיקוד הדרום . בספטמבר 38 מונה לראש מפקדת חילות השדה שהוקמה אז , 
ובינואר 58 לסגן הרמטכ"ל . מכאן המועמדות לתפקיד הרמטכ"ל היתה מובטחת . 
אחד האלופים במטה הכללי אומר כי שומרון עורר ציפיות בכל מסגרות הצבא כאשר 
נכנס לתפקידו . " היתה תחושה שמגיע רמטכ"ל בעל יכולת תמרן , שיפיח רוח 
חדשה . היו ציפיות גדולות לשינוי הקונצפציות " . אלוף אחר אומר : " ציפינו 
ששומרון יטלטל את הצבא , אך כגודל הציפיות גודל האכזבות " . ב9 בדצמבר 7891 
החלה האינתיפאדה , שלדברי רבים במטה הכללי חרצה את גורל כהונתו של שומרון . 
מאז הוא הקדיש את רוב זמנו ומרצו לפעילות צה"ל בשטחים . חלף זמן רב מדי 
עד שהובן כי נוצר מצב חדש , וכי התקריות הקשות של דצמבר הן התקוממות עממית , 
מרי אזרחי . בשלבים הראשונים פעל הרמטכ"ל כמי שכפאו שד , והמתין לשר הביטחון 
שישוב מארה"ב ויורה לו את הדרך . כמפקדו העליון של הצבא שומרון לא עשה די 
לאתר במהירות את מגמת ההקצנה בהתנהגות חיילים בשטחים ולא יצא בקריאה לפקודיו 
המוקיעה את הברוטליות בטיפול בתושבי השטחים . נדרשו חודשיים וחצי , ואיגרת 
של היועץ המשפטי לממשלה אל שר הביטחון , כדי ששומרון יפנה באיגרת אל חייליו 
ויבהיר להם את החומרה שבביצוע פקודות בלתי חוקיות . משפטן בכיר בצה"ל סבור 
כי לא היינו מגיעים לעשרות משפטים בבתי הדין הצבאיים אילו הבהיר שומרון מהרגע 
הראשון כיצד להתמודד עם אוכלוסייה אזרחית . שר הביטחון יצחק רבין הפך בהדרגה 
רמטכ"ל - על של האינתיפאדה , אם מחמת אישיותו והרקע שממנו צמח ואם משום 
ששומרון השאיר לו זירה פנויה לכך . רבין השתתף בתדריכים ברמות שטח והוציא 
הוראות בכל הקשור לאינתיפאדה , החל בפתיחה באש וכלה במכות . רבין היה מגיע 
לשטח לשוחח עם חיילים ומפקדים ולתת להם הוראות בעצמו . לא היה לכך אח ורע 
ביחסי שר ביטחון עם רמטכ"ל . רבין גם לא אהב את הכרזותיו של שומרון , בחודשי 
האינתיפאדה הראשונים , כי האינתיפאדה תיפתר רק בתחום המדיני . מערכת היחסים 
הטובה בין רבין לשומרון נמשכה עד סיום כהונתו של רבין , אך בחדרי - חדרים 
התבטא רבין לא פעם כי לא את הרמטכ"ל הזה רצה לראות מופקד על הטיפול באינתיפאדה . 
שומרון דבק בעבודה על פי הכללים . לא פעם כשהשתתף בישיבות הממשלה איים להתפטר 
מצה"ל אם הממשלה תלחץ עליו לחרוג מהנורמות החוקיות בטיפול באינתיפאדה . 
הוא הקפיד על שמירת החוק ונוהלי העבודה של צה"ל בשטחים , ופוליטיקאים לא 
אהבו את זה . הוא דיקדק בכל הקשור להכאת מתפרעים או ירי על רעולי - פנים , 
אך בצה"ל יש הסבורים כי עשה זאת מאוחר מדי . לזכותו מזכירים כי בשיאה של 
ההתקוממות הורה להפיץ בצמרת צה"ל את ספרו של אליסטר הורן על מלחמת האזרחים 
באלגיר וכישלון הצבא הצרפתי בדיכויה צעד שיש בו פתיחות ואומץ . אחת הבעיות 
הקשות של שומרון היתה מערכת היחסים המעורערת עם קציני המטכ"ל . ויכוחים 
קשים התנהלו עם אלוף פיקוד המרכז , אלוף יצחק מרדכי , שזילזל ברמטכ"ל וביטל 
החלטות שלו . במשך כל תקופת האינתיפאדה ביטל האלוף מרדכי , בתפקידיו כאלוף 
פיקוד הדרום ואחר כך כאלוף פיקוד המרכז , החלטות של שומרון ופעל במידה רבה 
כעצמאי . בישיבות פורום מטכ"ל התפרץ כלפי שומרון ובחדרי - חדרים אף כינה 
אותו " בובה " . שומרון לא השכיל להעמיד את מרדכי על מקומו והעדיף לא להתווכח 
אתו . אחד המקרים שבהם התגלה שומרון בחולשתו היה כאשר התנגד שמרדכי יתראיין 
לכלי התקשורת בעת חדירת מחבלים לפני חצי שנה מגבול ירדן . חרף זאת מרדכי 
התראיין , אך שומרון לא הגיב . מרדכי התווה מדיניות משלו בשטחים וכאשר 
נדרש לקבל החלטות פנה במישרין אל שר הביטחון רבין . " הוא לא העריך אותו 
כמפקד ולא כרמטכ"ל " , אמרו קציני מטה של יצחק מרדכי . לא רק עם מרדכי היו 
לשומרון יחסים קשים . תת - אלוף אביגדור קהלני עזב את הצבא בכעס לאחר שהובטח 
לו , כדבריו , על ידי הרמטכ"ל , שיקבל דרגת אלוף . קשריו של שומרון עם 
עמיתיו האלופים אינם מאופיינים בחמימות רבה . במטכ"ל אומרים כי לאחר שנכנס 
לתפקידו כרמטכ"ל צינן שומרון את יחסיו עם חברים ומכרים . אלופים אומרים 
כי הוא אינו מייצג את רמת החברות הנהוגה בין המפקדים הבכירים בצה"ל . קפמאבינשומרון 
לא היה רמטכ"ל פוליטי , הוא לא שאל את עצמו מה יאמרו הפוליטיקאים על פעילותו 
באינתיפאדה . את שומרון עניין אך ורק הצבא , אומרים מקורביו , לא היו 
לו שאיפות מעבר לכך . מקור במטכ"ל אומר על שומרון : " הוא ורבין הצליחו 
למנוע מלחמה בלבנון " , והכוונה לפעולת צה"ל בנועיימה , הסמוכה לביירות , 
לפני שלוש שנים . שומרון החליט אז להוציא את החיילים משטח הפעולה על אף 
שבמקום נותרו ארבעה חיילים שאיבדו את דרכם . ההחלטה עוררה התנגדות , אך 
שומרון סבר כי אם חיילי צה"ל לא יצאו מנועיימה יהיה עליו להכניס כוחות גדולים 
לתוך ללבנון ולהסלים את מעורבות צה"ל בה . החיילים חולצו לבסוף והחלטתו 
זו הוכחה כנכונה . בצה"ל אומרים כי כשבאים לסכם את תקופתו של שומרון יש להבדיל 
בין ליקויי המנהיגות לבין הישגים בתחום הקרב העתידי ובמשמעת . שומרון אומר 
כי בארבע השנים האחרונות חלה ירידה משמעותית במספר ניסיונות הפיגוע בגבול 
הצפון , והדבר נובע מפעילות יעילה של צה"ל ושיפור מרשים בתפקוד צד"ל ברצועת 
הביטחון ; שום אזרח ישראלי לא נפגע עקב פעילות חבלנית של חוליות שחדרו לתוך 
שטח ישראל . בתאונות אימונים נהרגו בתקופתו 05 חיילים , לעומת 65 בתקופת 
קודמו . גם בתאונות המבצעיות מציג שומרון נתונים טובים מאשר אלה של קודמיו . 
בתקופתו נהרגו ארבעה חיילים , לעומת 91 בשנים 38916891 ו82 ב97912891 . 
בתקופת כהונתו ביצע חיל האוויר 18 תקיפות על יעדי מחבלים בדרום לבנון , 
שבהן נהרגו 572 מחבלים ונפצעו 066 . קוצצו חמישה תקני תתי - אלופים , אף 
כי הצבא הסדיר גדל בפועל ובמטה הכללי עדיין יש סרבול וכפילויות ( כמו מפקדת 
חילות השדה ומחלקת ההדרכה , שחופפות בחלק גדול מן המשימות ובראש כל אחת 
מהן עומד אלוף ) . שומרון הורה להגדיל את אחוז הקצינים הלומדים מטעם הצבא , 
ולפי נתונים שמציגים מקורביו ב%06 לפחות . סך הכל , אומרים מקורביו , 
הוא אמנם לא סיים את תפקידו עם צבא קטן וזריז , אך הוא משאיר צבא כשיר , 
אם כי חשוק שיניים במלחמת המפרץ , שספג מכות מוראליות והשפלות במהלך האינתיפאדה . 
