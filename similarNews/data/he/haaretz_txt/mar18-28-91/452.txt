ואשינגטון ( מיוחד ל"הארץ " ) . חוסיין מלך ירדן אמר אתמול , כי אם יבקשו 
הפלשתינאים ייצוג במשא ומתן במסגרת של משלחת ירדנית - פלשתינית משותפת , 
תיאות ירדן לעיין בבקשה בחיוב . חוסיין אמר בראיון לרשת הטלוויזיה אן - 
בי - סי , כי ארצו אינה מתכוונת לדבר בשמם של הפלשתינאים במשא ומתן לשלום . 
" עם זאת , אם הפלשתינאים יבקשו זאת נסכים לבדוק מחדש את הסכם הקונפדרציה 
שנדון בין ירדן לאש"ף בשנת 5891 , אך לא נחתם רשמית בין הצדדים " . הוא אמר 
שארצו תוכל למלא תפקיד חשוב בשני אפיקי המשא ומתן במזרח התיכון : הן באפיק 
הישראלי - פלשתיני והן באפיק שבין ישראל למדינות ערב . המלך הבהיר כי הוא 
מעוניין לחזור לזירה המדינית במזרח התיכון ולהתפייס עם ואשינגטון . " ב58 
היה לנו הסכם עם אש"ף , ואם הם יבקשו אנו עשויים לעיין בו שוב ; במלים 
אחרות , להרכיב משלחת משותפת , שבה נשלב פלשתינאים בשורה הראשונה , כדי 
לדבר על הממד הפלשתיני - ישראלי של הבעיה , בעוד שאנו נטפל בהיבט הירדני - 
ישראלי " . הצעתו של חוסיין מצביעה על שינוי במדיניותה של רבת - עמון מאז 
אוגוסט 8891 , לאחר החלטת המלך להתנתק מן הגדה המערבית . ההתבטאויות שהשמיע 
אז העידו על שאיפה להתנער מזיקה כלשהי לעניין הפלשתיני . חוסיין אומר שהפלשתינאים 
הביעו רצון לכונן קשרים הדוקים עם ירדן . " רעיון הקונפדרציה עלה שוב ושוב 
בקשר ליחסיה של ירדן עם הפלשתינאים , אבל כדי שזה יקרה אסור שהפלשתינאים 
יידחקו אל מחוץ למעגל הדיפלומטיה " . חליל פותה , איש המרכז לעניינים פלשתיניים 
בוואשינגטון הקשור באש"ף , אמר אתמול בתגובה לדברים כי רעיון הקונפדרציה 
נדון באחרונה בין ירדן לבין נציגים פלשתינאים . " הרעיון של משלחת משותפת 
זוכה לתמיכה בקרב הפלשתינאים , במיוחד אם יתברר שהדבר יסייע בעקיפת התנגדותה 
של ממשלת הליכוד למו"ם עם פלשתינאים בעלי זיקה לאש"ף " . הראיון עם חוסיין 
התמקד בתגובותיו על החלטת הסנאט האמריקאי להתנות את אספקת הסיוע הפינאנסי 
לירדן בסימנים ברורים לכך שהממלכה עלתה על דרך המלך המדינית באזור . 
