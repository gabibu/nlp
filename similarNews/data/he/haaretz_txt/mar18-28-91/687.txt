הפקת " אורפיאוס ואאורידיצה " של גלוק באופרה הישראלית החדשה נולדה כדי 
לסתום את החור שנוצר ברפרטואר כשמייקל אלפרדס , שהיה אמור לביים את " צנרנטולה " 
של רוסיני , והבס מריוס רינצלר , החליטו לא לבוא לישראל בתקופה זו . חלק 
מן המנויים זכו לקונצרט " אשכול קולות " . עבור השאר הוכנה הפקה זו בניצוחו 
של גארי ברתיני , בבימויו של מייקל מקאפרי עם התפאורן פול אדוארדס . התפקידים 
הראשיים יועדו לזהבה גל ( אורפיאוס ) ומרינה לויט ( אאורידיצה ) . זהבה 
גל לא יכלה , בשל קוצר הזמן , לעמוד במעמסת לימוד התפקיד הגדול לביצוע 
אופראי שלם בזמן קצר , מה גם שהיא שרה בזמן זה גם את הסימפוניה הרביעית 
של מהלר עם הפילהרמונית בניצוחו של ברתיני . לכן נוצרה פשרת בימוי : היא 
תשיר את התפקיד כשהיא יושבת על הבמה , ואילו את תנועתו הפיסית של אורפיאו 
( ש נע אל השאול ובחזרה על אופנוע , בין תמרורי תנועה ) , יבצע השחקן 
אורי רביץ . אורפיאוס כפול שתיים . עתה התברר כי נדרש שינוי נוסף , הנובע 
מלוח הזמנים של גל . לפיכך את תפקיד אורפיאוס בחלק מן ההצגות ( טרם הוחלט 
אם שתיים או שלוש ) תשיר מירה זכאי , שגם היא תיעזר בשירותי האופנוע של 
אורפיאוס - רביץ על הבמה . אורפיאוס כפול שלוש . זכאי תסיים עד אז את התחייבויותיה 
כמנהלת המוסיקלית של הפסטיבל למוסיקה ווקאלית בעכו . באופרה הישראלית החדשה 
היתה זכאי כבר המכשפה ב"הנזל וגרטל " והמדיום באופרה הנושאת שם זה של מנוטי . 
