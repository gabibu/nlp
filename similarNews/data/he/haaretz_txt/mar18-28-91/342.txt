לואנדה ( ע"ץ ) . שליט אנגולה , גוסה אדוארדו דוס סנטוס , אמר אתמול 
בלואנדה בעת פתיחת ישיבת הפרלמנט , כי בחירות חופשיות יתקיימו שלוש שנים 
לאחר חתימת הסכם להפסקת אש עם המורדים . דוס סנטוס הציע לחתום על הסכם להפסקת 
האש כבר ב51 באפריל , מסר מקור רשמי בלואנדה . משלחות מלואנדה ונציגי ארגון 
" אוניטה " אמורות להתכנס בתחילת אפריל בליסבון כדי לדון בהפסקת אש . לדברי 
נשיא אנגולה , שדיבר בפני 003 הצירים שהתכנסו אתמול בבוקר לישיבה התשיעית 
של הפרלמנט , " קיים אמון הדדי בין הממשלה והעם באנגולה , המאפשר לקוות 
באופטימיות להקמת משטר רב מפלגתי . התנועה העממית לשחרור אנגולה ( הממשלה 
היחידה בשלטון ) תתייצב בתנאים שווים מול הכוחות הפוליטיים המוכרים האחרים " , 
אמר . 81 הצעות חוק הדנות בהקמת משטר רב מפלגתי , ייבחנו בישיבת הפרלמנט 
האמורה להימשך עד יום שני . " התפתחות פוליטית זו " , אמר דוס סנטוס , 
" היתה בלתי נמנעת ובאה בעקבות הרפורמות שיזמה ב5891 הוועידה השנייה של 
המפלגה . ארצות רבות בעלות משטרים דומים עלו לאחר מכן על אותה הדרך " . 
