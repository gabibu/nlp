. חוק זה ביטל את הזיקה של המשפט בארץ למשפט האנגלי ויצר במקומה זיקה חדשה 
ל"עקרונות היושר , החירות והשלום של מורשת ישראל " . הוראות החוק מחייבות 
עתה את השופט להכריע בשאלות המשפטיות העולות לפניו כשאין להן תשובה בחוק , 
בפסיקה או על - פי היקש לאור המשפט העברי . התמורה הזאת מחייבת את הקהילה 
המשפטית בארץ לערוך שינויים יסודיים בתחום החינוך המשפטי , ולחבר ספרי יסוד 
וכלי עזר שיסייעו במימוש השינוי בחוק . אחד האמצעים שנועדו למלא צרכים אלה 
הוא " ספריית המשפט העברי " . במסגרת מפעל זה יצאו באחרונה החיבורים " מורה 
דרך במקורות המשפט העברי " , " הרמב"ם והחוק במדינת ישראל " , ו"המשפט העברי 
בפסיקת בתי המשפט בישראל " . בקרוב תצא לאור במסגרת " ספריית המשפט העברי " 
סדרה של ספרי פרשנות לחוקי מדינת ישראל , שבהם נדונים סעיפי החוק וההוראות 
המקבילות להם במשפט העברי . בפעולות הנעשות כדי להשיג את המטרה שהציבה לה 
הכנסת כשחוקקה את חוק יסודות המשפט , משתלב גם מפעל הביבליוגרפיה של המשפט 
העברי . זהו רישום מרוכז ושלם של ספרים , מאמרים וכתבים אחרים בתחום המשפט 
העברי , הן בשפה העברית והן בשפות אחרות . בתשל"ה כבר יצא חלקו הראשון 
של " אוצר המשפט " , שכלל את החומר שנכתב בתחום זה בעברית עד סוף תשל"ג . 
בתש"ן יצא לאור הספר " ביבליוגרפיה רב - לשונית למשפט העברי " , שכלל את 
החומר שנכתב בשפות זרות עד סוף 7891 . כעת בא החלק השני של " אוצר המשפט " , 
ובו רשימה של כ000 , 9 פריטים שנכתבו בעברית מאז הופיע החלק הראשון עד סוף 
תשמ"ח . עורך הספר , פרוף נחום רקובר , שהוא המשנה ליועץ המשפטי לממשלה 
למשפט עברי , מיין את החומר הרב לפי נושאים , כגון דת ומדינה , הגנת הסביבה , 
הזרעה מלאכותית , הריגה מתוך חמלה , זכויות האדם , חנינה , ניתוחי מתים , 
צבא ומלחמה . נכללו שמות ספרים , מונוגרפיות , מאמרים וערכים בעברית 
מתוך כתבי - עת , קבצים , ספרי יובל , ספרי זיכרון ואנציקלופדיות . לא 
נכלל בספר חומר מספרות השאלות והתשובות וספרי המקורות של ההלכה , זולת קבצי 
תקנות ושטרות . " אוצר המשפט " ישמש כלי עזר מועיל למשפטנים , חוקרים , 
מחנכים , חברי כנסת , שופטים ודיינים . 
