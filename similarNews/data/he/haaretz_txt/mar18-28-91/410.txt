ההצגה הנפלאה של מכבי תל אביב כמותה לא זוכרים אפילו במועדון עתיר מסורת 
זה שמה קץ לחידת טוני קוקוץ . הפער המדהים שנחשף בהיכל הגועש והצוהל , 
הבהיר כי אפילו היה כאן הכוכב היוגוסלווי המחוזר על ידי קבוצות אן . בי . 
איי . , התמונה לא היתה שונה . אולי לא 83 נקודות הפרש , אבל גם כך פוף 
48 ספליט , אלופת אירופה , היתה קורסת . איך הגדיר זאת המאמן " כן קוקוץ , 
לא קוקוץ . אני מעריך שגם אם קוקוץ היה בא , היינו משחקים באותה רמה " . 
שרף הזכיר שמכבי כבר ניצח השנה ביוגוסלוויה , גם כשקוקוץ שיחק . " הם 
היו ממש בהלם " , אמר הקפטן התל אביבי על היוגוסלווים . " השחקנים שלנו 
היו בטירוף " , ציין צבי שרף . " הסקוררים שלנו פראסוביץ , סאוויץ ונאגליץ 
אפס " , קבע מאמן ספליט . הכל הוביל לנקודת המפתח : ההגנה . שרף : 
" המשחק שלנו נראה אחרת כאשר אנחנו משחקים בהגנה . זה לא שבוע ראשון וזה 
לא שבוע שני . אנחנו משקיעים הרבה בהגנה . אחרי התחלה מצויינת במחצית הראשונה , 
היתה עייפות . היתה נפילת מתח טבעית . אחרי ההפסקה פתחנו בחמישית הגנה 
עוד יותר טובה " . שרף ציין את השמירה המעולה של גיא גודס על פראסוביץ ואת 
משחקו המצויין של לאוון מרסר : " כשלאוון טוב , כל הקבוצה טובה " . גמצי 
הגדיר כתאונה חזיתית את מה שהוביל לערב הבלתי - נשכח . גמצי : " הם נתקלו 
בהגנה שהכניסה אותם להלם . הם קלעו רק 7 נקודות ב - 01 הדקות הראשונות וזה 
הוציא להם את האוויר . אחר כך הם קצת חזרו , אבל נכנסו אצלנו כוחות רעננים 
ששברו אותם לגמרי " . באופן די נדיר , נגררו כל שחקני מכבי למשחק מצויין . 
" כן ירבו " , הגיב על כך שרף : " זה אוטופי . זה לא יכול לקרות הרבה 
פעמים " . גמצי נשאל אם זה משחק השיא של מכבי , כמותו לא יחזור . " אפשר 
לשחק טוב יותר " , השיב והסביר : " מכבי השיג הרבה סלים קלים . הם היו 
שבורים . אני לא מאמין שנגד קבוצה שתבוא מוכנה נוכל לעשות זאת . נאלץ לעשות 
סלים מול הגנות יותר מסודרות . דיבר על המשחק ששטף בכיוון אחד , כי בצד 
השני השחקנים היו ממש המומים . לדעתו , העובדה שהמשחק היה חשוב למכבי יותר 
מאשר לספליט , " נראתה היטב לכל האורך " . הסלים הקלים נבעו מ"הגנה מאוד 
אגרסיווית , מהגנה קבוצתית שעובדת טוב מאוד " . במסיבת העיתונאים אחרי המשחק , 
נראה המאמן היוגוסלווי מעט מבולבל . החמיא למכבי , מתח ביקורת קשה על 
שחקניו . היה המום מהאחוזים הגרועים של קבוצתו . על מכבי אמר : " בכושר 
הנוכחי יש למכבי סיכוי טוב להגיע לגמר עם ברצלונה " . 
