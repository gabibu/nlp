אהרן הראל , יו"ר הוועד המנהל של רשות השידור , שיפנה את מקומו לנציג המפד"ל 
עם סיום כהונתו של הוועד ב8 באפריל , עוזב שבע מרורים . בשלוש שנות כהונתו 
הוטחה בו ביקורת מימין ומשמאל . אמרו עליו שהוא חסר חוט שדרה , אפרורי , 
שעסק בשתדלנות למען שמעון פרס . הוא , לעומת זאת , רואה בקדנציה שלו 
כמה נקודות אור . " למרות ההקצנה הפוליטית , לא היו הדחות על רקע פוליטי . 
חוץ מהמאבקים בעניין דוד גרוסמן ורפיק חלבי , היו הרבה מאבקים קטנים שהסתיימו 
בזה שאנשים לא הודחו מתפקידיהם , וזה לא היה קל . מבחינה פוליטית הייתי 
במיעוט . בסך הכל , הוועד המנהל והמליאה תיפקדו באופן מסודר , למרות שמה 
שמצא ביטוי בתקשורת הן ההצהרות הקיצוניות של שלמה קור . אך מבחינת ההחלטות 
שהתקבלו , מנענו החלטות קיצוניות " . הוא מצר על כך שערב השינויים הפרסונליים 
ברשות השידור , הכנסת לא הצליחה להכניס שינויים חיונים בחוק רשות השידור 
ולבטל את הכפילות שבין המליאה לוועד המנהל . הפתרון היחיד למצבה של הרשות , 
לדבריו , הוא זמן שידור רב יותר . אך ההזדמנות לשדר בערוץ השני הוחמצה 
והניסוי לקליטת ערוץ לווייני טורפד . " לא ידענו לתת למערכת את התחושה 
איך לתפקד במצב של איבוד מונופול ולתת ביטוי רב יותר ליצירה המקורית . אמנם 
המצב טוב יותר , אבל יש הרגשה שעושים זאת כדי לצאת ידי חובה . " מבחינה 
טכנית , הרשות ערוכה היום כמו המערכות המודרניות ביותר . הגדלנו את התקציב 
ליצירה המקורית והקמנו את הקרן לעידוד הסרט הישראלי . אני רואה כחשובים 
גם את כניסת הרשות לשותפות בפסטיבל ישראל - ירושלים וכן את השידורים אחרי 
חצות ואת מהדורת הבוקר " . בוועד המנהל היוצא של רשות השידור שבעה חברים : 
נציגי המערך הם היו"ר הראל , ח"ך לשעבר , איש של פרס ; דליה איציק , 
סגניתקפמאלידראש עיריית ירושלים ומחזיקת תיק החינוך , בת חסותו של יצחק 
נבון ; עו"ד רוני פיינשטיין , בעבר מנכ"ל עיריית ירושלים , אף הוא מאנשי 
נבון ; נציגי הליכוד המשנה ליו"ר , שלמה קור , פנסיונר של מחלקת המודעות 
של " מעריב " ומזוהה עם מחנה שמיר - ארנס ; אמנון מנדה , איש עסקים המקורב 
לאברהם שריר ; אורי אורן , יועץ לשר החוץ דוד לוי ; נציג המפד"ל , אורי 
פלח , סוחר וחבר במועצת עיריית בת ים . עם הראל נפרד מהוועד גם פיינשטיין , 
המסיים תקופת כהונה שנייה . קפמאבינהליכוד אמנם אייש את רוב המשרות הבכירות 
ברשות השידור באנשי שלומו , אך נציגיו התנהגו כאילו היו באופוזיציה והעלו 
טענות על מצבה של הטלוויזיה , בעוד המערך נמצא בעמדת התגוננות . רוני פיינשטיין , 
מפוכח ומתוסכל , אומר שהוויכוח הוא לא בין המערך לליכוד אלא בין שתי תפיסות 
עולם , שאחת מהן היא " שצריך להראות לציבור כל מה שקורה ולתת לו לשפוט . 
הליכוד חושב שצריך לשדר רק מה שטוב למדינה , לדעתם . אין זה מתפקידנו 
לקבוע מדיניות . נציגי הליכוד רצו בצנזורה פוליטית , דבר שלא היה בקדנציות 
הקודמות . מאחר שהפעולה שלי התמקדה במניעת דברים שנראו לי כקטסטרופה בתחום 
חופש הדיבור , גזלו קרבות הבלימה את רוב הזמן . החוק אומר שבוועד המנהל 
צריך להיות ייצוג לדעות אידיאולוגיות , אבל יש הבדל בין אוריינטציה פוליטית 
לבין עסקנות . לדעתי , יש לבחור אנשים עם רקורד קיים , ולא כאלה שמשתמשים 
בוועד המנהל כקרש - קפיצה פוליטי " . גם הראל אומר שלא בא לרשות השידור כדי 
להצהיר הצהרות פוליטיות . " האמנתי שמי שנבחר לדירקטוריון צריך , קודם 
כל , להיות נאמן לתפקיד שמטיל עליו הדירקטוריון . כיו"ר , הייתי חייב 
לנווט , ורציתי הישגים של הרשות ולא הצהרות " . אמנון מנדה גא בכך שהקדנציה 
המסתיימת אופיינה בהשפעה אמיתית של הימין על אמצעי התקשורת , על ההחלטות 
ועל המינויים . לדעתו , קבוצת הליכוד פעלה באופן הומוגני והוועד המנהל 
היוצא טבע את חותמו יותר מכל ועד מנהל אחר מבחינת האינטרס הימני - הליכודי . 
" באה לביטוי ארץ ישראל השלמה והוצאו מן הלקסיקון מושגים כמו הגדה המערבית 
ומשתפי פעולה . הוועד המנהל הזה ניסה לטפל לראשונה , פרסונלית , בחיידק 
השמאלני ולא פחד לגעת גם ברפיק חלבי " . שלמה קור , המשנה ליו"ר , הקדיש 
את מירב זמנו למאבקים במה שכינה נטיית העיתונאים ברדיו ובטלוויזיה לשרת 
את תעמולת האויב . מתחילת הקדנציה של קור - מנדה - אורן החל מאבק קולני , 
שחרג מתחום הניהול אל תחום העריכה וקביעת התכנים . באוקטובר 88 תבע קור 
להחליף את המונח " התקוממות " , הנקוט ברדיו ובטלוויזיה , במונח " פרעות 
88 " או התפרעות . כן הציע לחדול מן השימוש במלים " הנהגה לאומית " ולהחליפן 
ב"מנהיגי הפורעים " . את משתפי פעולה הערביים הציע לכנות " ערבים שוחרי 
שלום " . בנובמבר 88 אמר קור בוועד המנהל : הטלוויזיה משרתת את אש"ף בסיקור 
ועידת אלגיר . יש לנקוט צעדים נגד הכתבים שסרחו משה שלונסקי , גיל סדן 
ומנשה רז . מנכ"ל הרשות , אורי פורת , כינה אותם " קומץ פוליטיקאים המחופשים 
לעיתונאים " , ודוד גרוסמן הודיע על פרישתו מהנחיית " הבוקר הזה " ברדיו 
בגלל מה שכינה " ההתפתלויות הלשוניות " . באותו חודש הציע קור לאסור את 
שידורי חג המולד והסילווסטר " המהללים את הנצרות " , ובדצמבר האשים את 
דוד ויצטום ומיכאל קרפין בכך ששירתו את אש"ף במשדר סיכום שנת 88 . בפברואר 
98 טען ששידור מסיבת העיתונאים עם ערפאת בקהיר היה שערורייתי , אף כי לא 
היה זה ראיון יזום , שעריכתו טעונה אישור מוקדם , אלא דיווח ממסיבת עיתונאים , 
שממנה נעדר צוות הטלוויזיה הישראלית . במארס 98 התנה אישור לשעת שידור 
נוספת בלילה בתוספת מראיין ימני ל"זה הזמן " , לסירוגין עם רם עברון . במאי 
98 קרא לאסור לשידור את השיר " חד גדיא " ששרה חוה אלברשטיין ואת " אחרי 
המבול " ששרה נורית גלרון . כעבור זמן ידרוש לפטר את ירון לונדון ולצרף 
כותבים ימניים לפינת הסאטירה , יחשוף את שני החיילים שבאו אל הרב עובדיה 
יוסף כשני אנשי המערך , וכמובן פרשת רפיק חלבי . למאבק בחלבי ( וכן ביעל 
חן ובאלימלך רם ) , שבו החל קור כמעט מימיו הראשונים בוועד המנהל , הצטרף 
אחר כך מנדה , ויחד הביאו להחלטה בוועד המנהל להעביר את חלבי מתפקידו . 
המערך הגיש ערר , התקוע עדיין , עם עררים נוספים ( העברת יומן השבוע 
ליום אחר והקרנת הסרט על שואת הארמנים ) , אצל שר החינוך . קפמאבינפיינשטיין : 
" גם אם נציגי המערך מנעו הדחות דה - פקטו , כמו במקרה של רפיק חלבי , 
הפגיעה באנשים קשה . הדבר החמור ביותר שעשו אנשי הליכוד הוא השנאה התהומית 
שעוררו כלפי העיתונאים בטלוויזיה . אנשים בתפקידים ממלכתיים אומרים ללא 
כחל וסרק על העובדים שהם משתפי פעולה וחותרים תחת אושיות המדינה . במצב 
כזה אנשים מחליטים לא לעשות " . זה אחד המוסדות היחידים במדינה שפוליטיקאים 
יושבים בו בוועדות מינויים , אומר פיינשטיין . לדבריו , עובד שיודע שמה 
שיקבע את עתידו הוא מידת קשריו עם הפוליטיקאים עומד בפני הברירה לפעול כפוליטיקאי 
או להרים ידיים ולעבור למקום אחר . אורי פלח , נציג המפד"ל ששמו הועלה 
גם כמועמד לתפקיד היו"ר הבא , לא היה קיצוני בעמדותיו . הצבעותיו , לעתים , 
עם המערך זיכו אותו בפי הליכוד בכינוי " כיפה אדומה " . את מאבקו להורדת 
קטעים מהדרמה " כתר בראש " על פי יעקב שבתאי הוא רואה כאפיזודה . הוא 
סבור שהישגו העיקרי הוא בתחום הכספים : על פי דרישתו , מוגש לאישור תקציב 
מפורט יותר , עם לוח השידורים . קפמאבינשר החינוך , זבולון המר , יביא 
ב42 במארס לאישור הממשלה את רשימת חברי מליאת הרשות . לפי החוק , אלה 03 
אנשי ציבור שהממשלה ממליצה עליהם לאחר התייעצות עם הארגונים היציגים של הסופרים , 
המורים והאמנים בישראל , עם מוסדות ההשכלה הגבוהה והאקדמיה ללשון העברית 
ועם גופים ציבוריים שיש להם זיקה לענייני שידור . משם תעבור הרשימה לאישור 
הנשיא , ויש להניח שב7 במאי יובאו לאישור הממשלה חברי הוועד המנהל , היו"ר 
והמשנה . קפמאלידבחינה של חברי הוועד המנהל המיועדים מלמדת שההרכב החדש 
לא יכלול אנשי רוח או אנשים בעלי זיקה לענייני שידור יותר מאשר בוועד המנהל 
הנוכחי . עם פרישתם של אהרן הראל ורוני פיינשטיין תיוותר מצוות זה רק דליה 
איציק , ואליה יצורף ככל הנראה רפי אלול , ראש מועצת מזכרת בתיה . מושב 
אחד יילקח מהמערך . בליכוד טוענים שהובטח לקור , למנדה ולאורן לכהן תקופת 
כהונה שנייה . אליהם יתוסף נציג של ש"ס , הרב שמחה מירון . על תפקיד היו"ר 
מתמודדים עו"ד מיכה ינון , שהיה יו"ר הוועד המנהל בעבר , ופלח . אף כי 
השר המר היה רוצה ככל הנראה בינון , אי בחירתו של פלח פירושה יהיה מאבק 
בתוך מפלגתו , גם על רקע עדתי . המר מינה באחרונה את ינון לחבר במועצת הערוץ 
השני , ואם יחליט עתה להציבו לכהונה נוספת כיו"ר רשות השידור , יצטרך ינון 
לפרוש מהמועצה וייתכן שפלח יתפוס את מקומו שם . שלוש שנות הוועד המנהל היוצא 
ייזכרו , קרוב לוודאי , בגעגועים לנוכח הוועד החדש , שבהרכבו רוב ברור 
לימין ולדתיים , שיוכלו להעביר כל החלטה . נציגי ש"ס והמפד"ל יתחרו ביניהם 
מי ייטיב לשרת את הליכוד . גם המליאה תלבש פנים חדשות : רוב לימין ולדתיים , 
ולצדם נציגי צומת , מולדת , אגודת ישראל . על שידורים בשבת אין מה לחלום 
עוד , ואשר לחדשות , עם תום מלחמת המפרץ , שבה עשתה הטלוויזיה שימוש נרחב 
בסי - אן - אן , היא תצטרך עתה להתמודד עם סיקור התהליך המדיני באזור , 
ועם המגבלות המוטלות עליה בראיונות עם אישים פוליטיים מהשטחים . לאלה נוסף 
גורם חדש : התקציב לשנת 19 כולל " ריסון בהוצאות " . הראל יודע שברגע שיפנה 
את מקומו יבטל מנכ"ל רשות השידור , אריה מקל , כפי שכבר רמז , פרויקטים 
כמו הקרן לעידוד הסרט הישראלי ואחרים , שלא יהיה להם זכר בתקציב הבא . 
אין חשש שיו"ר ועדת הכספים , הרב משה זאב פלדמן , יעלה על בריקדות למען 
פרויקטים כאלה . 
