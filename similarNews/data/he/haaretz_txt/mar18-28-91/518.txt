לדעתי אסור אף פעם לומר לגבי תופעה של פשיעה שאין מה לעשות נגדה . תמיד 
יש לחפש דרכים כדי להתמודד עם תופעות כאלה ולהגביר בכך את ביטחונו של הציבור . 
אם נבחן מי היו עד היום הסכינאים שתקפו אזרחים נמצא כי רובם באו מרצועת 
עזה , רובם פעלו בהשפעה של החמאס או של קנאות דתית איסלאמית ורובם היו מתחת 
לגיל 03 . מכאן שצריכים למנוע עד כמה שאפשר מטיפוסים כאלה , העונים לשלושת 
הקריטריונים הללו , להיכנס לתחומי הקו הירוק ולשים מעקב אחריהם . בנוסף , 
יש להסביר וללמד את הציבור כיצד להתגונן מפני תקיפות של סכינאים . תגובת 
הציבור היא רק מרכיב אחד במכלול הצעדים שיש לנקוט כדי להתמודד ביעילות בתופעה 
החמורה . אמרתי שמרכיב חשוב אחד הוא המניעה באמצעות הגברת פעילות המודיעין , 
שתמנע מטיפוסים המועדים לבצע מעשים כאלה להגיע בכלל לתחומי הקו הירוק . 
דבר נוסף הוא הגברת סיורי המשטרה והמשמר האזרחי במקומות ציבוריים , הן 
לשם הרתעה ומניעה והן לשם לכידת מבצעי הפשעים בסמוך לביצוע המעשים . איש 
לא אמר אף פעם שניתן לסגור הרמטית את השטחים . מי שאומר זאת משלה את התושבים . 
מודיעין יכול להתמודד מול ארגונים ומול פעילות חבלנית עוינת המופעלת בידי 
גורם מרכזי ומאורגן . המודיעין מתקשה לפעול כשמדובר בפעולות ספונטניות ואקראיות 
של יחידים , שלא ניתן לצפותן מראש . דרך אפשרית להתמודד עם התופעה היא בחינוך 
הציבור . כמו שחינכנו את הקשישים שהיוו יעד למעשי שוד ותקיפה להימנע מפתיחת 
דלתותיהם לזרים ולהתקין בריחים ומנעולי ביטחון , כך יש לחנך את הציבור בכללותו 
בכל הקשור להתמודדות עם תקיפות הסכין על רקע חבלני . אנשים גם צריכים להתרגל 
להסתובב בזוגות או בשלשות , ללמוד להביט סביב , להסתכל מדי פעם לאחור וכדומה . 
אין להוציא מכלל חשבון את הצורך להעביר לפחות לחלק מהאוכלוסייה קורסים להישרדות . 
בנושא רישוי לכלי ירי , הרי שכמות כלי הירי המצויה כיום בציבור עצומה ואני 
לא חושב שיש להגדילה באורח מופרז . מה שכן , יש להסביר לציבור החושש אולי 
מהפעלת כלי הנשק שבידו כי ירי בתגובה לניסיון תקיפה בסכין נחשב כפעולת התגוננות 
לגיטימית מבחינת החוק . זו כבר שאלה פוליטית ואינני רוצה להתייחס אליה . 
כמובן שמבחינה משטרתית זה היה המהלך בעל הסיכויים הטובים ביותר להביא לבלימת 
התופעה , אבל החלטה כזו נשקלת לא רק מהיבטים משטרתיים . גם אם לא יוחלט 
על צעד גורף ניתן עדיין לדעתי , לצמצם את התופעה אם לא לבלמה כליל , אם 
ננקוט בצעדים שמניתי . ניתן גם לבדוק , למשל , את הנאומים הנישאים במסגדים 
כדי לראות אם אין בהם דברי הסתה , המביאים את הצעירים הקנאים למעשיהם . 
במידה ומתברר שנישאים דברי הסתה , הרי זו עבירה פלילית וניתן לנקוט בהליכים 
נגד המסיתים . המחסומים מהווים בעיה רצינית בתנועה כה ערה . במדינה מודרנית , 
שבה הכביש הוא עורק כלכלי , לא ניתן לחסום אותו לזמן רב . בדיקות יעילות 
עלולות לגרום לעצירת תנועה וזה בלתי אפשרי אם רוצים בגורם האנושי המגיע מהשטחים 
לפעילות הכלכלית . לכן צריך להתייחס למחסומים רק כאל חלק מפעולות ההרתעה 
והמניעה אבל אסור לנו לתלות בהם את כל יהבנו . שמעתי ראש מועצה מתבטא כך 
בטלוויזיה אבל אני בטוח שאם ייערך משאל בקרב כלל הציבור לא זו התחושה שתתקבל . 
אסור גם להחדיר בציבור את התחושה של חוסר ביטחון טוטאלי . הציבור צריך 
להיות מודע לכך שקיימת תופעה של סכינאות חבלנית , ועליו להגביר את ערנותו . 
בד - בבד , על הרשויות המופקדות על הביטחון לנקוט באמצעים הנדרשים , שאת 
חלקם מניתי , במטרה להביא לבלימתה שלהתופעה . אם כל אחד יעשה את הנדרש 
ממנו בתחום שלו , תצטמצם התופעה ואולי אף תיבלם לחלוטין . 
