" רובינס " , מסעדת המבורגרים במזרח פסדנה שבקליפורניה , לא היססה לרגע 
בעשיית רווחים משיכרון השלום של אמריקה . גורג בוש הכריז על הפסקת אש , 
ומיד הופיע בתפריט " נורמן המסתער " , כריך בממדי ענק על - שם המפקד גדול - 
הגוף של מבצע סופת המדבר , נורמן שוורצקופף . הכריך , ובו " גבינת סעודיה 
מעושנת , בצלצלים מלכותיים , גבינה אמריקאית , בשר הודו וקותלי - חזיר 
בנוסח בגדד , על לחם מפוצץ - סקאדים עם סלט כרוב כווייתי " , נמכר כאילו 
היה נתח של פטריוטיות בלחמניה . " עם כריך נורמן המסתער שלנו תנצחו " , 
הבטיחה הכתובת מעל פתח החנות , והלקוחות , כנראה , הסכימו עמה . אצל 
רובינס מוכרים יותר מ57 כריכים של " נורמן המסתער " ביום . " אנשים 
משתגעים " , אומר הבעלים , רובין סלצר . קפמאבינכריכים אינם המוצרים היחידים 
המשווקים בימים אלה בשוק האמריקאי בהשראת המלחמה . בתקווה שחדוות הקניות 
שלאחר המלחמה תעזור להם לצאת מהמיתון , מזדרזים בתי - עסק לפרסם מודעות 
חגיגיות , להמציא קידום - מכירות מיוחד ולצבור נותני - חסות ששמם יצא לתהילה 
במלחמה . בשבוע שעבר פירסמה רשת חנויות הכל - בו " מייסיס " מודעה על 
עמוד שלם בעיתונים ברחבי ארצות הברית , ובה הובעה " תודתה העמוקה " של 
הרשת לאנשי הצבא מבין עובדיה ששירתו במפרץ . מואט ושאנדון , יצרני השמפניה , 
האיצו בקוראים " לקרוע את הדף הזה לגזרים ולהעיפם באוויר לכבוד השלום " . 
" טקסי התבגרות " , בית - עסק לכתובות קעקע ביומה , אריזונה , מציע כתובת 
מיוחדת המשלבת טורנדו בדגל , לזכרם של מי שהבעלים מכנה " הבחורים בארגז - 
החול הגדול " . למעשה , השוק הפטריוטי נראה מבטיח כל - כך שרשת " פאסיפיק 
איי - אנד - טי " פתחה זה - עתה שתי חנויות של מתנות בנושא " אמריקה שלי " . 
דין סקארוס , נשיא חברת הפרסום " בקר - ספילווגל - בייטס " , אומר : 
" הם ( המשווקים ) חשים את התרוממותה של הרוח האמריקאית " . הסחרחורת של 
סוף המלחמה הסוחפת את ארה"ב גרמה לחברות רבות להציג את הפטריוטיות שלהן לראווה . 
חברת ההשכרה " דולר רנט - א - קאר " מצמידה מדבקות של הדגל האמריקאי לפגושיהן 
של כל המכוניות שברשותה . חברת המלונות " צויס " עטפה את בניין המשרדים 
הראשי שלה , על כל שבע קומותיו , בסרט צהוב שרוחבו כשני מטרים . מטרת 
המבצע : להתחבר למסע פרסום ששוויו 3 . 3 מיליון דולר לגיוס כספים לצלב האדום 
האמריקאי . מפיקים , מוציאים לאור ומפיקי סרטי וידיאו מתכוננים לנצל תיאבון 
שאינו יודע שובע למידע הקשור במלחמה . בשבוע שעבר התחילה " טרנר ברודקסטינג " , 
בעלת רשת השידור סי - אן - אן , במשלוח 002 אלף קלטות וידאו של " סופת 
המדבר : המלחמה נפתחת " , שבעקבותיה תצא בקרוב הקלטת " סופת המדבר : הניצחון " . 
המפיק האירופי הבכיר של הרשת , רוברט ויינר , חתם על חוזה עם הוצאת " דבלדיי " 
להוצאת ספר שכותרתו הזמנית היא " בשידור חי מבגדד : זיכרונות אישיים " . 
סוכנויות המספקות ומזמינות נואמים מופגזות בבקשות להשיג את כולם , החל בנורמן 
המסתער וכלה באלמה פאוול , אישתו של יו"ר המטות המשולבים , הגנראל קולין 
פאוול . " אנחנו עומדים בתור " , אומר דון אפשטיין , יו"ר " רשת הכישרונות 
הגדולים " בניו - יורק . " אומר זאת כך : המכתבים כבר מונחים על שולחנותיהם 
של האנשים האלה " . יש משווקים שהאיצו את לוח - הזמנים שלהם . חברת ההפקות 
" סטרנד וי - סי - איי " בסנטה מוניקה מכניסה השבוע לשוק הווידיאו הביתי 
ביוגרפיה מצולמת של שוורצקופף בהילוך מהיר . ברוח דומה הקדימה באחרונה הוצאת 
" הרקורט - ברייס - גובנוביץ " את פרסום " מעוף הנוקם : גורג בוש במלחמה " , 
ביוגרפיה של המפקד העליון . האם הזינוק בפטריוטיות טוב לעסקים ? היבואנים 
האמריקאים של מואט ושאנדון קיבלו יותר מ005 שיחות בתגובה על מודעת הפרסומת 
החוגגת שפירסמו . בהוצאת הרקורט - ברייס - גובנוביץ אומרים שזרם ההזמנות 
לספר על גורג בוש שיכנע אותם להדפיס 05 אלף עותקים יותר מכפי שתיכננו . קפמאבינהעיסוק 
במפרץ הפרסי יצר גלים גם בוול סטריט . לאחר גיאות במכירת גופיות עם הדפסים 
בנושאי המלחמה , הגדילה מומחית אחת את הערכת הרווחים של יצרני הלבוש התחתון 
" פרוט אוף דה לום " ו"ראסל קורף " . אפשר שפרץ הקניות של סוף המלחמה לא 
יעלה את מדד דאו גונס ל0053 , אבל הוא יחזיר , לכל הפחות , לקוחות לחנויות . 
" המנצח האמיתי במלחמה הוא ביטחונו של הצרכן בארה"ב " , אומר אל רייס , 
מומחה לשיווק מקונטיקט . זה יכול לתרום רבות לחילוצם של המשווקים מתוך 
המדבר הקמעוני . 
