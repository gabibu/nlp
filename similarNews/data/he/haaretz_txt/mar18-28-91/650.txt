פארס אחמד בארוד , החשוד ברצח מרדכי רויכמן מחדרה ובדקירתם של זוג ממושב 
גנות - הדר ושל תושב גאסר א - זרקה , יובא היום לבית - משפט השלום בפתח - 
תקוה להארכת מעצר . את חקירתו מנהלים מטות מרחב חיפה , מרחב השרון , מרחב 
העמקים ושירות הביטחון הכללי . החשוד שחזר בפני צוות החקירה המשותף את מסכת 
הדקירות . בארוד , חבר ארגון הגיהאד האסלאמי , טוען כי לא היו לו שותפים , 
וכי ביצע את מעשיו מתוך שליחות אישית , אך במשטרה מעריכים כי היו לו שותפים 
לדבר עברה . בעת חקירתו שמר על קור רוח , לא הביע חרטה כלשהי על מעשיו , 
ומפעם לפעם סימן " וי " באצבעותיו . לבארוד , גרוש בן 03 משכונת שייח - 
רדואן בעזה , לא היה אישור כניסה לתחומי הקו הירוק . בחודשים האחרונים 
התגורר באזור באקה אל - גרבייה ועסק במסחר בבגדים ישנים . קפידבינמצבם של 
בני הזוג בוגייבסקי , שנדקרו בביתם במושב גנות - הדר בשבת , משתפר . השניים 
נותחו במשך מספר שעות בבתי החולים בילינסון ותל - השומר , וישוחררו בעוד 
ימים אחדים לביתם . הבעל משה בוגייבסקי עבר ניתוח שבו שחזרו רופאי המחלקה 
הפלאסטית את אפרכסת אוזנו , ונתפרה ידו , שבה נפגעו כלי - דם , גידים 
ועצבים . גם אשתו דרורה עברה ניתוח מיקרו - כירורגי , שבו שוחזרה וחוברה 
הבוהן שנקטעה . במצבו של החייל אלי אטדגי , שנדקר בעורפו בידי ערבי ביום 
חמישי בתחנת אוטובוס במרכז הוד - השרון , חל שיפור ניכר , והוא ישוחרר 
מבית החולים מאיר בכפר - סבא בעוד יום או יומיים . 
