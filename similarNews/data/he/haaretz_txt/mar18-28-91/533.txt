אוטאווה ( ע"ר ) . דוברי האנגלית בקנדה הגיעו לכלל מסקנה שמוטב כי מחוז 
קוויבק , שרוב תושביו דוברים צרפתית , יפרוש מקנדה , באמרם כי מוטב כך 
מאשר הענקת מעמד מיוחד למחוז . דעה זו התגבשה בפאנל ממשלתי שהוקם בניסיון 
לפשר על פני המחלוקת בעניין מעמדה של קוויבק בפדרציה הקנדית . " הרוב נוטה 
לקבל את העמדה כי מוטב שקוויבק תפרוש , אם יתברר כי כתוצאה מן המשא ומתן 
ייווצר חוסר שוויון בין המחוזות השונים , תוך העדפת מחוז קוויבק " , נאמר 
בדו"ח ביניים של הפאנל . " רוב עצום של קנדים דוברי אנגלית אמרו כי הם 
איבדו אמון במערכת הפוליטית ובהנהגה , כתוצאה מהמשך הסכסוך " . דו"ח הביניים , 
ששוחרר לפרסום בסוף השבוע , קובע כי " אין אמון במנהיגים הפוליטיים הנוכחיים 
בקנדה , ונוצר גם הרושם שהפרלמנט הפסיק לתפקד בצורה ראויה " . בהתחייחסו 
למגעים השונים שנערכו לאחרונה בפרשת קוויבק , קובע הדו"ח כי " קיים חוסר 
אמון גם במשא ומתן מאחורי דלתיים סגורות " . ראש ממשלת קנדה , בראיין מאלרוני , 
הקים את הפורום הזה לאחר שנכשלה הצעה להעניק מעמד מיוחד לקוויבק במסגרת 
החוקה . בחודשים האחרונים גברו הקולות בקוויבק לפרישה מקנדה והקמת מדינה 
עצמאית דוברת צרפתית . 
