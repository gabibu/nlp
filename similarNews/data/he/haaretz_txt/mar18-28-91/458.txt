ואשינגטון ( מיוחד ל"הארץ " ) . נשיא ארה"ב , גורג בוש , התנה אתמול 
את כוונתו לבקר במזרח התיכון באפשרות להתקדם בתהליך השלום . בוש שוחח עם 
כתבים בארוחת ערב חגיגית לכבוד נשיא פולניה לך ואלנסה , המבקר בוואשינגטון . 
בוש אמר שהוא " מת לנסוע " למזה"ת , אך עדיין אין לו תוכנית מגובשת . 
למרות שאיפתו הגדולה לצאת לסיור באזור , אמר בוש שהוא יעשה זאת רק " כאשר 
אוכל לקדם משהו " . פקידים בבית הלבן מסרו לעיתונאים בוואשינגטון בשבועיים 
האחרונים , כי ביקורו של בוש , אם יתקיים , לא יבוצע לפני אמצע אפריל , 
אחרי סיום חודש הרמדאן , והוא יכלול כנראה את כוויית , מצרים , סעודיה , 
ואולי גם את ישראל . 
