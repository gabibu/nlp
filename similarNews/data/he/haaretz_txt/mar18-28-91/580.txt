משלחת של הצלב האדום , בראשות שני פקידים בכירים של הארגון , הגיעה ביום 
ששי לישראל ותקיים פגישות עם שר הביטחון משה ארנס ועם שר החוץ דוד לוי . 
זו הפעם הראשונה שמשלחת כה בכירה של הצלב האדום נפגשת עם גורמי ממשל בכירים 
בישראל . בשיחותיה בישראל תעלה המשלחת לדיון את עניין מעצרם של פלשתינאים 
וגירושם . אנשי המשלחת יסיירו במשרדי הצלב האדום בשטחים וכן ייפגשו עם 
פלשתינאים ויקבלו סקירות בכל הקשור לאינתיפאדה . במערכת הביטחון מייחסים 
חשיבות רבה לביקור אנשי הצלב האדום . הארגון הקפיד שלא לנקוט עד כה עמדה 
לגבי האינתיפאדה . 
