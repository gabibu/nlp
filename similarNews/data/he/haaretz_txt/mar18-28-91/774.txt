ואשינגטון ( מיוחד ל"הארץ " ) . בכוונת הממשל האמריקאי למכור לישראל סוללות 
טילי פטריוט בשווי 053 מיליון דולר , ולמכור לסעודיה חלקי חילוף לציוד צבאי 
ב919 מיליוני דולרים ; כך מסר שלשום בוואשינגטון דובר מחלקת ההגנה . ההודעה 
נמסרה לקונגרס , בהליך שאינו מצריך את אישור המחוקקים האמריקאים , אלא 
רק מאפשר להם להביע התנגדות לכך תוך 03 יום . פרטי עסקת המכירה של ציוד הפטריוט 
לישראל אינם ברורים . מקורות ישראליים בוואשינגטון אמרו שעדיין לא סוכם 
עם הקונגרס , או עם הממשל , כיצד בדיוק ימומנו סוללות הפטריוט שיישארו 
בישראל , וכמה מהסוללות שהוחשו ארצה בתקופת המלחמה יישארו בחזקתה של ישראל . 
הסכום של 053 מיליון דולר מכסה , ככל הנראה , יותר מאשר סוללת טילים אחת , 
הכוללת בדרך כלל 8 משגרים ו46 טילים . מכירת חלקי החילוף לסעודיה אינה קשורה 
לעסקת הנשק הגדולה שחתמה ריאד עם ארה"ב , אשר חלקה הראשון בסך 7 מיליארד 
דולר כבר מומש , וחלקה השני עדיין בתהליך של בחינה מחדש . פקיד ממשל בכיר 
מסר לעיתון " וואשינגטון פוסט " כי " צעדים ראשונים " כבר ננקטו , כדי 
לתאם מאמץ כולל של יצרניות הנשק הגדולות בעולם לצמצם את מירוץ החימוש במזה"ת . 
פקיד בכיר בממשל מסר לכתב העיתון כי מדינות האזור , ובהן גם ישראל , הביעו 
עניין רב בפירוז המזה"ת מנשק להשמדה המונית , כאשר מזכיר המדינה גיימס בייקר 
העלה את הנושא בדיוניו עם מנהיגי האזור . 
