כמו הקוקה - קולה , הליוייס ואומצת הקינגסייז , הפכה כאן המכונית האמריקאית 
למושג . בתת - המודע הקולקטיווי העולמי אפשר למצוא הרבה סמלי תרבות אמריקאיים 
שנטמעו בתרבות המערבית , אך מערכת האסוציאציות שמעוררת בישראל מכונית אמריקאית 
מודרנית היא ייחודית . כשדניאל פאר רוצה , בתוכנית " על גלגלים " , להביע 
התפעלות מאבזרי הנוחות של מכונית מסוימת , הוא אומר " פינוק אמריקאי " . 
וכך הפלגה ברחובות תל - אביב במכונית מתוצרת דטרויט עשויה להיות חוויה חברתית 
מעניינת . המיתולוגיה שהתפתחה כאן סביב המכונית האמריקאית אינה תוצר התקופה , 
ולמלחמת המפרץ רק קשר קלוש אליה . זה מכבר מכונית אמריקאית נחשבת לסמל 
האולטימטיווי של מעמד , פאר ונוחות , והא ראיה שמכל המכוניות הנמכרות בעולם , 
צייד מנהל הרכב הממשלתי את ראש הממשלה ואת שר הביטחון בשברולט קאפריס מכונית 
אמריקאית למהדרין . ככל שחלק ניכר מהציבור מעריך אותן , כך מומחים למכוניות 
אוהבים לתעב אותן . ויש להם לכאורה הרבה סיבות . תעשיית הרכב האמריקאית 
לא הנביטה בעשור האחרון שום חידוש משמעותי . בשעה שהתעשייה ביפאן ובאירופה 
פסעה בצעדי ענק לפנים ומיישמת טכנולוגיות מתקדמות בריקוד על החבל הדק שבין 
השקעות כספיות , איכות המוצר , ביצועים , חיסכון והתאמה למגוון שימושים , 
דטרויט ממשיכה לדבוק בתבניות קבועות , כובלת את ידי המתכננים בביורוקרטיה 
וחונקת אותם בשכבה של מנהלי ביניים ואיגודים מקצועיים מפלצתיים . קפמאפרקהשוואה 
ישירה בין מכונית אמריקאיית לבין מכונית אירופית או יפאנית בעלת ממדים חיצוניים 
זהים , תגלה , למשל , כי חוסר התכנון בניצול המרחב הפנימי של מכונית אמריקאית 
עלול להביך . לשם המחשה , כל מכונית אמריקאית שאורכה 6 . 4 מטרים מציעה 
פחות מקום לרגלי הנוסעים במושב האחורי מאשר פיאט טיפו שאורכה 69 . 3 מטרים . 
לבד מהסבה להנעה קדמית ולמנועים רוחביים , הייצרנים האמריקאיים עשו בעשור 
האחרון כברת דרך טכנולוגית קצרה מדי . לכן אין ספק שלנקודת המוצא הדעתנית 
הנוטה לזלזל במכוניות אמריקאיות , יש על מה לסמוך . אלא שמבחינה שיווקית 
או צרכנית דעה זו היא חסרת ערך לחלוטין . אף אחד לא קונה מכונית ב08 אלף 
שקל רק בגלל שהוא זקוק לכלי - תחבורה שיסיע אותו מנקודה אחת לשנייה . רכישת 
מכונית יקרה , ובעצם רכישת כל כלי - רכב , יש בה גם הצהרה חברתית ואישית . 
מי שמחליטים לרכוש סובארו בצבע לבן מצהירים הצהרה חברתית מסוימת , ועל 
אחת כמה וכמה מי שרוכשים מכונית מנהלים או מכונית ספורט יקרה . את הצרכן 
הישראלי לא מעניין שבאירופה עלולה מכונית אמריקאית להיחשב כסימן לטעם רע , 
נקודת ההתייחסות החברתית שלו היא מקומית . אם מכונית מנהלים אמורה , בין 
השאר , לשדר לסביבה מסר של הצלחה כלכלית , הרי מבחינה זו כמעט כל מכונית 
אמריקאית יכולה להיחשב בישראל למכונית מנהלים משובחת , אפילו שאם נמדוד 
בקפדנות נגלה חוסר סנטימטרים במושב האחורי או עודף פלסטיק בלוח המחוונים . 
את הקונה הממוצע גם לא מעניינת העובדה שאת הביצועים שהוא מקבל אפשר היה 
להשיג בדרך יותר אלגנטית ומתוחכמת . חשובה לו התוצאה הסופית , השורה האחרונה 
המסכמת את התמורה ביחס למחיר . והמחיר ירד . לחץ אמריקאי רצוף , שכלל 
ביקור של שר התחבורה האמריקאי בישראל , נשא פרי , ומס הקניה המוטל על מכוניות 
עם מנועים עבי נפח קוצץ ל%041 . נותר רק לבדוק את התמורה , ובין כל המכוניות 
האמריקאיות שהחלו להימכר או שיגיעו לכאן בקרוב , הפונטיאק - טמפסט היא דוגמה 
ראויה לבחינה . עם תג מחיר של כ58 אלף ש"ח , הטמפסט נושקת לגבול התחתון 
של קבוצת ההתייחסות הרלוונטית מכוניות מנהלים עם מנועי 000 , 2 סמ"ק . 
עוד לפני שמנוע שש הבוכנות עשה אפילו סיבוב אחד , ברור כי הפונטיאק - טמפסט 
היא לא מכונית המיועדת לזן הנהגים המחשיבים את הדרך לא פחות מאשר את ההגעה 
אל יעד הנסיעה . תנוחת הישיבה פשוט נמוכה מדי בשביל משחקי נהיגה . כיסא 
הנהג הנמוך משדר אל היושבת בו מסר חד - משמעי : שב בנחת , תירגע , וגנרל 
מוטורס גוניור תנסה לשנע אותך מנקודה לנקודה תוך ערפול מוחלט של פרטי הנסיעה . 
נכון שאני , באופן אישי , לא ממש משתגע על מכוניות שמרדימות אותך בכניסה 
לנתיבי אילון ולא נותנות סיבה להתעורר עד למחסום המשטרה בירושלים , אולם 
אין מנוס מהקביעה כי רוב אלה שביקרו בימים האחרונים באולם התצוגה של חברת 
המזרח דווקא מעדיפים את הסגנון הזה של תעבורה . בהתחשב בקהל היעד ובסדר 
העדיפויות שלו , הפונטיאק - טמפסט יכולה להיחשב הפתעה עצומה לטובה . הרי 
לכם מכונית אמריקאית עם מתלים רכים וסופגי מהמורות שאינה מתבלבלת גם בנסיעה 
במהירות גבוהה . היציבות הכיוונית טובה , אחיזת הכביש בפניות בטוחה , 
ואין לה נטייה לפרכס ולהתעוות אפילו שגה הנהג , הירפה מדוושת התאוצה או 
בלם , רחמנא ליצלן , באופן שעורר לפעולה כמה כוחות פיסיקליים . הגה הכוח , 
כמקובל במכוניות אמריקאיות , קל מדי , אך יחסית הוא מעביר היזון חוזר 
סביר על מצב הגלגלים ומאפשר לדייק בפעולות הנהיגה . על מנת להסיר ספק , 
מוטב להדגיש כי מי שאוהב לבדוק בעזרת מד עצר את משך הזמן שבו הוא מטפס מסדום 
לערד ייתקל בכמה קשיים , כגון החלקת החלק הקדמי בכניסה לפניות תחת תאוצה , 
אך אני מהמר כי ל%9 . 99 מהמתעניינים ברכישת המכונית המשפט האחרון לא אומר 
דבר וחצי דבר . בקיצור , בניגוד לכמה מאחיותיה , הטמפסט היא מכונית אמריקאית 
שקל לשלוט בה , אפילו הכביש רטוב או המהירות גבוהה . נקודת המשיכה העיקרית , 
תרתי משמע , היא יחידת הכוח . מנוע שש הבוכנות בנפח 001 , 3 סמ"ק המצויד 
בהזרקת דלק והצתה ממוחשבת מספק 041 כוחות סוס . המהדרין יטענו שזה עדר סוסים 
מצומק יחסית לנפח , ובכלל , בהשוואה לתקן האירופי יש לקצץ שניים - שלושה 
ראשים מהעדר . בעיטה הגונה אחת בדוושת התאוצה תסיים את הוויכוח ; החלק 
הקדמי מתרומם , גרגור עמוק המתחלף בנהמה מאיימת עולה משש הבוכנות הצמאות , 
והטמפסט עפה קדימה , מסבסבת גלגלים בצריחה נוראה מצומת כפר שמריהו ועד 
הרצליה פיתוח . תחושת הכוח הנפלאה מחרידה מריצו את המכתם השחוק שאין תחליף 
לנפח מנוע , אך להתהוות הקסם עוזרים גם משקל עצמי נמוך יחסית ( 571 , 1 
ק"ג ) ותיבת הילוכים אוטומטית בת שלוש מהירויות שיחסי ההעברה שלה מתוכננים 
בדיוק בשביל להעביר בכל מהירות עד 001 קמ"ש כוח ברוטלי לגלגלים הקדמיים . 
כמובן שיש גם חסרונות . העיצוב החיצוני הדהוי הוא אולי עניין של טעם אישי , 
אבל מכסה תא כפפות החובט ברגלי הנוסע ולוח מחוונים מצועצע ומתחכם , הם 
תוצר של הנדסת אנוש מרושלת . יש להדגיש את המרווח ליושבי המושב האחורי העלולים 
להרגיש כמו במכונית משפחתית אירופית קטנה , את הבלמים המתקשים לעמוד בשורה 
אחת עם כושר התאוצה של המנוע , וחשוב מכל את תצרוכת הדלק המזעזעת . קפמאפרקאחד 
הנימוקים כבדי המשקל ששר התחבורה והנספחות המסחרית האמריקאית הטיחו בחומת 
ההתנגדות לשינוי שיטת המיסוי היה דגל הבטיחות . מכונית גדולה יותר היא לרוב 
גם בעלת בטיחות פסיווית רבה יותר . בלי להיכנס לעומק הסוגיה , ברור כי 
כרית אוויר מתנפחת , החוצצת בתאונה חזיתית בין הנהג לבין ההגה , נחשבת 
אבזר בטיחותי ממדרגה ראשונה והיא מותקנת בטמפסט ללא תוספת מחיר . למעשה , 
זו הפעם הראשונה שכרית מתנפחת משווקת בישראל במכונית שמחירה פחות מ09 אלף 
ש"ח . היא גורמת למרכז ההגה להיראות מגושם במקצת ולעתים הוא מסתיר את השעונים , 
אך תועלתה מרובה מחסרונותיה . ובדיוק כך אפשר לסכם את כל ההתרשמות מהטמפסט : 
בהתחשב בקהל היעד שלה , יתרונתיה עולים על חסרונותיה . הפונטיאק - טמפסט 
היא סנונית ראשונה המבשרת את מה שבסוכנויות הרכב מתחילים לכנות העידן האמריקאי . 
ההתעניינות באולמות התצוגה מעידה שקיים בארץ רעב גדול למכוניות שהיו שנים 
רבות מחוץ להישג יד , ואפשר רק לשער מה יתרחש לו הממשלה תאזור אומץ ותממש 
את השלב השני של הרפורמה במיסוי על רכב הקובע שיש לאחד את כל מדרגות מס הקנייה 
ללא תלות בנפח המנוע . 
