גולת הכותרת של מפגן חיל האוויר אתמול היתה תרגול קרב יירוט בין מטוס אפ51 
לבין מטוס המיג32 הסורי , שטייסו ערק לישראל לפני תשעה חודשים . קצין בחיל 
האוויר תיאר אתמול את התרגול : " המטוסים הוטסו בידי שניים מטובי הטייסים 
בחיל האוויר . הקרב החל כאשר מטוס אחד חולף לכיוון המטוס השני . אפשר היה 
לראות , כי לאפ51 יש יתרון עצום על המיג32 . " תוך שניות אחדות הגיע האפ51 
במהירות רבה מאחורי המיג , בטווח שבו אפשר לירות ממערכת הנשק של המטוס הישראלי 
לעבר מטוס האויב . בלטה מאוד נחיתותו של המיג32 בביצועים לעומת האפ51 , 
למרות שיש למטוס הסובייטי ביצועים יפים " . ראש הממשלה , יצחק שמיר , שהשתתף 
בטקס אמר : " בימים אלה מנסים לאיים עלינו מעברים שונים . חשוב שידידים 
ואויבים יראו את טייסנו ומטוסינו , וירשמו לפניהם את העובדה , כי לא אלמן 
ישראל . יש לעם ישראל הכוח , הרצון והיכולת לתת בשעת הצורך את התשובה המוחצת 
והמשכנעת ביותר לאויבים , למתנכלים ולמאיימים . " חיל האוויר חייב להיות 
המופת והדוגמא לכושר הביצוע המעולה של כל משימה , לדייקנות , למשמעת ולצמידות 
למטרות . אנשי חיל האוויר מצדם יודעים גם יודעים , כי עליהם לתת לעם את 
כל אשר הוא מצפה מהם , ואף יותר מכך . המדינה נותנת לחיל האוויר את מיטב 
אנשיה ומשקיעה בו ממירב משאביה " . 
