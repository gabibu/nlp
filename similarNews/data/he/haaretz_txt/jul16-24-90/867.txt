ליקויי - תברואה , מהם חמורים , התגלו בביקורת - פתע שערך משרד התיירות 
בחודש יוני בבתי מלון בירושלים . מממצאי הדו"ח , שסוכמו בשבוע שעבר והגיעו 
לידי " הארץ " , עולה , כי במטבח מלון " נווה שושנים " נמצאו ליקויים 
חמורים " שבגינם לא אושרה הפעלתו ע"י מחלקת התברואה " . במטבח מלון נמצאו 
" המלכים " לפי הדו"ח : " מיתקן לטיגון ציפס משומן ; קירות לא נקיים , 
ואחזקה פיסית ברמה ירודה " . במלון " מגדל ירושלים " נמצא במטבח " מזון 
מונח בכלים מלוכלכים . רצפה לא נקייה , אריחי חרסינה שבורים ובקצביה לא 
היה אוורור " . על המטבח של מלון " יער ירושלים " כתבו הפקחים : " במטבח 
נמצאו מים עכורים , חלודה , ריח רע ומוצרים לא מכוסים במקררים " . בשירותי 
המטבח היו זבובים , ובמחסן המזון נמצאו ארגזים ושקיות על הרצפה . " האוויר 
בחדר האוכל היה דחוס " . במלון " המלך שלמה " נמצאו במקרר לשימוש יומי " מדפים 
חלודים ומים בתחתית " . נעלי עובדים הונחו במדפים בחדר השטיפה . צוות העובדים 
עבד ללא כיסוי ראש ובשרותי העובדים לא היו סבון ונייר לניגוב ידיים . הדו"ח 
קבע כי רמת התחזוקה במטבח היתה " ירודה " . בהתאם לדו"ח , עליו חתום מנהל 
ענף הביקורת של משרד התיירות באזור ירושלים , נשלחו מכתבים להנהלות בתי 
המלון , לתיקון הליקויים . 
