בתקריות ברצועת עזה נפצעו אתמול , על פי מקורות ערביים , חמישה תושבים , 
בעיקר במחנה הפליטים גיבאליה וברפיח . הפצועים נפצעו מכדורי גומי , או 
פלסטיק . מקורות צבאיים מסרו , כי מורגשת עלייה בהפרות הסדר והסלמה באירועים . 
המקורות הדגישו כי החיילים יורים יותר , נוכח הסלמת האירועים והפרות הסדר . 
מקורות פלשתינים אמרו , כי במחנות הפליטים אל בורייג , גיבאליה , רפיח 
וחאן יונס , היו עימותים עם כוחות צה"ל , שכללו זריקת אבנים ובקבוקים ריקים 
על החיילים . נציג דובר צה"ל בפיקוד דרום דיווח על פצוע אחד ממחנה נוסייראת 
שהגיע אתמול לביה"ח ברצועת עזה . דווח על הפרות סדר מקומיות , החיים התנהלו 
כסדרם . ראש המינהל האזרחי תא"ל רמות וכן קצינים מהרצועה , נפגשו אתמול 
עם חברי הנהלת אגודת עורכי הדין ברצועת עזה , בראשותו של יו"ר לשכת עורכי 
הדין בעזה ודנו בנושאים שוטפים . במהלך הפגישה העלה יו"ר לשכת עורכי הדין 
על נס , את הטיפול החיובי שלו הוא זוכה מהמינהל האזרחי בבעיות הקשורות לפעילות 
עורכי הדין המקומיים , מול מערכת המשפט הצבאי ומתקני הכליאה ברצועה . ראש 
המינהל האזרחי תא"ל רמות , העלה בין היתר את האפשרות לקיום ביקורי משפחות 
בכלא קציעות , על פי נוהל מסודר . יצויין כי אם אכן יצא אל הפועל ביקור 
משפחות בכלא קציעות , זו תהיה פעם ראשונה שמשפחות ייבקרו באורח מסודר במתקן . 
קפידבינמקורות פלשתינים מסרו כי כוח של משמר הגבול הפתיע קבוצה של רעולי 
פנים , פעילי החמאס שרשמו כתובות על הקירות , ולכד שניים מהם . אחד הרעולים 
שנעצרו , יאסר עבד בן 71 , נורה ברגלו ונפצע . העצור השני הוא נימר הינדי , 
אף הוא בן 71 . מקורות צבאיים אישרו כי שני רעולי פנים נלכדו סמוך לקלקיליה . 
אחד מהם שניסה לתקוף חייל , נורה ונפגע ברגלו , מסרו המקורות . במחנה 
הפליטים טול כרם , לכדו חיילים את מוחמד הבא , בן 04 , מבוקש מזה שנתיים , 
שעה שהסתתר בביתו של מנהל המחנה מוחמד הייכל . כך מסרו מקורות פלשתינים . 
באזור רמאללה ובית לחם קיים צה"ל בלילה שעבר מבצעי מעצרים מקיפים , בהם 
נעצרו עשרות אנשים . בכפר בידיא ממזרח לראש העין , נמשך העוצר שהוטל על 
הכפר בשבת . בטול כרם הכריחו אתמול חיילים סוחרים בעיר , לסגור את חנויותיהם , 
בעקבות ריבוי תקריות של זריקות אבנים באזור . 
