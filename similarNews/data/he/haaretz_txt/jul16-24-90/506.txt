מקום פינתי , אפור , ספרטני למראה . הקירות עירומים , המדפים מאחורי 
המקרר המשמש כדלפק כמעט ריקים . מוכרים כאן עיתונים וסיגריות , וחומוס 
בפיתה . יש אפילו חלון הנפתח לרחוב , כך שהעוברים והשבים יכולים לקנות 
להם משהו תוך כדי הליכה . מין קיוסק כזה , שהזמן עמד בו מלכת . אתה נכנס , 
וחוזר לשנות הששים . פעם המסעדה הזאת נוהלה בידי יצחק , זקן חביב שהיה 
מגיש לך קערה עם פרוסות לחם לשולחן , ואומר : " אל תאכל לחם ! חכה , 
אני כבר מביא לך אוכל ממש . מדובר במסעדה יהודית מזרח - אירופית . זה 
שיש כאן גם חומוס , זה לא יותר ממס שפתיים לקיבוץ הגלויות . בימי שלישי 
ושישי , למשל , יש כאן צולנט וקישקע , לא פחות טובים מאלה של בתיה מדיזנגוף , 
אסתר מאיבן - גבירול ושמוליק מרחוב הרצל . אבל המחירים : כמעט חצי ממה 
שגובים במקומות שהזכרנו . אנחנו באנו ביום חמישי . לא היה צולנט , וחוץ 
מזה , האביב שלט בחוץ . אז הזמנו קנישעס , ולטקע , וכרובית מטוגנת , 
והגברת , איך לא , לקחה ארטישוק ממולא . לאלה הוספנו מנות נדיבות של 
סלטים : אבוקדו , ירקות " סטרייט " , תפוחי - אדמה וביצים קשות עם מיונז , 
וכרוב אדום . סלט האבוקדו היה מעולה , פשוטו כמשמעו . האבוקדו לא היה 
מעוך לחלוטין , והגושים הירקרקים התערבו יופי בחומץ , סלרי ומעט ביצה . 
הירקות היו עייפים מעט , הכרוב האדום סתמי , וסלט המיונז ממש אסון . 
סתם חתיכות תפ"א עם שברי ביצים קשות , בהמון מיונז מאיכות לא טובה , בלי 
אפונה , בלי גזר , בלי חתיכות מלפפון חמוץ , בלי טעם ובלי תכלית . הארטישוק 
הממולא , לפי עדות הטועמת היה סביר , לא יותר , עם נטייה מסויימת לחריפות 
יתר . הלטקע ( לביבת תפוחי - אדמה ) והכרובית המטוגנת , היו יותר מסתם 
בסדר . הן לא היו ספוגות שמן , וזה אומר שמישהו טרח לטגן אותן בשמן חם 
מאוד , ונקי , בדיוק במשך הזמן הנכון . הם היו רק הקדמה להצלחה היחידה , 
אבל הגדולה , של המסעדה הזאת , ביום שבו ביקרנו בה . אנחנו מתכוונים , 
כמובן , לקנישעס . קנישעס הוא מין תפיחת תפוחי - אדמה , מעין סופגניה 
כזאת , הממולאת בשר ובצל מטוגן . טעם גן - עדן . על הקנישעס שלנו פיזרנו 
מעט רוטב בשר חריף , וזה עשה את העניין לתופעה חד - פעמית . התפיחה , 
רכה וטרייה להדהים , נקרעה רק למראה המזלג , ונספגה ברוטב . לקינוח הגישו 
לנו שטרודל תפוחים , שנראתה מעולה , אבל בפועל היתה רק טובה פלוס . כדי 
לשלם ניגשים לדלפק . החשבון : שלושה קנישעס , ארטישוק ממולא , לטקע , 
כרובית מטוגנת , ארבעה סלטים , שני בקבוקי קולה דיאט ושתי פרוסות שטרודל 
תפוחים : 93 ש"ח . יש חשבונית . השירותים : כדאי להימנע . קפמאפרקאחרי 
הפצרות רבות , הסכימה יהודית הטבחית לגלות לנו את המתכון שלה להכנת קנישעס . 
קילוגרם אחד תפוחי - אדמה , 2 ביצים , 052 גרם קמח , 2 בצלים גדולים , 
005 גרם בשר טחון ( עוף או בקר , לפי ההעדפה האישית ) , פלפל לבן , 
פלפל שחור , מעט מלח . ראשית , יש להכין את תערובת התפיחה . מתפוחי - 
האדמה מכינים קילוגרם אחד ( בערך ) של פירה . מוסיפים את הביצים , הקמח , 
מעט פלפל לבן ומלח . לשים היטב , עד שנוצרת תערובת חלקה והומוגנית . קוצצים 
ומטגנים את הבצלים , מערבבים אותם בבשר הטחון ומוסיפים מעט פלפל שחור ומלח 
לפי הטעם . יוצרים מתערובת התפיחה כדורים , לפי גודל כף היד , יוצרים חור , 
באמצעות האצבע , מכניסים מעט מלית , וסוגרים . מטגנים זמן קצר בשמן עמוק 
וחם . אין להניח לתפיחה להמתין הרבה זמן לטיגון . מכינים ומטגנים מיד , 
אחרת העסק עלול לתפוח לפני הטיגון . הטיגון חייב להתבצע בשמן עמוק וחם 
מאוד , אחרת הקנישעס עלולים להתפורר תוך כדי טיגון . 
