הטוען לאי תחולת חוק עליו ( מוטלת ) חובת ההוכחה כי התקיימו תנאי הפטור 
קבע השבוע בית הדין האזורי לעבודה בירושלים , בהרשיעו חברה על פרסום מפלה . 
חברת שטראוס שיווק ירושלים פירסמה בתחילת דצמבר 9891 מודעה בה היא מחפשת 
שני עובדים לשתי משרות . המודעה נוסחה בלשון זכר בלבד . על מודעה זו הוגשה 
נגד החברה תביעה פלילית , מכוח סעיף 8 לחוק שוויון הזדמנויות בעבודה , 
מלפני שנתיים . החוק קובע כי מעביד הזקוק לעובד לא יפרסם מודעה בדבר הצעת 
עבודה בלשון זכר או נקבה בלבד . חברת שטראוס טענה כי חל עליה פטור מהחוק 
לפי סעיף 12 , המוציא מתחולתו מעבידים המעסיקים פחות משישה עובדים . השופט 
יעקב נויגבורן דחה את טיעון החברה , קבע בין היתר כי היא לא הביאה הוכחות 
לגבי מספר עובדיה והטיל עליה קנס של 006 שקל . 
