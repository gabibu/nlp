הדיווחים , שמנגיסטו היילה - מריאם , נשיא המשטר הנצור באתיופיה , משתמש 
ב"קלף היהודי " כדי לסחוט עזרה ישראלית , אינם מצוצים מן האצבע . ה"קלף 
היהודי " שימש שליטים נצורים לפניו , הוא עלול לשמש שליטים נצורים גם אחריו , 
ולפעמים מתעורר החשד שממשלת ישראל עצמה משתמשת בו . כאשר התחילו הגילויים 
המוכחשים בדרך כלל על שיתוף הפעולה המתרקם בין ירושלים לאדיס אבבה , 
הזהירו מקורות במשרד ההגנה של ארה"ב , כי עסקת " יהודים תמורת פגזים " 
לא תהיה קלה . מנגיסטו , אמרו המקורות , ינסה למתוח את יציאת היהודים 
לאורך שנים באשר רק בעזרתם יוכל לסחוט את ישראל . המקרים הגלויים הבולטים 
ביותר של ניצול " הקלף היהודי " , שקדמו לאתיופיה , הם רומניה , טורקיה , 
ארגנטינה ודרום אפריקה . ברומניה קנתה ישראל יהודים מידי ניקולאי צאושסקו . 
קצת קשה לגנות את הפרקטיקה המביכה הזו . איש כצאושסקו היה יכול להעמיד 
יהודים אל הקיר , ללא ניד עפעף . גורל 02 אלף יהודי טורקיה תואר לא פעם 
כעילה למעשים יוצאי דופן של ישראל , כמו ההתגייסות נגד יום זיכרון לארמנים 
בארה"ב , או ההתערבות לסיכול קונגרס בין לאומי על גנוסייד בתל אביב , 
ב2891 . בטורקיה לא נרדפו יהודים . לעומת זאת הועילה הפעלתנות הישראלית 
נגד הארמנים לחיזוק היחסים הדו - צדדיים עם אנקרה . בארגנטינה היה לישראל 
שיתוף פעולה צבאי הדוק עם שלוש חונטות , שהיו להן אפיונים אנטישמיים פתולוגיים . 
ישראל אמנם עסקה בהצלת יהודים , גם כאשר לא היתה שום קרבה אידיאולוגית 
בינם ובין שאיפות הציונות . אבל היא גם סייעה בחיזוקו של משטר דיכוי בולט 
בעולם הלא - קומוניסטי . במאמציה להפיס את הגנרלים היא השתמשה בשיטות טורקו - 
ארמניות . ב8791 , למשל , נזף הרמטכ"ל ב"במחנה " על פרסום קריקטורה , 
שפגעה בכבודו של גנרל חורחה רפאל וידלה . הגנטלמן הנוח - להיעלב נידון 
לימים למאסר עולם על פשעים נגד האנושות . בדרום אפריקה השתמשה ישראל פעם 
אחר פעם בנימוק היהודי להצדקת ברית צבאית מסועפת עם ממשלת המיעוט הלבן . 
דרום אפריקה היתה המקרה הפחות משכנע מן הארבעה שקדמו לאתיופיה . ממשלתה 
מעולם לא רדפה יהודים ולא הציקה להם , גם כאשר היו היחסים צוננים מאוד , 
בשנות ה06 . את הסיוע הצבאי הישראלי לדרום אפריקה תיאר בשנה שעברה סטיבן 
סולארז , ציר קונגרס יהודי בולט בארה"ב , כ"גדול ביותר שמושיטה מדינה 
כלשהי " לממשלת פרטוריה . אפילו עסקנים יהודים בדרום אפריקה אומרים עכשיו , 
שהזיהוי האינטימי של ישראל עם האפרטהייד מקשה עליהם את ההשתלבות בדרום אפריקה 
החדשה . באתיופיה לא היתה רדיפה , אם כי היהודים נעשו קורבנותיה של מלחמת 
אזרחים ברוטאלית , יחד עם עוד כמה מיליוני אתיופים לא - יהודיים . כאשר 
החליטה ישראל לנסות ולהציל יהודים באמצעות סיוע צבאי , היא תרמה תרומה 
כלשהי להארכת נסיבות , שבהן סבלו לא - יהודים . מנגיסטו היילה מריאם אינו 
מסוגל לנצח במלחמת אתיופיה . רק השבוע תיאר כתב אמריקאי שדה קטל סמוך לאסמרה , 
שבו ראה מאות גוויות של חיילים אתיופיים . צבא הממשלה סופג תבוסה אחר 
תבוסה , ואף כי התמוטטותו הסופית נחזתה פעמים רבות בשנתיים האחרונות , 
לא ייתכן כל ספק שהתמוטטות כזאת היא בלתי נמנעת . השאלה היא רק כמה זמן 
יארכו ייסורי הגסיסה של המשטר . כל סיוע יאריך את הייסורים , וגם אם היתה 
הגזמה אפילו הגזמה ניכרת בתיאור הסיוע הישראלי , הנה ברור שסיוע כזה 
אמנם הוגש במהלך 9891 . יצחק רבין אישר לא מכבר בפגישה סגורה מאוד בניו יורק , 
במעידת לשון אלגנטית , שישראל סיפקה לאתיופיה פצצות מצרר ב9791 . לא היתה 
אז יציאת יהודים המונית מאתיופיה , כשם שלא היתה יציאה כזאת בימי גור אריה 
יהודה היילה סלאסי . אפשר לסלוח למבקרי ישראל , אם אין הם בטוחים בקדושת 
הנימוק היהודי שלה . באחרונה דלף מסמך קונגרסיאלי פנימי בוואשינגטון , שחובר 
בוועדת המשנה לענייני אפריקה של בית הנבחרים . במקום אחד שאל בעל המסמך : 
" חייהם של כמה אתיופים יכולה להצדיק ההזדמנות ליהודי אחד להתאחד עם משפחתו 
בישראל ? האם זו גזענות במשתמע ? " התשובה היא שלא . לעומת זאת ייתכן 
שזה מעשה איוולת שלא במשתמע . ישראל מסבכת את עצמה במלחמה , המוכרחה להסתיים 
בשינוי הסדר הפוליטי והגיאוגרפי בקרן המזרחית של אפריקה . אין היא מיטיבה 
עם היהודים , ואין היא מיטיבה עם עצמה . לא תמיד העלתה ישראל את הצלת היהודים 
או את גורלם מעל האינטרסים שלה . מצוקת יהודי בריה"ם לא מנעה ממנה לחתום 
ב1891 על מזכר ההבנה האסטרטגי עם ארה"ב , שהיה טיוטה לברית אנטי סובייטית . 
ישראל לא הירהרה בגטו היהודי בדמשק כשפלשה ללבנון . בצד חרדה כנה ליהודים 
יש גם לא מעט צביעות ואי - אמת בהצדקות יהודיות למהלכים פוליטיים . ישראל 
צריכה לצאת מגדרה למען הצלת יהודים , אבל אין היא צריכה לצאת מדעתה . 
