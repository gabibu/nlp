ואשינגטון ( מיוחד ל"הארץ " ) . בטקס מעורר מחלוקת , במעמד נשיא ארצות 
הברית ושלושה נשיאים לשעבר , נחנכה אתמול ספרייה המתעדת את דרכו הפוליטית 
של הנשיא לשעבר ריצארד ניקסון , בן 57 , בעיר מגוריו יורבה - לינדה בקליפורניה . 
פרשנים פוליטיים אמריקאים מתארים את האירוע כפסגת הלגיטימאציה המחודשת של 
ניקסון בציבור האמריקאי . הדבר מעורר תרעומת רבה בקרב חוגים ליבראליים בארה"ב , 
המסרבים לשכוח את עברו של הנשיא , שאולץ לפרוש מתפקידו עקב פרשת ווטרגייט . 
בטקס נשאו הנשיאים לשעבר גראלד פורד ורונאלד רייגן דברים לכבודו של ניקסון , 
והנשיא הנוכחי , גורג בוש , הפליג בשבחיו ובשבחי ורעייתו פאט . הנשיא 
הדמוקרטי לשעבר , גימי קארטר , הוזמן להשתתף בטקס , אך דחה את ההזמנה , 
בנימוק שיש לו תוכניות אחרות . פתיחת הספרייה , המתעדת את חייו של ריצארד 
ניקסון , עוררה מחלוקת עמוקה בציבור האמריקאי בשבועות האחרונים , לאחר 
שניקסון הודיע , כי ימנע את גישתו של העיתונאי בוב וודווארד , אחד משני 
העיתונאים שחשפו את פרשת ווטרגייט , לספרייה . לפני ימים אחדים הודיע ניקסון , 
כי לא יתיר השתתפות של כתבים בטקס , אלא רק של צלמי עיתונות וטלוויזיה . 
לפי המסורת הפוליטית האמריקאית , מוקמת ספרייה ומרכז תיעוד לכבוד כל אחד 
מהנשיאים לשעבר של ארצות הברית . נשיא הספרייה לכבודו של ניקסון , ויליאם 
סיימון , אמר אתמול בטקס , כי ספריית ניקסון היא היחידה שהוקמה ללא מימון 
מכספי משלם המסים האמריקאי . הנשיאים לשעבר פורד ורייגן והנשיא בוש תיארו 
את ניקסון כמי שהנהיג מידה רבה של שלום וביטחון בעולם . " העולם הוא מקום 
טוב יותר ובטוח יותר לחיות בו , בגלל ריצארד ניקסון " , אמר הנשיא לשעבר 
רונלד רייגן . 
