שר החוץ דוד לוי , יקרא היום בפגישת העבודה שיקיים עם " הטרויקה " שרי 
החוץ של איטליה , אירלנד ולוכסמבורג , העומדים בראש הקהילה האירופית המשותפת 
שלא לנקוט עמדות חד - צדדיות נגד ישראל בסכסוך במזרח התיכון . שלושת שרי 
החוץ גרי קולינס מאירלנד , שהיה היו"ר הקודם של הקהילה האירופית , גיאני 
דה - מיקליס מאיטליה , היו"ר הנוכחי , ושר החוץ של לוכסמבורג שיהיה היו"ר 
הבא עומדים להגיע היום אחר - הצהריים לארץ לביקור של יממה . השלושה הזמינו 
את שר החוץ להיפגש עמם ברומא , אולם על - פי מצוות רופאיו , החליט לוי 
לדחות את נסיעתו לחו"ל . השלושה מייצגים את כל 21 המדינות החברות בקהילה 
האירופית , והם ייוועדו במהלך ביקורם גם עם ראש הממשלה יצחק שמיר . אל 
השלושה תתלווה פמלייה של 81 איש , הכוללת פקידים בכירים במשרדי החוץ של 
איטליה , אירלנד ולוכסמבורג וכן משלחת של עתונאים מאיטליה . לוי , אשר 
יערוך סעודת ערב חגיגית לכבוד השלושה , ידגיש באזניהם את החשיבות של הגברת 
שיתוף הפעולה הכלכלי בין מדינות השוק לבין ישראל . כן ידונו צוותים ממדינות 
הקהילה האירופית ומישראל בדרישת ישראל לשנות את ההסכם הכלכלי והמסחרי שנחתם 
ב5791 . ערב הביקור בארץ נועד שר החוץ של איטליה , דה - מיקליס , עם מזכיר 
המדינה האמריקאי , גיימס בייקר . בפגישה זו הושגה הסכמה בין שרי החוץ של 
ארה"ב ואיטליה שהמדינות החברות בשוק המשותף יאפשרו לארה"ב למצות את התהליך 
המדיני ולהפעיל את השפעתן על ראשי אש"ף שלא יפריעו למימשל האמריקאי במאמצים 
לקידום התהליך המדיני . בתום ביקורה בארץ , תצא הטרויקה לתוניס במטרה להיפגש 
עם יאסר ערפאת ולדווח לו על שיחותיהם בישראל . 
