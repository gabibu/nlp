הנהלת תדיראן הציעה אתמול לעובדי המפעל המכני שנסגר , בחולון , לרכוש אותו 
ולתפעלו באורח עצמאי , תוך קבלת עזרה ראשונית מן ההנהלה . חברי ועד העובדים 
מסרו בתגובה , כי הם דורשים מהנהלת תדיראן לחדש את העבודה במפעל , ורק 
לאחר מכן ידונו באפשרויות השונות . הנהלת תדיראן הציעה לעובדי המפעל המכני 
לרכוש אותו על - פי הניסיון שהיה במכירת מפעל חסין אש של כור שנמכר לעובדים . 
הנהלת תדיראן אף הודיעה כי היא מוכנה לסייע לעובדים בתחילת דרכם בתפעולו 
של המפעל , וגם בקבלת הזמנות לעבודות . מנכ"ל תדיראן , גורי מלצר , פנה 
במכתב אל מזכיר מועצת הפועלים בחולון , בו הוא מגנה את מועצת פועלי חולון 
על כך שלא התערבה בעיצומים שנקטו עובדי המפעל המכני במשך שבועות ארוכים . 
המכתב נשלח למזכיר מועצת הפועלים , משה רינות , בתגובה להחלטה להורות 
לעובדים להחזיר את מכתבי הפיטורין . : מטה התעסוקה בהסתדרות , תובע מהנהלת 
תדיראן להזרים לאלתר את הכספים הדרושים להמשך תיפעולו של מפעל המעגלים המודפסים 
בקריית - מלאכי . עליזה תמיר , ראש המטה , מציעה להזרים את דמי האבטלה 
המגיעים ל071 עובדים במשך ששה חודשים , ישירות למפעל . תמיר תבעה אתמול 
משרי האוצר והמסחר והתעשייה לסייע למפעל בתוכנית ההבראה שלו . שלמה סופר , 
מזכיר מועצת פועלי קריית - מלאכי , אמר שלא מתנהל משא ומתן על סגירת המפעל , 
וכי מועצת הפועלים תובעת לקיים את הסכם ההבראה , מה גם שלמפעל הזמנות למכביר . 
הוא הזהיר את הנהלת תדיראן כי אם לא תעמוד בהתחייבויותיה לבצע את תוכנית 
ההבראה , תוטל עליה האחריות למה שכינה " הולכת שולל את העובדים ואת מועצת 
הפועלים כאחד " . 
