ואשינגטון ( מיוחד ל"הארץ " ) . אן פולארד הגיבה בתדהמה מוחלטת על הודעת 
בעלה גונתן , שנידון בארה"ב למאסר עולם בעוון ריגול למען ישראל , כי פתח 
בהליכי גירושין ממנה . " אני בהלם " , אמרה לכתב " ואשינגטון פוסט " בבית - 
חולים בניו - יורק , לאחר שמכתב ההודעה על הגירושין הגיעה אליה מבעלה . 
" זה הדבר האחרון שהייתי מצפה לו , נתתי את חיי לבעלי " , אמרה . אן פולארד 
מאושפזת בבית החולים " מאונט סיני " , שם היא מקבלת טיפול נגד מחלת מעיים . 
היא שוחררה מהכלא בחודש מאי השנה בשל מצבה הבריאותי המעורער , לאחר שריצתה 
שלוש שנים וחצי מתוך חמש שנות המאסר , שנגזרו עליה . עדיין לא ברור מהי 
הסיבה להחלטתו של פולארד להתגרש מאשתו . עורך הדין של אן פולארד אמר שלשום , 
כי הוא מאמין שבני משפחתו של גונתן פולארד הסיתו אותו נגדה . אן עצמה הסתפקה 
באמירה סתומה , בראיון טלפוני לכתב אמריקאי : " בעלי המסכן היה בבידוד 
מעל חמש שנים " . אביה של אן , ברנרד הנדרסון , סיפר כי גונתן פולארד דיבר 
עם אשתו בטלפון לפני כחודשיים , ואחר - כך חדל לטלפן . הוא סיפר , כי 
אן פולארד מרבה בעת האחרונה בפעילות ציבורית למען שחרור בעלה . עורכת הדין 
של גונתן פולארד אמרה בתגובה להאשמות , שלפיהן מסיתים אותו בני משפחתו נגד 
אשתו , כי פולארד החליט לפתוח בהליכי הגירושין על דעת עצמו , וכי ההחלטה 
היתה שלו בכל מאת האחוזים . אביה של אן פולארד סיפר , כי בראשית החודש היתה 
אמורה לבקר את בעלה , אך הביקור נדחה לאחר שאושפזה ב03 ביוני . פרקליטה 
של אן פולארד אמר , כי גונתן הציב תנאים בלתי - רגילים לפני הביקור המיועד 
של אשתו , ודרש שעורך הדין שלו יהיה נוכח בפגישתם . כתבי - עת יהודיים בארה"ב 
ייחסו בחודשיים האחרונים לבני משפחתו של גונתן פולארד דברי תרעומת על כך , 
שאשתו אינה מבקרת אותו . אן פולארד אושפזה בבתי - חולים ארבע פעמים מאז 
השתחררה לפני כחודשיים . 
