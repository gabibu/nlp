שיירות של מכוניות צבאיות , נגמ"שים וטנקים , עשו אתמול בבוקר את דרכן 
חזרה מאזור הר קרן לכיוון בסיס האימונים שלהם בצאלים , שעתיים לאחר תאונת 
האימונים , שבה נהרגו חמישה חיילים . החיילים , המומים מהאסון שאירע לנגד 
עיניהם , פונו מיד משטח האימונים , והאימון החטיבתי הופסק . המקום , 
שבו אירעה התאונה , נמצא באזור הר קרן , בין דיונות חול לגבעות , כעשרה 
קילומטרים מן הכביש הראשי . כלי - רכב לחילוץ , מנופים , קצינים נסערים 
וחיילים חיוורים יצאו ובאו . בשעתיים הראשונות לא נגעו החיילים במאומה במקום 
התאונה , כדי לאפשר למפקדים לערוך תחקיר . הרמטכ"ל וראש מפקדת חילות השדה 
הגיעו למקום , שוחחו עם חיילי הגדוד וערכו תחקיר ראשוני של נסיבות האירוע . 
חיילי יחידות אחרות , המתאמנות אף הן באזור זה , הפסיקו את אימוניהן . 
" שמענו פיצוץ , אך לא התייחסנו לכך מכיוון שזהו שטח אימונים , ותמיד 
נופלים בו פגזים . רק אחר - כך שמענו מה אירע . מאוד מפחיד לחשוב , שחיי 
החיילים המתאמנים תלויים בטעות של מישהו " , אמרו אתמול חיילי גבעתי , המתאמנים 
באזור . בקרב החיילים בדרום הארץ שררה אתמול אווירה קשה . באזור הר קרן 
מתאמנות עוד יחידות מספר . מיד לאחר האסון הופסקו אימוניהן , וחיילי היחידות 
התרכזו על הכביש הראשי , הסמוך למקום התאונה , שהגישה אליו אפשרית רק בכלי - 
רכב כבדים . מפעם לפעם שבו ממקום האירוע כוחות חילוץ וקצינים , שהיו עדים 
לאסון , והחיילים הקיפו אותם בניסיון לדלות פירורי מידע . " נורא לחשוב , 
עד כמה מחריד האסון . לא הייתי רוצה להיות במקום החייל , שגרם לתאונה " 
אמר אחד מחיילי גבעתי . קפידביניאיר כהן , בן 62 מבית - שאן , נפצע קל 
מרסיס פגז , שפגע ברגלו השמאלית . הוא אושפז במחלקה הכירורגית בבית החולים 
" סורוקה " בבאר - שבע , וישוחרר לביתו בתוך ימים אחדים . " אינני זוכר 
בדיוק מה קרה " , סיפר , " אני זוכר רק , שיצאתי מהנגמ"ש ושמעתי פיצוץ 
אדיר . פתאום עף הרבה חול באוויר , והרגשתי כאבים חזקים ברגל . הסתכלתי 
למטה , וראיתי דם רב נוזל מהשוק ברגלי . התחלתי לרוץ בהיסטריה , בעיוורון . 
אני חושב , שרצתי בכלל לכיוון ההפוך מזה של שאר החיילים . שמעתי צעקות 
מסביב . " אחרי כמה דקות הגיעו חובשים ואנשי רפואה , ופינו פצועים לבית 
החולים . הם הגיעו מהר , ותוך מספר דקות המסוקים כבר היו באוויר . אני 
לא חושב , שהבנתי בדיוק מה קורה . בהתחלה אפילו חשבתי שמדובר בהפצצה , 
שתוקפים אותנו . זה היה מפחיד מאוד . " אני נשוי , ומיד חשבתי על הבית , 
על מה שיקרה לי ואיך יודיעו לאשתי . כל החיילים בגדוד הם חברים טובים שלי . 
אנחנו כבר הרבה זמן ביחד , וזה נורא לחשוב על מה שקרה . אני מפחד לחשוב 
מה זה יגרום לגדוד שלנו . באזור היה בלגן , חלק מהאנשים בכו . אני חושב , 
שאם הייתי קולט מה קרה , גם אני הייתי בוכה " . קפידבינבמשך שעות ארוכות 
לאחר האירוע לא היו מוכנים גורמים רשמיים בצה"ל למסור כל מידע על האסון בהר 
קרן . המשטרה הצבאית סגרה את האזור לכניסת אזרחים , ומנעה סיקור עיתונאי . 
חיילי יחידת דובר צה"ל השתלטו על בית החולים " סורוקה " , והורו לשוטרים 
לפנות עיתונאים מהמקום . מספר עיתונאים הוכו בידי שוטרים , על אף שבית 
החולים לא הוכרז שטח צבאי סגור ולמרות שאלפי אזרחים אחרים הורשו לנוע בחופשיות 
בשטח בית החולים . מנהל בית החולים , ד"ר חיים ראובני , אמר כי מצה"ל הגיעה 
הודעה על האסון ובקשה להיערך לקליטת הפצועים . חרף העובדה , שבית החולים 
פועל במתכונת שבת ונערכים בו ניתוחי חירום בלבד , תוגברו חדר המיון וחדרי 
הניתוח , ובית החולים נערך לקליטת הפצועים . מסוקים של חיל האוויר החלו 
לנחות בזה אחר זה במקום האסון , והחלו בפינוי הפצועים . מסוק ראשון הביא 
בשעה 04 : 01 את שני הפצועים הראשונים ל"סורוקה " , ומסוק נוסף נחת כעבור 
02 דקות ועמו שלושה פצועים . המסוק השני המשיך בטיסה לבית החולים " הדסה " 
בירושלים עם שני פצועים . בסך - הכל פונו ל"סורוקה " חמישה פצועים , בהם 
חיילת בשירות חובה ושני חיילי מילואים במצב קשה . השלושה נפצעו מרסיסים 
באזור הגב , הבטן והגפיים . הם נותחו מיד , והועברו לאשפוז ביחידה לטיפול 
נמרץ . פצוע קל אושפז להשגחה בבית החולים , ופצוע חמישי הועבר לאחר טיפול 
למרפאת חיל הרפואה של פיקוד הדרום . ד"ר ראובני אמר , כי לא אובחנו פגיעות 
עצביות בפצועים . לבית החולים " הדסה " הוטסו חמישה פצועים , בהם פצוע 
אחד קשה , פצוע אחד בינוני והשאר פצועים קל . יתר חיילי היחידה שנפצעו 
קל ונחבלו טופלו על - ידי חובשי היחידה ובמרפאה הצבאית של בסיס האימונים 
בצאלים . 
