ביקורת קשה על דרך תפקודו של מנכ"ל תדיראן , גוריון ( גורי ) מלצר , 
מושמעת בימים האחרונים בפורומים שונים הקשורים להנהלת קונצרן כור , בקרב 
דירקטורים בחברה ואף בקרב חברי קונסורציום הבנקים הנושים בתדיראן . מלצר 
מונה בתחילת חודש מארס השנה לממלא - מקום מנכ"ל תדיראן , בעקבות הדחתו של 
יוסף מעיין . בכור טענו , כי לאחר מגעים עם טובי המנהלים המוכרים במשק , 
לא גילה איש מהם נכונות לעמוד בראש חברת תדיראן ולכן לא נותר בידי ראשי 
כור אלא למנות את מלצר . בפגישות שקיים מלצר עם מנהלים בכירים בתדיראן לאחר 
כניסתו לתפקיד , ציין כי מונה לתפקיד המנכ"ל ולא לממלא מקום , אולם בכורקפתמונה1 , 
21פהדגישו כי המינוי נותר בעינו כממלא מקום . זמן קצר לאחר שהחל בתפקידו 
נשמעה ביקורת קשה על דרך תיפקודו , על - ידי דירקטורים בחברה שביקשו לשמור 
על עילום שם . גם בקרב גורמים בכירים במערכת הבנקאית נמתחה ביקורת קשה על 
מלצר . אלה טוענים כי אינו מקדיש מספיק זמן לתפקידו , בשל העומס המוטל 
עליו , בהיותו יו"ר ועדת האשראי שליד הדירקטוריון בבנק המזרחי . כמו כן , 
טוענים כלפיו , כי אינו מגלה נחישות מספקת במגעיו עם עובדי החברה ואינו 
מצליח להוציא לפועל חלק מהצעדים הכלולים בתוכנית ההבראה של החברה , כפי 
שהוגשה לקונסורציום הבנקים . מנכ"ל תדיראן , גורי מלצר , סירב להגיב על 
הטענות כלפיו . דובר כור אמר אמש , כי למיטב ידיעתו לא הוטחה בכור כל ביקורת 
על דרך תיפקודו של מלצר . 
