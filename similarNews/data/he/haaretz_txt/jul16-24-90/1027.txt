( עש"ת ) . " כפי שכבר טענתי בעבר , כמו בכל ההתמודדות , לא הועלו 
גם אמש במפלגת העבודה הנושאים החשובים העומדים על סדר היום הציבורי " כך 
אמר אתמול ראש עיריית ירושלים , טדי קולק , בהתייחסו לכינוס מרכז מפלגת 
העבודה . " לא שמענו אף מלה בנושאי מצוקת הדיור , העלייה והקליטה , ההתייחסות 
למערכת החינוך העומדת בפני קריסה , וחיזוק ירושלים , אלא שוב שמענו וראינו 
רק ויכוחים ויריבויות אישיות " , אמר קולק . הוא הביע את הערכתו לשמעון פרס , 
ובעיקר לדרך תיפקודו כראש ממשלה , אך ציין שהמתרחש במפלגת העבודה מעורר 
בו דאגה רבה " כי מעכשיו , במשך השנה הקרובה , יתעסקו במפלגה בהקמת מחנות , 
ביריבויות ובקידום אישי , ושוב יוזנחו הנושאים החשובים " . " התרעתי על 
כך כבר בסוף השבוע , לפני ישיבת מרכז המפלגה , וזאת הסיבה שלא השתתפתי 
בהצבעה " , ציין קולק , " אני פונה בקריאה להנהגת המפלגה ולחבריה להתעלות 
מעל לוויכוחים והיריבויות ולעסוק בעיקר " . 
