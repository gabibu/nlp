בית ההוצאה " כתר " הודיע אתמול לבורסה , כי הוועדה האקזקוטיווית של בית 
ההוצאה אישרה את מינויו של עודד פלדמן כמנך " לה . פלדמן ייכנס לתפקידו 
בעוד מספר חודשים , כשיימצא לו מחליף לתפקידו הנוכחי כמנכ"ל התיאטרון הקאמרי . 
עד לכניסתו של פלדמן לתפקידו יהיה המשנה למנכ"ל , אורן מוסט , ממלא מקומו . 
ככל הנראה , ישמש פלדמן , עם כניסתו לתפקידו , גם כעורך ראשי של בית 
ההוצאה , למרות שהדיונים בדבר מינויו האפשרי של ירון לונדון לתפקיד נמשכים . 
פלדמן יוצא בשבוע הבא לניו - יורק לפגישות עם ראשי חברת מקמילן האמריקאית , 
שהיא חברה - אם של " כתר " , מאז נרכשו % 15 ממניותיה על - ידי רוברט מקסוול . 
הוא סירב לענות על שאלות בנוגע לתפקידו החדש , לפני שייכנס לתפקיד . עודד 
פלדמן ( 64 ) כיהן בחמש השנים האחרונות כמנכ"ל התיאטרון הקאמרי , ולפני 
כן היה מנכ"ל עיתון " הארץ " . בעת שירותו הצבאי היה קצין חינוך של חיל 
האוויר , וראש ענף תרבות בקצין חינוך ראשי . בתפקידו האחרון בצה"ל היה 
עורך ראשי של " במחנה " והשתחרר מהצבא בדרגת סגן - אלוף . הוא בעל תואר 
בוגר במדעי החברה מאוניברסיטת בר - אילן . אורן מוסט ( 93 ) הוא בעל תואר 
מוסמך במנהל עסקים מאוניברסיטת ניו - יורק , ועסק בנושאי בנקאות , הון 
סיכון ותעשייה בארה"ב ובישראל . הוא ימשיך להיות אחראי על נושאי התפעול , 
הכספים והעסקים הבין - לאומיים של " כתר " . יו"ר הוועדה האקזקוטיווית , 
שאישרה את מינויו של פלדמן , הוא דב יודקובסקי , וחברים בה אהרן דברת , 
עמוס ספיר , ואדם ברוך . זהו גוף ניהולי חדש , שהוקם בהוצאה עם רכישתה 
על - ידי מקסוול . בראשית אוגוסט תיערך ישיבת דירקטוריון של החברה , בנוכחות 
נשיא חברת מקמילן , ברי ליפמן , שהוא חבר הדירקטוריון . הדירקטוריון של 
התיאטרון הקאמרי מינה ועדה שתחפש מחליף לפלדמן כמנכ"ל . חברים בוועדה ראש 
מנהל התרבות במשרד החינוך והתרבות , אבנר שלו ; יגאל ויינשטיין ורוני סומק . 
הוועדה המתינה עד שפלדמן ימסור לדירקטוריון סופית על מעברו ל"כתר " . ייתכן 
כי כעת תורחב ועדת החיפוש , אך טרם ננקטו כל צעדים מעשיים בחיפוש מחליף 
לפלדמן . 
