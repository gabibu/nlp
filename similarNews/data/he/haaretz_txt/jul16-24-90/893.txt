אני לא מבין את זה . מה פירוש הדבר ? שמי שאין לו סבא או סבתא , לא יוכל 
לעלות ? זה אבסורד , כי חלק גדול מהעולים הם אנשים מבוגרים , שהם בעצמם 
סבים וסבתות . אני באמת לא מבין את הרעיון . אולי יש פה טעות , או שאתה 
לא מסביר נכון ? הנושא של עליית לא - יהודים , הוא באמת בעייה קשה . הבעייה 
הזו מוכרת לנו כאן והיא די מטרידה את ראשי הקהילות היהודיות . ידוע לנו 
שגויים קונים תעודות עם רישום של יהודים וזוכים בדרך זו לקבל אשרה לישראל . 
אני עצמי העליתי בעייה זו בישיבת המועצה של ראשי הקהילות היהודיות בבריה"ם . 
זו בעייה שחייבים למצוא דרך להתמודד איתה . השאלה אם החוק שאתה מזכיר היא 
הדרך . מתוך כוונה טובה עלולים לפגוע ביהודים כשרים וטובים ולמנוע מהם חלילה 
עלייה לישראל . צריך מאוד להיזהר בעניין זה . אני יודע על לא מעט אנשים 
שאין להם כל קשר ליהדות , שקיבלו הודות לתעודות קנויות ומזוייפות ויזות 
לישראל . אתה צריך לדעת שיש כאן גם את הבעייה הנפוצה של נישואי תערובת . 
השאלה מאיפה להתחיל את ההגבלות . נראה לי שללכת עד לסבא לסבתא זה יצור 
הרבה בעיות קשות ואולי יביא לפגיעה ולקיפוח של רבים , בכך שתימנע מהם הזכות 
לעלות לארץ ורק בגלל סיבה ביולוגית שהסבא והסבתא אינם בין החיים יותר והם 
לא מצליחים להביא עדות אחרת למוצאם היהודי . הקשיים כאן גרמו לרבים לחפש 
כל דרך ומוצא אפשריים לעזוב את המדינה . השמועות שישראל מקבלת בזרועות פתוחות 
את העולים , הגיעה לכאן ויש רבים שמעדיפים כיום את ישראל על אמריקה . אין 
לנו דרך לעשות זאת וגם לא סמכות . אני גם לא חושב שזה טוב שנעסוק בכך . 
זה עלול ליצור הרבה עימותים ובעיות . גם כך סובלות הקהילות היהודיות בבריה"ם 
מתופעות של אנטישמיות . זה עלול לשמש שמן נוסף למדורת השינאה ליהודים . 
הרשויות המוסמכות בישראל צריכות לתת את הדעת על כך ולנקוט בצעדים סבירים 
להתמודד עם הבעייה . 
