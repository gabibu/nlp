נציגי " הוועד הציבורי למען קיום הקהילה הערבית ביפו " , כינסו אתמול מסיבת 
עיתונאים , כדי להגיב על תוכניתו של להט ולהציע הצעות חילופיות לפיתרון 
מצוקת הדיור של תושבי יפו , ערבים ויהודים כאחד . עו"ד נסים שאקר יו"ר 
האגודה למען ערביי יפו , יוסף דיק יו"ר " הוועדה האורתודוקסית ( הנוצרית ) 
לצדקה " , מוחמד זבדה נציג ערביי יפו בוועדת ההיגוי לפרוייקט שיקום השכונות 
ביפו ופעילים נוספים , מסרו על שורה של צעדי מחאה אותם הם מתכננים בתגובה 
לתוכנית ליישב עולים ביפו . מחר תתקיים הפגנה של פעילי ציבור ותושבים ערבים 
מיפו , מול בניין עיריית תל - אביב . להפגנה הוזמנו גם אישי ציבור יהודים . 
בימים הקרובים תוקם באחד מהגנים הציבוריים ביפו " התנחלות האהלים " הראשונה 
של חסרי דיור וזוגות צעירים ערביים . ביום חמישי השבוע ישתתפו נציגי ערביי 
יפו בישיבה של ועד ראשי הרשויות הערביות , שתתכנס בנצרת ויתבעו פעולות הזדהות 
של כלל ערביי ישראל עם ערביי יפו ו"סכנת הטרנספר הנשקפת להם " . בשבת הבא , 
09 . 7 . 82 , תתקיים הפגנת מחאה גדולה ביפו , בהשתתפות אישי ציבור יהודים 
וערבים . " זו שטות והטעייה מכוונת , לומר שיש כוונה ליישב עולים ביפו 
על חשבון התושבים הערבים החיים במקום . אין כל כוונה לקחת אפילו ס"ם אחד 
מערביי יפו . מי שטוען זאת הם ארגונים לאומניים , שכל מטרתם להסית , לעורר 
מהומות ובכך לשרת את עצמם בלבד ולהזיק לכלל האוכלוסייה הערבית ביפו " . כך 
הגיב אתמול ראש עיריית תל - אביב , שלמה להט , לטענות שהשמיעו נציגי אירגון 
הגג של ארגוני הציבור הנבחרים ביפו , שהתאגדו לצורך מאבק , במה שהגדירו 
כתוכניתם של להט ושר השיכון אריאל שרון , " לייהד את יפו " על ידי יישובה 
באלפי עולים חדשים . הדוברים במסיבת העיתונאים ציינו , כי מקום המדינה ועד 
היום , נבנו ביפו , בידי המדינה , כ002 דירות חדשות לתושבים ערבים , 
בשיכונים במסגרת פתרונות הדיור לזוגות צעירים וחסרי דיור , כאשר בפועל נדרשים 
לאלתר למעלה מ000 , 1 דירות . בעקבות התארגנות ציבורית וזעקה גדולה על מצוקת 
הדיור בתחילת שנות ה08 , החליטה הכנסת ב28 כי ביפו ייבנו במשך חמש שנים , 
עד 7891 , 057 יחידות דיור חדשות . עד היום , שמונה שנים לאחר קבלת ההחלטה , 
לא נבנו יותר מ08 יחידות דיור , אבל גם מאלה לא כולם ייועדו לערבים . 
לטענת הדוברים , משרד השיכון מסרב עתה למכור לערבים 82 יחידות דיור חדשות 
שבנה שיכון עובדים בשכונת גבעת עלייה ( גבליה ) ואשר נועדו לתושבים ערבים , 
וההערכה היא שהם הוקפאו עבור עולים חדשים . ראש עיריית תל - אביב טען כי 
הדירות הללו הוצעו לערבים ובמשך זמן רב לא היה להם דורש מצד הערבים . לטענתו , 
" ידוע כי זה נעשה בלחץ של אירגונים לאומניים שמייעצים לערביי יפו לא לקנות 
דירות אלה " . אחמד משראווי פעיל מרכזי בוועד הציבורי הערבי ביפו , הגיב 
על דברי ראש העיר באומרו : " להט ממשיך להסתתר מאחורי סיסמאות סרק , על 
גורמים לאומניים וזאת כדי לברוח מהתמודדות אמיתית עם הבעיות והצגת פיתרונות . 
להט גרם בסיסמאות הבלתי אחראיות שלו על " ייהוד יפו " לכך שלראשונה התארגנו 
כל הגורמים הציבוריים ביפו , לרבות אלה שהוא מחשיב כמתונים וכקיצוניים . 
במעשיו הוא דוחף את הציבור הערבי המתון ביפו , לעמדות ומעשים שייראו בעיניו 
כקיצוניים " . במסיבת העיתונאים הציגו הדוברים תוכנית חלופית מטעמם , לפיתרון 
מצוקת הדיור ביפו . על פי הצעתם זכות ההשתתפות במכרזים על דירות פנויות , 
תינתן לתושבים ערבים ויהודים הגרים כיום באזור השיקום ביפו . איכלוס דירות 
בנויות ייעשה לא רק על ידי רכישה , אלא גם בתנאי השכרה חדשיים סבירים . 
השוואת המשכנתאות הניתנות לערבים לאלה הניתנות ליהודים . הרחבת השיקום 
הפיזי והחלתו על כל שכונת עגמי , הפסקת הריסת בתים ביפו ושיפוצם לתושבי 
יפו הערבים והיהודים , הסובלים ממצוקת דיור . מכירת מגרשים לבנייה לתושבים 
זכאים באזור פרויקט השיקום ביפו בתנאים נוחים וכן דרישה לבנייה ציבורית . 
דובר עיריית תל - אביב מסר בתגובה , כי " תוכנית ראש העירייה , מטרתה 
להעניק תנופה לפיתוח יפו כולה , בדיוק על פי מודל שיקום שכונת עגמי . הרעיון 
הוא לשפר את איכות חיי התושבים הערבים והיהודים כאחד ביפו . אם כתוצאה מתנופת 
הפיתוח ביפו , יבואו הרבה יהודים ליפו מה טוב , אבל איש לא יבוא על חשבון , 
ולו גם תושב ערבי אחד , החי כיום ביפו " . 
