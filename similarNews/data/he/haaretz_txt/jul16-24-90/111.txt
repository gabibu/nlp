שר האוצר החדש אסף סביבו כמה נותני עצות בעלי ניסיון ביחסי ציבור . הם יוכלו 
להמליץ לו על הדרך הטובה ביותר לזכות במקום טוב במצעד הפופולריות , כדי 
שיוכל לבצר לעצמו מקום בטוח ברשימת הליכוד בכנסת הבאה . נקווה שהם יהיו מספיק 
אחראים ולא ימליצו על דרכים , שתוך הבטחת התשואה הפוליטית המיוחלת , יחטיאו 
את הטיפול בבעיות האמיתיות העומדות בפני המשק בשנתיים - שלוש הקרובות . ניקח 
כדוגמה את הורדת האינפלציה מכ%02 לרמה המערבית . נניח שהציבור יכיר טובה 
למודעי אם יצליח במשימה זו ( אין ביטחון שכך יהיה , כי רוב הציבור אינו 
סובל במיוחד באינפלציה הנוכחית ) ; במה יתרום ההישג הזה לקידום היעדים 
העיקריים של המשק ? קרוב לוודאי שחלק מהאמצעים הדרושים כדי להפחית את האינפלציה 
עד לחמישה אחוזים יכביד על השגת היעדים האלה . היעדים העיקריים של המשק ב09911991 
הם הבטחת דיור ותעסוקה לרבע מיליון עולים חדשים . אף שהבעיות מתחילות להיחשף 
בהדרגה בעיקר בתחום השיכון איננו תופסים עדיין את מלוא חומרתן . בתוך חודשים 
ספורים , ואולי שבועות , יחוסל כליל מלאי הדירות . יידרשו 000 , 3 יחידות 
דיור חדשות מדי חודש כדי לדרוך במקום אם יגיעו 000 , 01 עולים בחודש ; יידרשו 
000 , 6 יחידות חדשות בחודש , אם יגיעו 000 , 02 . אלה משימות כמעט בלתי - 
אפשריות בטווח הקצר , אך כדי להיכנס למחזור בנייה בהקפים כאלה בטווח הבינוני , 
לא יהיה מנוס ממימון בעל אופי אינפלציוני אם עקב הזרמה שמקורה בהמרת מימון 
מחו"ל ואם עקב גיוס הון בארץ שעלול להעלות את הריבית או להגדיל את ההזרמה 
המקומית . בעוד שבתחום הדיור הבעיה מתחילה לצוץ על פני השטח , הרי שבתעסוקה 
צפוי הדבר לקרות רק בסתיו . עד אז " מצטמצמת " בעיית התעסוקה בישראל לכ000 , 
041 בלתי מועסקים ותיקים . אבל בנובמבר בערך יסיימו אלפי עולים את סבב הקליטה 
הראשוני , הממומן כמעט במלואו בידי הממשלה והסוכנות , וינחתו בשוק העבודה . 
יידרשו השקעות אדירות כדי ליצור רבבות מקומות עבודה חדשים . את המחדל בקליטת 
העלייה הורישו לנו דוד לוי ושמעון פרס . שניהם היו שקועים בשנה האחרונה 
בקידום שאיפות מפלגתיות ואישיות , והזניחו את המשימה ההיסטורית שנפלה עליהם : 
פרס הכין תקציב סרק חסר שחר ; דוד לוי לא פעל ולא לחץ על שמיר ופרס כדי 
לקדם את מבצע שיכון 0991 . האם יצטרף יצחק מודעי למחדלים ? גדול החשש שכך 
יהיה , אם יקבל את העצות לבחור לעצמו סדר יום על פי מבחן פופולריות . המדיניות 
הפופולריות ביותר תיחשף לבסוף בכל קלונה , אם תחטא ליעדים החשובים באמת 
ב0991 ו1991 . סדר היום של מודעי חייב להיקבע על פי מבחן אחד ויחיד : מה 
יקדם את תהליך הקליטה המהיר והיעיל ביותר של עולי 0991 ו1991 מבחינת הדיור 
והתעסוקה . המכנה המשותף לסעיפים העיקריים , שחייבים להימצא על סדר יומו , 
הוא פשוט : ריכוז המיליארדים הדרושים לקידום שתי המשימות , ככל האפשר 
מבלי לגלוש לסחרחרת אינפלציונית , עיוותים בהקצאת המקורות ובלימת היזמת 
והצמיחה במשק . חלק מן המשאבים יגיע כמקווה מחו"ל , אבל את חלק הארי יצטרך 
שר האוצר לגייס בארץ . קל לזהות מקורות , קשה הרבה יותר למצותם : השכר : 
יותר מתמיד , יש למנוע עלייה ריאלית ברמת השכר ואף לחתור להורדתה , כדי 
לפנות משאבים ומקומות עבודה לקליטת עובדים חדשים . המאבק הצפוי על שכר הרופאים 
אינו אלא מבוא למאבקים קשים יותר בחזית רחבה של המגזר הציבורי . תקציב הביטחון : 
חרף האיומים הביטחוניים ממזרח , מערכת הביטחון תצטרך לתרום את חלקה . 
לא זו בלבד שאין לדבר על תוספות יש להכין את המערכת לקיצוצים , גם על חשבון 
רמת החיים של אזרחים ואנשי צבא . הסדרי ההצלה : תידרש רוויזיה בהסדרי ההצלה , 
גם אם המדובר בהסכמים חתומים . גופים שקיבלו הבטחות מושבים וקיבוצים וגם 
כור וקופת חולים יצטרכו להסתפק בפחות , הרבה פחות , ולפצות על החסר במאמצים 
עצמיים נוספים . תקציבי רווחה : לא יהיה מנוס מקיצוץ תקציבי רווחה לפי מבחן 
דיפרנציאלי : הקצאת הדרוש לנזקקים באמת , דילול ניכר של ההטבות לבעלי יכולת 
ממוצעת ומעלה . תוכניות שהוכנו באוצר וסוכלו פעם אחר פעם בשנים האחרונות , 
יצטרכו עתה להיאכף ללא רתיעה . לצעדים כאלה ואחרים תקום חזית רחבה וחזקה 
של מתנגדים . על שר האוצר , בתמיכת ראש הממשלה , להבקיע אותה . הצעדים 
המנויים לעיל ודומיהם הוכחו כקשים או אף בלתי ניתנים לביצוע בימים כתיקונם . 
מודעי יצטרך לשכנע את הנוגעים בדבר , כי הימים אינם כתיקונם . על בעלי 
העניין בכל התחומים להבין , שאי אפשר להעלות מס שפתיים לקליטת העלייה , 
ובו בזמן לסרב לשלם את מחירה . 
