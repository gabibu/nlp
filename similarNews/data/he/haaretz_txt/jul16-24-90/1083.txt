( ע ) . מאות חסרי דיור חרדים וחילונים הפגינו אתמול בערב בכיכר השבת 
בשכונת מאה שערים שבירושלים , במחאה על מצוקת הדיור של הזוגות הצעירים בעיר . 
ההפגנה אורגנה על - ידי חברי ארגון חרדי חדש , שהוקם לשם פיתרון מצוקת הדיור 
במגזר החרדי , והם הזמינו אליה גם את חברי ארגון צח"ד צעירים חסרי דיור 
השובתים במאהל בגן הוורדים שמול הכנסת . במהלך ההפגנה , השמיעו חסרי הדיור , 
חרדים וחילונים כאחד , את טענותיהם נגד הממשלה , הנמנעת , לדבריהם , 
כבר שנים לפתור את בעייתם . ח"ך מיכאל איתן אמר , כי לממשלה יש מחוייבות 
לפתור את מצוקת הדיור של כל הציבור על כל חלקיו , אך הדגיש , כי צריכה 
להיות התייחסות מיוחדת לציבור החרדי , משום שמשפחותיהם גדולות יותר , ובשל 
הצרכים המיוחדים , שמחייבת המסגרת החרדית . עם זאת , לדבריו , הפיתרון 
אינו יכול להיות מהיר , וצריך להתעזר בסבלנות . " חשוב שהציבור ילחץ , 
יפגין וימחה , אבל מתוך אחריות " , אמר ח"ך איתן . הרב דוד פקשר קרא לבטל 
את הריבית וההצמדה על המשכנתאות לדירות . " עלינו להיאבק ולצעוק כי מוכרחים 
לעשות משהו " , אמר . הוא הוסיף , כי אסור לממשלה להוציא את ירושלים מרשימת 
היישובים , שבהם יש לבנות דירות . נכה צה"ל , צרלי אלמקייס , משובתי גן 
הוורדים , סיפר כי תשעת ילדיו ישנים באוהל בשטח של שני מ"ר . " מדברים 
על פיתרון בעוד שנתיים , איזה פתרון זה יהיה ? כשכל עם ישראל יהיה בחוץ ? 
" , היקשה . נמסר , כי ארבעת המשפחות החרדיות , אשר פלשו בשבוע שעבר לגימנסיה 
העברית בשכונת רחביה , גורשו משם על - ידי העיריה , ועברו אתמול בשעות 
הערב למאהל בגן סנהדריה . העיריה התחייבה לספק להם מים ולהעמיד לרשותם 
את השירותים הציבוריים שבגן . 
