קונצרן כלל החליט להפסיק את המשא - ומתן שהתנהל בחודשים האחרונים לרכישת 
השליטה בחברת ההשקעות נחושתן , מידי אנשי העסקים גליה אלבין ועמיהוד רבין . 
המשא - ומתן הופסק , בעקבות חילוקי דעות לגבי שוויה של נחושתן , אך גם 
בגלל חילוקי הדעות בין שני בעלי השליטה בחברה , אלבין ועמיהוד . בין השניים 
קיים הסכם , לפיו אף אחד מהם אינו רשאי למכור לגורם שלישי את מניותיו בלא 
לקבל את הסכמת השותף . במקביל להחלטה על הפסקת המשא - ומתן שהתנהל בחודשים 
האחרונים , החליט קונצרן כלל למכור את מניותיו בחברת נחושתן . המניות , 
המהוות כ%41 מהשליטה בנחושתן , הוחזקו באמצעות חברת כלל תעשיות . אתמול 
נמכרו המניות לכמה גורמים במסגרת עסקה מחוץ לבורסה . נודע , כי המניות 
נמכרו לגופים הקשורים לשוק ההון . יצוין , כי בחודשים האחרונים נרשמה עלייה 
תלולה במניות חברת נחושתן . העלייה במניות החברה נבעה הן בגלל העניין שגילה 
קונצרן כלל בשליטה בחברה זו והן על רקע הערכות שנחושתן עשויה להנות בעתיד 
הקרוב מרווחיות רבה , בגלל אגף המעליות של החברה . בעקבות העניין בחברה 
הכפילו מניות החברה את ערכן בשלושת החודשים האחרונים . כאשר כלל הפכה לבעלת 
עניין בנחושתן , באמצע אפריל , היו מניות החברה ברמה של פחות מ41 אלף נקודות . 
עתה הן הגיעו לרמה של כ82 אלף נקודות , כך שרווחי קבוצת כלל מהעסקה מגיעים 
לכמיליון ש"ח . עם זאת נודע , כי לא מן הנמנע שבעתיד יחדש קונצרן כלל את 
המשא - ומתן לרכישת נחושתן , אם יתברר לו שקיימת נכונות מעשית למכור את 
השליטה בחברה במחיר סביר . נחושתן מייצגת בארץ את חברת המעליות הנודעת משוויץ , 
שינדלר . הגיאות בענף הבנייה עשויה להגדיל את ההזמנות למעליות החברה . 
רק באחרונה הזמינה קבוצת הבנייה אשטרום 02 מעליות מתוצרת החברה לבניינים 
חדשים . 
