( ע ) . הושגה הסכמה בין שר הדתות , פרוף אבנר שאקי , לבין סגנו המיועד 
ח"ך מאיר גפני ( דגל התורה ) באשר לחלוקת הסמכויות במשרד הדתות . בפגישה 
שנערכה בין השניים אתמול , סוכם , כי גפני יטפל בישיבות החרדיות בתיאום 
מלא עם השר ובמסגרת מדיניות המשרד . בכך הושם קץ למחלוקת ששררה ביניהם בדבר 
שאלת הניסוח של טיב הקשר והפעלת הסמכויות בין השר לבין סגנו . השר שאקי 
עמד על המלה " בתיאום " , כדי להבטיח הרמוניה מירבית ומניעת כל אפשרות 
לחילוקי דיעות מיותרים בינו לבין סגנו בעתיד . ח"ך גפני הציע את המלה " התייעצות " . 
לאחר התייעצות בדגל התורה וקבלת הנחיות מהרב שך , הסכים ח"ך גפני למילה 
" בתיאום " . באשר למיקום לשכתו של סגן השר המיועד , ניאות שאקי לבקשתו 
של גפני , להשתכן בבניין הראשי של משרד הדתות . כמו כן סוכם , כי במשרד 
החינוך ימונה פקיד בכיר מטעם דגל התורה . דרגת הבכירות ותחומי הפעולה ייקבעו 
בין הצדדים בשלב מאוחר יותר . בתמורה , תקבל המפד " ל תפקיד של סגן שר באחד 
מהמשרדים המצויים באחריות הליכוד . על תפקיד סגן שר מטעם המפד"ל , יתמודדו 
ח"ך חנן פורת וח"ך יגאל ביבי . לשכת המפד"ל תתכנס , ככל הניראה עוד השבוע , 
כדי לבחור את מועמדה לתפקיד . 
