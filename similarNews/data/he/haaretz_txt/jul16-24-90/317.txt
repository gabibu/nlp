הוועדה לענייני ביקורת המדינה , בראשות פרוף דוד ליבאי , המשיכה לדון אתמול 
בדו"ח מבקר המדינה לגבי הטיפול בחשד לעבירות פליליות של אנשי משטרה . בישיבה 
התבקש המטה הארצי של המשטרה להגיב על ממצאי דו"ח המבקר בעקבות החומר שהועבר 
לה על - ידי סנ"ץ בלה ויינשטוק . סמפכ"ל המשטרה לשעבר , ניצב גבי עמיר , 
אמר כי האשמות סנ"ץ ויינשטוק כלפיו " מצוצות מהאצבע " . בכך הכחיש , שהעביר 
תוכן האזנת סתר למפקד תחנת משטרת פתח תקוה , רפ"ק יעקב ברדה , שנחשד בסיוע 
לעבריין לשחרר את אקדחו ובקבלת כספים . לא העברתי תוכן הקלטת הסתר לברדה . 
לא ידעתי את תוכנה . ראיתי את ההקלטה רק לפני כשבועיים כאשר עלתה הפרשה 
בדיון בוועדה לביקורת המדינה " , טען . עמיר כינה " שקר מוחלט " את דבריה 
של סנ"ץ בלה ויינשטוק , לפיהם איים שלא לשלוח לחקירה את ברדה , אם לא תעביר 
אליו את האזנת הסתר . יעקב ברדה , לשעבר מפקד תחנת משטרת פתח - תקוה אמר 
כי הוועדה הוטעתה במזיד על - ידי ויינשטוק . הוא טען כי ניצב עמיר מעולם 
לא הביא לידיעתו תוכן האזנת סתר או חומר חקירה אחר . לדבריו , תמליל האזנת 
הסתר הגיע אליו באקראי , כאשר עיין בחומר חקירה הנוגע לעבירת תאונת דרכים 
בה היה מעורב בנובמבר 3891 . ברדה דחה את הטענה כאילו ביקש לסייע לעבריין 
בשחרור אקדחו . " בעל האקדח הוא בן - דודי , ועל רקע של סכסוך עם אשתו 
ביקשתי ממנו להפקיד את אקדחו במשטרה , כדי שלא יעשה שטות " , טען . " אולם 
כאשר התפייס עם אשתו וביקש לקבל בחזרה את אקדחו , הוא נתקל בסירוב על - 
ידי משטרת מרחב הירקון . בעקבות - כך , פניתי למפקד מרחב הירקון והאחרון 
הסביר לי , כי בטעות סוג האקדח כמוצג ולא ככלי ירייה , שהובא למשטרה בהפקדה " , 
הסביר . ברדה הכחיש גם , כי קיבל כסף תמורת עזרתו לשחרור האקדח . ברדה 
תיאר את סנ"ץ בלה ויינשטוק כמי שהילכה אימים על המשטרה . " קצינים בכירים 
חששו מפניה משום שחששו לשמם הטוב " , טען . לסנ"ץ ויינשטוק יוצע להגיב על 
הטענות נגדה בעת שתופיע בשבוע הבא בפני הוועדה . הח"כים שמעון שטרית ( מערך ) 
, דן תיכון וראובן ריבלין ( ליכוד ) לא קיבלו את תיאורו של ברדה לגבי 
ויינשטוק . " כיצד ייתכן שקצינים רעדו מפניה , כאשר באותה עת לא ניתן 
לה למלא את תפקידה ? " , שאלו . יו"ר הוועדה , ח"ך דוד ליבאי ( מערך ) 
הביא לידיעת הוועדה , מכתב שהועבר לידו ע"י מבקרת המדינה , לפיו , שוללת 
פרקליטות מחוז ירושלים את האפשרות שתמליל האזנת סתר יכול היה להשתרבב בצורה 
כלשהי לחומר החקירה שבתיק תאונת הדרכים שבה היה מעורב ברדה . בדיון עלה גם 
נושא ההדלפות של אנשי המשטרה לעיתונות . בדו"ח המבקר הובא מקרה שממנו עולה 
חשד שקצין בדרגת סנ"ץ הדליף לעיתונות פרטים בנושאים משטרתיים , מעשה המהווה , 
לדברי מבקרת המדינה , עבירה פלילית . מקרה זה לא הועבר למח"ף והמפכ"ל 
דאז , דוד קראוס , הורה למנות קצין בודק . המשטרה טוענת , כי המפכ"ל נהג 
לפי פקודות הקבע של המשטרה . אולם יו"ר הוועדה סבור , שעל המשטרה להפיק 
לקח ממקרה זה ולבדוק אם צריך לשנות את פקודות הקבע , ולהעביר למח"ף את ההדלפות 
שלגביהן קיים חשד לעבירה פלילית . ליבאי הודיע , שהוועדה תדון בהדלפות מהמשטרה , 
בישיבה מיוחדת , בהשתתפות נציגי העיתונאים . 
