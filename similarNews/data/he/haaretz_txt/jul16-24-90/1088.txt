בתום הדיון הראשון שנערך אתמול בתל אביב בין נציגי ההסתדרות לבין נציגי האוצר 
על הסכמי השכר במגזר הציבורי , הושגה הבנה והתקדמות ניכרת בין הצדדים . 
בסיכום הדיון אתמול , אמרו באיגוד המקצועי כי הדיון נכנס סוף סוף להילוך 
מעשי , באיחור של ארבעה חודשים והביעו אופטימיות זהירה ביחס לסיכוייו להסתיים 
עד החגים . יעקב דנון , הממונה על השכר באוצר , הודיע לאיגודים כי בראשית 
השבוע הבא יציג את תשובותיו לתביעות שהועלו על ידי האיגודים , כבר לפני 
ארבעה חודשים . היתה זו הפגישה הראשונה , מאז הושגה הבנה בסיסית בין שר 
האוצר מודעי למזכ"ל קיסר , לפיה המלצות ועדת זוסמן לרפורמה במבנה השכר , 
לא יהוו מיכשול בדרך לחתימת הסכם שכר , עוד בטרם סוכמו עקרונות הרפורמה 
הנ"ל . חיים הברפלד הביע אמנם חשש שיש באוצר כוונה לשחוק את השכר , שכן 
דנון העלה מחדש הצעה שנפסלה בהסכם הקודם , לפיה יש לכלול את שכר המינימום 
בבסיס החישוב של התוספות , אך יחד עם זאת באיגוד המקצועי מעריכים שהצעה 
זו מהווה חלק מהמיקוח בין הצדדים . הסכם השכר החדש יחול ככל הנראה על החברות 
הממשלתיות , לרבות העסקיות שבהן , אם כי יתכן ויתעורר צורך לעשות שוב אבחנה 
בין החברות הרווחיות לבין אלה הנתונות בקשיים . אחדים מראשי האיגודים העלה 
בישיבה אתמול את התביעה לתוספת שכר של % 01 , אך הדיון לא נסב עדיין בשלב 
זה על תוספת ישירה , משום שלאיגודים יש שורה של תביעות ששוויין יכול להתקזז 
במהלך המשא ומתן . האיגודים תובעים להעלות את תקרת הוותק לכדי 53 שנה , 
לעומת 23 שנה כיום , לכלול רכיבים נוספים בבסיס החישוב הפנסיוני , לקצר 
את מיכסת שעות העבודה השבועיות לכדי 04 , ולאפשר לקרנות ההשתלמות לרכוש 
אגרות חוב מועדפות . המשא ומתן בין הצדדים היה אמור להתחדש מחרתיים אך לבקשת 
דנון נדחה ליום א הבא , כדי שיהיה סיפק בידו להכין את תשובות האוצר לתביעות 
האיגודים . 
