ועדת הספורט של הכנסת מתכנסת הבוקר לדיון על דו"ח הבקורת הקשה של משרד מבקר 
המדינה על הנעשה בהתאחדות לכדורגל . בדיון הבוקר אמורה להשתתף מבקרת המדינה , 
הגב מרים בן פורת , וצפויים להישמע מפי כמה מחברי הוועדה דברים קשים על 
ראשי ההתאחדות המואשמים , כי התעלמו מהדו"ח וגילו יחס מזלזל כלפיו . יצויין , 
כי דו"ח הבקורת פורסם בסוף יוני , בעיצומם של משחקי המונדיאל , ולכן לא 
עורר את הסערה הציבורית שבוודאי היתה מתחוללת אילו עיתוי פירסומו היה במועד 
אחר . לפיכך , אפשר כי בעקבות הדיון הבוקר עלולים ראשי ההתאחדות לעמוד 
בימים הקרובים בפני מתקפה ציבורית קשה ויהיה עליהם להצטדק ולהסביר מדוע לא 
הוסקו מצידם מסקנות בעקבות דו"ח הבקורת הקשה . כזכור , דו"ח הבקורת חשף 
ניהול בזבזני בלתי נסבל בהתאחדות . הדו"ח מצביע על ניצול כספי ציבור לנסיעות 
מיותרות לחו"ל , לארוחות ומתנות נדיבות , וכן הטבות שונות לעסקני ההתאחדות . 
