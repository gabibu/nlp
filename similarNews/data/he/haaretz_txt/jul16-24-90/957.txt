" ההכרזה על סימני - נפט אין משמעה שאכן נמצא נפט בכמות מסחרית בקידוח , 
בפועל . מצד שני , אי - הימצאות נפט בקידוח אחד , אין פירוש הדבר שלא 
יימצא נפט בקידוח הסמוך לו במאות מטרים ספורים " . כך אמר אתמול ד"ר אלי 
רוזנברג , היועץ הגיאולוגי של חברות חיפושי הנפט יואל ודלק , ומי שאחראי 
על היעוץ הגיאלוגי לקידוח ים - 2 . רוזנברג דיבר ביום עיון של חברת הברוקרים 
" החברה המרכזית לני"ע " , בנושא הנפט ושוק ההון . רוזנברג הוסיף , כי 
קידוח המוציא כ008 חביות נפט בשלב הראשוני אין משמעו כי זוהי כל כמות הנפט 
בשכבת הקידוח , ויתכן שנשאבה , בכוונה , כמות מוגבלת בלבד , מסיבות טכניות . 
בין סיבות אלה , הרצון למנוע התפרצות נפט , העלולה לסכן חיי אדם . מנכ"ל 
הבורסה , יוסי ניצני , שפתח את יום העיון , הודיע , כי הוא מתנגד לרעיון 
שהועלה על - ידי מנכ"ל חברת דלק חיפושי נפט , להפסיק את המסחר במניות הנפט 
כל אימת שנמצאים סימני נפט ופותחים במבחנים . " אם יופסק המסחר , יש חשש 
שיתפתח מסחר בין הגופים הגדולים מחוץ לבורסה , תופעה שתפגע עוד יותר במשקיעים 
הקטנים " , אמר . 
