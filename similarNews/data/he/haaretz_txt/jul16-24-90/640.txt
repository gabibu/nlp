פריטאון ( ע"ר ) . השיחות על סיום מלחמת האזרחים בליבריה עמדו להתחדש 
אתמול במדינה השכנה , סיירה לאונה , לאחר הגעתו של ראש משלחת המורדים , 
תום וויוויו . השיחות אלה עמדו להתחדש כבר ביום שלישי , אולם וויוויו , 
שחזר בסוף השבוע שעבר להתייעצות עם מנהיג המורדים , צארלס טיילור , חזר 
לסיירה לאונה רק ביום רביעי בערב . בשיחות משתתפת משלחת המייצגת את דו , 
ובין הצדדים מתווכות ניגריה , גינאה , סיירה לאונה , גאנה וטוגו . מקורות 
דיפלומטים אמרו , כי החזית הפטריוטית הלאומית , המייצגת את המורדים בליבריה , 
אינה מוכנה להפסקת אש במלחמת האזרחים , אלא אם כן הנשיא סמואל דו יעזוב 
את המדינה . דוברי המורדים רמזו שהלחימה עשויה להיפסק , אולם הפסקת אש רשמית 
תלויה בהתפטרות הנשיא דו . וויוויו אמר , שהמורדים לא יתפשרו על דרישתם 
להתפטרות דו , לפני שתוכרז הפסקת - אש , אבל רמז ששני הצדדים יועלו להנהיג 
הפסקת אש לא רשמית . דו הסכים לא להעמיד עצמו לבחירה מחדש , אבל מסרב לנטוש 
את הבירה הנצורה מונרוביה . דו , שמצבו הצבאי נחשב חסר תקווה , ממשיך להתבצר 
בארמון הנשיאות , כשאיתו 005 חיילים , שאומנו על פי מקורות זרים בידי ישראל . 
הארמון מצוייד במלאי מזון ומים , ונהנה מאספקת חשמל משלו . זרם החשמל 
במונרוביה הנצורה מנותק זה שבועיים , והעיר , שקרבות ניטשים בה , סובלת 
ממחסור חמור במים . 
