( ע ) . שר הביטחון משה ארנס ביקר אתמול אחר הצהרים אצל שלושת פצועי תאונת 
האימונים בנגב המאושפזים בבית החולים הדסה עין - כרם בירושלים . לבקשת הפצועים , 
לא הותר לעיתונאים להתלוות אל השר בתוך בית החולים . בצאתו אמר שר הביטחון 
כי יופקו כל הלקחים שיימצאו בדו"ח הוועדה הבודקת את נסיבות התאונה . בעניין 
הידיעות על כך שטייס מטוס העגור הנעדר עבר את הגבול לסוריה , אמר ארנס כי 
לא ידוע לו דבר . בבית החולים הדסה עין - כרם מאושפזים , כאמור , שלושה 
פצועים : אברהם חגבי , בן 22 , מראש העין , במצב בינוני , מאושפז ביחידה 
לטיפול נשימתי נמרץ , לאחר שנותח והוצאו רסיסים מבית חזהו ; אלי דליצקי , 
בן 72 , מראשון - לציון , סטודנט לכלכלה באוניברסיטה העברית בירושלים , 
מאושפז במחלקה כירורגית , לאחר שספג רסיסים בצוואר , וכן סובל הוא מחבלה 
בכף יד שמאל ; בני גואטה , מהנדס מכונות בן 23 מתל - אביב , שהשתחרר ביום 
ג ונצטווה לשוב אתמול , כדי לעבור ניתוח להוצאת רסיסים משורש כף יד ימין . 
שלושה פצועים מאושפזים עדיין במרכז הרפואי " סורוקה " , ונמסר שחל שיפור 
קל במצבם : סג"ם יפעת גרינוואלד , בת 91 , מתל - אביב , שהיתה חונכת 
באימון של אנשי המילואים , מצויה בהכרה מלאה , ומצבה מוגדר קשה אך יציב ; 
דניאל עזיזוב , בן 52 , מנתניה , מאושפז במצב קשה ביחידה לטיפול נמרץ 
נשימתי ; יאיר כהן , בן 62 , מבית שאן , מאושפז במחלקה האורתופדית . 
