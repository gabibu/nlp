משה גולדברג , הממונה על חיפושי הנפט במשרד האנרגיה , החליט השבוע לבטל 
הופעה שתוכננה לו ביום עיון מיוחד על חיפושי נפט . גולדברג הוזמן להופיע 
מטעם חברת הברוקרים החברה - המרכזית - לניירות - ערך , ביום עיון שבו ייקח 
חלק גם מנכ"ל הבורסה , יוסי ניצני . מי שמנע את השתתפותו באירוע היתה אילנה 
לוין , היועצת המשפטית של משרד האנרגיה . לוין הסבירה למארגני האירוע , 
כי משרד האנרגיה אינו יכול לאפשר לפקידים בכירים לקחת חלק באירועים המאורגנים 
על ידי גופים פרטיים , ולשאת את דבריהם בנושאי נפט . הרגישות הגבוהה שגילתה 
היועצת המשפטית של משרד האנרגיה , נוגעת גם לכך שחלק מחברות חיפושי הנפט 
מבקשות לגייס בתקופה הקרובה כספים נוספים , ולהופעת גולדברג עלולה היתה 
להיות השלכה על כך . משה גולדברג מסר בתגובה , כי סבר שיום העיון מאורגן 
על ידי הבורסה . 
