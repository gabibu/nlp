בעוד ההצגה הגדולה מועלית באולם הקונגרסים במוסקווה , נערך השבוע שלב נוסף 
בהרצת ניסיון ההשתחררות מהמשטר הקומוניסטי ביוגוסלוויה , בבחירות על שינויים 
חוקתיים בשתיים משש הרפובליקות הפדרליות . אם מישהו בקרמלין רוצה ללמוד מבלגרד , 
הלקח הראשוני הוא : יותר לחץ יותר פירוד . בקרואטיה ובסלובניה נערכו כבר 
בחירות אזוריות והוקמו לראשונה מאז מלחמת העולם ממשלות לא - קומוניסטיות . 
במקדוניה יהיו בחירות רב - מפלגתיות בקרוב , וגם בוסניה מכינה בחירות כאלה . 
אפילו במונטנגרו קמה לתחייה תנועה דמוקרטית . בסרביה , הגדולה ברפובליקות , 
שומר המנהיג הקומוניסטי , סלובודאן מילוסביץ , על מעמד הבכורה של המפלגה 
ונעזר ברגשות הלאומניים המזינים את החשש שיותר חופש פרושו יותר סכנת התפוררות 
( ופחות מרות סרבית ) . קו העימות מתמקד עתה באזור האוטונומי של קוסובו , 
שבו % 09 מהתושבים הם אלבנים . סרביה ביטלה חלק מהאוטונומיה של האזור , 
וכאשר חיילים יוגוסלווים נעלו את שערי הפרלמנט המקומי , התאספו רוב חבריו 
בחוץ והצביעו בעד הכרזת עצמאות מוחלטת מיוגוסלוויה . אין להניח שהסרבים יתירו 
לקוסובו להיפרד ( ואולי להתקשר עם אלבניה הסמוכה ) , אך אין ספק שהיד 
הקשה של בלגרד הולידה תגובה שתכביד מאוד על מציאת פשרה . בסלובניה , שבה 
יש כבר , כאמור , ממשלה מקומית לא - קומוניסטית , הצביעו גם על שינוי 
החוקה . ברוב גדול הוכרז על מעמדה הריבוני של הרפובליקה . כפי שתלמידי 
חכמים הספיקו ללמוד באולפנה הבאלטית של בריה"ם , ההבדל בין " עצמאות " 
לבין " ריבונות " הוא גמיש דיו למי שרוצה להגיע לפשרה . 
