סובה , פיגי ( אי - פי ) . ברית מפלגות האופוזציה החליטה להחרים את הבחירות , 
שייערכו על - פי חוקה חדשה , משום שלטענתה תעניק צורת ההצבעה שליטה פוליטית 
לילידים הפיגיאנים על התושבים ממוצא הודי . מנהיג האופוזיציה , אדי קאיני 
וואדרה , אמר כי ההחלטה התקבלה פה אחד על ידי 002 צירים , שהשתתפו בכינוס 
הברית של המפלגה הלאומית של פיגי ומפלגת הלייבור בעיר נאדי . מנהיגי הברית 
הנהיגו את פיגי במשך תקופה קצרה עד ההפיכה הצבאית בשנת 7891 . הממשלה אמורה 
להפעיל את החוקה המוצעת לקראת הבחירות בשנה הבאה כדי לבחור פרלמנט שיורכב 
משני בתים . הבחירות אמורות להיערך על פי מערכות הצבעה נפרדות לבני הגזעים 
השונים , דבר שיתן באופן אוטומאטי יתרון לילידים הפיגיאנים . ממשלת המעבר 
של פיגי , הנתמכת על ידי הצבא , תמכה בהצעת החוקה וראתה בה את הדרך הטובה 
ביותר להחזיר על כנו את המשטר הפרלמנטרי . לטענת הממשלה כך יובטחו זכויותיהם 
של הפיגיאנים הילידים ותינתן הגנה על זכויותיהם של בני כל הגזעים האחרים , 
כולל ההודים . אך אנשי האופוזיציה טוענים כי עריכת הבחירות במתכונת המוצעת 
היא בגידה באידיאלים של רב - גזעיות ודמוקרטיה . לנוכח החלטת ברית האופוזיציה 
יש להניח כי מפלגות קטנות יציגו מועמדים לבחירות . מספר ההודים עולה אך 
במעט על הפיגיאנים בקרב האוכלוסיה , המונה 527 אלף נפש . ראשי השבטים במדינה , 
שיש להם השפעה רבה על בני פיגי , קיבלו את הצעה החוקה בחודש שעבר . ההחלטה 
על החרם התקבלה לאחר שאחד ממנהיגי ההפיכה ומפקד הצבא סיטיוואני רבוקה , 
הודיע שבדעתו להציג את מועמדותו לראשות הממשלה כדי לפעול למען זכויותיהם 
של הפיגיאנים הילידים . נראה כי סוגיית החוקה תועלה באופן בלתי - רשמי כאשר 
ראש הממשלה הזמנית , רטו סר קמיססה מרה , יוועד עם ראשי מדינות האזור , 
ובכללם ראש ממשלת אוסטרליה , בפגישה השנתית של פורום 51 מדינות דרום האוקינוס 
השקט שיתכנס בסוף השבוע הבא . 
