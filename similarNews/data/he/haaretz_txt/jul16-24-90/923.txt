בצמרת הליכוד הובעה אמש שביעות רצון גדולה מניצחונו של שמעון פרס במרכז מפלגת 
העבודה . רוב שרי הליכוד מעריכים , כי חיזוק מעמדו של פרס יקל על הליכוד 
לגבור על מפלגת העבודה בבחירות הבאות . עם זאת , הובעה גם דעה אחרת , לפיה 
מוטב היה לו רבין ניצח , משום שאז הפיצול במפלגת העבודה היה נמשך . ראש 
הממשלה , יצחק שמיר , קיבל את ההודעה על ניצחונו של פרס , במהלך האזכרה 
השנתית למותו של מנהיג בית"ר , זאב זבוטינסקי , והביע את שביעות רצונו 
מכך . שמיר אמר : " אני לא מתערב במה שנעשה במפלגת העבודה . אין לי כל 
עדיפות רגשית או מעשית לפרס או רבין , זה עניין שלהם , שימשיכו להצליח " . 
בתשובה לשאלה , אם ישקול להזמין את יצחק רבין , לכהן בממשלתו , כפי שהזמין 
מנחם בגין את משה דיין ב - 7791 , השיב : " יש לי ממשלה ואינני מזמין 
אף אחד " . לטענת גורמים בכירים בליכוד מוכיח ניצחונו של פרס כי מפלגת העבודה 
התרחקה צעד נוסף ממרכז המפה הפוליטית , והוא מורה כי חל סחף שמאלני קיצוני 
במפלגה . לדבריהם , הפכה מפלגת העבודה למעין " שלום עכשיו מורחב " . אותם 
גורמים טענו עוד , כי נאומו של הסופר יזהר סמילנסקי , מטעמו של פרס , 
במהלך כינוס ועידת המפלגה מעיד , כי מפלגת העבודה נכללת כיום בקבוצה אחת 
עם מפלגות השמאל הקיצוני . " אין ספק כי מבחינה זו , מעמד הליכוד התחזק , 
ואם פרס אכן יוביל את מפלגת העבודה גם בבחירות הבאות הוא יספוג מפלה ניצחת " , 
אמרו אותם גורמים . שר הבריאות , אהוד אולמרט , אמר אמש כי אולי עדיף 
היה לליכוד לו רבין ניצח , כי ניצחונו היה מעמיק את המשבר הפנימי במפלגת 
העבודה . לדברי השר אולמרט , פרס לא היה משלים עם ניצחונו של רבין , והמפלגה 
היתה נכנסת למצב של אנדרלמוסיה , שהיה רק מועיל לליכוד . " ניצחונו של 
פרס עשוי להבטיח עתה שקט במפלגת העבודה , ואולי אף את חיסולו של המשבר הפנימי 
בה " , הדגיש אולמרט . כי ניצחונו של פרס במרכז מפלגת העבודה התקבל בשמחה 
רבה בקרב חברי המפלגה הערבים . רוב הנציגיהם הערבים במרכז המפלגה תמכו בפרס , 
מאחר שהבטיח להם לתמוך בדרישתם לכינון מחוז ערבי במפלגה , שיאפשר להם להרחיב 
את שורותיהם והשפעתם בה . גם יצחק רבין הבטיח לחברי המרכז הערבים לדון בהצעה 
זו , אולם סיכוייו לזכות בתמיכתם היו מוגבלים ביותר , לנוכח המרירות נגד 
הצהרותיו בדבר השימוש באלימות לדיכוי האינתיפאדה . אחד הפעילים הערבים שתמך 
בפרס אמר אתמול , כי הוא מקוה שיו"ר המפלגה יתמוך בדרישת החברים הערבים 
להקמת סניפים מאורגנים של המפלגה במגזר הערבי , ויממש את הבטחתו להקמת סניף 
של מכללת בית ברל בנצרת . 
