נות הרפובליקה חשובה משאר ביטויי הלאומנות והעצמאות המזעזעים את אחדות בריה"ם . 
לאוקראינה כל הנתונים הדרושים לריבונות ואף לעצמאות ממשית . היא השנייה 
בגודלה בשטח ובאוכלוסייה ( כ05 מיליון נפש ) בבריה"ם , אדמתה עשירה , 
היא נחשבת אסם התבואה הסובייטי ומספקת חלק ניכר מהפחם וממוצרי התעשייה הכבדה . 
זו ארץ היכולה לעמוד על רגליה . אי אפשר להחניקה במחי - יד כמו את כלכלת 
ליטא , ולא להתייחס אליה בעליונות כמו אל אזרביגאן או אוזבקיסטאן . אם 
תחליט אוקראינה לפרוש מבריה"ם דבר שטרם החליטה לעשות ספק אם מוסקווה במצבה 
הנוכחי תוכל למנוע זאת בכוח . למרות ההיסטוריה הריאקציונרית של הלאומיות 
האוקראינית , ובניגוד ללאומנות הרוסית , המאופיינת בפחד מפני זרים , נוקטת 
תנועת " רוך " , המאגדת את הקבוצות הלאומניות האוקראיניות , בעמדות ליבראליות . 
היא תומכת ברפורמות , פונה אל המערב , מקיימת קשרים טובים עם ארגונים 
יהודיים ומונעת מאנטישמיות דריסת - רגל בשורותיה . גם באוקראינה יש ללאומנות 
שורשים בתחייה הדתית ובתחושה שקיים ניצול כלכלי על - ידי שלטונות בריה"ם . 
אולם את הדחיפה החזקה ביותר לתחיית הלאומנות נתן האסון בכור הגרעיני בצרנוביל . 
ניסיונותיה של מוסקווה להסתיר מתושבי האזור את ממדי האסון והפינוי האיטי 
והמצומצם של האוכלוסייה , התקבלו באוקראינה כביטוי של כישלון , זלזול ואדישות 
רוסית כלפי קרבנות אוקראיניים . ביצוע החלטות הפרלמנט האוקראיני פירושו הקמת 
מדינה עצמאית לכל דבר , פרט להכרזת עצמאות ממש : לחוקי אוקראינה תינתן 
עדיפות על חוקי בריה"ם , יוקמו יחידות נפרדות של צבא , משטרה ומכס , יונהג 
מטבע אוקראיני , והרפובליקה " תנהל מדיניות נייטראלית ובלתי מזדהה " . אם 
היה זה ברפובליקה אחרת בבריה"ם , ברור שרוב ההחלטות האלה היו נשארות על 
הנייר בלבד . אך יש לזכור כמה מספרים חשובים : בין 054 צירי הפרלמנט בקייב 
יש רק כ051 המשתייכים ל"גוש הדמוקרטי " , שבמרכזו תנועת העצמאות " רוך , 
אך ההכרזה על הריבונות התקבלה ברוב של 553 קולות נגד 4 . 
