בניגוד לדעה הרווחת , כי השיקול הביטחוני הוא הגורם העיקרי האחראי להגבלתן 
של זכויות האזרח בישראל בתחומים מסוימים , העלה מחקר שערכה ד"ר דפנה שרפמן 
מאוניברסיטת חיפה כי האינטרס השלטוני הוא האחראי הראשי להגבלה זו מאז קום 
המדינה . בלי לערער על כך , שלאינטרס הביטחוני היתה השפעה על מצב זכויות 
האזרח , ניסתה החוקרת , בעבודת הדוקטורט שלה באוניברסיטה העברית , להפריך 
את הדומיננטיות שיוחסה לו . במסמכים שונים ובראיונות שקיימה עם עשרה אישים 
מרכזיים , שהיתה להם השפעה על זכויות האדם , בדקה את השפעת האינטרס השלטוני 
בתחום זה מנקודת הראות של האליטה השלטונית . לדבריה , יכולתו של העם להשפיע 
בנושא , שהיתה מוגבלת ביותר בשנות ה05 וה06 , עודנה מוגבלת כיום : זכויות 
האזרח עודן תלויות ברצון הטוב של השלטון ואינן זוכות להבטחה חוקית מסודרת . 
אין זה מקרה , היא טוענת , שעד היום לא נחקקה חוקה וגם חוק זכויות היסוד , 
שמנסים לחוקק אותו כבר מאמצע שנות ה06 , לא נחקק . יש תחושה , שזכויות 
האזרח קיימות במדינת ישראל מתוך חסד , וכי אפשר לשלול אותן בכל עת . תקנות 
ההגנה לשעת חירום מאפשרות לשרים להתגבר על מחדלי אי - עשייה שהיו במשך שנים 
בתחום כלשהו , ותוך כדי כך נפגעות זכויות האזרח ונפגעים ההליכים הסבירים 
של קבלת ההחלטות ( כך גם יכולה הממשלה להרשות לעצמה לעשות מחדלים , בידיעה 
שלאחר מעשה תוכללהפעיל את התקנות כדי לתקן את המעוות ) . תקנות ההגנה לשעת 
חירום מתקופת המנדט הונחלו כמעט בשלמותן למדינת ישראל ( היחידות שבוטלו 
הן אלה הנוגעות לעלייה , וסמכויות המעצר המנהלי הועברו לחקיקת הכנסת ) 
. היה אפשר , לדברי ד"ר שרפמן , לבטל חלק מתקנות ההגנה ובמקומן לחוקק 
חוקים , חוקה , או לפחות להעביר בכנסת את חוק זכויות האדם . אבל האליטה 
השלטונית חששה מהגבלת כוחה ולא ראתה לנכון לעשות זאת מרצונה . בעקבות הראיונות 
שערכה , בעיקר עם זרח ורהפטיג , שעמד בראשית שנות ה05 בראש ועדה להכנת 
הצעת החוקה , ועם י"ש שפירא , שהיה אז היועץ המשפטי לממשלה , התברר , 
כי ההתנגדות לקבלת החוקה היתה בעיקר ממניעים אידיאולוגיים - דתיים . המפלגות 
הדתיות התנגדו לחוקה שאינה מבוססת על ההלכה ואשר לא תעניק מעמד עליון לדת 
היהודית . החזית הלאומית - הדתית אף איימה במלחמת תרבות , אם תתקבל חוקה 
שלא על דעתה . היתה אז ברית בין האינטרסים של הדתיים לבין האינטרסים של הממשלה 
בראשות דוד בן - גוריון , שסבר כי הפרט משועבד לכלל ונחשב משני בסדר העדיפויות 
הלאומי . לדעתה החזיק בדעה כי יש אמנם לדאוג לביטחונו ולכלכלתו של הפרט , 
אך לא לזכויותיו האישיות . במפא"י חששו אז , כי אם תתקבל חוקה , היא 
תגביל את השלטון ותפגע ביכולתו להתמודד עם המצב הכלכלי והביטחוני . לדבריה 
של ד"ר שרפמן , גם הבעיות של קליטת העולים בשנות ה05 תרמו לפגיעה בזכויות 
האזרח . בשל התלות בממסד , שהיה גם המערכת שקלטה את העולה , אבדה לפרט 
עצמאותו . הפוליטיזציה של הקליטה הביאה גם לשחיקה באידיאולוגיה של המפלגות . 
הן נעשו לנותנות שירותים תמורת הבטחות של קולות בוחרים . הפגיעה העיקרית 
בזכויות האזרח נובעת , לדבריה , מעמדת האליטה הפוליטית . בשל שאיפתה לריכוזיות 
השלטון העדיפה האליטה את זכויות הכלל על זכויות הפרט , תמכה בשמרנות ונטתה 
לפשרות פוליטיות , שאינן מתחשבות בזכויות האזרח ( בעיקר בתחום הכפייה הדתית ) 
. החקיקה הקיימת בתחום זכויות האזרח עוסקת בעיקר בעניינים של הגבלה : הגבלת 
חופש העיתונות , הגבלת חופש האספה ודיני האישות . אלה הן , לדברי ד"ר 
שרפמן , חוקי רישוי ולא חוקי חירות ; כלומר , חוקי הסדרה , ולא חוקי 
הבטחת זכויות . מדיניותה של העילית השלטת מתאפיינת , בנוסף לכל אלה , בריסון 
עצמי של השלטון בהפעלת סמכויות נרחבות . כלומר , ריסון הסמכויות , שבאמצעותן 
אפשר לפגוע בזכויות האזרח הקיימות . בסמכויות אלה אין משתמשים , אך הן 
נותרו כחרב מעל ראש האזרח . מצב זה נותן למשרדי הממשלה חופש פעולה רחב במסגרת 
סמכויותיהם , וביקורת בג"ץ אינה יכולה להקיף את כל החלטותיהם ושיקוליהם . 
האליטה השלטת עודדה מיתוסים על דמותה הדמוקרטית של ישראל , כדי לחזק את 
הלגיטימציה שלה . מיתוס זה הסתמך , בראשית שנות המדינה , על ההנהגה בראשותו 
של דוד בן - גוריון . זכויות האזרח של תושבי המדינה היהודים הוצגו כמובנות 
מאליהן , ואילו ההגבלות על התושבים הערבים הוצגו אף הן כמובנות מאליהן , 
וכנובעות מצורכי הביטחון . המחקר עוסק בעיקר במצב זכויות האדם בגבולות 
הקו הירוק , אך לדעת החוקרת , למצב בשטחים השפעה שלילית על החברה הישראלית . 
עם זאת , היא סבורה ששיקול הדעת בפעילות בשטחים אינו שונה מן ההתייחסות 
של כל דמוקרטיה אחרת למרי אזרחי בשטח כבוש , אלא שככל דמוקרטיה אין ישראל 
ערוכה לטפל במצב זה . נוכח המיתוסים שהדגישו מאז קום המדינה את הערכים הקולקטיוויים 
התיישבות , ביטחון וציונות התקשה הציבור בישראל להבחין בקפיאה על השמרים 
ובחוסר המעש בתחום זכויות האדם . החוקה הוצגה כבלתי נחוצה , ולצורך זה 
נתלו בדוגמה של בריטניה , שם קיימת חוקה יותר בעל - פה מאשר בכתובים . 
התירוץ של שעת חירום הועלה שוב ושוב נגד תביעות לבטל את תקנות ההגנה לשעת 
חירום , שהנחיל המשטר המנדטורי למדינה . עד היום לא התגבשה הסכמה רחבה 
בציבור הישראלי על בעיית זכויות האזרח . בין הציבור לבין הלוחמים למען 
הדמוקרטיה ולמען זכויות האזרח קיים עדיין ניכור , במידה רבה גם כתוצאה מדחיקת 
הדיון בנושא לסדר עדיפות נמוך במערכת החינוך ובתקשורת . לאחרונה החל תהליך 
של התפכחות בחלק מן הציבור , הלומד להכיר בתוצאותיה של המדיניות ששררה במשך 
שנים כה רבות . למרות זאת , כל המרואיינים , מלבד אחד , טענו כי התמיכה 
בזכויות האזרח נמצאת בירידה בציבור הרחב , שבקרבו חל תהליך של כרסום 
בערכים , ירידת קרנה של הכנסת והתגבשות תרבות פוליטית לאומנית ולא דמוקרטית 
בקרב חלקים ממנו , תוך קיטוב הולך וגובר עם עמדות אחרות . קפמאלידככל שהבעיות 
הפוליטיות מתמשכות , כן מחמיר קיטוב זה , כי לתרבות הפוליטית אין כלים 
להתמודד עם הסיטואציה הקיימת , של מדינה שאין לה הלכה ברורה לגבי זכויות 
האזרח . הקואליציות המתמשכות עם המפלגות הדתיות פגעו לא רק בחופש מכפייה 
דתית אלא גם ברצונן הפוליטי של המפלגות החילוניות הגדולות לטפל בנושאים 
הנתפסים כמוקשים פוליטיים , ולא רק בתחום נישואין וגירושים , אלא גם בתחומים 
חילוניים כחוק ההפלות , חוק החזיר , חוק האנטומיה והפתולוגיה , והשוויון 
בפני החוק , כפי שהוא מתבטא בחובת הגיוס לשירות הצבאי . התנגדות המפלגות 
הדתיות היא שהכשילה את הצעת חוק יסוד זכויות האדם שהוגשה לכנסת לפני שנה . 
הדת החדשה העולה במערב היא זכויות האדם , שנושא איכות הסביבה גם הוא חלק 
ממנה . לאור המתרחש היום בעולם , ניתן לחזק את הכרת הציבור בכך שהמאבק 
לקידום זכויות האזרח אינו רק עניין למחוקקים , ואם הנושא יהפוך לחשוב 
יותר בהצבעה , תכפה המודעות הציבורית על המערכת הפוליטית להתעניין בנושא . 
