קידום והגברת היצוא הישראלי צריכים לעמוד בראש המשימות של המשק הישראלי . 
הגדלת היצוא תביא לצמיחה בת - קיימא על - ידי יצירת שווקים נוספים ומקורות 
תעסוקה נוספים אמר סגן רה"ם ושר התעשייה והמסחר , משה נסים , בדיון שקיים 
עם ראשי מכון היצוא הישראלי . נסים ציין עוד , כי יש ליצור תנאים שיבטיחו 
את רווחיות היצוא , ולשם כך יש צורך להבטיח תקציבים מינימליים ראויים למטרה 
זו . הוא צייין את הצורך בהגברת היצוא בתחומי המחקר והפיתוח של מוצרים 
מתוחכמים , חדשניים ומיוחדים . יו"ר מכון היצוא , גד פרופר , ומנכ"ל המכון , 
דוד ליטבק , הגישו לשר התעשייה והמסחר סדרת הצעות לקידום ענף היצוא . 
בין ההצעות : קרן הון סיכון לשיווק , תשתית מודיעין עסקי , מרכזי יעוץ 
שיווקי בחו"ל , התאמת מפעלים ליצוא , טיפול במחסומי סחר , יצוא שירותים 
ועוד . 
