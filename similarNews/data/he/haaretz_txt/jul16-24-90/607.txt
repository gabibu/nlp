מקורות צבאיים אישרו כי שני תושבים מהכפרים דיר אלעצון ועתיל בנפת טול כרם 
נפצעו בתקרית עם חיילים , האחד מקליע גומי והשני שבר את קרסולו כשנמלט . 
לפי מקורות פלשתיניים נפצע תושב נוסף . בעיירה קבטיה נפצעו בסוף השבוע שני 
צעירים בני 71 ו51 ברגליהם , בתקרית עם חיילי צה"ל . מקורות פלשתינים דיווחו , 
כי בתקרית נפגעו תושבים נוספים משאיפת גז מדמיע . בטובאס נפצע בסוף השבוע 
רועה צאן , מוסא תורקמן ( 03 ) , מהתפוצצות חפץ בלתי מזוהה , בעת שרעה 
את צאנו . הוא הועבר לבית החולים בגנין . בשבת נזרק מטען צינור אל סיור 
צה"ל ברמאללה . לא היו נפגעים ולא נגרם נזק . צה"ל סגר את האזור , ופתח 
בסריקות ובחיפושים . בהפרות סדר שהיו בסוף השבוע ברצועה , נפצעו , על 
פי מקורות פלשתיניים , שמונה תושבים . נציג דובר צה"ל דיווח על הפרות סדר 
מעטות שהיו ברצועה . החיים התנהלו כסדרם ולא היו אירועים חריגים . ( ע ) 
. שלוש מכוניות וחנות מכולת הוצתו בסוף השבוע במזרח ירושלים . במצבו של 
סרן ברקוביץ , שנפצע מיריות חיילי צה"ל כשלא עצר במחסום , חל שיפור , 
לאחר שנותח בבית החולים הדסה עין כרם בירושלים . אתמול הסתבר שהוא לא עצר 
במחסום , כי חשש שזהו מחסום אבנים שהוקם על - ידי ערבים . שר הביטחון , 
משה ארנס , הודה אתמול , באמצעות מתאם הפעולות בשטחים , שמואל גורן , 
לרופא הערבי ד"ר שאקי אשר הציל את חייו של סרן ברקוביץ . ד"ר שאקי נתן 
לקצין טיפול ראשוני , ואף דאג לפנותו באמבולנס של הצלב האדום לבית חולים 
בישראל . מקורות פלשתיניים מסרו , כי בתקריות שארעו אתמול ברצועת עזה , 
בעיקר במחנה הפליטים אל בורייג , נפצעו חמישה תושבים . בעיר שכם נמצאה 
אתמול גופתו של גבר שנרצח , ככל הנראה על רקע חשד לשיתוף פעולה עם השלטונות . 
האיש הוכה בגרזן בראשו , וככל הנראה נתלה , מאחר שגרונו וידיו היו כרוכים 
בחבל . שלשום בלילה נערכה פעילות יזומה של צה"ל בכפרים בית ליד , שופה וצפרין 
שבאיזור טול כרם . מקורות צבאיים רשמיים מסרו , כי בבית ליד נפצעו שני תושבים 
במהלך הפעילות . על - פי מקורות ערביים , נפצעו שלושה תושבים , ביניהם 
ילד בן 21 , פיכרי זבאדה , אשר נפצע בגבו , ואושפז בבית החולים " אל 
איתיחד " בשכם , כשהוא משותק בפלג גופו התחתון . בתקריות ברצועת עזה נפצעו 
אתמול , על פי מקורות ערביים , חמישה תושבים , בעיקר במחנה הפליטים גיבאליה 
וברפיח . מקורות פלשתינים מסרו כי כוח של משמר הגבול הפתיע קבוצה של רעולי 
פנים , פעילי החמאס שרשמו כתובות על הקירות , ולכד שניים מהם . אחד הרעולים 
שנעצרו , יאסר עבד בן 71 , נורה ברגלו ונפצע . העצור השני הוא נימר הינדי , 
אף הוא בן 71 . מקורות צבאיים אישרו כי שני רעולי פנים נלכדו סמוך לקלקיליה . 
אחד מהם שניסה לתקוף חייל , נורה ונפגע ברגלו , מסרו המקורות . במחנה 
הפליטים טול כרם , לכדו חיילים את מוחמד הבא , בן 04 , מבוקש מזה שנתיים , 
שעה שהסתתר בביתו של מנהל המחנה מוחמד הייכל . כך מסרו מקורות פלשתינים . 
באזור רמאללה ובית לחם קיים צה"ל בלילה שעבר מבצעי מעצרים מקיפים , בהם 
נעצרו עשרות אנשים . בטול כרם הכריחו אתמול חיילים סוחרים בעיר , לסגור 
את חנויותיהם , בעקבות ריבוי תקריות של זריקות אבנים באזור . בעימותים 
עם כוחות צה"ל ברצועה נפצעו אתמול שלושה תושבים ממחנה הפליטים אל - בורייג 
ונוסיראת , מסרו מקורות פלשתיניים . מקורות פלשתיניים מסרו , כי גורמים 
בכירים בהנהגת האינתפיאדה מתנגדים לביקורים מאורגנים של משפחות בכלא קציעות . 
לדברי אישים מרכזיים ברצועה , עצם שיתוף הפעולה בין המנהל האזרחי לבין 
משפחות העצירים הוא אסור . בכוונת המנהל לקיים הסעות מאורגנות , בהן יוסעו 
המשפחות מעזה לקציעות לבקר את קרוביהן . חייל צה"ל נפגע אתמול קלות בידו 
מבקבוק תבערה , שנזרק לעבר גיף צבאי בטול - כרם , מסרו מקורות צבאיים . 
צה"ל פתח בסריקות ובחיפושים . במסגרת פעילות צה"ל בגנין נעצרו אתמול מספר 
מבוקשים , מסרו מקורות צבאיים . אחד מהם נפצע מירי והועבר לאשפוז בבית 
החולים " העמק " בעפולה . כן נתפסו באזור אמצעי לחימה קרים . בלילה האחרון 
נעצרו בכפרים ברחבי הגדה עשרות מבוקשים . גוף הקרוי " אריות הזעם " של 
הפת"ח פרסם אתמול כרוז בשכם ובו לקח על עצמו את האחריות להריגתו של תושב 
שכונת אסכר בעיר פואז מונאור , בן 65 , שלשום . בכרוז נאמר , כי הנרצח 
היה משתף פעולה בכיר עם השב"ך ותפקידו היה להודיע לכוחות הביטחון על הפעילות 
הנעשית בקאסבה של העיר . לדברי " אריות הזעם " , הודה מונאור , כי בשנת 
77 התגייס לפעולה במסגרת השב"ך ומאז הוא גייס עבורו עשרות פעילים , באמצעות 
לחץ ואיומים . על - פי הכרוז נהג מונאור לנסוע באופן קבוע לאלון - מורה 
ולפגוש שם מח"ט וסמח"ט באזור , שהכרוז נוקב בשמם ומכנה אותם " הכלבים " . 
בחקירתו הודה , כי קיבל דו"חות של משתפי פעולה באזור והיה משלם להם בין 
001 ל051 שקל לכל דו"ח . ליד הכפר חבלה באזור קלקיליה , עצרו רעולי פנים 
חשוד אחר בשיתוף פעולה עם השלטונות , עטה מראבה , בן 82 , ותקפו אותו 
עם מכשירים חדים ומקלות . הפצוע אושפז בבית החולים מאיר בכפר סבא . מקורות 
פלשתיניים מסרו על פעולות יזומות לצורך מעצרים , שביצעו חיילי צה"ל ביממה 
החולפת בכמה כפרים בגדה , ביניהם : ענבתא , מזרעת א - שרקיה , עתיל , 
רומאנה ובית אענאן . בבתי הספר בגדה תתקיים מחר בחינת הבגרות האחרונה . 
משקיפים הסבירו את השקט היחסי ששרר בשבועות האחרונים בגדה , במספר גורמים , 
ביניהם בחינות הבגרות . המפקדה המאוחדת בשטחים הורתה לתושבים שלא לתת לכוחות 
הביטחון עילה לפעול נגד המסגרות הלימודיות . מקורות פלשתיניים דיווחו על 
תקריות ועימותים עם כוחות צה"ל בעיר עזה ובמחנות הפליטים , בעיקר באל בורייג 
ובשאטי . המקורות מסרו על שני פצועים באל בורייג אחד בחאן יונס ואחד ברפיח . 
נציג דובר צה"ל בפיקוד דרום דיווח על הפרות סדר מעטות ומבחינתו לא נרשמו 
פצועים . ( ע ) . 11 שנות מאסר בפועל גזר ביום ג בית המשפט הצבאי בלוד , 
על מוחמד חאדר אבו חומוס , בן 42 , ממזרח ירושלים , שהודה ב21 מקרים 
של הצתת מכוניות פרטיות בירושלים בשנים 88919891 . 
