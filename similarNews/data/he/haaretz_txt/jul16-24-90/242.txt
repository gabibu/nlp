( ע ) . ראש הממשלה , יצחק שמיר , הבטיח אתמול לוועדת העורכים , כי 
יעיין באהדה בביטול הפעלת הצו על אי - פרסום מספרי עולים ותחזיות לעלייה 
מברית - המועצות . הצו המקורי הוא משנות הששים ולפני חודשים אחדים ניתנה 
הוראה לצנזורה להפעילו מחדש , לגבי העלייה מברית - המועצות . ועדת העורכים 
מיחתה על הפעלת הצו , אך בשל המשבר הממשלתי התאפשרה הפגישה עם ראש הממשלה 
רק עכשיו . בפגישה שקיימה נשיאות ועדת העורכים עם הצנזור הראשי תא"ל יצחק 
שני סוכם לבדוק מיד את רשימת הנושאים החייבים הגשה לצנזורה , תוך מגמה לצמצם 
אותה . רשימת הנושאים צומצמה בחודש מאי אשתקד בעקבות משא ומתן עם הצנזור 
הראשי . 
