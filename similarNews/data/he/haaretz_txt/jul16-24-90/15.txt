בכמעט מחצית ממקרי מוות של פלשתינים בשטחים כתוצאה מירי של חיילים , שחקר 
צה"ל , היתה חריגה כלשהי מן ההוראות , טוען ארגון " בצלם " בדו"ח מקיף 
על נוהלי הפתיחה באש בשטחים , שפורסם אתמול . הוראות צה"ל לפתיחה באש הנהוגות 
בשטחים מנוסחות באופן שאינו עומד בדרישה לבהירות , לחד - משמעיות ולפישוט ; 
יש בהוראות סתירות והניסוח מותיר שיקול - דעת רחב בידי החיילים , אומר 
הארגון . " בצלם " מוסיף כי לאי הבהירות בניסוח מתווספים תדריכים בעל - 
פה , התבטאויות של גורמים צבאיים בתקשורת , פסקי - דין של בתי - דין צבאיים , 
המקיפים את ההוראות בסבך של פרשנויות . " כל אלה , במקום שיגדירו ויצמצמו 
את שיקול הדעת ואת השטחים האפורים , מרחיבים אותם עוד יותר , ומביאים לכך 
שההוראות אינן מסוימות ואינן מזהות כראוי את המותר והאסור , אלא הן רחבות 
ומתירניות מאוד " . בנוסף להוראות הכתובות , שלא השתנו במהלך האינתיפאדה , 
קיימת מדיניות פתיחה באש , שהוסיפה והרחיבה את ההוראות , טוען הדו"ח . 
הורחבה המשמעות של " סכנת חיים " ושל " חשוד " , שנוהל מעצרו מתיר ירי . 
על - פי נוהל זה הותר לירות על מניחי מחסומים ועל רעולי - פנים , והיתר 
זה גורם למעשה לוויתור על דרישות מפורשות המופיעות בהוראות הכתובות ואף סותר 
אותן . נתוני הירי על " מבוקשים " מצביעים על כך שלא תמיד הוא קשור בהכרח 
להבאה למעצר , נאמר בדו"ח . " ההריגה והפציעה החמורה נשקפות מהנתונים 
כמטרות בפני עצמן . התורה שבעל - פה שנטוותה סביב ההוראות , יוצרת את הרושם 
כי לדרג הקובע נדמה , שההוראות ככתבן אינן יכולות להיות מיושמות בשטח , 
ועל כן עליו להקל את ההוראות וגם להבטיח לחיילים שהדין לא ימוצה אתם במקרה 
שיפרו אותן . בכך מטפחים מפקדי הצבא את המיתוס המסוכן הגורס שההוראות אינן 
ניתנות ליישום , ומעניקים לגיטימציה להפרתן . אי הבהירות והערפול מחד והמיתוס 
הזה מאידך מקשים גם על החיילים , שלא הוכשרו ולא אומנו לתפקידי שיטור בקרב 
אוכלוסיה אזרחית " . אשר לקליעי הפלסטיק , אומר הדו"ח , ההתייחסות של צה"ל 
אליהם היא כאל נשק לא קטלני , ועל כן ההוראות לגביהם מתירניות באופן המגביר 
את שיעור הנפגעים וההרוגים . בנוסף לכך , טוען הדו"ח , משמשים הקליעים 
האלה גם לענישה ולהרתעה , למרות שאין לכך ביטוי בהוראות הכתובות . הדו"ח , 
פרי עבודת מחקר של רני טלמור , טוען כי בניגוד להודעות דובר צה"ל , לא 
בכל מקרה של מוות מתקיימת חקירת מצ"ח , והחקירות המתקיימות אורכות זמן רב , 
לפעמים למעלה משנה , ומתבססות רובן על עדויות חיילים בלבד . יש תופעות 
של דיווחים שקריים , וגם הפרקליטות הצבאית מעכבת תיקים . חיילים במספר 
אפסי - כמעט הועמדו עד כה לדין בעקבות ירי שגרם למוות , נטען . כתבי האישום 
מתייחסים לסעיפים כגון " שימוש בלתי חוקי בנשק " או " הפרת הוראות " , 
ורק בשני מקרים נשפטו חיילים על הריגה . במסקנותיו אומר " בצלם " כי העובדות 
האלה מציירות אווירה מתירנית של " אצבע קלה על ההדק " ותורמות למספר הגבוה 
של הנפגעים . כדי לעשות לתיקון המצב קורא " בצלם " לצה"ל לנסח מחדש את 
הוראות הפתיחה באש ברוח החוק הישראלי , ברוח ההוראות של המשטרה ועל - פי 
כללים שקבע בג"ץ . ההוראות לגבי כל הקליעים , כולל קליעי פלסטיק , חייבות 
להיות זהות , וההוראות בעל - פה חייבות לחפוף במדויק את ההוראות בכתב . 
כן קורא " בצלם " להקפיד בהכשרת החיילים לתפקידי השיטור המוטלים עליהם . 
על החקירות להתבצע במהירות ועל - פי הסטנדרטים המקובלים במקרי מוות , ועל 
מצ"ח לחקור עדי - ראייה גם מקרב התושבים . הפרקליטות הצבאית נקראת להחמיר 
עם מפירי ההוראות , במיוחד במקרי מוות . 
