ההנהלה הציבורית של פסטיבל ישראל בחרה ביום ששי בעומרי ניצן , מנהלו האמנותי 
הפורש של תיאטרון הבימה , לתפקיד המנהל האמנותי של הפסטיבל , במקומו של 
עודד קוטלר שסיים את תפקידו . על הבחירה הודיעו לניצן מנכ"ל הפסטיבל , 
ישי עמרמי , ודני הלפרין , יו"ר ההנהלה הציבורית שתמכו בבחירתו . ניצן 
( 04 ) היה חבר בלהקת פיקוד מרכז ; למד במחלקה לבימוי בדרמה - סנטר בלונדון ; 
שימש כאסיסטנט של הבמאי גונתן מילר ב"נשיונל תיאטר " ; במשך שש שנים היה 
במאי - הבית של תיאטרון הבימה ; היה חבר בהנהלה האמנותית של תיאטרון הקאמרי ; 
שימש כמנהלו האמנותי של תיאטרון חיפה ובחמש השנים האחרונות מכהן כמנהל האמנותי 
של תיאטרון הבימה . ניצן ביים כ03 הצגות בישראל . קפידבינניצן ייכנס לתפקידו 
כבר הבוקר , לאחר שיסכם את פרטי חוזה העסקתו עם הנהלת הפסטיבל . הוא ימשיך 
לשמש כמנהלו האמנותי של תיאטרון הבימה עד שיימצא לו מחליף . בתחילת אוגוסט 
יביים ניצן בתיאטרון הבימה את " עסק משפחתי " מאת אלן אקבורן , וב02 בנובמבר 
יתחיל בתיאטרון הקאמרי את החזרות על " כל נדרי " , הפקה קונצרטנטית למוסיקה 
של לאלו שיפרין , בה הוא משמש כיועץ אמנותי . לפני כחצי שנה הודיע ניצן 
על פרישתו מניהולו האמנותי של תיאטרון הבימה על - מנת להתמסר לבימוי . השבוע 
הוא ביטל שתי הצעות עבודה בחו"ל , אחת בתיאטרון הלאומי בגרוזיה והאחרת בגרמניה . 
על היבחרו , מתוך שבעה מועמדים , אמר ניצן : " היו מועמדים מצויינים , 
חלקם היו טובים מאוד . אני מרגיש אחריות גדולה כי הייתי בחברה טובה . 
התפקיד מדליק , נתנו בי אמון ואנסה שלא לאכזב " . סגן מנהל הפסטיבל , רפי 
קינן , העוסק בעיקר בבחירת התוכנית המוסיקאלית של הפסטיבל , מועמד בימים 
אלה לתפקיד קונסול התרבות של ישראל בפאריס . אם ייבחר , תידרש הנהלת הפסטיבל 
לחפש סגן חדש . 
