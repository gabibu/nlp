בפראג תמיד שומעים ניסוחים שנונים גם בעניינים שיגרתיים לכאורה . למשל , 
פקיד צכי גבוה הגדיר באוזני כך את ההבדל בין העמדה הצכוסלובקית ובין העמדה 
ההונגרית בעניין עתידה של ברית - וארשה : עמדותינו זהות במהותן , רק הניסוחים 
שונים . ההונגרים אומרים נפרוש מברית וארשה , אבל לא מיד , אלא רק בעוד 
שנתיים . ואילו אנו אומרים : נישאר בברית וארשה , אבל רק למשך שנתיים . 
אותו פקיד ציטט את הנשיא האוול : בתנאי חופש דמוקרטי יהיה עלינו להתרגל 
לכך שבשולי החברה מתרחשות תופעות בלתי צפויות ובלתי רצויות , שמשמעותן היחידה 
היא , כי תופעות בלתי - צפויות ובלתי - רצויות מתרחשות בשולי החברה . יש 
לקוות , כי הגדרה זו הולמת גם את התופעה של הצבת לוח - זיכרון על קיר הסמינר 
למורים בעיירה הסלובקית באנובצה שאותו ייסד וניהל הכומר ד"ר יוזף טיסו , 
מי שבמרוצת השנים היה לנשיאה של המדינה הסלובקית " העצמאית " , שהיתה קיימת 
בשנים 93915491 והיתה גרורתה הצייתנית של גרמניה הנאצית . בעצם , היא היתה 
פרי - יצירתו של היטלר , אשר יום לפני כיבושה של צכיה הזמין אליו את טיסו 
והורה לו להכריז על עצמאות סלובקיה , ולא תיכבש סלובקיה ותחולק בין פולין 
ובין הונגריה . סלובקיה היתה המדינה - הגרורה היחידה של הנאצים , שביוזמתה 
חוקקה לא רק חוקים בדבר הפליית היהודים , אלא גם בדבר גירושם מן המדינה . 
יתר על כן , היא שילמה לגרמניה 005 מארקים תמורת כל יהודי שהנאצים סייעו 
לה " להיפטר " ממנו ו"לקלוט " אותו במחנות ההשמדה . כך הושמדו למעלה מ06 
אלף יהודים מסלובקיה . אחרי המלחמה הועמד טיסו לדין , נמצא אשם בפשעי מלחמה 
ובפשעים נגד האנושות , נדון למוות והוצא להורג . 04 שנות הוראה " סלקטיווית " 
ומסולפת של ההיסטוריה בימי השלטון הקומוניסטי גרמו לכך שדעת הקהל נתנה אמון 
בהיפוכה של כל טענה רשמית . ישראל , למשל , נהנתה מאהדה כללית ( שלא 
בכל מקרה היתה ראויה לה ) בזכות האפקט הזה של התעמולה הרשמית הפרו - ערבית 
והאנטי - ישראלית . למרבה הצער , " חוק התגובה ההפוכה " חל גם על ההיסטוריה 
של " המדינה הסלובקית " , שבעיני חלק מן הצעירים החלה מצטיירת כמעין תקופת 
זוהר ושגשוג . לאחר נפילת השלטון הקומוניסטי פרצו מן המעמקים רוחות - רפאים 
מדוכאות . ביניהן גם רוחות רעות מאוד של הלאומנות הסלובקית , הפונה נגד 
הונגרים , צכים ויהודים , למרות שהאחרונים כמעט לא נמצאים בשטח . מעודדים 
את הרוחות האלו כל מיני גולים סלובקיים , שברחו לארה"ב או לקנדה אחרי מלחמת 
העולם . הם נשארו פשיסטים כפי שהיו , בינתיים צברו קצת כסף ועתה חוזרים 
לביקור למולדתם ומבטיחים הרים וגבעות לבני - ארצם פעורי - הפה , אם רק יאמצו 
את השקפוותיהם ויפעלו על פיהם . כך גם החל מסע הטיהור של טיסו , שהוצג כדמות 
טראגית , שניסה ואף הצליח " להציל את מה שניתן להציל " , פעל למען רווחתו 
של העם הסלובקי , הציל אפילו כמה יהודים ואחר המלחמה הועלה על הגרדום על - 
ידי הקומוניסטים המרושעים ומת על " קידוש השם " . הגיעו הדברים לידי כך , 
שהוותיקן נדרש להכריז על טיסו כקדוש מעונה , או לפחות " מבורך " . לפני 
שבוע באו לבאנובצה בוגרי סמינר המורים והציבו לו לוח זיכרון . היה שם גם 
הבישוף מן העיר ניטרה , יאן קורץ , שקידש את הלוח וערך תפילת - הודייה . 
ככל שידוע , זהו לוח הזיכרון הראשון והיחידי במינו לפושע - מלחמה שהורשע 
בפשעים נגד האנושות . על הצבת לוח הזכרון מסרה סוכנות הידיעות הצכוסלובקית 
ידיעה קצרה , שהתפרסמה בכמה עיתונים במקום נידח ולא עוררה תשומת לב ( האנשים 
שהתעניינתי אצלם , כלל לא ידעו עליה ) , עד אשר במסיבת העתונאים של הנשיא 
האוול הצגתי לו שאלה בעניין זה וציינתי כי ל06 אלף הקורבנות היהודיים טרם 
הוקמה אנדרטה בסלובקיה . גם הנשיא עצמו הופתע ואמר כי לא ידע על כך , אך 
השיב מיד , כי מובן מאליו שהוא מתנגד להצבת לוח זיכרון לטיסו וכמו - כן 
מובן מאליו , שהוא תומך בהקמת אנדרטה לקורבנות היהודים . מסיבת העיתונאים 
שודרה בבוקר בשידור ישיר ובערב בשידור חוזר בטלוויזיה ותשובתו של הנשיא האוול 
בעניין זה שודרה בפעם נוספת במהדורת החדשות . למחרת היום השיב על שאלתי 
יו"ר האסיפה הפדרלית אלכסנדר דובצק , כי גם הוא שולל את הצבת לוח הזכרון 
לטיסו . ציר פרלמנט מסלובקיה הגיש שאילתה , שבה ציין , כי המעשה " פוגע 
בזכרם של עשרות אלפי יהודים נרצחים " ובבאנובצה נתכנסה המועצה המקומית לישיבה , 
שבה נקבע , כי הלוח הוצב בלי לבקש רשות מן המועצה או ממוסד אחר כלשהו . 
המועצה הורתה לכסות את הלוח , עד אשר המוסדות המתאימים יחליטו על גורלה . 
אנשי הקהילה היהודית קיבלו את תשובותיהם של האוול ודובציק בשמחה מתפרצת . 
נציגי הקהילה היהודית בברטיסלווה ביקשו פגישה דחופה עם ראש ממשלת סלובקיה 
ולדימיר מציאר . כמה עיתונים הקדישו לעניין מאמרי מערכת והעיתון הצכי בעל 
המוניטין " לידובה נוביני " ציין , כי הצבת לוח הזיכרון לטיסו " פוגעת 
בכל אדם אדם הגון " והוסיף , ש"אם אמנם יוזף טיסו שוכן בשמיים , הגיע 
הזמן להפליג בדברי שבח לשטן " . פרשת הלוח טרם הגיעה לסיומה , אולם על פי 
התגובות שעוררה עד כה ייתכן מאוד , שהיא לא תירשם אלא כ"אחת התופעות הבלתי - 
צפויות והבלתי - רצויות המתרחשות בשולי החברה " . 
