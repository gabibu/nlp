ס היום לישיבה מיוחדת כדי להכריע בשאלה אם להצטרף למערב - גרמניה לפני או 
אחרי הבחירות הכלל גרמניות הצפויות בסוף השנה . ההכרעה בשאלה הנתונה במחלוקת 
עמוקה בקרב שותפות הקואליציה במזרח ברלין עשוייה לקבוע את גורלה של הממשלה 
בראשות לותאר דה - מאזייר . דה - מאזייר , מהמפלגה הנוצרית דמוקרטית , 
רוצה בהצטרפות רק לאחר הבחירות , מפני שהוא תומך בניהול בחירות נפרדות במערב 
ובמזרח - גרמניה . לעומתו , דורשים הסוציאל - דמוקרטים והליברלים , השותפים 
בממשלה , בחירות כלל גרמניות לפי חוק בחירות אחד . הליברלים מאיימים לעזוב 
את הקואליציה , לאחר שהצעתם לאיחוד בין שתי הגרמניות כבר ב - 1 לדצמבר לא 
עברה את הקריאה הראשונה . בחירות נפרדות בשני חלקי גרמניה יגבירו את סיכוייהם 
של הקומוניסטים לזכות בייצוג נכבד בפרלמנט הגרמני המשותף . הסוציאל דמוקרטים 
והליברלים מאשימים את הנוצרים דמוקרטים , כי הם מעוניינים בבחירות נפרדות 
כדי להביא לפיצול השמאל , ובכך להחלישם . מעבר לכך מאשימות שתי המפלגות , 
כי הנוצרים דמוקרטים מחוייבים לסייע למפלגת האיחוד הגרמני הסוציאלי להשיג 
ייצוג בפרלמנט . 
