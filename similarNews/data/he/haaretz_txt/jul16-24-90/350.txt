מקיפה למלחמה בתאונות הדרכים . כאשר נאמר לקצב שבאוצר אין מספיק כספים 
לכך , הוא אמר שהוא משוכנע שאם האוצר יפנה לציבור ויציע לייקר את הבנזין 
באגורה אחת , שתכניס 51 מיליון שקל בשנה , או ב01 אגורות , שיכניסו 051 
מיליון שקל הנהגים לא יתנגדו . רעיון זה אינו חדש . כבר בדצמבר 98 אמר 
קצב שנהגי ישראל לא יתנגדו להוסיף 5 אגורות למחירו של כל ליטר בנזין , על 
מנת לגייס 56 מיליון שקל בשנה , שינותבו לפיתוח התשתית ולצמצום עומסי התחבורה 
בכניסה לערים . בהצעתו של השר קצב , כמו ברעיון לחייב את הנהגים המשתמשים 
בנתיבי איילון לשלם כופר עבור זכות המעבר בכביש המהיר , ולייעד את הכספים 
שייגבו להמשך פיתוחו של הפרויקט , גלומה סכנה , ולו רק מן החשש שיימצאו 
תומכים לכך . הציבור הישראלי מזועזע מהדיווחים המזוויעים על תאונות הדרכים , 
מתמונות ההרוגים והפצועים והמשפחות האבלות , ועלול להיכנע ללחץ ולשלם עבור 
מה שמגיע לו מכוח היותו אזרח המשלם את מיסיו כחוק וזכאי לצפות שיעשו בהם 
שימוש הולם . הנהג הישראלי מכניס למדינה מדי שנה 5 . 3 מיליארד שקל במיסים 
שונים הנגבים על מכוניתו . מכל שקל ועשרים אגורות שאנו משלמים עבור ליטר 
בנזין מגיעה כמחצית לאוצר . אילו הממשלה היתה רוצה בכך , יכלה כבר מזמן 
ליעד מסכומים אלה תקציבים לשיפור המערכת התחבורתית ולא היתה צריכה להמתין 
לתוכניתו החדשה של קצב . מחקר שנעשה על - ידי מומחי הטכניון הצביע על כך , 
שאת התשואה הגבוה ביותר במשק ניתן לקבל מפיתוח מערכת הכבישים . נתוני בנק 
ישראל קובעים , שיחס עלות - תועלת בהשקעות בתשתית מגיע ל5 . 3 . נתונים 
אלה זועקים לטובת ההשקעה בתשתית התחבורתית , אבל השיטה לגיוס המימון אינה 
יכולה לשוב ולהתבסס על הנהג הישראלי . ייקור הדלק , כמו הטלת אגרה על המשתמשים 
בכבישים המהירים , ייקרו את הוצאותיהם של מי שמתגוררים מחוץ לעיר , ויכפו 
על רבים לשוב ולהתגורר בגוש דן בניגוד למדיניות פיזור האוכלוסין . במשרד 
התחבורה אומרים שמדובר בביצה שעדיין לא נולדה , אבל לנהג הישראלי יש סיבה 
לדאגה . האוצר זקוק לכסף , ושוב תוחבים את היד לכיסו . אם במשרד התחבורה 
מתקשים להבדיל בין מכונית לבין פרה חולבת , אולי כדאי להעביר גם את הטיפול 
בתחבורה לרפול . 
