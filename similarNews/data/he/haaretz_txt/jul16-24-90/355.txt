" הביתה , הביתה " היה שם המחזה השני בטרילוגיה בלתי גמורה של יהושע סובול , 
שהוצגה ב"הבימה " עוד בתקופת כהונתו של דויד לוין כמנהל אמנותי . המחזה 
הראשון היה " ליל כלולות " והשלישי נכתב , אך מעולם לא הוצג . סובול 
כתב אז את גרסתו הדרמטית למיתוס של בית אטראוס , כשהוא מתרחש במושב כמו 
תל מונד , שבה גדל בילדותו . עתה , בגיל 15 , חוזר סובול לחיות יותר בישראל , 
כשהוא נמצא , כמחזאי , בתוכן של שתי טרילוגיות אחרות . בשנתיים האחרונות , 
מאז התפטר מניהול אמנותי של התיאטרון העירוני בחיפה , הוא שהה בלונדון 
יותר משחי כאן . שם מצא את השקט החיוני לכתיבה מסודרת , גם אם לא מצא חברה 
של ממש . הוא חוזר לכאן גם מפני שהבן מתגייס לצבא , וגם מפני שהוא מרגיש 
את עצמו שייך יותר לחיים התיאטרוניים כאן . ב"הבימה " התחילו בשבוע שעבר 
החזרות על הפקה חדשה למחזהו " ליל העשרים " , בבימויה של אופירה הניג . 
" ליל העשרים " הוא מחזה על אנשים צעירים שברחו מהבתים הזעיר - בורגניים 
באירופה לארץ חדשה , כדי לבנות חברה חדשה , ומתוך מבוכותיהם ומצוקותיהם 
האישיות והארוטיות גם יצרו מציאות פוליטית שהפכה אחר כך למדינת ישראל . 
סובול לא שש לקבל את הסברה שלי שגם המחזות הפוליטיים - חברתיים שלו , שחוללו 
שערוריות ( " נפש יהודי " , " גטו " , " פלשתינאית " ו"סינדרום ירושלים " ) 
, נבעו בעצם ממצוקות פרטיות שלו כאדם וכמחזאי . כיום הוא חי מכתיבתו ומהצגת 
מחזותיו בעולם כולו . הוא כתב יותר מ02 מחזות , וכמה מהם פופולריים מאוד 
בעולם : " גטו " הוצג בניו יורק בלי הצלחה ( וגם סובול לא היה מאושר 
מאותה הפקה , שביים גדליה בסר ) ובתיאטרון הלאומי של לונדון , בהצלחה 
רבה שזיכתה את ההצגה בפרס ה"סנדיי טיימס " ( בבימויו של ניקולס הייטנר ) 
. המחזה , שמגולל את תולדות התיאטרון בגיטו וילנה , הועלה ב03 הפקות 
שונות ברחבי עולם , ולא על כולן יש לסובול פרטים . עכשיו נערכות חזרות 
לקראת העלאת המחזה בווילנה . הוא מקווה שיתנו לו ויזה כדי שיוכל להיות בבכורה . 
לא נתנו לו ויזה למועד תחילת החזרות , אבל הוא משייך את זה לעניינים פוליטיים 
פנימיים . המחזה מועלה בהצלחה בהונגריה , ובקרוב יעלו אותו גם בפוזנן , 
פולניה . בגרמניה הוא זכה לכמה הפקות , כולל זו המפורסמת בבימויו של פיטר 
צאדק . גם " נפש יהודי " וגם " אדם " ( המחזה השני בטרילוגיה של גטו 
וילנה ) הועלו בגרמניה בהצלחה . הסיבה לכך איננה , כמו שמבקריו של סובול 
חושבים , שהוא פופולרי בגרמניה כי הוא מציג את היהודים באור שלילי . בגרמניה 
יש יותר תיאטראות רפרטואריים מבכל ארץ אחרת , והם נתמכים הרבה יותר מבכל 
ארץ אחרת , והם זקוקים לחומר . הנושא הגרמני - יהודי , שמעסיק את סובול , 
מעסיק גם אותם . " סינדרום ירושלים " יועלה בקרוב גם בגרמניה , אבל החייל 
שבמחזה , העובר דרך חבורת השחקנים חולי הרוח המציגים שוב את חורבן ירושלים , 
לא יהיה חייל ישראלי : הוא יהיה חייל רוסי , והדמויות המגיחות מן החורים 
השונים , באותו תיאור של פשיזם גואה , יהיו אסוציאציות לשנות השלושים בגרמניה 
דווקא . המחזה השלישי בטרילוגיה של גטו וילנה יזכה לבכורה העולמית שלו בתיאטרון 
ייל , ארה"ב , דווקא . הוא רשום בתוכניות העבודה של " הבימה " , אבל 
לא בעדיפות ראשונה . אחרי התיאטרון בגטו , ופרשת המחתרת בגטו , המחזה 
השלישי מספר את תולדות בית החולים בגטו . המסקנה של סובול מהיותו אחד המנהלים 
האמנותיים של תיאטרון חיפה ( הוא ובסר התפטרו אחרי הצגת הבכורה הסוערת של 
" סינדרום ירושלים " בינואר 8891 , שבה נזרק חזיז בתוך האולם ) היא שאי 
אפשר לנהל ולעסוק ביצירה בו זמנית . הוא משוכנע עד היום שהם עשו אז את התיאטרון 
הנכון , המגיב למציאות , ושתיאטרון כזה נחוץ גם היום . במבט לאחור הוא 
מוכן להודות היום , שייתכן שהיתה זו משאלת לב מצדו שהשערורייה בעקבות המחזה 
היתה מפני שחוגי הימין הבינו שהוא תוקף אותם במחזה שלו . יש לו גם הרהור 
שני לגבי תפיסתו את המציאות הישראלית . " ייתכן שהייתי נוקשה מדי בחשיבה 
שלי , כשחשבתי שהימין חייב להביא מלחמה . אולי דווקא הימין , עם אופוזיציה 
ליברלית , הוא זה שמסוגל להביא את השלום , כשיבין שאין מוצא אחר " . הוא 
מתאפק מלהגיב למציאות , כמו שעשה פעם באמצעות כתיבה עיתונאית , והשהייה 
בלונדון ממילא הרחיקה אותו מכך . זה לא חסר לו במיוחד . הוא נתון כעת בעיצומה 
של כתיבת טרילוגיה דרמטית נוספת : מחזה שלו על שפינוזה יועלה בשנה הבאה 
בתיאטרון בהאג , הולנד , בבימויו של אריק פוס . המחזה מתרחש ביום מותו 
של הפילוסוף , ונקודת המוצא שלו היא אותה שמועת שווא שהפיצו חוגים בקהילה 
היהודית , שלפיה כביכול נחרד שפינוזה לפני מותו וחיפש את האלוהים . מרגע 
המוות מביט שפינוזה לאחור , ובוחן את אותו חודש בין התראת החרם לחרם עצמו , 
כשלצדו ידידו , שבמחזה הוא דמות א - מורלית לחלוטין , וגם אישה , שהיא 
יציר דמיונו של סובול . איש התבונה הטהורה הוא , בגרסה של סובול , אדם 
ייצרי וקנאי , שמוותר על כל הזדמנות להתפשר למען חיים טובים יותר , בשם 
נאמנותו לעצמו . בתהליכי כתיבה נמצא מחזה שני באותה טרילוגיה של יהודים מרתקים , 
והוא גוסטב מהלר . מסגרת ההתרחשות של מחזה זה היא אותן ארבע שעות שבילה 
מהלר במחיצתו של זיגמונד פרויד . פרויד אמר כי באותן ארבע שעות עשה מהלר 
דרך שאחרים עושים בארבע שנים של פסיכו - אנליזה . סובול אומר שמה שמשך אותו 
בדמות של מהלר היה הצורך שלו בהתקבלות ואהבה . זו תחושה שהוא עצמו זיהה 
אצל עצמו , ומקווה שהשתחרר ממנה . המחזה הזה הוזמן , ללא התחייבות בינתיים , 
על ידי התיאטרון הלאומי האנגלי . המחזה השלישי בטרילוגיה יהיה על משה הס , 
והוא נרשם כבר בתכניות הרפרטואר של תיאטרון חיפה לפחות בשתי עונות . הדמות 
הזאת מוכרת יותר רק ליהודים או לקומוניסטים גרמנים , וסובול , כדרכו , 
יקדיש הרבה שעות של מחקר היסטורי לפני שייגש לכתיבה . מרשימת משימות כתיבה 
אלה ברור כי אין לו עניין במשרות המתפנות בניהול תיאטרונים בישראל , גם 
אם הוא רואה עצמו קשור למרות הצלחותיו בעולם בעיקר לתיאטרון הישראלי . 
ההצגה שהרשימה אותו ביותר בעת ביקוריו בארץ היתה " פרודו " של רוני פינקוביץ . 
זהו תיאטרון שמובן לגמרי הוא אומר למרות שהוא משוחק בשפה לא קיימת , 
שהיא תערובת של שפות שונות . זה לא סוג התיאטרון שסובול היה אי פעם כותב , 
ואף ספק אם זה תיאטרון שהיה מציג כמנהל תיאטרון . בתו משכה אותו לשם , 
וגם זה נותן לו תחושה שהוא כבר בן 15 . אבל הוא עדיין לא רואה את דור המחזאים 
שאחריו , שימשיך את מה שהוא התחיל בימי הזוהר של פניית תיאטרון חיפה למחזה 
המקורי . 
