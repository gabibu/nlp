משמעות ההחלטה שקיבלה ביום ה לשכת מפלגת העבודה , להמליץ בפני המרכז לקיים 
התמודדות על ראשות המפלגה ועל מועמדה לראשות הממשלה עד לסוף החודש חורגת 
מהתחום הפרוצדורלי . גם אם יחסי רוב ומיעוט במרכז יהיו שונים מאלה שנראו 
בלשכה קשה להניח כי הקערה תיהפך על פיה . העסקונה הגבוהה מעדיפה את יצחק 
רבין על שמעון פרס . שמעון פרס שגה כאשר טען שהוא נבחר על ידי ועידת המפלגה 
לקדנציה של ארבע שנים ולכן אין להסכים להתמודדות עכשיו . מי שרוצה להתייחס 
אל האקט החד - פעמי של היבחרותו כיו"ר מפלגה כאל חוזה עבודה אשר מגן מפיטורין , 
מעוות את מושגי היסוד של החיים המפלגתיים . מנהיג מפלגה צריך לדעת כי הוא 
מעד לפיטורין כל ימות השנה . ואם חלק ניכר מצמרת המפלגה רוצה בסילוקו , 
עליו להעמיד את עצמו להצבעה מיד . יצחק רבין שואף להגיע לידי " בלוק חוסם 
של ששים מנדטים מאתנו ושמאלה " . גוש זה יכול לקום אם המערך יצליח לרכוש 
בבחירות תוספת חמישה מנדטים לפחות . הוא סבור כי המרכז חייב לשאול את עצמו 
" למי יותר סיכוי להביא יותר קולות וניצחון למפלגה " . הרוב בלשכה חושב 
שרבין עונה על הצורך . חמישה מנדטים הם בערך מאה אלף בוחרים . ייתכן מאד 
כי מערכת הבחירות לכנסת ה31 תתחולל מסביב למספר זה . אם רוב חברי המרכז 
יאמינו כי בכוחו של יצחק רבין להעביר אותם מהליכוד למערך , והוא יצליח במשימה 
זו , מחנה השלום כולו יברך עליו . אם ייכשל גם הוא , אין מנוס מהמסקנה 
כי ירידת המערך היא תהליך היסטורי שסיבתו העיקרית אינה נעוצה בשסע הפנימי 
הנגרם עקב חילוקי דעות בענייני חוץ וביטחון . מפחלמארשלמה להט , ראש עיריית 
תל - אביב , במאמץ לשכנע את אריאל שרון להזרים משאבים לקליטת העלייה הרוסית 
גם לעיר תל - אביב , מדבר על " ייהוד יפו " . הדברים פורסמו בסוף השבוע 
באחד ממוספי יום ו וזכו מיד להד מצלצל בקרב האוכלוסייה הערבית ביפו : ישיבות 
חירום של ועדים ציבוריים ערביים מהנתמכים על ידי רק"ח ועד לכפופים לכנסיות 
פנייה לעזרת גופים בין - לאומים וקריאה להפגנות . יש לציבור זה סיבות טובות 
להיות רגיש . משך עשרות שנים , עד השנים אחרונות , ניהלה העירייה מדיניות 
שמטרתה לדחוק את האוכלוסייה הערבית מאזורי המגורים שלה , בגאבליה ובעגמי , 
ולהרחיקה אל מחוץ לתחומי תל - אביב . דברים אלה ידועים היטב למי שמשמש כראש 
עיריית תל אביב - יפו זו תקופת הכהונה השלישית . דרושה אטימות ציבורית והלוך 
מחשבה ציני כדי להתחיל ולפעול במוצהר לקליטת עלייה ביפו כנגד האוכלוסייה 
הערבית בה ועל חשבונה . מפחלמאריש לקוות כי מאהלים של חסרי דיור לא נועדו 
להיות חיזיון - קבע בחוצות ערינו ; אבל קיומם בימים אלה צריך לדרבן לביטול 
הסיבות שגרמו להקמתם . מן הראוי להזהיר את דיירי המאהלים מהבערת צמיגים 
ומאיומים במעשי אלימות אחרים . לא זאת הדרך לפתור את בעיותיהם . יש גם 
להתריע מפני ניסיונות של חברי כנסת ועסקני מפלגות אחרים להפיק מהעניין תועלת 
פוליטית . עם זאת , אין להעלים עין מתופעה המבטאת מצוקה אמיתית , אשר 
ייתכן שאינה מוגבלת לכמה מאות משפחות בלבד . לבעיה זאת אין פתרון אלא בהגברת 
תנועת הבנייה ובהחשת הקצב שלה . מאחר שיש מגבלות גם בקצב הבנייה , הכרח 
לספק את הביקוש לדירות על ידי יבוא של בתים טרומיים ואף של יחידות דיור ארעיות 
כלומר , קרוואנים . גם בעייתם של כל אלה העושים כעת באוהלים תוכל לבוא 
על פתרונה רק במסגרת המאמץ הלאומי הזה . אבל צריך שיהיה אפשר לספק פתרונות 
ביניים גם להם . מי שמחליט להפגין את מצוקת הדיור שלו על ידי הקמת אוהל , 
אינו עושה זאת כי יש בכך תענוג . על כן משרד הבינוי והשיכון , עם הרשות 
המקומית ביחד , למצוא דיור אלטרנטיווי למאות הוותיקים הצפויים להיזרק לרחוב 
כי אין בכוחם לשלם שכר דירה מוגדל . המדינה חייבת לעצמה את המאמץ הזה ; 
אבל יושבי האוהלים חייבים להימנע מהסלמת הפגנתם . עליהם גם לדעת , כי 
בררנות מצדם באשר לטיב הדיור החליפי המוצע להם לא תובן על ידי הציבור , 
המגלה כעת הבנה למצוקתם ורוחש להם אהדה . מי שפונה לתמיכת הציבור חייב לדעת , 
כי גם משרד השיכון והעיריות אינם יכולים לספק פתרונות אופטימליים ; וככל 
שאלה מצווים לעזור אל לנזקקים להעלות דרישות מוגזמות . מפחלמארנשיא סוריה 
התבטא במסיבת עיתונאים שקיים יחד עם נשיא מצרים באלכסנדריה , בנימות שונות 
מאלה שהיינו רגילים לשמוע מפיו לפני פגישה זו . " אין לנו ( לסוריה ) 
חילוקי דעות עם מצרים בשאלת השלום . אנו מוכנים להשתתף בתהליך ( . . 
. ) אני מוכן להצטרף למאמצי השלום של מובארק " . במלים אלה יש מן החידוש . 
אולם אסד מעמיד תנאים . לפי הדיווח ב"הארץ " אתמול , הוא תובע שישראל 
תיסוג מרמת הגולן ותסכים מראש לתוצאות השיחות . על נקלה יובן למה כוונתו : 
הוא מוכן לשלום אתנו לפי אותם תנאים שהשיגה מצרים . לפי אחת הסברות , 
מוכן אסד אפילו לפרז את רמת הגולן , ולפתח בו יישובים אזרחיים . גם בנידון 
זה הוא הולך לפי הדוגמה המצרית ; אבל הנסיבות הגיאוגרפיות שונות לחלוטין . 
אם השלטון בדמשק ירצה להשתחרר מהסכם הפירוז ומכבלי הפיקוח , יימצא צה"ל 
מיד בשכנות קרובה ביותר עם הצבא הסורי , ומטעמים טופוגרפיים במצב של נחיתות . 
יוצא , כי התנאים של אסד להסכם שלום אינם כאלה שישראל תוכל לקבל . נוכל 
לרשום לפנינו מתוך סיפוק , כי המנהיג הסורי מאמץ לעצמו סגנון דיבור שאיננו 
עולה בקנה אחד עם החזון של " סוריה רבתי " . אבל נכונות עקרונית להצטרפות 
לתהליך השלום המתעלמת מדאגת ישראל לביטחונו של חלק ניכר משטחה כל הצפון 
אינה מבטיחה גדולות ונצורות בעתיד הנראה לעין . מפחלמארראשי ועדים כונסו 
ביום שלישי כדי לקבל הסברים מפי ראשי מינהל המסים על האופן שבו תתבטא הרפורמה 
במס הכנסה בתלושי השכר . המפגש נערך בעקבות הסכמה שהושגה על כך בין שר האוצר 
למזכיר ההסתדרות . על פי ההתבטאויות של ראשי ועדים והנתונים שהציגו בשבועות 
האחרונים , היה בהחלט מקום למפגש עם מומחי האוצר , שיציגו את נתוניהם וינסו 
לשכנע את נציגי השכירים בנכונות הטענה , כי הרפורמה תגדיל את שכר הנטו של 
כל בעלי ההכנסות הנמוכות ושל רוב בעלי ההכנסות הבינוניות . במקום להאזין 
בסבלנות להסברים המקצועיים ולנסות להבין במה המדובר , ערכו הנאספים לינץ 
מילולי בשני עובדי המדינה הממונה על הכנסות המדינה , יוסף גבאי , ונציב 
מס הכנסה , משה גביש . ראשי הוועדים התנהגו והתבטאו לא כנציגים האחראים 
של עובדים , אלא כאספסוף משולח רסן . מאות אלפי שכירים במדינה , שצפו 
בקטעים נבחרים מן החיזיון המביש מעל מסכי הטלוויזיה , השפילו לבטח את עיניהם 
בבושה : אם אלה נציגינו , אולי מוטב בלי ייצוג . מהדיווחים על המפגש עולה 
בבירור , כי ראשי הוועדים לא היו מעוניינים לקבל את המידע שהוצג בפניהם 
לבדיקה עניינית , והחליטו בהחלטה מוקדמת לעשות הכל כדי לסכל את הרפורמה . 
שני הסברים לתופעה : בורות ואינטרסים . רבים מנציגי הוועדים כנראה באמת 
אינם יודעים את העובדות וממשיכים להיזון במידע מסולף , שמזרימים אליהם בעלי 
עניין . הללו , ראשי הוועדים ה"חזקים " , המייצגים מיעוט של שכירים בעלי 
שכר גבוה יחסית העלולים להפסיד עד מאה שקלים נטו בחודש , מצליחים להוביל 
את הרוב בכיוון הרצוי לשולחיהם , ורתמו למהלך זה גם את מזכיר ההסתדרות , 
היודע את האמת . יש אינטרס ציבורי , החורג מעבר לנושא הפיסקאלי , בכך 
שקומץ אינטרסנטים לא יצליח לכפות את רצונו על המדינה . איומם לפתוח בשביתה 
כללית החל מיום א הקרוב הוא סר טעם ומיותר , במיוחד לאור הקשיים האמיתיים 
בהם נתון המשק בימים אלה . מימוש איום ההשבתה , יפגע באופן ציני במאמץ 
הנדרש לגיוס משאבים לקליטת העלייה ולפתרון בעיות הדיור של השכבות החלשות . 
