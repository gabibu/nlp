הוצאות ההנהלה וההוצאות הכלליות בקרן הפנסיה נתיב היו מופרזות , כך עולה 
מדו"ח של מבקר ההסתדרות , נפתלי בלומנטל , על הנעשה בקרן . הדו"ח הושלם 
בימים אלה והועבר להערות להנהלת נתיב . נתיב היא קרן הפנסיה שבמסגרתה מבוטחים 
בעיקר עובדי סולל בונה ועובדי קונצרן כור . דו"ח הביקורת המתייחס לנתיב , 
הוא אחד מהדו"חות הנעשים מעת לעת בקרנות הפנסיה ההסתדרותיות . הטענות על 
הוצאות ניהול מופרזות , מתייחסות בין השאר לטענות הבאות : הנהלת נתיב חילקה 
ספרים לחברי הנהלת הקרן , מבלי שיהיה על כך רישום מסודר ; נתיב ערכה לא 
מכבר את כינוס מועצת הקרן במוזיאון ארץ ישראל , ולטענת מחברי הדו"ח , הוצאות 
הכינוס היו מופרזות , והיה מקום לערוך את הכינוס במקום צנוע יותר ; ההוצאות 
השוטפות הכוללות הוצאות אירוח של ההנהלה המצומצמת של הקרן , הן מופרזות . 
דו"ח הביקורת של מבקר ההסתדרות מתייחס גם לאופן ניהולן של השקעות הקרן , 
בעיקר בתחום הנדל"ן והרכוש הקבוע . בדו"ח קיימת , בין השאר , התייחסות 
לעסקת מכירת מקרקעין ברעננה . מבקר ההסתדרות גם בודק את מצבה של הקרן , 
לאור העובדה שברשותה מספר גדול של מבוטחים מקרב עובדי כור וסולל בונה . 
מנכ"ל נתיב , ראובן אבל , מסר בתגובה כי המדובר בטיוטת דו"ח , אשר עדיין 
לא סוכמה סופית . לדבריו , עבודת הביקורת לא הושלמה , ונעשו בה כמה טעויות , 
בתום לב . כך למשל , רשימת חברי ההנהלה שקיבלו ספרים נמצאת בכספת . הכנס 
שנערך במוזיאון ארץ ישראל , היה צנוע , ולא היה מקום אחר שבו ניתן היה 
לארח בבת - אחת 003 חברים . אבל הוסיף כי הערותיו הנוספות לדו"ח יינתנו 
בפגישה שתתקיים היום עם נציגי מבקר ההסתדרות . נפתלי בלומנטל , מבקר ההסתדרות , 
אישר בתגובה את דבר ביצוע הביקורת . בלומנטל סירב להתייחס לפרטים המופיעים 
במסגרת הדו"ח . 
