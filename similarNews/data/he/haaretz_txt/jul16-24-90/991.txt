סיעת שינוי העבירה אתמול לידי חשב הכנסת , יעקב למברגר , המחאה על סך של 
001 אלף ש"ח , על חשבון הסכום שאותו חייבת הסיעה לקופת המדינה , בעקבות 
פסיקת בג"ץ , על אי חוקיות הגדלת מימון המפלגות בנובמבר 88 . הסיעה חויבה 
להחזיר לקופת המדינה 008 , 992 ש"ח . על ההמחאה חתומים חברי הכנסת אמנון 
רובינשטיין ואברהם פורז . שני הח"כים קראו ליתר המפלגות להחזיר אף הן את 
כספי המימון העודפים שקיבלו . הם קראו להימנע מתרגילי חקיקה רטרואקטיווית , 
במטרה להכשיר בדיעבד את העברת הכספים למפלגות . הם ציינו , כי בשעה שישראל 
נמצאת בשעה קשה של קליטת העלייה ומצוקה במשק , וגרזן הקיצוצים פוגע באזרחים , 
על המפלגות לגלות אחריות לאומית ולתת דוגמה אישית ע"י חיסכון בהוצאות . 
מפלגות המערך והליכוד מנהלות מגעים , בניסיון להביא לחקיקה מהירה לאישור 
הגדלת מימון המפלגות . גזבר הליכוד , מנחם עצמון , פנה בעניין זה אל מזכיר 
מפלגת העבודה , מיכה חריש . הכוונה היא לחוקק חוק שימנע מהמפלגות להחזיר 
את הכספים העודפים שקיבלו כהוצאות הבחירות , כפי שקבע בג"ץ . המפלגות מנסות 
לחוקק את החוק עד לסוף השבוע הבא , שבו תצא הכנסת לפגרה . 
