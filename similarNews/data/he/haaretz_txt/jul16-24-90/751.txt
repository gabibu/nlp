סיוני את המכתזית מכונה המתיזה מים וצבע - מאכל . המכתזית הופעלה ביום 
ששי במחנה הפליטים גבליה והתיזה צבע מאכל ירוק על המתפרעים ועל המסגד הצהוב 
בגבליה . תושבים בגבליה אמרו , כי בתגובה להפעלת המכתזית , הם יסתובבו 
מעתה ברחוב עם מכנסיים בלבד וכך גם יגיעו לתפילה . זאת כדי למנוע הכתמת 
בגדיהם בצבע . בעבר הופעלו מכתזיות בשטחים , אך לא בצבע מאכל , וצעד זה 
נחל כישלון מכיוון שהצבע ירד מהבגדים , ובגלל החום התייבש בצינורות המכתזית . 
לפיכך הוחלט להכניס לצינורות המכתזית צבע מאכל , אשר מכתים את הבגדים , 
כדי ללכוד את המתפרעים או לפחות את המסיתים הראשיים , בעיקר במחנה הפליטים 
גבליה . הבעיה העיקרית בגבליה היא שרק מטרים מפרידים בין המאחז הצבאי לתושבים , 
וכמעט מדי יום ישנן במקום התפרעויות המסכנות את החיילים . באחרונה הועלו 
כמה הצעות על - מנת להבטיח את שלומם של החיילים , כמו הקמת גדרות מסביב 
למאחז ואמצעים נוספים שטרם גובשו סופית . 
