ח"ך יעקב שמאי , חבר ועדת הכספים של הכנסת , מבקש משר האנרגיה יובל נאמן 
לחקור את מהימנות הדיווחים והנתונים הנוגעים לעסקת מכירת המכלית יסמין , 
על ידי חברת באלקאויל , בעקבות תחקיר שעשה " הארץ " . בנוסף , פנה שמאי 
בשאילתה דחופה לשר האנרגיה ובה השאלות הבאות : איך יתכן שמינהל הדלק לא דוח 
על חלקו ברווח בעסקת המכירה ? כיצד יתכן שהתשלום הראשון עבור מכירת המכלית , 
הגיע יותר משנה לאחר ביצוע המכירה בפועל ? מי אחראי לבדיקת מהימנות הנתונים 
הנוגעים לעסקה ? איך יתכן שבתי הזיקוק המשיכו את הפעילות עם חברת באלקאויל , 
למרות שזו עמדה על סף פשיטת רגל ? לאור כל אלה , האם אין מקום לבדוק מחדש 
את חלקם של בתי הזיקוק ברפורמה במשק הדלק ? בתי הזיקוק ביקשו למסור תגובה 
נוספת , בעקבות התחקיר שפורסם אתמול . בתי הזיקוק אומרים כי ראש מנהל הדלק , 
הוא חבר בדירקטוריון בתי הזיקוק , והיה נוכח בישיבה שבה אושרו ההחלטות 
בנוגע למכירת המכלית יסמין . בתי הזיקוק טוענים כי הרווח ממכירת המכלית 
שולם בפועל והוכנס להתחשבנות השוטפת התקופתית עם מינהל הדלק . " העובדה 
שחובותיה של באלקאויל לבתי הזיקוק שולמו במלואם , מוכיחה מעבר לכל פרשנות , 
כי החלטות בתי הזיקוק בוצעו על סמך שיקולים עסקיים מוצקים " , אומרים בבתי 
הזיקוק . לדבריהם , בניגוד לטענת הנציג המסחרי בלונדון , בתי הזיקוק אינם 
קשורים בלעדית עם חברה כלשהי , לרבות באלקאויל . 
