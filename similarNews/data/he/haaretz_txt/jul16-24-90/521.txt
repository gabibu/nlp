כאשר השר שרון אומר משהו כמו " נבנה עכשיו , נחשוב אחר כך " , הדברים נשמעים 
כגישה ההולמת את חומרת המצב . אלא שבמתחם הנורית , בשכונת עיר גנים בירושלים , 
מקבלות הקלישאות שדבקו במושג " חיפזון " " החיפזון מן השטן " , למשל , 
או האמירה החבוטה כי " אין דבר קבוע יותר מן הזמניות " ביטוי מוחשי . 
ממשלה אחר ממשלה , שר אחר שר , בלי הבדל בין הליכוד למערך , חוזרים ומנציחים 
את מעגלי המצוקה . תמיד בשמה של איזו דחיפות , תמיד בשמו של אינטרס אישי 
של שר המבקש להוכיח הישגים מיידיים בתקופת כהונתו . פתרון הביניים החפוז 
של השכונות השכנות קריית מנחם ועיר גנים נולד לפני יותר מ02 שנה , כאשר 
הרשויות דאז ביקשו למצוא פתרון דחוף לבעייתם של תושבי האסבסטונים בוואדי 
הקטן בשולי קריית יובל . בוקר אחד הופיעו על הגבעה טרקטורים ובולדוזרים , 
גילחו את שדות הרקפות והכשירו את הקרקע במהירות שיא . הביאו פלאטות מוכנות , 
חיברו אותן זו לזו והקימו שכונה . בתוך זמן קצר צמחו עשרה בניינים צפופים , 
בני 801 קומות , מחוברים זה לזה בגשרונים צרים , תלויים מעל תהום עמוקה , 
ועד מהרה נתכנו בשמות החיבה " מפלצות " או " גטאות " , שהן לשון המעטה 
במקרה זה . 072 משפחות פונו מן האסבסטונים ועברו להתגורר בדירות הקטנות . 
בתוך זמן קצר התברר , כי הפתרון החפוז רק שינה צורה גיאומטרית : מתפזורת 
של אסבסטונים נמוכים הועתקה הבעיה לבניינים גבוהים . באותו מעמד נוצרו גם 
דפוסים חדשים של בעיות , הנובעות מן הצפיפות , צורת המבנים , קשיי הנגישות , 
תחושת הזמניות ומאות ילדים הגדלים בדחיסות . מתחם הנורית הפך בירושלים 
לשם נרדף למצוקה משוללת פתרון . " לבעיה זו אין פתרונות מעשיים ; מקור 
הבעיה תכנון לא שקול " , כך נכתב בחוברת רשמית של התוכנית לשיקום שכונות 
מפברואר 28 . מה הפלא שהחוברת נגנזה שנים ארוכות וגורמים אינטרסנטים הכחישו 
את עצם קיומה . רק בישיבת ועדת ביקורת המדינה לפני כשנה , כשנציגי התושבים 
הופגשו עם נציגי משרד השיכון , נשלפה לפתע החוברת הבלתי קיימת , לבושתם 
של הנציגים הרשמיים . לאחר שמונה שנים והשקעה של מיליוני דולרים , נראה 
המצב הזמני רק הרבה יותר גרוע . המראה מן הגשר , אל עבר קומות המפלס התחתון , 
מגלה ערימות ענקיות של זבל ובקבוקים ריקים של אדולן . בכמה מן המקומות 
שכחו לקבוע בעת הבנייה משום החיפזון את גדרות הגשר . במקומן נקבעו זמנית 
רשתות ברזל , והתושבים מסכנים את עצמם עד עצם היום הזה . מי שמתקשה בהליכה , 
או מי שלוקה בפחד גבהים , מתקשה לחיות כאן . מעלית בין שמונה הקומות אין , 
כמובן . פסיכולוגים וסוציולוגים העוסקים בשיקום השכונות מתארים את המצב 
במתחם הנורית במלים קשות : " סלידת התושבים מן המגורים בבתים אלה גורמת 
לבריחת משפחות שיש בכוחן למצוא דיור אחר , ולהיווצרות ריכוזים של משפחות 
עניות וחלשות . הבולטת של המבנים הדוחים ותחזוקתם הירודה משפיעות לרעה על 
תדמית השכונה . לבעיה זו אין פתרונות בטווח הנראה לעין " . עובדה , כך חשב 
גם דוד לוי , בהיותו שר השיכון . בעקבות סיור שקיים בבניינים , בליוויו 
של תושב השכונה חיים עמר , המכהן כיועצו של שמיר לענייני חברה ושכונות , 
אמר לוי : " ל היה בכוחי , הייתי פשוט הורס את הבניינים . אין פתרון 
אחר " . הניסיון הרע של הנורית לא מנע משר שיכון אחר לחזור על אותה טעות 
כשמונה שנים לאחר מכן , ברחוב שטרן הסמוך , בקריית יובל . לא היה מן הטעם 
לחזור אל סיפורו של מתחם הנורית , אילולא נראו שוב בשטח ניצני התופעה . 
תחת הכותרת " יתרונות השכונה " מפרטת חוברת שיקום השכונות מ28 את אפשרויות 
הבנייה בגבעת משואה , המשיקה לעיר גנים : הקמת גבעת משואה נותנת , בין 
היתר , הזדמנות לשיפור בהרכב האוכלוסייה של גוש השכונות בחלקה המערבי של 
ירושלים ולפיזור משפחות חלשות , המרוכזות היום בבתים רבי - דירות בעיר גנים 
וקריית מנחם . גם תושבי השכונה גורסים כך . בכליון עיניים הם מצפים למימוש 
התוכנית לבנות בקרבתם " שכונה טובה " , ש%03 מבתיה מובטחים להם . יותר 
מכך , הם מייחלים לשכנות טובה , שתשפר את הדימוי העצמי והמורל בשכונתם . 
ובעקבות שמועות כי עתה , בלחץ העלייה , מיועדת גבעת משואה לבנייה זמנית , 
הזדרז חיים עמר והפנה מכתב בהול לטדי קולק ולאריאל שרון : " ( . . . 
) עד היום טרם הובאו תוכניות הבנייה בגבעת משואה לדיון בוועדה המקומית , 
למרות המצוקה ההולכת וגוברת ( . . . ) אנו רוצים לקוות שאין באמתחתכם 
תוכנית מגירה נוספת , בנוסח הגזירות המוטלות על שכונות עיר גנים וקריית 
מנחם מדי מספר שנים " . עמר אינו נדרש לנושא רק ממרום תפקידו כיועצו של שמיר . 
זה שנים הוא משמש יו"ר ועד השכונה שבה נולד וגדל . באחרונה היה בעצמו 
קורבן לכל תחלואי מצוקת הדיור . עמר , נשוי טרי , נאלץ לפנות את דירתו 
השכורה לטובת העולים , ורכישתה של דירה קטנה בשכונה סיפחה אותו אל ציבור 
" נפגעי המשכנתאות " . בכאב - לב אמיתי של מי שמכיר את הנושא משני צדיו , 
תוהה עמר : " את האוהלים והפחונים חיסלו . מי יחסל את המעברות של שנות 
ה09 ? " המלה " מעברות " חוזרת ותוקעת יתד בעולם המושגים של חסרי הדיור 
ונציגי המצוקה . האקרובטיקה המילולית של הרשויות , הבוחרות בצירופי - מלים 
פסטורליים דוגמת " גני מגורים " להגדרת שכונות הקרוואנים המתוכננות , 
אינה מצליחה לאחז את עיניהם . מי כמוהם הורגל בשימושים אורוולייניים , 
כמו קריאתם של השכונה הבעייתית " עיר גנים " והרחוב הקשה ביותר שלה על 
שמו של פרח . במאהלים של חסרי הדיור בוחרים לקרוא לדברים בשמם : חוזרים 
למעברות . ואלה , כך נראה , ייבנו שוב באזורים הקשים ביותר . רק השבוע 
התריע הגיאוגרף פרוף עמירם גונן מפני טעות חוזרת של הפניית העולים אל הפריפריה . 
הניסיון המצטבר הוכיח , כי על פני שנים נוצרה בצורה זו פריפריה חלשה , 
המבריחה את האוכלוסייה החזקה ומנציחה אוכלוסיית מצוקה . דומה כי גם מניסיון 
זה לא למדו הרבה . הידיעות הראשונות על כוונות הבנייה הזמנית מוליכות שוב 
אל הפריפריה החלשה , ולכיוון שכונות המצוקה . אם לא תיעצר מגמת החיפזון 
נטול המחשבה , צפוי שר השיכון ממפלגת השלטון של שנת 0102 לרדת לאיזו שכונה 
שתיבנה עכשיו באופן זמני , ולחזור שם על מלותיו של דוד לוי בעיר גנים : 
" מי בנה את זה ? צריך להרוס . אין פתרון " . 
