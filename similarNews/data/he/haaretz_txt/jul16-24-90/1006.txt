נרמסת . המערכת הרפואית , שעברה זעזועים ושביתות של רופאים ואחיות בעבר , 
שובתת בימים אלו ואף אחד לא קורא נכון את המפה ולא קם וזועק על העובדה 
שהיום נשללת מן החולה במדינה הזכות לטיפול רפואי . האם יש צורך לחוקק חוק 
זכויות החולה ? התשובה היא כן , בהקדם " . דברים אלה אמר נשיא אוניברסיטת 
תל - אביב , פרוף משה מני , ביום עיון בנושא " זכויות החולה " , שנערך 
באחרונה מטעם האגודה למשפט ורפואה וקופת חולים " מכבי " . ואמנם , החולה 
היום חסר הגנה בתקנוני הביטוח הרפואי לגבי קבלת כל סוגי הטיפולים הרפואיים 
שלהם הוא זקוק וזמני ההמתנה המרביים לטיפול . לכאורה חייבות היום קופות 
החולים לכסות את כל השירותים הרפואיים שלהם נזקק האזרח , אך במציאות אין 
זה כך . חולים נדרשים להמתין חודשים ארוכים לניתוחים , לרבות ניתוחי לב , 
כשהנזק המצטבר הוא בלתי הפיך ; חולים נדרשים לשלם אלפי שקלים כדי להקדים 
תור לניתוח עבור שתלים לניתוחים אורתופדיים , עבור טיפולי פריון , עבור 
תרופות חדשות להורדת כולסטרול ואחרות . אין להם זכות לבחור את המוסד הרפואי 
שיטפל בהם ולא זכות על גופם . הדוגמה הבולטת לכך בחודשים האחרונים היתה 
הישישה רות טרבלסי המנוחה , שהרופאים עמדו על כך שיש לכרות את רגלה כדי 
להציל את חייה , אך היא העדיפה למות כשכל איבריה שלמים . בשל הלחצים שהפעילו 
בני המשפחה , הרופאים והרבנים , היא נכנעה . היא מתה זמן קצר לאחר שנכרתה 
רגלה . מקרה אחר הוא של חולת הסרטן נינה שאל , שנדרשה למאבק ציבורי כדי 
להציל את חייה בתרופה ניסיונית . כיום אין לחולה הזכות לבקש , במקרים 
של מחלות סופניות , לנתקו ממכשיר ההנשמה . זכויות החולה נוגעות גם לשמירה 
על כבודו האישי וצניעותו . לא תמיד מקפידים בבית החולים לבדוק חולה ולדון 
על מצבו מאחורי פרגוד . דיונים רפואיים עם קבוצת סטודנטים נערכים ליד מיטתו 
בלי שהוא נתן את הסכמתו לכך . אין לו זכות לחוות דעת שנייה ובעניין זה אמר 
פרוף מני : " כשחולה מביע צורך ורצון לחוות דעת שנייה הרופאים רואים 
בכך עלבון וככל שעולים בעולם הרפואה מעלה , כן מסרבים לקבל את דעת החולה 
שדרושה חוות דעת נוספת לטיפול " . האם חקיקה היא הדרך להבטיח לחולה את זכויותיו ? 
נושא זה שנוי במחלוקת בין הרופאים , ההלכה והמשפטנים . זו הסיבה שארבע 
הצעות , שעניינן זכויות חולים , מונחות על שולחן הכנסת זה כמה שנים כאבן 
שאין לה הופכין . במערכת הרפואית חוששים כי הצעת החוק תכרסם בסמכות הרופא 
לקבוע על פי שיקול דעתו את הטיפול הרפואי ובאמון שהחולה נותן ברופא עד כדי 
מסירת גופו בידיו ללא ערעור . ההלכה רואה בריפוי חולים צו משמים , שעומד 
מעבר לכל חקיקה . הפוליטיקאים תומכים בחקיקה שתבטיח את כל הזכויות , ואילו 
המשפטנים הם בעד חקיקה של זכויות בסיסיות . בדיני נזיקין ועונשין יש הגנה 
לחולה מפני טיפול שרירותי בניגוד לרצונו , אך אין בהם כדי להבטיח לו זכות 
לקבל טיפול . יו"ר ועדת המחקר של האגודה לרפואה ומשפט , עו"ד אלי זהר , 
אומר : " פניות לבתי משפט למימוש הזכויות זוכות להתייחסות מנקודת רמת 
המוסריות של החברה . כך קרה בעקבות פנייה לבית המשפט המחוזי בבאר שבע של 
אב לילד מפגר לאפשר להוציא כליה מגוף בנו ולהשתילה בגופו , כדי שיוכל לשפר 
את בריאותו ולהמשיך ולטפל בבנו . בית המשפט דחה פנייה זו בקביעה , כי 
עוד לא בשלו התנאים לבצע זאת על פי מצבו של האב . גם במקרה של רות טרבלסי 
לא יכול היה בית המשפט בעפולה להושיעה , מאחר שאין חוק שיכול לסייע לה 
לעמוד כנגד לחץ משפחתה או הרופאים לא להסכים לקבל טיפול בניגוד לרצונה . 
קפמאבינגם בבעיית המתת חסד לא ניתן לקבל סיוע מבתי המשפט . היו כבר פניות 
לבג"ץ ; כמו זו של גדעון נקש , שמשפחתו ביקשה לפני שלוש שנים לנתקו ממכשיר 
ההנשמה , או המקרה של יעל שפר בת שנה ושמונה חודשים , שחלתה במחלת טי 
זקס חשוכת המרפא . אמה , כזכור , פנתה לבית המשפט בדרישה שלא לחברה למכשיר 
כדי לקצר את ייסוריה . במקרים אלו לא ראה עצמו בית המשפט מוסמך לפסוק בסוגיה 
זו . אך בית המשפט בתל - אביב נענה לפניית הממשלה והוציא צו מניעה כנגד 
תשלום תוספת הכנסה לרופאים במשמרת שנייה . משמעות צו כזה היא מתן לגיטימציה 
להפסקת טיפול בחולים בשעות אחר הצהריים , דבר המהווה פגיעה חמורה בזכות 
האלמנטרית של חולה . ח"ך יאיר צבן ( מפ"ם ) הגיש לפני כחמש שנים הצעת 
חוק " זכויות חולה " , שמטרתה לעגן בחוק , מעבר לזכות הבסיסית של קבלת 
טיפול רפואי , איסור באפליה באשפוז או התנייתו בתשלום רפואי . זכות החולה 
היא לבחור את רופאו ולדרוש את החלפתו וגם לסרב לאשפוז ולטיפול רפואי , אלא 
אם כן יסכן הדבר את זולתו או יגרום לו נזק או סבל . במקרים כאלו החוק 
ישחרר את המוסד הרפואי ואת הרופא מאחריות . ח"ך צבן מבקש בהצעתו לאפשר לאדם 
לעשות בגופו כרצונו , בכלל זה לקבל טיפול שטרם נוסה . זכותו לפיקוח ולבקרה 
היא במה שנוגע לטיפול הרפואי בגופו על ידי ניהול רשומות רפואיות מפורטות 
יותר מהנדרש היום . יש למסור לחולה את כל המידע הרלוונטי על מצבו , למעט 
מקרים שבהם גילוי המידע עלול להזיק לו או שאינו מסוגל להבינם . הצעת חוק 
נוספת שהגיש ח"ך מיכאל בר זוהר מתייחסת לזכות החולה על גופו כשהדגש הוא 
מסירת מידע רפואי . זכותו של החולה על גופו היא סלע מחלוקת בין ההלכה לרפואה , 
והתקנות שהותקנו בזכויות , כמו זמן קביעת המוות לצורכי השתלה , תרומת 
ביצית או זרע וטיפולי הפריה חוץ גופית , היו על דעת הרבנות . רבה הראשי 
של תל - אביב יפו , וחבר ועדת הלסינקי העליונה לניסויים בבני אדם , הרב 
ישראל לאו , אומר : " הדת מאמינה שהגוף , כמו הנפש , הוא קניינו של 
הקדוש ברוך הוא , הוא שנתן לאדם את הגוף כפיקדון למשך חייו עלי אדמות . 
התורה וההלכה נתנו רשות לרופא לרפא . הרשות חייבת היתה להינתן , מאחר 
שהרופא מתערב למעשה בדרכי ההשגחה העליונה . אולם ברגע שהתורה נתנה רשות 
לרופא לרפא , רשות זו היא חובה גם בלי חוק , ומי שלא עומד בה עובר עברה " . 
לדבריו , זכות החולה לדעת את מצבו עד שהדבר גובל בפיקוח נפש . אם הידיעה 
על מצבו עלולה לגרום את מותו זה פיקוח נפש . יש חובה לסודיות רפואית , 
אבל גם כאן חייב הרופא לנהוג מתוך שיקול דעת של טובת הציבור או הפרט . 
באשר להמתת חסד הבהיר הרב , כי ההלכה מחייבת להאריך חיים ואפילו חיי 
שעה . עם זאת , יש פתח בהלכה הקובע , שאם חולה מחובר למכונת הנשמה במשך 
42 שעות , ולאחר מכן יש הפסקה כדי למלא גז , שבמהלכה החולה לא חוזר לנשום , 
ואין רפלקסים אחרים המעידים על חית , אין ההלכה מחייבת חיבורו מחדש למכשיר . 
למרות הגמשת העמדה בנושא מצד ההלכה , עדיין אין היא משמשת כלפי רשויות 
המשפט במדינה הגנה לרופא ממעשי רצח . ולכן במקרים אלו , אם נעשה צעד בכיוון 
זה , יחייב הדבר חקיקה כפי שהדבר הולך ומקבל ביטויו בארצות רבות במערב . 
עו"ד זהר טוען כי " אסור לעגן את כל הזכויות בחוק , מאחר שמנהגו של חוק 
להגביל , כדוגמת חוק ההפלות , שמגדיר חמישה מצבים שבהם מותר לאישה לבצע 
הפלה . הזכות החמישית היא בשל מצב סוציאלי . זכות זו , מסתבר , הפכה 
למקח וממכר קואליציוני והיא משתנה בכל פעם שקמה או נופלת ממשלה . הנושא 
של הפריה מתורם מוסדר בתקנות ונתון לשיקול של עובדת סוציאלית . הראיה 
מצד אחד מעניקים זכות ומצד שני מגבילים אותה . לכן כשמדברים על חקיקה צריך 
לבחון היטב אם החוק שמדברים עליו מתמצת זכויות אמיתיות ועתידיות שבני אדם 
זכאים להן כאזרחי המדינה . יו"ר החברה הישראלית לאתיקה רפואית , ד"ר רם 
ישי , אומר שאסור לחוקק חוק , מאחר שמבחינת הרופא מה שלא מעוגן בחוק הוא 
חובה . אם יעגנו בחוק זכויות של חולה שחייב הרופא לכבד , מה שהיום אסור 
עלול להיות מחר מותר . בגלל רגישות העניין , גיבשה באחרונה החברה לאתיקה 
שבראשותו המלצות הקובעות כי יש לקבל הסכמה מן החולה לטיפול , והסכמה זו 
מבוססת של שיתופו בקבלת ההחלטה תוך כיבוד הדדי ולא פירוט טכני של פרטי ההבחנה 
והטיפול . אסור להתנות את הצורך בהסכמת החולה ברמת השכלתו . קבלת ההסכמה 
חייבת להיעשות בצורה גמישה המבטיחה את מרב ההבנה ואת יכולת החלטה מצד החולה . 
יחד עם זאת אין חובה לרופא להיענות לתביעת החולה לפעול בניגוד להתנהגות 
סבירה או לאמונה דתית או להכרה מוסרית המנוגדת להכרתו המקצועית של הרופא . 
הצורך בחוק זכויות החולה קיבל תאוצה בעשרים השנים האחרונות לנוכח העובדה 
כי החולה היום מצויד בידע נרחב יותר בתחום הרפואי . התפתחות הטכנולוגיה 
הרפואית החלישה את הצד ההומאני של הרפואה , ומאידך גיסא הרחבת שירותי רפואה 
ציבוריים באמצעות גופים מבטחים החלישה את היחסים בין הרופא לחולה , מההיבט 
הכלכלי . 
