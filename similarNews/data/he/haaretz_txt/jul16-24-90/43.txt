( ע ) . מחנה האוהלים של מחוסרי הדיור בגן הראשונים בבאר שבע ממשיך לגדול 
עם הצטרפותם של מנחלים נוספים למחנה . אגודת הסטודנטים של אוניברסיטת בן 
גוריון החליטה גם היא להצטרף למאבק ולהקים מחנה אוהלים נוסף של סטודנטים 
מחוסרי דיור בקאמפוס האוניברסיטה . עם תחילת השבוע השני להקמת מחנה האוהלים 
בעיר החל המקום לקבל סממנים של ישוב מסודר . בין שלטי המחאה הרבים הוצבו 
שלטים עם שמות ממלאי התפקידים בהתנחלות . נבחרו חברי חמישה חברי ועד פעולה 
הכוללים את שלושת ארגוני המחאה הפועלים במקום . מונתה ועדת קליטה המראיינת 
מועמדים המבקשים להצטרף להתנחלות , ועדת דוברות , ועדת פנים , ועדת תכנון 
וחזות המאהל , ועדת משמעת , ועדת כספים וועדת ביקורת . שוכני המחנה מדגישים 
שהחליטו להימנע מפעולות אלימות וכן את העובדה שמרביתם הם אנשים עובדים שכל 
מצוקצם היא חוסר האפשרות לרכוש דירה . הם שבים ומדגישים שהם אינם מקרי סעד . 
עיריית באר שבע הציבה במקום גנראטור וברזיה . אנשי ההתנחלות עדיין ממתינים 
לקיום הבטחתו של סגן ראש העירייה , אלי בוקר , להציב במקום בתי שימוש 
כימיים . בינתיים הם משתמשים בשעות היום בשרותי מעון נעמ"ת הסמוך , שאף 
מספק ארוחות חמות לילדים ולנשים . ביום שישי הגיעו למקום חברי קיבוץ רביבים 
עם ארוחת ערב חמה שהכינו עבור יושבי האוהלים . מוטי אבוקסיס , יושב ראש 
ועד סוחרי השוק העירוני , צירף אליו את נציג הסוחרים הבדואים בשוק והם מביאים 
למקום מצרכי מזון , פירות , ירקות ובשר שתורמים בעלי הדוכנים היהודים והבדואים 
כהזדהות עם יושבי המאהל . אתמול בבוקר מנה המחנה חנה בבאר שבע 53 משפחות 
ורווקים , כשעד הערב אהיו אמורות להגיע עוד כמה משפחות דתיות מחוסרות דיור . 
מחר תגיע למקום משלחת של חברי הפפורום הציוני בראשות נתן שרנסקי . 
