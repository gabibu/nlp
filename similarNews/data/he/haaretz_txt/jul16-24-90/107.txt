, או מרובע וצירופים משתנים של רוכבים יחיד , שניים , קבוצה מאפיינים 
את " סוף המירוץ " : התערוכה המסכמת את עבודות התלמידים במכללת ויצ"ו - 
קנדה לעיצוב בחיפה . את הלוגו עיצב שלמה אברמוביץ , והוא מופיע בכרזות , 
בעיצוב דו - ממדי ותלת - ממדי , בכניסה לבניין ובמעלה גרם המדרגות . מגמות 
הצילום והגרפיקה מציגות עבודות של בוגרי שנה ג וד בלבד . מגמות עיצוב המוצר , 
עיצוב אדריכלי ותכשיטנות מציגות את עבודות תלמידי השנים הראשונות . מאות 
עבודות מוצגות בארבע קומות הבניין . התכשיטים סגורים בתיבות שקופות , 
לאופנה הוקצו חללים קטנים ואינטימיים ולעיצוב המוצר ניתן חלל גדול ובו כמה 
כיסאות , מדפי ספרים , שולחן איפור , שידה . ביטויי המחאה מעוצבים בקפדנות 
רבה , בצבע ועל נייר כרומו מבריק , ובולט בעיקר הצד האסתטי שלהם . בתערוכה 
קשת רחבה של נושאים מן התחום המסחרי והחברתי . יש עבודות העוסקות , למשל , 
ב"שכרות בנהיגה " : כרזה ובה מכונית , הנוסעת על " קו החיים " של כף 
יד , והכיתוב הוא " אל תקצר את חייך " . בכרזה אחרת נראות שתי מכוניות 
מתנגשות , ומעליהן הברכה " צירס " ( " לחיים " ! ) . יש עבודות העוסקות 
במלאות מאה שנים לתנועה לשחרור האישה . בעבודה אירונית של תמר קלנר מופיעה 
בחורה יפה עם " פנס " בעין , והכיתוב : " תהיי יפה ותשתקי " . בעבודה 
של שרית ברקו נראה פסל דוד של מיכלאנגלו ולצדו אישה יפה במכנסיים ובמעיל 
גשם נוסח המפרי בוגארט , והכיתוב : " וירא אלהים כי טוב ויעשה עוד יותר 
טוב " . בחדר הגרפיקה מתמקדים בעיצוב בקבוקים וקופסאות אריזה . אצל שרון 
קלינג שולט מוטיב יווני באותיות ובצבעים . יוסי קורן התבקש לשנות את התדמית 
של החליל מכלי " ירמי " לכלי של החברה . בכתבה המיועדת לעיתון נוער נראית 
בחורה נאה בעלת ציפורניים כחולות מנגנת בחליל ירוק . מעניינים במיוחד הם 
אח מפלדה דמוית עכביש זרועותיו הם חמישה צינורות חלולים המחוברים לתקרה , 
שעוצבה בידי בן - צבי יפרח וגוף תאורה עומד של עירית רז . המנורה היא 
מנסרה משולשת , עשויה פלדת אל - חלד משויפת בגלים . חריצי רוחב עוברים 
לאורך שתי צלעות , והצלע השלישית עשויה בחלקה רשת ברזל כדי לא לעמעם לגמרי 
את האור . משחק השח קיבל ביטוי ססגוני . אפרת שגיא - וייס יצרה משחק שכליו 
עשויים פרספקס שקוף , נקי וקר כמו רובוטים . מיכל דנקמף - מרחב יצרה לוח 
שח מבד וקרטון והכלים בדמות חרוטים כמו מסכות של קו קלוקס קלן " . מגמת הצילום 
עוסקת בפרסום תעשייתי ובצילום אמנותי . איהן דוד צילם קומפוזיציות צבעוניות 
של כלים של " דניש פלוס " וגם צילומי טקסטורה בשחור לבן . תשומת לב מעוררים 
גם הצילומים הצבעוניים של ענת עופרי , הרבה פרחים על סף קמילה . נושא מיוחד 
בתערוכה הוא איור ספרים . אחדות מן העבודות עוסקות בבלדה " שר היער " 
של גיתה ובמוסיקה של שוברט , יש איורים ברוח ימי - הביניים ואגדות ילדים 
מפחידות . תמר קלנר עיצבה דמויות מצוירות אלימות וכהות למחזה " אופרה 
בגרוש " של ברטולד ברכט ומוסיקה של קורט וייל . אצל כולן השיניים בולטות 
מוטיב הלקוח מן הבלדה על מקי סכינאי . 
