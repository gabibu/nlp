מצרים עומדת לפתוח בשיחות עם ארה"ב , כדי לבחון את האפשרות לשלב את סוריה 
בתהליך המדיני במזרח התיכון כך אמרו אמש גורמים מדיניים בקהיר לכתב רדיו 
מונטה קארלו . לדברי אותם גורמים , מעוניינת סוריה בפתרון של שלום במסגרת 
ועידה בין - לאומית , והיא תהיה מוכנה לפתוח בשיחות ישירות עם ישראל , 
רק אם היא תקבל ערבויות בין - לאומיות ואזוריות . כמו כן , מוכנים הסורים 
לפתוח בשיחות ישירות עם ארה"ב , על - מנת לגבש צעדים מכינים לקראת כינוסה 
של ועידה בין - לאומית . תנאי נוסף של דמשק הוא שישראל תסוג מאדמות סוריה 
ולבנון ובכללן גם מרמת הגולן . בנוסף , נודע אתמול כי הנשיא אסד יעביר דיווח 
מלא למיכאיל גורבצוב על שיחותיו באלכסנדריה , וברור כי דמשק תבקש להסתייע 
בשירותיה של מוסקווה אם אכן תצטרף לתהליך השלום באזור . יש להדגיש , כי 
בתנאיה של סוריה אין כל חדש , ולמעשה הנשיא אסד דבק בעמדה זו מאז עלה לשלטון . 
עיתוני סוריה התעלמו אתמול לחלוטין מהנושא המדיני , וסיכמו את פגישת הפסגה , 
בהעדיפם להתמקד בנקודת המפנה ההיסטורית ובשיתוף הפעולה החדש שבין דמשק לקהיר . 
