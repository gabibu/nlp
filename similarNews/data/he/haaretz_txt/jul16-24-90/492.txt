סוריה הכריזה שלשום , כי ביקורו של הנשיא חאפז אל - אסד באלכסנדריה בתחילת 
השבוע ישנה לחלוטין את מאזן הכוחות במזרח - התיכון . " פגישתם של אסד ומובארק 
פתחה דף זוהר חדש . זוהי נקודת מפנה חשובה בסכסוך הישראלי - ערבי . היא 
תביא לשינוי מאזן הכוחות באיזור לטובת האומה הערבית ותשבש לחלוטין את תוכניות 
אויבינו " , נכתב ביומון הסורי הרשמי " אל - תאורה " . ואולם , דיפלומטים 
מפגינים ספקנות רבה לגבי תוצאות הפגישה . נציג מערבי בדמשק אמר , כי המפגש 
לא היה אלא " הצגת צילומים גדולה " . דיפלומטים ערבים , לעומת זאת , אומרים 
כי הפגישה מרמזת על התקרבות בין מצרים לסוריה . התקשורת הסורית מציגה את 
הפגישה כצעד להידוק הסולידריות הערבית . שר החוץ , דוד לוי , אמר אמש , 
כי יש להתייחס בחיוב לכל הודעה על נכונות ללכת בדרך מדינית לקראת שלום , 
דוגמאת הודעתו של נשיא סוריה . ישראל , אמר לוי , תעודד זאת ותעשה כמיטב 
יכולתה לקדם את תהליך השלום . בהופעתו הפומבית הראשונה כשר החוץ , בתכנית 
" מוקד " בטלוויזיה , לאחר שהחלים מהתקף לב , אמר לוי כי חזר לאיתנו 
והוא מוכן עתה לצאת לכל פגישה מדינית בכל מקום , גם מחוץ לגבולות המדינה . 
שר החוץ ציין , כי אי - אפשר , אומנם , להצביע על שינויים מהותים בתוכן 
דברי נשיא סוריה , אך אסור להתאכזב מעמדות קשוחות ידועות . " העיקר הוא 
הכיוון , וישראל מברכת על כל פעולה , שתכליתה להביא להידברות עם ישראל 
ולהריסת חומת האיבה סביבה " , אמר לוי . לוי הזכיר את דברי ראש הממשלה , 
יצחק שמיר , כי ישראל מכונה להיפגש עם כל מדינה שכנה , בכל מקום , בכל 
עת וללא תנאים מוקדמים . הוא הוסיף , כי מסר זה נקלט היטב במצרים והועבר 
לנשיא סוריה . " ישראל מקדמת בברכה פעילות בדרך מדינית למען השלום , כולל 
זו שעושה הנשיא מובארק " , אמר לוי . 
