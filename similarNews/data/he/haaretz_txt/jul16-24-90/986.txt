המנצח הישראלי דורון סלומון הוא איש מקצוע מיומן ומנוסה , אך לא די ביד 
מיומנת כדי להפיח רוח - חיים וקצביות רעננה הנדרשת בביצוע סמפוניית " האביב " 
של שומאן . כבדות רועמת וחוסר ניקיון העכירו את התפרצויות החדווה המאפיינות 
יצירה זו . נגני התזמורת ניסו לשווא להתיר את רסן הקפדנות והכבדות האטית 
שכפה עליהם המנצח , אך לא לעתים קרובות הצליחו לסחוף אותו אחריהם . העדר 
ניקיון צורם אפיין אף את ביצוע " ערבות אסיה התיכונה " מאת ברודוין . 
למרות רגעי קסם בודדים , כגון בנגינתו של החלילן נועם בוכמן , היתה זו 
יצירה קשה להאזנה . כצפיחית בדבש נשמעה , לעומת זאת , מתיקותו של ביצוע 
" קול נדרי " מאת מקס ברוך על ידי הצלן שמחה חלד . ויברטו עשיר וניקיון 
מופתי אפיינו את נגינתו השירתית . 
