צחוק הגורל הוא של הזוג המוזר הזה , שהם סוף - סוף השתוו . פרס נכשל בתרגיל 
הפלת הממשלה , ורבין נכשל בתרגיל הפלת פרס . יש דמיון מסוים בשני התרגילים . 
ראשית , משניהם לא עולה ריח של " שאנל - 5 " . שנית , בשני המקרים היתה 
טעות בעיתוי בממשלה , כמו במרכז , ניצחה התיזה " מה פתאום עכשיו ? " . 
שלישית , בשני המקרים טעו אדריכלי התרגילים בהערכת הצד השני . במקרה הפלת 
הממשלה לא צפו נכון את התנהגות החרדים . במקרה המפלגתי , לא צפו נכון את 
הקטע הסנטימנטלי של המרכז כלפי אדם השוכב כבר על הקרשים . אחרי ארבע התמודדויות 
אישיות מכוערות ביניהם ב61 השנים האחרונות לכל מהם עוד תרגיל מסריח משלו . 
הם השתוו סוף סוף . אבוי למנצח , אבוי למנוצח . רבין העביר את הקרב לשטח 
האויב , וזאת היתה טעותו . שכן כדי להביס את פרס הוא היה צריך להכפיל את 
הכוח הטבעי שלו במרכז הנע סביב ה03 אחוז משימה שכדי להשיגה היה צריך לבחור 
לא רק עיתוי יותר טוב ( למשל חודש לפני בחירות כלליות ) , אלא גם היה 
צריך להיות אדם יותר חם , סימפטי וחביב . פרס , לעומתו , שחה במרכז כדג 
במים . הוא קצר את הדיווידנדים על השקעה מהסוג שרבין לא יודע . הופעותיו 
במאות חתונות , בר - מצוות , בריתות מלה , ה"מה שלומך , אישתך והילדים ? 
" . אין קסטת וידאו של שמחה משפחתית של אחרון עסקני המפלגה שפרס אינו מככב 
בה . פרס ניגן על הנימה האישית . הוא קורבן . שופכים את דמו . עורפים 
את ראשו . מדיחים אותו , מפקירים במעלה ההר . דופקים אותו . דופקים ? 
זאת לשון שחלק מעסקני המרכז החדשים מבינים . הרבה מהם יכולים לכתוב ספרים 
מה זה להיות דפוקים . מי שהיה במרכז הבין את הכוח של פרס ואת הטעות של רבין . 
צריך היה לשפשף עיניים כדי להיות בטוח שזה לא מרכז הליכוד . עם מחיאות 
כפיים קצביות , עם ריקודים ושירה , היו חסרים שם רק השירים " עוצו עצה 
ותופר " ו"שמעון מלך ישראל " . אילו ניצח רבין , לא היו רוקדים סביבו . 
קר ומנוכר , היתה פנייתו שכלתנית , והמסר היה רווי שנאה אישית . פרס 
דיבר אל הסנטימנטים והנאמנות . עם עיניו העצובות , הטלפון האישי לאלף חברי 
מרכז לפחות , מסר האנדרדוג תפס . למרות הצהלה הטבעית על הישגו המפתיע של 
פרס , והעצב של רבין , שחיוכיו העצבניים לא הצליחו להסתירו פרס לא לגמרי 
ניצח , ורבין לא לגמרי הובס . שמעון פרס הוכיח , שהוא תופעה בהישרדות . 
אך העובדה שהדף את המתקפה של רבין במוסד מפלגתי אינה משנה את המציאות שהוא 
מפסידן . 31 שנה הוא מוביל את מפלגתו מאי הצלחה לאי הצלחה . שגה בכך שעשה 
פעמיים ברית עם הליכוד ובכך הציל מפלגה זאת , שפישלה בגדול , מהעונש שהיתה 
ראויה לו מידי הבוחר . הוא אכן אחראי לכך שהקו של הליכוד הפך הקו של המדינה 
בלי שעלה בידו לתת לבוחר אלטרנטיווה ברורה . מבחינה זאת לא נשתנה דבר במצבה 
של העבודה ובמצבו של פרס . בל נשכח , כי ההתמודדות ביום א היתה על הסוגיה 
אם צריכה להיות התמודדות עכשיו . מכאן שההישג של פרס , מתוך כרסום ניכר 
בכוחו המסורתי במרכז , הוא בסך הכל דחיית ההתמודדות לתאריך יותר מאוחר . 
מצבו כמפסידן במישור הלאומי אינו משתנה בכך כהוא זה . מכאן שהוא לא ניצח , 
אלא זכה באורכה . לעומתו , רבין הפסיד אמנם את ההתמודדות , אם צריכה 
להיות התמודדות עכשיו , אך הדרך לקרוא תיגר על פרס נותרה פתוחה בפניו , 
עם מחנה יותר גדול משהיה לו אי - פעם . היא פתוחה לא רק בפניו , אלא בפני 
כל מי שירצה . אחרי שיהיו הפריימריס וכל דיכפין יוכל להעמיד את מועמדותו 
לראשות הממשלה , בכל זאת הסיכוי לזכות בקלפי על פי הסקרים , הוא שיקבע . 
המלחמה בעבודה רק מתחילה . הדו - קרב רבין - פרס לא הוכרע . אולי בסוף 
יזרקו את שניהם , אך בינתיים רק לשניהם ביחד יש הרוב המכריע במפלגה הם 
ילכו ביחד ויריבו ביחד , יריבו וילכו , ילכו ויריבו . ביום א לא נגמר 
דבר , רק הוארך מצבה העגום של מפלגת העבודה . בשנה שנתיים הקרובות יקומו 
מחנות וקליקות ומועמדים . איש בגרון רעהו יאחזו . בים זה של עצב , רק 
אדם אחד , שיש לו כל הזמן והסבלנות שבעולם , יוכל להתבונן בשקט איך שהילדים 
( לא שלו ) משחקים לפניו הלא הוא המרוויח האמיתי של התוהו ובוהו במפלגת 
העבודה : יצחק שמיר . 
