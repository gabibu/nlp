ירידה בהיקף צריכת המיצים בישראל , בעיות הפצה , ריבוי מתחרים ועודפי רכז 
תפוחים , שהצטברו ללא דורש מאיימים על יצרני סיידר הגליל בקריית שמונה , 
השייך למפעלים האזוריים גליל עליון . לפני חודשיים הועבר שיווקם של מוצרי 
סיידר הגליל מתשלובת תבורי לידי החברה המרכזית למשקאות , יצרני קוקה קולה . 
בענף מציינים , כי בחודשים האחרונים הורגשה ירידה של כ%82 בצריכת מיצי תפוחים 
בשוק המקומי , המוסברת , בין היתר , בקשיים אליהם נקלעה תשלובת תבורי 
ובשינוי הרגלי צריכת המשקאות הקלים לטובת המים המינרליים . מפעל מנגל , 
יצרן סיידר הגליל , נמנה על המפעלים שזכו באחרונה לפרסום רב באמצעות תשדירי 
השירות מטעם התאחדות התעשיינים בטלוויזיה . אתמול התברר , כי המפעל ייבא 
עשרות טונות של תפוחי - עץ מלבנון ונאלץ להשמיד עודפים . מנכ"ל מועצת הפירות , 
מאיר עזרא , שיזם באחרונה את מסע הפרסום לתפוחים מטעם מועצת הפירות , 
אמר אתמול ל"הארץ " , כי לאחר החדרתו המוצלחת של המשקה " ספרינג " לשוק 
הישראלי בשנים 7888 חלה עלייה משמעותית בצריכת מיצי תפוחים , שהביאה למחסור 
ברכז . בעקבות לחצם של המפעלים אישרה מועצת הפירות ייבוא של רכז תפוחים 
מחו"ל . במחסני חברת מנגל הצטברו כ005 טונות עודפים של רכז תפוחים . יתרה 
מזה , אנשי השיווק לא העריכו נכונה את המצב בשוק לא חזו את הירידה בביקוש , 
ושוב נוצר מלאי שחלקו הושמד . יגאל לנדסמן , מנהל המפעלים האזוריים בגליל 
העליון אמר כי הוא תולה תקווה לשיפור בעולים מרוסיה , הידועים כצרכנים טובים 
של מיצי תפוחים . 
