, 3 הכורים בילו את 8 ביולי , היום של משחק הגמר במונדיאל , באיצטדיון 
של דוניאטסק . המצוקה היא שהביאה אותם לשם . הם ישבו יחד בחום לוהט : 
כורים מוצקים וצנומים , עיגולים שחורים סביב עיניהם כאילו צוירו בעיפרון 
איפור . רבים מהם חבשו על ראשיהם עיתוני מפלגה מקופלים להגנה מפני השמש . 
הם לא רגילים לאור השמש , רק לטמפרטורות גבוהות במעבה האדמה , כמה מאות 
מטרים מתחת לפני הקרקע . במשך ארבע שעות ארוכות הסבירו 35 הנואמים מהמכרות 
בדוניאטסק את עמדת הכורים לקריאתו של הוועד המארגן לצאת לשביתה . יושב - 
ראש הוועד , יורי בולדירב , סיכם בסוף את העמדות השונות . הן עלו בקנה 
אחד עם דרישות הרפורמה מרחבי המדינה , שאותן דחתה ועידת המפלגה ה82 כמתקפה 
על יסודות השיטה : התפטרות ממשלת ריזקוב , הלאמת רכוש המפלגה , סילוק 
ארגוני המפלגה ממפעלים , פירוק המחלקות הפוליטיות של משרד הפנים , הק - 
ג - ב והצבא , דה - פוליטיזציה של מערכת החינוך , בחירות חדשות לפרלמנט 
הסובייטי . הכורים הצביעו ומיהרו לחזור לעבודה . הכורים בדונבאס שבאוקראינה 
הצביעו על השאלה אם לצאת לשביתה של 42 שעות ב11 ביולי , יום השנה להולדת 
תנועת השביתות בקוזבאס שבסיביר . על אף האיומים מהקרמלין , הצביעו הכורים 
ב81 מ12 המכרות בעיר ( 2 . 1 מיליון התושבים ) בעד שביתה , ה"אמצעי האחרון " . 
במכרה גורקי , מתחת למגדלו הכחול בעל הכוכב האדום , נאספו הכורים במוצאי 
שבת , 7 ביולי . כורה צעיר שנראה מלנכולי , כשחבריו המבוגרים עישנו את 
הסיגריות האחרונות שלהם , אמר : " הבעיה היא שאין שום בעל בית . שאלתי 
אותו אם הוא מתכוון לממשלה אוקראינית חזקה או לבוס בעל סמכויות רחבות של 
המכרות . הוא פקח לרווחה את עיניו הבהירות , בתוך פניו המפויחות , ואמר : 
" למנהיג , לאב - מדינה כמו סטלין , אני מתכוון . אז היו סדר וחנויות 
מלאות " . במחיר של מחנות וגוויות ? " למה לא ? את הפועלים הוא לא צריך 
היה להשמיד . אבל עכשיו פועל הוא אפס " . לא שהוא מרוויח רע , משכורתו 
יכולה להגיע עד לאלף רובל בחודש , אבל הכנסה כזו יש גם לאיש עסקים פרטי , 
בקלות וללא מאמץ . " איפוא כאן הצדק " , הוא שאל במרירות . הציפייה לשווא 
לחיים טובים יותר הביאה את הכורים אל סף מרד . ב9891 הם שבתו במשך שבועות 
ארוכים בקוזבס ובדונדבאס , בקרגנדה ורקוטה , למען הקלות והטבות שכר . 
ביולי ואוגוסט לבדם פחת הייצור ב6 . 6 מיליון טון . תחילה הגיבה הממשלה 
באוזלת - יד ואחר כך הרעיפה הבטחות . באוקטובר אושר חוק שביתות . אך רוב 
הדרישות לא מולאו ואי - אפשר למלאן . בינתיים כבר תפשו זאת היטב הכורים 
המיואשים . " מי אשם בכך " , שאל ניקולאי ולנקו , היו"ר השני של ועדת 
השביתות , בטלוויזיה המקומית : " זו השיטה " , השיב בעצמו . " אנחנו 
חייבים לחסל את הדגם הסוציאליסטי של הכלכלה " , דרש אחד הנואמים באיצטדיון . 
ההפסדים הנובעים מחוסר הבנה כלכלית ומוסרות " אידיאולוגיים " גדולים בהרבה 
מההפסדים הנגרמים משביתת אזהרה , חישב וולנקו . המוצא הנבון היחיד הוא 
להרוס את התשתית הפוליטית בד בבד עם התשתית הכלכלית , אמר ראש העיר אלכסנדר 
מחמודוב בדבריו בפני הכורים . הוא הבטיח שיתמוך בשביתה הפוליטית שלהם ( 
שביתות פוליטיות אסורות על - פי החוק ) . רק דה - פוליטיזציה , אמר השרשת 
ערכים כלל - אנושיים ביישות הממלכתית תבטיח שלא יישנה טבח באוכלוסייה , 
כפי שאירע בטיפליס , שם נרצחו מפגינים בידי חיילים . חבר מועצת העירייה 
סטוקיש , שבא מפרוטלסקי , אחד הרבעים העניים ביותר , תקף את הק - ג - 
ב : " כמה מרגלים צריך לחשוף בעיר שלנו ? מדוע בכל אחת מהמועצות של עשרת 
הרבעים בעיר יושבים חצי - תריסר עובדים ( של הק - ג - ב ) ? " חבר העירייה 
החדש אינו פוחד . לאחר 22 שנות עבודה במכרה הוא יקבל פנסיה טובה יחסית , 
אם יעבוד מתחת לפני האדמה עד גיל 05 , הגיל המרבי לעבודה כזו . כורים רבים 
יכולים להפסיד בשביתה לא רק את כבליהם . בניגוד למצב שהיה עד לפני שנה , 
כאשר מיניסטריון המכרות במוסקווה והנהלת האיגוד המקצועי הרשמי הבטיחו , 
כדי להשיג שקט תעשייתי , לשלם שכר עבודה על ימי השביתה , כיום לא ישולם 
שכרם של השובתים . על - פי החוק צפויים עונשים כבדים למנהיגי השביתה . 
יותר מאשר אובדן יום שכר , עלולים הכורים להיפגע מאובדן הפרמיות , אם תוכנית 
הייצור לא תמולא . לא מעטים מהם שואלים , " מדוע בכלל לשבות ? " " זה 
לא יביא שום תועלת " , הכריזו מועצות הפועלים ( הרשמיות ) במפעלים , גוף 
שולי שתפקידו החשוב ביותר הוא לחלק אמצעי צריכה , שבהם קיים מחסור חמור . 
" אני לא אשבות " , אמר כורה מבוגר , שבדיוק גמר לעשן את הסיגריה האחרונה 
שלו לפני שירד למעבה האדמה . במשך שעה וחצי יעשה את דרכו , בעיקר בזחילה , 
כדי להגיע למקום עבודתו . רק אז יוכל להתחיל בכריית " הלחם השחור " של 
אוקראינה , הפחם . " לפני שנה היינו צריכים להחזיק מעמד ולשבות עוד כמה 
ימים " , הוא אמר . אז באמת היינו משיגים משהו . עכשיו נשאר רק דבר אחד : 
התת - מקלע " . הבעיה הגדולה ביותר שלנו " , אמר סשה טפיקלו , מוועד השביתה 
המנהיג כ001 אלף כורים בדוניאטסק , " היא שכמעט אין לנו תמיכה באוכלוסייה " . 
אזרחים נאמנים משמיצים אותם כ"ככנופיות " , התלונן סשה , שעקב תאונת עבודה 
במכרה הוא עובד בסדנה . הגרעין הקשה בהתארגנות העצמית של הכורים מורכב בדרום 
אוקראינה , כמו גם בסיביר , בעיקר מכורים נכים שנאלצו להפסיק את עבודתם 
במכרה . אחרים הם בעלי השכלה שעבדו במשך שנים רבות מתחת לפני האדמה . האיגוד 
המקצועי הרשמי של הכורים מנסה לרכוש דריסת רגל בקרב תנועת פועלים אוטונומית 
זו , לאחר שהחליף את כל הצמרת . אבל רוטציה בנומנקלטורה כבר אינה מעוררת 
שום אמון . הסיכוי האחרון הוחמץ כאשר בקונגרס ה51 של האיגוד המקצועי של 
כורי הפחם בתחילת השנה ישב בין הצירים גם השר האחראי על הסקטור ורוב הצירים 
היו מנכ"לים , מנהלים ופונקציונרים . רק חמישית היו כורים . הכורים הרי 
יצאו נגד שלטון המפלגה ( בדונבאס ובוורקוטה ) ובעד אוטונומיה כלכלית ( 
בקוזבאס ) . אולם הברית בין אפרטצניקים לא יכלה יותר למנוע את בריתם של 
הכורים . באוקטובר מתכוונים הכורים להקים איגוד מקצועי משלהם . בקונגרס 
הארצי הראשון שלהם , לפני כחודש שקוים בסיוע כספי של המעביד הדרום - אוקראיני , 
תשלובת דוניאטסקוגול היתה תמימות דעים רק בנקודה אחת : חוסר האמון כלפי 
המפלגה והשלטון במדינה . 
