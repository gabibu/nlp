קבוצת סולל בונה וחברת הבנייה הגדולה טישמן מארה"ב חתמו בימים אלה על הסכם 
ידע לתכנון והקמה של יחידות דיור בשיטה מזורזת בישראל . בכירי טישמן עומדים 
להגיע השבוע לארץ לבדוק את יישומו של ההסכם . טישמן היא אחת מחברות הבנייה 
והייזום המובילות בארה"ב , ואחראית לפרויקטים מגוונים בהיקף רחב בעיקר בחוף 
המזרחי של ארה"ב . החברה בודקת אפשרויות לפעילות נוספת בענף הבנייה בארץ , 
ובדקה באחרונה גם אפשרויות לבנות באילת . אחד הגורמים לכך הוא השפל החמור 
בענף הבנייה בארה"ב , הגורם לחברות בנייה אמריקאיות להתעניין בענף הבנייה 
הישראלי . ההסכם שנחתם בין החברות קובע כי סולל בונה תיישם את הידע ושיטות 
הבנייה של טישמן בארה"ב , ובשיתוף איתה תפעל בביצוע פרויקטים למגורים בישראל . 
מטרתן לזרז ולפשט את תהליכי הבנייה לבתים רבי קומות ( 38 ) לשבעה חודשים . 
לטישמן ידע וניסיון בניהול פרויקט על - פי שיטה , שהיא פיתחה ויישמה בראשונה : 
המבנים מורכבים מקונסטרוקציה של פלדה ומחיצות הפנים מחומרים קלים . בתהליך 
הבנייה משולבים אלמנטים מוכנים מראש , אשר מובאים לאתר , להרכבה על קונסטרוקציית 
הפלדה . גורמים שבדקו את שיטת טישמן אומרים שהיא מביאה לקיצור במשך הבנייה , 
בשיעור של % 04%05 מן המקובל , ולפישוט ולזירוז חלק ניכר מהתקנת המערכות 
הפנימיות , והכנת חלק מהן לפני ההתקנה באתר . 
