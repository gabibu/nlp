ממצאי סקר לבדיקת השינויים שחלו ב02 השנים האחרונות בצמחיית המים בקטע המזרחי 
של הירקון , ממעיינות ראש העין , העלו ממצאים חמורים : מכלל שבעת המינים 
שהיו בעבר נותרו לפליטה כיום רק שניים , וגם בהם חלו שינויים גדולים . 
הסקר בוצע על - ידי ד"ר משה אגמי מהמחלקה לבוטניקה באוניברסיטת תל - אביב . 
לפני כ02 שנה בוצעה עבודת מיפוי של צמחיית המים למיניה ( הטבולה , הצפה 
והמזדקרת ) לאורך קטע הירקון המתמשך ממעיינות ראש העין מערבה , עד לכמחצית 
הק"ם אחרי מפגש הירקון עם נחל שילה . בסקר אז נבדק הקשר בין טיב המים ( 
באמצעות בדיקות כימיות ומדידות פיזיקליות ) לבין מגוון המינים המתקיימים 
בהם . כן נבדק הקשר הסיבתי בין זיהום המים בירקון לבין היעלמות מיני צמחים 
מהקטעים המזוהמים , על - ידי העתקת צמחים מהקטעים הנקיים לקטעים המזוהמים . 
באחרונה ביצע ד"ר אגמי מיפוי מחודש של אותם קטעים בנחל אשר מופו בעבר , 
במטרה לנסות ולעקוב אחר השינויים שחלו בצמחיית המים בירקון בתקופה זו . 
התברר , כי מכלל שבעת המינים שגדלו לפני עשרים שנה בקטע המזרחי נימפאה 
תכולה , אגמון החוף , מדד זוחל , ניידת החוף , גומא הפפירוס , נהרונית 
צפה ונופר צהוב נותרו כיום לפליטה רק שני המינים האחרונים . החוקר משער , 
כי שלוש הסיבות העיקריות לפגיעה שגרמה להיעלמות אוכלוסיות המינים הללו , 
הן כנראה ריסוסים חוזרים ונשנים למניעת גידול יתושים בנחל , פעילותן של 
הנוטריות ( שהם יונקים שהובאו ארצה לפני כ07 שנה לתעשיית הפרוות , נמלטו 
משביים ומתקיימים בגופי מים ברחבי הארץ ) הידועות בלהיטותן הרבה לאכול צמחי 
מים , והקטנת כמויות המים החיים המשוחררות מאזור מקורות הירקון לזרימה במורד 
ערוץ הנחל . 
