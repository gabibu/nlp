, נערכת בימים אלה תערוכת " ליידיס פיירסט " , זו הפעם השנייה , והיא 
תסתיים ביום ו בשעה 00 . 41 . עד אז , יוכלו כל המשלמים 41 ש"ח , לחזות 
בחידושי הקוסמטיקה , אופנה דיאטות ועוד . הם יוכלו גם להקשיב להרצאות בנושאים 
כמו נשים וקריירה , דיאטות ותזונת ילדים . המחיר כולל שתי תצוגות אופנה 
ביום האחת ב00 . 81 והשנייה ב03 . 02 . התערוכה נפתחת כל בוקר ב00 . 01 
בבוקר , וננעלת ב00 . 32 . השנה מציגות כאן 051 חברות מוצרי קוסמטיקה , 
אופנה ותכשיטים . יש גם דוכנים של המכללה למנהל ונציגות של האגף לתעסוקה 
ולמעמד האשה במשרד העבודה ( שהוציאו חוברת הדרכה לפתיחת עסק בבית ) . 
בתערוכה מציגות חברות ידועות כמו הלנה רובינשטיין , אסתי לאודר , וחברות 
חדשות המנסות לפרוץ לשוק הישראלי . מוצרי קוסמטיקה טבעיים ומוצרים נגד הזדקנות 
העור זכו לפופולריות רבה . בדוכן של לידיה ויינוב , פנים חדשות , מוצגים 
מוצרים מתוצרת שווייץ , המשווקים בארץ רק בבתי המרקחת . חברה דרום אפריקאית 
בשם אברו קליין המנסה לתפוש פלח שוק בארץ , הציגה " גיל נעורים " ומסיכות 
קוסמטיקה ביתיות . בדוכן של ד"ר פישר הוצגו מוצרים נגד חשיפה לשמש , למשל 
תכשיר חדש הנקרא " תרכיז רווי לחות " . החומר הנוזלי נמצא בתוך בקבוק , 
ובאמצעות התזה מחדירים לאור הפנים את כמות הלחות הדרושה . פנינה רוזנבלום , 
בדוכן ורדרד מלא בסרטי - סטן גדולים , הדגימה לפני נערות צעירות את צבעי 
האיפור שלה . רוזנבלום מוכרת את מוצריה בתיק איפור קטן וורוד המתאים לנשיאה 
בארנק או ביד . בדוכן " יריחו " המייצר מוצרים מהמלחים של ים המלח , 
חילקו שקית עם מלח אמבט . אורנה פלג , יוזמת התערוכה אומרת " זו תערוכה 
לנשים . לא שגברים לא ייהנו בה , אבל הכוונה היא לפנק נשים ולעשות להן 
יום כיף במחיר זול של 41 ש"ח " . פלג , המפיקה חמש תערוכות בשנה , אומרת 
כי הרעיון של " ליידיס פירסט " נולד על רקע " מחסור " בתערוכות נשיות . 
באגף האופנה מציגים דורית שדה , גדעון אוברזון , יהודה דור ושרה מילר . 
חברת " באלי " יצרנית הנעליים , בחרה להציג את נעליה בתוך חממת זכוכית , 
שבתוכה מטיילים אפרוחים חמודים . קשה להתעלם מהמחשבה , מה יקרה לאפרוחים 
האלה עם תום התערוכה . דוכן של " טבעול " מציע לנשים מוצרים דמויי שרימפס . 
אפילו סוכנות פיאט הביאה לכאן שתי מכונות מבריקות מתוצרתה . יש גם תכשיטי 
כסף מקוריים , דוכן של חברת " תלמה " ובגדים צבעוניים של משכית . חברת 
" לנדר " האמריקאית יצרה דוכן יפה במיוחד . במבט ראשון , נראים כל מוצריה 
מוכרים . ואכן , כל הבקבוקים הם העתקים מדויקים של מוצרים ידועים ; קרם 
לחות לשיער של רבלון בבקבוק הצהוב , מופיע כאן באותו בקבוק , באותו גודל 
ובאותו צבע של חומר . כמו כן השמפו הידוע " הד אנד שולדיירס " נגד קשקשים , 
המופיע כאן באותו הבקבוק , כשעליו שם אחר " לנדר " . " באמריקה נהוג 
לקחת בקבוק של חברה מצליחה , ולהעתיק את האריזה כמות שהיא " מסבירה לי 
הדיילת , ומוסיפה שהמוצרים טובים וזולים מן המקור . התערוכה הומה ממאות 
נשים למרות ממצאי סקר שנערך במיוחד לצורך התערוכה , לפיו יש לגבר הישראלי 
זמן פנוי יותר מאשר לאשה . 
