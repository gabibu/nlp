שר הבינוי והשיכון , אריאל שרון , עשוי להציג היום בפני הממשלה תוכנית 
בנייה נוספת לעולים ולחסרי הדיור . יישום התוכנית כרוך בתוספת של מאות מיליוני 
ש"ח לתקציב משרד השיכון . על - פי התוכנית , יושוו התנאים והטיפול הניתנים 
לעולים החדשים לאלה שיוצעו לחסרי הדיור הוותיקים . דוברו של שרון סירב להגיב 
על הנושא . התוכנית כוללת יבוא מידי של 000 , 3 בתים מוכנים , שיפוץ כ005 , 
8 דירות של עמידר עד סוף שנת 09 והעמדתן לרשות הזכאים חסרי הדיור , מציאת 
פתרונות לבעיית נפגעי המשכנתאות , ומציאת דרכים להשוואת המשכנתאות הניתנות 
לזוגות צעירים לאלה הניתנות לעולים החדשים . שרון מתכוון להציע היום רכישת 
אלפי קרוואנים , המיועדת לתת פתרון מידי לבעיית חסרי הדיור והעולים החדשים . 
במשרד השיכון מעריכים , כי ניתן יהיה ליישם רעיון זה אם יאושר בתוך חודשיים 
בטרם יגיע החורף . שרון הודיע אתמול , כי בתוכנית שתוצג בפני הממשלה מוצע 
להקים קרן לסיוע בשכר דירה לנזקקים . בקרן , שהיקפה מוערך ב35 מיליון ש"ח , 
ישתתפו משרד השיכון , משרד האוצר והרשויות המקומיות בחלקים שווים . קרן 
זו תשלים את הסיוע הנדרש בכדי להותיר אוכלוסייה שלמה של שוכרי דירות בדירותיהם . 
הודעותיו הנמרצות של שרון על הסיוע לחסרי הדיור מעוררות ביקורת בקרב מקורבי 
שר החוץ , דוד לוי . ח"ך ראובן ריבלין , ראש מחנהו של לוי , טען השבוע 
כי יישום כל הצעותיו של שרון כרוך בהוצאה של 6 מיליארד ש"ח . ריבלין התריע , 
כי הליכוד עלול להיות מוכה בבחירות הקרובות , מאחר שלא יוכל למלא אחר הבטחות 
שרון . ביום ששי התכנסו בלשכתו של ראש עיריית תל - אביב , שלמה להט , 
ראשי עיריות רמת - גן , בת - ים , חולון ובני - ברק , וכן ממלאי מקום 
ראשי המועצות המקומיות יהוד ואור - יהודה . בתום הישיבה קיבלו המשתתפים 
החלטה האומרת : " ראשי הרשויות החשים במצוקת הדיור בעריהם החליטו להעמיד 
את ממשלת ישראל על חומרתה של הבעיה , ועל הצורך לפתרון מידי של אותה מצוקה . 
לכן אנו מבקשים להתקבל לישיבת הממשלה ביום א הקרוב ( היום ) ולהביא בפני 
הממשלה את החובה לפתור מידית את הנושאים הבאים : פתרון לנפגעי משכנתאות 
וזוגות צעירים , פתרון לחסרי דיור , והתחייבות של הממשלה לפתרונות דיור 
וללוח - זמנים , בכדי לאפשר התפנות מידית של האוהלים " . 
