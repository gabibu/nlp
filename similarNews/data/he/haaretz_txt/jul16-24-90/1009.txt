ניו יורק ( מיוחד ל"הארץ " ) . מתרבים גילויי האיבה , הגזענות וביטויים 
של דעות קדומות נגד יפנים המתגוררים במדינת ניו יורק . בכתבת תחקיר מיוחדת , 
טענאתמול " ניו יורק טיימס " , כי כתוצאה ממספרם הגדל של משפחות יפניות 
במדינה , נרשמו באחרונה תקריות של הצקה וניכור , בעיקר בבתי ספר ובמוסדות 
חינוך גבוה . רבות מהמשפחות היפניות חיות בבדידות חברתית והן מהוות מטרה 
לעלבונות ופגיעות מילוליות . לפי אומדן של הקונסוליה היפנית , מספר היפנים 
בערי מדינת ניו יורק , הוא 06 אלף , כאשר רבים מהם שוהים בארצות הברית 
באורח זמני , כנציגי חברות יפניות ואחרים החליטו להשתקע וממתינים לקבלת 
אזרחות . בעיר ריי הוציאו אזרחים מקומיים את ילדיהם מבית ספר , כמחאה על 
מה שנראה להם השתלטות תלמידים ממשפחות יפניות על המוסד . סגן נשיא מכון יפני 
למחקר ולימודים דניאל בוב , אמר לעיתון כי היחס ליפנים בניו יורק , דומה 
לזה ממנו סבלו אמריקאים במדינות אירופה המערבית בשנות ה06 , כאשר נתקלו 
בגילויי איבה ודעות קדומות בגין מה שנראה אז כהשתלטות אמריקאית על כלכלת 
אירופה המערבית . נשיא חברה יפנית למוצרים כימיים בניו יורק , מאסאטו מאטסיו 
אמר , כי יפנים רבים מתוארים באמצעי התקשורת ובנאומים של פוליטיקאים באור 
שלילי . הניו יורק טיימס מוסר , כי אחדים מהיפנים משתדלים לשפר את היחסים 
עם שכניהם , וכחלק ממאמציהם הם נוהגים במכוניות אמריקאיות , כדי להפגין 
את הערכתם למוצרים מקומיים . איש עסקנים יפני , שהקים בית ספר יפני בעיר 
האריסון , תרם 005 אלף דולר לעיר , כאות הערכה . בעיר ריי , תרמו משפחות 
יפניות עצי דובדבן מיפן , לגן של בית ספר מקומי . העיתון מדווח על תקריות 
אחדות , במהלכן אזרחים מקומיים השמיעו קריאות גנאי וגידופים כלפי יפנים , 
כמו " גאף " , " חזרו הביתה " , " אתם רוכשים את אמריקה " . ריבוי התקריות 
בבתי ספר מוסבר כתגובה לכך , שהתלמידים והסטודנטים היפנים חרוצים יותר ומשיגים 
ציונים גבוהים יותר מהתלמידים במקומיים . מורים מציינים , כי נוכחות של 
תלמידים יפנים בכיתות , מהווה גורם חיובי , היוצר אתגר ומעודד תחרות בין 
התלמידים . 
