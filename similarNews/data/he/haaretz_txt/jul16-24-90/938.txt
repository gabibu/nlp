למקרא הכתבות , המאמרים ומכתבי הקוראים על שיווק ההדרים מעל דפי עיתון " הארץ " , 
מתקבל הרושם כי המדובר במאבק וויכוח בין הממסד האינטרסנטי , במקרה זה המועצה 
לשיווק פרי הדר , לבין הפרדסנים . אין הדבר כך . אכן מתקיים ויכוח , 
אך הוא בין פרדסנים לבין פרדסנים , כולם אינטרסנטיים ובחלקם בעלי אינטרסים 
נוגדים . יש יסוד לגרסה , כי קיים נתק מסוים בין מועצת המנהלים של המועצה 
לשיווק פרי הדר לבין הפרדסנים , כפי שיש נתק בין ראשי ארגוני החקלאים , 
בעלי אינטרסים משל עצמם , לבין החקלאים שהם אמורים לייצגם . נתק זה אופייני 
לרוב המערכות הביורוקרטיות בישראל ואינו ייחודי למערכות החקלאיות . לתמונה 
המעוותת המצטיירת ב"הארץ " , של מאבק בין ממסד אינטרסנטי לבין ציבור הפרדסנים 
העשוקים , אחראית במידה רבה אותה קבוצת פרדסנים גדולה וממושמעת התומכת בשיווק 
מאורגן . קולה אינו נשמע , אולי גם בגלל מדיניות פרסום או אי - פרסום הנקוטה 
במערכת " הארץ " ביחס לחומר המגיע אליה ממקורות שונים , כולל מכתבי פרדסנים . 
להלן עמדת פרדסן קטן השולל את גישת קבוצת הפרדסנים המיוצגת על ידי " העמותה " 
הקולנית . הפרדסן מקבל מחיר על פריו בהתאם להתפלגות הפרי בין שוק מקומי , 
בין יצוא ותעשייה ולפי ההבדלים בהוצאות האריזה וההובלה ליעדים אלה . לדוגמה : 
פדיון על תפוזים , נכון ל7 . 71 , כאשר עדיין צפויות השלמות מחיר קטנות 
פה ושם ( המחיר בש"ח לק"ג , לפי שער של 2 ש"ח לדולר ) . שמוטי : פרי 
לתעשייה ( בררה ) לאחר פסילתו בסוף מערך הרחיצה , חיטוי , ייבוש ודינוג 
691 . 0 ש"ח לק"ג . פרי לתעשייה במיון הקדמי לפני מערך הטיפול בפרי 422 . 
0 ש"ח לק"ג . פרי לתעשייה , הובלה ישירה מהפרדס לתעשייה 662 . 0 ש"ח לק"ג . 
פרי ארוז ליצוא 593 . 0 ש"ח לק"ג . טבורי : פרי מאכל טרי לשוק מקומי בסטנדרד 
יצוא צ347 . 0 ש"ח לק"ג . מהנתונים אנו למדים , כי לחקלאים בישראל , כמו 
לחקלאי אירופה , השוק הטוב ביותר הוא השוק המקומי , אלא ששוק זה יכול לקלוט 
רק % 8 מהיבול . ( מחיר פרי שמוטי לשוק מקומי דומה למחיר טבורי לשוק מקומי , 
אך אינו מוצג בנפרד כי הוא מצורף למחיר הפרי ליצוא ) . זו גם אחת הסיבות 
לכך שהפרדסן הספרדי מקבל פדיון גבוה מהפרדסן הישראלי . בספרד שוק מקומי 
אדיר של 53 מיליון אזרחים ספרדיים ו04 מיליון תיירים , ומשווקים בה % 03 
מהיבול לשוק המקומי . בעתיד , עם איחוד אירופה לשוק אחד , עוד יגדל הפער 
לטובת פרדסני ספרד . השיווק המאורגן של הפרי הישראלי אמור היה לרכז יכולת 
מיקוח של מוכרים מול קונים גדולים וקשוחים בחו"ל , לווסת מכירות פרי בשוק 
המקומי לשם השגת מחיר סביר לפריו של הפרדסן מחד גיסא , ולחלק בצורה צודקת 
את הפדיון הזה בין כלל הפרדסנים מאידך גיסא . יש פרדסנים ישראלים שנהנו 
במשך שנים משני העולמות שיווק " עצמאי " מאסיווי של חלק ניכר מיבולם בשוק 
המקומי במחיר גבוה יחסית , תוך הגנת מטרייה של שוק מווסת על - ידי הרוב 
הממושמע של הפרדסנים שלא היה מוכן לפרוץ גדר . בכך הם פגעו באופן בוטה בחלוקה 
הצודקת בין כלל הפרדסנים . בשנים האחרונות ניסו מערכות השיווק המאורגן ומערכות 
הפיקוח לאכוף את החוק ולמנוע שיווק פרטיזני זה , דבר שפגע מאוד בפרנסתם 
של " המשווקים העצמאיים " ובך יצר תמריץ חזק לייסוד " העמותה " , אשר 
בהמשך דרכה סחפה אליה רבים וטובים . אכן , קיים ניגוד אינטרסים טבעי בין 
צרכן התוצרת החקלאית לבין יצרן התוצרת החקלאי ( המתווך , הסוחר , נהנה 
משניהם תמיד ) , זה רוצה לקנות בזול וזה רוצה למכור ביוקר . פרנסי הציבור 
בישראל אמורים להתלבט בבעיה זו בבואם להכריע על מדיניות שיווק הפרי הטרי 
בשוק המקומי , כאשר לעיניהם שיקולים נוספים כגון אבטחת אספקה קבועה , רציפה 
ואמינה , בלי תנודות חריפות בכמויות ובמחירים של פרי טרי לאוכלוסייה . 
אך דילמה כזו אינה עומדת כלל בפני נציגי ציבור ישראלים בבואם להכריע בין 
טובת היצרן הישראלי לבין טובת הצרכן האירופי . כלל ידוע הוא , שהתחרות 
הכלכלית רצויה תמיד , אך ללא יוצא מן הכלל תחרות כזו היא תמיד לטובת הצרכן 
ולא היצרן . במקרה שלפנינו , תחרות ספקי שירותים בישראל ( שירותי אריזה , 
הובלה וכו ) על העדפותיהם של החקלאים הישראלים היא לטובת החקלאים , בעוד 
שתחרות משווקי הפרי הישראלי בינם לבין עצמם , על כיסו של הצרכן בחו"ל היא 
על חשבון החקלאים הישראלים . במקרה הראשון החקלאי הוא צרכן לספק השירותים 
ובמקרה השני החקלאי הישראלי הוא יצרן לצרכן האירופי . אם יחליטו על אפשרות 
שיווק בכמה ראשים של פרי ישראלי באירופה , יש לכפות על המשווקים הישראלים 
התארגנות קרטלית ישראלית . אך אם יאסור זאת החוק האירופי , יש להישאר בשיווק 
מאורגן בחו"ל . 
