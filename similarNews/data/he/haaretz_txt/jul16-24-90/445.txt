ביממה האחרונה לא דיווח רדיו מוסקווה דבר על גורלם של 04 מטפסי ההרים , 
שנקברו במפולת של אלפי טונות אדמה , סלעים ושלגים בדרכם ל"פסגת לנין " 
בהרי פאמיר שבגבול טאגיקיסטאן - קירגיזיה . מקום האסון הוא בגובה של 000 , 
6 מטרים , ואין כל אפשרות מעשית להשתמש בציוד טכני כבד בחיפושים אחר ניצולים . 
חבר ועדת הספורט הסובייטית הממלכתית , ולאדימיר שאטייב , אמר אתמול כי 
עד כה נתגלו גופות של שלושה מבין 04 המטפסים שנהרגו , אולם האחרים אבדו 
ככל הנראה לעד . לדבריו , שלוש הגופות הן של רוסי , ספרדי וככל הנראה 
צכוסלובקי אחד . " אם שאר המטפסים נפלו לתוך סדקים , אין לנו שום דרך 
להוציא את הגופות " , אמר . כ051 אנשי חילוץ מחפשים אחר גופות הנספים . 
" כאשר ביקשנו לשלוח אנשים נוספים , הודיעו כוחות החילוץ כי אין צורך בהם " , 
אמר שאטייב , ראש המחלקה לטיפוס הרים בוועדת הספורט הממלכתית . שלושה 
מטפסים שרדו מאסון המפולת . שניים מהם אושפזו בבית - חולים בעיר אוש בקירגיזיה . 
הצלב האדום של ברית - המועצות נענה לבקשת ארגון מגן - דוד - אדום למסור פרטים 
על ארבעת הישראלים , שנספו במפולת השלגים . עם היוודע דבר האסון ומעורבותם 
של הישראלים בו שיגר מד"א , בעקבות פנייה ממשרד החוץ , מברק לאגודת הצלב 
האדום והסהר האדום הסובייטי . במברק ביקש מנהל הלשכה הבין - לאומית של מד"א , 
דן ארנון , מידע אודות ארבעת מטפסי ההרים הישראלים . אנשי הצלב האדום 
הסובייטי השיבו במברק , כי בעקבות בקשת הארגון פנו לוועדת הספורט הממלכתית 
הסובייטית ולכוחות החילוץ , וברגע שיהיו פרטים נוספים על המשלחת הישראלית 
יעדכנו את מד"א . על המברק חתום מנהל המחלקה לקשרי חוץ בצלב האדום הסובייטי , 
א . טרטיאקוב . 
