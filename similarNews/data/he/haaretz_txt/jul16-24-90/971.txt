יבור של נשים מוטרדות שתה בצמא כל מלה וציקצק בלשונו למשמע ביטויים כ"שינויים 
ניווניים נוראיים של שלפוחית השתן " או " הידרדרות קשה של חוליות עמוד 
השדרה " , ולהבדיל , " הרס התא המשפחתי " , מפי פרוף דניאל איילון . ערב 
מיוחד שהוקדש לגיל המעבר ולהשלכותיו נערך בשבוע שעבר בחסות ארגון נעמ"ת במרכז 
הרפואי איכילוב , בהשתתפות רופאים מומחים מתחומי האנדוקרינולוגיה , הכירורגיה , 
העור , הנפש והתזונה . המומחים כולם הסכימו פה אחד , כי התשובה הניצחת 
לכל תחלואיה ומדוויה של האישה בגיל המעבר טמונה בנטילת גלולות הורמונליות , 
החל ברגע שהפעילות ההורמונלית הטבעית שלה משתבשת והמחזור החודשי אינו מופיע 
בסדירות . פרוף איילון , גינקולוג ומנהל המכון לאנדוקרינולוגיה בביה"ח איכילוב , 
הנחה את הערב ופתח בהמטירו על הנוכחות שלל שקופיות ומידע בכל הנוגע לפגעים 
הנוראים העומדים להימוט על ראשיהן של אלה המנסות להתעלם מן ההורמונימהמושיעים . 
" לפי נפנופי המניפות שבידיכן אני רואה שבעיית גלי החום מציקה לכן " , 
אמר הפרופסור , וחזר על ההברקה שוב ושוב במהלך הערב , הגם שידע כי מערכת 
מיזוג האוויר באולם הדחוס שבקה אותו ערב חיים לכל חי . " אנחנו נוהגים 
לכנות במונח גיל המעבר את הזמן שמסיום תקופת הפריון של האישה ועד לזקנה " , 
אמר איילון , " בסביבות גיל חמישים שחלותיה של האישה מפסיקות לתפקד והיא 
נכנסת לגיל הבעייתי שלה . תוחלת החיים של האישה היא כיום 08 שנים וגיל המעבר 
הוא בגילאת ה05 " . בעזרת תרשימי השקופיות צופה איילון לגילאית ה05 ירידה 
גדולה ברמת האסטרוגנים ושינויים ניווניים במערכות השונות : אוסטיאופורוזיס 
( דילול צפיפות העצם ) , שינויים ברירית הנרתיק , במערכת דרכי השתן , 
במבנה העור , בשד ובנפש . הסימנים האופייניים לגיל הם קודם כל הפרעות 
בווסת , הפרעות נפשיות ומטבוליות וגלי חום . תופעה אחרונה זו עלולה להרוס , 
לדבריו , תא משפחתי שלם : כשהאישה סובלת בלילה מגלי חום היא איננה ישנה , 
היא נעשית עצבנית ופורקת את תסכוליה על המשפחה כולה . סקר שנערך במחלקת 
נשים של אוניברסיטת אולם בגרמניה מצביע על כך שהתלונות האופייניות הן הזעה , 
סחרחורות , גלי חום , הרגשת " נמלים " מתחת לעור , מצבי רוח דיכאוניים , 
התרגזויות ומתח , כאבי ראש , חוסר שינה וחרדות . וכאילו לא די בכך באותה 
תקופה עולה שכיחות מחלות הסרטן והלב . מאפיינים נוספים הם חוסר אנרגיה , 
איבוד הזיכרון וחוסר ריכוז . כל אישה רביעית סובלת משרירנים ( מימת ) 
ברחם , שאינם ממאירים בדרך כלל , אך מפריעים בבדיקת השרירנים שנמצאים 
בתוך חלל הרחם התת - רירי , הגורמים שטפי וסת ואנמיה . תופעה נוספת של גיל 
המעבר היא בריחת סידן , שגורמות אותה , בין השאר , מחלות כרוניות המאלצות 
את החולה לשכב ללא תנועה . פרוף איילון מציע להרבות בהליכה בקצב מואץ . 
בעצם , תזונה מתימה ועיסוק בספורט כבר מרגע הולדתה של האשה , יבטיחו כי 
כשתגיע לגיל 52 ( גיל תחילת ההידרדרות ) תהיה לה מסת עצם טובה . הטיפול 
באסטרוגנים אינו בונה את העצם מחדש , אלא מונע איבוד נוסף של העצם . כאן 
ציין איילון שמו של תכשיר חדש קלציטומין , שתפקידו לבנות את העצם . הקלציטומין 
ניתן במכון בהצלחה מרובה שמח להעיד פרוף איילון לנשים הסובלות מאיבוד 
סידן חמור ביותר , ומסיבות כלשהן מנועות מלקבל טיפול הורמונלי . ד"ר אליעזר 
בר - נתן , מנהל השירותים הפסיכיאטריים במרכז הרפואי , עמד על הבעיות הנפשיות 
המתעוררות אצל חלק מן הנשים בגיל המעבר . אין להפריד בין הגוף והנפש , 
אמר הדובר , זו מערכת אחת מורכבת . אמנם , נוטים לחשוב שצעיר זה יפה , 
אך אין זה נכון שאישה בגיל המעבר אינה יכולה להיות מצודדת מעודד הרופא 
את השומעות . אם אישה מנהלת חיי מין תקינים עם הפרטנר הקבוע שלה , היא 
אינה מרגישה דחויה . להפך . הכל עניין של התייחסות אישית . אישה בריאה 
בנפשה תעבור את גיל המעבר ללא שום בעיות אם תקבל את הטיפול ההורמונלי המוצע 
לה . בר - נתן דיבר גם על תסמונת הקן המתרוקן : הדאגה הרבה שהאישה היתה 
רגילה להפנות לילדים הופכת להיות אנרגיה בלתי מנוצלת . הדבר גורר תסכולים 
ויש פה צורך בעזרה נפשית . ד"ר שלמה ללצוק , מנהל המחלקה הכירורגית , 
ציין כי ככל הידוע אין הגלולות מגבירות את שכיחות סרטן השד ורצוי להימנע 
מהן רק כשבמשפחה ידועים מקרי סרטן כזה . ד"ר שרה ברנר , מנהלת מחלקת העור , 
בישרה לקהל הנוכחות שהטיפול המשולב משפר במידה ניכרת את מראה העור . אחרי 
חצי שנה של טיפול חל שיפור משמעותי . העור מתעבה באופן הדרגתי , בעוד שהעור 
הלא מטופל נעשה בגיל המעבר דק ומאבד את הרעננות והמוצקות שלו ויוצר קמטים . 
חשוב מאוד להימנע מחשיפה לשמש , אומרת ברנר , כדי למנוע את הזדקנות העור . 
הטיפול ההורמונלי , גם הוא , אוסר זאת . ד"ר מיכאל מאיר , סגן מנהל המחלקה 
הפנימית , דיווח על ריבוי התקפי לב אצל נשים בגיל המעבר , שהאחראי העיקרי 
להם הוא הכולסטרול , הסותם את כלי הדם . עיקר הסובלים ממחלות לב בגיל 
צעיר הם גברים , למרות שגם נשים לוקות בגיל צעיר בלחץ דם גבוה ומשקל עודף , 
ובה במידה הן מעשנות ויש במשפחתן נטייה למחלה . הסיבה לכך שהתקפי לב נדירים 
בקרב נשים אומר ד"ר מאיר היא מציאותו של ההורמון אסטרוגן . בגיל המעבר , 
בשל היעדרו , חשופות הנשים למחלות לב כגברים . הדוברת האחרונה , הדיאטנית 
אולגה רז , יצאה להגנתו של הכולסטרול . גם ערך נמוך מדי של כולסטרול עלול 
להסב נזק לגוף , אמרה . הערך הנמוך בגוף צריך להיות בין 051 ל061 מיליגרם 
לליטר דם והערך הגבוה 002 , ועד 022 בגיל מבוגר . לדברי רז , אין להסתפק 
בתוצאות בדיקת הכולסטרול הכללית ויש לדרוש בדיקות מפורטות שלו . 
