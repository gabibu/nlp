לפני כמה שבועות לא חדלו מכונות הצילום והפקסימיליה לעבוד במשרדו של עורך - 
הדין חיים שטנגר מתל - אביב . הסיבה : שטגנר הצליח לשכנע את בית - המשפט 
המחוזי בתל - אביב , כי המסמכים שצירף בנק דיסקונט לתביעה נגד לקוח היו 
חסרים ומעורפלים . הבנק תבע את הלקוח של שטנגר בסדר - דין מקוצר ( תביעה 
בסדר - דין מקוצר היא תביעה על סכום קצוב הנתמכת בראיה בכתב ) . השופטת 
ורדה אלשייך קיבלה את טענותיו של עורך - הדין שטנגר וקבעה , כי אין התביעה 
ראויה להידון בסדר - דין מקוצר . מהחלטתה של השופטת עולה כי לא ברור איך 
הגיע הבנק לסכום החוב , לרבות חישובי הריבית . לעשרות עורכי - דין היו סיבות 
טובות לפנות לשטנגר , מפני שחלק גדול מהתביעות האזרחיות המוגשות בימים אלה 
לבית - המשפט , בסדר - דין מקוצר , הן של בנקים נגד לקוחותיהם . קרוב 
לוודאי שאותם עורכי - דין ניסו לעשות שימוש בהחלטתה של השופטת אלשייך . קיימת 
חשיבות גדולה להפיכתה של תביעה בסדר - דין מקוצר לתביעה רגילה , מפני שזמן 
בירורה של תביעה רגילה בבית - המשפט עלול להימשך שלושארבע שנים . עד אז 
ייאות אולי הבנק להתפשר , או שיקרה משהו אחר לטובת הלקוח - הנתבע . ריבוי 
התביעות של הבנקים נגד לקוחות העלה באחרונה את הביקוש לשירותיהם של מומחים 
למיניהם , כמו כלכלנים וחשבונאים , שבעזרתם מנסים הלקוחות להתגונן ולהוכיח 
שהבנק גבה מהם כספים שלא כדין . הכלכלן אבנר שור , מחברת גלאור פום בע"ם , 
הוא אחד מהם . באחרונה הגיש שור לבית - המשפט המחוזי בתל - אביב חוות - 
דעת מטעם לקוח . הלקוח , איש העסקים עמוס ברנס מהרצליה , נתבע על - ידי 
בנק איגוד בסדר - דין מקוצר לשלם לבנק איגוד 671 אלף ש"ח . טענתו העיקרית 
של ברנס היתה , שהבנק כפה עליו רכישת תוכניות חיסכון ופק"מים כתנאי למתן 
אשראי נוסף . באשר לטענה זו מסר שור חוות - דעת ותצהיר לבית - המשפט . 
שור קבע , כי בכל מקרה חייב הלקוח לבנק סכום של 66 אלף ש"ח . ניתן פסק - 
דין חלקי , שבו חויב ברנס בסכום זה . השאלה שהצריכה הכרעה היתה : האם 
זכאי המבקש רשות להתגונן בגין יתרת הסכום . פרקליט הבנק , עורך - הדין 
אורי גאון , תקף את חוות - דעתו של המומחה בטענה שהיא סתמית לחלוטין ואינה 
כוללת פירוט . השופט אמנון הומינר אימץ את טענותיו של פרקליט הבנק , ומתח 
ביקורת חריפה על המומחה . וכך כתב : " טענת כפייה , דומה לטענה של תרמית 
או זדון , אשר הטוען אותה חייב להיכנס לפרטי ההגנה תוך מתן פרטים מלאים 
ומפורטים על נסיבות הכפייה : תנאי הכפייה ומתי אירעה ? בענייננו היה חייב 
המבקש ( הלקוח ) , לכל הפחות , לפרט בתצהיר את הפרטים הבאים שהינם פרטים 
מינימליים , לתמיכה בטענה הנ"ל : ראשית , גובה החוב שהיה בחשבון נשוא 
התובענה בעת פתיחת חשבונות החיסכון ; סכום האשראי או ההלוואה שהוא ביקש 
מהבנק . טיעונו של המבקש כי הבנק כפה עליו רכישת תוכניות חיסכון הוא אמנם 
טיעון מרשים , אולם מעבר לזאת הוא טיעון סתמי . אין די בשימוש במלה כפייה 
כדי שבאופן אוטומטי תינתן לנתבע רשות להתגונן " . השופט מוצא מקום למתוח ביקורת 
על הכלכלן גם באשר לחובתו לנהוג בניקיון כפיים . השופט מסכים לטענתו של 
עורך - הדין גאון , כי מאחר ששלוש תוכניות החיסכון נפתחו בחשבון אחר ודאי 
שהן לא יכלו להוות תנאי למתן האשראי וגם לא יכלו לצבור ריבית בחשבון הבנק 
נשוא התובענה ( הכוונה לחשבון העסקי של הנתבע ) . במסקנתו כתב השופט הומינר , 
כי " לאור כל האמור לעיל באשר לאופן עריכת חישובי הכלכלן , ומנשסתרו מניה 
וביה כל חישוביו לגבי תוכניות החיסכון , הרי תצהירו , על חישוביו , אין 
להם שום נפקות והוא הפך להיות תצהיר סתמי שאינו מבוסס על חישוב חשבונאי כלשהו " . 
