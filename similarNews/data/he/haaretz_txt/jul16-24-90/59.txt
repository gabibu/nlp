ניו - יורק ( מיוחד ל"הארץ " ) . מזכ"ל האו"ם פרז דה - קוויאר מתנגד לכינוסה 
של מועצת הביטחון לדיון מיוחד בתוצאות שליחותו של סגן המזכ"ל , זאן קלוד , 
איימה בשטחים . כמה מדינות מהעולם השלישי פתחו בגישושים לגיבוש תמיכה לכינוס 
המועצה , אך מקורות במרכז האו"ם אמרו אמש ל"הארץ " , כי המזכ"ל הבהיר את 
התנגדותו לכינוס המועצה . לדברי מקורות אלה , המזכ"ל מסווג את ביקורו של 
איימה כשליחות מטעמו , וכצעד אחד משורה של אמצעים , שמטרתם לשפר את המצב 
בשטחים ולקדם את תהליך השלום . הוא אינו מעוניין להפוך את דיווחו של איימה 
נושא לדיון וויכוח במועצת הביטחון . לדברי מקור דיפלומטי בכיר , המזכ"ל 
סבור , כי דיון במועצה בתוצאות ביקור איימה , לא יתרום מאומה ועלול רק 
להסלים את האווירה בשטחים . המזכ"ל גם דחה בתקיפות את בקשתן של כמה מדינות 
לפרסם בכתב , כמסמך או"ם , את הדו"ח ששמע בעל - פה מפי איימה , כאשר נפגשו 
השניים בזנווה . המזכ"ל דיווח בסוף שבוע שעבר לחברי מועצת הבטחון על הממצאים 
שהביא עמו איימה , אך צויין כי דיווחו נעשה במובלע , במסגרת התייעצויות 
בלתי רשמיות , שכללו נושאים נוספים ודו " חות על התקדמות המגעים בין איראן 
לעיראק והמצב בסהרה . המזכ"ל אמר לחברות המועצה , כי על סמך הדיווח של איימה 
" המצב בשטחים די מדכא " , אך בה - בעת שיבח את ממשלת ישראל על יחסה לאיימה , 
ועל כך שאפשרה לו למלא את שליחותו במלואה ולא הציבה שום מכשולים בעבודתו . 
המזכ"ל גם הזכיר את הצעדים שנוקטת ישראל להרגעת המצב בשטחים . דיפלומט ישראלי 
בכיר באו"ם אמר , כי התבטאות המזכ"ל שהדו"ח די מדכא , לא מצביעה על כך , 
שדיווחו של איימה הוא אנטי - ישראלי . הערכה שהובעה אתמול על - ידי משקיפים 
במרכז האו"ם היא , שבשלב זה לא ינקטו הערבים יוזמה לכינוס מועצת הביטחון , 
וימתינו לתוצאות הפגישה המתוכננת בין שר החוץ דוד לוי למזכיר המדינה גימס 
בייקר . 
