הממונה על ההגבלים העסקים במשרד התעשייה והמסחר , זאב גלמור , אישר את 
מכירתה של חברת הביטוח " שמשון " מקרן ההשקעות של חברת העובדים , לחברת 
הביטוח " מגדל " . לאחר אישור זה ואישור קודם של המפקח על הביטוח , גד 
ארבל , הושלמה העסקה למכירת חברת " שמשון " . עם קבלת האישורים עברו אתמול 
מניות " שמשון " ל"מגדל " , שהתחייבה לשלם עבורן 43 מיליון שקל . 51 מיליון 
שקל שולמו אתמול , ועוד 91 מיליון שקל ישולמו בשבוע הבא ב22 ביולי . עם 
השלמת העסקה , נבחר שלמה גרופמן , מנכ"ל חברת אפריקה ישראל , ליו"ר מועצת 
המנהלים של שמשון , במקומו של אליהו בן עמרם מבכירי בנק הפועלים . גרופמן 
מכהן כעת כיו"ר מועצת המנהלים של חברת " מגדל " , הנמנית עם קבוצת בנק לאומי . 
נמסר ש"שמשון " תופעל כחברה עצמאית במסגרת קבוצת " מגדל " כמו חברות 
הבנות האחרות " מעוז " ו"סלע " , ותפעיל שירותי ביטוח - חיים וביטוח - 
כללי . 
