פאריס ( ע"ר ) . צרפת פתחה בארגון מחדש של כל אמצעי הביטחון בשגרירויותיה , 
לאחר גילוי רשת להברחת נשק בנציגותה בביירות . שוטרים של יחידת העילית המגינה 
על השגרירות ועל דיפלומטים צרפתים בלבנון , חשודים כי קנו נשק מוזל מאנשי 
מיליציות , וסיפקו אותו לעולם התחתון בצרפת . המפקד הנוכחי של כוח זה , 
הבריגדיר זאן - קלוד לאבורדט , 84 , החשוד כי עמד במרכז סחר הנשק , נחקר 
אתמול על ידי שופט במארסיי , יחד עם שני אנשי משטרה אחרים שהוחזרו משגרירות 
צרפת בוואשינגטון . כן נעצר מדריך - ירי בבית הספר של המשטרה בוואנסן , 
מוריס אונו . עדיין לא הוגשו כתבי אישום בפרשה זו . שר הפנים פייר 
זוקס אמר בראיון ברדיו , כי יהיה חסר רחמים כלפי אנשים שיורשעו , והגדיר 
את השערורייה ככתם כבד על תדמית המשטרה הצרפתית . 
