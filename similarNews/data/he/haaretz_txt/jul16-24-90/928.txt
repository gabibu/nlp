רבת עמון ( ע"ר ) . סיור של צבא ירדן נתקל שלשום בחולייה מזויינת בת 
ארבעה חברים , שניסתה לחצות את הגבול מסוריה לירדן . דובר ממשלתי ברבת עמון 
מסר , כי אנשי החולייה השתייכו לחזית העממית לשחרור פלשתין , שבראשותו 
של גורג חבש . אנשי החולייה היו מצויידים ברובי קלצניקוב ובאקדחים עם משתיקי 
קול . הדובר לא ציין בהודעתו אם היו גם נפגעים בצד הירדני . מלשון ההודעה 
לא ברור עם מטרת החוליה היתה לחצות את הגבול לישראל או שהם ביקשו לבצע פיגוע 
בירדן . החזית העממית לשחרור פלשתין , החברה באש"ף , היתה בעבר אוייבת 
מושבעת של ירדן , אך עתה היא משתפת פעולה עם הממלכה ומתכוונת להקים בה סניף 
כאשר ירדן תתיר פעילות של מפלגות , פעילות האסורה מאז 7591 . המפלגה 
תהיה סניף ירדני לארגונו של גורג חבש . בבחירות שנערכו בירדן בנובמבר אשתקד 
זכה חבר החזית העממית דיב מארגי במושב בפרלמנט הירדני . מארגי הוא גם חבר 
בוועדה בת 06 חברים המנסחת עתה אמנה לאומית , העשויה להוביל למשטר פוליטי 
רב - מפלגתי בירדן . 
