( ע ) . חסרי הדיור במאהל ביישוב אליכין שליד חדרה מתכוונים לעזוב בקרוב 
את האוהלים , להתנחל בקרקעות היישוב ולהקים שם בתים , אם לא ייענו דרישותיהם . 
עוזי גמליאל , נציג חסרי הדיור , אמר לכתב עתי"ם : " שוחחנו עם אנשי 
הוועדה הקרואה באליכין . הם הבטיחו לנו להביא את הבעיה בפני הגורמים האחראים . 
הבהרנו שנמאס לנו מהבטחות ואנו רוצים קבלות " . גמליאל טוען שהוועדה הקרואה 
אינה מפשירה אדמות לבנייה עבור הזוגות הצעירים באליכין , הנאלצים להתגורר 
עם הוריהם . לדבריו , הבעיה באליכין היא בירוקרטית , ובהחלטה אחת אפשר 
לפתור אותה . " אנו הראשונים שיכולים לפרק את המאהל . צריך רק להחליט 
ולחלק את הקרקעות בהגרלה , כדי שנוכל להתחיל לבנות . החברה פה מוכנים עם 
תוכניות של מהנדסים וחומרי - בניין . גם מועצת עמק - חפר הבטיחה לתת את 
הסיוע מבחינתה , כדי שנוכל להקים לנו בתים " , אמר גמליאל . בינתיים נמצאים 
ברחבת בניין המועצה המקומית 21 אוהלים ובהם כ03 משפחות המחכות לפתרון . 
