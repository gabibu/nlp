במשרד התעשייה והמסחר מגבשים הערכות לגבי השלכות האיחוד המוניטרי בגרמניה . 
כך אמר אתמול זוהר פרי , ראש המינהל לסחר - חוץ במשרד התעשייה והמסחר . 
הנספחים המסחריים של ישראל בגרמניה ובבריסל העבירו למינהל מידע , המאפשר 
הערכת מצב והיערכות בעקבות השינויים שחלו בשוק הגרמני . פרי מסביר , כי 
לפי הערכה , סחורות תעשייתיות שיגיעו ישירות מישראל למזרח - גרמניה לא יזכו 
בפטור ממכס , היות שאין עדיין הסדרים לגבי הנעשה בגבולות מזרח - גרמניה . 
באשר למוצרים חקלאים , מתברר שהסדרי התנועה החופשית עדיין לא חלים עליהם , 
ולכן יידרש רשיון יבוא מיוחד למזרח - גרמניה , אותו אפשר יהיה לקבל במשרד 
החקלאות המזרח - גרמני . רשיונות היבוא יהיו כפופים למגבלות כמותיות , 
במטרה להגן על היצור המקומי . לטענת פרי , במסגרת ההסדרים מתבטלות הגבלות 
שונות שחלו על מזרח - גרמניה בשווקי מדינות השוק . לכן יש לצפות , שבצד 
הרחבת השוק העומד בפני היצוא הישראלי , תגבר גם התחרות מצד סחורות שונות 
ממזרח - גרמניה בשוק האירופי . פרי אומר , כי בטווח הקצר סביר שהגידול 
ביצוא למזרח - גרמניה יתרחש דווקא בענפים המסורתיים טקסטיל , מזון , פלסטיקה 
וכו וזאת דרך צינורות השיווק הקיימים במערב - גרמניה , אשר התרחבו מזרחה . 
בטווח הבינוני צפוי גידול ביצוא כלי - חיתוך , כלי - עבודה , מכשירים 
פשוטים , תוכנה , תקשורות בין מחשבים וכו . יצוא מוצרים מתוחכמים וטכנולוגיות 
יתרחש רק בשלב רחוק יותר . מומלץ ליצואנים הישראלים להיזהר בעסקות שיתוף 
פעולה ישירות , היות שיש לצפות שמספר רב של מפעלים לא יעילים לא יעמדו בתחרות 
ויאלצו להיסגר . בשלב הנוכחי ברור שעסקות במטבע גרמני עדיפות על עסקות בארטר 
מהטיפוס המקביל עם שאר מזרח - אירופה , אך מומלץ לסגור עסקות עם בנקים מערב - 
גרמנים , להם סניפים במזרח . 
