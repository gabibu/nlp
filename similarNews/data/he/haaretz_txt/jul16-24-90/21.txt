סעודיה תודיע השבוע על הכרתה בסין העממית ובין שתי המדינות ייכונו יחסים 
דיפלומטיים מלאים זאת מוסר השבועון " ניוזוויק " בגליונו המופיע היום . 
מאז שנות ה03 לא הכירה סעודיה בשום מדינה קומוניסטית . העיתון אומר , 
כי הסכם על ההכרה וכינון יחסים דיפלומטים הושג בפקין בראשית החודש על ידי 
שגריר סעודיה בוואשינגטון , הנסיך באנדר סולטאן . לפני שנתיים היה זה הנסיך 
באנדר שנשא ונתן עם הסינים בדבר רכישת טילים . מקור קרוב לבית המלוכה הסעודי 
אמר , כי ההכרה בסין העממית " היא צעד המשקף הסתגלות לעולם שאחרי המלחמה 
הקרה " . הסעודים רנאים בסין העממית שוק למוצרי נפט ובה בעת מגלים עניין 
במיעוט האיסלאמי בסין . ה"ניו - יורק טיימס " מסר אתמול , כי משרד החוץ 
של סין דיווח על ביקורו של הנסיך באנדר דבר העשוי להוביל להודעה על חידוש 
היחסים בין שתי המדינות , שלהערכת העיתון ייכונו בתוך חודשים אחדים . העתון 
מציין כי כינון יחסים דיפלומטים בין סעודיה לסין העממית מהווה מהלומה פוליטית 
קשה לטייוואן , המייחסת חשיבות רבה ליחסיה עם סעודיה . כפי הנראה , תדרוש 
סין העממית מסעודיה לנתק את יחסיה הדיפלומטיים עם טייוואן דרישה שמציבה 
סין בפני כל מדינה עמה היא קושרת יחסים דיפלומטיים . סין משקיעה באחרונה 
מאמצים לשיפור יחסיה עם מדינות העולם השלישי במטרה להחלץ מהבדידות הדיפלומטית 
ומהסנקציות של מדינות מערביות לאחר דיכוי מרד הסטודנטים . בשבוע שעבר הודיעה 
סין כי תחדש את יחסיה עם אינדונזיה וכן צפויה הודעה על חידוש היחסים עם סינגפור . 
