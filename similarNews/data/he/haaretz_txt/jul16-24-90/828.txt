צרפת תסייע לישראל בתחום התעופה , במסגרת איחוד מדינות השוק האירופי המשותף 
לקראת 39 . ראש מינהל התעופה האזרחית של צרפת , דניאל טננבאום , סיים 
בסוף השבוע ביקור רשמי בארץ במהלכו נפגש עם שר התחבורה , משה קצב . נושאים 
אחרים לשיתוף פעולה בין שתי המדינות , שסוכמו בשיחות העבודה עם נציגי מינהל 
התעופה האזרחית , רשות שדות התעופה והתע"א , היו כושר אווירי ורישוי של 
מוצרים ע"י התעשייה האווירית של ישראל ומפעלים אחרים בארץ . ראש מינהל התעופה 
האזרחית של צרפת , שהוא גם נשיא ארגון התעופה של אירופה , הבטיח לסייע 
לישראל לקבל מעמד מיוחד בארגון . כמו כן , התחייב האורח מצרפת לפעול למען 
צירופה של ישראל למסגרת הארגון האירופי לפיקוח אווירי . 
