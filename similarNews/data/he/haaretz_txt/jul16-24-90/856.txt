( ע ) . פרקליטות מחוז הדרום הגישה אתמול בבית המשפט המחוזי בבאר שבע 
כתב אישום נגד תושב אשדוד שתקף את בנו בסכין וגרם לו חבלות חמורות . התביעה 
ביקשה מבית המשפט לצוות על הארכת מעצרו של הנאשם , בן 15 , עד לסיום ההליכים 
המשפטיים נגדו , כיוון שיש נגדו תשעה אישומים פליליים על עבירות אלימות . 
לבקשת הנאשם , הורה השופט ידין טימור למנות לו סניגור , וקבע דיון בבקשת 
המעצר לעוד שבוע , במעמד הסניגור . עד אז יישאר הנאשם במעצר . בסוף השבוע 
שעבר הואשמה , בבית המשפט המחוזי בבאר - שבע , אם לשני ילדים בתקיפה חבלנית 
והתעללות ממושכת בבנה הפעוט . בכתב האישום שהוגש נגד האשה , בת 62 מקרית - 
מלאכי נטען , כי היכתה את הילד בכל חלקי גופו במקל , בחובט שטיחים , בחגורות 
ובנעלים וגרמה לו לחבלות . לפני כשבועיים גרמה לו כווייה חמורה ביד שמאל , 
כשהצמידה לידו סכין מלובנת . יומיים לאחר מכן נעצרה . " אלימות ואכזריות 
כלפי קטין מהווה כשלעצמה נימוק למעצר " , טענה נציגת התביעה , כשביקשה 
מבית המשפט לעצור את האם עד לסיום משפטה . לבקשת הנאשמת , הורה השופט אהרון 
טומשוף למנות לה סניגור , וקבע את הדיון בבקשת המעצר למחר . 
