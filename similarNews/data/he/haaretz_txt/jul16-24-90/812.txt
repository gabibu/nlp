מחריף המשבר בין כוויית לעיראק . דובר רשמי של עיראק האשים אמש את כוויית 
בעירוב גורמים זרים בסכסוך . הוא טען כי כוויית פנתה לאו"ם כדי שיתערב בפתרון 
הסכסוך , ובכך למעשה ויתרה על האפשרות שהסכסוך ייפתר במסגרת פנים - ערבית . 
הסכסוך פרץ לאחר ששר החוץ העיראקי , טארק עזיז טען , כי כוויית גנבה מעיראק 
נפט בשווי 4 . 2 מיליארד דולר , וכי בנתה מתקנים צבאיים על אדמת עיראק . 
נשיא עיראק האשים את כוויית ואת איחוד האמירויות הערביות כי הציפו את שוקי 
הנפט בעולם וגרמו לירידת מחירים של 03 אחוז . המשבר סביב שאיבת בארות נפט 
החריף גם בשל האשמותיה של עיראק כלפי איחוד האמירויות . בגדאד טענה כי מדינה 
זו שאבה נפט משדות עיראקיים . במסמך שנשלח למטה הליגה הערבית בתוניס הכחיש 
איחוד האמירויות את הטענות . אתמול טלפנו המלך חוסיין ונשיא תימן לנשיא סדאם 
חוסיין כדי לשמוע ממנו עדכון על המשבר . סדאם מצדו שוחח בטלפון עם נשיא 
מצרים חוסני מובארק ודיווח לו כי בכוונתו לשלוח לקהיר את שר החוץ שלו . מזכיר 
הליגה הערבית שאזלי קלייבי נמצא גם הוא בתמונת התיווך . לאחר שניהל שיחות 
בכוויית בא קלייבי לבגדאד . במאמץ הערבי לפתרון הסכסוך מששתפת גם ערב הסעודית . 
שר החוץ הסעודי סעוד איבן - פייסל הגיע אתמול במפתיע לעיראק ונועד עם ההנהגה 
לשיחות חשאיות . מומחים מדיניים באזור אומרים , כי מעטים הסיכויים למלחמה 
בין כוויית לעיראק . מומחים אלה סבורים שבגדאד מנסה להפעיל לחץ על מדינות 
המפרץ הקטנות , שלא לעבור את מכסת הנפט שהוקצתה להם בידי אופ"ק . במכתבו 
למזכ"ל הליגה הערבית שאדלי קלייבי טען שר החוץ העיראקי , טארק עזיז , כי 
כוויית ואיחוד האמירויות פועלות בעקביות להחלשת עיראק . בהמשך גולל עזיז 
את המחלוקת בין עיראק וכוויית בעניין קביעת הגבול . " המגעים שנערכו בשנות 
ה06 וה07 לא הניבו פתרון בין שני הצדדים , עד שפרצה מלחמת עיראק - איראן " . 
לטענתו , " ניצלה ממשלת כוויית את מלחמת איראן - עיראק כדי להגביר את 
קצב הזחילה ההדרגתית המתוכננת לעבר אדמת עיראק . היא החלה להקים מתקנים 
צבאיים , תחנות משמר , מתקני נפט וחוות על אדמת עיראק . " אנו עברנו על 
כל זה בשתיקה והסתפקנו ברמזים בלבד , בתקווה שיהיה די בכך במסגרת מושגי 
האחווה , אשר האמנו כי כולם מאמינים בהם . אולם צעדים אלה נמשכו בשיטות 
נוכלות ובהתמדה , המעידה על כוונה ותכנון מראש . " בפסגת אלגיר ב - 88 
הודענו לצד הכווייתי על רצוננו לפתור את הבעיה הזאת . אולם , היינו עדים 
להיסוסים והתמהמהויות מכוונים מצדם . במקביל המשיכו הכווייתים להקים מתקני 
נפט , מתקנים צבאיים , תחנות משמר וחוות על אדמת עיראק . " לפני כמה חודשים 
החלו ממשלות כוויית ואיחוד האמירויות הערביות לבצע פעולה מתוכננת , שנועדה 
להציף את שוק הנפט בתפוקת נפט עודפת , מעבר למכסה שנקבעה להן באופ"ק . 
מדיניות זו , הביאה להתמוטטות מחיר המינימום הצנוע , עליו הוסכם באופ"ק 
לאחרונה , בסך 81 דולר לחבית , והמחיר הגיע ל11 , 31 דולר לחבית " טען 
עזיז במכתבו . . 
