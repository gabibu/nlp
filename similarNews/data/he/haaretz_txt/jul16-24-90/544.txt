בשבוע שעבר פלשו סוכני ביטחון קובנים לתוך בניין שגרירות ספרד בהוואנה , 
במרדף אחרי " מתנגד המשטר " , שביקש להצטרף לשלושה אחרים שכבר קיבלו 
מקלט מדיני במקום . עיתונאים בכל העולם מיהרו להשוות את ההתרחשויות בקובה 
עם אלה שהיו באלבניה בזמן האחרון . מצביעים על כך , שלפני התקרית בשגרירות 
ספרד גברה המתיחות הדיפלומטית בין קובה לצכוסלובקיה , שהעניקה מקלט מדיני 
ל71 אזרחים קובנים בשגרירותה בהוואנה . נשאלת השאלה , אם התהליכים שהתרחשו 
באירופה המזרחית בשנה האחרונה חוזרים על עצמם במעוז הקומוניסטי בקריבי , 
ואם לפנינו תמונה נוספת של משטר קומוניסטי המתפורר מבפנים . . קובה קשורה 
כלכלית לבריה"ם ולמדינות מזרח אירופה מאז תחילת שנות ה06 . כ%07 מכלל היבוא 
לקובה מקורו בבריה"ם , ואחריה , לפי הסדר , היא מייבאת מגרמניה המזרחית , 
מצכוסלובקיה , מבולגריה , מרומניה ורק במקום השישי עומדת מדינה מערבית 
ספרד , המספקת לקובה כ%5 . 2 מכלל הייבוא . התמונה דומה בתחום הייצוא : 
קובה מספקת תוצרת סוכר , טבק ופרי הדר בעיקר לבריה"ם ( % 08 מכלל הייצוא ) 
, ואחריה מייצאת לגרמניה המזרחית , לבולגריה , לצכוסלובקיה , לסין 
העממית ובמקום השישי שוב ספרד , הקונה כ%5 . 1 מהייצוא הקובני . לתמונה 
זו יש לצרף את העובדה , שקובה נהנית מסיוע סובייטי בסך כ5 מיליארד דולר 
לשנה , וחובה לברית - המועצות מסתכם ב42 מיליארד דולר בערך . הקשיים הכלכליים 
בברית - המועצות ובארצות אירופה המזרחית , בנסיוניותיהן לעבור לכלכלת 
שוק חופשי , נותנים את אותותיהם גם בקובה . מינואר השנה הועלו שם המחירים 
של מוצרי המזון הבסיסיים ( מחיר הלחם עלה ב%52 וביצים ב%05 ) והונהג , 
לראשונה זה עשרים שנה , קיצוב . קובה ובריה"ם חתומות על הסכם שיתוף פעולה 
כלכלי לשנת 0991 , בהיקף של 7 . 41 מיליארד דולר , הכולל סעיפי מסחר וסיוע . 
אך הסובייטים כבר הודיעו , שלקראת 1991 יהיו מוכנים לדון בהסכם לשנתיים 
בלבד , שיושתת על יסודות כלכליים מציאותיים יותר מהסכמי החומש הקודמים . 
יהיה על קובה להתמודד עם בעיה כלכלית - פוליטית לא פשוטה . תלותה בבריה"ם 
ובגוש המזרחי מכאן , ושינוי תנאי הסחר והסיוע מכאן , עשויים לגרום שינויים 
כלכליים מבניים במדינה , ששליטיה מתנגדים להם אידיאולוגית . קאסטרו ידוע 
כתומך בקו השמרני של המפלגה הקומוניסטית הסובייטית וכמתנגד אידיאולוגי לכל 
צורה של קפיטליזם . אחיזתו בתפיסה המרקסיסטית - לניניסטית מזינה את טענותיהם 
של חוגי הימין בארצות - הברית , הרואים בו לא רק אויב קרוב ומסוכן , אלא 
גם אויב חסר יכולת שינוי , דבר המעמיד את קאסטרו בקטגוריה אחרת מזו שבה 
עומד היום גורבצוב . היריבות בין ארצות - הברית לקובה , בעלת היסטוריה של 
שלושה עשורים , ידעה כמה וכמה שיאים אלימים : במפרץ החזירים ב1691 , 
במשבר הטילים ב2691 , בסיוע שקובה העניקה לתנועות השמאל המהפכני לאורכה 
ולרוחבה של אמריקה הלטינית בשנות ה06 וה07 , בתמיכתה של קובה במשטר הסנדיניסטי 
בניקרגואה ובהשתתפות צבאית קובנית במלחמות באנגולה ובאתיופיה בשנות ה08 . 
החל מינואר 6691 הפעילה ארה"ב חרם כלכלי ופוליטי נגד קובה , לאחר שקובה 
הלאימה את החברות האמריקאיות הגדולות שפעלו בתחומה . מעבר לכל מניע אידיאולוגי , 
אין ספק שחרם זה קירב את קובה לגוש המזרחי וסייע להעמקת תלותה בבריה"ם . 
ארה"ב מנסה בעקביות , מאז 1691 , לחסום את דרכה של קובה בכל תחום אפשרי . 
מבחינת ארה"ב , קובה היתה תמיד סכנה אסטרטגית , בגלל קרבתה הגיאוגפית , 
אך יותר מזה היא רואה בה סכנה מדינית , בהיותה דוגמה ומופת ליתר ארצות 
אמריקה הלטינית , כמדינה שהתמודדה בהצלחה בבעיות יסודיות של חוסר שוויון 
חברתי - כלכלי . הפרק האחרון במלחמה הקרה בין ארה"ב לקובה מתנהל זה שנים 
מעל גלי האתר . מאז 5891 ארה"ב מפעילה את " רדיו מרטי " תחנה - בת של 
קול אמריקה , המשדרת מסר אנטי - קומוניסטי בספרדית למאזינים בקובה . מאז 
סוף מרס השנה החלה תחנת קול אמריקה להפעיל גם את טלה - מרטי . קאסטרו 
הגיב מיד : עשר דקות לאחר תחילת השידור בטלוויזיה גרם שיבוש אלקטרוני בשידורי 
טלה - מרטי . קובה החלה לשבש גם את שידורי רדיו מרטי . השידורים האמריקאיים 
מתפרשים בקובה כמלחמה פסיכולוגית וכחלק מהכנותיה של ארה"ב לתקוף את קובה 
ולהפיל את המשטר המהפכני . התמרונים הצבאיים - ימיים של ארה"ב סביב קובה , 
נוכחותה בבסיס גאנטאנאם על אדמת האי ותקרית האונייה " הרמן " , שנחכרה 
מחברה פנמית על ידי שלטונות קובה ושיורטה במפרץ מקסיקו , ב03 בינואר השנה , 
על ידי ספינת משמר של ארה"ב , מרכיבים תמונה של איבה וחוסר אמון הדדיים . 
מאבקה של קובה נגד ארצות - הברית לובש פן אידיאולוגי קומוניסטי , המתנגד 
לקפיטליזם הצפון - אמריקאי , אך גם פן לאומי , המתנגד לאימפריאליזם של 
ארצות - הברית , הכלכלי ובעיקר הפוליטי , כלפי קובה וכלפי אמריקה הלטינית 
בכלל . פידל קאסטרו מדבר תכופות על הריבונות הלאומית והמולדת הקובנית . 
אם במזרח אירופה יש היבט לאומי בדחיית הדגם הקומוניסטי , הנה בקובה האימפריאליזם 
המאיים הוא זה של ארה"ב , והגיבור הלאומי המשחרר הוא פידל קאסטרו הקומוניסט . 
רוב תושבי קובה של ימינו נולדו אחרי כניסתו של קסטרו להוואנה , בראש אנשי 
הגרילה , ב1 בינואר 9591 , וחונכו על ברכי המהפכה . קרבתה של ארה"ב פעלה 
פוליטית לשני הכיוונים : כמוקד משיכה למתנגדי המשטר , שהורשו לעזוב את 
קובה בשני גלים גדולים , בשנות ה06 ובתחילת שנות ה08 , אך גם כצל מאיים 
על קיומה הלאומי של קובה . מעשיה של ארה"ב בקובה ובאמריקה הלטינית בכלל , 
כגון הפלישה לרפובליקה הדומיניקנית , ההתערבות להפלת איינדה בצילה , הסיוע 
למשטרים רודניים , העניקו אמינות לטענות ההנהגה הקובנית בדבר כוונותיה 
העוינות של ארה"ב . קרבה זו , והיחס הדיאלקטי בין הפן הכלכלי והפן הלאומי 
של האידיאולוגיה המהפכנית הקובנית , מסבירים במידה מסוימת את היצמדותו של 
קאסטרו למודל סוציאליסטי אורתודוקסי , המאבד מתומכיו בחלקים אחרים של העולם . 
למהפכה בקובה מחיר , המתבטא בשלטון חד - מפלגתי וריכוזי , שאף על פי כן 
נהג אחרת מבריה"ם וממדינות מזרח אירופה ופתח את שערי האי להגירת מתנגדיו . 
ההגירה של מתנגדי המשטר יצרה מוקד התנגדות פעיל לקובה הקומוניסטית על אדמת 
ארה"ב , אך מבית העניקה מידה של הומוגניות אידיאולוגית לאוכלוסיית קובה . 
הומוגניות זו היתה נחוצה לצורך הפיכתה של קובה לחברה שוויונית יותר , הפותרת 
בעיות יסודיות , כגון תזונה , חינוך , דיור , תעסוקה , זיקנה , חינוך 
ועוד , בתנאים כלכליים קשים , על ידי דרישה מהציבור לנכונות להקרבה ויתור 
על האינטרס הפרטי המיידי . הבטחת הצרכים היסודיים , כפי שנעשתה בקובה , 
יכולה להיות בסיס להתקדמות בשני כיוונים , וכאן יש מכנה משותף עם מדינות 
מזרח אירופה : הכיוון הראשון מיוצג על ידי האליטות האינטלקטואליות , הדורשות 
דמוקרטיזציה , ואילו הכיוון השני מיוצג על ידי חלקים רחבים יותר של האוכלוסייה , 
הדורשים רווחה כלכלית דומה לזאת שבמערב המפותח . בעניין זה , פועלת על 
קובה תופעה דומה למה שהתרחש במדינות מסוימות במזרח אירופה : הצורך במטבע 
זר מביא את המשטר לניסיון לפתח את התיירות . וכשמפתחים תנאי רווחה ומגיעים 
התיירים מהמערב , שוב אין צורך בתעמולה האידיאולוגית של קול אמריקה . 
הסתירות נכנסו לתוך הבית בדרך הלגיטימית של מאבק כלכלי להקטנת התלות בגורמים 
זרים . פידל קאסטרו מתמודד במכלול הבעיות על ידי הדגשת האתוס המהפכני והלאומי 
הקובני , המוצא הד בתשתית חינוכית ותעמולתית בת שלושה עשורים . הוא מצביע 
על הישגיה של המהפכה הקובנית , על השוויון החברתי - הכלכלי , על בתי - 
החולים ובתי - הספר שבנתה , על מקומות העבודה ואפשרויות התרבות שהמדינה 
מעניקה לכל אוכלוסיה , על רמת הבריאות הגבוהה , על העדר בעיית סמים באי . 
כל אלה , אומר קאסטרו לקובנים בנאומיו הארוכים , עומדים בסתירה למצב 
ברוב מדינות אמריקה הלטינית , שלא עברו תהליך מהפכני דומה . קובה קטנה 
ליד ארצות - הברית גדולה לא יכולה להרשות לעצמה פרסטרויקה משלה כל עוד לא 
תכריז השכנה מצפון על הפשרה ביחסים כלפיה , וזה עדיין לא קרה . רבים בממסד 
הפוליטי של ארצות - הברית משוכנעים , שהמדיניות ההחלטית נגד הגוש הסובייטי 
היא שהביאה להתמוטטתו ומציעים להפעיל אותה נוסחה עד הסוף כלפי קובה . לטענתם 
של תומכי מדיניות היד החזקה , הקובעים את עמדותיה של ארצות - הברית באזור 
זה של העולם , שילוב של עוצמה כלכלית , פוליטית וצבאית יש בו כדי לגרום 
שינויים במיוחד באמריקה הלטינית . כדוגמה הם מביאים את ניקרגואה ופנמה . 
אך קובה שונה . לרשותה צבא מודרני , מצויד היטב , בעל ניסיון קרבי עשיר , 
שנרכש באנגולה ובאתיופיה , ובעל רמת חינוך ומוטיבציה גבוהה , שבראשו 
שר הכוחות המזוינים המהפכניים , הגנרל ראול קאטסרו , ואחיו פידל קסטרו 
כמפקד עליון . קובה שונה ממדינות מזרח אירופה גם בדמות מנהיגה . טענו , 
שקאסטרו הוא גיבור לאומי אמיתי . מעבר לכך , בכל שנות שלטונו היה קרוב 
לעם והוכיח רמה מוסרית אישית גבוהה . אך בראש ובראשונה קאסטרו הוא דמות 
פוליטית כריסמטית , המסוגלת להקרין מסר אידיאולוגי , הדורש מידה רבה של 
אלטרואיזם חברתי מן הקובנים . אין ספק , שהחודשים הקרובים יהיו מבחן לקובה 
של קאסטרו , אך הם גם מבחן לשני הגורמים העיקריים האחרים שבזירה . כבעלות 
העוצמה , יהיה על בריהם ועל ארה"ב לנקוט יוזמות שיאפשרו לקובה להתגבר על 
הדילמה האידיאולוגית - מעשית העומדת לפניה כיצד לערוך את השינויים הדרושים 
לייעול כלכלתה , בלא לפגוע בהישגים החיוביים של המהפכה . מה שנאמר על מקסיקו 
חל גם על קובה : " כה רחוקה מאלוהים , כה קרובה לארה"ב " . 
