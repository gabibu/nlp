גורמים כלכליים הזהירו אתמול , בעקבות הצעתו של בנק ישראל לעקר את מדד הדיור 
ממדד המחירים לצרכן , כי צעד זה יפגע באמינות בשוק ההון לגבי פדיונות של 
איגרות חוב . לטענתם , הדבר עלול להגדיל את עלות גיוס ההון לציבור ולעליית 
הריבית . הם הוסיפו , כי בהעדר מדד אמין לא ידוע לפי איזה ערך יפוצו המשקיעים 
באג"ח , והדבר ייצור אי - ודאות לגבי ערך האג"ח בעתיד . צעד כזה ישפיע 
על המחיר שבו יהיה הציבור מוכן לרכוש אג"ח חדשות . עקב אי - הוודאות ידרוש 
הציבור תשואה נוספת , ופירוש הדבר הוא שהממשלה תצטרך לגייס יותר עבור אותם 
סכומים שהיא מבקשת להנפיק , בשל הגידול בעלות הגיוס . 
