( ע ) . הסתירה שבין ההתחייבויות המשפטיות של ממשלת ישראל לבין חוסר היכולת 
לאכוף אותן בבתי המשפט , גוררת ביקורת נוקבת מצד הקהילייה הבין - לאומית 
טענו נציגי האגודה לזכויות האזרח בישראל , ח"ך אמנון רובינשטיין , פרוף 
יורם דינשטיין והשופט בדימוס עלי נתן , במסיבת עיתונאים שכינסו אתמול בבית 
אגרון בירושלים , לקראת הדיון בהצעת החוק לאישור אמנת זנווה הרביעית . רובינשטיין 
( שינוי ) יביא מחר לכנסת הצעת חוק לאישור אמנת זנווה הרביעית . האמנה 
דנה בהתנהגות מדינה בשטחים שנכבשו על ידה , ואומצה על ידי ממשלת ישראל ב1591 . 
מדיניותה המוצהרת של ישראל היא לקיים את עקרונותיה ההומניטריים של האמנה , 
אך מאחר שלא אושרה על ידי הכנסת , אין לה תוקף חוקי ויכולת אכיפה בבתי 
המשפט . הצעה לאשר אמנה זו גם בכנסת נדחתה בעבר על ידי ועדת השרים לעניני 
חקיקה . יוזמי מסיבת העיתונאים טוענים כי הדרך היחידה לפתרון סתירה זו ולמימוש 
זכויותיהם ההומניטריות של תושבי השטחים היא בהחלת הוראות אמנת זנווה כחלק 
מהמשפט הפנימי . הם מקווים שקבלתה תאפשר לבג"ץ לבחון את כשרות פעולות הממשלה 
בשטחים , לאור אמנת זנווה . רובינשטיין אמר כי הממשלה מצהירה , כלפי חוץ , 
על הכרתה " בחלקיה ההומניטריים " של אמנת זנווה , אך בבית המשפט , שם 
יש צורך לתת תוקף לאמנה היא מתכחשת לה . פרוף דינשטיין אמר כי הצעת החוק 
תאפשר לבית המשפט לפרש את אמנת זנווה בצורה הנכונה , בעוד שכיום הוא מנוע 
מלהתייחס אליה . " ישראל מסרבת לקבל כל פיקוח בין - לאומי , אז לכל הפחות 
צריך להיות פיקוח לאומי , באמצעות בג"ץ " , אמר . השופט בדימוס עלי נתן 
ציין שכיום ניתנת אמנם לתושבי השטחים הרשות לגשת לביהמ"ש , אך אין הם רשאים 
לעשות זאת " מכוח זכות מוכרת " או להסתמך על הוראות האמנה . בכך נגרעת , 
לדעתו , יכולת התערבותו של ביהמ"ש להושיט סעד לתושבי השטחים , אם מופרות 
נורמות הומניטריות בסיסיות על ידי הממשל הצבאי . אם יאושר החוק , יוכלו 
תושבי השטחים לשטח טיעוניהם בביהמ"ש בהתאם לכללי האמנה . אמצעים כגירושים 
המוניים , הריסת בתים , אחזקת אנשים מחוץ לתחום השיפוט וענישה קולקטיווית , 
לא יעמדו ככל הנראה במבחן בג"ץ , אם תתקבל הצעת החוק . רובינשטיין מאמין 
שהצעתו תתקבל אם יחליט המערך לתמוך בה . 
