בודפשט ( מיוחד ל"הארץ " ) . דיווח מפורט ראשון על האירועים ברובע הדיפלומטי 
בטיראנה בשבוע שעבר נמסר אתמול על - ידי עיתונאי הונגרי , שבאופן רשמי שהה 
באלבניה כתייר . העיתונאי , ארווין רטי , כותב כי מזל גדול הוא שהגשם הקיצי 
החזק , שפקד את טיראנה , החל לרדת כארבע שעות לאחר שהפליטים האלבניים , 
שהצטופפו בשגרירויות , הועלו על סיפונה של ספינה איטלקית . הצפיפות בשגרירויות , 
במיוחד המערב - גרמנית , היתה כה גדולה , והתנאים ההיגייניים היו כה קשים , 
שאילו החל הגשם יורד בשעה שהפליטים היו בשגרירות , בלי ספק היו פורצות 
מגפות . השלטונות האלבניים הגדילו פי - חמישה את אספקת המזון לשגרירויות , 
אך גם זה היה רחוק מלספק את הצרכים . המערב - גרמנים גילו תושייה וקנו 
מאיכרים פרטיים שתי פרות אולם לא היה להם במה להאכילן . אנשי השגרירות 
הצכוסלובקית חשו לעזרת המערב - גרמנים והעבירו את הפרות אליהם , שם שימש 
להן הדשא כמרעה עד לשחיטתן . בבשר הפרות התחלקו בצורה סולידארית כל השגרירויות , 
שפליטים חדרו אליהן . ואולם מציין העיתונאי ההונגרי חלק גדול מן הבשר 
התקלקל , שכן האלבנים לא ידעו להשתמש במקררים חשמליים שהועמדו לרשותם בשגרירויות . 
הם עמדו פעורי - פה גם לנוכח " חידושים " אחרים של הציביליזציה , כגון 
מפיות - נייר . כאשר ניתנו להם שקיות - תה , הם קרעו את השקיות ושפכו את 
התה לכוסות . מרבית הפליטים שהגיעו לשגרירות איטליה היו משכילים , שכן היא 
שוכנת בקרבת האוניברסיטה . האנשים שפלשו לשגרירויות אחרות היו ברובם צעירים 
חסרי השכלה ומקצוע , ובדרך - כלל גם מחוסרי - עבודה . רבים יצאו " אל 
העולם הרחב " בגופייה היחידה שעל גופם . דיפלומטים רבים שאלו את עצמם , 
מדוע החלה הפלישה לשגרירויות דווקא כאשר השלטונות האלבניים אישרו חוק , 
המעניק לאזרחי ארצם זכות לקבל דרכון ולצאת לחו"ל ? העיתונאי ההונגרי סבור 
כי הסיבה היא , כנראה , אי - האמון של האלבנים שהחוק אמנם יצא לפועל . 
מלבד זאת , תוקפו של חוק הדרכונים מוגבל על - ידי 71 סייגים המאפשרים לשלול 
את הדרכון , ביניהם גם סייגים " גמישים " , כגון " הסבת נזק לביטחון הפנים 
והחוץ של המדינה " . הגבלה אחרת היא מחיר הדרכון 003 לק בשעה שמשכורת חודשית 
ממוצעת היא 054005 לק . 
