( ע ) . לא ייתכן שנאשם יוחזק במעצר , רק בשל היותו תושב עזה כך קבע 
בית המשפט העליון , שציווה לשחרר בערבות את הצעיר מהשטחים , אשר הואשם 
בעבירות פריצה וגניבה בתל - אביב . תושב חאן - יונס , בן 81 , הואשם בבית 
המשפט לנוער בתל - אביב , בהתפרצות לבניין ובגניבת רכוש מתוכו . שופט הנוער 
החליט לעצרו עד תום ההליכים ונימק את החלטתו בחשש שהנאשם יימלט מאימת הדין , 
כשברשותו הרכוש הגנוב , הנאמד בעשרות אלפי שקלים , וכן בעובדה שהצעיר 
הוא תושב עזה . השופט הדגיש , כי ניסיונו מלמדו שקשה לאתר נאשמים הגרים 
בעזה , ולוודא את הופעתם בבית המשפט . הנאשם הגיש ערעור לבית המשפט המחוזי 
בתל - אביב , אולם לא נענה , ולכן הגיש ערר לבית המשפט העליון . בינתיים 
הוא הורשע בדין , על פי הודאתו , ובקרוב יקבע בית המשפט לנוער את גזר דינו . 
עובדה זו לא מנעה משופטי בית המשפט העליון , גבריאל בך , תיאודור אור 
ומיכאל בן - יאיר , מלקבל את הערר ולהורות על שחרורו של הצעיר בערבות . 
השופט בך , שכתב את פסק - הדין , ציין כי " מתעוררת כאן נקודה עקרונית , 
שמן הדין להכריע בה לטובת העורר " . לדבריו , למרות שהעבירה המיוחסת לצעיר 
היא רצינית , אין היא נכללת בין העבירות המצדיקות מעצר עד תום ההליכים , 
רק בגלל החומרה שבהן . לכן , מן הדין היה לדעתו , לשחרר את העורר בערבות , 
מה גם שמדובר בצעיר בן 81 , שאינו בעל עבר פלילי . לגבי הטענה כי יהיה 
קשה להבטיח את הופעתו של תושב חאן יונס בבית המשפט , הדגיש השופט בך : 
" אין אנו מטילים ספק בכך , כי הזמנת אנשים משטח חבל עזה עלולה להיות כרוכה 
בקשיים לוגיסטיים ומעשיים , אולם , בצדק מציין הסניגור , כי שיקול זה 
יכול וחייב להתבטא בקביעת גובה ותנאי הערבות . לא ייתכן , כי נאשם , שמבחינת 
יתר ההיבטים , זכאי היה להשתחרר בערבות , יוחזק במעצר אך ורק בשל היותו 
תושב חבל עזה או מקום אחר בשטחים . דבר זה נוגד את שיקולי הצדק הבסיסיים " . 
השופטים הורו על שחרורו של הצעיר בערבות של 02 אלף שקלים , והתנו את השחרור 
בהפקדת שתי ערבויות בטוחות של צד ג , על אותו סכום כל אחת . 
