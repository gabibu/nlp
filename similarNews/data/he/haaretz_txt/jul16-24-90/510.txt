חברת התעופה הלאומית של גרמניה המערבית לופטהנזה , תטוס לראשונה מאז תום 
מלחמת העולם השנייה לברלין , בחמישי באוגוסט . לסניף החברה בישראל הגיע 
אתמול דיווח לפיו שר התחבורה של גרמניה המערבית , פרידריך צימרמן , ביקש 
וקיבל מארבע המעצמות , אישור חד פעמי לבצע שתי טיסות למזרח ברלין , ומשם 
למינסק בברית - המועצות , כדי להטיס ילדים שנפגעו באסון צרנוביל . לדברי 
נציג חברת לופטהנזה בארץ , יצחק זרעוני , יוטסו הילדים מברית - המועצות 
חינם לנופש והבראה בגרמניה המערבית . הטיסה השנייה , לשדה התעופה שינפלד 
במזרח גרמניה ומשם למינסק , תתבצע לדבריו בשביעי באוגוסט . לדברי זרעוני , 
צופים בלופטהנזה , כי לקראת סוף השנה תקבל חברת התעופה אישור להפעלת טיסות 
סדירות לברלין המאוחדת . 
