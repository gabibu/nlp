קייפטאון ( ע"ר ) . משטרת דרום - אפריקה עצרה עשרות חברים של הקונגרס 
הלאומי האפריקאי שניסו לחדור למדינה באופן בלתי חוקי , במטרה לבצע התקפות 
אלימות . כך מסרו אתמול מקורות ביטחוניים . לדבריהם , רק במהלך השבועיים 
האחרונים נלכדו כלי נשק רבים , ביניהם טיל נ"ם אחד . מקור אחד ידע לספר , 
כי בסך הכל נעצרו באחרונה 98 מחברי הקונגרס . מקור נוסף אמר , כי ייתכן 
שהחדירות באות ביוזמת יסודות קומוניסטיים בקונגרס , הרוצים בכל יכולתם לשבש 
את תהליך הפשרה בין הארגון לבין ממשלת דרום אפריקה . הידיעה על המעצר פורסמה 
יומיים בלבד לאחר שראש - הממשלה , דה - קלרק ונלסון מנדלה הסכימו לחדש את 
השיחות בין הצדדים בחודש הבא . יוהנסבורג ( ע"ץ ) . שני עיתונים ביוהנסבורג 
טוענים , כי המשטרה הצליחה למנוע במעצרים אלה ניסיון התקוממות של הקונגרס 
הלאומי האפריקני . לדבריהם , הגיעו האנשים בעיקר מסוואזילנד , והספיקו 
להקים כ02 בסיסים בשטח דרום - אפריקה לפני מעצרים . ה"סאנדיי סטאר " טען , 
כי מטרת החדירות היתה להכין התקוממות מזוינת למקרה של כישלון השיחות בין 
הקונגרס הלאומי האפריקאי לממשלה . באופן רשמי הסכימה המשטרה להודות רק כי 
" בוצעו מעצרים " . בתשובה לשאלת ה"סנדיי טיימס " אמר נלסון מנדלה , כי 
הקונגרס הכריז בבירור לשקול את ביטולו של המאבק המזוין , רק לאחר שהממשלה 
תסיר את המכשולים האחרונים בדרך למגעים בין הצדדים . 
