שלוש חברות הדלק הוותיקות החליטו בסוף השבוע שעבר לבטל את עתירתן נגד משרד 
האנרגיה , בנוגע לקריטריונים להפעלת חברות דלק חדשות . בעתירה לבג"ץ טענו 
באי כוחן של חברות הדלק פז , דלק וסונול , כי הקריטריונים שנקבעו מפלים 
אותן לרעה ואינם מאפשרים תחרות הוגנת , וכי לחברות הדלק החדשות תהיה עדיפות 
לגביהם . בג"ץ הוציא צו על תנאי , וקבע כי חברות הדלק החדשות ימשיכו לפעול , 
עד לדיון הסופי בנושא הקריטריונים . דיון זה אמור היה להתקיים באוקטובר 
שנה זו . במכתב ששלחו בסוף השבוע אריה לוי , מנכ"ל פז , אברהם אגמון ואמנון 
שדה , מנהלים משותפים בדלק , ועמיר מקוב , מנכ"ל סונול , הסבירו מנהלי 
חברות הדלק כי ביטול הפנייה לבג"ץ נעשה כמחווה של רצון טוב כלפי שר האנרגיה 
החדש , פרופסור יובל נאמן . הסבירו מנהלי החברות : " מתוך רצון טוב , 
ותקוה שמערכת היחסים עם משרד האנרגיה תחזור לקראת שיתוף פעולה , ולטובת 
המשק , החלטנו לבטל את העתירה לבג"ץ ללא כל תנאים מוקדמים , ונודיע על 
כך לבית המשפט בדרך המקובלת " . שר האנרגיה יובל נאמן , התומך עקרונית ברפורמה , 
לומד בימים אלה את המצב במשק הדלק . 
