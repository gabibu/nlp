ראש הממשלה , יצחק שמיר , ושר הביטחון , משה ארנס , הביעו את אמונם המלא 
ברמטכ"ל , רב - אלוף דן שומרון , ודחו את קריאתו של שר החקלאות והרמטכ"ל 
לשעבר , רפאל איתן , להתפטרות שומרון . בצמרת צה"ל הובע אתמול זעם רב 
על דברי איתן . איתן קרא אתמול לרמטכ"ל להסיק מסקנות בעקבות אסון צאלים , 
ולהתפטר מתפקידו . בראיון רדיופוני אמר , כי הגורם לאסון היה משמעת לקויה , 
וכי בתקופת כהונתו של שומרון התרופפה המשמעת בצה"ל . " ביום שהרמטכ"ל הנוכחי 
הוריד את הכומתה מהראש לכתף , הוא גמר את המשמעת בצבא " , אמר איתן . " הוא 
אמר לכולם זהו , עכשיו תראו איך שאתם רוצים , תופיעו איך שאתם רוצים , 
אצלי העניין הזה משני . אפילו שזה נוגע לכומתה , זה שייך גם לתותח , 
לטנק וגם לתאונות דרכים " . בתגובה לדברי איתן אמר שומרון , כי בתקופה האחרונה 
חלה ירידה בתאונות האימונים , לעומת תקופת כהונתו של איתן כרמטכ"ל . " אני 
בהחלט חושב , שלא הכומתה השפיעה על הירידה בתאונות " , הוסיף . 
