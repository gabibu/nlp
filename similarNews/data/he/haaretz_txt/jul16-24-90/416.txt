עולים מברית המועצות הביאו עמם ארצה מאות אופנועים , חמש מכוניות מרצדס 
ושתי יאכטות , טוען ח"ך עמיר פרץ ( מערך ) במכתב ששיגר אל יו"ר הנהלת 
הסוכנות , שמחה דיניץ וראש מחלקת העלייה בסוכנות , אורי גורדון . ח"ך פרץ 
טוען , כי על - פי מידע שאסף , מאות עולים מבריה"ם מנצלים את העובדה שהסוכנות 
מתירה להם להביא עמם מטען ללא הגבלה , כדי להטיס ארצה , על חשבון הסוכנות 
ציוד רב ויקר ביותר . פרץ קורא לדיניץ לקבוע קריטריונים ברורים לגבי שיטת 
העברת המטענים של העולים המגיעים מבריה"ם . לדבריו , המצב הנוכחי יוצר 
קשיים רבים ופותח פתח לניצול המצב וליצירת נורמות , המחזקות את הפיתוי לעלות 
עם ציוד רב ויקר . לדברי פרץ , היאכטות ומכוניות המרצדס , שהמדינה מממנת 
את הובלתן , מכתימות את דמות העולים המגיעים ארצה חסרי - כל וראויים למלוא 
הסיוע . פרץ תובע לקבוע מיידית משקל מירבי של מטען שכל משפחת עולים תורשה 
להביא עמה , ולקבוע פיצוי כספי למשפחות עולים שיוותרו על מטענן . לדבריו , 
חל בחודשים האחרונים גידול משמעותי ביותר בגודל המטען אותו מביאים העולים : 
לעומת 005 , 1 מטענים שעולים הביאו עמם אשתקד , הובאו ארצה בששת החודשים 
הראשונים של שנה זו 005 , 5 מטענים על - ידי עולים . 
