דו"ח קשה על מצבו של קונצרן כור , המנתח את תוצאות פעילותו העסקית של הקונצרן 
בשנת 98 וברבעון הראשון של 09 , הוגש בסוף השבוע על - ידי רו"ח פרוף יצחק 
סוארי לבנקים הישראלים הנושים בכר . ל"הארץ " נודע , כי בדו"ח נקבע שקונצרן 
כור לא עמד בשנת 98 ביעדים שהוצבו בתוכנית העבודה ולא חל כל מפנה מהותי בפעילותן 
של החברות בקונצרן . פרוף סוארי התבקש על - ידי קונסורציום הבנקים הישראלים 
הנושים בכור לנתח את התוצאות העסקיות של הקונצרן בכל שנת 98 וברבעון הראשון 
של 09 , בהשוואה לתוכנית העבודה לחמש השנים הקרובות . במסקנותיו מציין סוארי , 
כי השיפור שהוצג בדו"חות הרבעון הראשון של 09 הוא אופטימי מדי , מכיוון 
שקיימת תופעה של עונתיות , שבאה לידי ביטוי במגמות חיוביות בשני הרבעונים 
הראשונים של השנה , לעומת תוצאות קשות בשני הרבעונים האחרונים של השנה . 
בשל כך , קובע הדו"ח , תחול הרעה ברבעונים האחרונים של השנה , לנוכח 
הוצאות שונות שנדחו , כמו הפרשות בגין יישום תוכנית ההבראה וספירות מלאי 
המתבצעות בסוף השנה . הדו"ח , שעליו שקדו פרוף סוארי ואנשי צוותו במשך שלושה 
שבועות , מציין עוד , כי לא חל שיפור מהותי בפעילות כור . החברות הרווחיות 
נותרו מרוויחות ואילו המפסידות ממשיכות להפסיד . הדו"ח מציין , כי שיפור 
מהותי חל רק במפעלי ענף הכימיקלים אגן ומכתשים . הדו"ח ממליץ על ביזור 
בקונצרן וניתוק הערבויות בין המפעלים השונים בקונצרן ממסכת הערבויות ההדדיות 
שהיו עד כה . בדו"ח סוארי נאמר כי תוצאות הרבעון הראשון של 09 , שהצביעו 
על הפסד של 12 מיליון ש"ח , שמתוכם 71 מיליון ש"ח הפסד כתוצאה מהמצב בתדיראן 
מורות כי בכר קיימת בעיה גלובלית ולא נקודתית , כפי שמנסים בכר להציג את 
עניין תדיראן . קונצרן כור הציג רווח תפעולי של 64 מיליון ש"ח ברבעון הראשון 
של 09 , וראשיו ציינו כי השיפור ברווח התפעולי נובע ישירות מתהליך ההתייעלות 
שהפעילה כור , מהשיפור שחל בשיעור הרווח הגולמי ומהירידה היחסית בהוצאות 
המכירה . עוד מצויין בדו"ח : " אין ספק כי הדחייה הנמשכת בישומו של ההסדר 
הפיננסי הכולל פוגעת קשות בתפקוד חברות הבת של כור , בעיקר בקשרים עם לקוחות 
ומזמיני עבודה ובקבלת אשראי שוטף מספקים ובכך תורמת לתוצאות השליליות של 
החברות הבנות של כור " . גורמים במערכת הבנקאית אמרו אתמול בתגובה , כי הם 
לא הופתעו מהדו"ח הקשה שהוגש להם ולאחר עיון בו הם מבינים כי למרות הרווח 
התפעולי לכור ברבעון הראשון של 09 , לא נראה שחל מפנה מהותי בקונצרן . 
דובר כור אמר אמש בתגובה , כי דו"ח סוארי הועבר לבנקים והם שיצטרכו להתחייס 
אליו ולהגיב עליו . בכור הביעו מורת רוח מן העובדה כי ניתן פרסום לדו"ח 
סוארי והביעו תקווה כי השלמת ההסדר הפיננסי הכולל תביא להקלה ניכרת בתפעול 
השוטף של הקונצרן ומפעליו . 
