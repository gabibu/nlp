מהמקרא ומההיסטוריה אנו מכרים את שם המקום צוער . ככל הידוע היום , לא 
היה זה מקום אחד , אלא שניים . אחד מימי המקרא הקדומים , עיר בכיכר הירדן 
שכולה משקה " כגן ה בארץ מצרים " , עם יתר ערי עמק השידים כסדום ועמורה , 
והאחד , המאוחר , הידוע ממקורותינו וממקורות נוצריים ומוסלמיים צוער 
בימי בית שני ועד ימי הביניים . אז ניטש המקום מחמת החום , על אף היותו 
מקום מים חיים וגן דקלים . ערי עמק השידים נלחמו בימי אברהם עם כדרלעמר ובעלי - 
בריתו . כשבא הקץ על סדום ועמורה , נמלט לוט לצוער הקרובה , ששכנה בגובה 
מעברו השני של ים המלח . כך נזכר שמשה ראה מהר נבו את כל הארץ ועד צוער מדרום 
לבקעת יריחו . היא העיר שהיתה בקצה גבול מואב , על - פי נביאי ישראל . 
הוראת השם צוער ( או צער ) היא הקטנה מערי עמק השידים . לפנים היה שם 
המקום בלע , ויש מזהים את שם העיר במכתבי תל אל - עמרנה . בכתבי ההיסטוריוגרפים 
המוסלמים שם המקום זער . הפרק היהודי של העיר החל בימי בית שני , כשאלכסנדר 
ינאי כבש אותה ממלך הנבטים חרתת השני . אז היתה בגבול הדרומי של עבר הירדן 
היהודי . בצוער התאספו יהודים לעלות לרגל לירושלים . כאשר נאסר על יהודים 
לבוא לירושלים , היו יהודי הנגב מתאספים בצוער להתפלל בציבור . אבסביוס 
והירונימוס מתארים את תמריה המפורסמים , עצי הפרי והאפרסמון . אל - מקדסי 
מכנה אותה בירת אדום . במקורותינו מספרים שהעזים של צוער היו מתעטשות בשל 
ריח הקטורת שנישא מהמקדש בירושלים . על צוער העתיקה הסברה היא שהיתה מצפון - 
מזרח לים המלח , ואילו העיר המאוחרת מדרום לים המלח . לפי ר חנינא , 
צוער רחוקה חמישה מילין מסדום . אבסביוס כותב : " היא רחוקה דרך שני ימים 
מיריחו " . צוער המעניינת אותנו היום בשל תצוגת מצבות יהודיות מצוער , מתקופת 
התלמוד , במוזיאון ישראל מצויה בשפך נחל זרד הנשפך לים המלח ממזרחו . 
בגלל מימיו הטעימים והצלולים של הנחל נקרא האזור בערבית עור א - צאפיה , 
דהיינו הבקעה הצלולה . במפת מידבא מצוינת צוער כמצודה ליד חורשת תמרים . 
שוב ושוב מציינים את עושרה בגידול הצרי והלבונה . . בקרבת א - צאפיה התגלו 
שרידים עתיקים רבים . כבר בעבר התפרסמו מצבות יהודיות משם ועליהן כתובות 
ארמיות מהשנים 003 , 463 ו534 לחורבן בית המקדש , ומצבה אחת עם כתובת יוונית - 
יהודית מ983 לספירה . המצבות היהודיות , שלא היו ידועות עד תצוגתן במוזיאון , 
הן מאבן חול ועליהן כתובות בארמית ועיטורים בצבע אדום . את השתמרותן הטובה 
יש לייחס לאקלים המיוחד . המצבות כמעט זהות באופן ציון שם הנפטר ותאריך הפטירה . 
לפעמים כולל התאריך את היום , אך תמיד את החודש והשנה . סימון השנה מעניין 
במיוחד : היא נמנית למן חורבן הבית השני . תמיד מצוין גם מחזור שנות השמיטה . 
תארך יוצא דופן בכתובות המצבות ידוע מימי המשנה והתלמוד , כשביקשו לשמור 
על שנות השמיטה , לבל ישתבש החשבון . ציון השנה על - פי חורבן הבית היה 
ידוע , אבל רק עתה התגלה בכתב על מצבות . במוזיאון ישראל אומרים שייתכן 
שחקיקת מחזור השמיטה על גבי המצבות נעשתה בגלל שהתושבים עסקו בחקלאות . כן 
נאמר שאין מתאם בין שנות השמיטה למניין השנים לחורבן . לפי מניין שנות 
החורבן , תאריכי כל המצבות חלים במאה החמישית וראשית הששית של הספירה . 
מסגרת המצבות היא דגם משולשים עם נקודות ואידרה . מחוץ למסגרת , בחלק התחתון , 
מצוירת מנורה , ויש דגמים נוספים כגון מנורה או חזית מבנה וכו . תרגום 
הכתובת לעברית במצבה השלמה הוא : " זאת מצבת . . . בן מגלוס , שמת 
ביום השבת , בעשרים וחמישה ימים בחודש טבת , בשנה הראשונה של השמיטה , 
שנת שלוש מאות ושמונים ושש שנים לחורבן בית המקדש . שלום , שלום על ישראל " . 
במצבה אחת הסיום הוא " שלום על ישראל , שלום " . קריאת הכתובות והתרגום 
נעשו בידי פרוף יוסף נוה ופרוף דן בר"ג . הכתובות על המצבה הרביעית , 
השמורה פחות , טרם פוענחה . התצוגה במוזיאון ישראל התאפשרה הודות לרשות 
העתיקות , שקיבלה מצבה אחת מאלמנת משה נובומייסקי , ממייסדי מפעלי ים המלח , 
ושתי מצבות ממקס רטנר מקליוולנד , שמסרן לידידי המוזיאון בארה"ב . אחרי 
התקופה הביזנטית ירדה קרנה של צוער . ישבו בה אנשים גסים , ואל - מקדסי 
מתאר אותם " ערב - רב " . העיר נחרבה ב1921 והאזור היה לשממה . לסיום עוד 
נזכיר , שצוער היה מקום מגוריה הראשון של בבתא , האישה החשובה שמסמכיה 
נמצאו במערת האיגרות . צוער נזכרת במסמכים פעמים רבות . 
