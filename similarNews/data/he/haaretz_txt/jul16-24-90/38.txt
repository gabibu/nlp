מוגאדישו ( ע"ר ) . רדיו מוגאדישו מסר אתמול כי בתום דיון של ארבע שעות 
שחרר בית המשפט את 54 האישים שהואשמו בהתנגדות למשטר , מאחר שלא נמצאו נגדם 
הוכחות מספקות . משטרת מוגאדישו פתחה אתמול באש מהאוויר , כדי לפזר את מאות 
המפגינים שהשמיעו ססמאות נגד ממשלת סומאלי , עם פתיחת המשפט . כוחות הביטחון 
סגרו את אזור בית המשפט במוגאדישו , ולא נתנו למפגינים להתקרב . המשפט 
התנהל בדלתיים סגורות . לדברי תחנת הרדיו , ניצלו " חוליגאנים ועבריינים " 
את הפגנות הרחוב כדי לבזוז חנויות ומחסנים . 54 החשודים הואשמו במעורבות 
בהצהרה , שהופצה לפני חודשיים , ואשר קראה להדחתו של הנשיא , מוחמד סאייד 
באר , ולהקמת ממשלת מעבר לקראת כינון משטר דמוקרטי . יותר מ001 איש חתמו 
על המסמך , שכונה " מאניפסט מוגאדישו מספר 1 " . ביו הנאשמים העיקריים , 
מפקד משטרה לשעבר , מוחמד אבשיר מוסה ודיפלומט לשעבר , מוחמד אחמד דארמאן . 
