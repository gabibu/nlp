( ע ) . תושב שדרות אבי שושן ( 33 ) , נשוי ואב לשני ילדים , נרצח 
אתמול בבוקר , על רקע סכסוך שכנים . החשוד ברצח הוא שכנו . שושן נהג באוטובוס 
שאמור היה להסיע 05 ילדים לקייטנה . אתמול סמוך לשעה 8 בבוקר , ביקש החשוד 
ברצח משושן להסיעו לצומת ניר - עם סמוך לשדרות . שושן הסכים והסיע את האוטובוס 
הריק והחל לנסוע . סמוך לתחנת הדלק של ישובי שער הנגב , נטל החשוד ברצח , 
שהיה בשירות מילואים , רובה מסוג אם . 61 , שהיה ברשותו וירה צרור כדורים 
קטלני לעברו של שושן . זמן קצר אחרי הרצח , הסגיר החשוד עצמו למשטרה . 
מהחקירה עולה כי החשוד ברצח קינטר את הנרצח וכן שכנים נוספים בבניין בו התגוררו 
השניים . הללו סיפרו כי החשוד נהג לגדף אותם ולכנות אותם בכינויי גנאי . 
בחקירתו , סיפר החשוד כי גם שושן נהג לקנטר אותו ולכן רצח אותו . זמן 
קצר לאחר תום החקירה , הובא החשוד לזירת הארוע ושיחזר את המעשה לעיני מצלמות 
הווידאו של המשטרה . במקביל לפתיחת חקירת המשטרה , פתחה גם המשטרה הצבאית 
החוקרת של פיקוד דרום בחקירת הרצח מאחר והחשוד היה בשירות מילואים . רציחתו 
של אבי שושן , היכתה בתדהמה את שדרות . שכניו ומכריו של המנוח סיפרו , 
כי היה ידוע כדמות שקטה ואהודה ביותר בעיר . זמן קצר לאחר הרצח , עזבו 
משפחות הרוצח והנרצח המתגוררות בשכנות את בתיהן ועברו לבתי קרובים . מחר 
יובא החשוד ברצח להארכת מעצרו . 
