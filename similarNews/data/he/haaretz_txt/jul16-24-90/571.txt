אדם מיכניק עורך כיום את העיתון היומי הגדול ביותר בפולין , " גאזטה ויבורצה " . 
מי שהיה אחד הדיסידנטים הוותיקים והנועזים ביותר בימי המשטר הקומוניסטי , 
ומיועציו הבכירים של לך ואלנסה , התייצב בחודשים האחרונים בראש המאבק נגד 
תקוותיו של ואלנסה להיבחר לנשיא רב - סמכויות . מאמר של מיכניק ב"גאזטה " 
בישר את תחילת ההתגוששות הכבדה בתוך " סולידריות " , שמטעמי נוחות אפשר 
לתארה כקרב בין המרכז והימין , אף כי יש לה גם אופי של התמודדות בין אינטליגנציה 
עירונית לפועלים ואיכרים . מיכניק , יעד תקופתי ללחצים אנטישמיים בפולין , 
הוא אולי המקביל הפולני הקרוב ביותר לוואצלאב האוול . הוא היה רוצה לראות 
את ארצו פותחת פרק חדש לחלוטין , במקום לחזור אל הפוליטיקה הסוערת והאנטי - 
ליברלית של שנות ה02 וה03 . הוא דיבר בגלוי על נטיותיו הגוליסטיות של לך 
ואלנסה ועל התרפקותו של מנהיג הפועלים מגדאנסק על דמותו של המרשל יוזף פילסודסקי , 
מייסד פולין העצמאית . פילסודסקי , כדה גול , פינה את השלטון זמן קצר 
אחר העצמאות , לפוליטיקאים שלא היה בלבו אלא בוז כלפיהם . כאשר סירבו לציית 
לו , חולל פוטש , מינה את עצמו לשר ההגנה , והיה שליט בפועל עד מותו , 
ב5391 . זמן קצר אחרי כינון הממשלה הלא - קומוניסטית הראשונה בפולין , 
אמר ואלנסה כי " אולי מה שאנחנו צריכים הוא פילסודסקי " . בראש האגף האנטי - 
ואלנסי של " סולידריות " , עומד ראש הממשלה תדיאוש מאזובייצקי . אם במאי 
היה נדמה שמאזובייצקי , מיכניק וחבריהם מצליחים לדחוק את ואלנסה אל השוליים 
באו השבועות האחרונים , וטפחו על פניהם . ואלנסה ערך את שורותיו , יצא 
במתקפת - נגד , סיכל בנקל את ניסיון האינטלקטואלים והשתלט על " הוועדים 
האזרחיים " , הארגון הארצי שהקים ואלנסה ב9891 , כדי להביס את הקומוניסטים 
בבחירות . לפני שבועיים נאלץ מאזובייצקי ללכת לקאנוסה ולבקש שביתת - נשק 
עם ואלנסה . הכל מסכימים שזו הפוגה זמנית והקרב על דמותה של הדמוקרטיה הפולנית 
יתחדש בקרוב . אף כי ואלנסה עצמו חוזר ומתבטא בזכות דמוקרטיה ליברלית ובגנות 
הלאומנות והאנטישמיות , הוא מוקף באנשים שהדגם האירופי הליברלי של מיכניק 
הוא לצנינים בעיניהם . המאמר המובא בזה מבוסס על תרגום אנגלי של הרצאה , 
שנשא אדם מיכניק לא - כבר לפני המכון למדעי הרוח בווינה , בעיצומה של המערכה 
נגד ואלנסה . הנוסח מתפרסם בגיליון החדש של כתב - העת האמריקאי " ניו יורק 
ריוויו אוף בוקס " . 
