ייצורו של מטוס נוסעים אזרחי משותף לבריה"ם , ארה"ב וישראל , יהיה אחד 
הנושאים שיעמדו במרכז שיחותיו של שר התחבורה , משה קצב , עם עמיתו האמריקאי , 
בעת ביקורו בארה"ב במחצית הראשונה של חודש אוגוסט . לביקור יתלווה גם ראש 
מינהל התעופה האזרחית , שי שוהמי . נושא ייצורו של המטוס עלה לראשונה בעת 
ביקורו בארץ של ראש מינהל התעופה האזרחית הפדרלית של ארה"ב ביוני , וצבר 
תנופה מעשית עם ביקורה האחרון בבריה"ם של משלחת מהנדסים מהתעשייה האווירית , 
אשר צויידה בהנחיות מטעם מינהל התעופה האזרחית . השר קצב אף קיים באחרונה 
שני דיונים מקיפים בנושא , בהשתתפותם של מפקד חיל האוויר לשעבר , עמוס 
לפידות ואיש העסקים , אל שווימר . הבדיקות הראשוניות בנושא הוכיחו כדאיות 
כלכלית . עוד ידונו שני שרי התחבורה על מכירתן לארה"ב של ספינות שלדג מתוצרת 
מספנות ישראל . ישראל מעוניינת , כי ארה"ב תרכוש ספינות אלה , שמהירותן 
מגיעה ל55 קשר , עבור משמר החופים שלה . על - פי החוק האמריקאי , דרוש 
אישור מיוחד כדי לרכוש ציוד מסוג זה שלא ממספנות מקומיות . נושא אחר שיעלה 
בשיחות יהיה עניין הכרתה של ארה"ב ברישוי של מטוסים וחלקי מטוסים מתוצרת 
התעשייה האווירית של ישראל . במהלך סיורו בארה"ב , יבקר השר קצב גם במפעלי 
יצרנית המטוסים בואינג , בסייאטל . חברת אל - על החליטה להצטייד בשני מטוסי 
סופר - גמבו מדגם בואינג 004 - 747 , ולשם כך ילווה את השר בביקור זה מנכ"ל 
חברת אל - על , רפאל הר - לב . 
