הוועד הארצי של עובדי תדיראן הודיע אתמול , כי אם עד מחר בחצות לא תודיע 
הנהלת תדיראן על חידוש העבודה במפעל המכני יחמירו העובדים את צעדיהם . המפעל 
המכני בחולון נסגר שלשום ו002 עובדיו פוטרו . אתמול התקיימה שביתת אזהרה 
במפעל תדיראן , אולם מהנהלת החברה נמסר , כי השתתפו בה רק כ%52 מעובדי 
החברה . הנהלת תדיראן מסרה , כי השביתה הקיפה את קבוצת הקשר ואת חטיבת 
הסוללות והמערכות . מנכ"ל תדיראן , גוריון ( גורי ) מלצר , אמר ל"הארץ " 
כי המפעל המכני נסגר משום שהפסיד 11 מיליון דולר וההפסדים נמשכים בקצב של 
34 מיליון דולר לשנה , וכי אין בדעת ההנהלה להיכנע לדרישת הוועד הארצי ולחדש 
את העבודה במפעל . לדבריו , תוכנית ההבראה הוצגה בפני קונסורציום הבנקים 
הנושים בתדיראן ואושרה על - ידם ולכן יש לבצע את התוכנית . הוא הוסיף , 
כי אפשר להבריא את החברה ובדעתו לעשות זאת . דובר הוועד הארצי מסר , כי 
במידה שהנהלת תדיראן לא תפתח את שערי המפעל ותחזיר את כל עובדיו , יחמירו 
העובדים את צעדיהם . ועד עובדי המפעל המכני יפגין היום מול משרדי הנהלת תדיראן 
בדרישה להביא לפיטוריו של בני גאון , המשמש כיו"ר מועצת המנהלים של החברה . 
