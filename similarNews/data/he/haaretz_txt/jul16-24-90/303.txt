( ע ) . בית המשפט המחוזי בתל אביב ביטל אתמול את ההחלטה לעצור ל51 יום 
את מפיק הסרטים האמריקאי החשוד בחטיפת ילדתו בת הארבע מבריטניה לישראל . 
השופט המחוזי אריה סגלסון קבע כי החשוד ישהה במעצר - בית , עד לדיון בבקשת 
ממשלת בריטניה להסגירו לידיה . השופט הוציא נגד החשוד צו עיכוב יציאה מן 
הארץ והורה לו להפקיד בקופת בית המשפט סכום של 05 אלף ש"ח , להבטחת התייצבותו 
לחקירה והופעתו בבית המשפט . השופט סגלסון קבע כי שופט השלום חיים אילת , 
שהחליט לעצור את החשוד , טעה כאשר קבע שאינו מוסמך לשחרר את החשוד בערבות . 
השופט הדגיש כי מדובר , לכאורה , בעבירה חמורה , אולם גם אם בידי המדינה 
ישנן ראיות לכאורה , שלפיהן חטף החשוד את בתו והביאה ארצה בניגוד להסכמת 
אשתו , גם אז ניתן להבטיח את הופעתו בבית המשפט ואין טעם להחזיקו במעצר , 
עד להגעת בקשת ההסגרה . פרקליטו של החשוד , עו"ד צרטוק , טען שמדובר בסכסוך 
אזרחי בין בעל לבין אשה , אשר יוכרע בדרך אזרחית בבית המשפט . " כדי שתהיה 
חטיפה , צריך שלאמא תהיה אפוטרופסות על הילדה " , טען הסניגור . נציג התביעה 
טען , כי אם ישוחרר החשוד הוא עלול לפגוע באשתו ובקרובי משפחה אחרים , 
מאחר ומדובר באיש אלים שכבר ברח בעבר . השופט סגלסון אסר על החשוד להתקרב 
לאשתו וליצור עמה קשר . 
