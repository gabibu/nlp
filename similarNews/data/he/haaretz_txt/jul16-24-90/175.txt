כנס לתוקפו לפני כחצי שנה , מעורר מבוכה בקרב פקידי הסעד הממונים על - פי 
החוק על שלומם של ילדים במצוקה . תפקידם של פקידי הסעד מעוגן בחוק הנוער 
מ0691 , שהוא חוק טיפולי בבסיסו , המעניק לפקידים אלה סמכויות מרחיקות 
לכת לפעול לטובת קטינים עד גיל 81 ששרויים במצוקה נפשית או פיסית . הילדים 
הופנו לטיפול פקידי הסעד על - ידי לשכות הרווחה , האגודה למען הילד , שירות 
המבחן , השירותים הפסיכולוגיים , מחלקות הילדים , חדרי המיון והלידה בבתי 
החולים , המעונות , מוסדות החינוך ועוד . נטייתם של פקידי הסעד היא לפעול 
במסגרת המשפחה , בליווי צמוד , בלא התערבות בית - המשפט או המשטרה . רק 
כאשר ההורים אינם משתפים פעולה פונים פקידי הסעד לבית - משפט ובמקרים קיצוניים 
אף תובעים את הוצאתו של הילד מבית הוריו . ההחלטה אם לפנות לבית - המשפט 
כדי להוציא ילד בסיכון מביתו היתה נתונה לשיקול דעתו של פקיד הסעד , שהוא 
עובד סוציאלי בעל הכשרה מיוחדת , שמונה לתפקידו על - ידי שר העבודה והרווחה 
באמצעות פקיד הסעד הראשי . השאלות המוסריות שהתעוררו בעבר אצל פקידי הסעד 
היו בדבר זכותם להתערב כשהדילמה נבעה מן ההכרה בזכותה של המשפחה לאוטונומיה 
ולטיפול בענייניה על - פי בחירה , מול חובתה של החברה להגן על החלשים שבה 
ובכלל זה הקטינים . בעקבות העלאת המודעת לזכויותיהן של האוכלוסיות החלשות 
בכלל והילדים בפרט , ובעקבות חשיפת בעיות הכאת ילדים , התעללות וגילוי 
עריות , הוחלט להכניס שינויים בחקיקה , כדי שהחוקים יענו על הצרכים החדשים . 
הנושא הועבר מחוק הנוער לפקודת העונשין . בתיקון בחוק העונשין הוכנס פרק 
הדן בשלומם של חסרי הישע . אם בעבר התייחסו לכל חבלה ולכל תקיפה באותה צורה , 
ולפי התוצאה הפיסית , כיום יש החמרה : החוק מטיל עונש של חמש שנות מאסר 
על תקיפת קטין ושבע שנים כשהתוקף אחראי לשלום הקטין . בחבלה חמורה ובהתעללות 
מינית העונש נע בין שבע לתשע שנים . החוק מטיל גם חובת דיווח לרשויות על 
ההתעללות . היא הורחבה ובצדה יש סנקציות פליליות שלא היו בעבר , וכיום 
היא חלה על רופאים , אחיות , עובדי חינוך , עובדים סוציאליים , עובדי 
שירותי הרווחה , שוטרים , פסיכולוגים , קרימינולוגים , עובדים פארה - 
רפואיים , אנשי צוות במוסדות חינוכיים , וכל אדם שהיה לו חשד סביר כי זה 
מקרוב נעברה עבירה בקטין ובחסר הישע . חובת הדיווח היא למשטרה או לפקיד 
הסעד , ומי שאינו עושה כן צפוי לעונש מאסר של ששה חודשים . ביום עיון שנערך 
באחרונה היו השגותיהם של פקידי הסעד כי עתה רבים הבלבול והמבוכה הקשורים 
לחוק . אין זה ברור מתי יש לדווח , למי לדווח , מהו חשד סביר , מה זו 
עבירה חמורה , מה פירוש " זה מקרוב נעברה עבירה " . ח"ך דוד ליבאי העלה 
בעבר הסתייגויות אלה בפני ועדת חוקה חוק ומשפט , אך החוק התקבל למרות ההסתייגויות . 
עיקר דאגתם של פקידי הסעד היא שנטלו מהם חלק משיקול הדעת . כיום הדיווחים 
מגיעים היישר למשטרה , וגם דיווחים המגיעים לעובדי הסעד במישרין יש להעביר 
למשטרה . חשש אחר נוגע לתופעת ההלשנה . מצד אחד , פקידי הסעד מכירים 
את התופעה של אנשים המסרבים להתערב כי " לא נעים , מפני שלילד יש עוד אח 
שיבוא ללמוד אצלי בגן , או בבית - הספר , ואנחנו מכירים את המשפחה " ; 
מצד שני קיים חשש כי החוק ינוצל לרעה , בשל אי - הבנה , על - ידי השכנים . 
אלי בן גרא , מזכיר איגוד העובדים הסוציאליים , אומר כי החוק יפעל כבומרנג 
הוא יחסל את כל מקורות המידע ואנשים יפסיקו לדווח בשל החשש מחקירות המשטרה . 
בעקבות לחצם של פקידי הסעד ניתנה להם האפשרות " לנפות " את הדיווחים למשטרה 
באמצעות פנייה לוועדה בהרכב פרקליט מחוז , נציג המשטרה ופקיד סעד מחוזי , 
שישקלו אם יש מקום לדווח למשטרה . הוועדה הזאת טרם הופעלה , חצי שנה לאחר 
כניסת החוק לתוקפו . ד"ר יצחק קדמן , מן המועצה לשלום הילד , סבור כי החוק 
טוב אלא שחסרים כלים להפעלתו . כך , למשל , בבאר - שבע בת 011 אלף התושבים , 
על 062 פניות לגבי ילדים בסיכון גבוה מופקדת פקידת סעד בשלושת - רבעי משרה . 
בחיפה היו השנה 003 פניות לגבי ילדים במצוקה , שמהן 711 הסתיימו בהליכים 
משפטיים , ושם מופקדות על הנושא שתי פקידות סעד בלבד . אין ספק שהחוק החדש 
יגדיל את מספר הפניות למערכת ויחייב את פקידי הסעד לעבוד בשעות לא - שגרתיות , 
בהתאמה לשעות הפעולה של המשטרה , הוסיפה סנ"ץ אהרוני . במשרד העבודה והרווחה 
הוכנה תוכנית למערכת פרסום והסברה , לרבות תשדירי שירות , אך היא אינה 
מתבצעת בשל העדר תקציב . אם תגבר המודעות , יש להניח כי ירבו המקרים שיובאו 
לידיעת הגורמים המופקדים על הטיפול בילדים בסיכון . אך טרם פותחו שירותים 
שיאפשרו הוצאת הילדים מבתיהם . אין , למשל , מקלטים לילדים מוכים , אין 
די מקומות במוסדות , אין די משפחות אומנה ואין גם פיקוח מטעם החוק על פעילותן 
של אותן המשפחות . הערכה כספית שנעשתה במשרדי המועצה הלאומית לשלום הילד 
העלתה , כי תידרש השקעה כספית של כארבעה מיליוני ש"ח לביצוע החוק החדש . 
ועדת משנה של ועדת הכספים אישרה 41 מיליון ש"ח למשרד העבודה והרווחה , 
וחלק מכסף זה נועד לפתרון בעיות הילדים בסיכון . עד כה לא העביר האוצר את 
הכספים למשרד העבודה והרווחה . 
