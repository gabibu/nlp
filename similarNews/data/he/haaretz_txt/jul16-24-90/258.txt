( ע"ר ) . מדינות ערביות החליטו להחרים חברות ומוסדות אחרים המסייעים 
ליהודים לעלות לישראל . בהודעה שפורסמה אתמול מטעם כנס של שרי חוץ ערבים 
בתוניס נאמר , כי זרם היהודים לישראל מהווה " סכנה חמורה מאוד לביטחון 
הלאומי , לזכויות הבלתי ניתנות לערעור של העם הפלשתיני ולמאמצי השלום . 
" השרים החליטו לנקוט צעדים מכריעים בכל הדרגים כלפי סוכנויות , מוסדות 
ושלטונות המעניקים סיוע להגירה היהודית לישראל , וביחוד הובלה וסיוע פיננסי " , 
נאמר בהודעה . " הם גם הטילו על לשכת החרם הערבי ליישם את חוקי החרם " . 
דיפלומטים ערבים אמרו כי החרם מכוון נגד חברות מסחריות ומוסדות לא - ממשלתיים , 
ולא למדינות המתירות ליהודים המהגרים לעבור דרך שטחן . ואשינגטון . בתגובה 
על קריאת שרי החוץ של הליגה הערבית בטוניס להחרים חברות מסחריות ומוסדות 
המעורבים בסיוע לעליית יהודי בריה"ם לישראל , אמר אתמול סגן דובר מחלקת 
המדינה האמריקאית ריצארד באוצר , כי לארה"ב יש חוקים נגד הטלת חרם ויהיה 
ניתן ליישם חוקים אלה גם במקרה זה . 
