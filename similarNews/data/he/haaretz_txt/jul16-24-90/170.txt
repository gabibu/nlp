( ע ) . פעוט כבן שנתיים שבית המשפט המחוזי אסר את יציאתו מהארץ , בשל 
סכסוך בין הוריו , עבר ממסוף הגבול בטאבה למצרים , בלא נוהל מעבר גבול 
בצד הישראלי . ביום שבת האחרון יצא הילד בליווי אביו וחברתו למסוף הגבול 
בטאבה , כאשר בכוונתם היה לעבור למלון טאבה הילטון . הפעוט , שישן במושב 
האחורי של הרכב הפרטי , לא נתגלה בכל שלב שהוא במהלך בדיקת הדרכונים ובבדיקה 
הביטחונית . לאחר שחזרו , התגלה הילד בצד הישראלי , והוברר כי הוא מעוכב 
יציאה . מפקד משטרת אילת , סנ"ץ י . שמש , אמר בתגובה , כי המקרה נעשה 
ללא כוונת זדון ובתמימות מצד האב . קובי מור , מנהל שדה התעופה אילת ואחראי 
מתוקף תפקידו על מסוף הגבול בטאבה , אמר כי נערכים דיונים בקשר למקרה , 
ואם ישנה פירצה , היא תתוקן בהקדם . הילד עבר במסוף הגבול בטאבה ללא דרכון 
וללא שום מסמך מזהה . 
