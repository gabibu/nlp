חברות הביטוח פנו לרופאים מומחים , בניסיון לבדוק אם החשיפה לניקל - קדמיום , 
באחד ממפעלי תדיראן , גרמה לשורת מחלות שהתגלו אצל אחדים מעובדי תדיראן . 
חבות המעבידים של תדיראן נמצאת כעת ברובה בקבוצת הביטוח של קונצרן כלל , 
לרבות כלל ביטוח , אררט ואריה , ובחלקה בחברות המגן , הסנה וחברה זרה 
באמצעות חברת סקוריטס . עד היום לא הוגשו תביעות משפטיות נגד חברות הביטוח 
מטעם עובדי תדיראן שנפגעו , אך נציגי הנפגעים נמצאים במו"ם עם החברות לגבי 
3 מקרים שונים , של עובדין שנפגעו , לטענתם , מהחשיפה לחומר זה . מדיונים 
ראשונים שנערכו בעניין זה בין מנהלי החברות מתברר , כי בנזק יצטרכו לשאת 
מרבית חברות הביטוח , שכן חברות הביטוח , בארץ ובעולם , נוהגות להתחלק 
בנזקים ממקרים כאלה , באופן יחסי . 
