במשך 51 שעות על גג בניין עיריית בת ים ואיימו להתאבד , נעתרו המפגינים 
חסרי הדיור לרדת מהגג . החלטתם התקבלה בעקבות פגישתה עם ראש העירייה , אהוד 
קינמון , ולאחר שהובטחו להם פגישות עם שרי השיכון והמשטרה . ראשיתה של הדרמה 
היתה שלשום לפני חצות . כ07 איש , מתוך כ001 המשפחות שבמאהל , פלשו אל 
בניין העירייה הסמוך ועלו אל הגג . המפגינים הציבו אולטימטום כי אם עד השעה 
7 בערב לא יגיע השר שרון אליהם יתאבדו . במשך הלילה זרקו המפגינים מן הגג 
שני בקבוקי תבערה וצמיג בוער . על הגג , בחום הכבד , התרכזו מבוגרים וילדים 
על מזרונים . ילדים ותינוקות רבים בכו . יאיר רחמני , מנציגי המפגינים , 
התמקם בלשכתו הריקה של סגן ראש העירייה , ישב בכורסה המסתובבת ואמר : 
" יש לנו למעלה נשק . אנחנו מתכוננים לפוצץ את עצמנו עם הכל . יש שם בקבוקי 
תבערה , בלוני גז , צמיגים . כוחות משטרה ומכבי האש אשר הגיעו בלילה למקום , 
הקיפו את הבניין אך נמנעו מהפעלת כוח . כאשר הסתיימה הפרשה אמר מפקד המרחב , 
עוזי עזני , כי המשטרה תפתח בחקירה . עזני נענה לבקשתו של ח"ך צרלי ביטון 
ולא ביצע מעצרים במשך היום . ראש העירייה אמר כי נדהם מהמעשה שביצעו המפגינים , 
אך הבטיח להמשיך ולספק להם שירותים . התנאים הסניטריים במאהל בבת ים קשים . 
במקום נמצאת תינוקת שנולדה פגית . ראש העירייה הציע למשפחה מלון לשלושה 
ימים אך המשפחה סירבה לקבל פתרון זמני . שני גברים במקום לקו בהתקף לב . 
מדי יום " מתייבשים " במקום אנשים ורבים סובלים מעקיצות זוחלים , יתושים 
ונשיכות עכברים . 
