" אינני מעוניין שלמכללת הנגב תודבק תווית , כאילו איכות התלמיד והקורסים 
שבה פחותים ול במשהו מאלה שבאוניברסיטת בן - גוריון " , אומר ד"ר גלעד זיו , 
יושב ראש החטיבה האקדמית במכללת הנגב על שם פנחס ספיר , בשער הנגב . מראשית 
ימיה של מכללת הנגב , ב8791 , היתה החטיבה האקדמית שלה מעין שלוחה של אוניברסיטת 
בן - גוריון . בהסכם של המכללה עם אוניברסיטת בן - גוריון נקבע , כי המכללה 
תלמד קורסים ותוכניות של האוניברסיטה , וזו מצדה תספק מרצים ופיקוח . סטודנטים 
שהשלימו את רוב לימודיהם במכללה יוכלו לעבור לאוניברסיטה עצמה לסיים בה את 
לימודי התואר . השנה שולחת המכללה לאוניברסיטה כ07 תלמידים להמשך לימודיהם 
לקבלת תואר ראשון . עם זאת , המכללה לא נועדה להיות דלת אחורית לכניסה לאוניברסיטה . 
" אם הסטודנט שלי לא ייצג בכבוד את המכללה בלימודיו באוניברסיטה " , אומר 
זיו , " תהפוך המכללה ללא אמינה , ותלמידי שוב לא יהיו רצויים שם ויופנו 
לחוגים הפחות רצויים להם " . זה כעשר שנים מלמדים במכללת הנגב גם קורסים 
של האוניברסיטה הפתוחה , שכדי להתקבל אליהם אין נדרשות כל תעודות קודמות . 
בתחילה התרכזו קורסים אלה בעיקר במסגרת הבי - אי לפעילי שכונות , במימון 
הפרויקט לשיקום שכונות . השלב הבא היה הבי - אי המשולב בין אוניברסיטת בן - 
גוריון והאוניברסיטה הפתוחה . רעיון הבי - אי המשולב קודם בימי כהונתו של 
ד"ר משה שלהב , המנכ"ל השני של המכללה . להב הגיע להסכם עם האוניברסיטה 
הפתוחה , שמרצי אוניברסיטת בן - גוריון המלמדים במכללה יעבירו קורסים ספציפיים 
של האוניברסיטה הפתוחה , ואלה יוכרו כנקודות לקראת תואר מצד האוניברסיטה 
הפתוחה . כשהסתיימו קורסים אלה , הציע זיו לפרוף אברהם גינצבורג , הנשיא 
הראשון של האוניברסיטה הפתוחה , ליצור מסגרת חדשה בי - אי משולב שיתבסס 
על שני מרכיבים : קורסים של אוניברסיטת בן - גוריון במשולב עם קורסים של 
האוניברסיטה הפתוחה , כשאלה גם אלה יוכלו להיות מומרים לנקודות זכות לקראת 
תואר בשני המוסדות . " האוניברסיטה הפתוחה היא מפעל נפלא " , אומר זיו , 
" המעניק השכלה לכל , ללא תעודות קודמות ותנאי כניסה . אך בפועל , 
הלימודים בשלט רחוק גורמים לשוחרי השכלה רבים להפסיק את לימודיהם באמצע . 
האוניברסיטה הפתוחה מעמידה תנאים קשים מאוד בצורת הלימוד וברמת הקורסים , 
וכך , אף שהיא מציעה השכלה להמונים , היא מביאה לתואר רק את חלקם " . 
הבי - אי המשולב בא לפתור בעיה זו . הסטודנט שוב אינו ניצב בודד מול אתגר 
הלימודים הכבד . 
