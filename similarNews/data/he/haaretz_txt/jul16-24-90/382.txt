סגן נשיא בית משפט השלום בתל - אביב , השופט נתן עמית , דחה בקשה לצו מניעה 
שהוגשה נגד חברת הכשרת היישוב , הבונה מרכז מסחרי ביפו . הבקשה לצו מניעה 
הוגשה על - ידי בעל חנות לחומרי בניין , הנמצאת על הקרקע המיועדת לבניית 
המרכז בשדרות ירושלים . תביעת פינוי נגד בעל החנות , הנהנה ממעמד של דייר 
מוגן , הוגשה אחרי שהחברה לא הצליחה להגיע להסכם לפינוי החנות מרצון . בעקבות 
תביעת הפינוי הגיש בעל החנות , אברהם חזקיה , בקשה לצו מניעה נגד הכשרת 
היישוב , שיאסור עליה לבצע פעולות הריסה או בנייה במקום , מחשש שמבנה חנותו 
ייפגע . החברה החלה כבר בפעולות הריסת המבנים הישנים שעל שטחם יוקם המרכז 
החדש , והיא מתכוונת להשאיר את החנות ולבנות את הבניין החדש מסביבה ומעליה . 
הכשרת היישוב טענה בבית המשפט באמצעות פרקליטה , יהושע שטיין , כי היא 
נוקטת בכל האמצעים הדרושים להבטיח את שלמותה של החנות . השופט עמית דחה 
את הבקשה לאחר שמנהלי החברה מסרו כי החברה נוקטת בכל אמצעי הזהירות כדי שהחנות 
לא תיפגע . יצוין , כי חברת הכשרת היישוב ניסתה להשכיר את המשרדים הנבנים 
ביפו לאחד ממשרדי הממשלה , אך משרד האוצר דחה את ההצעה וכעת נעשה ניסיון 
למצוא שוכרים אחרים למשרדים אלה . 
