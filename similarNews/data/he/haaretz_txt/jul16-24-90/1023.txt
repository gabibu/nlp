סיימה ועדת שיינבאום , שמונתה על - ידי שר המשפטים לשעבר , משה נסים , 
את עבודתה . הוועדה , בראשות השופט אלישע שיינבאום , נודעה בשל המלצתה 
להקים בית - דין לענייני משפחה שבו ירוכז כל תהליך הגירושין , מהגשת התביעה 
ועד סיכום הסדר המזונות . המלצה נוספת של הוועדה היתה להקים מוסד לייעוץ 
ולרווחת המשפחה , שאליו יופנו כל הזוגות לטיפול בבעייתם לפני הגשת תביעה . 
בארבע השנים ריאיינו חברי הוועדה אנשים רבים מתחום המשפט , הטיפול והדת . 
אנשי מקצוע רבים שיבחו את המלאכה שעשתה , אולם הדו"ח המסכם שלה הוטמן עמוק 
במגירה . במשרד המשפטים הוסבר כי ההתייחסות להמלצות הוועדה מתעכבת בשל כוונה 
לבצע רפורמה כוללת בבתי - המשפט , שטרם גובשה סופית . חלק מן הנושאים שבהם 
דנה הוועדה נמצאים בשלבי חקיקה התחלתיים . במשרד הרווחה מסבירים את הצנעת 
המסקנות דווקא בחששם של בתי - הדין הרבניים מכרסום במעמדם . מאז מעלה הרעיון 
של בית - הדין לענייני משפחה אבק . לעומת זאת , לפני כשנה הופיעה בעיתונים 
מודעה , שלפיה דרושות עובדות סוציאליות לייעוץ ולהכוון של משפחות הפונות 
לבתי - הדין הרבניים בתל - אביב , בחיפה , באשקלון ובבאר - שבע . הדרישות 
שפורטו היו : שהמועמדות יהיו דתיות , בעלות השכלה אקדמית בתחום העבודה 
הסוציאלית והטיפול המשפחתי . המעוניינות התבקשו לפנות לגב עטא , במספר 
טלפון מסוים בתל - אביב . יעל הרמל , פקידת הסעד הראשית לחוק הסעד וסדרי 
דין במשרד העבודה והרווחה , הופתעה לראות את המודעה . מתוקף עבודתה היא 
מכירה היטב את הנעשה בתחום הגירושין , אולם לא ידעה דבר על קיומן של משרות 
לעובדים סוציאליים בתפקידי ייעוץ והכוון בבתי - הדין הרבניים . פקידי הסעד 
במשרד העבודה והרווחה מנהלים חקירות על - פי בקשת בית - המשפט בנושא גירושין . 
הם מקיימים פגישות עם בני - הזוג , עם הילדים ומחנכיהם , ועל - סמך זאת 
מגישים לבית - המשפט תזכירים . התזכירים כוללים , בין השאר , המלצות למי 
למסור את הילדים לאפוטרופסות והסדרי המפגש של הורים עם ילדיהם . העיקרון 
המנחה את עבודתו של פקיד הסעד הוא הגנה על זכויותיו וטובתו של הקטין . " התקשרתי 
למספר הטלפון המצוין במודעה " , מספרת הרמל . " השאלה הראשונה היתה : 
האם את דתייה ? אמרתי שאני מסורתית , והמשיכו לדבר אתי . בסוף השיחה 
הזדהיתי וביקשתי לדעת מי עומד מאחורי המודעה . נאמר לי לפנות אל שרה שטרן - 
קטן , שהיתה עד לפני זמן קצר יושבת - ראש אמונה , תנועת האישה הדתית לאומית , 
השייכת למפד"ל " . קפמאבינבפגישה אתה סיפרה שטרן - קטן שתנועת אמונה רוצה 
להקים " לשכות הכוון " , אשר יחזירו את בתי - הדין הרבניים " מחשכת ימי 
הביניים לחיים העכשוויים , שתהיה שם נשיות " . הרעיון הוא שאנשים ייפגשו 
עם עובדת סוציאלית לפני שהם פותחים תיק בבית - הדין הרבני . העובדת תשוחח 
אתם , במטרה לבדוק אם אפשר להשכין שלום - בית . בתי - הדין הרבניים 
לא יפתחו תיקים לפני שהזוגות יופנו ללשכות ההכוון . הרעיון מזכיר את המלצת 
דו"ח שיינבאום , אלא שכאן הוא מנוהל על ידי ארגון פוליטי - דתי . שרה שטרן - 
קטן כיהנה בעבר ( 77911891 ) כחברת - כנסת מטעם המפד"ל . במשרד הדתות 
אין רואים בכך טעם לפגם . יהודית שילת , יועצת השר לענייני מעמד האישה , 
המלווה את הפרויקט ומעורבת בו מתחילתו , אמרה : " הפרויקט הוא רעיון 
של אמונה . רק בגלל זה נדחה אותן ? לוויצו ולנעמת אין השפעה במפלגת העבודה ? 
הנשים נבחרו לעבודה על - פי קריטריונים מקצועיים . היה פשוט ונוח יותר 
שאמונה תמצא בעצמה את האנשים המתאימים " . הרמל חוששת ש"מדובר ברצון להתפשטות 
ולהתרחבות של חוגים דתיים ומפלגתיים . הם התחילו עם חמש עובדות , עכשיו 
עוברים ל31 , והכוונה לאייש את כל בתי - הדין הרבניים " . הרמל סיפרה כי 
ידידות שלה , עובדות סוציאליות מיומנות , לא התקבלו לעבודה משום שאינן 
דתיות . שילת אמרה כי " אנו רוצים לבנות את הפרויקט עם בעלות מקצוע שמכירות 
את בתי - הדין הרבניים " . . הקמת לשכות הכוון בבתי - הדין הרבניים עוררה 
סערת רוחות במשרד העבודה והרווחה . פקידי הסעד חוששים כי רוצים לנטרל אותם 
בתפקידם . הם טוענים כי עובדות הלשכות יהיו זמינות לדיינים , הם יעדיפו 
חוות - דעת שלהן על פני המתנה לתזכיר ממשרד העבודה והרווחה , שאורכת לעתים 
ששה ושבעה שבועות . הם יעדיפו אותן גם משום שהן דתיות , והעיקרון של טובת 
הקטין והגנה על המשפחה יתבטל . שילת עמדה על כך שאין מדובר במערכת מתחרה , 
והדגישה כי לעובדי הלשכות אין המעמד המיוחד של מתן חוות - דעת , שיש לפקידי 
סעד . בנוסף לכך , פקידי הסעד עוסקים בטובת הילד , ואילו כאן מתמקדים 
בתקשורת בין בני - הזוג . במשרד הרווחה רואים בעין יפה הקמתו של גוף מייעץ , 
כמו בהמלצות דו"ח שיינבאום , שאליו יופנו הזוגות המתגרשים , אך הם רואים 
עצמם אחראים להקמתו . " ברור שגוף כזה צריך להיות מנוהל על - ידי אנשי 
מקצוע שהם חלק מהמערכת הטיפולית של הרשות המקומית " , מסבירה הרמל . " אנו 
מעוניינים שגוף כזה יפעל גם בבית - המשפט המחוזי ובבית - המשפט המוסלמי " . 
משרד העבודה והרווחה החל לברר מהיכן הושגו התקנים . לאנשי המשרד התברר שהוקמה 
עמותה לעגונים ולעגונות , ובין סעיפיה מצוינים לשכות הכוון . באמצעות העמותה 
השיגו חמישה תקנים לעובדים סוציאליים . " שאלנו מדוע לא יקבל אותם משרד 
העבודה והרווחה " , אמרה הרמל , " ונענינו שזה פרויקט ניסיוני של עמותה 
ולא של משרד הדתות " . בשיחה שהתקיימה עם יהודית שילת והרב אליהו בן - דהאן , 
מנהל בתי - הדין הרבניים , אמרו השניים כי עובדות הלשכות , שנבחרו לתפקידן 
על - ידי נשות אמונה , מקבלות את משכורתן ממשרד הדתות . קפמאבינלשכת ההכוון 
הראשונה נפתחה לפני שנתיים בבית - הדין הרבני בירושלים . לדברי שילת , 
בלשכות מועסקות רק עובדות סוציאליות מוסמכות או פסיכולוגיות בתחום יחסי 
המשפחה . העובדות מקבלות הדרכה אחת לחודש על - ידי אנשי מקצוע , ופעמיים 
בשנה עוברות השתלמות בהנחיית המפקח הסוציאלי הארצי . כן ניתנות הרצאות בנושאים 
כגון בעיות גרות , נישואי תערובת , בעיות של מעוכבות - גט , עגונות . 
לא ברור מה הקשר בין נושאים אלה לבין הנושאים שעולים בשיחת העובדת עם בני - 
הזוג . פקידי סעד , לעומת זאת , הם עובדים סוציאליים של הרשויות המקומיות . 
לעבודה מתקבלים בעלי ניסיון של שלוש שנים . לפני קבלת המינוי עוברים קורס 
של 002 שעות לימוד בשמונה חודשים . תוכנית הלימודים כוללת : ראין ילדים , 
סמכויות החוק של פקיד הסעד , כתיבת תזכיר , טיפול בשעת משבר , ועוד . 
יום לימודים כולל הרצאה , קבוצות דיון על מקרים , תהליך קבלת החלטות . 
המועמד מקבל תעודת פקיד סעד רק בחתימתו של שר העבודה והרווחה . רוב פקידי 
הסעד עברו השתלמויות נוספות . רבים מהם עובדים גם בתחנות לייעוץ לחיי נישואין , 
ועברו התמחות של שנתיים - שלוש בטיפול משפחתי , זוגי או בקבוצות . " עובדות 
סוציאליות , מטבע הדברים , רוצות לעסוק בטיפול " , אומרת הרמל . " אין 
ספק שבני - הזוג מגיעים לשם בסערת רגשות ושופכים את לבם . כלומר , יש כאן 
מעורבות של אנשים שאין להם יכולת לאבחן ולטפל . במשך הזמן הן ירצו לרשום 
הערות בתיק לדיינים , כדי לראות פרי לעמלן " . שילת אמרה כי היועצת בלשכות 
ההכוון איננה אמורה להחליף את עובדת הרווחה במרכזים הקהילתיים ; היא אינה 
נותנת טיפול לפונים , אלא מכוונת אותם אל מרכזי הטיפול הקיימים . אולם 
דבריה של עדנה ביתן , יועצת בלשכת ההכוון של בית - הדין הרבני בתל - אביב , 
נשמעים אחרת . פניתי אליה בהמלצתם של שילת ושל הרב בן - דהאן . ביתן , 
יועצת לענייני נישואין , בעלת תואר שני בעבודה סוציאלית , סיפרה : " מגיע 
אלי , למשל , זוג שהיה נשוי שנתיים ולו שני ילדים . אני מנסה להראות להם 
שחלק מהלחצים והמתחים לא נובעים מחוסר התאמה ומהשתנות , אלא שהם חלק מהשלב 
שבו הם נתונים בחיים . הם עדיין לא מכירים מספיק זה את זו , כבר יש להם 
שני ילדים קטנים , עוד לפני שהספיקו ללמוד להיות זוג . אופי ההתערבות הוא 
של שיחת ייעוץ נישואין . ההבדל הוא שמדובר בהתערבות בשעת משבר , קצרת - 
טווח . הפונים לבית - הדין אמורים להיפגש עם היועץ עד שלוש פעמים " . השיחה 
אתה התנהלה במשרדו של הרב בן - דהאן , שנכח במקום . " בסך הכל הדיינים 
מאוד מרוצים מהדבר " , אמר הרב . " בבאר - שבע ובאשקלון העובדות משתתפות 
בישיבות בית - הדין כמאזינות , וכותבות חוות - דעת " . שילת מיהרה לתקן : 
" זה לא מדויק . זו לא חוות - דעת , הן מביעות את דעתן " . הרב בן - דהאן : 
" המלצות לטיפול . הן מודיעות לבית - הדין שהזוג טופל אצלן וקיבל הכוונה " . 
דבריה של ביתן ברורים יותר : " במידה שאנו מתבקשות לחוות דעתנו לגבי סיכויי 
הזוג לשלום - בית , ובקשות כאלה מתחילות היום להגיע מדיינים , אני נותנת 
חוות - דעת . אני רואה כחלק מהתפקיד של לשכת ייעוץ בבית - הדין לתת גם ייעוץ 
מסוג זה לדיינים . אני מניחה שבמשך הזמן זה יקרה יותר ויותר " . עם זאת 
היא אומרת כי " אין לנו שום נגיעה בתזכירים ( שכותבים פקידי הסעד ) , 
ולא תהיה שום נגיעה . פקיד הסעד מגיש תזכיר , שמטרתו להמליץ לגבי טובת 
הילד . שם ההתערבות יסודית וממושכת יותר . הם בעלי מינוי רשמי לעשות זאת " . 
בעקבות הקמת הלשכות פנה מנכ"ל משרד העבודה והרווחה , שמואל סלאווין , 
אל מנכ"ל משרד הדתות , ובפגישה סוכם שלשכות ההכוון יעסקו באופן טכני בלבד 
בהכוונה לתחנות הטיפול הקהילתיות . העובדות ייפגשו פעם או פעמיים עם בני - 
הזוג , ולא יותר , לא יראיינו ילדים ולא יטפלו בזוגות שכבר החלו דיון בבית - 
המשפט המחוזי . אך אין ודאות שכל הנהלים נשמרים . בוועדת ההיגוי של לשכות 
ההכוון יושבות חברות אמונה בלבד . בוועדה חמש חברות , אולם רק שתיים פעילות : 
שרה שטרן - קטן , יו"ר , ולאה פירסט - פרוינד , עובדת סוציאלית ומרצה 
לעבודה סוציאלית באוניברסיטת תל - אביב . במסגרת הנהלים שסוכמו יש כוונה 
להוסיף לוועדת ההיגוי אנשי ציבור , רווחה ואנשי משרד הדתות . שילת לא הזכירה 
סכום כזה . כן סוכם כי יעל הרמל תצורף לוועדה . הרמל אומרת כי לא הוזמנה 
לוועדת ההיגוי . " השליטה היא בידי אמונה " , אומרת הרמל . " הם לא רוצים 
להכניס אנשים נוספים , בוודאי לא חילוניים . בלשכות ההכוון יש משום כפילות 
פונקציות , שכן לנו יש תחנות לטיפול במשפחה , מערך עובדי סעד . הם מדברים 
על הכוון בלבד . בפועל יש שם אבחון של בעיות משפחתיות . הם טוענים שרק 
ישוחחו עם בני - הזוג ויכוונו אותם למסגרות אחרות . בפועל הן משיאות עצות , 
תעשו כך ולא כך . אם יתחילו לרשום הערות לבתי - הדין , מה ההבדל בין זה 
לבין תצהיר ? ברור שבתי - הדין הרבניים יעדיפו אותן . זה יישום עקיף לוועדת 
שיינבאום , אבל שירות שצריך להיות פלורליסטי מנוהל על - ידי ארגון פוליטי 
של נשים דתיות , בלי שנותנים לשום גוף אחר להיכנס לתוכו " . סלאווין : " עבודת 
הלשכות צריכה להיות טכנית במהותה . אם לא , זה בניגוד לסיכום עמנו ובניגוד 
לחוק " . על כך שהלשכות מנוהלות בידי גוף פוליטי הוא אמר : " אותי מטריד 
העניין המקצועי . רק אתמול שמעתי שזה מנוהל על - ידי אמונה . אני לא מתערב 
במה שקורה במשרד הדתות " . הבעיה היא למשרד הרווחה אין אבא קבוע . הוא נחשב 
משרד חלש . כשאין שר , לאף אחד לא אכפת " , אומרת הרמל . 
