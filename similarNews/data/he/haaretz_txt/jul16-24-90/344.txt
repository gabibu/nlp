אלוף העולם אלן פרוסט ניצח בשלושת מרוצי פורמולה 1 האחרונים , שהתקיימו 
במקסיקו , בצרפת ובבריטניה . הנהג הצרפתי נמוך הקומה ניצח ( עד היום ) 
ב34 מרוצי גרנד פרי שיא חסר תקדים בהיסטוריה של אליפות העולם . השיא הקודם 
הוחזק בידי גקי סטיוארט ומנה 72 ניצחונות גרנד פרי . פרוסט מתחרה בפורמולה 
1 משנת 0891 , וזכה לניצחונו הראשון בגרנד פרי שהתקיים בצרפת ב18 , כשנהג 
בשביל קבוצת רנו . באותה שנה זכה בשני ניצחונות נוספים בהולנד ובאיטליה . 
לאחר שלוש שנים מאכזבות בשורות הקבוצה הצרפתית הלאומית עבר פרוסט לקבוצת 
מקלארן , ואתה זכה בשלוש אליפויות עולם בשש השנים האחרונות . בתום העונה 
שעברה , עקב הסכסוך רב התהודה בינו לבין אירטון סנה , פרש ממקלארן וחצה 
את הקווים לפרארי . המקום הראשון בבריטניה היה ניצחונו הרביעי של פרוסט 
העונה , ובעקבותיו טיפס למקום הראשון בטבלת אליפות העולם מקדים בשתי נקודות 
את אירטון סנה , שניצח העונה בשלושה מרוצים . במהלך המירוץ בבריטניה נלחץ 
סנה לאחר שנעקף על ידי מנסל , שגה וגרם לסבסוב המכונית . ניגל מנסל , 
שותפו של פרוסט בקבוצת פרארי , זינק למירוץ מעמדת הזינוק הבכירה , אך נאלץ 
לפרוש עקב תקלה טכנית בתיבת ההילוכים . מנסל הודיע בתום המירוץ , כי הוא 
שוקל פרישה מתחרויות הגרנד פרי . לדבריו , אחת הסיבות היא אכזבתו מהיחס 
המועדף שפרוסט מקבל בקבוצת פרארי . בתחילת העונה נעתר מנסל לבקשת פרארי , 
והתיר את החוזה שהקנה לו את מעמד הנהג הבכיר בקבוצה . הוא נענה לבקשה כדי 
לאפשר את העברת פרוסט ממקלארן לפרארי . לנוכח ההתרחשויות האחרונות מנסל 
ודאי מצטער היום על רוחב לבו . 
