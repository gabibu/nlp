שופטי בית המשפט הגבוה לצדק החליטו אתמול פה - אחד לבטל את צווי החירום לבניית 
דירות , שהוציאה הממשלה . עם זאת , פסקו שלושת השופטים שלמה לוין , גבריאל 
בך ומיכאל בן - יאיר , כי לנוכח הנסיבות המיוחדות ייכנס הביטול לתוקפו רק 
בעוד שלושה שבועות . על התקנת התקנות החליטה הממשלה לפני כשבועיים , ביוזמת 
שר הבינוי והשיכון , אריאל שרון , ובניגוד לדעתו של שר הפנים , אריה דרעי . 
התקנות מסמיכות את ועדת השרים לענייני עלייה לאשר תוכנית חירום לבניית 000 , 
3 יחידות דיור ולהכנת תשתית ל000 , 8 נוספות בעשרה יישובים . לפי תוכנית 
החירום , רשאי שר הבינוי והשיכון לעשות את כל הפעולות , הדרושות להקמת 
הדירות , בין מייצור מקומי ובין מיבוא . חוק רישום קבלנים לא יחול על הפעולות , 
הקשורות לקבלנים מחוץ - לארץ . תוכנית החירום פוטרת את השר מהצורך ברשיונות 
ואישורים כלשהם ומהצורך בתחולת תקנים ישראליים על דירות מיובאות , ומסמיכה 
אותו להורות לרשויות מקומיות ולחברת החשמל לחבר את הדירות לתשתיות מקומיות . 
אולם , בעת שהותקנו תקנות החירום כבר היתה בכנסת תלויה ועומדת הצעת חוק 
הליכי תכנון ובנייה , הקובעת מסגרת להיענות דחופה למתן פתרונות דיור לעולים , 
לזוגות צעירים ולמחוסרי דיור . לפי החוק , שתוקפו לשנתיים , אפשר לאשר 
תוכניות מתאר בהליך מזורז ומהיר , ובד - בבד לשמור על איזון בין צרכי הדיור 
לבין הליכי תכנון ראויים . החוק אושר בכנסת סופית ביום חמישי שעבר , שבוע 
אחד בלבד לאחר התקנת תקנות החירום . יתרה מזו , עוד בטרם הותקנו התקנות 
הובא לידיעת הממשלה , כי הכנסת כבר אישרה בקריאה ראשונה את הצעת החוק , 
וכי היא עומדת להצביע עליה בקריאות הסופיות . ח"ך אברהם פורז ( שינוי ) 
עתר לבית המשפט באמצעות בא - כוחו , עו"ד רענן הר - זהב , בתביעה לבטל 
את תקנות החירום מטעמים אחדים : החוק שהתקבל בכנסת מבטל את התקנות . שיקול 
דעתו של השר שרון נגוע בשיקולים זרים . שיקול דעתו של השר נגוע בשימוש באמצעי 
לא - מתאים למטרה , שלה נועדו התקנות . תוקפן של התקנות חרג מגדר שלושת 
החודשים , המותרים בחוק . הסמכת ועדת השרים בתקנות בטלה מעיקרה ומחוסרת 
תוקף . השופט לוין , שכתב את פסק הדין , הסתמך בהחלטתו לבטל את התקנות 
על קבלת הטיעון השלישי בלבד , שמשמעותו היא שהשר שרון לא שקל את האפשרות 
להשיג את המטרה , שהתכוון להשיג , באמצעות חקיקה רגילה , או ששקל אפשרות 
כזו והתעלם ממנה . קפידבינהשופט כותב , כי התקנות כוללות הוראות מרחיקות - 
לכת : השעיית הוראות דין של הכנסת , התעלמות מתוכניות לפי חוקי התכנון 
והבנייה ופטור מרשיונות , היתרים ואישורים . " כל טעות בעניינים אלה עלולה 
להיות בכייה לדורות . ייתכן שההכרח בל - יגונה הוא " , כותב השופט לוין , 
" אך אם קיימת אפשרות , שבאותו פרק זמן ייתן המחוקק הראשי את דעתו על 
אותו נושא , מן הראוי הוא , שהרשות המבצעת תמשוך את ידה מהתקנת תקנות לשעת 
חירום . " ערב התקנת התקנות כבר היה ידוע לשר הבינוי והשיכון , כי הכנסת 
מתכוונת לעשות מעשה חקיקה באותו נושא , ובפועל אמנם חוקק החוק בהליך מזורז . 
מה מנע בעדו מלפנות ולבקש מהרשות המחוקקת לשלב את הצעותיו הוא , נשוא התקנות 
לשעת חירום , בגדר החוק ? " שהרי ממה נפשך : אם היתה הכנסת נעתרת לבקשתו , 
היתה חקיקת התקנות הופכת למיותרת . ואם לא היתה נעתרת , משמע שעמדת הרשות 
המחוקקת היא נגד התקנתן , ושוב לא היה מקום להתקינן . במקרה שלפנינו היינו 
עדים למעין מירוץ בין השר לבין הכנסת , בחינת מי יקדים את מי , ובנסיבות 
אלה יש לדעתנו לראות את התעלמותו של שר הבינוי והשיכון מהשיקול האמור כמפגיעה 
את התקנות בפגם מהותי , המצדיק את ביטולן " . 
