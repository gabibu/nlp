גין ווטרס הוא במאי קולנוע מוכשר , שמאבד כיוון . נהוג לתאר אותו ככהן 
הגדול של הטעם הרע , הקיטש והוולגריות נוסח אמריקה . את מרבית עלילות סרטיו 
הוא ממקם בשנות החמישים . סרטיו המוקדמים , כגון " פינק פלאמינגוס " 
ו"פוליאסטר " , היו סטירת לחי לשאננות האמריקאית ; הם הגיעו לעתים לשיאים 
של גועל נפש , אולם היו מלווים במידה רבה של אנרגיה והומור , והבוטת שלהם 
היתה בעצם נאיווית וטובת לב , עד שהכיעור הבסיסי שלהם הפך לכיף , והגועל - 
נפש למחייה נפשות . ווטרס ניסה לחשוף בסרטיו את הצביעות והפוריטניות , החמרניות 
והזולת הבסיסית של החברה האמריקאית , מבלי לקחת את עצמו ברצינות רבה מדי . 
את יעדיו אלה השיג בעיקר בעזרת דמותודמותה של כוכבו הכמעט קבוע , דיוויין , 
הר - אדם בלבוש אישה . סרטיו נוצרו מתוך אהבה לסרטי אימים ומדע בדיוני 
זולים , מלודרמות רעות , מוסיקת פוף מכאנית , וכל הגאנק - פוף התרבותי 
של אמריקה , אשר התפרץ בשנות החמישים , יחד עם הפיכת בני הטיפשעשרה לנוכחות 
תרבותית וכלכלית מובילה בנוף האמריקאי . בשנים האחרונות הלך הקולנוע של ווטרס 
והתמסד ומנוכחות פרובוקאטיווית בשולי התעשייה הוא פלש , עם סרטו הקודם " ספריי " , 
למרכזה ; מיוצר שנחשב זול , תוקפני וחסר טעם במיוחד , הוא הפך לבלתי 
פוגע וכמעט נאיווי ובנוסף דיוויין מת , ועמו נעלם הסמל העיקרי של יצירתו . 
" נער שוליים " הוא בידור חביב , שכולל את מרבית האלמנטים האופייניים 
לקולנוע של ווטרס , אך הוא מייצג קולנוע מסורתי , כמעט מבוית , עם גוון 
אנכרוניסטי שמוסיף לו מידה של עצבות לא נעימה . הקולנוע הבידורי הגיע למידת 
תחכום ויזואלי ועלילתי , שלצדו נדמה " נער שוליים מיושן ובעיקר חסר תכלית . 
זו ספק פארודיה ספק קומדיה מטורפת על שנות החמישים , ויש הרגשה שאת כל 
מה שנאמר ומוצג בה כבר ראינו ושמענו בעשרות גרסאות קודמות , כולל אצל ווטרס 
עצמו . אמנם סצינות רבות , בעיקר המוסיקליות , מבוימות בחן ובתנופה , 
אולם , כל זה לא מונע את התחושה שהסרט מיותר , ואין מצער מזה . העלילה 
מתארת את סיפור האהבה המתפתח בין אליסון בת הטובים ומנהיג העבריינים של העיירה , 
שכינויו הוא " תינוק בכיין " ( " קריי בייבי " ) . דמותו היא ההיבט 
המעניין ביותר של הסרט , היות ודרכה מצביע ווטרס על השינוי שחל בדמות הגבר 
הצעיר בחברה האמריקאית בשנות החמישים , בעזרת סמלי תרבות כגון ברנדו , 
גיימס דין , פרסלי ואחרים . כוחו של " תינוק בכיין " הוא בדמעה האחת 
היורדת מעינו השמאלית ברגעי השיא של הסרט . דמעה זו היא דימוי קולנועי מוצלח 
למידת הקשיחות והפגיעות והמיזוג בין גבריות ונשיות , שאיפיינו את מנהיגי 
הנוער באותו עשור , על מעילי העור , האופנועים והגיטרות החשמליות שלהם . 
ווטרס קולט את ההיבט המזוכיסטי , הנרקיסיסטי והכמעט אנדרוגני של דמויות 
אלו , והופך את " תינוק בכיין " לסמל ממצה של התקופה . חבל רק שאישיותו 
של השחקן המגלם דמות זו ( גוני דפי ) , אינה חזקה דיה כדי להוסיף לה קומה 
נוספת והוא נראה כמו סתם עוד גברבר חסר הבעה . סביב " תינוק בכיין " שוזר 
ווטרס את הדמויות הגרוטסקיות האהובות עליו . אחת השחקניות , טרייסי לורד , 
נראית כמו מוטאציה של דיוויין המנוח . אולם מה שחסר הפעם זו סאטירה אמיתית , 
אגסיווית ואנרגטית . הכל זורם על מי מנוחות , והסרט כמעט ונשכח ברגע שאנו 
רואים אותו , דבר שאי אפשר היה לומר מעולם על סרט של ווטרס . הסרט משובץ 
בסמלי תרבות אמריקאים משנות החמישים וכאלה שסימלו את תרבות הנגד שלה בעשורים 
שלאחר מכן ( טרוי דונאיו , אליל נוער בשנות החמישים , פולי ברגן , פטרישה 
הרסט , דייוויד נלסון , אחיו של ריקי , שכיכב במשך שנים ארוכות בסדרה 
טלוויזיונית שייצגה את המשפחה האמריקאית התקינה ואחרים ) אולם הכל נשאר 
בגדר תיאוריה בלבד . רק לעתים רחוקות נוגע הסרט בנקודות חיכוך תרבותיות , 
מיניות וכלכליות אמיתיות , בחברה האמריקאית , וממהר לכסות אותן במעטה 
של שאננות קולנועית . ווטרס כנראה פשוט הולך ומתברגן , וחבל , כי גון 
ווטרס חדש לא קם במקומו , ומי צריך עוד במאי בורגני אחד . 
