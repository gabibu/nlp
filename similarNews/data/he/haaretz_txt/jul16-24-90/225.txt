רשת מלונות דן תשקיע כחצי מיליון דולר בתוכנית שיווק חדשה בחו"ל לשנה הקרובה . 
היום תתכנס ההנהלה לשני ימי עיון מיוחדים בתל - אביב לדיון בתוכנית החדשה . 
מנכ"ל מלונות דן , עמי הרשטיין , אמר ל"הארץ " , כי במרכז התוכנית החדשה 
הרחבת פעילות הרשת בארה"ב ובמדינות מערב אירופה : בריטניה , צרפת , גרמניה , 
איטליה , הולנד ובלגיה . בארה"ב תתמקד הפעילות בהעמקת מאמצי השיווק בקהילייה 
היהודית . רשת מלונות דן פתחה נציגות חדשה בקליפורניה . יפאן נחשבת עדיין 
ליעד הנמצא בטווח פיתוח ארוך יותר מאשר היעדים האחרים , למרות שאנשי עסקים 
יפאניים רבים , המגיעים לביקור בישראל , מתארחים ברשת . מנכ"ל רשת מלונות 
דן מסר עוד , כי הוא דן באחרונה בנושא זה עם המיועד החדש לתפקיד מנהל לשכת 
התיירות הממשלתית של ישראל ביפאן , אל"ם ( מיל ) יצחק דוד . רשת מלונות 
דן רואה את מזרח אירופה כפוטנציאל תיירותי השואף לאפס , אמר עמי הרטשטיין 
והסביר , כי עיקר תנועת התיירות ממדינות אלה הוא עממי , בעוד בתי המלון 
של הרשת הם ברמות מחירים של חמישה כוכבים ויותר . 
