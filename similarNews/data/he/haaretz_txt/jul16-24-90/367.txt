אם אלמנה זכאית להתגורר בדירת בעלה המנוח , שאין לה בה זכויות בעלות , 
על אף שלא ציווה לה כל חלק בעיזבון ? בית הדין הרבני הגדול בירושלים נדרש 
לסוגיה זו , והכריע את הכף לטובת האלמנה . פסיקת בית הדין הרבני במקרה 
זה מציינת חידוש משמעותי בהתייחסות של הערכאה הדתית לזכויות האלמנה בדירת 
בעלה המנוח . לפי חוק הירושה תשל"ו ב - 6791 נקבע : " דירה שהמוריש היה 
ערב מותו בעלה וגר בה , רשאים בן זוגו , ילדיו והוריו שהיו גרים בה אותה 
שעה עם המוריש להוסיף ולגור בה כשוכרי היורשים שבחלקם נפלה הדירה . . . 
" במקרה שלפנינו , קבע בית הדין הרבני , תמשיך לגור בדירת בעלה המנוח 
שלא בכפיפות להסדר שכירות בדירה , כנהוג בערכאות האזרחיות , אלא תהנה מזכות 
למדור העומדת כשלעצמה . המקרה נדון במשך שלוש שנים לאחר שתושב גבעתיים הלך 
לעולמו וציווה את נכסיו , בהם דירה שחי בה עם אישתו השנייה , לבנו ולבתו 
מנישואיו הראשונים . לאלמנה הועיד סכום כסף מסוים בתנאי שתפנה את הדירה , 
אך היא העדיפה להמשיך לגור בה . תחילה פנתה באמצעות עו"ד משה הוכמן לבית - 
הדין האזורי בבקשה שיפסוק כי זכותה להמשיך להתגורר בדירה זו , ודרשה גם 
לחייב את היורשים בתשלום מזונותיה מן העיזבון . בית הדין האזורי דחה את 
טענת היורשים בדבר חוסר סמכותו לדון בעניין , ואלה עירערו לבית הדין הגדול . 
במקביל עירערה האלמנה לבית המשפט המחוזי על תקפות הצוואה , אך התנגדותה 
נדחתה והצוואה אושרה . היורשים טענו , באמצעות עו"ד דן טפרברג , כי בית 
הדין משולל סמכות לדון בתביעת האלמנה למדור , היות ונושא זה נכלל בצוואת 
המנוח ונתון לסמכותו הבלעדית של בית המשפט שאישר את הצוואה . אך בית הדין 
קבע , כי מסמכותו לדון בתביעות למזונות ולמדור , ועוד פסק כי אין בצוואה 
כדי לשלול את זכויות האלמנה בדירה . הרכב הדיינים בבית הדין הגדול , בראשותו 
של הרב עובדיה יוסף , ניתח בפרוטרוט את הוראות הצוואה והשלכותיהן , והסיק 
שהמנוח לא ציווה שרק בנו ובתו יהיו בעלי הזכויות על הדירה , ולא האלמנה , 
אלא שזכויותיו יועברו לידיהם . הדיינים ציינו , כי האלמנה לא דרשה זכויות 
בעלות אלא זכות מגורים בלבד , שאין לשלול אותה ממנה , כפי שאין הורשת דירה 
מאושרת מפקיעה את זכויות הדיירים השכירים שגרים בה . כן נאמר בצוואה , כי 
האלמנה זכאית לקבל סכום מן העיזבון בתנאי שתפנה את הדירה ומכאן למדו הדיינים 
שהמצווה עצמו השאיר פתח שהאלמנה לא תעזוב את הבית , אלא שבמקרה זה לא תקבל 
כסף אלא זכות מגורים בלבד . הדיינים סיכמו כי על אף שהצוואה נערכה כחוק מבחינה 
משפטית ואושרה בבית המשפט , אסור ליורשים לקיימה במלואה , כי שמורה לאלמנה 
זכות מגורים בדירת העיזבון ואין להרחיקה ממנה בעל כורחה . לאחר שהמערערים 
הביעו נכונות לתת לה את כתובתה במקום דיור , פסק בית הדין שאינם רשאים לפרוע 
את כתובתה נגד רצונה וקבע שבמקרה זה הפסידה אמנם את מזונותיה , אך שמרה 
על זכותה למדור . במקרים כגון אלה , עדיף לאלמנה לפנות לבית הדין הרבני 
ולא למחוזי , שם היא יכולה לזכות בתנאי מדור טובים יותר . 
