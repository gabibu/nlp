שעות על גג בניין עיריית בת ים ואיימו להתאבד , נעתרו המפגינים חסרי הדיור 
לרדת מהגג . החלטתם התקבלה בעקבות פגישתה עם ראש העירייה , אהוד קינמון , 
ולאחר שהובטחו להם פגישות עם שרי השיכון והמשטרה . ראשיתה של הדרמה היתה 
שלשום לפני חצות . כ07 איש , מתוך כ001 המשפחות שבמאהל , פלשו אל בניין 
העירייה הסמוך ועלו אל הגג . " השומר נכנס להלם " , סיפר דני , אחד המפגינים . 
" הרגענו אותו , נתנו לו מים , סיגריות . אצבע לא שמנו עליו . אמרנו 
לו אל תדאג , אנחנו לא פוגעים . לא השחתנו רכוש . המפגינים הציבו אולטימטום 
כי אם עד השעה 7 בערב לא יגיע השר שרון אליהם יתאבדו . במשך הלילה זרקו 
המפגינים מן הגג שני בקבוקי תבערה וצמיג בוער . " זרקנו בקבוקים לשטח שלא 
היה שם אף אחד , כדי לא לפגוע באנשים " , אמר יאיר רחמני , מנציגי המפגינים . 
" זה היה למען יראו וייראו במשטרה . לא עלינו סתם , נלך עד הסוף . אנחנו 
נתאבד עם הנשים והילדים , אם לא נקבל דיור . " . את הדברים האלה אמר רחמני 
אתמול בשעת בוקר מאוחרת , לפני שהתקבלה ההחלטה לפנות את הגג . באותה עת 
התקיימה בצריף סמוך פגישה בין נציגי המפגינים לבין ראש העירייה . הכניסה 
לבניין העירייה נחסמה בלוחות עץ ובמכונת צילום . המפגינים עמדו משני צידי 
הדלת ולא התירו לאיש להיכנס לבד מעיתונאים . על הגג , בחום הכבד , התרכזו 
מבוגרים וילדים על מזרונים . ילדים ותינוקות רבים בכו . רחמני עצמו התמקם 
בלשכתו הריקה של סגן ראש העירייה , ישב בכורסה המסתובבת ואמר : " יש לנו 
למעלה נשק . אנחנו מתכוננים לפוצץ את עצמנו עם הכל . יש שם בקבוקי תבערה , 
בלוני גז , צמיגים . " לכל אחד יש תפקיד , ברגע שתפלוש משטרה הנה . 
כל אחד יודע מה תפקידו . נתנו הוראה לא להשתמש באלימות כלפי חוץ אלא רק 
כלפי עצמנו . יש שאחראים לטפל בבלוני גז , יש כאלה שצריכים לקפוץ , לשפוך 
נפט על הגוף . מילכדנו את הקומות בבקבוקי מולוטוב . ריסקנו זכוכיות , 
פיזרנו מסמרים . הכל יעלה איתנו באש . אין לנו מה להפסיד . שלושה שבועות 
אנחנו פה . אף אחד לא בא " . אומר דני : " אנחנו אוהבים את שרון . כולם 
פה הם תומכים בו . אריק שרון זה הנשמה שלנו בגלל שהוא בנאדם . אבל כרגע 
אנו מאוכזבים ממנו " . מוטי עמר : " שלא יחשבו שיש כאן פרזיטים שרוצים דירה 
בלי כסף . אנחנו רוצים פתרונות . מי שמגיע לו , שיקבל משכנתא שהוא יכול 
להחזיר אותה . שיקחו % 52%03 מהמשכורת אבל לא 000 , 1 שקל לחודש . אומרים 
שאין פה דירות . יש מגרשים ריקים . במקום שיקחו 001 אלף דולר למגרש שיקחו 
52 אלף . כוחות משטרה ומכבי האש אשר הגיעו בלילה למקום , הקיפו את הבניין 
אך נמנעו מהפעלת כוח . כאשר הסתיימה הפרשה אמר מפקד המרחב , עוזי עזני , 
כי המשטרה תפתח בחקירה . עזני נענה לבקשתו של ח"ך צרלי ביטון ולא ביצע מעצרים 
במשך היום . ראש העירייה אמר כי נדהם מהמעשה שביצעו המפגינים , אך הבטיח 
להמשיך ולספק להם שירותים . התנאים הסניטריים במאהל בבת ים קשים . במקום 
נמצאת תינוקת שנולדה פגית . ראש העירייה הציע למשפחה מלון לשלושה ימים אך 
המשפחה סירבה לקבל פתרון זמני . שני גברים במקום לקו בהתקף לב . מדי יום 
" מתייבשים " במקום אנשים ורבים סובלים מעקיצות זוחלים , יתושים ונשיכות 
עכברים . 
