בינתיים בייקר לא פגש בדוד לוי , אבל באולפן " מוקד " פוגשים בו יורם 
רונן , יעקב אחימאיר ועמנואל הלפרין . הלפרין , בפעם הראשונה ככתב מדיני , 
עשה כהלכה את שיעורי הבית שלו , גם אם הוא מהסס עדיין להתמודד פנים אל 
פנים עם המרואיין . לאחר שורה של שרי חוץ שרת , גולדה , אבן , אלון , 
דיין , שמיר , פרס וארנס מינויו של לוי מעיד , כי משהו קרה בישראל מבחינה 
חברתית . אבל השאלה שרבצה על האולפן היא , אם יש בפיו מסר חדש . לוי מגדיר 
עצמו כמתון ופרגמאטי . אולי הוא פרגמאטי . אבל כחישוקאי אין הוא מתון 
אדרבא . בלשון חלקלקה ורהוטה , הוא מתחמק מתשובה לשאלתו של הלפרין על שאלותיו 
בדבר הפער המהותי בין ישראל לאמריקאים . גם אם הלפרין חוזר ומזכיר לו מה 
הם אומרים וחושבים , הרי לוי חוזר ומתעלם מן הפלשתינים והוא שם את הדגש 
על מדינות ערב , המהוות אמנם סיכון גדול , אבל הפלשתינים הם הרי לב הבעייה . 
לוי מנסה להעניק תחושה שהספירה החדשה מתחילה אתו . אלא שהוא עלול לגלות 
מהר מאוד , גם שעה שיחזיר לעברית את כבודה בוואשינגטון , כי האמריקאים 
לא יסכימו לחזור לקו ההתחלה של הבהרות ושל הבהרות נגד , והם לא יתירו פתיחת 
תהליך מדיני חדש . שר החוץ נמצא עדיין בעידן הססמאות . לא להתייאש ולא 
להיבהל ! לוי יגלה גם שאירופה מחכה לו ולא בכדי הוא מתכוון לשוחח עם רפול 
על הסנקציות , שזה עומד להטיל על חקלאי השטחים . רק שאלה אחת נשתכחה ממראיניו : 
מהנו חלקו בתרגיל ההתנחלות ברובע הנוצרי בעיר העתיקה , תרגיל שהעלה את 
חמת העולם הנוצרי . בפרק השני של " מוקד " לא נתן לוי למראיניו לפתוח את 
פיהם ונשא הרצאה ארוכה על הישגיו בתחום השיכון . הוא מנה את האזהרות וההתראות 
שהשמיע והאשים ישירות את ח"ך אברהם ( בייגה ) שוחט , ובצורה עקיפה האשים 
את שרון מאשימו העיקרי . שוב התחמק מתשובה לשאלת אחימאיר על שאלתו , אם 
החבילה עם שרון התפרקה . ובאמת , לאחר שמנה את כל הישגיו , נותרה שאלה 
אחת פתוחה : מדוע בעצם לא התחילו בבנייה ומדוע אין בתים , לא לעולים ולא 
לחסרי דיור . 
