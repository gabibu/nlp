יו"ר ועדת החקירה הממלכתית לתפקוד מערכת הבריאות , השופטת שושנה נתניהו , 
דרשה בשנה שעברה משר הבריאות דאז , ח"ך יעקב צור , לחדול מביצוע רפורמה 
במערכת הבריאות אותה ניסה להנהיג במשרדו . במסגרת רפורמה זו , היה אמור 
משרד הבריאות להפוך ליחידת מטה ובתי החולים וגופי השירות של המשרד יעברו 
לניהול עצמי עם חופש פעולה עסקי . דו"ח ועדת נתניהו , האמור להתפרסם בסוף 
החודש , יכלול הצעה לרפורמה מקיפה במערכת הבריאות הציבורית . השר לשעבר 
צור אמר , כי השופטת ביקשה ממנו שלא ייגש לביצוע רפורמה במערכת הבריאות , 
עד לקבלת מסקנותיה . " הנימוק היה כי הוועדה מונתה מפני שהממשלה לא יודעת 
מה לעשות ואם יבצעו את הרפורמה אז אין צורך בוועדה " , טען יעקב צור . 
השופטת נתניהו שוהה בחו"ל ולא ניתן היה לקבל את תגובתה . 
