שר האוצר יצחק מודעי ומזכ"ל ההסתדרות ישראל קיסר קיימו שלשום דיון בארבע 
עיניים , שעל תוכנו הוטל איפול , יממה לאחר שהשניים גיבשו הסדר עם הוועדים 
הגדולים במשק . קיסר הציע בשבועות האחרונים להטיל מלווה - קליטה לנוכח גאות 
העלייה מברית - המועצות . כן קרא לממשלה להתקשר עם חברות הבנייה ההסתדרותיות 
לבנות אלפי דירות לעולים . כמו כן תלוי ועומד עדיין הסיוע בסך 05 מיליון 
דולר לכור , ושחרור התקציב לקופת חולים הכללית . קיסר הביע לאחרונה חשש 
כבד מהצפוי בשוק העבודה עם גבור העלייה , והציע שהממשלה תזרים משאבים או 
תגרום בדרכים אדמיניסטרטיוויות לעודד השקעות במפעלים קיימים , לרבות מפעלי 
כור , לקלוט בהם מובטלים ישראלים ועולים חדשים . הוא אמר כי העלייה היא 
בבחינת הזדמנות היסטורית לחזק את התשתית הכלכלית , בתנאי שהממשלה תטול לידיה 
את הניווט וההכוונה הנדרשים . ייתכן , כי במרכז השיחה בין מודעי לקיסר עמדו 
ההצעות השונות לקלוט את העלייה , לרבות הטלת מלווה והסדרים עם חברות הבנייה 
ההסתדרותיות , וכן רעיונות לחדש את ההשקעות בתשתית הייצור הקיימת במדינה . 
