למחוסרי הדיור המפגינים בראשון לציון הוצעו ביום ששי תשע דירות עמידר . 
41 משפחות קיבלו המלצה להשתתפות בשכר - דירה במשך שנה , בגובה שבין 573 
ל075 ש"ח לחודש . מצבן של 02 משפחות נוספות ייבדק במשך השבוע . רפי דרור , 
נציג המפגינים , אמר כי " רוב המשפחות אינן מעוניינות בסיוע הכספי בשכר - 
דירה , משום שבכך יש פתרון זמני בלבד , ובתום שנה יחזרו לנקודת המוצא . 
הבטיחו לנו 81 דירות , ובמקום זאת נתנו רק תשע . מה יהיה עם מאות המשפחות 
חסרות הדיור בעיר ? בגן הנדיב מתגוררות כבר כ06 משפחות באוהלים . ראשוני 
המתנחלים הגיעו למקום לפני למעלה מחודש . המפגינים דורשים להציב קרוואנים 
בעיר ולהתחיל בבניית דירות לחסרי דיור ולעולים חדשים , כפי שסוכם , לדבריהם , 
בפגישה עם שר האוצר יצחק מודעי ושר הבינוי והשיכון אריאל שרון . לעומת זאת 
אמר מנכ"ל עיריית ראשון לציון יוסי שניר , ביום ששי , כי הצבת קרוואנים 
אינה רלוואנטית כרגע . ביום ששי נחתם הסכם בין העירייה לבין החברה לשיכון 
ופיתוח להקמת 000 , 2 יחידות דיור , שבנייתן תחל בחצי השנה הקרובה . בתוכנית 
זו אין כל התייחסות לבעיית מחוסרי הדיור בעיר . שניר אמר כי הממשלה לא תהיה 
מעורבת בבנייה זו , והדיור לא יהיה מסובסד . אם קבלנים לא יצליחו למכור 
דירות ואם משרד השיכון יתחייב לרכוש אחוז מסוים של הדירות , אז ייתכן שמחוסרי 
הדיור יהנו מכך . " האדמה בראשל"ץ יקרה , ומי שרוצה לגור כאן צריך לשלם . 
למה שלא יגורו ברמלה , לוד או במודיעין ? " אמר . רפי דרור הביע זעם 
על ההתעלמות ממחוסרי הדיור בתוכניות הבנייה של העיר . " מה שאמר מנכ"ל העירייה 
חמור מאוד . באיזה זכות הוא רוצה לגרש אנשים ? את העולים הם מקבלים בזרועות 
פתוחות . במה אנו שונים מהם ? הארגון למחוסרי דיור ונפגעי משכנתאות התריע 
ביום ששי כי " אם תוך שבועיים לא יובאו הבתים הזמניים , אנו מסירים מעלינו 
כל אחריות באשר להתנהגות האנשים המתגוררים באוהלים . 
