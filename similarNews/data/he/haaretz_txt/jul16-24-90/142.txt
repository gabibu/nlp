בתוכנית האקטואליה של גלי צה"ל , " ערב טוב ישראל " , ראיין אמש דן שילון 
את איל העיתונות הבריטי , רוברט מקסוול , מלונדון , על האפשרות שירכוש 
את הקבוצות הירושלמיות בית"ר והפועל , ויחלץ אותן מהמשבר הכספי העמוק . 
להלן חלק נכבד מהראיון . ערב טוב לך ( " שלום " , בעברית ) . שמעתי . 
הבנתי רק חלק . למרות שהייתי פעם בחור ישיבה , שכחתי את העברית שלי . איני 
מבין מדוע הם צריכים להתאכזב . איננו יכולים רק להעביר את הכסף . דו"ח 
רואה החשבון הושלם וכעת הוא בידינו . למרבה הצער , מצבם הפיננסי של המועדונים 
גרוע מכפי חשבו . לא , אין לי מחשבות נוספות . אני מתכוון שזה לא היה העסק 
שחיפשתי . אני אוהב לעזור , רוצה ויכול לעזור . זה עדיין יקח כמה ימים 
עד אשר נחליט מה לעשות . אני חושש שזו צדקה . כדורגל לעולם לא יוכל להיות 
עסק . אני חושש שהצדקה הזאת תעלה מיליונים רבים . זה אינו עסק בשום מקום . 
כדורגל הוא רק עבור אנשים שאוהבים את המשחק . מספר האנשים שגרים בירושלים 
ושהולכים לראות את משחקי הכדורגל של בית"ר והפועל , אינו גדול מספיק על 
מנת לתמוך בשני המועדונים באופן נפרד . יש להם הפסדים עצומים . הם לא שילמו 
את מיסיהם זמן רב . לשחקנים לא שולמו משכורות ויש נושים רבים . אם אנו 
רוצים להציל אותם , הסכמתי שעלינו לשלם לשחקנים כי הם עשו כמיטב יכולתם . 
הם צריכים לקבל את מלוא הכסף . כל השאר יידרשו לעשות ויתורים . זה לא ייאמן . 
אני אחד היהודים היחידים בגלות שעשו סכומים עצומים מהשקעות בישראל . אני 
מניח שעוזי ברעם ואהוד אולמרט ( פטרוני המועדנים הירושלמיים ) ביקשו להציל 
את שני המועדונים . אני עשיתי הרבה כסף ומשום כך זה נכון ויאה שאתן חלק 
מזה בחזרה עבור ספורט ועבור כדורגל בירושלים , דבר שאני מאוד מוכן לעשות . 
אבל אני מאמין שאין סיבה הגיונית לתמוך בשני מועדונים נפרדים בירושלים . 
מה שאני יכול לעשות זה להראות שספורט אינו עניין של מפלגות פוליטיות ושני 
המועדונים צריכים לפעול תחת שם חדש של " ירושלים המאוחדת " ( גרוזאלם 
יונייטד ) . אתה כתב פיקח מאד . אני עומד לכתוב מכתב לאולמרט ולברעם ולראות 
מה נחוץ כדי להגיע להחלטה מהירה . מצבם הפיננסי של שני המועדונים גרוע הרבה 
יותר מכפי שמישהו שיער וזו אינה אשמת השחקנים . זו עובדה שאם אוהדי הספורט 
בירושלים מאמינים בניצחיות איחוד ירושלים . תנו להם לפחות להוכיח שהם מסכימים 
איתי שצריכה להיות קבוצת כדורגל אחת בירושלים , בית"ר - הפועל או הפועל - 
בית"ר , זה לא משנה . 
