אתמול ברצח עומר בן ראגה עודהכתב האישום נגדם הוגש אתמול לבית המשפט המחוזי 
בחיפה . התובעת עו"ד רונית ויינרב , סגנית בכירה לפרקליטת מחוז חיפה , 
טוענת בכתב האישום , כי בלילה שבין ה41 ל51 בדצמבר 4891 , החליטו שני הנאשמים 
לרצוח ערבי כנקמה על הירצחה של הדס קדמי . היה זה ארבעה ימים לאחר שנמצאה 
גופתה ביערות בית אורן , נאמר בכתב האישום . באותו לילה , הצטיידו הצעירים 
בשני סכינים ובאקדח אוויר , נטלו ללא רשות מכונית מסוג פזו , השייכת לקיבוץ 
ועשו דרכם לכיוון תחנת הדלק בזכרון - יעקב ( לקיבוץ היה הסדר קניית דלק 
באשראי בתחנה ) . לאחר חצות פגשו השניים בעודה שעבד כמתדלק בתחנה וביקשו 
ממנו לתדלק את המכונית . משסיים , נכנסו השלושה למשרד שבבניין תחנת הדלק , 
כדי לקבל קבלה על קניית הדלק . שני הנאשמים ביקשו להסוות את המניע למעשיהם 
ולשוות לו אופי של שוד . לפיכך הובילו באיומי אקדח את עודה לחדר שמני הדלק , 
ונטלו ממנו סכום של כ005 , 48 שקלים ( ישנים ) . המנוח , נאמר בכתב האישום , 
התחנן על נפשו ואז היכה אותו וענונו באקדח שבידו ואחר כך דקרו אותו שני 
הנאשמים מספר רב של דקירות , בחלקים שונים בגופו , בכוונה לגרום למותו . 
הנאשמים פנו לעזוב את תחנת הדלק , כשלפתע הבחין עפרוני שהמנוח עדיין בחיים 
ומנסה להגיע למשרד . השניים ניגשו אליו ושבו ודקרו אותו וכתוצאה מכך נגרם 
מותו . לאחר מכן שבו הנאשמים במכוניתם לקיבוץ ובדרך השליכו את הסכינים . 
הם ניקו את המכונית מדם וטשטשו את כתמי הדם , שנותרו על המושבים , טרם 
שהחזירו את המכונית למקומה . במעשיהם , טוענת התובעת , המיתו הנאשמים 
את המנוח בדם קר , מבלי שקדמה התגרות מצד המנוח כלפיהם . שני הנאשמים הובאו 
מתא מעצר בבית המשפט יחדיו ללשכתו של השופט דוד קציר , בעוד בני המשפחה 
ובהם אמו ואשתו ומספר חברי הקיבוץ , נותרו באולם הכניסה של בית - המשפט . 
השופט מנע מבני המשפחה ומהעיתונאים להיכנס ללשכתו . מעצרם הוארך עד 5 באוגוסט , 
מועד שבו ישוב השופט התורן וידון בבקשת הפרקליטות להאריך את מעצרם עד תום 
ההליכים . קפידבינמשלחת של חברי קיבוץ דליה נפגשה אתמול לפנה"ץ עם מוכתר 
הכפר מנדא ונכבדים נוספים מהכפר . מזכיר קיבוץ דליה , אהוד כץ , מסר כי 
מטרת הפגישה היתה הבעת תנחומים למשפחת הנרצח וכן הבעת השתתפות בצער בני הכפר 
כולו . כץ אמר כי הפגישה עם המוכתר אורגנה על ידי ח"ך חסיין פארס וכי המוכתר , 
מוחמד זידאן , קיבל את המשלחת בידידות רבה ובכבוד גדול . הדובר הוסיף , 
כי הפגישה עברה ברוח טובה והמוכתר אמר כי פעל רבות להרגעת הרוחות בקרב תושבי 
כפרו , וזאת על מנת שלא להכליל את כל תושבי קיבוץ דליה , במעשה של אדם 
יחיד וחריג . בפגישה נכח גם דובר הקיבוץ הארצי , שלמה חבר , אשר הביע תנחומים 
בשם כל קיבוצי השומר הצעיר . בתום הפגישה נקבע , כי המגעים בין קיבוץ דליה 
לבין תושבי כפר מנדא יימשכו . אהוד כץ אמר עוד כי עם פרסום כתב האישום , 
שוררת בדליה אוירה קשה והאנשים מתקשים לעכל את העובדות שנשמעו בבית המשפט . 
אמש נערכה פגישה לא רשמית של חברי הקיבוץ במועדון לחבר , ובה נתבקשו חברי 
הקיבוץ לומר את אשר על לבם ביחס לפרשה , ובכך לתת למזכירות ולכלל החברים 
אפשרות לדעת מהו הלך הרוחות בקיבוץ . 
