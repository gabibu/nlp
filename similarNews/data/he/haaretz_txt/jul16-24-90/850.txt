רבת עמון ( אי - פי ) . ממשלת ירדן הודיעה ביום ו כי תפרק את בנק פטרה 
הנתון בבעיות פיננסיות והטילה על הבנק המרכזי של ירדן לבצע את הפירוק . שר 
האוצר הירדני שלח הודעה על כך מטעם ועדת הביטחון הכלכלי הירדנית להנהלת הבנק , 
ובד בבד פיטר את הנהלת הבנק שמונתה על ידי ממשלת ירדן . ההודעה שנמסרה 
על ידי סוכנות הידיעות הירדנית הרשמית פטרה , באה שמונה ימים אחרי שהממשלה 
ציוותה שבנק פטרה , בעבר הבנק השני בגודלו בירדן , ייסגר ויעביר את חשבונותיו 
למוסד פיננסי אחר כדי להחזיר למפקידים את פקדונותיהם . ועדת הביטחון הכלכלי , 
שהוקמה כאשר הוטל על המדינה מצב חירום לפני 32 שנים , הודיעה כי החלטתה 
תיכנס מיד לתוקף . היא הודיעה כי נגיד הבנק המרכזי , מוחמד סעיד נבולסי , 
יהיה אחראי על הפירוק ותהיה לו סמכות מלאה בכל ענייני בנק פטרה , עד שיושלם 
התהליך . ועדת הביטחון הכלכלי השתלטה בשנה שעברה על הבנק ומינתה לו צוות 
ניהול ממשלתי לאחר שמייסדו , איש העסקים יליד עיראק אחמד צאלאבי , הואשם 
בניהול כושל ובספקולציות במטבעות זרים שפגעו בדינר הירדני . השלטונות האשימו 
את צאלאבי גם בהברחת כספו של הבנק מחוץ לירדן , מעשה שזירז את המשבר בבנק . 
צאלאבי עזב את ירדן ב9891 ופקידי ממשלה אמרו שהם מנסים להחזיר אותו למדינה . 
צעדה האחרון של הממשלה בא אחרי שבוע של שמועות שבנק פטרה יכריז על פשיטת 
רגל כתוצאה מחובות בסדר גודל של 082 מיליון דינר ( 024 מיליון דולר ) . 
אבל פקידי ממשלה טענו שהבנק יימכר למוסד פיננסי כווייתי אחרי שחובותיו ישולמו 
במלואם . הוועדה הבטיחה להחזיר בקרוב ללקוחות הבנק את כל פקדונותיהם וכן 
לשלם את חובות החוץ של הבנק . היא הודיעה שרכושו של הבנק , כולל בניינים , 
קרקעות , חנויות , מכוניות ורכוש אחר יימכרו בקרוב במכירה פומבית . 
