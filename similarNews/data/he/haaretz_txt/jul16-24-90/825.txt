ואשינגטון ( אי - פי ) . מייקל בוסקין , יושב ראש מועצת היועצים הכלכליים 
של הנשיא בוש , אומר שנמאס לו לשמוע שארצות הברית מפסידה בתחרות עם מדינות 
כמו יפאן , או שהמדינה מאבדת את השליטה על עתידה הכלכלי למשקיעים זרים הקונים 
את אמריקה . " ארצות הברית לא איבדה ואינה מאבדת את מעמדה כמעצמה הכלכלית 
מספר אחת בעולם " , אמר בוסקין ביום חמישי בנאום ללשכת המסחר האמריקאית . 
" העובדה היא שעם פחות מ%5 מאוכלוסי העולם אנחנו מייצרים % 62 מן התל"ג 
העולמי " . בוסקין הודה שאכן עומדות בעיות בפני המדינה , בעיקר הצורך לצמצם 
את הגירעון בתקציב הפדרלי ולשפר את רמתם הנמוכה של בתי הספר העממיים והתיכוניים , 
שאותה כינה בושה וחרפה ופצצת זמן מתקתקת . אבל לדבריו מסוגלת ארצות הברית 
לגייס את הרצון הפוליטי לפתור את בעיותיה בעצמה . " האתגרים האמיתיים העומדים 
בפני הכלכלה האמריקאית הם רבי משמעות , אבל אין משמעותו של הדבר שהכלכלה 
האמריקאית תהפוך באורח בלתי נמנע לכלכלה סוג ב כפי שנביאי הירידה היו רוצים 
שנאמין " , המשיך בוסקין בנאומו , שחשף לראשונה את הקווים הכלכליים שבהם 
ינקטו ככל הנראה הרפובליקאים במערכת הבחירות לקונגרס בסתיו . בוסקין תקף 
בדבריו את המבקרים הדמוקרטים הלוחצים על הממשל לסגור את שוקי ארצות הברית 
בפני סחורות זרות כתגמול על מחסומים שמקימות מדינות אחרות בפני סחורות אמריקאיות . 
הוא אמר שזו טעות לקרוא לממשלה הפדרלית לקחת חלק פעיל יותר בטיפוח מחקר 
מסחרי ופרויקטים של פיתוח הנעשים בדרך כלל בידי התעשייה הפרטית . גישה זו , 
המכונה לעתים מדיניות תעשייתית , בנויה על פי הדגם של משרד הסחר הבין - 
לאומי רב העוצמה של יפאן , ועל הצלחתו הגדולה בקידום האינטרסים הכלכליים 
של בעלי העסקים היפאנים . לדבריו , מתעלמים תומכיה של גישה זאת מן הכשלונות 
של המתכננים של ממשלת יפאן , כמו חוות דעתם לפני שנים רבות שחברת סוני תצליח 
יותר אם לא תיכנס לשדה האלקטרוניקה . הוא גם ביטל תחזיות שהצמיחה הכלכלית 
במשך כמעט שמונה שנים הארוכה ביותר בהיסטוריה בימי שלום מצויה בסכנת הסתיימות 
במיתון . צמיחה זו יכולה , צריכה ועשויה להימשך עוד זמן מה , אמר . 
