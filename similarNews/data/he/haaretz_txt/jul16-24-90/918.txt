אמש , בכינוס מרכז מפלגת העבודה , הופיע יו"ר המפלגה ח"ך שמעון פרס נרגש 
עד עמקי נשמתו , יוצא משלוותו , ובנאום תוקפני ביותר מאשים את יצחק רבין 
בהכפשתו באמצעות השיטות הקלוקלות של הליכוד . פרס היה אחרון הדוברים בכינוס 
המרכז שהתבקש להכריע האם , מתי ובאיזה מוסד יתקיימו במפלגת העבודה בחירות 
לכהונת יו"ר המפלגה ומועמדה לראשות הממשלה לקראת הבחירות הבאות . לכל צד 
ניתנה זכות לשבעה דוברים לסירוגין , ועד לשעה קלה לפני הכינוס ניסה כל אחד 
מהצדדים לשכנע אישים בעלי שם שיטענו עבורו . דוברי פרס היו תוקפניים יותר , 
וזכו לסיוע רב מצד יושבי השורות הראשונות . נראה היה כי הם תודרכו היטב 
לפני הנאומים ביד מכוונת . מיד בתחילת נאומו הודיע פרס כי הוא מוותר על הנאום 
שאותו הכין מראש , ומעדיף לענות אחת לאחת לטענות יצחק רבין ואנשיו . " איך 
אתה מעז לפגוע בי " , פתח בפנותו לרבין , " איזה בעיות של אמינות יש לך 
ולנאוה ארד אתי . מתי לא עמדתי במלה שלי . מדוע אתם דוברי הליכוד בבית 
הזה . עד מתי תשמיצו אותי באמצעות דוברי הליכוד . יצחק , אני לא כתבתי 
ספר נגדך . ולעצם העניין " , המשיך פרס לקול תומכיו המריעים , " אם היה 
כישלון , רבין הוא שותף מלא . צעד אחר צעד . הוא לא התנגד לשום דבר , 
לא בשיחה פרטית ולא מוסדית . רבין לא היה מספר 2 ואני מספר 1 . רבין היה 
אחד משניים , ואחריותו אף גדולה משלי . הוא ויתר על רוטאציה מבלי לשאול 
אותי . אם היתה רוטאציה , ממשלת האחדות היתה נשארת על כנה " . בהמשך קרא 
פרס לעברו של רבין : " פעם אחת ולתמיד , תפקח את העיניים ותבין כי שמיר 
הצליח להוליך אותנו שולל . כך היה בטרפוד הסכם לונדון . היו במפלגה אז 
שאמרו שצריך לצאת מהממשלה . שמיר טרפד גם את תוכניות שולץ , מובארק ובייקר . 
ועכשיו , עשה שמיר צחוק מאתנו ואתה , רבין , אמרת שהליכוד קבר את תהליך 
השלום . מדוע אתה משנה את דעתך ? " היו לנו קרוב לשש שנים עם הליכוד . 
היו לנו שנתיים גדולות , כשראשות הממשלה היתה בידנו . האם במשך שש שנים 
אני הובלתי אותך ? ובשביל מה יש מוסדות . אני לא מציע לדחות שום דבר . 
אני מציע לדחות הליך שלא נהוג במפלגה דמוקרטית " . פרס אמר שמפלגת העבודה 
צריכה לבוא עם תוכנית בעלת חזון ומעוף ולהוביל את ישראל להישגים . ישראל , 
אמר , אינה שייכת לא לארה"ב ולא לאירופה ; היא יכולה להקים שוק משותף 
למזה"ת . " כאן מקומה , והיא יכולה להקים , לאחר שתקיים מו"ם עם הפלשתינאים , 
מרכז רפואי ומרכז הנדסי ותכנוני לכל האזור . מפלגת העבודה היא מפלגה הרצה 
למרחקים גדולים . היא לא מפלגה של טאקטיקה , ושל התחשבנות עלובה וחסרת 
חזון " . רבין , שדיבר לפני פרס , ביקש להפריך את נימוקי ההדחה שבהם השתמשו 
פרס ותומכיו : " אני מבין שנקרעים ומתלבטים בין קשרים ויחסים שנבנו במשך 
שנים לבין צורך לקבל הכרעה להיות ערוכים טוב יותר לעתיד . זה עומד להכרעה 
לא ההדחה " . רבין אמר כי לאחר כישלון ניסיונו של פרס להקים ממשלה צרה יש 
להסיק את המסקנות . " עשר שנים לא היו במפלגת העבודה בחירות . היה רק 
מועמד אחד , ומכאן תסמונת ההדחה שנוצרה , ושאין לה כל בסיס . מדובר בבחירה , 
אם לערוך את ההתמודדות על הנהגת המפלגה עכשיו , או בעוד שנה וחצי . אם 
הדבר לא ייעשה עכשיו תהא זו שגיאה חמורה . הליכוד הקים ממשלה צרה , שהיא 
צרה צרורה , ואנו באופוזיציה האם אנחנו יכולים לומר לעם ששום דבר לא קרה 
ואפשר להמתין ? מה שעלינו לעשות מיד הוא להיערך לבניית תשתית , בשיתוף 
ההסתדרות , שהיא הגוף החברתי היחיד שנשאר בשליטת נציגינו , ולבחור מוביל . 
אם לא נעשה כך , הרי שבפועל קיבלנו שהליכוד חייב להישאר בשלטון שנתיים 
וחצי נוספות כגזרת - גורל " . רבין אמר עוד : " אני הוצאתי את צה"ל מלבנון . 
אני קיצצתי את תקציב הביטחון . אני ריסנתי את האינפלציה " . משנשמעו קולות 
של גיחוך באולם , הבהיר רבין : " מי שנאמר עליו כי הוא אחראי לאינתיפאדה , 
יש לומר עליו שהוא גם אחראי להוצאת צה"ל מלבנון . אי אפשר להפריד " . בסיום 
דבריו הבהיר רבין כי אם ייבחר עתה כמנהיגה של מפלגת העבודה , לא יראה בכך 
ניסיון הדחה אם ב2991 יבקש מישהו להתמודד מולו . עוד אמר , כי אם ייכשל 
בבחירות הבאות , ולא יצליח להקים ממשלה , יפנה את מקומו ולא יאחז בקרנות 
המזבח . " המפלגה היא לא נכס של איש " , הפטיר . קפידבינשר המשפטים לשעבר 
חיים צדוק , שנמנה על דוברי רבין , אמר כי הרקע להתמודדות הוא הכישלון 
המשפיל והצורם שירד אי - פעם על מפלגת העבודה . לא מדובר לדבריו בכישלון 
בבחירות , אלא בקריאה מוטעית של המפה הפוליטית , וקונספציה שהתבססה על 
קשר עם המפלגות הדתיות , שהתמוטטה . יו"ר ועד עובדי התעשייה הצבאית , שלום 
חבשוש , אמר : " תפסיקו לדבר על הדחה . אני איש מפא"י , ואני זוכר את 
טראומת הפילוגים . בואו תראו , איזה נתק יש בינינו לבין העובדים . פרס 
הוביל אותנו שלוש או ארבע פעמים לבחירות , ומה התוצאה ? התוצאה היא , 
שכאשר מעמידים את יצחק שמיר מול שמעון פרס ידו של שמיר על העליונה , ואילו 
כאשר רבין עומד מולו ידו של רבין על העליונה . האם זה לא אומר משהו ? פרוף 
שמעון שטרית , אף הוא מתומכי רבין , אמר כי יש לבחור בין אחריות ציבורית 
לבין חמלה אנושית , וקרא להעדיף את השיקול הענייני על - פני השיקול הרגשי . 
שטרית אמר כי יש לתת תקווה למפלגת העבודה , ועל כתפי רבין מונח עתה עתידה 
הפוליטי של המפלגה . פרס היה מנהיג גדול בתקופתו , אמר שטרית , אך היום 
הוא אינו כזה , והוא מסרב לפרוש . " ארבע פעמים הוביל את מפלגת העבודה 
לבחירות וארבע פעמים אכזב , כשעתה הביא להמאסת המערכת הפוליטית בעיני הציבור " , 
הכריז שטרית . ח"ך נאוה ארד אמרה כי שנים היו למפלגת העבודה דרך וקו , 
ועתה דרושה לה אמינות . " מפלגת העבודה יכולה לנצח . היא ניצחה בבחירות 
להסתדרות ובבחירות לנעמת " . ארד האשימה את פרס כי קיצץ בתקציב לגמלאים כאשר 
היה שר אוצר , ובאותו זמן העביר כסף לדתיים , כדי להגיע לקואליציה אתם . 
" אותי ילוו כל חיי הלילות בהם ישבנו בוועדת הכספים של הכנסת , ועל בסיס 
הבטחה לחזור לשלטון שילמנו עשרות מיליונים , ולבסוף הצביעו בעדנו שלושה 
חרדים " , הזכירה ארד . ראש עיריית בית - שמש שלום פדידה , מתומכי פרס , 
אמר : " מהרסיך ומחריביך ממך ייצאו . עלינו למנוע חלילה מימוש ויישום 
פסוק זה . למה מחטף ? למה עריפה בתוך שבוע ? העיתוי פה משמעותו אחת הדחה . 
מדוע פרס צריך לקבל עונש הדחה ? האם על כך ששיקם את המפלגה ? האם בדעתכם , 
אנשי רבין , להפוך את מפלגת העבודה למפלגת הדחות ? ד"ר רפאלה בלסקי הזהירה 
כי אין להסתמך יותר מדי על סקרים , ופופולאריות חולפת בהתאם למצב . מנכ"ל 
עליית הנוער אלי עמיר אמר : " גם אם יעטפו את הניסיון הזה במלים הססגוניות 
ביותר , זה יהיה ניסיון להדחה . הכתם הזה ידבק בנו לשנים רבות . מנהיג 
אינו רק צייד של קולות , אלא גם מחנך . מנהיג צריך שיאמר לעם את האמת . 
איפה הייתם , יאמרו לנו , למה שתקתם , לא היה בקרבנו אפילו בני בגין 
אחד . ומי מבטיח שיבחרו מחר בשותקי האתמול . והאם התרגיל המסריח היה מסריח 
גם אם הוא היה מצליח ? האם רק המוביל אחראי ? ואם רבין לא יצליח , גם 
אותו נדיח ? את שרשרת נואמי פרס סיים הסופר ס . יזהר , שאמר : " כשהליכוד 
אומר שלום הוא אומר כניעת הפלשתינים לתכתיב הישראלי . וכשהעבודה אומרת שלום 
היא מתכוונת להפרדת עם מעם , הסדרי ביטחון הדדיים . מנהיג הוא זה שלא מטשטש 
את ההבדלים שבין העבודה לבין הליכוד . מנהיג הוא זה שהופך את ההבדלים למנוף " . 
בפתח הדיון אמר מזכ"ל המפלגה , מיכה חריש , כי המפלגה , כמו משפחה , 
עוברת תקופות טובות ותקופות קשות , וכי תקופות של מצוקה ומשבר מביאות למחלוקות 
בתוך משפחות כמו במפלגות . לדבריו , העובדה שמפלגת העבודה נכשלה בניסיונה 
להרכיב ממשלה בראשותה הכניסה אותה למשבר ; המשבר הביא למחלוקת בנושא המנהיגות , 
וטיבו של נושא זה שהוא מעורר רגשות ויוצר מתחים חריפים ביותר , הן בקהל 
התומכים הקרובים של המתחרים על ההנהגה והן בקרב הציבור הרחב . " האחריות 
המוטלת על כל אחד מאתנו היא לדאוג שביום המחרת להכרעתנו נישאר משפחה אחת 
ומפלגה אחת , מתוך אחריות לתפקידנו ההיסטורי במדינת ישראל " , סיכם חריש . 
