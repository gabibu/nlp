במינהל הדלק שבמשרד האנרגיה מונה לפני חודשים מספר בודק מיוחד , שהופקד 
על בדיקת דיווחי בתי הזיקוק לנפט על עסקיהם עם חברת " באלקאיל " הבריטית . 
הבדיקת נעשית לגבי נתונים כספיים , הנוגעים לעסקת מכירת המיכלית " יסמין " 
על - ידי באלקאיל . בשנים האחרונות ביצעו שתי החברות במשותף עסקות רכש של 
דלק גולמי . הדלק זוקק בבתי הזיקוק , והעודפים יצאו לחו"ל . כשהחמיר מצבה 
העסקי של באלקאיל , החליטה החברה למכור את המיכלית " יסמין " , שבתי הזיקוק 
מימנו % 53 מהוצאות תפעולה . מתחקיר " הארץ " עולה , כי עם מכירת האניה 
דיווחה באלקאיל על רווח של 94 . 1 מיליון דולר , שממנו היו אמורים 005 אלף 
דולר לעבור לבתי הזיקוק , ומשם למינהל הדלק . ראש מנהל הדלק , שמעון גלבוע , 
אמר כי לא דוח לו על הרווח , שהפיקו בתי הזיקוק מהמכירה . לדבריו , כשנודע 
לו בעקיפין על הרווח , הורה לחשב המינהל , הפועל מטעם משרד האוצר , לבדוק 
את כל הפרטים . גלבוע אמר , כי מנהל הדלק קיבל את התמורה ממכירת " יסמין " 
רק בסוף השנה שעברה , למעלה משנה מאז ביצוע העסקה . הוא אמר עוד , כי 
אינו מתכוון להסתפק בנתוני העסקה , כפי שהועברו אליו מבתי הזיקוק , וכי 
בכוונתו לקבלם לאחר ביקורת של רואי - חשבון . היו"ר לשעבר של בתי הזיקוק , 
צבי זמיר , אמר בתגובה כי הדיווחים על העסקה הועברו לדירקטוריון . לדבריו , 
ידע מינהל הדלק על כל הפרטים הנוגעים לעסקה , וועדת הכספים שליד הדירקטוריון 
דוחה עליה . האחראי על רכישות הדלק בבתי הזיקוק , אריה זילברברג , אמר 
כי עם מכירת יסמין הושג רווח מסוים , שצורף להתחשבנות הכוללת עם חברת באלקאיל . 
לדבריו , שולם חובה של באלקאיל במלואו . השבוע הורה מינהל הדלק לחברת " דלק " 
להגיש תביעה בסך 006 אלף דולר נגד באלקאיל , בגין נזקים שנגרמו לה בעסקת 
יבוא מקמרון . המיכלית , שאמורה היתה באלקאיל לשלוח , לא הגיעה , ודלק 
נאלצה לחכור את שירותיה של מיכלית אחרת , שהובילה את הדלק לקפריסין ומשם 
לישראל . נגד משפחת שרייבר , בעלת השליטה בבאלקאיל , הוגשה בימים האחרונים 
תביעה בסך 82 מיליון דולר . התביעה הוגשה על - ידי חברה , שמטען הדלק שלה , 
שמקורו בים הצפוני , הוחרם בתחילת שנות ה08 על - ידי ממשלת בריטניה , 
לאחר שגילתה כי יעדו הסופי הוא ישראל . 
