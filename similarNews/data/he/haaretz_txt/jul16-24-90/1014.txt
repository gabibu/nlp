( ע ) . שובתת הרה , הנמצאת בחודש הרביעי להריונה , פונתה אתמול ממאהל 
חסרי הדיור בגן " הראשונים " בבאר - שבע , בהוראת רופא . אביבה סקה , 
אם לתינוק , התנחלה בשבוע שעבר עם בני משפחתה במאהל מחוסרי הדיור בבאר - 
שבע . זאת לאחר שנותרו בלא דירה בשל דמי השכירות הגבוהים שנדרשו לשלם . 
ביום ראשון בלילה החלה אביבה סקה לדמם ופונתה לחדר המיון במרכז הרפואי " סורוקה " . 
רופא שבדק אותה קבע , כי עליה להימצא במנוחה מלאה ובמקום נוח . הוא אסר 
עליה לשהות באוהל , על - אף שהסבירה כי אין ברשותה דירה . את הלילה עוד 
עשתה באוהל המשפחה ואתמול בבוקר הועברה לדירת אמה . בעלה והבן הפעוט נותרו 
במאהל מחוסרי הדיור . מחוסרי הדיור במאהל בגן ראשונים יצאו אתמול לחגוג את 
ברית המילה של תינוק שנולד במאהל . הרך הנולד הוא בנם של נטלי וחיים אלמקייס , 
מראשוני אנשי האוהלים בבאר - שבע . לתינוק הנימול המתין לול ליד אוהל המשפחה . 
נציגי שכונת האוהלים ביקרו אתמול את אריה בר , מנהל מחוז הנגב של משרד השיכון , 
המאושפז במרכז הרפואי " סורוקה " עקב ניתוח תוספתן . מחוסרי הדיור איחלו 
לבר החלמה מהירה ואמרו , כי מאבקם אינו מכוון אישית נגדו , אלא נגד מדיניות 
הממשלה ומשרד השיכון , שגרמו להם להיות מחוסרי - דיור . במאהל גן - הראשונים 
ממתינים לשחרורו של בר מבית - החולים , בתקווה שיוכל לקדם את פיתרון בעיותיהם . 
השובתים הודיעו כי אין בכוונתם לעזוב את הגן לפני שבעיותיהם ייפתרו באופן 
מלא . במהלך השבוע הבא מתוכננת הפגנה בשיתוף עם תושבי באר - שבע וחברי קיבוצים 
מהאזור . 
