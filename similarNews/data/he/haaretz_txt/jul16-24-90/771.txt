מוסקווה ( אי - פי ) . התאחדות הכדורגל של ברית המועצות לא התירה את העברתם 
של אולג פרוטאסוב מדינאמו קייב ואיגור דוברובולסקי מדינאמו מוסקווה לקבוצה 
היוונית אולימפיאקוס פיראוס , מאחר שגילם אינו מאפשר זאת וגם מפני שהם לא 
הודיעו לראשי הכדורגל בארצם על ההעברה . יו"ר ההתאחדות הסובייטית , וייצסלאב 
קולוסקוב , המשמש גם סגן נשיא פיפ"א , אמר בראיון ביום שישי כי גילם של 
שני השחקנים צעיר מכדי לזכות בהיתר לשחק בחו"ל . על פי התקנון בברית המועצות , 
הגיל המאפשר לשחק במועדונים זרים הוא 82 . פרוטאסוב בן 62 ודוברובולסקי 
בן 42 . דינאמו קייב לא התנגדה להעברת פרוטאסוב , אולם הוא לא עמד בקריטריונים 
האחרים . דוברובולסקי גם לא הודיע לראשי מועדונו על החלטתו לשחק באולימפיאקוס . 
לגבי שחקן ספארטק מוסקווה , ואלרי שמארוב , שגם עליו נמסר כי חתם באולימפיאקוס , 
אמר קולוסקוב , כי מדובר בהמצאה . הוא לא נתן הסכמתו לשחק בקבוצה היוונית 
וגם מועדונו ספארטק מוסקווה מתנגד להעברה . 
