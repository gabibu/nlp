כל קרנות הנאמנות " הסגורות " , שהציבור אינו יכול כיום לרכוש את תעודות 
ההשתתפות שלהן , ייפתחו בקרוב מחדש לציבור . פתיחת הקרנות תבוא בעקבות 
לחץ המופעל על ידי הרשות לניירות ערך . חלק מקרנות הנאמנות הפכו ל"סגורות " 
לאחר שמנהליהן לא פירסמו במשך תקופה ארוכה תשקיפים חדשים . על פי החוק , 
אי פירסום תשקיף , אינו מאפשר הפצת תעודות השתתפות חדשות בקרנות . ברשות 
לניירות ערך החליטו כי מצב זה אינו תקין מבחינת ציבורית , ויזמו פעולה לפתיחתן 
של הקרנות . על הפרק עומדות מספר חלופות שאותן יזמה הרשות , מכיוון שהחוק 
הנוכחי אינו נותן תשובה לשאלה , כיצד ניתן לחסל קרן . האפשרות הראשונה היא 
למיזוג נכסי הקרנות " הסגורות " , עם נכסים אחרים של מנהל הקרן , הקיימים 
בקרנות אחרות . האחרת , פירוק הקרנות , תוך מתן פטור ממס על הנכסים אשר 
לא יימכרו במהלך המסחר בבורסה . אחדים ממנהלי הקרנות , כמו " בטוחה " , 
מנהלת קרן הנאמנות " רקפת " , כבר החליטו לפתוח את הקרנות . אלה מתכוונים 
גם לשנות את מדיניות ההשקעות , ולהציע אפיקים נוספים . 
