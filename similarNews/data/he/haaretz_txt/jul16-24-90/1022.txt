" מערב גרמניה תעניק סיוע נדיב לברית - המועצות , ויפאן תזרים מיליארדים 
לסין העממית . ארצות - הברית חדלה להיות הכתובת המרכזית לבקשות סיוע " 
כך סיכם פרשן של רשת אן - בי - סי את האירועים המדיניים באירופה בשבועיים 
האחרונים . הסדר החדש באירופה נחת על האמריקאים בזמן הפחות מתאים . כלי 
התקשורת מדווחים בהרחבה על השערורייה הפיננסית הגדולה ביותר מאז קריסת הבורסה 
ב9291 משבר האגודות להלוואה וחיסכון , שכבר קיבל את הכינוי " וייטנאם 
הכלכלית " . בה בעת , מדי יום ביומו מתפרסמים נתונים על ממדי חדירת היפאנים 
לתחומי השוק והכלכלה , וכל נתון נוגס בגאווה הלאומית ומזין רגשות אנטי - 
יפאניים . לא מדובר עוד רק על המכוניות היפאניות ושאר מוצרים מיפאן המציפים 
את שוקי אמריקה . אמצעי הפרסומת מפיצים באחרונה דימוי שלילי של היפאני 
הרוכש את אמריקה ומאיים על עצמאותה הכלכלית . " הפרסומת בארצות - הברית " , 
דיווח זה לא כבר " ניו - יורק טיימס " בידיעה בעמוד ראשון , " תוקפת 
את היפאנים ותרבותם במידה גוברת והולכת " . תחנות טלוויזיה בחוף המזרחי מקרינות 
תשדיר פרסום למכוניות פונטיאק המזכיר לצופים את חג המולד . דגם חדש של 
מכונית טויוטה מחליק על כביש וקול מתנגן ברקע : " חודש דצמבר , וכל המשפחה 
נוסעת לחזות בעץ האשוח הגדול המוצב במרכז הירוהיטו " . הקול ממשיך בנעימת 
התרסה : " המשך לרכוש מכוניות יפאניות . חג מולד שמח " , ועל המרקע מופיעה 
הכתובת : " מספיק ודי , כקריאת קרב נגד הצפת השוק האמריקאי במוצרים יפאניים . 
המסר ברור לאמריקאים : אם ימשיכו ויבכרו מכוניות יפאניות על פני אלה היוצאות 
מקווי הייצור של גנרל מוטורס , פורד וקרייזלר , מוטב שיתכוננו לחוג בצלו 
של עץ אשוח שיציבו היפאנים בהיכל שיבנו באמריקה לכבוד הקיסר הירוהיטו . תזכורת 
בוטה יותר להשתלטות המתמשכת של היפאנים על שוק המכוניות בארצות - הברית כלולה 
במודעת פרסומת למכונית קאטלס - סיירה , שנראים בה יפאני נמוך - קומה ורזה 
ולצדו אמריקאי גבוה ומפוטם . " זאת הסיבה שהמכוניות שלנו בנויות כך שתהיינה 
מתאימות לגודל המשפחה שלנו , ולא שלהם " . חברת הטלפונים המכובדת בל , 
המשתדלת לקדם תחיקה שתתיר לה לחדור לתחום התקשורת האלקטרונית , פירסמה מודעת 
ענק בכותרת : " קודם מוצרי חשמל , אחר כך תעשיית המכוניות . האם התקשורת 
האלקטרונית היא הבאה בתור ? " מתחת לכותרת צילום של סמוראי פשוק רגליים , 
המתכונן להנחית מכה על אויב סמוי . בעקבות קובלנה נרגזת של שגריר יפאן 
בוואשינגטון , הפסיקה החברה את פרסום המודעה . קפמאבינההאטה בשוק המכוניות 
המקומיות , והגידול המתמשך בחלקן של היצרניות היפאניות , שנסק במחצית 
הראשונה של השנה לשיא של % 82 מנפח ייצור המכוניות בארצות - הברית , הציבו 
את תעשיית המכוניות כמובילה בפרסומת השלילית נגד היפאנים . התחיל בכך נשיא 
קרייזלר , לי איאקוקה , המככב במסע פרסום נמרץ , שבו הוא מנסה לשכנע את 
הצרכן האמריקאי , כי המכונית המקומית אינה נופלת בטיבה מהמכונית היפאנית 
ואף עולה עליה . איאקוקה נזהר לא לגלוש מעבר להדגשת היתרונות הטכניים של 
הדגמים המקומיים . אך סוכני מכוניות , הרשאים לקדם מכירות ולפרסם תשדירים 
ומודעות באורח עצמאי , הסירו את כפפות המשי . פרסומותיהם רוויות התייחסויות 
בעלות אופי גזעני , של היו מופנות נגד אחד מהמיעוטים באמריקה , היו גוררות 
הפגנות וזוכות לגינוי במאמרים ראשיים . " אנו לא חושבים את התשדירים לאנטי - 
יפאניים , אלא לפרו - אמריקאיים " , אמר אחד מסוכני המכוניות . לדבריו , 
התשדירים היו יעילים ונתוני המכירות הוכיחו זאת . בעלי חברות גדולות , 
בעיקר אלה המקיימות קשרי מסחר עם יפאן , מודאגים מאוד מהאופי הגזעני של 
התשדירים והמודעות . חוקרים אומרים , כי הצילומים המגמתיים בתשדירים 
ובמודעות אלה , והרגשות המובלעים בהם , מזכירים במידה רבה את הדימוי האנטי - 
יפאני שרווח בארצות - הברית בימי מלחמת העולם השנייה . " ניו יורק טיימס " 
ציטט דברים שכתב היסטוריון באוניברסיטת קליפורניה , גון דואר , בספר שפירסם 
בשנת 6891 : התעמולה האנטי - יפנית שהתנהלה באמצעי התקשורת האמריקאים בימי 
הקרבות בפסיפיק , ושציירה את היפאנים כ"תת אדם , חסרי אנושיות ועליונים " , 
היתה כה מעוותת ומרושעת , ששנים רבות נותרה רדומה , אך בעתות משבר ומתיחות 
היא עשויה לשוב ולהתעורר . ממש מהתפרצות כזאת חוששים כיום מומחים שונים . 
פרסומאי שנשאל עד כמה , לדעתו , הוא רשאי להרחיק לכת בפרסומת נגד מוצרים 
יפאניים , השיב : " עד לאזכור פרל הארבור " . חוקרים אינם בטוחים , 
שהפרסומאים הממולחים של שדרת מדיסון אכן ישמרו לאורך ימים על איפוק . המציאות 
בשטח , אומרים מומחים , מזינה רגשות אנטי - יפאניים . " לאומנות כלכלית " , 
קבל זה לא כבר " וול סטריט גורנל " , " מתפשטת בכל רחבי ארצות - הברית " . 
ניתן לגלותה בין מדענים חתני פרס נובל ובין מגדלי בקר בנברסקה . האמריקאים 
חוששים , הוסיף העיתון , כי נלכדו בתהליך בלתי נמנע של שקיעה , דומה 
לזה שעבר על בריטניה בשנות ה06 . גם מי שסבורים כי יש מידה של הפרזה בקביעה 
זו , ושאין היא מתיישבת עם ההיקף האדיר של המשק האמריקאי ועם היכולת שגילה 
בעבר להיחלץ ממשברים , אינם מתעלמים מהנתונים . בעשור שבין 97918891 גדל 
שיעור ההשקעות היפאניות הישירות בארצות - הברית ב%4 . 53 הגידול הניכר ביותר 
בהשוואה לזה של מדינות מערביות אחרות ( השקעות מבריטניה גדלו ב%8 . 92 , 
ממערב גרמניה ב%3 . 71 , מהולנד ב%2 . 61 ומקנדה ב%1 . 61 ) . עסקה שעוררה 
הדים רבים היתה רכישת % 15 מהבעלות על " מרכז רוקפלר " : חברת מיצובישי 
שילמה 648 מיליון דולר בעד תשלובת בנייני המשרדים והחנויות מן הגדולות והיקרות 
בארצות - הברית . בעיני הניו - יורקים , ולמיליוני התיירים הנוהרים לעיר , 
" מרכז רוקפלר " הוא נכס לאומי , אחד מסמלי עוצמתה הפיננסית של אמריקה . 
רכישתו בידי חברה יפאנית התקבלה כפגיעה בגאווה הלאומית . הדיונים על הגירעון 
בסחר החוץ הגדל של ארצות - הברית מזכירים לאמריקאים , כי הגירעון עם יפאן 
בלבד עומד על 05 מיליארד דולר . נתונים שפורסמו באחרונה על מצב השוק של 
מוליכים - למחצה העלו , כי יפאן הדביקה את ארצות - הברית בייצור ושיווק 
של מוליכים - למחצה : חלקה בשוק זה גדל מ%03 ב2891 ל%05 אשתקד , ואילו 
חלקה של ארצות - הברית פחת בתקופה זו מ%55 ל%53 . בעוד ששיעור החיסכון 
הממוצע בארצות - הברית אינו עולה על % 6 מהכנסה משפחתית , משפחה יפאנית חוסכת 
% 71 מהכנסותיה , דבר שיוצר עודפי הון ומאפשר לחברות ולאנשי עסקים ביפאן 
ללוות כספים בתנאים נוחים ולהשקיעם בארצות חוץ . קפמאביננתונים אלה ואחרים , 
אומרים מומחים , מזינים רגשות אנטי - יפאניים ומגבירים את הפחדים מעוצמתה 
הכלכלית של יפאן . בסקר שנערך באחרונה בארצות - הברית וביפאן גם יחד , 
נשאלו אזרחים על רגשותיהם ויחסם אלה למדינה של אלה . הסקר העלה כי יפאן 
נתפסת בעיני אמריקאים רבים כאיום על עליונות ארצם . % 57 מהנשאלים האמריקאים 
אמרו שיחסם ליפאן ידידותי בעיקרו , ו%81 אמרו שאינו ידידותי , לעומת % 66 
מהנשאלים ביפאן שהשיבו כי יחסם לארצות - הברית ידידותי בעיקרו ו%03 שאמרו 
כי אינם חשים ידידות כלפי האמריקאים . % 75 מהנשאלים ביפאן הצביעו על ארצות - 
הברית כמתחרה ראשונה במעלה של ארצם , ו%85 מהנשאלים האמריקאים הצביעו על 
יפאן כמתחרה הראשית של ארצות - הברית . % 83 מהאמריקאים אמרו , כי חברות 
יפניות מתחרות באופן לא הוגן עם חברות אמריקאיות , לעומת % 62 יפאנים שתמכו 
בדעה זו . % 86 מבין היפאנים אמרו , כי לדעתם ארצות - הברית מטילה על יפאן 
את האשמה בבעיותיה הכלכליות . % 44 מהאמריקאים הסכימו לכך . בנימה פסימית 
השיבו מחצית מהנשאלים האמריקאים , כי יפאן תהיה המעצמה הכלכלית הראשונה 
במעלה במאה הבאה . % 93 יפנים מסכימים לכך . % 24 מהיפאנים השיבו , כי ארצות - 
הברית תהיה המעצמה הכלכלית המרכזית במאה הבאה , לעומת % 23 אמריקאים הסבורים 
כך . בסקר אחר , שממצאיו פורסמו ב"וול סטריט גורנל " , אמרו % 68 מבין המרואינים 
האמריקאים , כי הם מעדיפים האטה על פני מדיניות של צמיחה בארצות - הברית 
וביפאן , אם פירושה המעשי הוא שיפאן תיהפך למעצמה הכלכלית המובילה בעולם . 
ממצא זה החריד את העיתון , שקבע כי לאומנות כלכלית עלולה ליצור גל של 
תעמולה גזענית מכוערת , שתהפוך את יפאן לאויב וסופה שתפגע בשתי המדינות . 
" אנו חווים כיום ספוטניק כלכלי " , אומרים מומחים אמריקאים . לפני 33 
שנה החריד הספוטניק הסובייטי את האמריקאים משאננותם והציב לפניהם אתגר 
לאומי להשיג את הסובייטים בחלל . משאבי ענקי יוחדו לחינוך מדעי , וכיבוש 
החלל נעשה משימה לאומית ממדרגה ראשונה . אנשי הגות אמריקאים סבורים , 
כי תגובה דומה לזו חייבת לבוא היום כמענה לעוצמה הכלכלית של יפאן . שנים 
רבות התעלמה ארצות - הברית מבעיות שכרסמו במעמדה המוביל במשק העולמי . 
החדירה היפאנית למשק האמריקאי , והגידול המתמשך בהשקעות ובהשתלטות על חברות 
ונכסים , אינם צריכים להיות אים , אלא אתגר . במקום שיעוררו פחדים , 
עליהם ליצור תמריץ . עוצמתה הכלכלית של יפאן עשויה להפוך לברכה למשק האמריקאי 
אם תתועל ותנוצל בתבונה , טוענים בעלי חברות גדולות ואנשי עסקים אמריקאים . 
פרסומת המציגה באור שלילי את יפאן ואת היפאנים עלולה לגרום נזק לאינטרסים 
הכלכליים של ארצות - הברית . 
