הפגנה סוערת של חסרי הדיור משכונת גסי כהן בחולון התקיימה אתמול אחר הצהריים 
מול בניין העירייה בעיר . עשרות מפגינים נשאו כרזות בידיהם וקראו ססמאות : 
" רוצים מפתחות , לא הבטחות " , " העולם בבתים ואנחנו בגנים " . אנשים 
רבים נתפסו לאקסטזה של צעקות , אחדים פרצו בבכי . לשיא הגיעו הדברים כאשר 
אחת המפגינות , ימית , נרקומנית בת 91 , התמוטטה על הרצפה . ימית ברחה 
אתמול מבית החולים וולפסון שם אושפזה במחלקה פנימית , בעקבות שני ניסיונות 
התאבדות בימים האחרונים . אחרי שהתאוששה מעט ביקשה ימית את הרמקול לידיה 
וסיפרה על מצוקתה , כשהיא מבקשת להכניסה לגמילה . מנהיגי השכונה עמלו קשות 
על מנת למנוע מן המפגינים לגלוש לאלימות . ח"ך צרלי ביטון , שהגיע להזדהות 
עם התושבים אמר : " זו לא הבעיה של גסי כהן , זו הבעיה של מדינת ישראל 
כולה . זו מדינה שיש בה העדפה של אזרח אחד על אזרח אחר . עלינו להתארגן 
ולתבוע מהממשלה שוויון זכויות לכל אזרחיה . לא יתכן מצב שבו הזוגות צעירים , 
הסטודנטים , ששירתו בצבא , ייזרקו לרחובות . איך כל עולה שמגיע ישר מהמטוס 
זורק משפחה ישראלית לגור באוהל ? נראה שנגיע לחורף ופתרון עדיין לא יהיה " . 
ניסן זכריה , יו"ר ועד הפעולה של התושבים , הזהיר : " לפני כשבועיים 
התחלנו במאבק למען עתיד טוב יותר למדינת ישראל . עד היום עשינו הכל בצורה 
תרבותית ומקובלת . יש פתרון , אם רוצים . אפשר להביא קרוואנים ולפתור 
זמנית את הבעיה המתפשטת מיום ליום " . ראש העיריה , משה רום , שירד מלשכתו 
לעבר המפגינים , נאלץ לשוב על עקביו לאחר שהמפגינים הזועמים לא אפשרו לו 
לדבר . 
