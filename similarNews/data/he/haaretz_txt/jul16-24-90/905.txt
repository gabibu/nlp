קבוצת עורכי דין שוקלת הגשת עתירה לבג"ץ , שתבחן את חוקיות ההחלטה שקיבל 
הוועד המרכזי של לשכת עורכי הדין , להכיר במכון ללימוד משפטים שליד המיכללה 
למינהל מיסודה של הסתדרות הפקידים , כמוסד הרשאי ללמד משפטים לקראת התמחות 
בעריכת דין . עו"ד חיים שטנגר , העומד בראש הקבוצה מסר על הכוונה . הוא 
ציין כי את העתירה לבג"ץ שוקלים להגיש מ"ם ראש לשכת עורכי הדין , עו"ד דרור 
חוטר ישי והוא עצמו , בשם קבוצה של כ007 עורכי דין בכל רחבי הארץ , שהתארגנו 
כדי להתנגד למצב שבו המקצוע שלהם ייהפך לבלתי אקדמי , " ולמקצוע של שוליות " . 
לדברי שטנגר , נועדה ההתארגנות של הקבוצה בעיקר כדי להביא לביטול תיקון 
71 בחוק לשכת עורכי הדין , תיקון שהתקבל בכנסת ואשר לפיו יוכלו גם מוסדות 
שהוכרו על ידי הוועד המרכזי של לשכת עורכי הדין , או על ידי אחת משלוש אוניברסיטאות 
( העברית , תל אביב ובר אילן ) ולא רק מוסדות השכלה גבוהה , להכשיר עורכי 
דין להתמחות . קבוצה של 05 מתמחים לעורכות דין מתארגנת , כפי שנמסר , להתנגד 
לקבלת אנשים שלא רכשו השכלה אקדמית להתמחות . ליד בית המשפט המחוזי בתל אביב 
נערכה אתמול הפגנת מחאה , מטעם ועד הפעולה של תלמידי הפקולטה למשפטים באוניברסיטת 
תל אביב , המתנגדים לפתיחת מכון המשפטים " רמות משפט " בקמפוס אוניברסיטת 
תל אביב . התלמידים ביטאו את מורת רוחם מכך שעורכי דין יוכשרו על פי קריטריונים 
כלכליים , במקום על פי קריטריונים אקדמיים . 
