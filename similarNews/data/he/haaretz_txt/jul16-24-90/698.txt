מזכיר הליגה הערבית , שאזלי קלייבי , הגיע אמש לכוויית לביקור חירום במטרה 
לפתור את המשבר ביחסי כווית - עיראק , שהתפתח בעקבות סכסוך נפט בין שתי 
המדינות . עיראק האשימה שלשום את כוויית בהורדת מחירי הנפט ובגניבתו , 
ובתגובה האשימה אתמול ממשלת כווית את בגדאד , כי ביצעה קידוחי נפט בשטחה . 
מקור בליגה הערבית בתוניס מסר , כי קודם צאתו קיים קלייבי פגישה עם שר המשפטים 
הכווייתי , דהרי עבדאללה אל - עוסמאן , שהגיע לתוניס כשליח השליט הכווייתי , 
שייח גאבר אל - אחמד אל - סבאח . נשיא מצרים , חוסני מובארק , התקשר אתמול 
טלפונית לשליט כוויית ודן עימו באיומיה של עיראק על הנסיכות הקטנה , שבצפון 
המפרץ הפרסי . מקורות מקורבים למובארק מסרו , כי הוא דן עם אל - סבאח בהאשמותיה 
של בגדאד , כי כוויית " גנבה נפט " עיראקי בשווי מיליארדי דולר . כמה 
ראשי מדינות ערביים נוספימטלפנו ביומיים האחרונים לשליטי עיראק וכוויית , 
בנסיון להפיג את המתיחות ביניהם . שלשום האשימה עיראק את כוויית בהורדת 
מחירי הנפט בעולם על - ידי תפוקת יתר ו"בגניבת נפט " מטריטוריה עיראקית . 
מקורות דיפלומטיים הסבירו אמש , כי לטענת עיראק , שאבה כוויית נפט בשדה 
רומיילה , הנמצא ליד הגבול בין שתי המדינות . כן האשימה עיראק את כוויית 
ואת הנסיכויות המאוחדות ב"חבלה כלכלית " נגדה ונגד יתר מדינות ערב , על - 
ידי הצפת שוק הנפט העולמי והורדת מחירים . בתגובה להאשמות עיראק , שלחה 
אתמול כוויית איגרת לליגה הערבית , בה האשימה את עיראק בקידוח בארות נפט 
בטריטוריה כווייתית . שליט כוויית אמר באיגרתו , כי עיראק קודחת באר נפט 
בכוויית ופוגעת ברזרבות הנפט של המדינה . באיגרת הכווייתית נטען , כי כל 
האשמות עיראק , אינן אלא סילופי עובדות . " לעיראק רשימה ארוכה של פגיעות 
בטריטוריה הכווייתית , הדברים רשומים והעובדות ידועות " . כוויית דורשת 
באיגרת , כי הליגה הערבית תסדיר את בעית הגבול בין שתי המדינות , על בסיס 
הסכמים ומסמכים הקיימים ביניהן . לדבריה , מסרבת עיראק להסדיר את סכסוך 
הגבולות . כוויית טוענת באיגרתה , כי היא סבלה מירידת מחירי הנפט בשוק העולמי 
בשנות ה08 לא פחות מעיראק , וכי יכולה היתה להפיק נפט רב יותר , נוכח הרזרבות 
הגדולות שלה , אך נמנעה מכך . באשר להאשמות עיראק , כי גנבה נפט משדה הנפט 
רומיילה , טענה כוויית כי היא מפיקה נפט בתוך הטריטוריה שלה , הרחק מן 
הגבול הבין - לאומי . " לעומת זאת עדיין מנסה עיראק לקדוח בארות בתוך טריטוריה 
כווייתית , תוך גרימת נזק לרזרבות הנפט שלנו , ועל - אף מחאותינו החוזרות 
ונשנות " , נאמר באיגרת . תוך כך נמסר בבגדאד , כי הפרלמנט העיראקי הציע 
למנות את סדאם חוסיין לנשיא לכל ימי חייו . ההערכה היא , כי צעד זה נועד 
לחזק את מעמדו של חוסיין במאבק עם כוויית . הפרלמנט הביע תמיכה באיומו של 
חוסיין לאלץ את כוויית ואת הנסיכויות המאוחדות לקצץ בתפוקת הנפט שלהן . 
