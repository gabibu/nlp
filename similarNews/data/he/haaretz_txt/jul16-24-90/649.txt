בבית המשפט העליון ייערך הבוקר ניסיון נוסף להביא לסיום שביתת הרופאים . 
נציגי האוצר , הרופאים וקופת חולים הכללית , אמורים להגיש לשופטים את 
השגותיהם על הצעות הפשרה שגובשו שלשום על ידי בית המשפט העליון . נשיא בית 
המשפט העליון , השופט מאיר שמגר והשופטים אליעזר גולדברג ויעקב מלץ , הציעו 
לדחות את הפסיקה בערעור שהגישה קופ"ח על החלטת בית המחוזי , בעניין התשלום 
לרופאים המשתתפים במבצע לקיצור התורים . בית המשפט העליון הציע לנציגי הצדדים 
הסדר , לפיו יימשך התשלום לרופאים , במסגרת עבודה במשמרת שניה לתקופה של 
שלושה חודשים . התשלום לרופאי הקופה , יהיה על פי התעריפים שמשולמים לרופאי 
המדינה , ולא על פי ההסכם שנחתם רופאי הקופה . בתקופה זו יתנהל מו"ם בין 
ההסתדרות הרפואית לממשלה , על הסכם שכר חדש לרופאים . אם הדיונים ישאו 
פרי , יחדשו הרופאים את פנייתם לבית המשפט העליון וזה יקבל הכרעה בנושא . 
בתגובה להצעת שופטי בית המשפט העליון הודיע מזכירות ההסתדרות הרפואית , 
לאחר דיון ממושך שערכה אתמול בערב , כי יש נכונות לקבל את הצעת הפשרה של 
השופטים לאחר שיתקבלו הבהרות . בין השאר מבקשים הרופאים להבטיח להם את רציפות 
התשלומים במשך שלושה חודשים , מבלי שינקטו צעדים חד צדדיים על ידי האוצר . 
נציגי משרד הבריאות וקופת חולים כבר הודיעו כי הם מקבלים את הצעת בית המשפט 
העליון . 
