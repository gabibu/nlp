( ע ) . פרקליטות מחוז הדרום הגישה אתמול בבית משפט השלום בבאר שבע , 
כתב אישום פלילי נגד קבוצת הכדורגל הפועל באר שבע , ונגד מי שכיהנו בשלוש 
השנים האחרונות כיו"ר האגודה וכגזבר שלה . הם נאשמים באי - העברת מאות אלפי 
שקלים לשלטונות המס , לאחר שניכו את הכספים משכר השחקנים והעובדים של הקבוצה . 
כתב האישום הוגש נגד קבוצת הפועל באר שבע , הגזבר ינקו נוחם ויו"ר ההנהלה 
אליהו זינו . הם נאשמים בכך , שבמשך שלוש שנים , ם - 7891 עד 9891 , 
שילמו משכורות לעובדים ולשחקנים של הקבוצה , כאשר משכר הברוטו שלהם נוכו 
כחוק מס הכנסה , מס מעסיקים וניכויי חובה אחרים לשלטונות המס , שהסתכמו 
בכחצי מיליון שקל . אולם , טוענת התביעה , כספים אלה לא הועברו לשלטונות 
המס . כתב האישום הפלילי הוגש , על אף שכבר לפני כחודש התערב להצלת הקבוצה 
ראש עיריית באר שבע , יצחק רגר , שקיבל את אישור מליאת מועצת העיריה לשאת 
ולתת עם שלטונות המס על מימון פריסת חובות הקבוצה ממסים בסך 2 . 1 מיליון 
שקל . בתמורה לסיוע העירוני , התחייבה הנהלת הקבוצה למלא אחר דרישות מחמירות 
של העיריה בניהול הקבוצה . למרות ניהול המשא והמתן עם שלטונות המס , הוגש 
כתב האישום הפלילי נגד הקבוצה ונגד שני מנהליה הבכירים . 
