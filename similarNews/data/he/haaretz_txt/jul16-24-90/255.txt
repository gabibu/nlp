רבת עמון ( ע"ר ) . ירדן , הסובלת ממחסור במים , הודיעה אתמול כי היא 
מבקשת לגייס כספים ממדינות ערביות ומוסלמיות אחרות , כדי לבנות סכר על הירמוך , 
משום שישראל מסכלת את את תקוותיה להשיג מימון מערבי . השר הירדני לענייני 
מים והשקייה , דאוד חלף , הוסיף כי ישראל , שגם היא סובלת ממחסור במים , 
צורכת עד 3 . 1 מיליארד ממ"ק בשנה ממי נהר שהיו צריכים לשמש את הפלשתינים 
בשטחים הכבושים וברצועת עזה . בחודש שעבר האשימה ירדן את ישראל , כי היא 
שמה לאל את תקוותיה להשיג מימון מהבנק העולמי להקמת הסכר על נהר הירמוך , 
ע"י טענה לזכויות על מימי נהר זה , יובל של נהר הירדן . " צדדים מסויימים 
העוסקים במימון , מבקשים מאתנו לערוך מחקרים קשורים באיכות הסביבה וגם לשקול 
את הנושא של חלוקת מים " , הכריז חלף בטלויזיה הירדנית . " לכן אין התקדמות 
במו"ם עם הגופים המממנים " , אמר . " כעת אנו מחפשים מקורות מימון חדשים , 
במדינות ערביות ומוסלמיות " . חלף אמר עוד כי סקר שנערך לגבי הסכר המוצע 
על ואכדה , שאותו מבקשת ירדן לבנות בגבול ירדן - סוריה , העריך את עלות 
הבנייה ב033 מיליון דולר לפחות . ירדן עצמה חייבת לממן את הסכום כולו . 
הירמוך זורם מסוריה דרך ירדן , עד לנהר הירדן , המהווה את קו הפסקת האש 
בין ירדן לישראל מאז 7691 . לירדן חסרים בשנה 05 מיליון ממ"ק של מים , 
והיא נאלצה להנהיג קיצוב . הביקוש למים בירדן צומח ב%01 מדי שנה בשנה . 
