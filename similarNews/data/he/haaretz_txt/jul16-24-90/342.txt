האם האינתיפאדה דועכת ? נהג המונית הערבית , שנסעתי בה בשבוע שעבר מירושלים 
לחברון , אומר שעכשיו הרבה יותר שקט . במונית ערבית אין חשש מאבנים , 
אבל יש בהחלט פחד מהמהירות המטורפת שבה הנהג מתמרן בכביש ההררי המפותל . 
בדרך אני מבחין בנוכחות מרשימה של צה"ל , ממש כל כמה מאות מטרים . בדרך 
כלל אלה נקודות תצפית על גגות בתים . אבל יש גם מאחזים קטנים של אוהלים , 
סיורים רגליים , וכמעט בכל צומת עומד רכב צבאי ממוגן ברשתות ולידו חיילים . 
האם הנוכחות הצבאית המופגנת היא הגורם הראשי לירידה התלולה בתקריות בשבועות 
האחרונים ? ספק . יש ודאי גורמים נוספים . המונית עוצרת בבאב א - זווייה , 
המרכז המסחרי של חברון , שהישראלים ( קרי , צה"ל והמתנחלים ) קוראים 
לו " כיכר המוסר " . ממול תחנת הדלק וליד הפינה ששם ירה הרב לוינגר ופגע 
למוות בבעל חנות ערבי . נהג המונית מצביע על החנות , וכשאני אומר לו שבגלל 
זה לוינגר נמצא עכשיו בכלא , הוא נותן בי מבט נוזף ואומר : דחילק , על 
מה אתה מדבר , זה לא כלא , הוא נח שם כמה שבועות כמו במלון . מהעבר השני 
של הכביש חנות הספרים ומכשירי הכתיבה של אבו - רביע . מכר ותיק , שהוא 
ואחד מבניו הבוגרים משמשים גם כעיתונאים מקומיים . מפתח החנות אפשר להשקיף 
על תנועת המכוניות והאנשים , שהיא עתה צפופה מאוד . גם כאן מפוזרות מסביב 
תצפיות של צה"ל על הגגות , ומדי פעם חולפים סיורים של חיילים ברכב וברגל . 
החיילים הולכים באמצע הכביש , בין המכוניות . החנות הומה מקונים . אחד 
מסימני הרגיעה באינתיפאדה הוא הארכת שעות הפתיחה של החנויות . יותר משנתיים 
הקפידו פעילי האינתיפאדה על כך שהמסחר בחוצות הערים הערביות יצטמצם לשלוש 
שעות , ולקראת הצהריים התרוקנו הרחובות כליל וגם תנועת כלי הרכב שותקה . 
ערב חודש הרמדאן האחרון , לפני ארבעה חודשים בקירוב , התירו כרוזי " המפקדה 
המאוחדת " להאריך את שעות המסחר ולסגור את החנויות בשעות אחר הצהריים המוקדמות . 
את ההסבר תלו בכך שתלמידי בתי - הספר חשים מוגנים יותר מפני התנכלויות החיילים 
בשעה שהחנויות פתוחות והרחובות מלאים ( בתי - הספר האריכו את שעות הלימוד 
כדי לאפשר לתלמידים שנעדרו שנתיים מן הלימודים להשלים את החומר עד סוף השנה ) 
. כשיצאתי מחברון לשוב לירושלים אחרי השעה 1 בצהריים , עדיין היו רוב 
החנויות פתוחות והתנועה סואנת . כלומר , יותר מחמש שעות מסחר , כמעט כפול 
משלוש השעות שהיו בעבר שגרת האינתיפאדה . בחנות של אבו - רביע מחירים נמוכים 
להדהים . ספרים ב5 עד 01 שקלים . במונית שילמתי 3 שקלים , ונוסע שעלה 
בבית - לחם שילם בעבור נסיעה לירושלים שקל אחד . המחיר ( המסובסד ) באוטובוס 
" אגד " מירושלים לחברון הוא פי שניים . עוד קניתי ב"כיכר המוסר " חצי 
פיתה עם קציצת בשר ושילמתי שקל ועשרים . אצלנו משלמים פי שלושה . כמה נשים 
בלבוש מסורתי קנו אצל אבו - רביע את ירחון האופנה " בורדה " . מה להן ולאופנה 
מודרנית ? הסבירו לי שהן תופרות מקצועיות , ובירחון הן משתמשות לא כדי 
לתפור לעצמן , אלא כדי למלא הזמנות של נשים אחרות . עבודתן מבוקשת מאוד 
בתקופת האינתיפאדה כי לא מביאים יותר בגדים מתוצרת ישראל . תמונת מצב זאת 
מכרת בענפי מלאכה ותעשייה - זעירה רבים , הפורחים כיום בשטחים בגלל החרם 
על תוצרת ישראל . " אז המצב הכלכלי לא כל כך נורא " , אני אומר , ועונים 
לי שתלוי במי מדובר . מספר הפועלים העובדים בישראל ירד מאוד והמצב די קשה , 
אבל מסתדרים . מוציאים פחות . אחד שעבד במלון בתל - אביב עשר שנים , 
פתח לפני חצי שנה , על המדרכה מול החנות , דוכן לממכר קלטות . לפני כמה 
ימים חיתן את אחד מבניו ובצוק העתים הזמין את משפחת הכלה לביתו , שתו קפה 
והחליפו ברכות . בעבר היו חוגגים עם מאות קרואים ושחיטת כבשים , בהוצאה 
של אלפי דינרים . היום כלום . מורה אחד , שקנה בחנות עשרות עפרונות , 
אמר שהאינתיפאדה נרגעה בחודשים האחרונים מפני שפתחו את בתי - הספר . נכון 
שהתקריות האלימות פגעו בתושבים , יש מעצרים המוניים , הגבלות תנועה , 
לחץ כלכלי , הרבה נפגעים ; אבל יותר מכל פגעה בערבים הפסקת הלימודים . 
יותר משנתיים . ואם יש הסבר טוב לרגיעה הניכרת של השבועות האחרונים , 
הרי שזאת היתה תקופה בחינות סוף השנה ובחינות הבגרות . " זה לא בגלל הכדורגל , 
כמו שכתבו אצלכם בעיתונים " , הוא אומר . בניו של אבו - רביע אומרים , 
שבאחרונה מדאיגה אותם מכת הגנבות והפריצות לחנויות . משטרה אין , ויש מובטלים 
רבים . אצל שכן שלהם היתה לילה אחד פריצה , ולמחרת טילפנו אליו הגנבים 
והציעו להחזיר לו את הסחורה תמורת אלף שקל . נכון שוועדות עממיות של האינתיפאדה 
מנסות למלא את תפקיד המשטרה , כמו שוועדות אחרות ממלאות פונקציות של שירותים 
אחרים במקום הממשל הישראלי , אבל לא תמיד זה מצליח . במונית לירושלים הנהג 
אומר לי , כי בשבועות האחרונים אין כמעט מחסומים בכבישים ויש פחות טרטורים 
והתגרויות של הממשל . לפני שנה רצה אחיו לנסוע לרבת עמון , אך בממשל דרשו 
שייתן להם 000 , 5 שקל , חוב של בן דוד שלהם למס ההכנסה . הוא ביטל את 
הנסיעה . " בשבוע שעבר נסע האח לירדן בלי בעיות . כן , שקט יותר עכשיו " , 
הוא אומר . עד מתי ? אולי עד היום בערב ואולי קצת יותר ; מי יודע . 
