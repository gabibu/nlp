בתולדות הגרפיטי הפוליטי של ירושלים תיזכר אולי כתובת באדום דהוי על קיר 
פינתי של מועדון המפלגה הקומוניסטית שבסמטת מסילת - ישרים , בשולי משכנות - 
ישראל : " שחררו את החבר מוסא " . כתובת ישנה , מתקופת מלחמת - העולם 
השנייה ואולי עוד קודם - לכן קשה לדעת באיזו מתקופות המאסר שלו נכתבה . 
שנים החזיקה הכתובת מעמד , עד שנמחקה . סיפורו של החבר מוסא הוא בעצם 
סיפור ראשיתו של הקומוניזם הערבי בארץ - ישראל , שפסע תמיד על שביל דק בין 
מאבק נגד לאומנות לביטוי שאיפות לאומיות . בשבוע שעבר פרש מכהונתו בכנסת 
תופיק טובי , הוותיק בין שומרי החותם של הקומוניזם הערבי הארצישראלי , 
ממשיך דרכו של החבר מוסא . כך תם אולי פרק בתולדות המפלגה . החבר מוסא , 
דמות ידועה בקרב יהודים וערבים בארץ - ישראל המנדטורית , היה פועל בניין 
ערבי מיפו ושמו רדואן אל - חילו . הוא היה מראשוני הקומוניסטים הערבים בפלשתינה - 
א"י . בסוף שנות ה02 הצטרף לפק"ף ( פאלעסטינער קאמאניסטישע פארטאי ) והגיע 
למעמד של מזכיר המפלגה . על - פי חוקי המנדט הבריטי , נאסרה פעילות המפלגה 
הקומוניסטית והמזכיר בעל הכינוי המחתרתי " החבר מוסא " נחבש פעמים אחדות 
בכלא . משנעצר , מילאו חבריו , היהודים והערבים , את קירות הבתים ברחבי 
הארץ בקריאות לשחררו . במק"י של שנות ה05 וברק"ח של השנים האחרונות עדיין 
יש הזוכרים היטב את החבר מוסא ואת התנועה הקומוניסטית של הימים ההם , שמילאה 
תפקיד מכריע בעיצוב התנהגותם הפוליטית של הערבים אזרחי ישראל , עד היום . 
על רדואן אל - חילו הם אומרים שאמנם היה חסר השכלה פורמלית , אך היה זריז 
וכשרוני ובעל תודעה מעמדית חריפה . הוא וחבריו עלו אז , לפני יותר מ06 
שנה , על דרך פוליטית ארוכה של השתלבות ומאבק בחברה הישראלית , דרך המגיעה 
אולי בימים אלה לסופה , עם הזעזועים המסכנים את קיומה של רק"ח . כדי להבין 
את מידת המהפכנות שבבחירה הפוליטית של החבר מוסא וחבריו , יש לזכור כי לפני 
שנות ה02 לא היו קומוניסטים ערבים בארץ בכלל . חלוצים יהודים , יוצאי העליות 
הראשונות ( בעיקר העלייה השלישית ) שנואשו מהציונות , הקימו תחילה את 
" מפלגת הפועלים הסוציאליסטית העברית " ( מפס"ע ) . אולם תוך זמן קצר 
הושמטה המלה " עברית " משמה של המפלגה , שביקשה למשוך ערבים לשורותיה , 
והיא נודעה בכינויה מופ"ס . המפלגה הקטנה עברה כמה גלגולים ופילוגים ובאמצע 
שנות ה02 נקראה " פרקציית פועלים פלשתינאים " . ובקיצור : ה"פרקציה " . 
" הפרקציה " הגיעה לשיא כוחה בימי המשבר הגדולים של היישוב היהודי , 52917291 . 
באותן שנים התפלגה קבוצת השמאל מ"גדוד העבודה " וחבריה חזרו לברית - המועצות . 
אבל גם אז כמעט לא היו בפרקציה חברים ערבים . ואז קרה מה שידוע בתולדות 
הקומוניזם הארץ - ישראלי כ"ערביזציה " של המפלגה . הקומוניסטים היהודים 
בארץ הגיעו , בהדרכת הקומינטרן , להכרה שמפלגה מעמדית של ממש , אם רצונה 
לקרב את המהפיכה לאזור , חייבת להישען על המוני המנוצלים האמיתיים של הארץ , 
הפלחים והפועלים הערבים . אז גם פרץ מה שנתפס בעיני הקומינטרן והמפלגה 
בארץ כמרד מהפכני של העמלים הערבים : מאורעות 9291 . הקומוניסטים טענו 
כי המופתי חג אמין אל - חוסייני וההנהגה השמרנית של ערביי הארץ , מנסים 
להדביק למרד זה רקע קלריקלי ולאומני . אחרי המאורעות של קיץ 92 , שלחה ה"פרקציה " 
בחשאי למוסקווה כמה צעירים ערבים לקורסים והשתלמויות , כדי להכשירם לבנות 
קאדר מפלגתי , שיגייס אחר - כך את ערביי הארץ . בחבורה הערבית הקטנה בלטו 
אז שניים : רדואן אל - חילו , מוסלמי מיפו ובולוס פרח , בן העדה היוונית - 
האורתודוקסית מחיפה . החבר מוסא היה , כנראה , מנהיג טבעי . זמן קצר אחרי 
שובו ממוסקווה , בראשית שנות ה03 , התארגנה המפלגה המחתרתית מחדש תחת השם 
פק"ף . המנהיגים היהודים , יוסף ברגר - ברזילי והלל בן - יהודה , הודחו , 
ואל - חילו נבחר למזכיר הכללי של המפלגה . הוא גם היה הראשון שהחל את הרומן 
של הקומוניזם הישראלי עם הלאומיות הערבית . בתקופה ההיא ציווה הקומינטרן 
על המפלגות הקומוניסטיות במושבות לשתף פעולה עם כוחות בורגניים דמוקרטיים 
ולהקים יחד אתם חזית משותפת למלחמה בשלטון האימפריאליסטי . נאמן להוראה , 
הקים אל - חילו את ה"ליגה האנטי - אימפריאליסטית " וניסה לקרב למפלגה את 
הפעילים הלאומיים הערבים . המעטים הזוכרים את החבר מוסא מאותם ימים , מספרים 
כי בקושי הצליח לנווט את המפלגה בין הרוב היהודי הגדול ובין מעט הערבים שהצטרפו 
אליה . לעומת הגידול האטי אך היציב במספר חברי המפלגה הערבים בשנות ה03 , 
בקרב הקומוניסטים היהודים רבו הזעזועים . רובם היו עולים חדשים , מהם 
יוצאי הכשרות של " השומר הצעיר " . חלקם התקשו להסכים לקו המפלגתי , שתיאר 
את מאורעות 6391 כמרד אנטי - אימפריאליסטי , שעליהם לתמוך בו , אף שהוא 
מכוון גם נגד היישוב היהודי . קבוצת הרוב היהודי בפק"ף הלכה והתפוררה . 
רבים עזבו את הארץ , אחרים גורשו על - ידי ממשלת המנדט הבריטי . מאות ( 
אולי יותר ) מהקומוניסטים היהודים שהיו בארץ , הגיעו כמתנדבים לשורות הבריגדה 
הבין - לאומית בספרד . אחד מהם , ישראל צנטנר , שכתב ספר על הלוחמים הארץ - 
ישראלים בספרד ( " ממדריד עד ברלין " , הוצאת המחבר , 6691 ) מונה בסוף 
הספר רשימה של 88 חללים מפלשתינה - א"י . רק שניים מתוכם ערבים . בימי המאורעות , 
התרופף מאוד הקשר בין החברים היהודים והחברים הערבים במפלגה , וב8391 הקים 
חנוך בזוזה ( הזקן ) , שגורש מקיבוץ עין - שמר , את הסקציה היהודית במפלגה . 
הסקציה היהודית נהפכה תוך זמן קצר לפלג קומוניסטי עצמאי שנקרא " אמת " , 
ומולו התייצב הפלג היהודי השני , " קול העם " . ב1491 , אחרי פלישת גרמניה 
הנאצית לברית המועצות וכאשר בריטניה ובריה"ם נעשו בעלות - ברית , הפסיקו 
הבריטים את רדיפת הקומוניסטים בארץ - ישראלץ . ביטאונם " נידאל אל - שעב " 
( מאבק העם ) החל להימכר בגלוי , וכותבי המאמרים בו חתמו בשמותיהם האמיתיים . 
דווקא בשעה שהמפלגה יצאה מן המחרת התברר כי הקרע בין היהודים והערבים הוא 
סופי . ב3491 הקימו הקומוניסטים הערבים את תנועתם ה"ליגה לשחרור לאומי " . 
בעת הפילוג של 3491 , כבר היה החבר מוסא מנהיג אחר . הוא למד רוסית , 
וקצת עברית ואידיש . כרוב חבריו בראשות המפלגה , שהיו יהודים , גם הנשים 
שבחייו היו יהודיות . תחילה התקשר אל צעירה ממוצא תימני שנעשתה לימים פעילה 
בקרב הקומוניסטים העבריים . לאחר - מכן התקשר עם עולה חדשה מהונגריה , 
שהקימה עם רדואן אל - חילו בית ומשפחה ביפו הערבית . נולדו להם שתי בנות . 
" הליגה לשחרור לאומי " , שהיתה מפלגה קומוניסטית ערבית , וארגוני - החסות 
שלה , " סקציית הפועלים הערבים " ו"איגוד המשכילים הערבים " לבשו באותן 
שנים אופי מיוחד . כמו בולוס פרח הנוצרי מחיפה , שותפו של החבר מוסא בקורס 
הראשון במוסקווה , גם רוב הפעילים האחרים שהצטרפו היו נוצרים . פואד נצאר , 
תופיק טובי , אמיל תומא , גברא ניקולא , עבדאללה בנדק גמאל מוסא , רמזי 
חורי , חנא נקארה , מנעים גרגורה ואמיל חביבי . כולם ממוצא עדתי - דתי 
אחד : יווני - אורתודוקסי . זו לא היתה יד המקרה . בניגוד לקבוצות הנוצריות 
האחרות בארץ ( הקתוליות ) , בעדה היוונית - האורתודוקסית סערו הרוחות 
עשרות שנים . הנהגת העדה והשליטה ברכושה הרב נתונים זה דורות בידי כמרים 
יוונים הנשלחים לארץ מיוון ; צאן מרעיתם כולו ערבי . בני העדה שרבים מהם 
עירונים ובעלי מעמד חברתי גבוה נאבקים עד היום בכמורה הזרה על השליטה במוסדות 
העדה וברכושה . בקרב המאמינים היוונים - האורתודוקסים נוצרו עם השנים מודעות 
חברתית גבוהה ומעורבות פוליטית עמוקה שהובילום להיות מראשוני הלאומיות הערבית 
ויוזמי רוב התנועות המהפכניות בעולם הערבי . ( תיאור מפורט של מאבקים אלה , 
מראשית המאה , יש ביומניו של בן ירושלים חליל אל - סכאכיני , " כזה אני 
רבותי " , שפורסמו באחרונה בתרגום עברי בהוצאת " כתר " , 0991 ) . בשלהי 
מלחמת - העולם השנייה , עלתה " בליגה לשחרור לאומי " קרנו של צעיר כבן 
53 , פואד נצאר , שפעל לצדם של בולוס פרח ורדואן אל - חילו , עד שבאו 
השנים הגורליות 74918491 ושינו כליל את התמונה . נאומו המפורסם של אנדריי 
גרומיקו באו"ם ב7491 , והתמיכה הסובייטית של אותם ימים בהקמת ישראל , הביכו 
את הקומוניסטים הערבים . מוסדות " הליגה לשחרור לאומי " , שהתנגדו קודם - 
לכן בחריפות להצעות החלוקה , שינו את הקו בהתאם לשינוי המדיניות של בריה"ם . 
תמיכתם בחלוקה ובהקמת מדינת ישראל והתנגדותם לפלישה של צבאות ערב לארץ היו 
גילויים של אדיקות קומוניסטית ואומץ - לב אישי מצד ראשי המפלגה . פואד נצאר 
כתב ב"אל - איתיחאד " שכבר אז החל לפרסם מאמרים נגד אנשי המופתי ונגד המשטרה 
הבריטית ( שסגרה את העיתון ) ונאם בכינוס המוני בירושלים . כך נהגו עוד 
רבים מחברי ההנהגה . אולם היה בקרבם מיעוט שהתנגד לחלוקה וביקש לשמור על 
הקשר הלאומי עם ערביי הארץ והאזור הנלחמים נגד הקמת ישראל . בין אנשי המיעוט 
הזה בלט אמיל תומא מחיפה ( גיסו של תופיק טובי ) שהיה לימים אחד האינטלקטואלים 
הבולטים ברק"ח , אולם למשך זמן רב הורחק מעמדות - השפעה במפלגה , בעוון 
עמדותיו בשנים 84917491 . עם פרוץ מלחמת - העצמאות מצאו עצמם רבים מהפעילים 
ומהמנהיגים הקומוניסטים בבתי - כלא ערביים . הם נחשבו לבוגדים וסוכנים ציונים . 
חיילי צבא ההצלה של קאוקגי יצאו בגליל למצוד אחר קומוניסטים . גובראיל 
בשארה מתרשיחא ורמזי חורי מעכו נידונו למוות ורק במזל נחלצו מעונשם . ( 
לימים היו מראשי רק"ח ) . פואד נצאר נתפס על - ידי חיילי הלגיון העבר - 
ירדני בבית - לחם כשהוא מדביק כרוזים נגד פלישת צבאות ערב , ונכלא . לאחר - 
מכן נידון לעשר שנות מאסר . עמו נכלאו פעילים קומוניסטים אחרים . החבר 
מוסא נעצר אף הוא בגדה המערבית ונשלח למתקן הכליאה המדברי הידוע גאפר ( 
שיבוש של שם התחנה 4 באנגלית , על קו צינור הנפט מעיראק לחיפה ) . אשתו , 
היהודיה מהונגריה , עזבה את הארץ עם שתי בנותיהם וחזרה לבודפשט . גם ברצועת 
עזה עצר הצבא המצרי את הקומוניסטים . עודה אל - אשהב , מוחמד חאס , עלי 
עשור ואחרים נכלאו במחנה מעצר באבו - עגילה , ליד אל - עריש . בשלהי מלחמת 
העצמאות חצו יחידות צה"ל , בפיקודו של יגאל אלון , את הגבול לסיני ומצאו 
שם את העצורים הקומוניסטים . הם העבירום לכלא ישראלי לכמה שבועות ולאחר - 
מכן שיחררום . קבוצה מתוך עצורי אבו - עגילה עברה להתגורר בחיפה ובהדרכת 
תופיק טובי נעשו אנשיה פונקציונרים של המפלגה הקומוניסטית הישראלית . אחרי 
8491 , השתנו אט - אט פני ההנהגה הקומוניסטית הערבית הוותיקה , שהיתה מפוזרת 
בישראל , בגדה המערבית , בירדן ובעזה . רדואן אל - חילו ופואד נצאר שנעצרו 
ושוחררו חליפות , הסתכסכו ביניהם . אל - חילו נטש את הפעילות הפוליטית , 
פתח מפעל קטן ביריחו ונשא אישה מבנות הפליטים מיפו . הוא מת לפני כעשר 
שנים . פואד נצאר , שנודע בכינויו אבו חאלד , היה למנהיג הבולט של המפלגה 
הקומוניסטית הירדנית , שפעילותה נאסרה על - פי חוקי ירדן . ערב מותו , 
אף הוא לפני כעשר שנים , עוטר פואד נצאר באות לנין . מוותיקי ה"ליגה " 
נותרו בגדה ובירדן , אחרי 7691 , עבדאללה בנדך , בן אחת המשפחות המיוחסות 
של בית - לחם , ונעים אל - אשהב שגירשה ישראל מירושלים המזרחית זמן - מה 
אחרי מלחמת ששת הימים . אל - אשהב היה ממקימי המפלגה הקומוניסטית הפלשתינית 
בשנות ה07 במסגרת אש"ף , אולם הנהגת המפלגה , על פלגיה השונים , עברה 
בעשור האחרון לדור צעיר שרובו פעילים שגירש הממשל הצבאי מן השטחים . בגדה 
המערבית נותרו בשיר אל - ברגותי ( מהעיירה דיר גסאנה ) שהצליח במאבק משפטי 
נגד גירושו ובשנים האחרונות הוא עורך השבועון הקומוניסטי " אל - טליעה " 
בירושלים המזרחית . חברו בגדה הוא הרופא הד"ר אחמד חמזה נתשה , שגורש אומנם 
ב6791 אך עזר ויצמן , כשר הביטחון בתקופת קמף - דייוויד , הרשה לו לשוב 
לביתו בבית - לחם ולמרפאה שבניהולו בחברון . המפלגה הקומוניסטית בשטחים 
( ואולי באש"ף בכלל ) נחלשה בשנים האחרונות . פעילי שמאל רבים העדיפו 
על פניה קבוצות מרקסיסטיות פלשתיניות אחרות ובמיוחד את החזית הדמוקרטית של 
נאיף חוואתמה . במק"י וברק"ח הישראליות ניכרו שינויים במשך השנים , אך בצמרת 
המפלגה נותרו לא מעט ותיקים , בראשם תופיק טובי , אף הוא מראשוני ה"ליגה " 
מלפני כחמישים שנה . אחרי ההדחות הרבות של השנים האחרונות , נותר על כנו 
הטריומווירט השמרני טובי - וילנר - זיאד הממשיך להוביל את המפלגה בהתאם לעקרון 
ה"צנטרליזם הדמוקרטי " ( מימי לנין ) . רבים במפלגה יודעים מכבר שמדובר 
סתם בצנטרליזם . ללא עורף מזרח - ארופי , ללא מלגות של משטרים ומפלגות 
מתפוררות , ועם מסר יהודי - ערבי שאינו מצליח להוכיח את כוחו , מה יישאר 
מהמפלגה הקומוניסטית ? ישארו מן הסתם זיכרונות מאמונה שדעכה , ממאבקים 
אין - סופיים ומחבורת מייסדים שהגיעה עתה לסוף דרכה . 
