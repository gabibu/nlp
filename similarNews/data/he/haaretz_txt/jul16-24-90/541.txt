נאמר כי הפער לרעת מגזר החינוך הערבי בהשוואה ליהודי , מבחינת משאבים והישגים , 
הוא 51 שנה . השבוע אמר לי יו"ר ועדת המעקב לחינוך הערבי , ד"ר מוחמד 
חביבאללה , כי לא רק שהפער לא הצטמצם , הוא אף העמיק . העלבון הצורב ביותר 
שחשים חביבאללה ועמיתיו נעוץ בעובדה , שהנתונים גלויים וידועים למשרד החינוך 
ושוועדת המעקב התריעה עליהם בלי סוף , ולמרות זאת הודיע בימים אלה שר החינוך , 
זבולון המר , כי ועדה מטעמו תבדוק את מצב החינוך במגזר הערבי ותגבש תוכנית 
חומש לשיפור המצב . המר סירב לפגוש את נציגי הוועדה , ונמסר כי משרד החינוך 
אינו מכיר בוועדת המעקב , מפני שמדובר בוועדה הפועלת בהשראה פוליטית . לשם 
מה לבדוק מה שכבר נאמר בדו"ח המנכ"לים ובדו"חות אחרים שהוגשו למשרד על - 
ידי ועדת המעקב , שואל חביבאללה , הדוחה את הטענה בדבר האופי הפוליטי של 
הוועדה . הוא מזכיר כי לשר החינוך הקודם ולמנכ"לים של משרדו היה שיג ושיח 
מתמשך בשנים האחרונות עם הוועדה , וטוען כי ההתעלמות מהוועדה היא כנראה 
בהנחיית דרג ממשלתי בכיר . הדברים נשמעים לעוסים לעייפה . כל - כך הרבה 
פעמים נכתב שספרי הלימוד ליסודי ( למעט לכיתות א ) הם מיושנים ונכתבו לפני 
יותר מ03 שנה . לא אחת צוין שחומר הלימוד בספרות עברית לבתי - הספר העל - 
יסודיים הערביים כולל חלקים נרחבים , כמו קטעים מהתלמוד , שאינם מדברים 
אל לב התלמיד . שוב ושוב פורסם שהסכסוך הישראלי - הערבי אינו כלול בחומר 
לבחינות הבגרות , אפילו לא כנושא בחירה ; פורסם מספר חדרי הלימוד החסרים 
במגזר הערבי , מספר הכיתות הלומדות בחדרים שכורים לא - תקניים , בהעדר 
כמעט מוחלט של אולמות ספורט , מעבדות וחדרי - ספח ובמחסור חמור בציוד אלמנטרי . 
למרות העלבון , שבה ועדת המעקב ומציינת בדו"ח שהגישה לפני חודשים אחדים 
למשרד החינוך עובדות ידועות נוספות : בית - הספר הערבי מתפקד באמצעות % 06 
משיעור המורים הדרוש ( בהשוואה לתפקוד המקביל במגזר היהודי ) . % 08 מהילדים 
הזקוקים לחינוך מיוחד לומדים בכיתות רגילות או יושבים בבית . בתי - הספר 
הערביים אמנם מקבלים שעות תקן כמו בתי - הספר היהודים , אולם מכלל 04 אלף 
" שעות סל " ( שעות עזר , שעות ליוזמות פדגוגיות וכיוצא באלה ) אף לא 
שעה אחת ניתנה למגזר הערבי . " הטלוויזיה הלימודית היא מונופול לתלמידים 
היהודים . תלמיד ערבי הצופה בה לא מבין , או לא קולט , את הנאמר , כי 
תרגום אין והתוכניות זרות לתפיסת עולמו . אבל דבר אחד משתרש אצלו יותר ויותר : 
רגשי אפליה , רגשי קנאה " . דווקא הסעיף הדן בטלוויזיה הלימודית כולל התבטאות 
רגשית במיוחד : " אנו רוצים טלוויזיה לימודית גם לתלמידים ערבים . אנו 
אזרחי המדינה , לא ? ! הראיון עם חביבאללה נערך במשרדו , במכללה למורים 
ערבים בחיפה , שבה הוא מכהן כסגן מנהל . הסיבה להעלאה חוזרת של הנושא 
היא הודעת המר מהשבוע שעבר , כי בדעתו להזרים משאבים גדולים במיוחד לסגירת 
הפערים במגזר החינוך הערבי והדרוזי . שר החינוך טען כי המשאבים יהיו גדולים 
מהשיעור הנדרש בהתאם למספר התלמידים הערבים בכלל אוכלוסית התלמידים . לצורך 
זה , הודיע המר , הוא מוכן אפילו לערוך שינוי בסדרי העדיפויות בתקציב משרדו . 
שלשום לא ידעו במשרד לומר מנין יילקחו המשאבים המובטחים . נמסר רק כי בשלב 
זה בודקת ועדה מיוחדת במשרד החינוך את הבעיות והיא גם תציע מאילו סעיפים 
בתקציב לקזז כספים לטובת המגזר הערבי ( והדרוזי ) . אפשר שזה יהיה אפילו 
על חשבון התלמידים היהודים , נמסר בשם המשרד , ואפשר שהמר יפנה לממשלה 
ויבקש מימון מיוחד . חביבאללה אינו מתכחש לעובדה שבשנים האחרונות חל שיפור 
מסוים , הן בבניית חדרי לימוד , הן בכתיבת תוכניות לימוד . אבל השיפור 
מוגבל מאוד , לטענתו . קצב הגידול הטבעי של התלמידים , כמו גם תוכניות 
הלימוד שטרם שונו , או תוכניות ששונו בצורה בלתי - מספקת , תרמו להגדלת 
הפערים במקום לצמצומם . דווקא בעיית התכנים קשה להמחשה . למשל , אף שחל 
שיפור ניכר בחלק מתוכניות הלימוד וספרי הלימוד בהיסטוריה , הדבר לא נעשה 
כהלכה , לטענת חביבאללה . " הספרים החדשים ( לכיתות ה , ו , ז , ח ) 
אינם מתאימים לתלמידים מבחינת הרמה הלשונית . היא קשה מדי . משרד החינוך 
לא היה צריך להוציא ספרים כאלה לפני שאיש חינוך ערבי , המכיר את קשיי השפה 
של התלמידים , יבדוק אותם מבחינה לשונית . כך גם בנוגע לגיאוגרפיה לכיתות 
ד , ה , ו " . חביבאללה אומר שהתביעה לחידוש תוכניות הלימוד וספרי הלימוד 
היא קרדינאלית בעיני ועדת המעקב . התקדמות חלה אמנם גם בתוכניות הלימוד ובספרי 
הלימוד בספרות ערבית לערבים , אבל עדיין מורגש מחסור בשירה מודרנית ובשירה 
פלשתינית . " איננו מתכוונים לשירה לאומנית קיצונית " , הוא מדגיש , " אלא 
לשירה שיכולה לטפח בתלמיד את המרכיב הלאומי באופן מתון . אם לא נעשה את 
זה בבתי - הספר , זה יטופח ברחוב בצורה קיצונית , וכך קורה בפועל " . אף 
שוועדה במשרד החינוך , המורכבת מערבים ומיהודים , אישרה לפני כשלוש - ארבע 
שנים להכליל בחומר הלימוד את שירי ראשד חוסיין , מחמוד דרוויש ואחרים , 
הם הושמטו מספרי הלימוד ברגע האחרון . " המנהל לשעבר של האגף לחינוך לערבים , 
עמנואל קופלביץ , טען שקיבל בעניין הזה הוראה מגבוה " . אמנם , לדברי 
חביבאללה , מנהל האגף התיר ללמד שירים אלה גם אם אינם נכללים בספרי הלימוד , 
אך המורים הערבים אינם מלמדים אותם . " אולי מפני שהם פוחדים שייחקרו 
על - ידי כוחות הביטחון " . הוא מתאר תמונה עכשווית פרדוקסלית : " הילד 
הערבי משופשף ופתוח מבחינה פוליטית יותר מהמורה שלו . מורים רבים פוחדים 
שהתלמידים יסבכו אותם בשאלות בעייתיות , בשיעורי חברה למשל , על רצח הפועלים 
הערבים בראשון לציון , הרקע ליום האדמה , או אירועי סברה ושתילה . צריך 
להכשיר את המורים לחינוך פוליטי " . אם משווים את שעות הלימוד המוקדשות בחטיבת 
הביניים הערבית להכרת התרבות היהודית ( 252 ) לשעות הלימוד המוקדשות בחטיבת 
הביניים היהודית להכרת גומלין של התרבות הערבית ( אף לא שעה אחת , לטענת 
ועדת המעקב ) , הנתונים מדברים בעד עצמם . תמונה דומה עולה מהשוואת שיעור 
השעות המוקדשות בבית - הספר הערבי ללימוד ההסטוריה היהודית ( % 02 מכלל שעות 
הלימוד ) לשיעור המקביל בבית - הספר היהודי , המוקדש ללימוד ההיסטוריה 
הערבית ( % 5 . 1 מכלל השעות ) . חביבאללה חוזר בתחושת הקלה לנתונים בנושאים 
יותר ארציים . ועדת המעקב תובעת ממשרד החינוך לבנות מדי שנה ( במשך חמש 
שנים , במסגרת תוכנית החומש שהכינה ) 642 חדרי לימוד , בנוסף ל511 חדרי 
הלימוד השנתיים שיש לבנות כדי לקלוט את הגידול הטבעי באוכלוסיית התלמידים . 
הוועדה גם תובעת לבנות מבני - ספח , כמו מקלטים , מעבדות ואולמי ספורט . 
חביבאללה אומר שבבתי - ספר רבים יש עדיין חדרי לימוד שנבנו בקומת העמודים , 
מתחת לבתים פרטיים , ששטח כל אחד מהם הוא לעתים קרובות 4 מטרים רבועים . 
מכיוון שהתלמידים הערבים אינם מקבלים אף לא שעה אחת משעות הסל , שיעור 
השעות שממנו נהנה המגזר היהודי גדול ביותר מ%02 מהשיעור המקביל במגזר הערבי , 
טוענת ועדת המעקב . הוועדה תובעת להקצות 000 , 8 שעות משעות הסל ( בהתאם 
לשיעור התלמידים הערבים בכלל אוכלוסיית התלמידים ) לבתי - הספר הערביים . 
נוכח העובדה שרק כ%02 מהתלמידים הערבים הזקוקים לחינוך מיוחד נהנים ממנו , 
ועדת המעקב דורשת לפתוח מדי שנה ( ובמשך חמש שנים ) 05 כיתות טיפוליות 
ו05 כיתות מקדמות . היא דורשת לפתוח גם 0406 גנים טיפוליים . כן נדרשת 
הכנת תוכנית השתלמות והכשרה למורים בחינוך המיוחד והקצאת תקציב לציוד הדרוש 
למסגרות אלה . רשימת התביעות ארוכה ומפורטת . משרד החינוך הגיב עליה : 
" ועדת המעקב מפריזה בנתונים " , אולם לא פירט מהם הנתונים האחרים שעליהם 
הוא מסתמך . אף כי המר לא ידע השבוע לומר מנין ייקח את המשאבים שהוא מבטיח 
למגזרים הערבי והדרוזי , חביבאללה מאמין לו . לדבריו , בקדנציה הקודמת 
של המר כשר חינוך הוא הזרים כספים למגזר החינוך הערבי מעבר לשיעור הנדרש 
באוכלוסיית התלמידים ( % 03 במקום כ%02 ) . שיבתו לכהונת שר החינוך משמחת 
אפוא את הערבים , גם אם זו שמחת עניים . " בקדנציה הקודמת של המר כשר 
חינוך הפער בין החינוך הערבי ליהודי הצטמצם לעשר שנים " , מציין חביבאללה . 
שר החינוך הקודם , יצחק נבון , איכזב את הערבים . " היות שהוא מדבר ערבית 
ומבין לרוח הערבים , חשבנו שהוא ייתן לנו העדפה . תקוותנו התחזקה כששר 
האוצר היה שמעון פרס . התברר שטעינו , והפער גדל . הסימפטיה של נבון למגזר 
הערבי לא הספיקה " . את תוכנית החומש שלה הגישה הוועדה לנבון לפני חודשים 
אחדים . " לא קיבלנו שום תשובה ממנו " , אומר חביבאללה , המניח שהסיבה 
לכך היא המשבר הממשלתי שנמשך תקופה ארוכה . הוועדה פנתה גם למנכ"ל משרד 
החינוך , ד"ר דן שרון , וביקשה להיפגש אתו , אולם הפגישה לא קוימה עד 
היום . עתה מצהיר המשרד כי אינו מכיר בוועדה . אמנם חביבאללה זומן לפגישה 
עם המר בשבוע הבא , אולם משרד החינוך ציין כי הוא לא זומן בתוקף תפקידו 
כיו"ר ועדת המעקב , אלא כסגן מנהל המכללה למורים ערבים . המר נפגש בשבוע 
שעבר עם נציגים ערבים של מרכז השלטון המקומי ודן אתם בבעיות החינוך הערבי . 
ועדת המעקב מיהרה לפרסם אחרי הפגישה הודעה לעיתונות שלפיה היא הסמיכה אישים 
אלה לשמש דובריה . לו היו כוונותיו של משרד החינוך טהורות , היה בידו למנוע 
היווצרות פערים חדשים בעת קביעת רשימת בתי - הספר בארץ שייכללו בהפעלת יום 
חינוך ארוך ( יוח"א ) בתשנ"א . הדבר לא נעשה בתקופת נבון . למעט שני 
בתי - ספר שנכללו בניסוי יוח"א , אין בתי - ספר ערביים ברשימת מאות בתי - 
הספר שייהנו ממנו . לפי שעה לא מסר המר על שינוי מדיניות זו . הסיבה הרשמית 
לאי - הכללת בתי - הספר הערביים ברשימת הזכאים ליוח"א היא שהם אינם כלולים 
בקטגוריה של יישובי פיתוח , יישובי קו עימות או אזורי טיפוח . " זאת בושה 
למדינה " , אומר חביבאללה ומביא כדוגמה את העובדה שנצרת עלית , שתושביה 
יהודים , נחשבת אזור פיתוח א ולעומתה נצרת תחתית , הערבית , שבה מרוכזות 
כל שכונות העוני , נחשבת יישוב רגיל . אף כי לחביבאללה ציפיות גדולות מהמר 
ואף שהוא מדבר בנחת על חוסר - הנחת שלו ממשרד החינוך , ועדת המעקב פירסמה 
בימים אלה הודעה לעיתונות בנוסח חריף . בהודעה מודיעה הוועדה על כוונתה 
לצאת למאבק , אם לא יחול שינוי משמעותי בגישת משרד החינוך לתביעותיה . 
" תוכנית המאבק " , נאמר בהודעה , " כוללת ישיבה ממושכת מול משרד החינוך 
ומול הכנסת ושיבושים בבתי - הספר בתחילת שנת הלימודים הבאה " . 
