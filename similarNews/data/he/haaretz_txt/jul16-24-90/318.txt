פרצו אור לאתמול לסניף מפ"ם ברחוב המלך גורג במרכז ירושלים וגרמו בו הרס . 
הפורצים שברו ציוד משרדי וציירו על קירות המשרד סיסמאות כמו " כהנא לשלטון " ; 
" מוות לבוגדים " ; " סיקריקים " . בשעות הבוקר התקשר אלמוני מטעם תנועת 
כך לעיתונאים ודיווח להם על הפריצה . חקירת המשטרה העלתה , כי פורץ או שניים 
נכנסו דרך חלון חדר השירותים . הם ניתקו את קווי הטלפון והפכו מגירות וציוד 
משרדי . מנהיג כך , הרב כהנא , אמר בתגובה , כי מפ"ם תוקעת סכין בגב האומה 
וגורמת לדה - לגיטימציה של הצבא . " אינני מגנה את המעשה " , אמר . יו"ר 
סיעת מפ"ם בכנסת , ח"ך חיים אורון , אמר כי מעשה הוואנדליזם בסניף מפ"ם 
בירושלים מוכיח כי תמיד נמצאים המטורפים המתרגמים את דברי ההסתה של חברי 
כנסת , המצטיירים כמתונים , בפגיעות בנפש וברכוש של בעלי דעות אחרות . 
" כל עוד לא ייאסרו מנהיגי הימין הקיצוני , ימשיך זרע הפורענות ללבלב " , 
אמר ח"ך אורון . 
