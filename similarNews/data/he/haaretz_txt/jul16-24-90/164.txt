בבית חולים " אסותא " בתל - אביב נפתחה אתמול מחדש מחלקת יולדות ויילודים . 
זו מחלקת היולדות הפרטית היחידה שפועלת בבגוש דן . ההחלטה לפתוח את המחלקה 
התקבלה בעקבות הרחבת ההתקשרויות של בית חולים עם רופאים פרטיים , לביצוע 
טיפולי פריון ביחידה להפריה חוץ גופית של בית החולים , וביחידה לאיתור מומים 
מולדים . בלחצם של הרופאים הגינקולוגים , הוחלט להשלים את השירות בפתיחה 
מחודשת של המחלקה , על בסיס מחיר ריאלי שייגבה מהיולדת שיבטיח כיסוי כל 
העלויות . לפני שנה וחצי סגרה " אסותא " את 53 המיטות במחלקת היולדות , 
לאחר פעילות של 55 שנה . הוחלט לסגור את המחלקה , לאחר שהוברר כי היא 
נושאת הפסדים של מאות אלפי שקלים בשנה , מאחר ששני שליש מהלידות כוסו ממענק 
אמהות של המוסד לביטוח לאומי , סכום שלא כיסה את העלות הריאלית של לידה 
פרטית , ובית החולים היה מנוע מלגבות תוספת מחיר מהיולדות . במסיבת עיתונאים 
שהתקיימה אתמול אמר מנכ"ל אסותא , פרוף אלכסנדר אבירם , כי השיקול לפתיחה 
מחדש של המחלקה התבסס על סקר של צריכת שירותי לידה פרטיים באיזור , ממנו 
התברר כי בהעדר שירותים כאלה בתל - אביב , פנו נשים לבתי חולים פרטיים מחוץ 
לאיזור . ועדה מיוחדת מטעם בית החולים אישרה רשימה של רופאים גינקולוגים , 
להם תאפשר קבלת לידות במתקני בית החולים . בעבר , לפני סגירת המחלקה , 
כללה רשימה זו 002 רופאים . עתה עם פתיחתה מחדש צומצמה הרשימה . פרוף אבירם 
הוסיף , כי מחיר סל לידה שמבוסס על תחשיב הביטוח הלאומי יהיה 487 , 2 שקל , 
והוא יכלול את הוצאות הלידה , ארבעה ימים ( שלושה לילות ) של שהייה . 
מחיר זה אינו כולל תשלום לרופא . אם יולדת תבקש להיעזר בשירותי רופא מיילד 
של בית החולים , מחיר סל הלידה יגיע ל249 , 4 שקלים . הוא מקווה להגיע 
להסכם עם המוסד לביטוח לאומי , לפיו ניתן יהיה לקזז את מענק הלידה מהמחיר 
שתשלם היולדת לבית החולים . כדי שזה יתבצע צריך המוסד לביטוח לאומי להסכים 
להעביר את דמי המענק ישירות לבית החולים . לדברי מנכ"ל בית החולים , המחלקה 
צוידה בכל המכשור הדרוש למקרי חרום , הן בטיפול ביולדת והן בטיפול בילוד . 
בפתיחת המחלקה שתכלול בשלב ראשון 21 מיטות הושקעו מיליון דולר . 
