שלטונות מס ההכנסה החליטו לחקור מפיצי חשבוניות פיקטיוויות . גורמים בכירים 
בנציבות מס ההכנסה סבורים , כי בחודשים האחרונים התרחבה תופעת הפצת חשבוניות 
מס מזויפות עד הפיכתה ל"תעשייה של ממש " . יחידת המודיעין באגף מס ההכנסה 
התבקשה באחרונה להגביר את הטיפול בעניין , והמידע הרב שהתקבל ביחידה זו 
הועבר לטיפול מחלקת החקירות בנציבות המס . בשבוע שעבר נעצר בפקודת בית - 
משפט השלום בתל - אביב יצחק פנסו , שבבעלותו כמה חברות העוסקות בייצור ומסחר 
של אביזרי חשמל . על - פי מידע שהגיע אל מס ההכנסה , החשוד נהג למכור חשבוניות 
מס בסכומים של מיליוני שקלים , תוך קבלת עמלה מסכום החשבוניות שהנפיק . 
במסגרת החקירה גילו שלטונות המס חומר על נישומים נוספים הקשורים בהנפקת 
חשבוניות מס מזויפות , והחליטו להרחיב את הטיפול בנושא . שלטונות מס ההכנסה 
הגישו באחרונה כתבי אישום נגד חברות " גזית " , " שחם " ו"פלג " בתל - 
אביב , שלפי החשד מכרו מוצרי חשמל , אך בדיווחים בחשבוניות המס נכתב כי 
המדובר במכירת ציוד משרדי המוכר לצורכי מס . חוקרי מס ההכנסה החליטו להעמיק 
את הטיפול גם בפרשה זו . 
