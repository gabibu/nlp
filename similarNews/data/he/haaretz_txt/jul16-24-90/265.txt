אתונה ( רויטר ) . מועדון הצמרת היווני , אולימפיאקוס פיראוס , חתם 
אתמול על חוזה עם שלושה כדורגלנים מברית המועצות , כולל שחקני הנבחרת אולג 
פרוטאסוב ואיגור דוברובולסקי . כדורגלן אחר שחתם בקבוצה הוא יורי סאוויצב 
מטורפדו מוסקווה . לא נמסרו הפרטים הכספיים של העיסקה . פרוטאסטוב שיחק 
בדינאמו קייב והשתתף בשני המונדיאלים האחרונים . ב - 5891 שבר את שיא ההבקעות 
של ברית המועצות , אחרי שהבקיע 53 שערים ב - 43 מישחקי ליגה . הקשר דוברובולסקי , 
כוכב בין - לאומי עולה מדינאמו מוסקווה , יחליף את ההונגרי לאיוש דטארי 
שהועבר לבולוניה מהליגה האיטלקית הראשונה . דטארי היה הזר היחיד של אולימפיאקוס 
בעונה האחרונה . " רכשנו את השחקנים הטובים ביותר בשוק הסובייטי . עכשיו 
אולימפיאקוס תהיה מוכנה לאתגר של כל קבוצה " , אמר בעל המועדון ארגיריס סאליארליס . 
