ראש עיריית ירושלים , טדי קולק , יחרים ביום א את ישיבת מרכז מפלגת העבודה 
שנועדה להכריע בעניין מועד בחירת ההנהגה . קולק החליט שלא להשתתף בישיבה 
כאות מחאה על מה שהגדיר " כהידרדרות בחברות הפוליטית במפלגה " , והביע את 
סלידתו מן הוויכוח ומן המריבות בתוכה . " ירדנו לגמרי מן הפסים , ואין 
כל זכר לריסון פוליטי כלשהו שנהגנו לפיו בעבר " , אמר קולק , " הערכתי 
ביותר את שמעון פרס כראש ממשלה , ואני מעריך את הפופולריות של רבין . אך 
כואבת לי הנטייה לשכוח מהר כל - כך את העשייה הציבורית " . כזכור , היה 
קולק מקורב לפרס במשך שנים ארוכות . במובן זה , מתפרשת החרמת הישיבה כהסתלקותו 
של קולק מן התמיכה בפרס , אף - על - פי שקולק עצמו טורח להדגיש כי אין בכך 
הבעת כל עמדה בנושא ההתמודדות עצמה . קולק הודיע גם כי יחרים את קבלת הפנים 
שיערוך ביום א הקונסול הכללי של בלגיה בירושלים , ברנרד פייר , לרגל חגה 
הלאומי של בלגיה . קולק רואה בכוונת הקונסוליה לערוך קבלות פנים נפרדות 
ליהודים ולפלשתינאים , ביטוי של מדיניות " אפרטהייד " . דובר עיריית ירושלים 
מסר , כי גישתה זו של הקונסוליה יכולה להתפרש כניגוח המאמצים הגדולים הנעשים 
היום בירושלים להמשך פעילותן של המסגרות העירוניות בבירה , שבהן משתתפים 
יהודים וערבים , למרות חילוקי הדעות הפוליטיים . 
