. 11 טון שזיפים מוברחים , כנראה מאזור חברון , נתפסו אור ליום שישי שעבר 
במבצע שערכו פקחי הרשות לפיקוח חקלאי בשוק הסיטונאי בתל - אביב . מנכ"ל הרשות 
לפיקוח חקלאי , חי בנימיני , מסר כי התוצרת החקלאית שנתפסה שווה כ52 אלף 
שקל . לדבריו , במסגרת המבצע שנערך סמוך לשעה 3 לפנות בוקר , נחסמו כניסות 
מיהודה ושומרון ונערכו ביקורות גם בשווקים הסיטונאיים , במטרה לגלות תוצרת 
חקלאית מוברחת מהשטחים . על פי החשד , בוצעה ההברחה באמצעות מסמכים מזויפים , 
תוך שיתוף פעולה בין המגדלים מהשטחים לבין משווקים בישראל . ברשות הפיקוח 
מסבירים כי המגדלים בשטחים מקבלים רשיונות , המאפשרים להם להעביר תוצרת 
מאזור יהודה ושומרון לאזור עזה , דרך ישראל , אך בשעה שהם נמצאים בכבישי 
הארץ , הם משתמשים בתעודות משלוח מזויפות החתומות בכרטיסי מגדל של חקלאים 
ישראליים , ובדרך זו " מלבינים " את התוצרת החקלאית ומעבירים אותה לשווקים 
בישראל . אתמול היה בית המשפט העליון אמור לדון בעתירה שהגישו מגדלי הירקות 
הטוענים לאובדן הכנסות בהיקף של מיליונים , נגד שרי החקלאות , האוצר והביטחון , 
בטענה שהפסדים אלה נגרמים להם כתוצאה ממחדלים בפיקוח נגד הברחת תוצרת חקלאית 
מהשטחים לישראל . לדברי מנכ"ל רשות הפיקוח , רק בחודש האחרון נחשפו כ52 
מקרי הברחות שזיפים באזור המרכז . כל המקרים הועברו לטיפול משפטי והסחורה 
הוחרמה . ממשרד החקלאות נמסר אתמול כי שר החקלאות רפאל איתן הורה למנכ"ל 
הרשות לפעול בכל דרך אפשרית כדי לשים קץ לתופעת ההברחות . הרשות לפיקוח חקלאי 
הוקמה ופועלת מזה כשנה . בתקופה הזו הביאה להחרמת 5 . 11 אלף טון של סחורה 
חקלאית מוברחת ולפתיחת כ11 אלף תיקים נגד מבריחים מישראל ומהשטחים . 
