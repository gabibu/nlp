מוסקווה ( ע"ר ) . כתב העת הרוסי הפופולארי " אוגוניוק " החליט לבטל 
את הפיקוח עליו מטעם המפלגה הקומוניסטית . המהדורה הבאה של כתב העת תכלול 
הודעה מטעם המערכת בה ייאמר כי כתב העת יהיה מעתה עיתון עצמאי . " אוגוניוק , 
המעוניין לבטא את כל מיגוון הדעות בעם , לא רוצה להיות יותר שופר של גוף 
רשמי , או של כל ארגון פוליטי מקצועי או אחר " , ייאמר בהודעה . " אוגוניוק 
פועל על פי חוק חדש המחייב את כל כתבי העת להכריז על מחוייבותם . הוא ימשיך 
לצאת לאור בידי בית ההוצאה של " פראוודה " , אולם ההפקה תעשה בתשלום . באופן 
תיאורטי יכולים כיום כל כתבי העת בבריה"ם להפוך לעצמאיים , אולם רק כאלה 
הנהנים מרווחים יוכלו להתעלם מסיוע המפלגה הקומוניסטית . המו"ל של " אוגוניוק " 
אמר כי כתב העת מרוויח מיליוני רובלים לשנה . 
