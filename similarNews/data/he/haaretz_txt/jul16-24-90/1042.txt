" אין כוונה להטיל מס רווחי הון על רוכשי ניירות ערך , המשתמשים לצורך 
העניין באשראי " אמר משה גביש , נציב מס הכנסה , בתשובה לשאלת " הארץ " . 
גביש התייחס לסוגיה זו בעקבות התוכנית שיזם בנק לאומי , למתן אשראי לרכישת 
ניירות ערך ללקוחות חברת הברוקרים אופק , שיפתחו תיק השקעות . לדברי גביש , 
בין המבחנים העלולים להביא פעיל בשוק ניירות ערך להגדרתו כ"סוחר " , נמצאים 
הקריטריונים הבאים : האם הלקוח עושה את הפעולה בעצמו , או באמצעות מישהו 
אחר פעילות באמצעות מנהל תיקים או קרן נאמנות , מוציאה בודאות את הלקוח 
מהגדרתו כסוחר ; לקוח המגלה מומחיות בבורסה , עשוי לתרום להגדרתו כסוחר , 
וכך גם לקוח הקונה ומוכר ניירות ערך בתדירות רבה . לדברי גביש , לקוח 
לא יוגדר כסוחר , אם היקפן הכספי של הפעולות , גם שהן נעשות בתדירות גבוהה , 
נמוך . כסוחר עשוי להיות מוגדר גם לקוח המעסיק עובדים אחרים עבורו , במהלך 
פעילות בבורסה . גביש הדגיש , כי שלטונות מס ההכנסה אינם ממהרים להגדיר 
לקוח כסוחר בניירות ערך , שכן הדבר עלול לגרום לכך , שגם שוק המניות ייפול , 
יהיה בידי הלקוח לקזז את הפסדיו כנגד הכנסות ממקורות אחרים , וכלל זה הכנסות 
משכר . 
