הסערה הפוליטית שעוררו התבטאויותיו הארסיות של שר המסחר והתעשייה הבריטי , 
ניקולס רידלי , תועיל לבריטניה לטווח הארוך , אמרו מומחים ופוליטיקאים 
בסוף השבוע שעבר . דבריו נגד גרמניה ונגד השוק המשותף , שתוארו כרויים 
שנאת זרים גסה ומנותקים מהמציאות באורח מדהים , ייאלצו את הציבור הבריטי 
להתמודד עם דעות קדומות בסיסיות כך טענו ולנהל דיון פתוח ונחרץ יותר על 
התפקיד שבריטניה שואפת למלא בקהילה האירופית . בראיון שפורסם בשבועון " ספקטייטור " 
כינה רידלי צעדים שננקטו לקראת האיחוד הכלכלי והמוניטרי של אירופה " סחטנות 
גרמנית , המיועדת להשתלט על אירופה כולה " . הוא הביע את התנגדותו למתן 
ריבונות לנציגות הקהילה האירופית ואמר : " באותה מידה הייתם יכולים למסור 
אותה להיטלר " . עוד קודם שהתפטר רידלי אמרו משקיפים , כי התפטרותו היא 
תנאי הכרחי לאיחוי היחסים עם בון ולחיזוק אמינותה של בריטניה בקהילה , 
אך יהיה זה צעד ראשון בלבד בתהליך ממושך של שינוי . " הכרזות אלה הושמעו 
מפי חבר בכיר בממשלה , שתפקידו מעמיד אותו בקו החזית של היחסים עם הקהילה 
האירופית " , אמר פרנסואה הייסבורג , מנהל המכון הבין - לאומי ללימודים 
אסטרטגיים בלונדון . " אם לא יוטלו העיצומים הפוליטיים המתאימים , ייוותרו 
צלקות " . אך הוסיף ואמר : " למרבה הפרדוקס , טוב הדבר , לדעתי , שהדבר 
עורר כאן סערה פוליטית " . פרשנים הסכימו , כי לבריטניה מצפה משימה כפולה . 
ראשית , ממשלתה חייבת לפעול במהירות כדי לייצב את יחסיה המעורערים עם 
הקהילה האירופית . הדבר יהיה כרוך בשכנוע שותפותיה , כי דבריו של רידלי 
אינם מייצגים את השקפותיה של מרגרט תאצר . דבריו של רידלי " אינם יכולים 
להועיל למאמצי בריטניה להשפיע על ההתפתחויות בקהילה האירופית " , אמר סר 
מייקל באטלר , שגריר בריטניה לקהילה לשעבר וכיום מנכ"ל בנק המברוס , שמילא 
תפקיד מפתח בניסוח המדיניות הבריטית בשאלת האיחוד הכלכלי והמוניטרי . אם 
רוצה בריטניה למלא " תפקיד פעיל ובעל השפעה בקהילה האירופית , אסור להניח 
לרטוריקה לחרוג מהמדיניות הנוכחית " . הוא הוסיף ואמר , שאם תנהג בריטניה 
באורח שאינו עולה בקנה אחד עם ההתפתחויות בקהילה האירופית , תיפגע גם השפעתה 
בוושינגטון . " בעולם האמיתי , ארצות - הברית מעוניינת במכלול האירופי , 
יותר מאשר באחת או שתיים מאומות אירופה " . בחודשים האחרונים עמלו שר החוץ , 
דגלס הרד , ושר האוצר , גון מייגור , כדי לשנות את הדימוישל ארצם בקהילה 
האירופית , ומילאו תפקיד קונסטרוקטיווי יותר בדיונים על האיחוד הכלכלי , 
המוניטרי והפוליטי . על אף שמאמציהם עלו יפה מבחינות רבות , ועוררו את 
תשומת לבם של פקידים בקהילה שנהגו להתעלם לחלוטין מבריטניה , רבים ביבשת 
עדיין רואים בספקנות את העמדה הבריטית . " גברת תאצר אינה מאמינה באיחוד " , 
אמר פקיד אירופי בכיר . " היא החליטה להצטרף מכיוון שהיא חייבת לעשות 
זאת מבחינה פוליטית . אך היא מאמינה אמונה איתנה כי האיחוד לא יצליח , 
בסופו של דבר " . מקורות בלונדון אומרים , כי הרד ומייגור הצטערו צער רב 
על התפרצותו של רידלי והם מאמינים כי עליהם להתחיל מחדש במלאכתם הזהירה . 
כמה פרשנים סבורים , שתאצר חייבת ליטול על עצמה תפקיד ישיר ומחייב יותר 
בעיצובה מחדש של המדיניות הבריטית בשאלת אירופה המאוחדת . בעוד שהטיפול 
בנזק הפוליטי לטווח הקצר שגרמו דברי רידלי נראה פשוט דיו , אומרים המומחים , 
ההצלחה לטווח ארוך תלויה במידה רבה בתוצאות המשימה השנייה הניצבת בפני 
בריטניה . " לתיקון הנזק , עלינו לדבר על יעדינו בקהילה האירופית ומה 
בכוונתנו לעשות כדי לממשם " , אמר ויליאם ואלאס , מהמכון המלכותי לעניינים 
בין - לאומיים " . מקום מרכזי בדיון נועד ליחס הדו - ערכי של בריטניה לעלייתה 
של גרמניה מאוחדת , ההולכת ומתחזקת . בריטניה , אמר הייסבורג , " תצטרך 
לשאול את עצמה , איך עליה לגשת ליחסיה עם גרמניה מאוחדת . שאלה זו אינה 
עולה רק בבריטניה " . מדינות אחרחת בקהילה האירופית , בעיקר צרפת , חוששות 
לא פחות מעוצמתה הגוברת של גרמניה , ציינו המומחים . אך אלה , וצרפת בראשן , 
הגיעו למסקנה , כי הדרך היחידה להגביל את השליטה הגרמנית ולהגדיל את הריבונות 
הלאומית היא לכונן מוסדות משותפים , שבהם יוכלו כל חברות הקהילה להשתתף 
בקביעת המדיניות הכלכלית והמוניטרית . הגרמנים הסכימו לצעדי הדרבון לקראת 
איחוד כלכלי ומוניטרי , על אף רגשות מעורבים מוכרים היטב בקרב כמה פקידים , 
מכיוון ש"חשוב מאוד שלא תהיה תחושה של אימפריאליזם של הדויטשה מארק באירופה " , 
אמר נורברט ולטר , כלכלן ראשי בדויטשה בנק . בון חוששת , שאם לא תנהג 
כך , עלולה להתחולל תגובת בומרנג אנטי - גרמנית . על אף הלחץ המופעל על 
תאצר מצד רבים מעמיתיה הבכירים , אין היא סבורה שהתשובה לעוצמה הגרמנית 
היא הרחבת הסמכויות הריבוניות בידי הקהילה האירופית . עם זאת , לא פעלה 
לסילוק הפרו - אירופים מממשלתה . התוצאה , אומרים מומחים , היא שממשלת 
בריטניה לא התמודדה עם השאלה הבסיסית יותר כיצד להגיב על אובדן שליטה לא 
צפוי על היבטי מדיניות רבים , בעקבות הקמתו של שוק אירופי אחיד לאחר 2991 . 
