וני השנה נהג שלמה גדסי ( 72 ) מתל - אביב משאית כבדה במורד הקסטל בואכה 
ירושלים . לידו ישבו שתי טרמפיסטיות : ורדה ניצן ( 81 ) ואסתר טולידו 
( 5 . 71 ) , שתיהן מקיבוץ משמר דוד . גדסי ניסה לעקוף טנדר שנסע לפניו . 
הכביש במקום זה דו - מסלולי , שני נתיבים בכל מסלול . מאחר ששיפועו גדול , 
די בלחיצה קלה על דוושת ההגה כדי להשיג תאוצה רבה . תוך כדי ניסיון העקיפה 
איבד גדסי את השליטה במשאית , וזו החלה להידרדר במורד התלול . בתחתית המורד 
פונה הכביש באופן חד שמאלה על גשרון קטן . קשה לבצע פנייה זו במהירות גדולה . 
המשאית התהפכה . לרוע המזל , נשאה גלילים של כבלי פלדה , שהועפו מהמשאית 
המתהפכת והתגלגלו על הכביש . השעה היתה 00 : 4 אחרי הצהריים והתנועה סואנת . 
כאשר נחו הגלילים לבסוף , כל אחד במקומו , נראה הכביש כשדה קטל . ארבע 
מכוניות נפגעו מהגלילים , התהפכו מעוצמת המכה והועפו לצידי הכביש . קציר 
הדמים : שלמה גדסי ורדה ניצן נהרגו במקום , תשעה נפצעו " . שורות אלה כתבתי 
במקום זה לפני 91 שנה ב9 ביולי 1791 . השבוע שלפתי אותן מנבכי ארכיון 
" הארץ " , אחרי שקראתי על תאונה שהתרחשה באותו מקום בדיוק ביום ראשון : 
משאית שהידרדרה במורד הקסטל הטיחה מכונית פרטית לתוך משאית דלק שבאה ממול ; 
שלושה נפצעו , והכביש נחסם לשעתיים . במאמר מ1791 היה לי עניין אישי . 
באותם ימים גרתי במוצא עלית וזה זמן - מה הייתי עד לתאונות קטלניות המתרחשות 
באותו מקום ממש . בימים ההם עדיין לא קראו למקום " סיבוב המוות " , שכן 
ההיסטוריה של הסיבוב היתה קצרה : קטע הכביש במורד הקסטל הושלם רק כשלוש 
שנים קודם לכן . אבל כל מי שעקב אחרי התאונות שהתרחשו במקום במהלך שלוש 
שנים אלה , יכול היה לצפות לסיבוב זה , בביטחון גמור , עתיד עקוב מדם . 
בשנים שחלפו מאז התממשו הציפיות . קטע הכביש שבין הפנייה למוצא עלית לבין 
מוצא תחתית פחות מ007 מטר היה לאחד הקטעים הקטלניים ביותר , ואולי הקטלני 
ביותר , בכבישי הארץ . משאיות כבדות הידרדרו בו בזו אחר זו . בדרכן אל 
שולי הכביש או אל בטן הנחל שבתחתית המורד , דרסו , מחצו , ריסקו וגרפו 
עמן כלי רכב לעשרות . קשה לרכז נתונים על מספר ההרוגים והפצועים שתבע סיבוב 
המוות במרוצת למעלה משני עשורים , אבל תרומתו לרשימת הקורבנות הלאומית בוודאי 
מרשימה . במובן מסוים , יש לנו כבר כביש אגרה : סיבוב מוצא גובה מחיר 
דמים שנתי קבוע . בין אלה שהקדימו לחזות את הצפוי בסיבוב המוות היה חבר הכנסת 
לשעבר יוסף תמיר ( גח"ל ) . בינואר 9691 הציג לשר העבודה , יוסף אלמוגי 
( מפא"י ) , שאילתא . תמיר שם לב , כי שלושה חברי כנסת היו מעורבים , 
במועדים שונים , בתאונות דרכים בקטע הכביש הנדון . הוא שאל את שר העבודה 
אם הוא מודע לסכנות . השר השיב : בדיקת אנשי מע"ץ והמפקח על התעבורה העלתה , 
שהתאונות נגרמות בגלל נסיעה מהירה , ולא מ"תנאים אובייקטיוויים " של קטע 
כביש זה . הפתרון לבעיית התאונות , גם בקטע כביש זה , הוא נהיגה זהירה , 
אמר אלמוגי . התשובה חטאה באי דיוק . גם מי שאינו מבין דבר בהנדסת כבישים 
ובבטיחות דרכים ייווכח לדעת מיד , שקטע כביש זה נסלל בהתעלם משיקולי בטיחות : 
היחס בין זווית המורד לחדות הפנייה מציב לנהגים ולכלי הרכב אתגר כבד מדי . 
בקטע הזה חולפים מדי יום 000 , 0403 כלי רכב . גם אם ישתדלו הנהגים לנהוג 
במרב הזהירות , תמיד יימצא נהג עייף או לא מרוכז , או רכב שאינו תקין במאת 
האחוזים , שלא יעמדו במבחן שהציבו מתכנני סיבוב המוות . נכון , הפתרון 
לבעיית התאונות הוא בראש ובראשונה נהיגה זהירה . אבל ההיסטוריה של סיבוב 
המוות ( ומספר קטעי כביש קטלניים אחרים בארץ ) מוכיחה , שהמסתפק בפתרון 
זה , משלים ביודעין ומראש עם מס דמים שנתי קבוע במקום . ההשקעות הדרושות 
כדי לנטרל את סכנות סיבוב המוות הן גדולות . אבל במבט לאחור מותר להניח 
בוודאות , שהמחיר הכלכלי ששולם ב22 השנים האחרונות על המחדל שנסלל שם , 
גבוה יותר . וגם אם לא האם צריך להמתין עד שמאזן הדמים הזה יתאזן ? 
