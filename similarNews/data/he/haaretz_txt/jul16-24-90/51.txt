בית - משפט השלום ברמלה אסר לקיים מירוצי סוסים בקיבוץ געש , כל עוד לא 
יקבלו המארגנים רשיון כדין . השופט אברהם בייזר נענה לבקשת משרד הפנים להוציא 
צו מניעה זמני נגד קיום המירוצים , משום שהדבר מהווה חריגה מהייעוד החקלאי 
של הקרקע . בידי המארגנים נותרה אפשרות להגיש בקשה לרשיון לשימוש חריג בקרקע . 
השופט דחה את טענתו של עו"ד ערן אילן , שייצג את מארגני המירוץ , לפיה 
מירוצי סוסים דרושים לענף החקלאי של גידול סוסי מירוץ , למרות שזוהי גם 
עמדתו הרשמית של משרד החקלאות . במכתב בחתימתו של מנהל אגף בעלי החיים במשרד 
החקלאות , ד"ר יעקב קלי , נאמר : " מירוץ סוסים הינו חלק בלתי נפרד מענף 
גידול הסוסים , וקשור ישירות בגידולם . המירוץ הינו " הייצור " של ענף 
הסוסים כשם שהחלב הוא הייצור של ענף הרפת . ללא קיום מירוצים אין להניח 
שהענף ימשיך להתקיים . משרד החקלאות רואה חשיבות בפיתוח הענף החקלאי של 
גידול הסוסים ומעודד בעקביות יזמות בתחום מירוצי הסוסים " . קפידבינהשופט 
קבע כי המשמעות הפשוטה והרגילה של מירוצי הסוסים היא כי מדובר בספורט ולא 
בעיסוק חקלאי . לדבריו , המשיב שם " את העגלה לפני הסוסים " , שכן גידול 
סוסי מירוץ נדרש לצורך קיום מירוצי סוסים ולא להיפך . השופט קבע , כי קיום 
מירוצי סוסים לעשרות אלפים תמורת תשלום הופך להיות מטרה בפני עצמה , מנותקת 
מגידול סוסים . הגידול הופך משני ונספח למירוצים עצמם . " מדובר בענף 
ספורט שענף הנלווה אליו הוא בדרך כלל הימורים . כך רואה זאת הציבור וכך 
גם המארגנים . " אין משמעות לכך שהבנייה שנעשתה היא ארעית וכי קיום המירוצים 
אינו משחית את הקרקע החקלאית , ואיננו מונע שימוש חקלאי בקרקע בעתיד . 
עם זאת , שיקול כזה יכול לשקול הגוף המינהלי האמור לדון בבקשת המארגנים 
לשימוש חריג בקרקע , במידה שתוגש בקשה כזו " , הבהיר השופט . 
