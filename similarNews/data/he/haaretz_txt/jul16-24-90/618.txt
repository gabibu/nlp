ע רשיון בנייה לנעמאן כתוש ( 43 ) , תושב הכפר בתיר , ימים אחדים לאחר 
שפקחי המינהל הרסו את ביתו . לפני עשרה ימים נכנסו אנשי המינהל האזרחי , 
מלווים בכוח צבאי גדול ובולדוזר , לבתיר שליד בית לחם כדי להרוס את ביתו 
של כתוש , שנבנה ללא רישיון . כתוש , מלצר במלון " מוריה " בים המלח , 
הגיע בערב ומצא שהבית בן חמשת החדרים ( 071 מ"ר ) , שנבנה לפני שלוש 
שנים , נהרס . כתוש טען , כי לא ניתנה לו התראה לפני הריסת הבית , וכי 
ההריסה בוצעה במפתיע , וחלק ניכר מחפצי הבית נקברו תחת ההריסות . במינהל 
האזרחי אמרו בתגובה לדבריו , כי הריסת הבית נעשתה בהתאם לחוק ולנהלים , 
והיתה לאיש ארכה מספקת לשטוח את טענותיו בפני כל גורם שיחפוץ . מאז הריסת 
ביתו , התגורר כתוש עם אשתו וחמשת ילדיו תחת כיפת השמים , ליד חורבות הבית . 
הצלב האדום סיפק שני אוהלים למשפחה , אך כתוצאה מתנאי המקום אושפזה באמצע 
השבוע אחת מבנותיו של כתוש , כשהיא סובלת ממכת שמש . מאז ההריסה התגייסו 
תושבי הכפר לספק מצרכי מזון למשפחת כתוש , שלטענתה נותרה ללא אמצעי מחייה . 
בראשית השבוע הגיעו אנשי המינהל האזרחי , מלווים בחיילים , אל האוהל שבו 
מתגוררת המשפחה , והציעו לכתוש סיוע במציאת קרקע חלופית לבניית ביתו . אנשי 
המינהל וכתוש סיירו בין בתי השכנים , ומצאו חלקת קרקע ראויה לבנייה , השייכת 
לתושבת הכפר מרים חסן עותמאן . עותמאן נענתה להפצרות אנשי המינהל , והסכימה 
למכור למשפחת כתוש חצי דונם מאדמתה . תושבי הכפר גייסו במקום את המחיר , 
000 , 5 שקלים , והאדמה הועברה לבעלות כתוש . אתמול הוזמן נעמאן כתוש 
אל נציגות המינהל האזרחי בבית לחם , שם נמסר לו בהליך מזורז רישיון בנייה 
לביתו החדש . כתוש אומר , כי אינו יכול להתחיל בבנייה , כיוון שהוא חייב 
עדיין 02 אלף שקלים על הבית הישן שנהרס , אך צפוי כי תושבי הכפר יקיימו 
מגבית נוספת , ויאפשרו את בניית הבית החדש . 
