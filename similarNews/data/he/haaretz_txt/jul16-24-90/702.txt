הוועד הארצי של הרשויות הערביות בישראל , מבקש מממשלת מצרים לפתוח סניף 
של אחת האוניברסיטאות המצריות בגליל , כדי לשפר את לימודי השפה והספרות 
הערבית בקרב הערבים בישראל . הוועד קיבל החלטה זו , בעקבות יוזמה של סולימאן 
שקור , נוצרי אמיד מהעיירה סכנין , שהודיע על נכונותו להעמיד לצורך העניין 
41 חדרים בבניין הנמצא בבעלותו . השגרירות המצרית בתל אביב השיבה לשקור , 
כי אינה יכולה לדון בהצעתו , כיוון שזוהי יוזמה פרטית , אבל הם ישמחו 
להעביר את ההצעה לקהיר , באם תתקבל מגוף יציג של הערבים בישראל . בעקבות 
מגעים שהיו לנציגי הוועד הארצי של הרשויות עם שגרירות מצרים , התקבלה ההחלטה 
לפנות לממשלת מצרים בנושא . 
