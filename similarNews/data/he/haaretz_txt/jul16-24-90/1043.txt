שחברת הנפט הלאומית ( חנ"ל ) תבחר בדרך של מכרז את מועמדה לתפקיד סמנכ"ל 
החברה לענייני ארגון וניהול . בישיבת דירקטוריון החברה שהתקיימה באחרונה , 
הוחלט לבחור ועדה מצומצמת של הדירקטוריון , אשר תבחר במועמד המתאים . בוועדה 
חברים יצחק אדלסבורג , בנימין מסיקה ושמחה מילר . הוועדה התכנסה בשבוע שעבר , 
ובחנה את הצעותיה לתפקיד של ארבעה מועמדים . אחד ממועמדים אלה היה ירון 
רן , המכהן היום כסמנכ"ל משרד האנרגיה . הוועדה החליטה שלא להסתפק במועמדים 
שהופיעו לפניה , וביקשה להביא בפניה מועמדים נוספים . צעד זה של ועדת הדירקטוריון , 
מלמד כי היא נחושה לקבל לתפקיד מקצועי זה את המועמד המתאים בעל הכישורים 
הראויים , ולא בעל הקשרים הפוליטיים . רן נפגש באחרונה עם שר האנרגיה יובל 
נאמן , וביקש לקבל את ברכתו לתפקיד המוצע . הסמנכ"ל שייבחר בסופו של דבר 
אמור להחליף בתפקיד את אבי לוי , שפרש מהחברה על רקע חילוקי דעות עם המנכ"ל 
מארק הייטנר . 
