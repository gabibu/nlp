משרד האוצר בוחן אפשרות להעניק הנחה בנטל המסים על מכוניות מיובאות שמותקנת 
בהן מערכת אי - בי - אס . מערכת אי - בי - אס מונעת את נעילת הגלגלים בעת 
בלימת חירום , ושומרת על כושר ההיגוי של המכונית . משרד התחבורה והאוצר 
הבטיחו בעבר ( ואף נקבו בתאריך , ה09 . 4 . 1 ) כי יסירו את מס הקנייה 
על החלק היחסי במחיר המכונית שמהווה מערכת אי - בי - אס . מערכת זו נחשבת 
אביזר בטיחותי חשוב , בעיקר בתנאי נהיגה מכבידים כמו כביש רטוב . בעקבות 
ההבטחה חלק מיבואני הרכב הזמין מכוניות המצוידות במערכת אי - בי - אס , 
אך נאלץ לשווקן במחיר גבוה , הכולל מיסוי . יורם גבאי , הממונה על הכנסות 
המדינה , השיב לפנייתו של ח"ך אוריאל לין בנושא , ואמר כי מערכות אי - 
בי - אס לא זכו עד היום לפטור ממיסוי עקב הקושי הרב לקבוע את ערכן היחסי , 
מתוך חשש לפיקציות בהגדרת המחיר . במשרד האוצר התעורר חשש לפיקציות לאחר 
שנפוצו ידיעות כי יבואני הרכב אינם מדווחים אמת , ומנצלים לרעה את הפטור 
ממיסוי על ערכו היחסי של מזגן האוויר , במטרה להוזיל את המכוניות . גבאי 
מוסיף כי למרות הקשיים נבחנת כיום במשרד האוצר הצעה להעניק הפחתה קצובה בשקלים 
בנטל המס הכולל על ייבוא מכונית , כאשר מותקנת בקרבה מערכת אי - בי - אס . 
שר האוצר יצחק מודעי אמור להחליט בימים הקרובים בדבר המכניזם לביצוע ההפחתה , 
ולאחר קבלת ההחלטה ייערך אגף המכס תוך זמן קצר לביצועה . 
