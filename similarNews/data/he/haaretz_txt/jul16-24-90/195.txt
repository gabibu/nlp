פרופסור שמואל ורסס , שבימים אלה מלאו לו שבעים וחמש שנים , הוא מבחירי 
החוקרים של הספרות העברית לדורותיה , וגדול חוקריה של ספרות ההשכלה בדורנו . 
פרס ישראל שהוענק לו לפני שנה גרם שמחה אמיתית לכל מי שחקר הספרות העברית 
קרוב ללבו , ושימש הזדמנות לעמיתים ולתלמידים להביע את חיבתם והוקרתם לחוקר , 
שכגודל הישגיו כך גודל צניעותו . על דיוקנו של ורסס כחוקר אפשר היה לעמוד 
במרוכז לפני כשש שנים , כאשר פורסמה ברבעון " קרית ספר " הרשימה הביבליוגרפית 
של כתביו , שערכה רות שנפלד . מן הרשימה המרשימה הזו מצטייר המסלול הארוך 
שעבר ורסס מאז יצא לדרכו לפני יותר מחמישים שנה , כסטודנט המפרסם סקירות 
ורשימות - ביקורת ב"הצופה " וב"גיליונות " . תחילה ניסה את כוחו בתחומים 
רבים : ממחקרים בספרות המוסר של יהודי ספרד בימי הביניים ( עליה כתב את 
עבודת - הדוקטור שלו ) , ועד רצנזיות שוטפות על ספרים חדשים . אך בהדרגה 
גיבש את תחומי המחקר המובהקים שלו סביב שני מוקדים במרחב הספרות העברית והיהודית 
שנוצרה במאתיים השנים האחרונות : ספרות ההשכלה לדורותיה מזה , והקלאסיקונים 
של ספרות " דור התחייה " בעברית ובאידיש מזה . ככל שהעמיק במחקר ובהוראה 
האוניברסיטאית פחתה מעורבותו בספרות המתהווה , ומשום כך , כנראה , נוצר 
הפער בין מעמדו המרכזי בקרב חוקרי הספרות העברית לבין אלמוניותו היחסית בציבור 
הרחב של שוחרי הספרות . מן הביבליוגרפיה של כתביו מתברר גם מה רב העמל שהשקיע 
ורסס במשך עשרות שנים בהתקנת כלים להוראה האקדמית . לצורך שיעוריו ליקט 
וערך עשרות אנתולוגיות , ילקוטי טקסטים וקבצי מקורות לתרגול ביבליוגרפי , 
ששימשו יסוד להשכלת דורות של סטודנטים , מהם רבים שנעשו חוקרים בעלי שם . 
אולי משום מסירותו לחובות ההוראה , לא נחפז ורסס לכנס בספרים את מחקריו 
שלו , והחל בכך רק בשנת 1791 , בספרו " סיפור ושורשו " , הכולל מחקרים 
בתולדות הפרוזה העברית מיוסף פרל ועד ש"י עגנון . והנה , מאז פרש מן ההוראה 
הפעילה לפני כשמונה שנים , התפנה ורסס לעבודתו המחקרית בתנופה , בהיקף 
ובקצב מעוררי השתאות , ומאז 2891 פירסם לא פחות מששה ספרים . בארבעה מהם 
( " ביקורת הביקורת " , " בין גילוי לכיסוי " , " ממנדלי עד הזז " והספר 
החדש " מגמות וצורות בספרות ההשכלה " ) כינס לפי נושאיהם מחקרים שראו אור 
מקודם בכתבי - עת תוך הרחבתם ועדכונם . שני האחרים ( " השכלה ושבתאות " 
ו"תרגומים לאידיש של אהבת ציון למאפו " ) נכתבו מלכתחילה כספרים שלמים , 
תוך התבססות על חומר שנאסף ועובד בסבלנות ובהתמדה במשך שנים רבות . בד 
בבד ממשיך ורסס לפרסם ממחקריו בכתבי - העת , ודומני שאם תבוא עתה רות שנפלד 
לעדכן את הרשימה הביבליוגרפית שערכה , תצטרך להוסיף עליה עשרות פריטים חדשים . 
כאמור , אחד מתחומי המחקר העיקריים שלו הוא ספרות ההשכלה העברית , שנוצרה 
במרכז - אירופה ובמזרחה בין שלהי המאה השמונה - עשרה לשלהי המאה התשע - עשרה . 
דבקותו בתחום זה יש לה בלא ספק טעמים ביוגרפיים . ורסס מרבה להזכיר בהזדמנויות 
שונות את עיר מולדתו וילנה , ממרכזי ספרות ההשכלה במאה התשע - עשרה , שבה 
גדל עד עלייתו לארץ כשהיה בן עשרים , ואשר בימי ילדותו ונעוריו עדיין ריחפה 
בה רוחם של אד"ם הכהן ובנו מיכ"ל , של י"ל גורדון ובני דורו , ועדיין היה 
אפשר לפגוש בה משכילים זקנים משרידיה של אותה חבורה מפוארת . לא במקרה נעשה 
ורסס תלמידו של פרוף יוסף קלוזנר באוניברסיטה העברית , ושמע מפיו את השיעורים 
המפורסמים שנדפסו לימים בששת כרכי " היסטוריה של הספרות העברית החדשה " , 
המתעדים את מאה שנות ספרות ההשכלה העברית . אולי מקלוזנר ( שהוא רומז 
אליו בהקדשת הספר הנוכחי ) נחל ורסס את הזיקה לשיטות המחקר הפוזיטיוויסטי 
הביו - ביבליוגרפי , את ההכרה בחשיבותו של ההקשר ההיסטורי והאידיאולוגי 
ואת הרגישות לאדם שמאחורי היצירה . עם זאת , לא היה חסיד שוטה , וכשם 
שדחה את שנאת האידיש של קלוזנר , קנה לו , כהשלמה לשיטותיו שת מורו , 
שליטה בדרכי המחקר הטקסטואלי המודרני של הספרות כספרות . כתוצאה מכך מתגלמת 
במחקריו של ורסס סינתזה מאוזנת בין בדיקת תולדות הטקסט , הצבתו בהקשריו 
הרלוונטיים וניתוחו הספרותי הטהור המוטיווי , הזאנרי והסגנוני . כך בכל 
ספריו , וכך גם בספר החדש שלפנינו , " מגמות וצורות בספרות ההשכלה " . 
בספר זה כונסו חמישה - עשר מחקרים , שהמוקדם ביניהם המאמר הקלאסי על זאנר 
האוטוביוגרפיה בספרות ההשכלה פורסם לראשונה לפני ארבעים וחמש שנים , אך 
רובם הם פרי העשור האחרון , ומעידים על פוריותו הגדולה של המחבר בשנים אלו . 
אין זה כינוס שלם של מחקריו של ורסס בספרות ההשכלה מאמרים רבים טרם נאספו 
בספר , ואחרים מצויים עדיין בכתובים , אך זהו סיכום מקיף ומרשים של עשרות 
שנות מחקר , ותרומה רבת - משקל להארתם של אישים , יצירות וסוגיות מרכזיות . 
מעמדו המיוחד של ורסס כמי שעינו צופייה על כל הנעשה בחקר ספרות ההשכלה , 
בא לידי ביטוי בפרק האחרון בספר , שהוא סקירה ביקורתית מסכמת של הישגי 
המחקר בתחום זה מאז שנות הששים . ורסס הוא ממטפחיו של זאנר מחקרי חשוב ושימושי 
זה סיכום תולדות הביקורת בתחום מסוים עובדה שזכתה לציון מיוחד לשבח על - 
ידי שופטי פרס ישראל . במאמר " על מחקר ספרות ההשכלה בימינו " הוא סוקר 
ומעריך מאות ספרים ומאמרים שהופיעו בתקופה הנדונה , ממיינם על - פי נושאיהם 
ומצייר בכך תמונה מקיפה של מצב המחקר . מבין השיטין ניכר הסיפוק שהוא חש 
לנוכח חיזיון זה של הסתעפות המחקר בספרות ההשכלה בדורנו , והערכתה המחודשת 
בכלי - בדיקה וניתוח מודרניים , דווקא על רקע התמעטות העניין בה מצד ציבור 
הקוראים הרחב . העמל הרב שהשקיע כאן ורסס בסיכום מפעלם של עשרות חוקרים , 
יש בו גם משום אמירה עקיפה על הדרך הנכונה בעיניו בחקר הספרות . הנחת - 
היסוד המובלעת שלו היא , כי עבודתו של כל חוקר היא חלק ממפעל קולקטיווי 
מצטבר , וכי הארה מחקרית מקיפה של תקופה או של יוצר גדול אפשרית רק על ידי 
עבודת צוות שמשתתפיה מודעים איש לעבודתו של רעהו , נעזרים זה בזה וכל אחד 
מוסיף נדבכים משלו לבניין מחקרה של הספרות . גם בכך שונה תפישתו של קלוזנר 
מורו , שעם כל חיבתו לפרטים חתר תמיד אל הסיכומים ההיסטוריוגרפיים הרחבים . 
תפישה זו יפה בעיניו גם לתיאור עבודתו של החוקר הבודד . בהרצאה שנשא לא 
מכבר בירושלים המשיל ורסס את עבודתו שלו למלאכתו של צייר אנטיליסט בנוסח 
סרה או סיניאק , שאלפי כתבי - הצבע הזעירים שהוא מכסה בהם את הבד , מתלכדים 
בסופו של דבר לתמונה כוללת בעינו של המתבונן . ואכן , גם הספר שלפנינו 
הוא מעין חיבור אנטיליסטי . אין זו היסטוריה שיטתית של מאה שנות ספרות ההשכלה , 
אלא צירוף של פרקים , שכל אחד מהם מאיר יצירה , אדם , סוגיה או זאנר 
לעומקם , וחיבורם יחד הוא היוצר את המפה הספרותית הכוללת של התקופה . כל 
אחד מן הפרקים מבוסס על עיון ממושך בכתבי - יד , בתעודות שונות , במהדורות 
נדירות ובכתבי - עת נידחים , המשמשים חומר - גלם למחקר . פה ושם רומז ורסס 
על המאמץ הבלשי - כמעט שהשקיע באיתורם של מקורות ראשוניים אלה בספריות ובארכיונים 
בארץ ובחו"ל , ועל הסבלנות הרבה שנדרשה לו בצירוף פרט לפרט לשם בניינו של 
כל אחד מן המחקרים . מצויים כאן פרקים שהם עיבוד והרחבה של נוסחים קודמים , 
בעקבות חומר חדש שנתגלה לחוקר והביאו לשנות את מסקנותיו הראשוניות . כזהו , 
למשל , הפרק הרחב על יעקב שמואל ביק , שגרסתו הראשונה , באידיש , פורסמה 
בשנת 8391 ( ! ) , והיא חיבורו הראשון של ורסס שראה אור . ערכו וייחודו 
של הספר נובעים מן הקשת הרחבה של נושאיו , ומן המגוון של שיטות המחקר ודרכי 
ההתבוננות בספרות הנקוטות בו , והאופייניות למכלול עבודתו של ורסס . פעולתו 
כמפענח ומהדיר של כתבי - יד משכיליים , ששיאה בסדרת מחקריו על יוסף פרל , 
מיוצגת כאן בשני פרקים שעניינם כתבי - יד לא נודעים הקשורים בדמותו של מנדל 
לפין מסאטנוב , מראשי ההשכלה המוקדמת במזרח - אירופה . ורסס מפרסם כאן 
את הערותיו של יוסף פרל לחיבורו הסאטירי האנטי - חסידי האבוד של לפין . 
" מחכימת פתי " , ואת איגרת הסנגוריה של יעקב שמואל ביק על תרגום ספר משלי 
לאידיש מאת לפין . סוג אחר של מחקרים הכלולים כאן הם שלושה חיבורים בעלי 
אופי מונוגראפי , המציגים את מהלך חייהן ועולמן הרוחני של שלוש דמויות בולטות 
בתולדות תנועת ההשכלה : יעקב שמואל ביק , יצחק סאטנוב ושמואל דוד לוצאטו . 
בחמישה פרקים אחרים מרכז הכובד של הדיון הוא זאנרי , ובהם בוחן ורסס יצירות 
משכיליות שונות על רקע מוסכמותיה וגלגוליה של המסורת הזאנרית האירופית והעברית 
שמתוכה צמחו : זיקותיה של הסאטירה המשכילית ליצירתו של הסאטיריקן היווני 
לוקיאנוס איש סאמוסאטה מן המאה השנייה לספירה : הפיליטונים של י"ל גורדון ; 
הדוגמאות הבולטות של האוטוביוגרפיה המשכילית ; הזאנר של הפרוזה המחורזת 
המקאמה כפי שהתגלם ב"מגילת סדרים " מאת יהודה הורוויץ , וב"פני תבל " 
מאת מנחם מנדל פרנקפורט . התעניינותו של ורסס בדרכי התפוצה וההתקבלות של 
הספרות , שביטויה המרוכז מצוי בספריו " ביקורת הביקורת " ו"תרגומים לאידיש 
של אהבת ציון " , מיוצגת כאן בפרק המתאר את הדרך שבה התגלתה מחדש , נקלטה 
והובנה יצירתו של יהודה הלוי במאה התשע - עשרה . עיון בעל אופי פואטי מובהק 
מצוי בפרק על עיצוב הזמן והמרחב ברומאן " עיט צבוע " לאברהם מאפו . לעומת 
זאת , שני פרקים אחרים מוקדשים להצגת ההקשרים האידאיים שספרות ההשכלה התהוותה 
ופעלה בהם : מגעיה הדו - סטריים המגוונים עם חכמת ישראל וחוקריה , והדרכים 
שבהם השתקף בה הפולמוס עם החסידות . בכך מתקשרים פרקים אלה לספרו " השכלה 
ושבתאות " . מתוך צירופם יחד של פרקי הספר מתקבלת בדיעבד , לפי אותו עיקרון 
אנטיליסטי , פרספקטיווה רב - זוויתית רחבה של ספרות ההשכלה על מרכזיה הגיאוגרפיים , 
אישי המפתח בה ולבטיה הרעיוניים והפואטיים . אישים כיצחק ארטר , י"ל גורדון , 
ש"ד לוצאטו , מנדל לפין , יוסף פרל ורבים אחרים חוזרים ונשזרים בפרקים 
שונים כגיבורים ראשיים וכדמויות - משנה , תוך שהם מוארים בהקשרים מתחלפים . 
יקצר המצע מלסמן את קשרי - הקשרים בין המחקרים השונים , ונסתפק בהדגמתה 
של סוגיה אחת העוברת בספר כחוט השני : התלבטותם של יוצרי ספרות ההשכלה בין 
הנאמנות לתכניה וצורותיה של מסורת ישראל הדתית והלאומית , לבין השאיפה לאמץ 
רעיונות מן ההשכלה האירופית ודגמים ספרותיים מן האסתטיקה המערבית . התלבטות 
זו לבשה לעתים אופי של מתיחות בין ניגודים , כגון בדברי הכיבושין של שד"ל 
למשורר הצעיר מיכ"ל , בשל נטייתו של מיכ"ל לשלב ביצירתו מ"הבלי אלילי הגויים 
הקדמונים " ( עם 42 ) , כלומר אזכורים מן המיתולוגיה היוונית . דוגמה 
אחרת למתיחות זו היא דרכו המפותלת ואישיותו המורכבת של יעקב שמואל ביק , 
" הנקלעת לסתירות פנימיות בחתירה המתמדת למצוא את המזיגה הנכספת בין האידיאלים 
של ההשכלה לבין היהדות התורנית ותנועת החסידות " ( עם 951 ) . עם זאת , 
ברוב הפרשיות שמתאר ורסס ניכרת שאיפתם של המשכילים לסינתזה ההרמוניסטית 
בין חוכמות העמים לתרבות ישראל , כגון : חיפושיו של ש"י רפפורט אחר " מזיגה 
נאותה בין מגמות הלאומיות היהודית לבין מגמות האוניוורסליות " ( עם 91 ) 
; עיצוב המשל ב"משלי אסף " לסאטנוב כמזיגה בין מושגי חז"ל והרמב"ם לבין 
האסתטיקה הגרמנית בת - זמנו ( עם 871 ) ; שורשיה הכפולים של הסאטירה העברית , 
שהמשיכה את מסורת הפרוזה העברית המחורזת ובה בעת הושפעה מן הסאטירה הלוקיאנית 
( עם 322 ) ; עיצובה של האוטוביוגרפיה המשכילית בהשפעת ספרות הצוואות 
היהודית מזה וספרות הווידוי האירופית נוסח זאן זאק רוסו מזה ( עם 152 ) 
; או השימוש שעשה , למשל , מנדל לפין בדגם של רומאן המכתבים הצרפתי לצורך 
הוקעה סאטירית של תורת הקבלה ( עם 623 ) . כל הדוגמאות האלו ממחישות את 
השניות הקבועה שהתקיימה בספרות ההשכלה בין היותה חוליית - המשך במסורת הפנימית 
של התרבות העברית , לבין מגמתה להכניס לתוך תרבות זו מ"יפייפותו של יפת " 
ובכך לשנות אותה מבפנים . כך מעניק ורסס בספרו קיום מוחשי מחודש , רצוף 
דוגמאות והוכחות , למושגים השחוקים החוזרים לעייפה בדיונים המוכללים בספרות 
ההשכלה . מתוך מחקרי התשתית היסודיים והמעמיקים המכונסים בספרו מצטיירות 
לפנינו אותן מאה שנים רחוקות כעולם חי וסוער , מלא קשרים וניגודים , של 
לבטי יצירה ומאבקים רעיוניים , ייסורי גוף ונפש של משכילים בודדים המתוארים 
באמפתיה לא מוסתרת , והישגים ספרותיים מורכבים הראויים בהחלט לעיון ולדיון 
מחודש . 
