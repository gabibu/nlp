ראייתכם . קשה לכם לראות מכוניות חולפות ומה מאותת הרמזור . באיזה שלב 
של עוורון הייתם מוכנים להודות בכך שיש לכם בעיה ? באיזה שלב הייתם מוכנים 
להעזר במקל הליכה ? קרוב לוודאי שרק לאחר שכלו כל הקצין . דוד מספר : " אני 
בתהליך של עיוורון כבר הרבה שנים אך עד לפני כמה חודשים לא הייתי מוכן להשתמש 
במקל . התביישתי . השתדלתי להסתדר בכוחות עצמי , אבל היו פעמים שבאמת 
הסתבכתי . " חנה מספרת : " לפני כחצי שנה התחלתי להתעוור , אך בשום 
אופן לא רציתי להשתמש במקל . אנשים שמכירים אותי עשרים שנה פתאום יראו אותי 
עם מקל ? מאוד התביישתי " . דוד וחנה הם בין המשתתפים בסדנה ראשונה מסוגה 
לניידות עם מקל הליכה שהנחו הפסיכולוג זאב וונדרר והעובדת הסוציאלית לאה 
אלגום בשיתוף עם האגודה למען העיוור . הסדנה יכולה לשמש דוגמה לשימוש מוצלח 
בשיטת העיצוב ההתנהגותי , שיטה בעלת יישומים רחבים למגוון רב של בעיות פסיכולוגיות . 
הטכניקות שנכללו בסדנה כללו : ( חיסון נגד רגישות ) המשתתפים בסדנה 
החלו ללכת עם מקל כבר בפגישה השלישית , במקום בטוח עבורם ( המרכז לעיוור ) 
. ההליכה נעשתה בשלבים ובהדרגה . באמצעות חיזוקים חיוביים . בהדרגה החלו 
להשתמש במקל עד כדי הליכה חופשית ברחוב . ( מחשבתי ) לדוגמה , המקל קיבל 
תוויות חדשות : " שרביט מלך " במקום סמל למוגבלות , המקל הוצג כסמל 
לעצמאות . מדריך הסדנה , פרוף וונדרר , שהוא עצמו אדם מוגבל בראייתו , 
סיפר שבעבר הלא רחוק התבייש ללכת עם מקל . פתיחותו גרמה למשתתפים להזדהות 
אתו ולהשתמש בו כמודל לחיקוי . המשתתפים הסכימו להיות מנחים בסדנאות הבאות , 
שבהן יהיה עליהם לשמש דוגמה אישית . ) הקבוצה היתה לגבי המשתתפים מקור 
לחיזוקים ותמיכה . בנוסף על כך הקבוצה היתה מקור מידע ולימוד הדדי ומקום 
לפריקת המטענים השליליים הקשורים בשמוש במקל הליכה . דוד מספר על השפעת הסדנה : 
" עכשיו אני לא מתבייש ללכת עם המקל . השפיעו עלי במיוחד אישיותו של המנחה 
והחברה ששיתפו את האחרים בבעיות שלהם " . חנה מוסיפה : " המקל הפך מאויב 
לחבר . הוא עוזר לי . המקל מדבר בשבילי . עד הסדנה אף אחד לא ידע . הסתרתי 
את זה כדבר מביש . עכשיו אני נוסעת בלי בעיה . " שוש מספרת : " בהתחלה 
לא יכולתי אפילו להסתכל על מקל , כל שכן לגעת בו . בקבוצה דיברנו על איך 
לקבל את זה ושזה בסדר . אתמול בערב יצאתי עם ידיד לבלות וסיפרתי לו על הסדנה . 
הוא שאל למה אני לא משתמשת במקל , ואמר שעבורו זו לא בעיה . קודם ממש 
סיכנתי את חיי . נהגים היו צופרים עלי וצועקים " מה , את לא רואה ? " 
כעת המקל מזהיר אותם והם עוצרים בלי מלה " . אבנר : " גם אשתי מוגבלת בראייתה . 
יום אחד היה גשם נורא . אמרתי לה לקחת מקל . היא לא רצתה וכעסה עלי שאני 
מדבר על זה בחדר המדרגות כך שהשכנים יכולים לשמוע . אמרתי לה שמסוכן לקחת 
את הילד לגן כשהיא לא רואה כלום . היא גם לא רצתה שהשכנים יראו עם מקל . 
בכל זאת עשיתי זאת , והיא ראתה שכל השכנים נתנו לי עידוד . כעת גם היא 
הולכת עם מקל " . 
