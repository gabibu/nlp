בודאפשט ( מיוחד ל"הארץ " ) . משפטם של 42 מראשי שלטון צאושסקו , ובראשם 
ראש הממשלה לשעבר , קונסטנטין דאסקלסקו , נפתח אתמול לפני בית - דין צבאי 
מחוזי בבוקארשט , אולם זמן קצר לאחר פתיחתו הוחלט לדחות את המשכו למחר . 
ה42 מואשמים בהשמדת עם . סניגורי הנאשמים ביקשו לפסול את אחד השופטים , 
יון ניסטור . לטענתם היה ניסטור בחבר השופטים שדן למוות את ניקולאי ואלנה 
צאושסקו , ועל כן הוא משוחד . בית המשפט קיבל את הטענה , ופסל את השופט . 
בעיר סיביו ביקש סניגורו של ניקו צאושסקו , בנו של הרודן המודח , לדחות 
פעם נוספת את המשך המשפט , לרגל " מצב בריאותו המעורער " של צאושסקו הבן . 
ניקו מואשם , כי בדצמבר אשתקד פקד על אנשי הביטחון לירות בהמון המפגינים , 
וכתוצאה מכך נהרגו 39 אנשים . בעיר טימישוארה , " ערש מהפיכת דצמבר " , 
הפגינו בסוף השבוע רבבות אנשים , בתביעה לשחרר את מנהיג הסטודנטים , מריאן 
מונטיאנו , המוחזק במעצר מאז המהומות בבוקארשט בחודש שעבר . הסטודנטים 
העבירו לנשיא יון אילייסקו את קלטת דבריו של מונטיאנו בהפגנה ביוני , שממנה 
מתברר , כי הוא קרא כל הזמן לשמירת השקט והסדר . אילייסקו עצמו הודה אתמול 
זו הפעם הראשונה כי תדמיתה של רומניה בעולם נפגעה לאו - דווקא בגלל תעמולה 
עויינת של ארצות אחרות , אלא בגלל האירועים ברומניה עצמה . השלטון הרומני 
פתח בימים האחרונים במסע לשיפור תדמיתו . משערים , כי כחלק ממסע זה ישוגר 
השבוע לבודאפשט מזכ"ל משרד החוץ הרומני , רומולוס ניאגו , כדי לדון על 
שיפור היחסים בין שתי המדינות , והסכמה בעניין מעמדם וזכויותיהם של המיעוטים 
הלאומיים . שר החוץ ההונגרי , גיזה יסנסקי , הצהיר בהקשר זה , כי הונגריה 
מוכנה בכל עת לדון עם רומניה על כל בעיה , ואולם הדיונים יועלו לדרג גבוה 
יותר רק אם יתברר שרומניה מוכנה לא רק להבטיח , אלא גם לפעול בהתאם להבטחותיה 
והתחייבויותיה . 
