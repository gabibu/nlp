( ע ) . החל השלב השני בהקמת המפעל לטיהור שפכים באזור גוש דן , שייאפשר 
קליטת כל כמות השפכים בכל ימות השנה . כך מסר אתמול יו"ר איגוד ערים אזור 
דן , יצחק כספי , במסיבת עיתונאים שנערכה בשטח המפעל , על דיונות החול 
סמוך לחוף הים בראשון - לציון . שבע רשויות נהנות כיום משרותי הטיהור של 
המפעל : תל - אביב , פתח - תקוה , גבעתיים , רמת - גן , חולון , בת - 
ים ובני - ברק . פעולת טיהור מי השופכין נעשית באמצעות שימוש בחיידקים הניזונים 
מחומר אורגני . שלא כמו באגני החימצון בהם מטוהרים המים במשך 03 יום , בשיטה 
זו נעשה הטיהור במשך 91 שעות בלבד . השלמת השלב השני תאפשר לקלוט את כל כמות 
השפכים של האזור בכל ימות השנה , וכן יוגדלו כמויות המים שיסופקו לחקלאות . 
מאז הופעל שלב א , סיפק המפעל למשק המים בישראל כ091 מיליון מ"ק . כיום 
מספק המפעל למשק המים כ58 מיליון מ"ק לשנה , שהם כרבע מכמות המים העוברת 
דרך המוביל הארצי במשך שנה . כספי ציין , שהמפעל לטיהור ולהשבת הקולחים 
הם קרש ההצלה היחיד לחקלאות בכל אזור הדרום , הניזון מאספקת הקולחים של 
המפעל . מהנדס איגוד ערים אזור דן , יעקב שיימברג ציין , כי המפעל לטיהור 
שפכים העלה את איכותם וניקיונם של חופי הרחצה באזור . מדבריו עולה , כי 
עם הקמת המפעל בשנת 78 , חופי תל - אביב , בת - ים וראשון - לציון הפכו 
לנקיים משפכים לחלוטין . מאיגוד ערים אזור דן נמסר , כי ההתרחבות הצפוייה 
בפעילות התעשייתית באזור המרכז ובגודל האוכלוסיה , תביא בעתיד להתחברותם 
של ישובים נוספים למפעל , וכך יגדלו כמויות השפכים המטוהרים שיסופקו למשק 
המים . 
