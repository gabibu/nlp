( ע ) . העובדה שעמי פופר ניסה לשלוח יד בנפשו , אינה מהווה נימוק לשחרור 
סניגורו מחובת הייצוג המחייבת אותו " , קבע אתמול שופט בית המשפט המחוזי 
בתל אביב , חיים שטיינברג , בהחלטתו לדחות את בקשתו של עו"ד דוד אופק , 
סניגורו של עמי פופר , לשחררו מייצוגו של הנאשם . ב9 ביולי דחו השופטים 
בנשיאות השופט חיים שטיינברג , את בקשתו של עו"ד אופק לשחררו מייצוגו של 
פופר . אופק הגיש לבית המשפט בקשה לעיון נוסף בבקשתו . בבקשה טען אופק 
כי פופר , לא משתף עימו פעולה , לא מדבר עימו ואף ביקש מהסוהרים להרחיק 
אותו מפניו . שטיינברג , סגן נשיא בית המשפט , ציין בהחלטתו כי גם העובדה 
שהנאשם סירב לפגוש את סניגורו , אינה מהווה ראיה מספקת , לפיה הנאשם מסרב 
לשתף פעולה עם הסניגור . " ימים יגידו אם אכן הגיעו הדברים לידי חוסר שיתוף 
פעולה , המצדיק את שחרור הסניגור מחובת הייצוג " , קבע השופט . הוא הדגיש , 
כי אופק מלווה את פופר לאורך כל הדרך , ואין כל ודאות שהקשר שלו עם פרקליט 
אחר , יהיה טוב יותר . 
