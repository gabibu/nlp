איליו גילי נפטר בבית - החולים העירוני סאן פאלאגרינו במילאנו באחד ביוני . 
הוא הובא במצב חמור לניתוח לב דחוף , אך לא היה אפשר לנתחו כי המיטות בחדר 
לטיפול נמרץ היו תפוסות . הרופאים התקשרו בטלפון לתשעה בתי - חולים בעיר 
ובסביבתה , אבל לא נמצא לו מקום . הוא מת אחרי חמש שעות . המקרה הזה ודאי 
לא חריג , אבל הוא זיעזע את איטליה . מילאנו נחשבת לעיר האירופית ביותר 
בין כל ערי איטליה בשל הכלכלה המשגשגת שלה ; דוגמה שאליה יש לשאוף . חלקו 
של כל איטלקי , מרגע היוולדו , בגירעון התקציבי הוא 32 מיליון לירטות ( 
כ000 , 01 דולר ) . תקציב קופת החולים הממלכתית כפול כמעט מתקציב הביטחון , 
וההוצאות הגבוהות לסעיף הבריאות הן אחד מגורמי הגירעון הגדל והולך בתקציב 
המדינה . איטליה מצליחה לפי שעה לממן את הגירעון על ידי מכירת ניירות ערך 
ממשלתיים , והריבית בולעת את הגידול המשוער בתוצר הלאומי . חלקו של כל 
משלם מסים באיטליה בתקציב הבריאות הוא 005 , 1 דולר בשנה בממוצע , אך למרות 
הסכום הגדול הזה רבים נזקקים לרופאים פרטיים . שר הבריאות הליברלי , דר 
לורנצו , אמר באחרונה בסקר שפירסם משרדו , שהשירות הרפואי אינו עונה על 
הדרישות . ואכן לכל איטלקי ידוע , שאסור לו לחלות בחודש אוגוסט , כשמחלקות 
רבות נסגרות ומנתחים רק מקרים דחופים ביותר . אם כך בערי הצפון והמרכז , 
בדרום המצב חמור פי כמה . במחוז נאפולי חיים כ%7 מתושבי איטליה , אבל 
חלקם בתקציב קופת החולים הממלכתית למעלה מ%9 . כל בן נאפולי מוציא לשנה 
על תרופות , על חשבון הקופה , קרוב ל002 דולר בממוצע ; השיא ביחס לתושבי 
איטליה . כאן גם מספר השיא של אלה שאינם משתתפים בהוצאות על תרופות כי הכנסתם 
מתחת למינימום . החשד הוא , שלפחות חלק מתעודות העוני מוצא שלא לפי החוק . 
אחרי השיטפונות של 1891 , בעקבות רעש האדמה , נבנה בעיר פוצואולי ממערב 
לנאפולי ( למעשה היא פרוור של נאפולי ) בית - חולים חדיש , מאויש ברופאים 
ובאחיות . אבל פרט למקרים דחופים של עזרה ראשונה וקומץ מקרים אחרים נשלחים 
החולים לבתי - חולים בנאפולי , ועסקי הרפואה הפרטית פורחים . העזובה ברבים 
מבתי - החולים הממשלתיים מעודדת בכל רחבי איטליה את העסקים בבתי - החולים 
ובמרפאות הפרטיות . שם עובדים בדרך כלל רופאים של בתי - החולים הממלכתיים ; 
להלכה רק בשעות הפנאי שלהם , אך למעשה במשך שעות רבות שהיו חייבים להקדיש 
לעבודתם בשירות קופות החולים הממלכתיות . מחוסר מקום בבתי - החולים הממלכתיים 
ובמעבדות הממלכתיות יש לקופת החולים הממלכתית הסכמים עם גורמים פרטיים . 
בסיציליה , למשל , מחצית ממספר החולים ויותר ממחצית מספר הבדיקות הרפואיות 
הם בידי גורמים פרטיים . ככל שמצפינים אל הגבול השווייצי והצרפתי קטן המספר 
הזה , ואתו כנראה ממדי הזרמת כספי ציבור לגורמים פרטיים . הדצנטרליזציה 
של קופות החולים , שהיתה אמורה למנוע סחבת ביורוקרטית , עודדה למעשה שימוש 
באפשרויות הכספיות הנרחבות של קופות החולים למטרות פוליטיות . קופות החולים 
הן בסמכות העיריות , הפיקוח המקצועי הוא של משרד הבריאות , והמימון הוא 
של משרד האוצר . קופת חולים פירושה לא רק תקציבים גדולים , אלא גם אפשרויות 
לסייע לידידים ולבוחרים אפשריים . % 07 מפקידי הקופות שהציעו את מועמדותם 
בבחירות המקומיות האחרונות , נבחרו . לא לחינם רואות כל המפלגות בקופות 
החולים מכרה קולות , ומסיבה זאת המשרות בהנהלות קופות החולים מחולקות על 
פי מפתח מפלגתי . המאבק על השליטה בהנהלות קשה . בעקבות מותו של איליו 
גילי התקיים דיון פרלמנטרי , שהעלה את מידת הפוליטיזציה וחוסר היעילות 
של קופות החולים הממלכתיות ואת ממדי המחסור באחיות . חסרות כ000 , 001 
אחיות במדינה , ואחד המניעים למחסור הוא צמצום ההבדלים המקצועיים והבדלי 
השכר בין האחיות המדופלמות לשאר העובדים . בתי - הספר לאחיות עודם ריקים 
למחצה , למרות ההעלאה הניכרת בשכר האחיות שחלה בשנתיים האחרונות . בכך 
צומצם בצורה ניכרת ההפרש בין שכרה של אחות לשכרו של רופא בשלבים הראשונים 
של הקריירה שלו . שכן לאיטליה עודף גדול ברופאים , הנאמד ב07 עד 08 אלף 
איש . אין עוד מדינה ממדינות השוק המשותף שבה עודף כזה של רופאים לעומת 
מספר התושבים . די להביא דוגמאות אחדות : על כל רופא איטלקי 032 תושבים 
ועל כל אחות 003 תושבים . בבלגיה היחס הוא של 033 תושבים לרופא , 011 לאחות . 
בגרמניה המערבית היחס הוא 083 תושבים לרופא , 061 לאחות . בדנמרק ששים 
תושבים על כל אחות מדופלמת . האזרח האיטלקי שהפרוטה מצויה בכיסו מעדיף בתי - 
חולים במדינות השכנות , בתקווה שיגיע לשם בזמן . חברות הביטוח משגשגות 
בשל פוליסות ביטוח רפואי המשלים את הביטוח הלאומי . פוליסה כזאת מאפשרת 
לחולה להיות מאושפז באיטליה בבית - חולים פרטי , או במחלקה ראשונה בבית - 
חולים ממלכתי , וברוב המקרים היא מאפשרת לעבור ניתוח או להיות מאושפז בבית - 
חולים בכל רחבי העולם . משך הריפוי בבתי - חולים באיטליה הוא ארוך יותר מבכל 
בתי - החולים במדינות השוק המשותף ; לא רק מחוסר יעילות , אלא מפני שזאת 
דרך בדוקה להגדיל את מענקי האוצר ואת עסקי המרפאות ובתי - החולים הפרטיים . 
חישובי האוצר מבוססים על תקציבי הוצאות שהוגשו בשביל השנה הקודמת , בתוספת 
תיקונים . זה אחד מגורמי הבזבוז שטרם נמצא לו פתרון מלא . באזורים שבהם 
נעשה ניסיון רציני לשפר את השירות מוצאים בבית - החולים מספר ניכר של חולים 
הבאים ממחוזות שבהם השירות גרוע יותר , והדבר מקשה על עריכת חישובים מדויקים . 
ובכל זאת , בכל פעם שדובר על צמצום היקף שירותי קופות החולים , נתקלות 
ההצעות בהתנגדותם הפסיווית של הפוליטיקאים . סיבה חשובה לשירות הגרוע של 
הקופות הממלכתיות היא שכר הרופאים . רופא משפחה מקבל בעבור כל חולה פחות 
מארבעה דולר לחודש , אבל מותר לו להיות רופאם של עד 005 , 1 חולים . רופא 
המשפחה יעדיף לאשפז חולים , אף שהם עולים למדינה כ002 דולר ליום הרבה יותר 
מאשר בבית - חולים פרטי . הוצאת האשפוז הממלכתי הממוצעת באיטליה גבוהה יותר 
מאשר בשאר מדינות השוק . בעקבות הדיון הפרלמנטרי הועלתה הצעה להחזיר לבתי - 
החולים אחיות ואחים שיצאו באחרונה לפנסיה ולשלב בעבודה לא פחות מ73 אלף אחיות 
מארצות אפריקה ואסיה . ההצעה נתקלה בהתנגדותם של עובדי בתי - החולים ושל 
רופאים המתנגדים להכנסת כוח אדם שאינו ברמה מקצועת מתאימה . איטליה מתכוונת 
עכשיו לגייס לבתי - החולים שלה אחיות ממזרח אירופה ומארצות אחרות , אחרי 
שנבדקה רמתם המקצועית והם עברו קורס מזורז באיטלקית . אבל בעיות הרפורמה 
הכללית של קופות - החולים הממלכתיות , העודף ברופאים צעירים והמחסור הכרוני 
באחיות נשארו בעינן , וכמותן הרמה הנמוכה של השירות הרפואי הממלכתי . עשרות 
אלפי חולים איטלקים פונים למדינות אירופה לקבלת שירות רפואי , וקופת החולים 
הממלכתית חייבת , על פי הסכמים בין - לאומים לכסות את הוצאות האשפוז שם , 
כולל , אגב , גם בישראל . 
