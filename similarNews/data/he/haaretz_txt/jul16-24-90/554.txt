חברות התעופה בארץ מסתייגות מהצעת מינהל התעופה האזרחית במשרד התחבורה , 
להגדיל משעתיים לארבע שעות , את משך איסור העישון בטיסות בין - לאומיות 
לחו"ל . פניה לקבלת הערות בנושא זה הועברה לאל - על וארקיע ע"י הממונה על 
התקינה במינהל התעופה האזרחית , שלום שחורי . בתשובה " להארץ " אמר אתמול 
מזכיר חברת " ארקיע " , עו"ד דן יערי , כי הוא חושש שמדובר בגזרה שציבור 
גדול של נוסעים , לא יוכל לעמוד בה . לדברי יערי אף לא יתכן לחייב בנושא 
זה רק את חברות התעופה הישראליות . התוצאה עלולה להביא לדבריו למעבר נוסעים 
מחברות התעופה הישראליות לחברות התעופה הזרות . יוזמת מינהל התעופה האזרחית 
להגדיל את משך זמן איסור העישון בטיסות לחו"ל באה בעקבות תלונות בנושא זה 
מצד משרד הבריאות . ראש מינהל התעופה האזרחית , שי שוהמי , אמר בתגובה , 
כי הנושא נמצא בשלב של בדיקה ולא התקבלו עדיין כל החלטות בנושא . והוא מודע 
לבעיתיות של חברות התעופה הישראליות ביחס לחברות התעופה הזרות הפועלות בארץ . 
