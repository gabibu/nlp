במעברת הכנסת , בעמק המצלבה . הראשון מביניהם , היה המאהל בגן הוורדים , 
שאמור היה להיות מרכז מחאה ארצי . אלא שבניגוד לדפוסי המחאה החברתית בעבר , 
כמו תנועת הפנתרים והאוהלים , איבדה הפעם ירושלים ממרכזיותה במחאה זו . 
בשל אופיה השונה של מחאת הדיור , ובאין הנהגה מרכזית , התפזרה המחאה ברחבי 
הארץ . אפילו בירושלים עצמה , התפלגו המאהלים בתוך זמן קצר על רקע מתחים 
פוליטיים ובין - אישיים . המאהל בגן הורדים מזוהה עם הימין הליכוד והתחייה . 
המאהל בעמק המצלבה מונהג על ידי השמאל מפ"ם ותנועת האוהלים . בכניסה למאהל 
זה , תלויה כרזת ענק : " התנחלויות על חשבון שכונות " , שלא תימצא במאהל 
גן הוורדים . עם זאת , הבחנה זו בין שמאל וימין תופסת לכל היותר לגבי ההנהגה , 
ואינה תקפה לגבי המשתכנים עצמם . בימים האחרונים , נערכים המפגינים בגן 
הוורדים לקראת הקמתה של עמותה . גם סוגיה זו גורמת למתחים בין דיירי המאהל , 
ומעוררת שאלות עקרוניות לגבי מעמדם של מי שלא יהיו חברים בעמותה . החיים 
בשני המאהלים הוותיקים נכנסו כמעט למסלול של שגרה . במעברת הכנסת , למשל , 
נאבקים הגורמים השונים על הזכות למתן סיוע . העירייה סיפקה שירותים ניידים , 
מועצת הפועלים הביאה משחקים לילדים , וכובעים להגן מפני השמש . המועצה 
הדתית בירושלים , הכניסה למקום ספר תורה והציבה אוהל ענק , שהפך לבית כנסת 
של המאהל . היום תתקיים במקום הופעה של תיאטרון " הקרון " מופע של תיאטרון 
בובות . המופע יערך בהתנדבות , בפני ילדי המאהל . בשל קרבתם לכנסת , משמשים 
שני המאהלים אתר קבוע לעלייה לרגל של נציגי כל המפלגות . החיים במקום אינם 
קלים . החום מקשה על התפקוד , הילדים עקוצים מיתושים , ולא מכבר נמצא 
עקרב זוחל על תינוק במאהל . במעברת הכנסת מקיימים הדיירים תדרוכים כמעט 
מדי יום , בהם דנים בבעיות היום - יום , ובודקים את הפתרונות המוצעים . 
ימין סוויסה , מנהיג תנועת האוהלים , דדה בן - שטרית ונפתלי רז ממפ"ם , 
שוהים באתר מדי יום , ומסייעים גם בנטרול הסכסוכים הבין - אישיים בין הדיירים . 
בשבוע שעבר , הגיעו דיירי גן הוורדים לעימות חריף עם המשטרה , כאשר חסמו 
את הכביש המוליך אל קריית הממשלה והכנסת . בעקבות העימות , העביר ח"ך שמעון 
שטרית , מכתב למפכ"ל המשטרה , יעקב טרנר , ובו הוא מפרט תלונות קשות על 
אלימות של השוטרים כלפי המפגינים . במעברת הכנסת נמנעים בינתיים מכל פעילות 
מחאה אלימה . עד כה הסתפקו בפעילות סמלית של תליית כביסה על חבלים שנמתחו 
בין עמודי החשמל בכביש המוליך אל הכנסת . תוכנית המגירה של הנהגת מעברת 
הכנסת , כוללת הצבתם של קרוואנים שיושגו באופן עצמאי , באתר עליו עומד 
עתה המאהל . 
