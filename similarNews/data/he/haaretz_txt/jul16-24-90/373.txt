מאז מותו של סטלין נותר , לכאורה , רק דבר משותף אחד למזרח גרמניה , מהמתועשות 
ביותר במדינות הקומוניסטיות , לבין אלבניה , הקטנה והמפגרת ביניהן : השיעור 
הגבוה של המודיעים המשטרתיים בקרב האוכלוסייה . עתה מתברר שיש ביניהן שני 
עניינים משותפים נוספים : הנגישות לשידורי טלוויזיה מחו"ל והמסקנות שהצופים 
מסיקים מהם . שום חומה לא יכלה למנוע קליטת תוכניות מערב גרמניות ברוב חלקי 
מזרח גרמניה ; שום גדרות תיל אינם יכולים לחסום את חדירת השידורים מקוסובו , 
מיוון ומאיטליה , אל מקלטי האלבנים . אנטנות עשויות חתיכות צינור ומזלגות 
מטבח מקשטות כמעט כל בית אלבני ומכוונות אל המשדרים בארצות השכנות . מבט 
חטוף אל המרקע מלמד כל אלבני מה האמת בתעמולת ארבעים השנה שמדינתו היא העשירה 
והמאושרת שבארצות . בחודשים האחרונים הם למדו מהשידורים גם מה עושה העם 
בארצות אחרות כאשר קצה נפשו בשליטים הקומוניסטיים . וכפי שהמהפכה במזרח 
גרמניה החלה בבריחה המונית אל תוך השגרירויות הזרות , כך גם באלבניה מבשרת 
פלישת הפליטים אל השגרירויות את התחלת הסוף של המשטר הנוכחי באלבניה . השאלה 
שאיש לא יכול לתת עליה תשובה מראש היא , האם באלבניה זה יתרחש בהתמוטטות 
מהירה ובלי אלימות , כמו בברלין ובלייפציג , או בשפיכות דמים קשה כמו בבוקרשט 
ובטימישוארה . ממשלת טירנה הסכימה להתיר לכ000 , 6 אזרחים שנמלטו לשגרירויות 
זרות לצאת אל המערב ; אך היא שמה הסגר על רובע השגרירויות ויצרה בכך דבר 
והיפוכו : מתן חופש לכמה אלפים ונעילת השארים בפני כל היתר ( למרות הצהרות 
על " זכות כל אלבני לנסוע לחו"ל ) . יתכן שזה חלק מהאטימות האופיינית 
לרודנויות ; יתכן שזה ביטוי למאבקי כוח בצמרת האלבנית . כך או כך , הניסיון 
המזרח אירופי מלמד שאלבניה נסחפה אל מעגל קסמים : לחץ מוליד ויתורים קלים , 
ויתורים קלים מגבירים את הדרישות שמביאות לוויתורים נוספים . וחזור חלילה 
עד שמתנפצים המנעולים ונשברים הסורגים . גורמי הלחץ גלויים לעין : עוני 
כבד , ריבוי אוכלוסיה ( יותר ממחצית 2 , 3 מיליון האלבנים הם מתחת לגיל 
03 ) והפער הגובר בין המצב בבית לבין מה שרואים שיש בחו"ל . רשמית , אין 
אבטלה באלבניה , למעשה אחוז ניכר של הנוער מחוסר עבודה ופונה אל פשיעה זעירה . 
הלחץ הצטבר במשך ארבעים שנות שלטונות של אנוור הודזה , " הסטליניסט האחרון " . 
אחרי המלחמה רב הודזה עם ארה"ב ובריטניה . בסוף שנות ה04 ניתק קשרים עם 
יוגוסלוויה של טיטו , בשנות ה06 פנה עורף לברית המועצות " הבוגדת בירושת 
סטלין " , ובשנות ה07 הסתכסך גם עם סין " הרפורמיסטית " . הסדק הראשון בחומה 
האלבנית נוצר עם מותו של הודזה ב5891 . יורשו , רמיז אליה , ניסה לגוון 
קצת את החיים האפורים והבלתי נסבלים : התיר מוזיקת רוק , יבוא תמרוקים 
זולים מאיטליה ואף הרשה לאלבנים למכור לממשלה את תכשיטי הזהב המשפחתיים תמורת 
דולרים שבהם יכלו לרכוש " מותרות " כמו קפה , גרבי ניילון או רשמקולים 
בחנות מיוחדת בטירנה . וחשוב מכל : האזנה לשידורים מחו"ל חדלה מלהיות עברה 
פלילית . ההקלות גרמו למחלוקת חדה בצמרת השלטון . השמרנים , בראשות נזימה , 
אלמנת הודזה , שר הפנים סימון סטפני ושר ההגנה פרוקוף מרה , התנגדו לכל 
ליברליזציה . אליה הצליח להעביר את סטפני ואת מורה לגמלאות , אך משרדיהם , 
יחד עם שירותי הביטחון , ה"סגורימי " , נשארו מוקד ההתנגדות לרפורמות . 
מולם עומדים ה"מתונים " בראשות הנשיא ומזכ"ל המפלגה רמיז אליאה , ראש 
ממשלתו אדול קרקני ושר החוץ ראיז מליאה . במחלקות הפוליטית משולבת גם מחלוקת 
שבטית . באלבניה שני שבטים גדולים : בצפון ההררי חיים הגרגים , רובם מוסלמים 
ומקצתם קתולים ; במשור הדרומי ולאורך החוף חיים הטוסקים , המשכילים יותר , 
מוסלמים ונוצרים בני העדה האורתודוקסית - המזרחית . חמולת הודזה שייכת לשבט 
הטוסקים ובעבר שלטה היא , ובני עוד חמש משפחות מקורבות , על מרבית המשרות 
הבכירות במפלגה ובמדינה . מוסקווה טענה שלמעלה ממחצית חברי הוועד המרכזי 
של המפלגה הקומוניסטית האלבנית שייכים לאחת משש החמולות . האיבה בין הגרגים 
והטוסקים מלווה את האלבנים מדורי דורות וחסידי הודזה טוענים שהסיבה למדיניות 
היד הקשה שנקט הייתה הרצון למנוע מעשי איבה בין שתי הקבוצות . הודזה , בדומה 
לטיטו נתפס בשעתו כמנהיג המבטיח את עצמאותה הנכספת של אלבניה . אך הדור 
הצעיר , וביחוד המשכילים , לא רואים עוד סכנה לעצמאות המדינה ודורשים יותר 
חרות ושיפור רמת החיים . הצעדים הזעירים שעשה רמיז אליה לא מספקים אותו . 
הבטחותיו האחרונות לחופש דת וחופש יציאה מן הארץ נתקלו בהתנגדות השמרנים 
וכנראה אין בכוחו להתגבר עליהם . האכזבה מאיטיות השינויים הולידה שביתות , 
הפגנות וגם פריצות המוניות אל השגרירויות . אליה הצהיר לאחרונה ש"תהליך 
הדמוקרטיזציה הוא בלתי נמנע " . אך באלבניה אין מסורת ואין מסגרות למעבר 
חלק לדמוקרטיה . בינתיים יש לאלבניה שתי אפשרויות : בלימת הליברליזציה ע"י 
השמרנים , שתוביל לשפיכות דמים נוסח רומניה ; או העברה הדרגתית של רפורמות 
שתאפשר המשך שלטונם של אנשי המשטר הקודם המטוהרים , כמו ברומניה . 
