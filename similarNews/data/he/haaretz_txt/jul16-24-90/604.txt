בידי הסוכנות הצטברו שאלונים שמכסים אוכלוסייה של מיליון עולים פוטנציאליים . 
מדגם של שאלונים אלה ביחס לעולים בגיל העבודה מגלה את הידוע לכל שרפואה 
היא מקצוע יהודי . למערכת הבריאות בארץ לא תהיה בעיה לקלוט את האחיות ולהכשיר 
את מה שקרוי בארץ מוצאם " עוזר רפואי " , כיוון שקיים מחסור קבוע באחיות 
הן בשטח הגריאטרי והסיעודי , והן בשטח הרפואה " הטכנולוגית " , בטיפול 
נמרץ , חדרי ניתוח והתאוששות . האחים והאחיות מקרב העולים יוכלו למלא 
את החסר ויהיו לברכה רבה למערכת הבריאות . ואולם , בעיית הבעיות היא קליטת 
הרופאים העולים . שיעור הרופאים בקרב העולים גבוה פי שמונה משיעור הרופאים 
באוכלוסיה בארץ , שאף הוא מהגבוהים בעולם . אם תבוא עלייה בשיעור של חצי 
מיליון נפש בתוך שלוש שנים , מספר הרופאים בארץ יוכפל . יש במשרד האוצר 
הגורסים , כי כדי להתגבר על הבעיה יש לסגור אחד מבתי הספר לרפואה בארץ . 
מארבעת בתי הספר לרפואה בארץ יוצאים כ082 רופאים בשנה , שהם טיפה בים 
הרופאים שיגיע לארץ בשנים הקרובות , ואליהם עוד יתוספו ישראלים ( בעיקר 
בני מיעוטים ) שלומדים רפואה בחו"ל . תפקידו של בית ספר לרפואה להיות בראש 
ובראשונה מרכז מצוינות אקדמית למערכת הבריאות באזור בו הוא פועל , לרבות 
לימודי המשך והשתלמויות לרופאים , ולא ניתן להפעיל מערכת בריאות ראויה לשמה 
ללא נוכחות של בי"ס לרפואה כחלק אינטרגלי ממנה . יש לראות נכוחה את העובדות 
ולנקוט בפעולות הבאות : שליחי הסוכנות , הפועלים כיום בכל רחבי ברית המועצות , 
חייבים להביא את העובדות הללו לידיעת הרופאים המועמדים לעלייה , ולהבהיר 
להם שחלקם יצטרך לעבור הסבה , או בתוך מקצוע הרפואה או אפילו מחוצה לו . 
רופא שיסכים לעבור למקצוע אחר , יקבל מענק ותנאים מיוחדים בתקופת המעבר 
וההכשרה . כיום כל רופא שהוא עולה חדש יכול להשתתף בקורס ממושך ויקר ולקבל 
הכנה לקראת בחינות הרישוי על חשבון המדינה . הזכות לגשת לבחינות שמורה לכל 
רופא , ואולם בעתיד לא תוכל המדינה לממן את הקורס אלא לרופאים המתאימים 
ביותר . רופאים יעברו הסבה למקצועות שבהם קיים חוסר מסוים , כמו גריאטריה 
ומחלות ממושכות , פתולוגיה ודיאליזה . השטח החשוב של רפואה מונעת וקידום 
בריאות אינו מקבל בארץ את המשקל המתאים לו . עיקר העיסוק הוא במתן שירותי 
רפואה מתוחכמים ויקרים וכיבוי שריפות ביחסי העבודה . טיפוח התודעה של אורחות 
חיים מקדמות בריאות והימנעות מגורמי סיכון מיותרים נדחק הצידה . דווקא במזרח 
אירופה התודעה לנושאים אלה מפותחת , ואפשר להיעזר ברופאים העולים כדי לקדם 
נושאים אלה . רופאים ייקלטו בשירותי חירום וביטחון כמו מד"א וצה"ל , ויחליפו 
שם בעלי מקצוע שאינם רופאים או אנשי מילואים . יתוגברו מערכות הפיקוח וביקורת 
האיכות במערכת הבריאות ויוקמו מערכות מידע וכלי ניהול . תידרש תוספת תקינה 
מסוימת כדי לטפל באוכלוסייה הגדלה של מדינת ישראל . קיים בארץ פיזור לא נכון 
של המיטות הסיעודיות . במחוז הדרום למשל , מתגוררים % 5 . 8 מכלל הקשישים 
אך מופעלות בו רק % 6 . 3 מכלל המיטות הסיעודיות . יש להעדיף אפוא בניית 
מוסדות ותוספת מיטות סיעודיות בגליל ובנגב . כך גם יתוספו מקומות עבודה . 
אם אמנם תצליח מדינת ישראל להיכנס לעידן של הפשרת הקיפאון וירידת המתח הביטחוני , 
תוכל להתפתח בארץ תשתית בריאות גדולה , שתשרת אוכלוסיות מכל המזרח התיכון , 
וכך תהיה הרפואה גשר לשלום . 
