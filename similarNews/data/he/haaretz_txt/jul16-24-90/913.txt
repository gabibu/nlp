הוועד הפועל של הקיבוץ הארצי , שהתכנס אתמול בסמינר גבעת חביבה , החליט 
שעיתון התנועה " על המשמר " לא ייסגר , ותוענק לו מעין תקופת חסד של 
שנתיים נוספות . 052 חברי הוועד הפועל אישרו , ברוב דעות , את המלצותיה 
של ועדה בראשות אדם רנד , המשמש כמבקר פנימי של הקיבוץ הארצי , לפיהן כל 
קיבוץ יצטרך לרכוש מנוי על " על המשמר " עבור % 08 מחבריו . קיבוץ שמספר 
חבריו המוכנים לחתום על העיתון יהיה פחות מ%08 , יצטרך להרים תרומה לכיסוי 
ההפרש בין מספר החותמים בפועל לבין המכסה . יחד עם זאת הוחלט , שקיבוצים 
בהם מספר מנויי " על המשמר " יעלה על % 08 יקבלו זיכוי כספי ממוסדות התנועה . 
ההסדר האמור ייכנס לתוקף מינואר 19 למשך שנתיים , המוגדרות כתקופת מעבר , 
שבסיומה , ככל הנראה יוכרע סופית גורלו של " על המשמר " . במהלך שנתיים 
אלה , יזרימו הקיבוץ הארצי ומפ"ם כספים לכיסוי הפסדיו של העיתון , המוערכים 
בקרב גורמים בקיבוץ הארצי בסכום המתקרב למיליון דולר . יצוין , שמפ"ם בלבד 
תממן את העיתון בסך של 053 אלף ש"ח , שהם כ%01 מתקציבה השנתי . הנהלת על 
המשמר תחויב לצמצם את מספר העיתונאים והעובדים המינהליים ב%01 , והיא לא 
תורשה לחרוג מתקציב שייקבע מראש , כל עוד לא תצליח לאתר מקורות מימון נוספים , 
כגון משקיע חיצוני . הכתב הצבאי של על המשמר , אבי בניהו , חבר ועדת רנד , 
הציע בישיבת הוועד הפועל לנתק את הזהות בין העיתון לבין מפ"ם , דבר שירחיב , 
לדעתו , את מעגל הקוראים . ואולם הצעתו נדחתה , אף כי נמצאו לה תומכים 
בקרב חלק מחברי הוועדה . כן נדחתה הצעתו של גיורא ינאי , המשמש כמתאם כלכלי 
בקיבוץ הארצי , לבדוק את האפשרות למזג את על על המשמר עם כלי תקשורת אחר , 
כגון עיתון דבר . גורמים בקיבוץ הארצי אמרו אמש , כי תיבדק האפשרות שבמהלך 
השנתיים שנקבעו כתקופת מעבר , יתקיימו מגעים למיזוג העיתון עם אמצעי תקשורתי 
אחר . גורמים אלה הביעו את אכזבתם מהעדר סיוע כספי מצד ההסתדרות לעל המשמר , 
למרות שמפ"ם היא שותפה ותיקה במוסדותיה הביצועיים . 
