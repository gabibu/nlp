בעלי מכוניות מתוצרת ב - ם - וו סובלים באחרונה ממחסור בחלקי חילוף . סוכנות 
רס - קאר אינה מסוגלת לשחרר את מכולות החלפים מהמכס , וחלקי חילוף מסוימים 
אזלו לחלוטין ממחסן החלפים הראשי . הבעיה חמורה בעיקר בדגמי מכוניות ששיווקן 
בישראל החל בשנה האחרונה ובמחסן לא הספיקו להכין בעבורן מלאי חלפים . למכוניות 
מסדרת ה5 קיים מחסור אפילו בחלקי חילוף הדרושים לאחזקה שוטפת , כגון מסנני 
אוויר ומסנני שמן . בעלי המכוניות היקרות הללו במצוקה , מה עוד שאין היום 
בפני מי לשטוח את הטענות . חלקם מתארגן בכוונה לייבא , באופן פרטי מחו"ל , 
חלפים לשימוש שוטף . במחסני המכס נמצא בין השאר משלוח של מזרקי דלק מיוחדים , 
שנשלחו במטרה לפתור את בעיית סתימות הדלק , הפוגמות בפעולתם התקינה של 
מנועי ה - 613 . לפני פרוץ המשבר הכלכלי הספיקו להחליף מזרקי דלק למיעוט 
המכוניות , אך רוב בעלי ב - ם - וו ממשיכים להגיע כמעט מדי חודש למוסך לניקוי 
מזרקים תקופתי . במוסך מחליפים את המזרקים הסתומים במזרקים שהוסרו ממכונית 
אחרת ועברו ניקוי , אך אין מקפידים שלא יורכבו במכונית חדשה מזרקים שהוסרו 
ממכונית ישנה . הטלפונים במשרדי החברה ובאולמות המכירה של רס - קאר מנותקים , 
ואי אפשר לאתר את בעלי החברה כדי שיגיבו על הטענות . כפי שפורסם , על 
סוכנות רס - קאר עומדת להשתלט קבוצת משקיעים , המיוצגת על יד שבח אופיר . 
הקבוצה מעוניינת לאחד את סוכנויות ב - ם - וו ואופל לסוכנות אחת מהלך שעדיין 
טעון אישור של המפעלים בחו"ל . לא נותר אלא לתמוה , מדוע הנהלת ב - ם - 
וו בגרמניה מניחה לנציגותה בישראל להידרדר עד שפל המדרגה . על פי הלקח שנלמד 
מהתמוטטות סוכנות אלפא רומאו בישראל קשה לשקם את אמון הלקוחות בחברה , 
שנכשלה במשך תקופה ארוכה לספק שירות כל כך בסיסי כמו הספקת מסנני אוויר ומסנני 
שמן . 
