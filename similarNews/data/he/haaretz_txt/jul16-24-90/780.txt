החליט שלשום לצאת לגימלאות , חימם עוד יותר את הקיץ המהביל של ואשינגטון , 
ושיגר את הפוליטיקה של ארצות - הברית אל קרב גורלי על דמותה של החברה האמריקאית 
במאה ה12 . ויליאם רנאן היה עד אתמול לפנות בוקר זקן השופטים העליונים של 
ארצות - הברית . הוא ישב 43 שנים על ספסל בית המשפט העליון , ומילא תפקיד 
מרכזי , אולי דומיננטי , בליברליזציה המשפטית והחברתית בארצות - הברית 
בשני הדורות האחרונים . התפטרותו היא גם תזכורת דרמטית למורכבות העדינה 
של המשטר בארצות - הברית , המעניק לבית המשפט העליון תפקיד , שאין לו אח 
ורע בשום חברה דמוקרטית אחרת . לא במקרה הודיעו כל העיתונים המרכזיים בארצות - 
הברית על ההתפטרות בכותרות ענק , והנשיא גורג בוש כינס אתמול בבוקר את יועציו 
הבכירים , לשקול את מי ימנה במקום ברנאן . המינוי טעון אישור מן הסנאט , 
שיש בו רוב דמוקרטי . ואשינגטון עדיין לא שכחה את כמויות הדם הפוליטי , 
שנשפכו ב7891 , כאשר התפנה בפעם האחרונה מושב בבית המשפט . הסנאט דחה 
שני מועמדים ימניים של הנשיא רייגן , לפני שהסכים למועמד שלישי . החל מאמצע 
שנות ה05 כיוון בית המשפט העליון את ארצות - הברית , לעתים קרובות נגד רצונה 
של המערכת הפוליטית , לעבר שוויון זכויות האזרח של השחורים , זכויות לנשים , 
והקפדה מדוקדקת יותר על שורה של חירויות הפרט . ההחלטה המפורסמת ביותר 
של בית המשפט , ב3791 , קבעה כי הפלות מלאכותיות הן זכות , המוענקת לנשים 
מתוקף החוקה . יותר מכל פסק דין יחיד אחר , השפיעה ההחלטה הזו על ההתפתחות 
הפוליטית בארצות - הברית ב51 השנים האחרונות . היא ליכדה את שורות הימין , 
ועזרה לרונלד רייגן להגיע לבית הלבן , כעבור שבע שנים . הרוב הליברלי בבית 
המשפט , שברנאן עמד בראשו מאז 9691 , היה יעד בלתי פוסק להתקפות מצד הימין . 
כתב עת ימני בולט איפיין את ברנאן ב4891 במלים הבאות : " אין אף אדם אחד 
בארצנו , בתוך בית המשפט העליון או מחוצה לו , שהיתה לו השפעה יותר מעמיקה 
וקבועה על המדיניות הציבורית בארצות - הברית ב72 השנים האחרונות " . התגובות 
אתמול , מימין ומשמאל , היו ביטוי מובהק לחשיבותה של התפטרות ברנאן . 
דובר מרכזי של האגף הליברלי , נורמן דרסן , העומד בראש " האיחוד האמריקאי 
למען זכויות האזרח " , הכריז , כי ההתפטרות היא " אבידה בלתי נתפסת לחוק , 
ולאוהבי החרות באשר הם " . פעילה בולטת למען זכויות נשים , אלינור סמל , 
העומדת בראש " הארגון למען רוב פמיניסטי " , הכריזה : " התפטרות ברנאן 
מזמינה את נשי אמריקה אל הקרב . שום נשיא או סנאט בארה"ב לא יוכלו הפעם 
להימנע מדיון בנושא ההפלות " . היא הזהירה מפני נסיון למנות " סוס טרויאני " , 
שיטה את הכף נגד ההפלות . ואמנם ההפלות , הנושא הפוליטי והחברתי מעורר 
המחלוקת ביותר באמריקה , יעמדו במרכז תהליך מינויו של המחליף . ערב בחירות 
אמצע הקאדנציה לקונגרס , בחודש נובמבר , עומד הנשיא בוש לפני ברירה קשה . 
אם ימנה מתנגד ברור להפלות מלאכותיות , הוא יספק לדמוקרטים תחמושת בעלת 
פוטנציאל קטלני נגד שורה ארוכה של מועמדים רפובליקאיים . אם יפסח על שתי 
הסעיפים , הוא יעורר עליו את חמתו של האגף הימני במפלגה הרפובליקאית , 
שעדיין לא השלים עם נכונותו של הנשיא להעלות מסים , כדי לצמצם את הגירעון 
העצום בתקציב . ספק אם יש עוד מדינה אחת בעולם , שבה יש פוליטיזציה כל כך 
נרחבת של התהליך המשפטי בכלל , ושל מינויים לבית המשפט העליון בפרט . לבית 
המשפט ממונים אנשים בעלי פילוסופיה פוליטית וחברתית ברורה , ומועמדים לנשיאות 
בשנות ה08 הבטיחו לתומכיהם להטות את בית המשפט ימינה או שמאלה , אם תינתן 
להם ההזדמנות . הסתלקות ברנאן מעניקה לבוש הזדמנות כזאת , אולי לשנים רבות . 
בין המועמדים להחליפו מוזכרים גברים ונשים בשנות ה04 שלהם . בהתחשב בתוחלת 
החיים הארוכה של השופטים העליונים עד אתמול היו שלושה מהם בני 18 ויותר 
למינויו של בן 54 תהיה השפעה על דמותה של אמריקה הרחק אל תוך המאה ה12 . 
אם יחליט בוש על מועמד שמרני מאד , תחזה ארצות - הברית בהתגוששות ענקים 
בין שתי רשויות המבצעת והמחוקקת על עתידה של רשות שלישית , הרשות השופטת . 
זה עתיד להיות שיעור מעניין בחוקה אמריקאית . 
