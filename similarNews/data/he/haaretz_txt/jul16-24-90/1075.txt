( ע ) . ראש עיריית חיפה , אריה גוראל , פנה לראש הממשלה , יצחק שמיר , 
בבקשה לבדוק מחדש את תוכניות העבודה של הרשות לפיתוח אמצעי לחימה תוך התחשבות 
בצורך בהשקעת כספים כדי ליצור תעסוקה לצורכי קליטת העולים . גוראל נפגש עם 
נציגי העובדים ברפא"ל , ואלה מסרו לו על התביעה הקיימת לפטר 087 עובדים 
נוספים מהרשות . הוא ציין , כי בחיפה נקלטו עולים חדשים יותר מבכל עיר 
אחרת בארץ , וכי רבים מתוכם הם בעלי מקצועות טכנולוגיים . לדבריו , מן 
הראוי כי המאמצים לפתרון בעיית האבטלה של תושבים ותיקים ויצירת מקומות תעסוקה 
לעולים ירוכזו גם בחיפה והצפון ולא רק במרכז הארץ . 
