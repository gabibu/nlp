ביולי 0991 , מתעכב ד"ר בועז ברק על כמה מן הגורמים לכך שרוב המשקיעים 
במטבעות ובסחורות אינם רואים ברכה בעמלם . לדבריו , נובע כשלונם מכך שהם 
קופצים על עגלת המחירים באיחור ומצטרפים לעדר הדוהר אחרי שהתרחשה ומוצתה 
תופעה מסוימת . פיגור זה מביא לכך שתדיר הם רוכשים מטבע או סחורה דווקא 
ערב ירידה או מוכרים מטבע או סחורה על סף עליה . אף שאין חולק כי הרווחים 
הגדולים מפעילות בשווקים נופלים בחלקם של אותם בני - מזל אגדיים , המשכילים 
לקנות בנקודת שפל ולמכור בנקודת שיא , מעטים הסוחרים היכולים להתפאר בכך . 
בדרך כלל , נוהג סוחר ממולח להצטרף לחגיגה רק אחרי שמסתמנת מגמה ברורה . 
מגמה כזו , בהכרח , אינה נגלית לאלתר , כשמצוי השוק בשיאו או בשפלו . 
מניה , מטבע , או סחורה ששפל שערן מרמה של 041 לרמה של 08 , קרוב לוודאי 
שסוחר מנוסה מכרן בחסר לא בסביבות 041 ( הפיסגה ) , אלא בסביבות 031531 ; 
וקרוב לוודאי שכיסה ברווח את מכירותיו בחסר ( והחל רוכש ) לא ברמת השפל 
של 08 אלא בין 58 ל09 . במילים אחרות , כשמסתמנת מגמה להבדיל מתגובה זמנית 
שמגיבים שווקים על נתונים המתפרסמים לבקרים תדיר יש בהצטרפות מאוחרת לעדר 
משום יתרון . נקודת המוצא של הספקנים , חסידי " הדיעה הנוגדת " , שמתאר 
ד"ר ברק , הפועלים בכוון הפוך לדהרותיו של העדר ולהמלצותיהם האופנתיות של 
% 08 או % 09 של מומחים ויועצים למיניהם , מבוססת על נטייתם הטבעית של אלה - 
האחרונים להיות מושפעים בהערכותיהם , עד כדי סינוור , מתנודות מפליגות 
המאפיינות שווקים השרויים בשלביה האחרונים של מגמה סוחפת . בשלבים לוהטים 
אלה , נוטים משקיעים אחוזי תזזית , החוששים להחמיץ את העגלה , לקפוץ עליה 
להוותם ברגע האחרון . אי לכך , אין המיומנים בקרב חסידיה של גישת " הדיעה 
הנוגדת " מזדרזים ליישם גישה זו בטרם יאותתו להם השווקים בבירור כי אכן 
הגיע המהלך לקיצו ויצא הקיטור מתאוצת השוק . אם הייתי נלחץ להצביע על הסיבה 
העיקרית לכך שרוב הסוחרים בשווקים יוצאים נפסדים , הייתי מדגיש דווקא תופעות 
כאי - הצטרפות לעדר , שחייה נגד הזרם וחשש ( טבעי ) להודות בכך שהשווקים 
תמיד צודקים , ולוא רק במובן זה שהם מכתיבים את המחירים . לעניות דעתי , 
אף סוחר , החף מידע בסיסי וטכני , עשוי לצאת נשכר בהתמודדות עם כוחותיו 
העלומים של השוק כל עוד ישכיל להתייחס לשוק כאל ידיד , לא כבר - פלוגתא ; 
כל עוד יהיה קשוב לאותות ברורים שמשדרים לנו שווקים באשר להתנהגות מחירים , 
למחזורי עסקות , למספר עסקות פתוחות וכדומה ; כל עוד לא יתעקש להיות צודק 
ויסתפק בלהיות נבון . 
