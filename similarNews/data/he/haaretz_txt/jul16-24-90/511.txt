שר הדתות , פרוף אבנר שאקי , מכחיש מכל וכל את החשדות נגדו בפרשת ארבע 
העמותות שנהנו מהקצבות נדיבות של יותר ממיליון שקלים מכספי העיזבונות . 
הוא טוען כי מתנהל נגדו מסע של רצח אופי , המונע על - ידי שנאת חינם . לשכת 
המפד"ל הזדרזה השבוע להסתייג מהפרסומים , ולהביע אמון ביושרו של שאקי ובכנות 
כוונותיו . אבל איש איננו מתכחש לעובדה , שכמה מבני משפחתו הקרובים של 
שר הדתות עמדו בראש העמותות , ונמנו עם מייסדיהן . איש איננו כופר בכך 
ששאקי השתתף בישיבת ועדת השרים ב3 באפריל , שאישרה את ההקצבות לעמותות " נצח 
ישראל " , " סמל " ( סיוע משפטי לנזקקים ) , " המענה היהודי - ציוני " 
ו"אור עולם " . רק בראשית השבוע הוגשו תלונות למשטרה נגד שאקי , ולכן עדיין 
מוקדם להעריך אם היועץ המשפטי לממשלה , יוסף חריש , יגיע למסקנה שיש לנקוט 
צעדים משפטיים נגד שר הדתות או שיחליט לסגור את התיק . אבל ברור מעל לכל 
ספק , שפרשה זו מוכיחה עד כמה היתה נפסדת ופגומה השיטה שהיתה נהוגה עד לאחרונה 
במשך 72 שנים , כששרי הממשלה הם ששלטו , על - פי ראות עיניהם ושיקוליהם 
האישיים , במאות מיליוני דולרים שהצטברו בקופת האפוטורופוס הכללי מתרומותיהם 
וירושותיהם של יהודים טובי לב , שציוו להוריש את כספם ורכושם למדינה , 
מתוך אמונה נאיווית שהכספים ייועדו למטרות חיוניות . לזכותו של יו"ר הוועדה , 
שר המשפטים דן מרידור , יש לומר כי הוא ראה את הנולד . זמן קצר אחרי שנכנס 
לתפקידו , הוא שינה את שיטת חלוקת כספי העיזבונות ואת יעדיה וקבע נהלים 
ברורים שחייבו כל מוסד ציבורי ששאף ליהנות מכספי העיזבונות , להגיש בקשה 
מפורטת למשרד הממשלתי הנוגע בדבר . מרידור גם שינה את הרכב ועדת השרים , 
ובמקום ראשי המשרדים הנוגעים בדבר ( בריאות , עבודה ורווחה , חינוך וכד ) 
הוא צירף לוועדה שרים ללא תיק בממשלת האחדות הלאומית ( משה נסים , מרדכי 
גור , רפי אדרי , אהוד אולמרט ואבנר שאקי ) . אולם בדיעבד מסתבר שאמצעי 
בקרה אלה לא היו מספיקים . עובדה , שהשר שאקי היה חבר בוועדת המשנה שאישרה 
את ההקצבות לעמותות , שבראשן עמדו קרובי משפחתו ועוזריו . עובדה שאיש מן 
השרים האחרים החברים בוועדה לא ידע , עד שהפרשה נחשפה על - ידי אלישע שפיגלמן 
בטלוויזיה , ששאקי ביקש לזרז את הליכי הרישום של העמותות הללו אצל רשם העמותות . 
עובדה שאגף התקציבים באוצר , שאמור היה לבדוק ביסודיות כל בקשה שהוגשה 
על - ידימוסד או גוף שביקש ליהנות מן ההקצבות , לא חשף את הקשר שבין שר 
הדתות לבין ארבע העמותות שהוחלט להעניק להן מיליון שקלים . כנראה שמרידור 
חש שאין להסתפק בשינויים אלה , וב62 בפברואר הניח על שולחן הממשלה הצעת 
החלטה מרחיקת לכת , שמשמעותה פיזורה של ועדת השרים לחלוקת כספי עיזבונות 
והגבלת מעורבותו של האפוטורופוס הכללי בקביעת היעדים לחלוקת כספי העיזבונות . 
במקום זאת , הוא המליץ למנות באישור הממשלה ועדה ציבורית , בראשות שופט 
בדימוס ושני אנשי ציבור שאינם עובדי מדינה , שתמליץ בפני האפוטרופוס על 
המטרות והגופים שלהם יוקצו כספי העיזבונות . בנימוקי הצעת ההחלטה כתב שר 
המשפטים , " טיפולה של ועדת השרים בנושא אינו הולם , שכן הממשלה ושריה 
פועלים במסגרת התקציב ועל - פי חוק התקציב , ואין זה ראוי שיעסקו בחלוקת 
כספים מחוץ למסגרת זו " . מנימוקיו של מרידור עולה בבירור , שלא היה לו צל 
של חשד , שחברי ועדת השרים , שהוא עצמו הביא לאישור הממשלה , עלולים לנצל 
את מעמדם כדי לסייע לעמותות שהם חפצים ביקרן . אולם , עוד בטרם הובאה הצעתו 
של מרידור לאישור הממשלה , התכנסה ועדת השרים ב3 באפריל ש . ז . ( שבדיעבד 
התברר שהיתה ישיבתה האחרונה ) שבה אישרה חלוקת 5 . 86 מיליון שקלים למאות 
מוסדות . בין השאר , אישרה הוועדה 01 מיליון שקלים לקליטת העלייה , 8 . 
7 מיליון שקלים למכשור וציוד רפואי , 9 . 3 מיליון שקלים למלחמה בסמים ובתאונות 
הדרכים , 5 . 7 מיליון שקלים לשימור אתרים ונכסים לאומיים במזרח - ירושלים . 
הוועדה לא קבעה במדויק אילו יעדים לאומיים ייהנו מסכום זה , אולם חברת 
" הימנותא " , חברת - בת של קק"ל , העוסקת ברכישת קרקעות ואתרים , הוסמכה 
לרכוש את הנכסים בהתייעצות עם העמותות " עטרה ליושנה " ו"עטרת כוהנים " . 
שר המשפטים טוען כי בניגוד לפרסומים , לא החליטה הוועדה לייעד סכום זה 
לרכישת בית המריבה ברובע הנוצרי בירושלים . באותה ישיבה עצמה , גם הוחלט 
להקציב 002 אלף שקלים לעמותת " אור עולם " ( שרעייתו של שאקי , נחמה , 
היתה בין מייסדיה ושימשה כנשיאתה ) , 003 אלף שקלים לעמותת " נצח ישראל " 
( שבין מייסדיה היו סמדר , בתו של שר הדתות , וחתנו , עו"ד חנן גרוס ) 
, 003 אלף שקלים לעמותת " המענה היהודי - ציוני " ( שבין מייסדיה היה 
בנו של השר , איתן שאקי ) ו003 אלף שקלים לעמותת " סמל " סיוע משפטי 
לנזקקים ( שבין מייסדיה היו שניים ממקורבי השר , עו"ד אמוץ אליעש והרב 
צוריאל בובליל ) . רק חודשיים לאחר מכן , ב01 ביוני , אישרה הממשלה את 
המלצת שר המשפטים למנות את ועדה ציבורית לקביעת ייעודם של כספי העיזבונות , 
בראשות השופט בדימוס מרדכי בנדרור , אפרים שילה , האחראי על פרויקטים 
מיוחדים בעיריית ירושלים , ורפי מולכו , דירקטור של בנק דיסקונט . מעניין 
שכשהובאה ההצעה לאישור הממשלה , הרים שר הדתות , אבנר שאקי , את ידו נגד 
ההצעה . שאקי אמר כי הוא מתנגד להקמת הוועדה הציבורית מבחינה עקרונית , 
וכי הוא עומד על כך שוועדת השרים היא שתאשר את חלוקת ההקצבות . האם יש קשר 
בין הצבעתו של שאקי לבין העובדה שארבע עמותות שהוא חפץ ביקרן , נהנו מהקצבות 
של כמיליון שקלים ? האם היו גם שרים אחרים ש"ניצלו " במרוצת השנים את חברותם 
בוועדת השרים כדי לקדם את האינטרסים של מוסדות וגופים המקורבים אליהם ? 
עם שאלות אלה , תצטרך , מן הסתם , להתמודד מחלקת החקירות של המשטרה , 
אם וכאשר תיכנס לעובי הקורה של חלוקת כספי העיזבונות . 
