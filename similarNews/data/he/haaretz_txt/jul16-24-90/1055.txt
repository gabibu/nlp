בגדד ( אי - פי ) . העיתונים הרשמיים של עיראק תקפו אתמול בחריפות רבה 
את כוויית , ואחד מהם אף קרא לעם בכוויית " להתכחש לשליטו " . העיתונים 
העיראקיים האשימו את שר החוץ הכווייתי ואת סגן ראש הממשלה שלה , בניסיון 
לחתור תחת ראש הממשלה הכווייתי , כדי לזכות בתפקידו . העיתון הממשלתי " אל 
גומהוריה " כותב , כי כוויית " לא הפסיקה מעולם לגנוב את הנפט העיראקי 
ולפגוע בטריטוריה העיראקית , למרות בקשותיה של עיראק " כל הערבים , והכווייתים 
בכלל זה , חייבים להתכחש להתנהגותם של השליטים הכווייתים " . כתב העיתון 
הממשלתי . במאמר מערכת בעמוד הראשון כתב " אל גומהוריה " : " כל מה שקיבלנו 
עד כה הן הבטחות , עיכובים והתנהגות מפוקפקת , בעוד הם ממשיכים לנהוג בקמצנות 
כלפי עיראק , הם פולשים לתחומיה וגונבים את הנפט שלה " . בטאון מפלגת הבעת 
השלטת , " א - תאורה " , האשים אתמול את כוויית בניסיון להצדיק את " נוכחות 
הציים הזרים במימי כוויית , במיוחד את הצי של הידידים האמריקאים " . הכוונה 
היא להעלאת הדגל האמריקאי על צי המיכליות של כוויית , על מנת לקבל את הגנת 
צי המלחמה האמריקאי במלחמת איראן עיראק . העיתון אומר , כי כוויית מכינה 
את הקרקע להתערבות אמריקאית באזור ולכן נועד שגריר כוויית בעיראק עם שגריר 
ארה"ב . שליט עיראק , סדאם חוסיין , האשים באחרונה את כוויית בגניבת נפט 
מאזורים בגבול בין שתי המדינות ובגבול איחוד הנסיכויות , בשאיבת נפט מעל 
המכסות שנקבעו על ידי אופ"ק , דבר שגורם להורדת מחירים ובכך פוגע בכלכלתה 
של עיראק . הוא אמר , כי המדיניות של כוויית היא חלק ממזימה אימפריאליסטית 
בראשות ארה"ב . בהפגנה נדירה של סולידריות בין שני אויבים , תמכו שניים 
מעיתוני איראן בעמדתה של עיראק . הטיימס של טהראן כתב , כי סדאם חוסיין 
נקט צעד מעשי באיימו על כוויית ועל איחוד הנסיכויות , להפסיק להפיק נפט 
מעל המכסות הנקובות . ה"קייאן אינטרנשיונל " אומר , כי ממשלת עיראק מבטאת 
את דעתן של כל חברות אופ"ק . מתווכים ערבים המשיכו אתמול במאמציהם למנוע 
משבר . שר החוץ של ערב הסעודית , הנסיך סעוד , היה אמור להגיע אתמול לכוויית 
לאחר שהביא בשבת לסדאם מכתב משליט ערב הסעודית , המלך פהד . סוכנות הידיעות 
של קטאר מסרה , כי סעוד עמור היה להיפגש בכוויית עם מזכיר הליגה הערבית , 
שדלי קליבי , אשר שוחח במהלך השבת עם מנהיגי כוויית . שר החוץ של עיראק , 
טריק עזיז טס לקהיר לשיחות על המצב עם מנהיגי מצרים . 
