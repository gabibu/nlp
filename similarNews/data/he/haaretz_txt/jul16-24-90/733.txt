הצבא האירי הרפובליקאי היכתה שלשום בלב ליבו של המימסד הפיננסי הבריטי 
והאירופי כאחד בורסת הכספים של ה"סיטי " . היא הצליחה להחדיר אל בין כתלי 
הבניין אדם שטמן מטען חבלה גדול , ככל הנראה בתוך שרותי הגברים , שהפעלתו 
כעבור 04 דקות גרמה נזק רב לבניין . אולם בניגוד לפעמים קודמות , טרח ה"אי - 
אר - איי " להעביר הודעת אזהרה בטלפון מפני הפיצוץ המתקרב , והורה לעובדי 
הבורסה לפנות את הבנין בהקדם האפשרי . האזהרות ניתנו לעיתונים , לסוכנויות 
ידיעות ולאנשי הבורסה עצמם , תוך שימוש בשם קוד מוסמך . פינוי הבורסה הציל 
את חייהם של עובדים רבים . הפיצוץ ארע בשעת השיא של הבוקר , בה מתחיל המסחר 
ב"סיטי " , והוא פער חור גדול באחד מקירות הבניין . למרות שהתנועה באזור 
שובשה לחלוטין למשך כמה שעות , לא הושפע יום המסחר בבורסה ממעשה החבלה , 
שכן הפעילות הפיננסית עברה למקומות אחרים בעיר . מערכות המחשבים והתקשורת 
המשיכו לפעול והמטען לא השפיע גם על הסחר בשוק המניות . זוהי ההתקפה ה11 
במספר של המחתרת האירית באנגליה מאז תחילת השנה , והיא מאשרת את החשש כי 
הטרוריסטים עוברים מפעולות נגד מטרות צבאיות לפעולות נגד יעדים פיננסים המסמלים 
יותר מכל את המימסד הבריטי . קפידבינפצצת תבערה נשלחה לנסיכה דיאנה , אולם 
נתגלתה בידי צוות אנשי הביטחון של ארמון באקינגהאם ביום חמישי . דובר משטרתי 
אמר כי הפצצה היתה פרימיטיווית ביותר , והמשטרה אינה מאמינה כי השולחים 
חברים בארגון טרור כלשהו . לא ידוע היכן נמצאה הנסיכה בעת שהגיעה הפצצה . 
בדרך כלל היא מתגוררת בדירה בארמון קנסינגטון , הנמצא בחלק אחר של לונדון . 
אמצעי הביטחון סביב המשפחה המלכותית הוגברו לאחר התקפות הצבא האירי הרפובליקאי . 
