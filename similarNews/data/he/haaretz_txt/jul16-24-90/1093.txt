" הטרויקה " , שלושת שרי החוץ של איטליה , אירלנד ולוקסמבורג , העומדים 
בראש הקהיליה האירופית , הצהירו אמש בשיחת עבודה שקיימו עם שר החוץ , דוד 
לוי , כי אין בכוונתם להפעיל סנקציות או לחצים כלכליים נגד ישראל וכי בכוונתם 
לתת יד לקידום יוזמת השלום של ישראל , בכפוף לתיקונים שתובע לבצע בה מזכיר 
המדינה האמריקאי גיימס בייקר . זאת , למרות עמדתם הבסיסית התומכת בשיתוף 
אש"ף במו"ם , המצדדת בהקמת מדינה פלשתינאית ובכינוס ועידה בין - לאומית . 
שלושת שרי החוץ הבהירו כי הם מודעים להתנגדותה של ישראל לשתף את אש"ף במו"ם 
לשלום ולכן אין בדעתם לתבוע מישראל לזמן את אש"ף לשולחן הדיונים , כיוון 
שתהיה זו דרישה בלתי מעשית . " ברצוננו להיות מעשיים ולתרום את חלקנו בקידום 
תהליך השלום ובלבד שמשהו יזוז במו"ם ביניכם לבין הפלשתינאים " , אמר שר החוץ 
של איטליה גאני דה - מיקליס . עם זאת הדגיש כי הוא מאמין שאש"ף הוא השותף 
הנכון למו"ם , כיוון שהוא מייצג את הפלשתינאים . קפידבינשר החוץ דוד לוי , 
השיב כי אש"ף מונע את ההתקדמות לשלום וכי מטרתו היא להרוס את ישראל . במסיבת 
עיתונאים משותפת שקיימו שלושת שרי החוץ יחד עם שר החוץ דוד לוי , גילו שרי 
החוץ של הקהיליה האירופית כי הם מתחייבים לפעול לביטול החלטת האו"ם המשווה 
את הציונות לגזענות . נודע כי בשיחת העבודה עם לוי , בה נטלו חלק סגן שר 
החוץ בנימין נתניהו , מנכ"ל משרד החוץ ראובן מרחב ושגריר ישראל בבריסל אבי 
פרימור , הביעו שלושת שרי החוץ את דאגתם למצב זכויות האדם השורר בשטחים . 
שר החוץ של לוכסמבורג זאק פוס , אמר כי ישראל פוגעת בזכויות האדם בשטחים 
וכי על מסכי הטלויזיה באירופה , רואים תמונות קשות מן המתרחש בשטחים במהלך 
האינתיפאדה . כן קבלו שרי החוץ על סגירתן של האוניברסיטאות והביעו דאגה 
מהקיצוניות האיסלאמית , מההקצנה הגוברת בכמה מדינות ערב , בהן עיראק ולוב . 
שר החוץ לוי אמר ל"טרויקה " כי אין עם הרגיש כמונו לזכויות האדם וכי כל 
לחץ על ישראל , רק יקרב את המלחמה הבאה . לדבריו ישראל שואפת לקיים דיאלוג 
עם הקהיליה האירופית המשותפת , כדי לקדם את תהליך השלום . הוא הבטיח לשלושת 
שרי החוץ , שבספטמבר יקיים באירופה מפגש עם נציגי כל 21 המדינות החברות 
בקהילה האירופית . שלושת שרי החוץ , בראשות גיאני דה - מיקליס , שר החוץ 
של איטליה , שהוא היו"ר התורן של מדינות השוק האירופי המשותף , גרי קולינס 
שר החוץ של אירלנד וזאק פוס , שר החוץ של לוכסמבורג , הגיעו ארצה בראש 
משלחת גדולה של 81 איש , ביניהם מנכ"לי משרד החוץ של שלוש המדינות , פקידים 
בכירים ועיתונאים איטלקים רבים . הבוקר יוועדו עם ראש הממשלה יצחק שמיר וייצאו 
לתוניס , שם יוועדו עם ראשי הליגה הערבית ועם פארוק קאדומי , ראש המחלקה 
המדינית של אש"ף , על מנת לדווח להם על שיחותיהם בישראל . קפידבינאמש בתום 
מסיבת עיתונאים קצרה , אך רבת משתתפים , ערך שר החוץ ארוחת ערב חגיגית 
במלון " לרום " , לכבוד שלושת שרי החוץ . לוי הדגיש באזני ה"טרויקה " 
את חשיבות הגברת שיתוף הפעולה הכלכלי בין מדינות השוק וישראל , לקראת האיחוד 
המלא של 21 המדינות החברות בשוק האירופי המשותף ב2991 . שרי החוץ האורחים 
העלו את דרישתם לאפשר לנציג מיוחד מטעמם , לפעול ממזרח ירושלים במתן עזרה 
הומניטרית לתושבי השטחים . לוי השיב להם כי לישראל אין התנגדות שאחד מאנשי 
נציגות השוק בישראל , יעסוק במתן סיוע הומניטרי לתושבי השטחים , אולם הדבר 
צריך להתבצע בתיאום ובשיתוף פעולה עם ישראל . כן דנו צוותים ממדינות הקהיליה 
האירופית ומישראל , בדרישת ישראל לשנות את ההסכמים הכלכליים והמסחריים שנחתמו 
ב5791 . ערב ביקורם בארץ , נועד שר החוץ של איטליה גאני דה - מיקליס , 
עם מזכיר המדינה האמריקאי גיימס בייקר . בפגישה זו הושגה הסכמה בין שרי 
החוץ של ארה"ב ואיטליה שהמדינות החברות בשוק המשותף , יאפשרו לארה"ב למצות 
את המהלך המדיני ולהפעיל את השפעתן על ראשי אש"ף , שלא יפריעו למימשל האמריקאי 
במאמצים לקידום התהליך המדיני . ( ע ) . יו"ר מפלגת העבודה ח"ך שמעון 
פרס , נועד אמש עם שלושת שרי החוץ ודן עימם על המצב במזה"ת . קפידבינהמשלחת 
הגדולה של פקידים בכירים ועיתונאים , שנילוותה אמש אל ה"טרויקה " , מעידה 
על החשיבות הרבה שראשי הקהיליה האירופית המשותפת מייחסים לשיחותיהם עם שר 
החוץ דוד לוי ועם ראש הממשלה יצחק שמיר . ראשי השוק המשותף אינם מסתירים 
את רצונם למלא תפקיד חשוב בתהליך המדיני במזה"ת . יחד עם הטרויקה הגיע גם 
ד"ר גינתר בורגהרט , מנכ"ל לעניינים מדיניים של מועצת הקהיליה האירופית . 
שר החוץ של לוכסמבורג , גאק פוז , שיהיה היו"ר הבא של הקהיליה האירופית , 
אמר באחרונה : " אנחנו רוצים שמעמדנו במזה"ת ישתווה לזה של ארה"ב . פוז 
שכיהן בעבר כסגן ראש ממשלת לוכסמבורג , ביקר בישראל ב6891 ונועד לפגישה 
עם אישים מן השטחים , המזוהים עם אש"ף . פוז אמר אז , כי הוא רואה באש"ף 
את נציגם העיקרי והחשוב ביותר של הפלשתינאים , אך כל עוד לא התקיימו בחירות 
בשטחים , הוא איננו יכול לומר שאש"ף הוא הנציג היחידי של העם הפלשתינאי . 
עמדתו זו של פוז , משקפת את עמדת 21 מדינות הקהיליה האירופית המשותפת , 
התומכות בניהול מו"ם בין ישראל ואשף , מצדדות במתן הגדרה עצמית לפלשתינאים 
ומאמינות שוועידה בין - לאומית , עשויה לקדם את התהליך המדיני במזה"ת . 
שר החוץ של איטליה גיאני דה - מיקליס , המשמש כיו"ר התורן של הקהיליה האירופית 
המשותפת , הוא סוציאליסט , אדם דינמי מאד , השואף להגביר את השפעתן של 
איטליה בפרט ומדינות אירופה בכלל , במזה"ת . דה - מיקליס , הוא שיזם ככל 
הנראה את ביקור שלושת שרי החוץ בארץ , אחרי ששר החוץ דוד לוי , נצטווה 
לבטל את נסיעתו לרומא על מנת לפגוש בשלושת שרי החוץ בבירת איטליה . שר החוץ 
של אירלנד , גרי קולינס , שהוא החבר השלישי ב"טרויקה " , היה היו"ר הקודם 
של הקהיליה עד ראשית חודש זה . הוא לדעת יודעי דבר , הקשוח והקיצוני ביותר 
בעמדותיו נגד ישראל . קפידבינהמגעים האחרונים בין השוק האירופי וישראל בדרג 
בכיר , התקיימו בנובמבר אשתקד , כשראש הממשלה יצחק שמיר , נועד בפריס 
עם שלושת שרי החוץ . בחודש פברואר השנה , בלם השוק האירופי את שיתוף הפעולה 
המדעי עם ישראל , כמחאה על המצב בשטחים . אין זה סוד שמדינות השוק יכולות 
ללא קושי , לאיים ( ואף להטיל ) בסנקציות של ממש על ישראל , ע"י אי היענות 
לדרישתנו להעלות את דרג ההסכמים של ישראל עם הקהיליה , לקראת 2991 , בה 
שואפות תריסר המדינות החברות בשוק , ליצור לא רק איחוד כלכלי מלא , אלא 
גם איחוד פוליטי . אבל ככל הנראה , יעשו שלושת שרי החוץ כל מאמץ להימנע 
מעימות חזיתי עם ישראל , למרות העובדה שאין הם מסתירים את דאגתם מן הקיפאון 
המדיני במזה"ת . בבריסל עקבו אמש משקיפים בעניין רב , אחרי המגעים שמנהלים 
בארץ שלושת שרי החוץ של איטליה , אירלאנד ולוקסמבורג . על פי הדיווחים 
הנמסרים כאן ממקורות רשמיים , התכוונו השרים לנסות לשכנע את ישראל להסכים 
להשתתף בוועידה בין - לאומית בהשתתפות אש"ף , לאחר שנכשלו עד כה המאמצים 
ליישם תכניות אחרות לקידום תהליך השלום . קפידבינתוניס ( ע"ץ ) . הנהגת 
אש"ף מקווה כי הקהיליה האירופאית תפתח ביוזמה משלה , כדי לפרוץ את תהליך 
השלום שהגיע לשלב מת , כתוצאה מהשעיית הדיאלוג בין ארה"ב לאש"ף , וסירובה 
של ישראל לקיים דיאלוג ישראלי - פלשתיני . כך אמר אתמול בתוניס אבו איאד , 
סגנו של יאסר ערפאת . בראיון שהתקיים ערב ביקורה של משלחת שרי החוץ האירופאים 
בתוניס , אמר אבו איאד , כי אש"ף " מחוייב יותר מתמיד , למדיניות השלום 
שלו וליוזמתו המדינית " . אולם , הוא טען כי השעיית הדיאלוג בין ארה"ב לאש"ף , 
הינה בעלת השלכות שליליות על תהליך השלום . 
