מנכ"ל עלית , נתן ניסני , נועד אתמול לשיחה עם נשיא התאחדות התעשיינים , 
דב לאוטמן . השיחה , שנערכה ביוזמתו של ניסני , נועדה להבהיר עמדות לקראת 
בירור שיתקיים בשבוע הבא , בעקבות פניית עלית לנציגות השוק האירופי המשותף , 
בבקשה שתתערב למען יבוא פסטה איטלקית לישראל ללא היטל . בתום השיחה , אמר 
מנכ"ל עלית , כי השיחה עם לאוטמן היתה טובה , והובהר בה כי השיחה שתתקיים 
בשבוע הבא אינה בגדר בירור . מנכ"ל אסם , דן פרופר , אמר אתמול , כי 
הדרישה לקיום הבירור אינה יוזמה שלו , וכי ישלח אחד מאנשיו אם יוזמן אליה . 
ל"הארץ " נודע , כי בשיחה שתתקיים בשבוע הבא אמורים להשתתף גם יו"ר מועצת 
המנהלים של אסם , אהרון מאיר , ויו"ר מועצת המנהלים של עלית , דוד מושביץ . 
מנכ"ל עלית אמר אתמול כי על - פי ההיגיון שמאחורי דרישות אסם להטלת היטל 
על יבוא הפסטה , מחויבים היטלים על כל מוצרי הייבוא בתחום הממתקים , המיובאים 
מאירופה , מכיוון שהם מכילים סוכר , אבקת חלב , שקדים , אגוזים שומנים 
ועוד . ניסני אמר עוד , " אני מקווה כי תנאי התחרות בארץ לא יוכתבו על - 
ידי גורם מעונין כלשהו . השוואת תנאים תהייה על - ידי שינויים מרחיקי לכת 
בניהול התעשייתי ובכללי המסחר והמדיניות התעשייתית אשר יוכתבו על - ידי משרד 
התעשיה והמסחר ולא על - ידי מניעת ייבוא ודרישה להיטלים שיישמרו על חלק מהתעשייה " . 
המזכיר המדיני של המפד"ל , שאול יהלום , ביקש מיו"ר מועצת המנהלים של עלית , 
דוד מושביץ , לנזוף במנכ"ל החברה , ניסני , על הלעג שהשמיע כלפי דרישת 
הרבנות הראשית לשגר רבנים לאיטליה , כדי לבחון שם את כשרות מוצרי הפסטה 
שעלית מתכננת לייבא . ניסני אמר אמש בתגובה ל"הארץ " : " עד היום לא היו 
תקלות בין הרבנות לבין עלית . אולם בנושא הפסטה , מתוך רצון לחסוך כסף , 
פנינו לרב שהכשריו אושרו בעבר . הרב ביקר במפעל באיטליה , בדק אותו והביא 
לרבנות את כל האישורים הדרושים . אז נאמר לנו שהרבנות תאשר את ההכשר שלו . 
לאחר ימים נמסר נמסר , כי האישור הקודם לא תקף " . 
