שר האנרגיה לשעבר משה שחל , נהנה ארבעה חודשים מאז סיים את תפקידו , מדירה 
ששכר עבורו משרד האנרגיה . עלות האחזקה החודשית של הדירה נאמדת ב003 , 1 
דולר . הדירה נמצאת במגדלי וולפסון בירושלים בקרבת בניין הכנסת . שחל ניצל 
את האפשרות לשכור דירה ( ולא לגור בבית מלון כפי שנוהגים מרבית חברי הממשלה ) 
מאז 68 . במארס 09 פרשו שרי העבודה מהממשלה , אך שחל , המשיך להחזיק 
בדירה , ופינה אותה רק בימים אלה . ירון רן , סמנכ"ל משרד האנרגיה , ועוזרו 
הפוליטי של שחל , מסר בתגובה כי שחל המשיך לגור בדירה , כיוון ששכר הדירה 
שולם לבעליה לשנה מראש , וממילא היתה עומדת ריקה . לדברי רן , פנה ביחד 
עם חשב המשרד , לחשב הכנסת , וביקש אותו להעביר למשרד האנרגיה את סכום 
הדיור החודשי , בסך 004 דולר שהגיע לשחל בתוקף תפקידו כחבר - כנסת . הכנסת 
נענתה בחיוב . לדבריו הדבר סייע לצמצם את הנזק , משום ש"לשבור " את חוזה 
השכירות לא היה אפשרי . סמנכ"ל משרד האנרגיה גילה כי הדירה תאוכלס על - ידי 
שר האנרגיה החדש , פרוף יובל נאמן . האחרון , אמור לגור בה , הגם שמגורים 
חלופיים באחד מבתי המלון היוקרתיים בעיר , הינם חלופה זולה יותר . אפשר 
שנאמן יגור בדירה עד סוף 09 , ואז יוחלט על סיום החוזה עם בעל הדירה . שר 
האנרגיה לשעבר התגורר בדירה מאז 68 . בדצמבר 88 פורסמו הנחיות מטעם מזכירות 
הממשלה , שעל - פיהן , מותר לשר שאינו מתגורר בירושלים , לשכור דירה , 
ולקבל החזר הוצאות . אלה , לבד משכר הדירה , גם כוללות מיסים עירוניים , 
תשלומי ועד , חשמל ותיקונים . שחל מסר בתגובה , כי " ההתעניינות בנושא 
היא מחוצפת " , וכי לא יעלה על הדעת , שהוא ביצע צעד כלשהו , ללא קבלת 
האישור של זאב אפיק , היועץ המשפטי של משרד האנרגיה ואישור מזכירות הממשלה . 
בתשובה לשאלה מדוע המשיך להחזיק בדירה לאחר סיום תפקידו , אמר , כי משרד 
האנרגיה ביקש זאת , ושכר הדירה שהגיע לו כחבר כנסת , עבר ישירות למשרד 
האנרגיה . 
