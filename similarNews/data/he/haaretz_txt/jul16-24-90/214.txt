בון ( מיוחד ל"הארץ " ) . בריה"ם הסירה אתמול את התנגדותה לחברות גרמניה 
מאוחדת בנאט"ו , ובכך סילקה את המכשול הקשה האחרון בדרך לאיחוד מהיר של 
שתי הגרמניות . הקאנצלר הלמוט קוהל , שהתארח בעיר סטאברופול שבצפון קאווקאז , 
בה גדל נשיא בריה"ם מיכאיל גורבצוב , הגדיר אמש את שיחותיו עם המנהיג הסובייטי 
כ"פריצת דרך " , והדגיש שמוסקווה נתנה את הסכמתה לריבונות מלאה של המדינה 
הגרמנית המאוחדת . ההסכמה הסובייטית - גרמנית מאתמול סוללת לדעת משקיפים 
את הדרך לאוריינטציה מחודשת של גרמניה , שתישען במידה רבה על יחסים הדוקים 
במיוחד עם מזרח - אירופה ועם בריה"ם . עם זאת , גרמניה המאוחדת תשמור על 
חברותה בנאט"ו , ותקפיד שלא להזניח את קשריה עם המערב . הקאנצלר קוהל , 
שהודיע אמש על ההסכמה הסובייטית - גרמנית במסיבת עיתונאים משותפת עם גורבצוב , 
ציין את הנקודות הבאות : מיד לאחר האיחוד הפורמלי של גרמניה ( כנראה בסוף 
השנה ) , תהנה המדינה המורחבת מזכויות ריבוניות מלאות . הכוחות הסובייטיים 
במזרח - גרמניה ( קרוב ל004 אלף חיילים ) , יפונו לבריה"ם בתוך תקופה 
של שלוש עד ארבע שנים . במשך הזמן הזה תשתתף בון במעמסה הכספית הכרוכה בהחזקת 
כוחות אלה . בריה"ם תניח לגרמניה המאוחדת לבחור בעצמה את הברית שאליה תשתייך , 
ולדעת קוהל אין ספק שהמדינה המורחבת תבחר בנאט"ו . ואולם כוחות של נאט"ו 
לא יוצבו במזרח - גרמניה כל עוד תהיה שם נוכחות של כוחות סובייטיים . לעומת 
זאת יוצבו בשטח המהווה כיום את מזרח - גרמניה יחידות של הצבא המערב - גרמני , 
שלא יהיו תחת פיקוד נאט"ו . כוחות של שלוש מעצמות המערב יוסיפו לקיים נוכחות 
בברלין כל עוד יהיו כוחות סובייטיים מוצבים במזרח - גרמניה . גרמניה המאוחדת 
תקצץ את מספר החיילים שלה ל073 אלף בתוך שלוש עד ארבע שנים . כן תתחייב 
גרמניה שלא לייצר ולהציב נשק כימי , בקטריולוגי ואטומי . קפידבינהנשיא גורבצוב 
הסביר את המפנה בעמדה הסובייטית בעניין נאט"ו בכך שהברית המערבית שינתה את 
עמדותיה בפיסגת לונדון לפני שבועיים , והציעה לבריה"ם ידידות ושיתוף פעולה . 
לדעת משקיפים אין להטיל ספק בכך , שההסכמה הסובייטית לאיחוד גרמניה , 
בתנאים שדרש הקאנצלר , התאפשרה גם בזכות נכונותה של בון לעמוד בכל ההתחייבויות 
של מזרח - גרמניה כלפי בריה"ם . התחייבויות אלה כוללות אספקה סדירה של מוצרים 
תעשייתיים ואחרים בשווי של מיליארדי דולרים בכל שנה . מעבר לכך הבטיחה בון 
לבריה"ם ערבויות לאשראי מסחרי בהיקף גדול , ובנוסף רמזה על נכונותה להשתתף 
בצורה נדיבה במימון הנסיגה של הכוחות הסובייטיים ממזרח - גרמניה . כבר כיום , 
שתי הגרמניות הן השותפות המסחריות החשובות ביותר של מוסקווה . גרמניה המאוחדת 
תבסס את מעמדה כספק מרכזי של מוצרי תעשייה וכאחד הלקוחות הגדולים של חומרי 
גלם מבריה"ם . ההסכמה סוללת את הדרך לסיוע גרמני לבריה"ם בהיקף חסר תקדים . 
כבר אתמול נדונו בבון ההשלכות הכלכליות של ההסכמה הזאת , הפותחת אופקים 
חדשים בפני הכלכלה הגרמנית . 
