שעות ספורות לפני תאונת האימונים , שבה נהרגו חמישה חיילי צה"ל ונפצעו עשרה , 
אירעה תקלה חמורה נוספת במהלך אותו תרגיל בבסיס צה"ל בצאלים , שאך בנס 
לא הסתיימה בנפגעים . שלשום , בשעות הבוקר המוקדמות , ביצע כוח של אנשי 
מילואים שחלק מאנשיו נפגעו אחר - כך מפגז הארטילריה תרגיל דומה של כיבוש 
יעד . במהלך התרגיל נפל פגז מרגמה 18 מ"ם סמוך מאוד לקבוצת חיילים , שהשתתפה 
בתרגיל . הפגז התפוצץ , ורק במקרה לא נפגע איש . חיילי המילואים דיווחו 
על המחדל למפקד העוצבה , שהשיב להם כי מדובר בטעות של צוות המרגמה , שירה 
את הפגז בניגוד לכללי הבטיחות . חיילי מילואים , שהשתתפו בתרגיל והשתחררו 
אתמול , אמרו כי היה מקום להפסיק מיד את התרגיל לאחר תקלה זו , ובכך היה 
נמנע מותם של חמשת חיילי צה"ל , שנפגעו מפגז הארטיליריה . לדבריהם , שאלו 
את מפקדי התרגיל מיד לאחר התקלה מדוע לא יופסק התרגיל , אך לא נענו . חיילי 
המילואים אמרו , כי תקלות רבות ליוו את מהלך התרגיל , והגדירו אותו כ"תרגיל , 
שמתחילתו ועד סופו היה לקוי , ובלט בשלומיאליות " . מתברר , כי לא היתה 
זו התקלה היחידה , שאירעה במהלך אימונם של כוחות המילואים , שביצעו אתמול 
את התרגיל . כבר בתחילת האימון , בחמישה ביולי , נפצע קצין מסגל התרגיל 
מרימון , שהשליך במהלך אימון על נגמ"ש . חיילי המילואים טענו אתמול , 
כי הדבר היה צריך להדליק נורה אדומה אצל מפקדי התרגיל . דובר צה"ל סירב להגיב 
אמש על טענות החיילים , באמרו כי לאחר כל תרגיל של יחידות מילואים מעלים 
חייליהן טענות . 
