מונרוביה ( ע"ר ) . המורדים בליבריה פתחו ביום חמישי בערב בהתקפה רבתי 
בחלק המרכזי של מונרוביה , לאחר מבוי סתום שנמשך עשרה ימים . עדי ראייה 
דווחו כי על הרוגים רבים מכוחות הממשלה במהלך הקרבות . פליטים שניסו להימלט 
מהעיר הנצורה לעבר סיירה לאונה השכנה הושבו לאחור בידי כוחות ממשלה שחנו 
בפרברי העיר . בבירת סיירה לאונה , פריטאון , חודשו ביום חמישי השיחות 
בין נציגי המורדים והממשלה על סיום מלחמת האזרחים . שני הצדדים נפגשו בנפרד 
עם המתווכים האפריקאים , והמורדים הודיעו כי הם מוכנים לדון בהפסקת אש . 
מעריכים כי עמדה זו מהווה ריכוך של עמדות המורדים , שדרשו עד כה את התפטרותו 
של נשיא ליבריה , סמואל דו , קודם לכל הפסקת אש . ממשלת ליבריה הורתה על 
סילוקו של הנספח הצבאי של ארה"ב בטענה כי השתמש בלשון גסה כלפי הנשיא דו 
וסייע בהעברת אספקה למורדים . ארה"ב הגישה מחאה חריפה לממשלת מונרוביה . 
