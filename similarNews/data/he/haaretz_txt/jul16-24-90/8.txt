היועץ המשפטי לממשלה , יוסף חריש , החליט שלא להעמיד לדין תושב קריית - 
שמונה , עופר אדרי , באשמה שהוציא לאור עיתון והפיצו בלא רשיון . התברר , 
כי אדרי הודה במשטרה כי אין לעיתונו רשיון וציין כי לא ידע שיש צורך להמציא 
רשיון . המשטרה העבירה את תיק החקירה ליועץ המשפטי לממשלה , כדי שיחווה 
דעתו אם יש מקום להגשת כתב - אישום לפי סעיף 73 לפקודת העיתונות . אף שהראיות 
לכך שהעבירה נעברה היו ברורות , החליט חריש כי יש לנהוג באיפוק בפתיחה בהליכים 
פליליים , בהתחשב בעקרונות של חופש הביטוי וחופש העיתונות . חריש הדגיש 
כי במקרים מעין אלה ראוי להקפיד על זיקה ממשית בין ההליך הפלילי לבין התכלית 
שלשמה נדרש הרשיון . מכיוון שהחשוד הגיש בקשה להוצאת רשיון , ובימים אלה 
אף קיבל אותו , המליץ היועץ המשפטי שלא להעמידו לדין ולא נתן הסכמתו למשטרה 
להגשת כתב - אישום נגד החשוד . 
