מי שזקוק להוכחה נוספת כי שום אלכימיה אינה יכולה להפריד את עולם האמנויות 
מעולם הפוליטיקה , מן הראוי שיבדוק את האירוע הבא , השופך אור על הנעשה 
במוזיאונים האמריקאיים . ב6 ביולי , כאשר מארגני ביקורו של נלסון מנדלה 
בארצות - הברית עדיין הרכיבו את תוכנית הביקור , העמיד ראש עיריית סן פרנסיסקו , 
ארט אגנוס , אולטימטום בפני נשיא מועצת הנאמנים של המוזיאון לאמנויות בעיר . 
מנדלה לא יבקר בסן פרנסיסקו , כתב אגנוס במכתב , אם לא ישיגו המוזיאונים 
נותן - חסות אחר לתערוכת הציורים ההולנדיים מהמאה ה71 שנועדה להיפתח בפברואר . 
ראש העירייה שמע מקלוד אוורהרט , אחד מסגניו , כי התערוכה עלולה להניע 
את מנדלה לפסוח על סן פרנסיסקו . אוורהרט נמנה עם הוועד הפועל של הקואליציה 
שאירגנה את סיור מנדלה בצפון קליפורניה , שקראה לוועדת הביקור הארצית לא 
לכלול את סן פרנסיסקו ברשימה אם לא יימצא נותן - חסות אחר . החלטת המארגנים 
היתה לצרף את אוקלנד לתוכנית הביקור . " התערוכה " לא היתה הגורם המכריע , 
אך היא בהחלט לא סייעה לסן פרנסיסקו " , אמרה מדודה הלטשוואיו , עוזרת 
לנציג הראשי של הקונגרס הלאומי האפריקאי בוואשינגטון . ב41 ביולי , באסיפה 
פומבית שהשתתפו בה מפגינים רבים נגד האפרטהייד , שוכנעה מועצת המנהלים של 
המוזיאון לקבל החלטה לחפש נותן - חסות חלופי . המועצה לא אמרה מה תעשה אם 
לא יימצא נותן - חסות אחר . מדוע היה מנדלה אמור להתעניין בתומך הפיננסי 
של תערוכת ציורים הולנדיים מהמאה ה71 , שלא היתה נערכת אלא חודשים לאחר 
ביקורו ? מכיוון שהחברה נותנת החסות היתה רויאל דץ פטרוליאום קמפני , 
החברה - האם של רויאל דצשל גרוף , ולרויאל דץ יש סניף בדרום - אפריקה . 
של שימשה יעד להפגנות של קבוצות נגד האפרטהייד בארצות - הברית ומחוצה לה . 
מוזיאונים הם , אולי , המוסדות הציבוריים האמריקאיים האחרונים החשים במשקל 
השינויים החברתיים . בשנה שעברה היו עובדים במוזיאונים לאמנויות הראשונים 
שהעלו שאלות על האירוע בפגישה עם פקידי מוזיאונים , ובאביב הצטרפו אליהם 
חברים בהתאחדות פועלי המכרות של אמריקה , הסניף הצפון - קליפורני של הקואליציה 
של פעילים שחורים באיגודים מקצועיים וקבוצות - מחאה אחרות . השמועה על כך 
הגיעה לבסוף לנציגי הקונגרס הלאומי האפריקאי בארצות - הברית , ובאפריל התלווה 
טבוגו מפולה , פקיד בכיר באי - אן - סי , לחברים אחרים בקבוצות נגד האפרטהייד 
כאשר שטחו את טענותיהם על של בפני מועצת המנהלים של המוזיאון . אין ספק כי 
הפוליטיקה עומדת כעת על סדר - היום בעולם האמנות . המחלוקת מסביב ל"קרן 
הלאומית לאמנויות " תופסת כמובן את מרכז הזירה ( בשל הסעיף שהתקבל לאחרונה 
שלפיו לא יוענקו מלגה או מענק ליצירת " תועבה " משוללת ערך אמנותי רציני ) 
. אולם ויכוחים פוליטיים בכללותם חולשים כעת על הדיון בקהילת האמנות ויכוחים 
על הכללת נשים ובני קבוצות מיעוטים בתערוכות ובאוספי מוזיאונים , ויכוחים 
על פרשנויות אמנות בקרב פמיניסטים , פוסט - סטרוקטורליסטים ומרקסיסטים מצד 
אחד לעומת היסטוריונים מסורתיים יותר של האמנות מצד שני . אשר למוזיאונים , 
הם מוצאים את עצמם בפני אתגרים פוליטיים וכלכליים שנראה כי נדרשים להם פתרונות 
סותרים . בשנות ה08 נראה היה שאמנות וכסף היו כמעט בלתי - נפרדים . מחירים 
אסטרונומיים במכירות פומביות רק הזינו את התרשמות הציבור כי אמנות היא תחום 
השמור בעיקרו לעשירים . גרוע מכך שינויים בחוקי המסים בשנות ה08 , שהרתיעו 
תורמים למוזיאונים , הניעו מוסדות אלה להרחיק לכת בחיזורם אחר אספנים פרטיים 
בבניית אגפים מרכזיים ושימת דגש על תערוכות - פאר , שענו על הצורך הסנובי 
של אותם אספנים . מכירות באחרונה של יצירות אמנות יקרות - ערך מאוספים קבועים 
הוכיחו גם הן איזה לחץ מופעל כעת על מוזיאונים לגיוס כספים . לא רק המחירים 
המופקעים של יצירות אמנות מסוימות מעמידים מוזיאונים בעמדת נחיתות . המחירים 
המאמירים במכירה פומבית מביאים להוצאות ביטוח גבוהות יותר על תמונות , המייקרות 
בתורן את ארגון תערוכות היוקרה , תערוכות שמסייעות למוזיאונים מסוימים להימנע 
מגירעונות תקציביים . קפמאבינאפשר שיהיה זה לטובת כולם אם מחירים גבוהים 
אלה יעודדו מוזיאונים להקדיש את מרצם לתערוכות בעלות נושא מרכזי , המתבססות 
על האוספים הקבועים שלהם , במקום להרעיף תשומת לב כה רבה על תערוכות - פאר 
נודדות . אך זה פתרון חלקי , במקרה הטוב , להתמוטטות כלכלית המשפיעה על 
כל היבטי הפעילות המוזיאונית . נוכח הסיוע הפדרלי למוזיאונים , ההולך ומצטמק 
בשנים האחרונות , הם תלויים במידה רבה בתמיכת חברות כמו רויאל דץ פטרוליאום , 
היכולה לספק את 005 אלף הדולר הדרושים , על - פי האומדן , לארגון התערוכה 
ההולנדית בסן פרנסיסקו . התערוכה המאורגנת על - ידי גלריית התמונות המלכותית 
בהאג , שם תוצג בסתיו , כוללת 07 יצירות מאמנים כמו ריסדל , ורמיר , 
האלס ורמברנדט , ונלווה אליה קטלוג של 005 עמודים . אם יצליח הימין לשכנע 
את הקונגרס לקצץ בתקציב " הקרן הלאומית לאמנויות " , אפשר שעוד פחות כסף 
ממשלתי יהיה זמין לתערוכות מורכבות כמו התערוכה ההולנדית . ובין השאר , 
תגדל תלותם של מוזיאונים בחברות . אך בדיוק כעת פעילותן של חברות נתונה 
לבדיקה ציבורית מעמיקה יותר , והדילמה הנובעת מכך לדידם של מוזיאונים ברורה . 
כאשר יותר מאי - פעם הם תלויים באספנים פרטיים ובמה שנראה מאגר מצטמק של 
חברות נותנות - חסות , מוזיאונים מסתכנים בגינוי קבוצות כמו ארגונים נגד 
האפרטהייד בסן פרנסיסקו . טיעונם של ארגונים אלה הוא שבתור מוסדות המשרתים 
את הציבור ומקבלים כספי ציבור , מוזיאונים חייבים למסור דין וחשבון על מעשיהם 
לא פחות מבתי - ספר ציבוריים ופקידי ממשל . ואם כך , עלולים מוזיאונים 
להתקשות עוד יותר להשיג חסות פרטית . באמצע שנות ה08 אישרה סן פרנסיסקו 
משיכת כספי פנסיה של העיר מחברות העושות עסקים בדרום - אפריקה . היא גם 
העבירה צו נגד השקעת כספי העיר בסחורות או בשירותים מעסקים פעילים בדרום - 
אפריקה . בשנה שעברה ביקש המוזיאון מהיועץ המשפטי של העירייה לקבוע אם 
התערוכה מפרה את הצו . בנובמבר קיבל אישור בכתב שהצו " אינו חל על תערוכה 
זו " . אבל בחודש שעבר קבע אגנוס במכתבו ש"מתן החסות על תערוכה זו מנוגדת 
עם זאת לרוח " הצו . בעקבות פנייה של פרקר בסתיו האחרון מסרה לשכת ראש 
העירייה כי היא תומכת ברעיון התערוכה . ביוני שיכנע אגנוס את מועצת המפקחים 
של העיר להעביר החלטה המתנגדת למעורבות של . אז פירסם בפומבי את מכתבו שלו 
למוזיאון . מכתבו של ראש העירייה שפורסם כאשר מנדלה פנה לאומה האמריקאית 
בבקשה להמשיך בעיצומים נגד ארצו , לא הותיר למוזיאון ברירה אלא לוותר . 
לדידו של פרקר זה מצב דברים כאוב שהמוסד ניצב בפני הדילמה בדיוק כאשר אימץ 
עמדה ציבורית איתנה בזכות " הקרן הלאומית " ( למשל , במחאה על ההתקפות 
על חופש הביטוי עטף המוזיאון בתכריך את עותק פסלו של רודן " האיש החושב " 
העומד מחוץ לכניסה ) . לדעתו , כשם שפונדמנטליסטים דתיים וקבוצות שמרניות 
אחרות מנסים למנוע מימון לתערוכות הפסולות בעיניהם מבחינה מוסרית , כך מנסות 
קבוצות נגד האפרטהייד לפעול בפרשת התערוכה ההולנדית . המרחק לא רב בין 
ההגבלות של הסנאטור גסי הלמס על פעילויות מוזיאונים ותוכנן של יצירות אמנות 
לבין הלחצים של אגנוס על המוזיאון למצוא נותן - חסות אחר או לבטל את התערוכה . 
ברור שאין פתרון קל . מוזיאונים יכולים לראות בפרשת של אזהרה , כי אם 
לא יסדירו את פעילותם ולא יקבעו לעצמם תקנות , עלולים הממשל וקבוצות אינטרסים 
מיוחדות לעשות זאת בשבילם . פירוש הדבר הוא , כי מוזיאונים חייבים להתמודד 
עם העובדה שהכסף שהם מקבלים והאמנות שהם מציגים באים שניהם בלוויית הגבלות , 
ועליהם להיות מוכנים להסביר את פעילויותיהם במונחים ברורים . מה שהיה לתהליך 
של דלתיים סגורות בתוך מוזיאונים יכול להיות דיון ציבורי מעודכן על אמנות 
ופוליטיקה . " עלינו לתפוס שכמוסדות אנו חלק מפוליטיקה וענייני ציבור " , 
אמר פרקר . " זו גישה מיושנת לראות את עצמנו כמגדל שן " . 
