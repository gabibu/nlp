ואשינגטון ( מיוחד ל"הארץ " ) . בתוך הדאגה שאפפה את ביקורו של שר הביטחון 
משה ארנס בוואשינגטון מפני קיצוץ בסיוע הצבאי לישראל , שמע שלשום השר ארנס 
מפי עמיתו האמריקאי ריצארד צייני , כי הממשל האמריקאי תומך באופן עקרוני 
בפיתוח השלב השני של פרויקט הטיל " חץ " . ארנס , מצדו , הבטיח לצייני 
כי ישראל תצטייד בטיל , בסיום תהליך הפיתוח שלו , בעוד כחמש שנים . השר 
ארנס הביע שביעות רצון רבה מההסכמה שהושגה בעניין זה , והגדיר אותה " הבשורה 
הטובה ביותר ששמעתי בפגישה הזו " . פגישתם של ארנס וצייני כללה גם התייחסות 
לאיום העיראקי במזרח התיכון , דיונים על שיתוף פעולה מודיעיני סביב עיראק , 
בחינת פרויקט מטוס ה"לביא " , וכן התייחסות מעמיקה לבעיות התקציב הקשות 
של הממשל , המאיימות לפגוע בתקציב הסיוע לישראל לשנת 1991 . השר ארנס התקבל 
בטקס צבאי מלא במדשאת הפנטגון ביום ששי בצהרים , נועד עם מזכיר ההגנה צייני 
במשך כשלוש שעות וחצי , ובשעות הערב יצא לניו - יורק , טרם כניסת השבת . 
שר הביטחון לא זומן לביקור בוואשינגטון , אלא יזם בעצמו את יציאתו לפגישה 
עם צייני . מקורות במחלקת ההגנה מסרו כי למחלקת ההגנה האמריקאית נודע על 
הביקור רק לקראת סוף השבוע שעבר . מאחר שמטרת הביקור לא נמסרה , היו ניחושים 
והערכות רבות בקרב מומחי מחלקת הביטחון , אך העתוי לדברי המקורות האמריקאיים 
היה מפתיע . דוברו של צייני אמר בעניין זה , כי " כאשר השר ארנס התקשר 
והציע שהם ייפגשו , המזכיר צייני אמר : בוודאי , בוא " . לדברי ארנס , 
" לא היה כל חיפזון בפגישה " . מקורות במחלקת ההגנה האמריקאית קשרו בין 
החלטת הממשל לדחות את שיחות שיתוף הפעולה האסטרטגי לבין הבהילות ביציאתו 
של ארנס לוואשינגטון , אך מקורות רשמיים ישראליים אמרו כי ביקורו של ארנס 
היה ידוע עוד בטרם נודעה החלטת הממשל לדחות את מועד שיחות שיתוף הפעולה האסטרטגי . 
קפידבינארנס הביע שביעות רצון רבה מכך שעמיתו צייני הביע את נכונותה העקרונית 
של ארה"ב להשתתף בשלב השני במחקר ופיתוח הטיל " חץ " . ה"חץ " הוא חלק מתוכנית 
" מלחמת הכוכבים " האמריקאית , ומטרתו ליירט טילים באליסטיים בעודם באוויר . 
עד כה עיכבה ארה"ב את תשובתה לגבי שאלת נכונותה להשתתף בשלב השני של פיתוח 
הטיל , לאחר השלמת השלב הראשון בימים אלה . שיגור ניסיוני ראשון של ה"חץ " 
צפוי בימים הקרובים . השר ארנס אמר כי התמיכה העקרונית האמריקאית חשובה 
מאוד לישראל , משום החשיבות האסטרטגית של ה"חץ " , ומשום " פריצות הדרך 
הטכנולוגיות " שרכיביו כוללים . בשלב הראשון של פיתוח ה"חץ " , שעלותו 
היתה כ851 מליון דולר , השתתפו ישראל וארצות הברית . המימון היה ברובו 
% 08 אמריקאי ו%02 ממקורות ישראליים . השלב השני בפיתוח הטיל יעלה כ042 
מליון דולר . עדיין לא סוכמה חלוקת נטל המימון בין שתי המדינות . פרטי 
הפיתוח המשותף יידונו בעתיד . ארנס הבהיר כי באחת הסוגיות שהיוו סלע מחלוקת 
בין שתי המדינות שאלת נכונותה של ישראל להצטייד בטיל לאחר פיתוחו הובעה 
התחייבות ישראלית להצטייד בטיל . לדבריו , ישראל אינה מעוניינת לפתח אותו 
רק " לצורכי מעבדה " . השר ארנס גילה עוד , כי ישראל אינה מתכוונת להצטייד 
בטילי " פטריוט " מתוצרת אמריקאית , עד שיסתיים פיתוח ה"חץ " ( בעוד 
כחמש שנים ) , משום שה"פטריוט " אינו עונה על צורכי ההגנה נגד טילים של 
ישראל . ארנס דיבר בהתלהבות על המשך פיתוח ה"חץ " , ואמר כי הוא מהווה " מהפכה 
בקנה מידה בין - לאומי , מכיוון שהיום אין לאף אחד תשובה לאיום של טילים 
באליסטיים " . 
