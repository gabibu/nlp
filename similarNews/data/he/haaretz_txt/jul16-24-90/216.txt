המשנה ליו"ר רשות השידור , שלמה קור , מתלונן במכתב למנכ"ל רשות השידור , 
אריה מקל , על כך שהטלוויזיה שידרה ב"מבט " ביום ראשון כתבה שנושאה דו"ח 
" בצלם " על השימוש בנשק ע"י צה"ל בשטחים . במכתבו שואל קור : " האם 
גם בעידן בראל , תשדר הטלוויזיה תשדירי שירות לארגון בצלם ? " . קור מוסיף 
ציטוט מתגובת דובר צה " ל על הידיעה , כפי ששודר בטלוויזיה עצמה : " בידי 
תשובות ענייניות ומורחבות . דו"ח בצלם רצוף אי דיוקים , אך עניין הוראות 
הפתיחה באש תלוי ועומד בבית הדין הגבוה לצדק , ולכן אמתין עם תגובותי , 
כל עוד העניין לא הוכרע בבג"ץ " . קור אומר במכתבו למקל : " החיפזון להטיל 
דופי בצה"ל על ידי בית דין שדה של בצלם מעיד על חוסר יישוב הדעת בחטיבת החדשות 
בטלוויזיה " . הוא פונה לבראל לשים קץ ל"השתוללות בטלוויזיה " . קור היה בין 
התומכים במועמדות בראל למנהל הטלוויזיה . 
