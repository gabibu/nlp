ראש הממשלה , יצחק שמיר , קרא אתמול לשרי הממשלה , להימנע מהשמעת דברי 
ביקורת בכלי התקשורת על הרמטכ"ל ועל קציני צבא בכירים אחרים , בעקבות קריאתו 
של שר החקלאות , רפאל איתן , לרמטכ"ל רב - אלוף , דן שומרון , להתפטר 
בעקבות תאונת האימונים בצאלים בשבוע שעבר . שמיר הדגיש כי " לא מקובלת 
עליו , השמעת דברי ביקורת פומביים על איש צבא ע"י שרי ממשלה " . בישיבת הממשלה 
תקפו שר הבריאות , אהוד אולמרט , ושר הפנים , הרב אריה דרעי , את שר 
החקלאות , בשל התקפתו על שומרון . " לא ייתכן ששר תוקף את הרמטכ"ל בכלי 
התקשורת , בשעה שאין לרמטכ"ל כל אפשרות להתגונן ולהגיב על ההתקפות נגדו 
בגלל מדי צה"ל שהוא לובש " . דרעי הדגיש , כי הביקורת על הרמטכ"ל גם פוגעת 
באמון שהציבור הרחב , ובעיקר ההורים ששולחים את בניהם לצה"ל , רוחשים לצמרת 
צה"ל . אולמרט הזכיר לשר איתן , שבעת כהונתו כרמטכ"ל במלחמת לבנון , נמתחה 
עליו ביקורת חריפה , אולם הוא יצא להגנתו , מאותם מניעים ממש שהוא מלמד 
עתה סניגוריה על שומרון . הרמטכ"ל שנכח בישיבת הממשלה , הציג בפני השרים 
נתונים המצביעים על כך שבתקופת כהונתו של איתן כרמטכ"ל , היה שיעור תאונות 
האימונים בצה"ל כפול מאשר בתקופת כהונתו . עפ"י הנתונים שמסר הרמטכ"ל , 
בחמש שנות כהונתו של רפול נהרגו 041 חיילים בתאונות אימונים , נשק ותאונות 
מבצעיות , ואילו בשלוש שנות כהונתו של שומרון ( עד אפריל שנה זו ) נהרגו 
14 חיילים באימונים . שומרון ציין , כי ממוצע ההרוגים השנתי בתאונות בתקופת 
רפול היה 62 הרוגים בשנה , ובתקופתו ירד מספר ההרוגים השנתי ל31 בלבד . 
