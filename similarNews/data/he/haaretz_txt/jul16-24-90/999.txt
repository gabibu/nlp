( ע ) . הישאם אבו שהבן , סטודנט מעזה הלומד ביוון נעצר לפני כשבועיים 
כאשר הגיע לארץ . אתמול עתר לבית המשפט הגבוה לצדק בבבקשה להורות למפקד 
כוחות צה"ל בחבל עזה ולשירות הביטחון הכללי , להתיר לו להיפגש עם עורכי 
דינו . עתירתו הועברה לדיון בפני הרכב של שלושה שופטים . לדיון הוזמן נציג 
היועץ המשפטי לממשלה , כדי שישיב על טענות העותר . הסטודנט מיוצג על ידי 
עו"ד דן יקיר , מהאגודה לזכויות האזרח . בעתירתו מציין הישאם אבו - שהבן , 
כי ב09 . 7 . 11 נפטר אביו והוא חזר לישראל כדי להשתתף בהלווייתו , בעזה . 
לדבריו בנמל התעופה בן גוריון קיבל פתק , שבו נאמר לו כי עליו להתייצב 
באותו שבוע במשטרת מחוז ת"א . לטענתו , מאז התייצב במשטרה הוא עצור במשטרת 
עזה . אבו - שהבן מציין עוד כי קצין המשטרה שעצר אותו , אמר לו כי הדבר 
נעשה לבקשת שירות הביטחון הכללי , בהסתמך על דו"ח של השב"ך . פרקליט העותר , 
עו"ד דן יקיר , מוסיף כי אמנם קיים חריג בחוק , לפיו רשאי הממונה על 
חקירה לדחות פגישת נחקר עם עורך דינו ב51 יום , כאשר הדבר דרוש מטעמי ביטחון 
האזור , או טובת החקירה . ואולם , לטענת עו"ד יקיר , רשויות החקירה לא 
מסרו פרטים על החומר העובדתי נגד שולחו ומהם הנימוקים שבגינם נאסר עליו 
להיפגש עמו . 
