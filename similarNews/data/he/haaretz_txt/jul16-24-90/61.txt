ביירות ( ע"ר וע"ץ ) . שליח הליגה הערבית , לחדר איברהימי , בא אתמול 
לביירות , בניסיון נוסף לתווך לקראת פיתרון מלחמת האזרחים בלבנון , מסרו 
מקורות פוליטיים . איברהימי מנסה ליישם את הסכם השלום שהושג בשנה שעברה בחסות 
מדינות ערב . הגנרל הנוצרי , מישל עאון , דחה את ההסכם , משום שאין הוא 
כולל את נסיגתם של כ04 אלף החיילים הסוריים מלבנון . הוא מסרב לקבל את סמכותו 
של הנשיא אליאס הראווי , שנבחר במסגרת הסכם זה . ללבנון הגיע אתמול גם סגן 
מזכיר האו"ם , מארק גולדינג , כדי לעמוד על מצב כוח האו"ם במדינה , שהמנדט 
שלו עומד לפקוע בסוף החודש . כך נודע ממקורות יוניפי"ל . גולדינג הגיע במטוס 
של יוניפי"ל לנמל התעופה של ביירות , בשליטת הסורים , והמריא מיד במסוק 
למטה יוניפי"ל בנאקורה , ברצועת הביטחון הישראלית . הוא קיים ישיבה עם 
מפקד הכוח , הגנרל השוודי לארס - אריק ולגרן , שהרצה בפניו על המשימות 
של יוניפי"ל ועל המכשולים שבהם הוא נתקל . גולדינג צריך למסור דין - וחשבון 
על ביקורו למזכיר האו"ם . המנדט של יוניפי"ל , שהוקם ב8791 ובו משרתים 
כ000 , 6 חיילים מתשע מדינות , מתחדש בקביעות מידי שישה חודשים . בפעם 
האחרונה זה היה ב13 בינואר . בינתיים התחדשו אתמול הקרבות בין אנשי אמל לבין 
אנשי חיזבאללה . מקורות ביטחוניים אמרו , כי שני הצדדים החליפו אש מרגמות 
ומקלעים בדרום - לבנון , באזור אקלים אל - תופאח . 
