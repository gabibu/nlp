לחצים שמפעיל ועד עובדי משרד הבריאות על נציבות שרות המדינה , בניסיון להשיג 
הטבות , מונעים את יישומה של החלטת הממשלה מחודש ינואר להעביר למשרד לאיכות 
הסביבה 08 עובדים סביבתיים . מזה כמה חודשים מתנהלים דיונים בנושא , אולם 
נראה , כי הנציבות אינה מצליחה לפתור את הבעיה , למרות העובדה שהתקציבים 
עבור חלק מהעובדים כבר הועברו למשרד לאיכות הסביבה . הדיונים על העברת העובדים 
התנהלו על - ידי הנציבות והוועד הארצי של עובדי משרד הבריאות , מבלי שיוזמנו 
אליהם נציגי הגופים המיועדים להעברה . מדובר בשתי קבוצות עובדים עיקריות : 
22 עובדי המכון לחקר בריאות הסביבה , שהתקציבים עבורם הועברו למשרד לאיכות 
הסביבה כבר בראשית אפריל . וקבוצה גדולה של עובדים סביבתיים מלשכות הבריאות 
המחוזיות . בשלב מסויים , נערך בנציבות דיון נפרד לגבי העברת עובדי המכון 
לחקר בריאות הסביבה , ואף הושג סיכום עקרוני ברוב הנקודות , אולם ועד עובדי 
משרד הבריאות התחרט . בהסכם שהושג בינואר בין השר לאיכות הסביבה ושר הבריאות 
הוחלט , כי 85 עובדים סביבתיים מהלשכות המחוזיות של משרד הבריאות , המתמחים 
באיכות האוויר והמים , בביוב , בפסולת , בהדברה וכיו"ב , יועברו למשרד 
לאיכות הסביבה . עובדים אלה טרם הועברו למשרד , בעוד שהסמכויות החוקיות 
לכל הנושאים שעליהם הם מופקדים , למעט נושא איכות מי שתייה והמזון , כבר 
נמצאים תחת פיקוחו . הדבר יוצר בעיות קשות בנושאים כמו רישוי עסקים , הסמכת 
מדבירים וכיו"ץ , ובמשרד לאיכות הסביבה מתקבלות טענות קשות מצד אזרחים , 
שאינם מקבלים את השירות המגיע להם . 
