הוועדה לביקורת המדינה אישרה אתמול הצעה לתיקון הצעת חוק מבקר המדינה , 
המסמיך את יו"ר הוועדה להזמין גופים מבוקרים בדו"ח המבקר להופיע בפני הוועדה , 
כדי להגיב על האמור בדו"ח . ההצעה תוגש בשבוע הבא לאישור מליאת הכנסת . 
הצעת החוק היא פרי יוזמתם של יו"ר הוועדה ח"ך דוד ליבאי ( מערך ) וח"ך 
דן תיכון ( ליכוד ) . הצעת החוק מבחינה בין זימון שגרתי להופיע לפני הוועדה , 
לבין זימון , שאי - הופעה בעקבותיו בלא צידוק סביר היא עבירה פלילית שהעובר 
עליה צפוי לקנס . בעבר התנגדה הממשלה להעניק לוועדה סמכות בחוק לזמן אליה 
שרים וסגני שרים . חילוקי הדעות העיקריים בין חברי הוועדה היו האם כפיית 
שר , להופיע לפני הוועדה באיום של הליך פלילי , תיעשה ברוב רגיל או מיוחס 
של חברי הוועדה . בתום דיון ממושך אימצה הוועדה את הצעת הפשרה של שר הכלכלה 
והתכנון דוד מגן , המופקד על ענייני הביקורת מטעם הממשלה , והיא התקבלה 
בעצה עם שר המשפטים דן מרידור . על פי הצעה זו רשאית הוועדה , ברוב קולות 
חבריה , לדרוש מבעלי תפקידים בגוף מבוקר , לרבות שר וסגן שר , להתייצב 
לפניה . אי - התייצבות תיחשב עבירה שדינה קנס . ח"ך אברהם בורג ( מערך ) 
, חיים אורון ( מפם ) ודדי צוקר ( רץ ) הסתייגו מהדרישה שרק רוב חברי 
הוועדה יוכלו לכפות הופעה לפניה . הם הציעו כי מי שהוזמן על ידי הוועדה 
באופן שגרתי ולא התייצב , רשאית הוועדה לחייבו להופיע בפניה , אם תבוא 
דרישה כזו ממחצית חברי הוועדה פחות אחד . קפידבינליבאי הסביר שחשיבות התיקון 
היא בעובדה שהוא בא למנוע מקרים בולטים של ניסיונות שרים להתחמק מהופעה לפני 
הוועדה או משיגור ממלאי תפקידים בכירים אליה . ליבאי הדגיש כי הוא מקבל 
את הצעת הפשרה שהגיש השר מגן משום שהיא באה לאזן בין הסכמתה של הממשלה לחזור 
בה מהסתייגותה לגבי חובת ההופעה של שרים בוועדה , לבין החשש שמיעוט בוועדה 
ינצל לרעה את הסמכות ויפעל שלא מתוך שיקולים ענייניים , כדי להציג שר כעבריין . 
תיכון אמר כי החוק הופך את הוועדה לביקורת המדינה למעין ועדת חקירה . זהו 
צעד נוסף לחיזוקה של הכנסת , אמר , בניגוד לרצונו של דוד בן גוריון , 
שהיה חפץ בממשלה חזקה אך " יצר בשעתו ובמתכוון כנסת חלשה " . ח"ך ראובן ריבלין 
( ליכוד ) ציין כי נוסח הפשרה של שר הכלכלה הוא חידוש בחיים הפרלמנטריים 
לעתיד לבוא , והדגיש שאין לאפשר למיעוט בכנסת להשתמש לרעה בחוק ולהטריד 
ולהכפיש שרים . ח"ך שמעון שטרית ( מערך ) רואה כצעד חיובי את הסכמתה של 
הממשלה להסיר הסתייגותה מהחוק . צוקר תיאר ככניעה את הסכמת חברי הוועדה 
לפשרה שהציע השר מגן . קבלת הפשרה תמנע לדעתו מהמיעוט למלא את תפקידו האופוזיציוני . 
