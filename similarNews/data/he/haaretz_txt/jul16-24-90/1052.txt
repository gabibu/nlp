פעיל השלום , אייבי נתן , מיחה נגד כתב האישום , שהוגש נגדו שלשום בבית 
משפט השלום ברמלה . אחד מסעיפי האישום מייחסים לנתן בתמיכה בארגון טרור . 
" אני לא תומך באש"ף " , אמר אייבי נתן , " אני רוצה רק לדבר איתו . 
נפגשתי עם אנשי אש"ף בידיעה שאסור לדבר איתם ואני אמשיך לדבר עם האויב . 
אני אמשיך להיאבק נגד החוק בכל כוחי , כי החוק הוא מכשול לשלום ויגרום 
לסוף המדינה " . נתן עדיין לא קיבל את כתב האישום לידיו , ונודע לו על הגשתו 
מן עיתונות . המועד לתחילת המשפט טרם נקבע . נתן מואשם בפגישה עם נציגים 
של אש"ף ובשתי פגישות עם ערפאת בתוניס , פגישות שהתקיימו ב01 וב61 במארס 
השנה , מבלי שהוסמך על - ידי ממשלת ישראל לקיים מגעים עם ארגון טרור עויין " . 
לכתב האישום מצורפת רשימה של 51 עדי תביעה ומוצגי תביעה שונים . נתן ריצה 
בעבר עונש מאסר של שישה חודשים על עבירה דומה , ותלוי נגדו עונש של שנת 
מאסר על תנאי . 
