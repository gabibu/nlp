ח"ך אברהם בורג ( מערך ) תובע לזמן את שר התחבורה , משה קצב , לוועדה 
לביקורת המדינה , " כדי שיתרץ את עשרות המינויים הפוליטיים שעשה במשרד 
העבודה והרווחה על אגפיו ושלוחותיו " . ח"ך בורג טען , כי במשך קרוב לשנה 
מתחמק השר קצב מלהופיע בפני הוועדה , למרות ההזמנות החוזרות ונשנות . ח"ך 
בורג הגיש לוועדה רשימה של עשרות מקורבים של קצב , שזכו למינויים פוליטיים 
במערכת העבודה והרווחה , בעת שקצב היה השר הממונה . ממשרד התחבורה נמסר 
בתגובה , כי כל המינויים שעליהם מתלונן ח"ך בורג הם של אנשים מתאימים ומוכשרים 
לתפקידם . המינויים הללו נעשו לפי כל הוראות החוק . כדוגמא נמסרו שמותיהם 
של אלוף ( מיל . ) יעקב גקי , מנכ"ל המשרד ; תא"ל ( מיל . ) ציון 
מסורי , מנכ"ל המועצה הלאומית למניעת תאונות ; ותא"ל מנחם שרון המשמש כיועץ 
בכיר למנכ"ל המשרד . עוד נמסר , כי המערך בהסתדרות הכללית ננזף על - ידי 
ביהמ"ש משום שהאשים את השר קצב במינויים פוליטיים . 
