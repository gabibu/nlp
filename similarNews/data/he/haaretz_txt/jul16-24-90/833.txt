לשכת סוכני הביטוח תובעת מיוסי חכמי , יו"ר ההתאחדות לביטוח חיים , לבצע 
שינוי בענף ביטוח החיים . הלשכה הגישה להתאחדות הצעה לרפורמה ושינויים בתשלומי 
העמלות בביטוח החיים ובביטוח מנהלים . הרפורמה המוצעת אמורה לחול על כלל 
העוסקים בענף , כלומר החברות והסוכנים , כאשר המטרה המרכזית של הרפורמה 
היא להגדיל את התפוקה . למכתב ששלח אברהם אורני , יו"ר הוועדה לביטוח , 
הוא צירף צילום ידיעה מ"הארץ " על ביטולי פוליסות ביטוח חיים במיליוני 
שקלים בחודשים האחרונים , על רקע מעבר לקוחות לפוליסות מסוג אחר . ההצעה 
לרפורמה קובעת שצורת תשלום העמלות הקיימת מהווה בעיה לחברות הביטוח בשימור 
התיק ולסוכני הביטוח בתדמית הסוכן . במכתב צוין שלפי מחקר של האקטואר דוד 
נצר , שנעשה בהזמנת לשכת סוכני הביטוח , בחברות ביטוח רבות לא גדל בשנים 
האחרונות תיק הפרמיות בביטוחי חיים . במלים אחרות , החברות ממירות פרמיה 
שעליה אין הוצאות בפרמיה מפרודוקציה חדשה , הכוללת את כל ההעמסות ( הוצאות ) 
הראשוניות . תוכנית הרפורמה של הסוכנים כוללת שלושה סעיפים עיקריים : הפרדה 
בין פוליסות מנהלים לבין פוליסות של פרטים . . פריסה שונה של העמלות בפוליסות 
ביטוחי מנהלים . עמלה זהה לכל תוכניות הביטוח מכל סוג שהוא , כולל אובדן 
כושר עבודה ותוכניות " עדיף " לסוגיהן . 
