( ע ) . עשרות מפגינים חסרי דיור , פלשו אתמול אחר הצהרים לבניין המועצה 
המקומית בנס ציונה . " יש דירות בנס - ציונה . נודע לנו שהכניסו אליהן 
עולים " , טענו המפגינים , אשר סירבו להתפנות וביקשו להיפגש עם נציגי המועצה 
המקומית , כדי לזרז את הדרכים לפתרון מצוקת הדיור שלהם . ממלא מקום ראש 
המועצה המקומית , יוסף שבו , שוחח עם המפגינים וביקש מהם להעביר אליו רשימה 
מסודרת של חסרי דיור , השובתים באוהלים בגן העיר נס ציונה . יו"ר ועדת 
האיכלוס המקומית , צח נמרוד , טען בפני המפגינים כי בנס ציונה יש רק ארבע 
דירות פנויות בשטח של 84 מ"ר והן שיכות לעמידר . לדבריעו אין אמת ברשימות 
שהביאו עימם המפגינים . אחת המפגינות התמוטתה ופונתה מהמקום על ידי אמבולנס 
לבית החולים קפלן . המפגינים פינו את בניין המועצה לאחר שהובטח להם סיוע 
בפנייה לגורמים המתאמים . מאוחר יותר המשיכו בהפגנתם בחוצות היישוב תוך 
שהם גורמים לשיבושי תנועה בכביש הראשי העובר במקום . 
