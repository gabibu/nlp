לונדון ( ע"ר וע"ץ ) . ניקולאס רידלי , עד לאחרונה שר המסחר בממשלת בריטניה , 
שהתפטר בגלל ביקורת קשה , אמר כי הוא עדיין סבור שהאיחוד המוניטארי והכלכלי 
באירופה יהיה בבחינת שואה לבריטניה וליתר מדינות אירופה . רידלי אמר כי השקפותיו 
גם עולות בקנה אחד עם עמדת הממשלה השמרנית בבריטניה , " אולם אני מודע 
לקשיים שנוצרו כתוצאה מן המלים החריפות שבהן השתמשתי " , הוסיף . תגובת 
ראש הממשלה תאצר להתפטרות היתה כי " רידלי נקט בצעד מכובד מאד " . ניקולאס 
רידלי התפטר נוכח הלחץ שהלך וגבר נגדו . הדרישות להתפטרותו התעצמו הן בקרב 
ארצות אירופה שאותן תקף במאמרו , והן בזירה הפוליטית הבריטית מפלגת הלייבור 
וגם במפלגה השמרנית . רידלי התבטא במילים חריפות ביותר נגד גרמניה וטען כי 
" האיחוד המוניטארי באירופה אינו אלא מזימה גרמנית להשתלט על כל אירופה " . 
מה שעורר במיוחד את חמת מבקריו היתה טענתו כי ויתור על ריבונות בריטניה 
לטובת הקהיליה האירופית כמוהה ככניעה לאדולף היטלר . השר לשעבר הוסיף ועלב 
גם בצרפתים , כינה אותם " הפודלים של הגרמנים " , ואמר כי אין לו אמון 
בכל האישים בצמרת השוק האירופי בבריסל . לאחר מכן התנצל ואמר כי דבריו היו 
חריפים מדי . ההתנצלות לא הועילה והביקורת נגד רידלי בסוף השבוע החריפה 
עד שנאלץ להתפטר . רידלי הוחלף בו ביום על - ידי שמרן אחר , פיטר לילי ( 
64 ) , שהיה עד כה סגן שר במשרד האוצר . 
