בנק ישראל מגבש תוכנית לעידוד עסקים קטנים . ההצעה הוגשה למשרד האוצר ובימים 
הקרובים תידון בין הנגיד לשר האוצר . ההצעה עוסקת במלאי ההון ובעידוד קצב 
צבירת ההשקעות . כך הודיעה אתמול סגנית מנהלת מחקר בבנק ישראל , ד"ר ליאורה 
מרידור , בוועדת הכלכלה . לפי ההצעה יתוספו שני מסלולי עידוד לחוק הקיים 
לעידוד השקעות הון . תמורת ערבות מדינה תיגבה פרמייה מהעסקים הקטנים בגובה 
של כ%2 , ופרמיה של % 4 מהמפעלים הגדולים . מסלול נוסף לעידוד הוא ניכוי 
ממס בגין ההשקעה , כאשר היזם יוכל לבחור בין ההטבות . להערכת בנק ישראל 
ההוצאה התקציבית השנתית לכך עשויה להגיע ל001 מיליון ש"ח נטו , שהם חובות 
אבודים מהפעלת התוכנית בהיקף הלוואת של מיליארדי ש"ח בשנה , שיקדמו את הצמיחה . 
מנכ"ל איגוד הבנקים ד"ר אשר הלפרין מסר לוועדה על התוכנית המקובלת גם על 
ידי האוצר להקמת קרן של 04 מיליון ש"ח , לעידוד עסקים קטנים , המשותפת 
בחלקים שווים לאוצר ולבנקים , שתאפשר מתן אשראי של למעלה מ002 מיליון שח 
להרחבת עסקים קיימים ולהקמת עסקים קטנים . נציגי האוצר מסרו כי הממשלה תהיה 
מוכנה להקים בשיתוף עם הבנקים קרן מיוחדת למתן הלוואות ליזמים עצמאיים מקרב 
העולים או הוותיקים שיקימו או ירחיבו עסקים קטנים . 
