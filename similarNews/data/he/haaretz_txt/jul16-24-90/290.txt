לונדון ( ע"ר ) . הממשלה השמרנית בבריטניה עושה מאמצים גדולים בניסיון 
למעט ככל שאפשר את הנזק הפוליטי והדיפלומטי שנגרם לה בעקבות ההערות האנטי - 
גרמניות של שר המסחר לשעבר , ניקולס רידלי . סגן ראש הממשלה , סר גפרי 
האו , שיבח בנאומו אתמול את הממשלה המערב - גרמנית על שהקפידה בשמירה על 
ערכי התרבות מאז מלחמת העולם השנייה . גם שר החוץ , דאגלס הרד , עשה מאמצי 
פיוס בבריסל בפגישות שקיים עם מדינאים צרפתים וגרמנים , לאחר הביטויים הקשים 
של רידלי . רידלי עורר סערה בבריטניה ובאירופה כולה בעקבות ראיון ב"ספקטייטור " , 
בו האשים את גרמניה בניסיון השתלטות על אירופה כולה . על הצרפתים אמר רידלי 
כי הם נוהגים כ"פודלים של הגרמנים " . זעם רב עוררה הערתו של רידלי כי ויתור 
על הריבונות הבריטית לטובת הקהילה האירופית , כמוהו ככניעה לאדולף היטלר . 
בשיחותיו בבריסל המעיט שר החוץ הרד בחשיבות התקרית . הוא גם דחה גילוי של 
מסמך רשמי , בו נאמר כי הגרמנים ידועים כ"אלימים וגסי - רוח " . באותו מסמך 
דובר על חששות הגרמנים , על האגואיזם והסנטימנטליות שלהם . המסמך ממליץ 
כי על גב תאצר לגלות יחס טוב ואדיבות לגרמנים . בינתיים פתח משרד ראש הממשלה 
בחקירה כיצד דלף המסמך הסודי לכלי התקשורת . סגן ראש הממשלה האו קרא למפלגה 
השמרנית להתאחד ולהציג כלפי חוץ חזית אחת . " לאחר התפטרות רידלי חשוב 
שהמפלגה תעמוד על בסיס אחד בכל הקשור למדיניות כלפי אירופה . יש לנו מחויבות 
אירופית ויש לנו גם הישגים ביבשת . שום תקרית כזאת אינה יכולה להחליש ולהעמיד 
בסימן שאלה דרך מוצלחת זו " , אמר האו . האו יצא מגדרו בהרעפת דברי שבח על 
מערב - גרמניה . הוא אמר כי הוא מבין את חששותיהם של המבוגרים בבריטניה 
נוכח גרמניה המתאחדת מחדש . " אי אפשר סתם כך לשכוח את מה שקרה מ3391 עד 
5491 , ואף אחד גם לא מציע זאת . אולם אף מדינה לא עשתה מאמצים גדולים 
יותר לחזק ולהגן על ערכי התרבות , ואף מדינה לא פעלה מתוך שיתוף פעולה כן 
והדוק כל כך עם אחרים כמו מערב - גרמניה מאז סיומה של המלחמה " . בבריסל אמר 
שר החוץ ההולנדי כי האירופים אכן חוששים מן הכוח הכלכלי הגובר של גרמניה 
המאוחדת , וכי יש לקיים דיון על חששות אלה בצורה גלויה ופומבית . סגן שר 
החוץ המערב - גרמני , אירנגרד אדם - שווצר , אמר : " לכל הדיבורים על 
עליונות גרמנית אין יסוד כלשהו " . 
