עומאן . החוקר הבריטי סר רנלף פינס , הגיע אתמול בראש משלחת מדברית , שמטרתה 
לאתר את העיר האגדית אובר , שעל פי האגדה קבורה בחולות ערב מזה 0002 שנה . 
משלחת , המונה 01 חוקרים אנגלים ואמריקאים , תחקור את הדיונות בדרום ה"רוב 
אל חאלי " , במדבר הערבי . אובר מתוארת בקוראן כ"עיר רבת עמודים , שכמותה 
לא נראתה בארץ " . סבורים כי נבלעה על ידי חולות נודדים בשעת סופת חול קשה 
במיוחד בשנת 03 לפנה"ס . העיר נזכרת גם ב"לילות ערב " כמפורסמת בפאר חצרה , 
מטעי התמרים שלה , גמליה וסוסיה המשובחים . אזכורים אחרים בטקסטים עתיקים 
אומרים , כי היא סמוכה למטעי הלבונה בדרום ערב ומתארים אותה במרכז סחר שיירות . 
משלחת החלוץ תתחיל בעבודתה היום . " זה נראה טוב " אמר פינס לעיתונאים . 
הוא החל בסיוריו במדבר לפני 22 שנים , כאשר היה סרן בצבא הבריטי , מסופח 
לצבא עומן . החוקרים מצביעים על שמונה אתרים אפשריים לעיר האבודה . האיתור 
מבוסס על נתונים דיגיטליים של טכנולוגיית חלל , שסופקו על ידי מנהל החלל 
של ארה"ב וכן על טקסטים ערבים וסיפורי מסעות מראשית המאה העשרים . חישה מרחוק 
שבוצעה על ידי מכ"ם חודר חול , על סיפונה של מעבורת החלל צלנגר ב4891 , 
מראה על קיומה של דרך קבורה , המשתרעת לאורך 001 ק"ם במדבר , צפונית למחוז 
דופר , המחוז המערבי ביותר בעומן . גם גיאולוגים במעבדת פסדינה בקליפורניה , 
הבחינו בתופעות העשויות להצביע על קיומו של אתר קבור . צוותו של פינס יונחה 
על ידי מטוס קל וישתמש ברכב מדברי מיוחד , כדי לחצות את דיונות רוב אל חאלי 
המתרוממות לגובה 581 מטר . שליט עומן , השולטן קבוס , הורה למשטרה שלו , 
המאומנת בתנאי מדבר , להושיט למשלחת סיוע לוגיסטי . אחד מחברי המשלחת 
אמר , כי תפקידה העיקרי להשוות בין הדמיית החלל עם תופעות על פני הקרקע 
ולאתר את דרך אובר . " אנו רוצים גם לחקור את התופעות הבלתי רגילות שנרשמו 
על ידי המכ"ם ושעשויות להצביע על האתר הקבור " , אמר . אם תאותר העיר האבודה , 
היא תיחשף בחסות מחלקת העתיקות של עומן . אם לא נמצא את אובר , נקבע את 
הסיקור המכ"מי בעתיד . פינס ( 64 ) עמד בראש המשלחת הבריטית , אשר ב1891 
השלימה תוך 66 ימים , את חצית 581 , 4 הק"ם של יבשת אנטארקטיקה . המנהיג 
השני של המשלחת , הוא ניקולס קלאף , חתן פרס " אמי " לסרטים תעודיים . 
עם המשלחת נמנים גם דר צרלס אלצי , מנהל פרויקט מכ"ם מעבורת החלל ומנהל 
עמית במעבדת פסדינה ודר רונלד בלום , מדען בכיר בפסדינה . 
