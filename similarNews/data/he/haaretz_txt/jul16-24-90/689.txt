שר החוץ , דוד לוי , יקרא ל21 המדינות החברות בקהילייה האירופית להפעיל 
את השפעתן על ראשי מדינות ערב , ולשכנעם להצטרף לתהליך השלום עם ישראל . 
בפגישתו עם שרי החוץ של איטליה , אירלנד ולוקסומבורג ביום שני , ידגיש 
לוי את מחויבות ממשלת ישראל ליוזמת השלום שלה , ויבהיר כי קליטת רבבות העולים 
מבריה"ם לא נועדה לפגוע במדינות ערב ובעם הפלשתיני , אלא נעשית במסגרת של 
איחוד משפחות ושיבת העם היהודי למולדתו . לקראת ביקור שלושת שרי החוץ בישראל 
נפגש אתמול לוי עם שגריר איטליה בישראל , ליאונציני ברטולי , המשמש כיו"ר 
התורן של שגרירי הקהילייה האירופית בישראל . ראש הממשלה , יצחק שמיר , 
אמר אתמול כי על ישראל לחזק ולהדק את הקשרים עם אירופה , הנתונה במצב של 
גידול וצמיחה . " הבעיה היא כיצד לקיים יחסים טובים חרף חילוקי הדעות " , 
אמר . 
