( ע ) . שני חיילי צה"ל , שנהרגו ביום שלישי בתאונת האימונים בצאלים , 
הובאו אתמול למנוחות . ידידים , חברים לנשק , בני משפחה וחברי קיבוץ גשר 
הזיו שבגליל המערבי ליוו אחרי - הצהריים למנוחת עולמים את רס"ר ( מיל ) 
יוסף ( גו ) ברניקר . ארונו , עטוף בדגל הלאום , הגיע לקיבוץ על - גבי 
קומנדקר , כשמשני צדיו משמר כבוד של רס"רים בצה"ל . מיד לאחר שהגיע הארון 
החל מסע ההלווייה לעבר בית העלמין הקטן של הקיבוץ , כשבראשו צעדו אשתו , 
הוריו ואחיו שהגיעו מארה"ב . דברים לזכרו אמרו רבה הראשי של נהריה , אהרן 
קלר , אחד ממפקדיו ביחידה וחבריו לנשק ולגרעין , שעמם הגיע מארה"ב . סמל - 
ראשון ( מיל ) סימון ביטון , הובא לפני - הצהריים למנוחות בחלקה הצבאית 
של בית העלמין בהר הרצל בירושלים . מאות בני משפחה , חברים ליחידה וידידים , 
וראש עיריית ירושלים , טדי קולק , ליוו את הארון לחלקת הקבר . זעקות 
השבר של ההורים , האחים והאחיות נשמעו למרחוק . " הכל בגלל טעות , הוא 
היה פרח " , בכה אחד מבני המשפחה . לאחר שנסתם הגולל אמר האב אלעזר קדיש , 
וחזן צבאי קרא פרקי תהלים ונשא את תפילת " אל מלא רחמים " . מפקד הגדוד 
של סמ"ר ביטון נשא דברי הספד . 
