אתמול , ביום השנה ה83 למהפכת הקצינים החופשיים על כל המשתמע מכך לגבי 
מעמדה הבין - ערבי של מצריים הצטרף הנשיא מובארק לשאר המנהיגים הערביים 
שחשפו מקרוב , על פי ניסיון אישי , את האמת על טיבו של ערפאת . מצריים 
של מובארק אישרה אתמול , הגם שעשתה זאת בעקיפין אך למעשה , את מה שמצרים 
של שני הממשלים הקודמים קבעה : בכירי אש"ף ובראשם ערפאת , אינם דוברי אמת . 
הנשיא מובארק קבע כי מצריים פעלה גם בנושא הדו - שיח עם ארה"ב , על פי 
בקשת אש"ף , אך " האחים הפלשתינים נמנעים מלדבר אמת " , כאשר הדבר מתחייב . 
על רקע זה יצאו העורכים המצריים בימים האחרונים , להזים את האשמותיהם של 
ערפאת וטארק עזיז , סגן ראש ממשלה ושר החוץ של עיראק , בתוניס בשבוע שעבר , 
כי מצרים מהווה " כלי שרת בידי האמריקאים " . ואולם , אין לצפות כי מצרים 
תשנה את עמדתה כלפי הנושא הפלשתיני , כפי שלא עשתה זאת בעבר , כאשר שליחי 
ערפאת רצחו את הסופר המצרי ושר התרבות יוסף אלסיבאעי . מכאן ברור , כי 
אש"ף ינצל כדרכו בעבר , את המחוייבות המצרית הזאת , אותה שוב הזכיר הנשיא 
מובארק אתמול , כדי להינצל מקרע עם המשענת המצרית . מכאן , אין להתפלא 
מאפשרות , כי ערפאת יגיע היום , או בימים הקרובים לאלכסנדריה , למפגש 
סולחה עם הנשיא מובארק . ערפאת יודע , כי בנסיבות הקיימות שבה מצרים לשמש 
כתובת יחידה להסכמה הבין - ערבית . מצריים מארחת את פסגת שרי החוץ של המדינות 
האיסלאמיות ובסתיו צפויה בקהיר הפסגה הערבית . מצריים הינה גם הכתובת לטיפול 
בסכסוך העיראקי - כווייתי ולפיכך שהה אתמול טארק עזיז באלכסנדריה ולא בתוניס . 
