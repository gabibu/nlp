השר יובל נאמן יבדוק את ההצעות לבחון בצורה רצינית ביותר את פירוקה של חברת 
החשמל במזרח ירושלים . בעקבות האינתיפאדה רואה השר כיום פחות אפשרות לשיתוף 
פעולה עם הערבים . כך אמר אתמול השר בדיון בוועדת הכלכלה . השר בירך את 
" שר האנרגיה הקודם משה שחל על שהצליח , בהיותו שר , להגביל את החברה 
לספק חשמל לירושלים בלבד ולשחרר את השטחים מהמעמסה שהיתה עליהם ומעיכוב מתמיד 
בפיתוח ההתיישבות " . ח"ך יואש צידון ( צומת ) ביקש לדון בדחיפות בפירוק 
החברה , ש"מתה מזמן , רק שאינה יודעת על כך " . חילופי דברים קשים היו אתמול 
בין יו"ר ועדת הכלכלה , ח"ך שושנה ארבלי - אלמוזלינו , ( מערך ) לבין 
ח"ך אברהם פורז ( שינוי ) , בעת שהוועדה דנה בהצעת החוק הפרטית , שיזם 
פורז , להגבלת צריכת החשמל חינם של עובדי החברה , עד פי שלושה מהצריכה 
הממוצעת במשק . פורז דרש לאשר את ההצעה ולהעבירה לקריאה ראשונה במליאת הכנסת . 
ארבלי - אלמוזלינו סירבה וקבעה כי הדיון יתחדש רק לאחר הפגרה . בתגובה 
טען פורז כי ארבלי - אלמוזלינו , שהביעה דעתה פעמים רבות נגד הצעת החוק , 
משתמשת לרעה בסמכותה כיו"ר , ומונעת הצבעה וקידום הליכי החקיקה . הוא 
העריך כי הצעתו תזכה לרוב במליאת הכנסת וטען שמניעת העברתה למליאה היא צעד 
אנטי דמוקרטי . קפידבינפורז הביע תמיהה על עמדת שר האנרגיה , פרוף יובל 
נאמן , שאינו מבין את הפגם המוסרי החמור שיש בתופעה של צריכת חשמל חינם 
ובממדים מופרזים . לטענתו , מצטרף בכך נאמן ל"שורה ארוכה של שרים שמורא 
ועד עובדי חברת החשמל נפל עליהם " . עוד אמר שדיווח יו"ר דירקטוריון חברת 
החשמל , שלפיו לא הושגה כל התקדמות במו"ם עם העובדים בנושא , ממחישה את 
הצורך בחקיקה . ארבלי - אלמוזלינו מתנגדת להצעת פורז , כי לדעתה אסור לפגוע 
באמצעות חוק בזכויות עובדים , שהוקנו במו"ם בין עובדים ומעסיקים . " ישנה 
מדיניות שלפיה נוהגים במתן זכויות לעובדים במשק , ולא ייתכן לפגוע בחקיקה 
דווקא בעובדי חברת החשמל " , אמרה . השר נאמן אמר כי מו"ם בשיתוף פעולה הוא 
המוטו בכל האמור בנושא חשמל חינם לעובדי חברת החשמל . הוא מסר כי אינו מתכוון 
להפר באורח חד צדדי את ההסדר למתן חשמל חינם לעובדי החברה . הוא ציין כי 
הוא מעריך את נכונותם של עובדי החברה להגביל את צריכתם לסף מסוים , ברצונם 
החופשי . נאמן הביע הערכה שזוהי קבוצה קטנה בלבד של עובדים ש"בצריכתם הפרועה 
פוגעים בתדמית עובדי החברה כולה " . עם זאת הבטיח לוועדה כי יפנה לעובדים 
בדרכי נועם בבקשה שיפחיתו ל81 אלף קוט"ש לשנה את השיא שקבעו מרצונם לצריכת 
חשמל , המגיעה כיום ל52 אלף קוט"ש לשנה . יו"ר ועד העובדים , יורם אוברקוביץ , 
קרא לכנסת שלא ליצור תקדימים ולחוקק חוקים שקשורים למערכת יחסי העבודה במשק . 
" רק אם יבוטלו במדינה כל הטבות החינם , נצטרף לכך " אמר אוברקוביץ . 
ח"ך עוזי לנדאו אמר כי כדי להביא לצריכת חשמל נכונה של העובדים , יש לתרגם 
את צריכת החשמל כשכר והעובדים יקבלו בכסף את שווה הערך . בנושא הרפורמה במשק 
הדלק אמר נאמן כי חברת " דור " הצהירה בפני נאמן כי כאשר תמכור בנזין יהיו 
מחירים נמוכים בכ3 אגורות מממחירי החברות הקיימות בשוק . זוהי תחילתה של 
תחרות , שמתוצאותיה יהנה הצרכן הקטן , אמר . 
