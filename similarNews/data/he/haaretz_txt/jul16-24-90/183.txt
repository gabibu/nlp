כאשר אריאל שרון הגיע ללשכת שר הבינוי והשיכון , מספרת השמועה , מצא קירות 
מתקלפים , מגירות ריקות ומדפים עירומים . פני הלשכה נראו כפני מצב הבינוי 
במדינה . בימים שקדמו לבואו , השמועה מספרת עוד , עבדה שם מגרסת הנייר 
עד שהעלתה עשן והותירה במשרד אדמה חרוכה . קבלות על בנייה מואצת ותוכניות 
תשתית לבנייה המונית לא היו , מן הסתם , בין הניירות שנגרסו . כי מלכתחילה 
כמעט שלא היו בנמצא . המשרד הזה דמה למצב הנפט במדינה הרבה סימנים ותוצאה 
מועטה . מבין כ07 אלף דירות שהיו צריכות כבר להיות בתהליך התחלות בנייה , 
נמצאו התחלות בנייה לכמה אלפי דירות . קשה להבין מה גרסה המגרסה האם את 
ההוכחות לאחד המחדלים היותר גדולים במדינה ? שרון עצמו מסרב לדבר על השבר 
של קודמו . אך כאשר העירו לו שמא הוא מגזים באווירת הלחץ והפאניקה שהוא 
יוצר , אמר בהתייעצות פנימית שיכולנו להיות פחות היסטריים עכשיו " אילו 
מישהו היה מתחיל לעבוד לפני שנה " . הוא דיבר על " פער של שנה וחצי " . 
קבלנים מספרים עכשיו , שבשנה האחרונה דוד לוי לא היה קיים . כמעט לא החזיר 
טלפונים ליזמים ולקבלנים . מייחסים למנכ"ל היוצא , עמוס אונגר , את האמירה 
שחצי שנה לא נפגש עם השר . אך אולי זו בדיחה . לעומת זה , אין זו בדיחה 
שמשרד השיכון לא דיבר במשך שנים ארוכות עם מנהל מקרקעי ישראל , על רקע של 
ברוגז בין שני המשרדים . איך אפשר היה להקצות קרקעות כשמשרד השיכון אינו 
מדבר עם מי שעל הקרקע ? מראשית 9891 , כתב השבוע גדעון אלון , מזהירים 
ומתריעים , חוזים וצופים , מנבאים ומדווחים על גלי העלייה האדירים הצפויים . 
אך נראה שלוי חשב שהוא יוצא ידי חובתו כשר ההתרעה . הוא התריע . שר הקליטה 
התריע . שר האוצר התריע . ראש הממשלה התריע . אך לא היתה שום יוזמה , 
לא היו שום תוכניות - חירום מקיפות , שום תשתיות . " המשרד פעל במתכונת 
של חנות קמעונית " , אומר מנכ"ל של חברת בנייה . האנדרסטייטמנט של השנה 
למה שעלול להיות המחדל של המאה . " רשעות , בורות , צביעות וסילוף " 
כך מגיב אורי אורן , עוזרו הנאמן של לוי ב"ידיעות אחרונות " . רשעות לבדה 
או בורות לבדה לא הספיקו לו . כולנו גם בורים , גם רשעים , גם מסלפים 
וגם צבועים . הוא חושב , כנראה , שאנחנו גם טיפשים . אבל הקטסטרופה כה 
זועקת לשמים , שהכלל שלפיו ההגנה הטובה ביותר היא התקפה אינו תקף למקרה 
זה . קשה להתכחש לעובדה שבשנה האחרונה יצר משרד הבינוי רושם שיש בנייה מואצת , 
בעוד שהאמת היתה הפוכה . בכל השנה שחלפה היו התחלות בנייה ל000 , 7 דירות , 
בעוד שהקצב היה צריך להיות 000 , 7 דירות לחודש . מקורבי לוי טוענים , 
כי ב11 שנותיו בתפקיד נבנו 000 , 072 דירות ! משחק במספרים , כמובן כי 
יש כ000 , 02 דירות של בנייה רגילה בשנה , וזו אינה בנייה ציבורית . משרד 
השיכון כבר היה צריך להיות בשלב זה ערוך ומוכן , ובאמצע תנופה של תכנון 
לבניית רבע מיליון דירות . תחת זה הוא היה ערוך לבניית 005 , 2 דירות בשנה . 
השפל בהתחלות הבנייה בשנה הקודמת עמד בניגוד גמור להתרעות הבומבסטיות על 
הצורך להיערך לקליטת רבע מיליון עולים בשנה . שפל זה היה גם הגורם הישיר 
למחסור בדירות , שהקפיץ את שכר הדירה והוציא , בין שאר הגורמים , את 
הזוגות הצעירים להפגנות מחאה . המחדל אינו רק של לוי . כי קליטת העלייה 
הצפויה אינה מתמצית רק בדירות , אלא ובעיקר ביצירת מקומות עבודה . חברת 
" מודלים כלכליים " של " כלל " מעריכה , כי עלות הקליטה של רבע מיליון 
עולים היא 22 מיליארד דולר ! שרון אומר לי , שיידרשו לו כשני מיליארדי 
דולר רק כדי להדביק את הפיגור בגין מה שלא עשו . וזה כעזרה ראשונה לשיכון 
000 , 05 משפחות . האם מישהו כבר יודע מאיפה ניקח את הסכומים הללו ? הבעיה , 
לדעת שרון , שהממשלה עוד לא ניעורה למצב . כולם ממשיכים בחייהם הנורמליים . 
עדיין יש סחבת , עדיין מריצים ממשרד למשרד . הבעיה אינה רק כספית , אלא 
גם חברתית . הקרויים " מחוסרי דיור " אינם מפגינים רק משום שחסרה להם 
קורת - גג . זהו קצה הקרחון של חשש עמוק מכך שהעלייה החדשה , החרוצה , 
האשכנזית , תפגע בשכבת אוכלוסייה ותיקת - קיפוח ותדחק אותה שוב לסוף התור . 
זה דורש גם מחשבה , לא רק כסף . בכנסת מבזבזים באלה הימים אנרגיה על הקמת 
ועדת חקירה בסוגיית האחריות המדינית מי הורה להכות . מה יש לחקור כאן שלא 
ידענו ? הרי זו היתה המדיניות . אם כבר מדברים על ועדת חקירה , מוטב 
שישמרו את הכוחות לנושא העלייה . ריח של מחדל לאומי כבר נישא באוויר . 
