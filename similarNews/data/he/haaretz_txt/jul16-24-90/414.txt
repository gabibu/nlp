ואשינגטון ( מיוחד ל"הארץ " ) . בימים האחרונים גברו הידיעות בוואשינגטון , 
הקושרות את הירידה בשיעור יציאת היהודים מאתיופיה לדרישתו של הממשל האתיופי , 
כי ישראל תספק לו כמויות גדולות של נשק . עד כה אישרה ישראל רק מכירת נשק 
קל ( רובי סער ) לאתיופיה , ודוברים ישראליים בוואשינגטון ממשיכים להכחיש 
כאילו נמכרו סוגים אחרים של נשק , או נשלחו יועצים צבאיים לאתיופיה . דיפלומטים 
ישראלים ודוברים רשמיים בשם הממשל האמריקאי אישרו בימים האחרונים את הידיעות 
בדבר הפחתת מספר העולים מאתיופיה לישראל . מקור ישראלי אמר , כי הירידה 
במספר האתיופים העולים לישראל היא מוחשית , אך אינה גדולה . לדברי המקור , 
היה עד כה זרם יציב של עולים מאתיופיה , שעמד על כ004 עד 005 איש בחודש . 
בשבועות האחרונים , יצאו לישראל לא יותר מ004 איש . גורמים בוואשינגטון 
אישרו את הדיווח שנמסר אתמול על - ידי העיתון " הניו - יורק טיימס " , לפיו 
התרכזו בתקופה האחרונה בבירת אתיופיה כ51 אלף יהודים אתיופיים , הממתינים 
לצאת לישראל . לפי הדיווח מגיעים היהודים מכפריהם שבאיזור גונדאר , שם 
נותרו עתה רק כ000 , 2 יהודים . דיפלומטים מערביים באתיופיה אמרו ל"ניו - 
יורק טיימס " , כי אתיופיה " העלתה את המחיר " שהיא קובעת ליציאת יהודים 
לישראל בעת האחרונה . ראש הוועדה של הקונגרס האמריקאי לענייני אפריקה , 
האוורד וולפה , אמר בסוף השבוע , כי " נראה שיהודי אתיופיה משמשים כלי 
משחק " בידיו של ממשל מנגיסטו . הוא הדגיש כי ממשלת אתיופיה אינה מקיימת 
את התחייבותה לממשל האמריקאי , להתיר יציאה חופשית של יהודים לישראל . שגריר 
ישראל באתיופיה , מאיר יפה , אמר בראיון לכתבת " הניו - יורק טיימס " , 
כי ההחלטה לצמצם את מספר היתרי היציאה ליהודים היא החלטה משותפת של ממשלות 
ישראל ואתיופיה , וכי היא נובעת מן העובדה שרבים מן המבקשים להיכלל בקבוצות 
העולים לישראל , למעשה אינם יהודים . " כאשר נוכחנו לדעת כי לא - יהודים 
מנצלים זאת כדי לצאת מאתיופיה , נזעקנו . היו כמה מקרים שאתיופים לא - 
יהודים הגיעו לישראל " , אמר השגריר . מספר היהודים שנותרו באתיופיה מוערך 
עתה בכ61 אלף איש . 
