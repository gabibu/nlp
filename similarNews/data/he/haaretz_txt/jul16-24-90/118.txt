קשה להאשים את אנשי הציבור שלנו ברגישות יתר בכל הקשור לעלייה מברית - המועצות . 
תחילה בא ראש הממשלה ומתוך זחיחות לאומית הכריז , כי " לעלייה גדולה דרושה 
ישראל גדולה " הכרזה שהפכה לנשק העיקרי של העולם הערבי נגד העלייה מרוסיה 
ושנזקיה מורגשים עד היום . והנה עכשיו קם שלמה להט , ראש עיריית תל - אביב , 
ובמאמץ לשכנע את אריאל שרון להזרים משאבים לקליטת העלייה הרוסית גם לעיר 
תל - אביב , הוא מדבר עמו על " ייהוד יפו " . הדברים פורסמו בסוף השבוע 
באחד ממוספי יום ו וזכו מיד להד מצלצל בקרב האוכלוסייה הערבית ביפו : ישיבות 
חירום של ועדים ציבוריים ערביים מהנתמכים על ידי רק"ח ועד לכפופים לכנסיות 
פנייה לעזרת גופים בין - לאומים וקריאה להפגנות . יהיו כאלה , שיאשימו 
את " הגורמים הקיצוניים " , העומדים בראש הוועדים השונים הפועלים בקרב ערביי 
יפו , בהתססה , אך האשמות לא יובילו להרגעת הרוחות . חשוב להבין את הסיבות 
לרגישות של הציבור הערבי החי בשולי העיר הגדולה בישראל . יש לציבור זה סיבות 
טובות להיות רגיש . משך עשרות שנים , עד השנים אחרונות , ניהלה העירייה 
מדיניות שמטרתה לדחוק את האוכלוסייה הערבית מאזורי המגורים שלה , בגאבליה 
ובעגמי , ולהרחיקה אל מחוץ לתחומי תל - אביב . באותן השנים ממש הלכה וגדלה 
האוכלוסייה הערבית ביפו מכ000 , 3 איש אחרי מלחמת השחרור לכ000 , 81 היום . 
מדיניות העירייה מכאן , וגידול האוכלוסייה מכאן , הביאו למצוקת דיור קשה 
של תושבי יפו הערבית , שהמצוקה של מפגיני האוהלים מחווירה בפניה . דברים 
אלה ידועים היטב למי שמשמש כראש עיריית תל אביב - יפו זו תקופת הכהונה השלישית . 
דרושה אטימות ציבורית והלוך מחשבה ציני כדי להתחיל ולפעול במוצהר לקליטת 
עלייה ביפו כנגד האוכלוסייה הערבית בה ועל חשבונה : הפסקה במכירת דירות 
לזוגות צעירים שיועדו לערבים והפנייתן לעולים חדשים . ( אגב , ב2891 המליצה 
הכנסת על בניית 027 דירות לזוגות צעירים מקרב אוכלוסיית יפו הערבית , אך 
עד כה לא נבנו אלא כ08 דירות בלבד ) . אין זה אומר , כי יש להוציא את יפו 
מתחום יישובם של העולים מברית - המועצות . מאז ומתמיד היתה יפו יעד ליישובם 
של עולים , אך רק מקצת מעולים האלה נשארו ביפו . רובם עברו לאזורים מבורכים 
יותר מבחינת הטיפול המוניציפלי . האוכלוסייה המגיעה מברית - המועצות תוכל 
להרים את קרנה של הסביבה שתתיישב בה . אך העולים האלה אסור שיבואו ליפו 
על חשבון אוכלוסייתה הערבית . פתרון בעיות קליטת העולים צריך לשמש מנוף לפתור 
את הבעיות הלוחצות של האוכלוסייה הערבית בעיר . הלחץ של זוגות צעירים שנפלטו 
מדירות שכורות , של נפגעי משכנתאות ושל מחוסרי דיור אחרים הביא לכך , שבכל 
תוכניות הדיור לעולים מובאים בחשבון גם מחוסרי דיור מן היישוב היהודי הוותיק . 
אין כל סיבה שמתכנני שיכון לעולים ביפו , לא יביאו בחשבון גם את מחוסרי 
הדיור הערבים בעיר . 
