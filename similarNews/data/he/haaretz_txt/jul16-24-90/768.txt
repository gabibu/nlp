( ע ) . מנהלה המוסיקאלי של התזמורת הפילהרמונית הישראלית , המנצח זובין 
מהטה , אמר כי מאז שהוא פעיל בתזמורת ירדה התמיכה הממשלתית בה מ02 אחוז 
ל6 אחוזים . בהרצאתו ביום ו במועדון המסחרי והתעשייתי במלון שרתון בתל - 
אביב , קרא מהטה לאנשי המגזר העסקי לבוא לעזרת התזמורת ולסייע לה בפעילותה 
האמנותית השוטפת . מהטה הודיע , כי התזמורת מוכנה לשלוח הרכבים שונים של 
נגנים לבתים פרטיים , כדי לסייע באיסוף כספים . הוא ציין , כי הנגנים 
בתזמורת מקבלים שכר נמוך מאוד , וכי הם מסכימים גם להתגורר במלונות בדרגות 
נמוכות בסיוריהם בחו"ל כדי לחסוך בהוצאות . זובין מהטה מעריך , כי התזמורת 
הישראלית יכולה להתחרות עם כל תזמורת דומה בעולם , וכי היא מוזמנת להופעות 
שונות בעולם . השנה , בחודש נובמבר , למשל , תופיע התזמורת בלונדון בפסטיבל 
ישראלי , שבמסגרתו יתקיימו גם תערוכה של ציירים ישראליים והצגת תיאטרון 
ביידיש . עם התזמורת יופיעו הכנר יצחק פרלמן ואמנים צעירים אחרים , והיא 
תנגן גם יצירה של נועם שריף . עוד מסר , כי התזמורת מוזמנת גם להופעות 
במזרח הרחוק ובעיקר ביפאן . בהתייחסו לנגינת הבכורה של הסימפוניה המודרנית 
" טוראנגאלילה " מאת מסיאן , שהתקיימה ביום ה בערב , אמר , כי הוא גאה 
על שהתזמורת ביצעה יצירה גדולה מאוד בצורה טובה . על טענתו של מישהו מהקהל , 
כי יותר מ001 איש עזבו את הקונצרט באמצע , השיב מהטה , כי אם רק 001 מתוך 
000 , 3 צופים עזבו הרי זה סימן טוב . לדברי מהטה , ינגנו בעונה הבאה הרבה 
יצירות משל בן - חיים ובטהובן , אבל התזמורת תקדיש גם ערב ללוציאנו באריו , 
שאף יבוא לנצח על יצירה משלו . 
