( ע ) . מדיניות המשטרה היא שלא להתערב בהפגנות חסרי הדיור , המתקיימות 
מזה כשבועיים ברחבי הארץ , אמר אמש מפכ"ל המשטרה רב ניצב יעקב טרנר , במפגש 
נשות קצינים בכירים המשרתים במשטרה , שהתקיים בכפר המכביה ברמת גן . הדברים 
נאמרו במסגרת הצגת תוכניות העבודה של המשטרה בפני נשות הקצינים והתייחסות 
לאירועים האקטואליים , הנוגעים למחוסרי הדיור . רב ניצב טרנר אמר : " זוהי 
יותר מהפגנה מקומית , הם מביעים את דעתם ורואים עצמם פגועים , ובידי ראשי 
הערים יש אפשרות להוציא צווים , כדי לפנות אותם . אלא שמי שמפנה אותם בסופו 
של דבר , זו המשטרה . " קוראים לנו שנתערב ומצפים שנתערב , אבל אנחנו 
לא מתכוונים להתחיל בקרבות , או להביא את הימ"ם . הודעתי שמשטרת ישראל 
יש לה גם אחריות של שכל , בנוסף לשמירת הסדר ומי שחושב שנראה שרירים וסמכות 
במקרים אלה טועה " . קפידבינהמפכ"ל גם הדגיש , כי הפעילות בנושא תלווה בשכל 
ישר . המשטרה תתערב רק במקרים של חריגות . תפקיד המשטרה , הדגיש , הוא 
להבין את העם ואנו מבינים . " מי שחושב שנראה שרירים טועה . יש מקום 
שנתערב ויש מקום שעד אליו נפגין איפוק וסבלנות , כיוון שאנו מבינים את העניין . 
אני אמרתי , כמו במקרה של בת - ים , שיעברו שלוש , ארבע שעות והם יירדו . 
וכך היה " , הוסיף . " המרחק בין להפעיל את הימ"ם בלי מחשבה מספקת , לבין 
סבלנות ואיפוק , יכול לגרום למהומה שלמה " , אמר . טרנר סיפר לנשות הקצינים 
הבכירים , כי בימים האחרונים עסק רבות בשיחות עם ראשי ערים . הוא ציין , 
כי בין היתר הבהיר לראשי הערים , שלמרות הסמכות שיש להם להוציא צווים , 
כדי לפנות את מחוסרי הדיור , כדאי שיחשבו פעמיים על כך . " תפקידנו להיות 
שקולים ורגישים , ולא תמיד ראשי הערים מגלים את הרגישות הנכונה . אנחנו 
צריכים לאזן אותם , כי יש לנו אחריות " . בנוגע לצווי הפינוי , עליהם הצהיר 
אחר הצהריים ראש עיריית הרצליה אלי לנדאו , הדגיש מפכ"ל המשטרה , כי ראשי 
הערים " רוצים לא פעם לכסח , כי דורכים להם על הדשא " . 
