מזכיר ההסתדרות ישראל קיסר נענה אתמול לפנייתה של יו"ר ועדת העבודה והרווחה 
ח"ך אורה נמיר ( מערך ) והודיע כי ייפגש עם ועד העובדים בתדיראן . קיסר 
מסר על כך בדיון בוועדה על המצב בתדיראן . יו"ר הוועדה אמרה כי קיימת תופעה 
של " דולצה ויטה " של מנהלים . לדבריה , שני מנהלים במפעל הניקל העומדים 
לפרוש , ומקבלים פיצויים של 2 מיליון דולר , מתכוונים לרכוש את המפעל לאחר 
מכן . נמיר אמרה כי " מה שקרה במערכת היחסים בתדיראן לא יכירנו מקומו בשום 
מפעל במדינת ישראל " . היא פנתה אל מזכיר ההסתדרות כדי שייפגש עם הוועדים 
של תדיראן וינסה להביא להרגעת הרוחות . קיסר , שכאמור נענה לפנייתה , אמר 
כי אף אחד מהסכמי הסיוע לכור מאז שנת 88 לא בוצע על - ידי הממשלה , ואף 
אגורה אחת לא הועברה לכור עד היום למחיקה או לפריסת חובות . תדיראן מנוהלת 
לא על על - ידי מנהל המפעל ולא על - ידי מנכל כור אלא על - ידי הבנקים , 
אמר . ח"ך יעקב שמאי ( ליכוד ) הוקיע את מנכ"ל כור בני גאון על סירובו 
להופיע בישיבת הוועדה , והאשימו שהוא עושה בחברה כבתוך שלו . שמאי טען 
כי 08 מנהלים בתדיראן מקבלים משכורות גבוהות מזו של המנכ"ל . הוא הוסיף 
וטען כי עובדים בתדיראן נדרשים לעבוד שעות נוספות , בעוד שאלפיים עובדים 
פוטרו מקבוצת הקשר וההנהלה מביאה לעבודה עובדים קבלניים . ח"ך רן כהן ( 
רץ ) אמר כי העובדה שהתפוקה בכור עלתה ב%52 , עם % 02 פחות עובדים , מוכיחה 
כי ניהול הקונצרן בעבר היה מופקר וחסר אחריות . הוא תבע מקיסר למכור את 
תדיראן ליזמים , ולהעביר חלק בבעלות לידי העובדים בצורת הון מניות . הוא 
קרא להקים קרן ממלכתית שתסייע לעובדים לרכוש את מפעליהם שבמצב משבר . ח"ך 
עמיר פרץ ( מערך ) האשים את הממשלה , היוצרת רושם בציבור כאילו הזרימה 
מאות מיליונים לכור , כשלמעשה לא העבירה ול אגורה אחת . ח"ך יהודה פרח ( 
ליכוד ) המליץ להעדיף פרויקטים מידיים של הבראה על פני פרויקטים לטווח ארוך . 
הוא טען כי מתפתחת נטייה אצל מנהלים להוכיח שמפעל כושל , כדי להפחית מערכו , 
ואחר - כך לרכוש אותו . ח"ך יאיר צבן ( מפ"ם ) סבור שרכישת תדיראן בידי 
חברת העובדים היתה טעות מלכתחילה . משטר העבודה בתדיראן היה תמיד רודני , 
לדבריו , ויחסי העבודה עכורים . צבן הצטרף לקריאת רן כהן להקים קרן שתסייע 
לעובדים לרכוש את מפעליהם . ח"ך תמר גוזנסקי ( חד"ש ) האשימה את הממשלה 
בכך שהיא מושכת במתכוון את הפתרון בתדיראן , כור וקופ"ח , בגלל הבעלות 
ההסתדרותית ובגלל רמות השכר הגבוהות בהם . 
