ההתנגשויות האחרונות עם שבטי האינדיאנים עומדות במרכז סדר היום הציבורי בקנדה . 
אתמול הציבה משטרת קוויבק כ000 , 1 שוטרים בעיירה אוקה , 03 ק"ם מערבית 
למונטריאול , לאחר שנסיון נפל להשתלט על מחסום , שהקימו אינדיאנים בני 
שבט מוהוק , נסתיים במותו של שוטר ביום רביעי . השוטרים הקימו מחסום מקביל 
ומונעים אספקת מזון לעיירה מחשש שיועבר למתבצרים . בתגובה , חיבלו האינדיאנים 
בצינורות המים במקום . המתיחות באזור רבה , במיוחד לנוכח פחדם של האינדיאנים 
מנסיון השתלטות נוסף של המשטרה . השוטרים , אף הם נירגזים ומתוחים עקב 
הריגת השוטר , עוצרים כל כלי רכב המגיע לאזור . משאית אספקה שנשלחה על 
ידי מנהיגת המפלגה הסוציאליסטית בקנדה , אודרי מקלוגלין , נאלצה לשוב על 
עקבותיה . " לא יתכן שממשלת קוויבק תנסה לפתור בעיה כה כאובה על ידי הרעבת 
הצד שכנגד " , אמרה מקלוגלין . אתמול פתחו הנצורים בשיחות עם גון צציה , 
השר לעניני אינדיאנים בממשלת קוויבק . האינדיאנים דורשים את ביטולן המוחלט 
של התוכניות להקמת אתר גולף במקום . כמו כן הם תובעים את הקמתה של ועדה 
ממשלתית לפתרון הסכסוך סביב שאלת הבעלות על הקרקע . ראש מועצת אוקה , זאן 
וולט , הנמצא במחבוא בשל איומים על חייו , הודיע כי לא ייכנע ללחצים של 
" בריונים נושאי רובים " ולא יתיר את הפסקת פיתוח אתר הגולף . אולם בממשלת 
קוויבק מסתמנת מגמה להביא לפתרון מהיר של הסכסוך המביך . מנהיגות שבטי המוהוק 
יצאה בהצהרה לעיתונות המאשימה את ממשלת קוויבק בנסיון " להשמיד את מרכז 
הכוח של שבטי המוהוק כדי להימנע מתביעות קרקע בעתיד " . ההצהרה מוסיפה ומאשימה 
את ראש ממשלת קוויבק , רוברט בוראסה , בגזענות ובנקמנות אישית נגד האינדיאנים 
עקב כשלון הסכם אגם מיץ . בוראסה כינה את ההאשמות " מגוכחות וחסרות שחר " . 
קפידבינמנהיג שבטי הקרי , מתיו קונקום , אמר שבידי ממשלת קנדה נתונה הברירה 
לפתוח במשא ומתן מקיף עם המנהיגות הנוכחית של השבטים , או להמתין להתמודדות 
עם מנהיגות אלימה בהרבה ההולכת ומתגבשת . קונקום התייחס להתחזקותה של " אגודת 
הלוחמים " הקיצונית בשמורות השונות . שבטי הקרי מתנגדים להרחבת תחנת כוח 
במפרץ גיימס שעתידה להכניס 03 מיליארד דולר לכלכלת קוויבק . ואכן , מזה 
שלושה ימים משובשת התנועה בעיר מונטריאול על ידי מחסום שהקימו אינדיאנים 
משמורת קהנואקה ליד גשר מרסיי שמדרום לעיר . תושבי האזור הנזעמים יצאו בקריאות 
חוזרות ונישנות לממשלה להסיר את המחסום . אתמול צעדו כ000 , 2 מאנשי המקום 
וכלי נשק בידיהם לעבר המחסום בצעקות " הביאו את הצבא " . רק התערבות המשטרה 
מנעה מהם מלהגיע למחסום . המקומיים הסתפקו בהעלתם באש של דגלים ובובות דמויות 
אינדיאנים . במקביל , הקימו התושבים חומה אנושית למניעת יציאת כלי רכב 
אינדיאנים מן השמורה . המשטרה נאלצה לפלס דרך לאמבולנס שנשא ילד אינדיאני 
לבית חולים סמוך . בקולומביה הבריטית חסמו כ08 סירות של אינדיאנים , בני 
שבט היידה , את נתיב הפלגתה של ספינת היוקרה " הנסיכה שרלוטה " שהביאה 
נופשים לאזור . לטענת האינדיאנים מסרבים בעלי הספינה להגביל את מיכסות הדיג 
באזור הנמצא בבעלותם . למרות שצו בית המשפט העליון טוסר על האינדיאנים להפריע 
לפעולות הספינה , סירבה המשטרה להתערב ולאכוף את החוק . 
