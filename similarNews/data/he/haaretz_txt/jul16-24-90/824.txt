חלילה . אין לנו שום התנגדות שיהיו עוד עורכי דין , שילמדו במסגרת הפקולטאות 
למשפטים , איננו מתייחסים למקצוע שלנו כאל גילדה שצריכה להיות סגורה . 
אבל אנחנו רואים חשיבות עצומה בכך שרמת הלימודים תהיה שווה . לדעתי היה 
זה מחדל של האוניברסיטאות , שהן לא פתחו את שעריהן בפני סטודנטים רבים יותר , 
אבל פתיחת המכללות תיצור שני סוגים של עורכי דין ועל כך אנו מוחים . ייתכן 
שהניסוח המופיע בכותרת המודעה הוא קצת חריף מדי . אבל בהחלט רצינו להביע 
בדרך זו את מחאתנו ולהשמיע קול צעקה , שלדעתי היתה צריכה להישמע הרבה קודם 
לכן . אני מאד חושש שברגע שאין קריטריונים אחידים וברורים להתקבל ללימודי 
משפטים , עלולים להסתנן למקצוע כל - מיני גורמים שלא יוסיפו כבוד למקצוע . 
בפקולטאות למשפטים לא מלמדים רק את מקצוע המשפטים , אלא גם מנסים להעניק 
לתלמידים ערכים , כי המקצוע שלנו מחייב רמה גבוהה מאד של מוסר . פתיחת 
המכללות פורצת את כל הסכרים , כי במקום להקנות לעו"ד את הכלים כיצד לחשוב , 
ילמדו את התלמידים במכללות איך לעבור את הבחינות והם יהפכו לטכנוקרטים ולא 
למשפטנים רציניים . פשוט מאד . אם עד כה התקבלו ללימודים בפקולטות למשפטים 
005 תלמידים בשנה , צריך לדעתי לפתוח פקולטות נוספות בבאר - שבע ובאוניברסיטת 
חיפה וכן להרחיב את מספר התלמידים בפקולטות הקיימות ובדרך זו לקלוט עוד 000 , 
1 תלמידים בשנה , ואז ניתן היה להבטיח כי תישמר רמת לימודים אחידה . אני 
סבור שאיש מן האנשים שיזמו את הקמת המכללות , לא התכוונו לתינוק הזה שנולד . 
למעשה נוצר מצב שהיו לחצים של עורכי דין בעלי משרדים גדולים שרצו להוריש 
לילדיהם את משרדיהם , אבל היתה להם בעיה משום שילדיהם לא התקבלו ללימודים 
משום שלא עמדו בקריטריונים . כמו כן היה לחץ של מרצים , שרצו להגדיל את 
מספר התלמידים הלומדים משפטים . כתוצאה מן הלחץ , נולד תינוק לא בריא . 
הדבר נעשה בצורה ספונטנית . במשך יום אחד החתימו על העצומה עשרות עורכי 
דין בבית המשפט . לדעתי אלה שחתמו על העצומה מייצגים כ%09 מכלל עורכי הדין 
במדינה , שמתנגדים למכללות לא משום שהם חוששים לעורם ולפרנסתם , אלא מתוך 
דאגה כנה לכבוד המקצוע . 
