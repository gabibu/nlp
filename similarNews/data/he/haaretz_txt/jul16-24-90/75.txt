בית המשפט הגבוה לצדק דחה למחר את החלטתו בעניין העתירה שהגיש ח"ך אברהם 
פורז ( שינוי ) נגד צווי החירום שהוציא שר הבינוי והשיכון אריאל שרון לצורך 
הקמתם של 000 , 3 בתים מוכנים . העותר , באמצעות בא כוחו עו"ד רענן הר - 
זהב , טען אתמול באוזני שלושת השופטים , שלמה לוין , גבריאל בך ומיכאל 
בן - יאיר , כי שר הבינוי לא שקל נתונים ועובדות , והתעלם מהם , כשהתקין 
את התקנות לשעת חירום . העותר ציין כי שר הפנים אמר במפורש שיש קרקעות זמינות 
באזורים שעל הפרק . הקרקעות הללו עברו את כל הליכי התכנון ואינן מובטחות 
לאיש . באת - כוח פרקליטות המדינה , עו"ד נילי ארד , הציגה לשופטים מכתב 
של משרד השיכון הסותר את דברי משרד הפנים . ח"ך פורז השיב כי במקרה זה צריך 
ללכת בעקבות הלכות קודמות , כגון בג"ץ אלון - מורה , שקבע כי אם נחלקים 
בדעות הולכים לטובת העותר . השופט בך : הממשלה הכריעה בנושא , ואנו לא 
יכולים להתערב בחילוקי דעות לגיטימיים בין שני משרדים . כאשר ביקש בא - כוח 
העותר מהשופטים לבדוק נתונים ולהכריע בין גישות משרד הפנים ומשרד השיכון , 
הגיב השופט לוין : " כאן אנו לא שומעים ראיות , ואין לנו כלים לבדוק 
נתונים " . להלן טען העותר כי המטרה האמיתית של התקנות היא זו שהצהיר עליה 
שר הבינוי בכנסת , שהוא רוצה לנסות אם תקנות לשעת חירום הן כלי לקיצור הליכים . 
השופט בך : למה אי - אפשר להבין את דברי שרון , שמדובר במדגם בלבד למשך 
שלושה חודשים , ושאחר - כך תימשך תוכנית הבינוי לפי חוק התכנון והבנייה ? 
הר - זהב : כי 000 , 3 בתים לא יפתרו את הבעיה , וצריך לייבא לפחות 54 
אלף בתים . העותר טען עוד כי החוק שהתקבל ביום ד בכנסת לקיצור הזמן הדרוש 
להוצאת תוכניות בנייה והיתרי בנייה מעניק הסדר טוב לבעיה ומבטל מכללא את 
הצורך בתקנות לשעת חירום . " אם יש דרך סלולה , והיא החוק שעבר בכנסת , 
מוטב לנסוע בה מאשר בגיף בדרך עפר קלוקלת , ולהסתכן בסכנת התהפכות חמורה " , 
הסביר . כמו כן טען העותר כי התקנות לשעת חירום לא זו בלבד שאינן ענייניות , 
אלא אף מסוכנות , שכן הבנייה החפוזה תהיה בכייה לדורות . הוא הזכיר , 
בין השאר , את האסון שאירע בצה"ל לפני שלוש שנים , כאשר שמונה חיילים 
נספו בשרפה במתקן שלא היה בטיחותי . שלושת השופטים הקשו באוזני באת - כוח 
המדינה במיוחד בשאלה מה יקרה בתום שלושת החודשים שהוקצבו לצווי החירום . 
עו"ד ארד ניסתה לטעון כי בהתאם לתקנות יהיה אפשר להמשיך בעבודות גם לאחר 
תקופה זו . ואולם העותר הסתמך על מאמרים ופסקי - דין המלמדים כי לא ניתן 
יהיה להמשיך בעבודות כתום שלושת החודשים . השופט לוין הקשה : אי אפשר יהיה 
להקים את הבתים אחרי שלושה חודשים , כי לא יינתנו רשיונות לכך . ארד : 
בתוך שלושה חודשים תסתיים הכשרת השטח , לרבות הנחת היסודות לבתים . לוין : 
אבל מה עם עבודות ההקמה וההרכבה , שלא יושלמו בתקופה זו ? האם הכוונה 
שהפעולות , לפי תקנות החירום , ישתרעו על פני תקופה של שנים ? ארד : התקנות 
הן מסויגות ומדברות רק על פרויקט ניסיוני מוגדר , של 000 , 3 בתים ואתרים 
מסוימים . לוין : נכון , אבל האם יהיה לתקנות תוקף גם אחרי שלושה חודשים ? 
ארד : זו שאלה לא קלה , ואנו גורסים שביטול תוקף התקנות אחרי שלושה חודשים 
לא יגרום לביטול חוקיות הפעולות הנעשות על פיהן . לוין : על פי הספרות המשפטית , 
יש בכך ספק . ארד : גם אם תהיה חריגה טכנית מגבולות הזמן , יש לכך כיסוי 
משפטי בתקנות החירום . לוין : השאלה אם זוהי פרשנות רצויה . . . האם 
לא צריך לבדוק את סבירות התקנות ? בהמשך תהו השופטים מדוע לא בחרה הממשלה 
להכניס את " הפרויקט הניסיוני " למסגרת חוק התכנון והבנייה , שתוקן ביום 
ד ושהליכיו קוצרו וזורזו . עו"ד ארד הסבירה כי ההסתמכות על החוק תאריך בכל - 
זאת את ההליכים לרישוי ובנייה ותעכב את הפרויקט בלפחות חודשיים . עקב כך 
היתה , לדעתה , הממשלה מוסמכת להעדיף את תקנות החירום . 
