כוחות צה"ל ברצועת עזה , יכניסו בימים הקרובים אמצעי נוסף על מנת להילחם 
במפגינים ובפעילי האינתיפאדה , בעיקר במחנה הפליטים גיבאליה , שם חלה בתקופה 
האחרונה עלייה הסלמה באלימות . מפקדי צה"ל ברצועה החליטו להכניס מכתזית 
להתזת צבע מאכל . בכוונת המפקדים להעביר את המכתזית לתוך המאחז בגיבאליה 
ולאפשר לחיילים להתיז צבע מאכל על התושבים המתעמתים . מפקדי צה"ל ברצועה 
מעריכים כי צבע המאכל יאפשר להם לזהות את המבוקשים ולעצור אותם . בעבר הופעל 
אמצעי זה בשטחים , על ידי צבע רגיל . ואולם , הסתבר כי לאחר שימוש בצבע 
רגיל , הצבע התייבש וירד מגופם של מפירי הסדר . עתה הוחלט להפעיל שיטה חדשה 
על ידי צבע מאכל . מקורות צבאיים ציינו כי צהל יספק את צבע המאכל והמכתזית 
תתיז מים עם צבע לעבר המפגינימולאחר מכן ייעצר כל אדם צבוע בהנחה שהשתתף 
באירוע . מפקדי כוחות צה"ל ברצועה שוקלים להפעיל אמצעי מניעה נוספים על מנת 
להוריד את רמת האלימות במחנה הפליטים גיבאליה . אפשרות נוספת הנשקלת היא 
להקים גדרות סוללה וכן להרחיק את החנויות הסמוכות למאחז הצבאי . סופר " הארץ " 
מציין כי אחת הבעיות במחנה הפליטים גיבאליה , היא שהמאחז נמצא ממש בתוך 
המחנה ורק מטרים ספורים מפרידים בין החיילים לבין התושבים וכמעט מדי יום , 
יש במקום התנגשויות , המסכנות , לדברי הצבא , את החיילים היושבים במאחז . 
גורם צבאי בכיר אישר כי אכן תוכנס לשימוש מכתזית עם צבע מאכל . עוד ציינו 
המקורות כי אם יסתבר שהמכתזית תפתור חלק מהבעיות בגיבאליה , יוכנסו מכתזיות 
נוספות לאזורים נרחבים ברצועת עזה . מפקד מאחז גיבאליה סא"ל ס . עזב לאחרונה 
את תפקידו לפי בקשתו , לאחר שאמר למקורביו כי אינו עומד בעומס האירועים 
בגיבאליה . בקשתו נתקבלה ולאחרונה התמנה מפקד חדש במקום . 
