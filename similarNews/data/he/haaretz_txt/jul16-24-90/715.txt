( ע ) . הצעת החוק של ח"ך זלמן שובל , המחייבת עיתונים לפרסם הכחשות 
ותיקונים לידיעות לא נכונות , באותה הבלטה שבה פורסמו הידיעות , היא הצעה 
גרועה וקשה לעיתונות אמר אתמול אחה"ץ נשיא מועצת העיתונות , פרוף יצחק 
זמיר , בישיבת המליאה של המועצה שהתכנסה בבבית סוקולוב בתל אביב . פרוף 
זמיר ציין כי ההצעה , שעברה ביום רביעי בקריאה מקדמית בכנסת , מטילה גם 
משימה על מועצת העיתונות , שלא תוכל לעמוד בה . נוסף לכך יש בה כדי להדליק 
נורה אדומה לגבי מגמות החקיקה בכנסת נגד חופש העיתונות . פרוף זמיר הביע 
סיפוק על כך ששר המשפטים התנגד להצעת החוק , מתוך הנחה שיש להסדיר את הנושא 
בצורה וולונטרית ולא באמצעות חוק . פרוף זמיר הדגיש , כי בתקנון האתיקה 
המקצועית של מועצת העיתונות יש תקנה על זכות התגובה במקרה של פרסום הפוגע 
בכבוד האדם . בדיון במליאה הביעו המשתתפים התנגדות למגמות החקיקה נגד העתונות , 
אך עם זאת הדגישו את הצורך בהקפדה על כללי האתיקה המקצועית , כדי למנוע 
הצעות חקיקה . בתחילת הישיבה סקר פרוף זמיר את פעולות המועצה בשנה האחרונה : 
למועצה הוגשו 521 תלונות על פרסומים בעיתונים , וב14 מקרים הוקמו ועדות 
בירור . ועדות של המועצה קיימו דיונים על בעיות האתיקה , התאבדויות קטינים 
ופרסומת מסחרית , ונקבעו כללים ביחס לכרטיסי חינם לעיתונאים לארועי תרבות 
ולנסיעות לחו"ל . כן הגיבה נשיאות המועצה על אירועים שוטפים , ועל פגיעה 
בעתונאים ובצלמים בעת מילוי תפקידם , ובכלל זה בשטחים . המליאה מחתה על 
חיפוש שנערך במערכת עיתון . בדיון במועצה השתתפו יגאל לב , ד"ר זאב סגל , 
יעקב גרוספלד , ד"ר ניצה שפירא , לוי יצחק הירושלמי , פרוף עמוס שפירא , 
שבתאי הימלפרב , פרוף אריה הראל , שלום ירקוני , שמעון חפץ , רזי גוטרמן , 
גדעון סאמט , יעקב קיפר , ישעיהו בן פורת , אהרן דברת , צבי גורן , 
יוסף קרני וגבריאל צפרוני . 
