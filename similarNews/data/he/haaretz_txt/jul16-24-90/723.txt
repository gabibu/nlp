( עש"ת ) . שר הפנים , הרב אריה דרעי , קיים דיון פנימי במסגרת הדיון 
השבועי של הנהלת משרדו על נתוני עלייה שנמסרו לו , לפיהם כ%03 מהעולים שהגיעו 
לישראל אינם יהודים . כידוע , על - פי סעיף 4 ( א ) לחוק השבות ניתנות 
זכויות עלייה לרשימה רחבה ביותר של לא יהודים בשל קרבת משפחה ליהודי , הכוללת : 
בן - זוגו של יהודי , ילדו , נכדו , בן - זוג של הילד ובן - זוג של הנכד . 
על - פי החוק , מוענקות זכויות עלייה לקרובים הללו גם אם היהודי שמכוחו 
נתבעת הזכות איננו בחיים , או שלא עלה כלל לארץ . הרעיון של הענקת זכויות 
חוק השבות גם לקרובי משפחה של יהודי , נועד במקורו למנוע פיצול משפחות , 
בעיקר כשהמדובר בנישואי תערובת . אולם רעיון זה נשחק בניסוח הסופי של החוק , 
וגורם לכך שעולים רבים שאינם יהודים באים לישראל , בעוד שהיהודי שבזכותו 
קיבלו אשרת עלייה אינו עולה איתם ( כגון : אנשים אשר הזכות הוקנתה להם 
רק מכוח הטענה שלאחד ההורים היה סבא יהודי , שהוא עצמו איננו כבר בחיים 
או לא רצה כלל לעלות ארצה ) . יש להדגיש , כי מצב דברים זה איננו מעורר 
בעיה הלכתית , שכן גם כיום עולים אינם נרשמים כיהודים , אלא בהתאם לדתם . 
השאלה שהועמדה אפוא לדיון הנה לאומית : האם במסגרת המשאבים המצומצמים שעומדים 
לרשות המדינה , מן הראוי הוא שיינתנו זכויות קליטה לרשימת זכאים כה רחבה ? 
בגלל רגישות הנושא ורצונו של השר שלא לפגוע בעלייה , הוא ביקש לקבל נתונים 
משלימים לגבי לא יהודים שעלו ארצה , ולפי חוק השבות שלא במסגרת איחוד משפחות , 
כדי ללמוד על המגמה הצפויה . לפני שיקבע את עמדתו בנושא , יביא דרעי את 
הנתונים העובדתיים בפני ראש הממשלה והקבינט לענייני קליטה , כדי שיתנו דעתם 
על בעיה זו . נודע , כי בהצעת התיקון לחוק השבות של יו"ר ועדת העלייה והקליטה , 
ח"ך מיכאל קליינר ( ליכוד ) , נאמר כי עולה שסבו או סבתו יהודים יוכל 
ליהנות מחוק השבות , אולם רק בתנאי שהסב או הסבתא עולים יחד עם העולה לישראל . 
מי שסבתו או סבו יישארו בחו"ל , לא יוכל להיחשב כעולה יהודי וליהנות בהתאם 
מחוק השבות . בתשובה לשאלה אישר קליינר , כי לפי הצעתו לא יוכלו ליהנות 
מזכויות מי שסבו או סבתו היהודים נפטרו בחו"ל . 
