הוועדים הגדולים ביטלו את השביתה במגזרים מרכזיים במשק , שנועדה ליום ראשון 
הקרוב , בעקבות הסכמת שר האוצר , יצחק מודעי , לגלגל על המעסיקים הציבוריים 
את עלות ביטול הפטורים ממס הכנסה לעובדי משמרות , הנאמדת ב51 מיליון שקלים , 
והתחייבותו שההכנסה נטו , למשתכרים עד 002 , 7 שקלים , לא תיפגע מהרפורמה 
במס הכנסה . מודעי הכיר גם בהטבות שעליהן נאבקו הוועדים כזכויות מוקנות , 
והבטיח לעגן אותן באופן שלא ייפגעו , גם אם בעתיד ישונו תקנות מס הכנסה 
או חקיקה פיסקלית אחרת . שר האוצר קבע , עם זאת , כי מסגרת הרפורמה במס 
תישמר . תחת איום השביתה נפתח אתמול אחר הצהריים דיון מכריע בהשפות שר האוצר , 
מזכ"ל ההסתדרות , ישראל קיסר , ראש האיגוד המקצועי , חיים הברפלד , 
בכירי האוצר וראשי הוועדים המרכזיים במשק . בתחילה נערך דיון ללא הוועדים , 
בו סוכמו עקרונות ההסכמה , ובשלב שני צורפו הוועדים לדיון . שר האוצר 
הסביר בהרחבה את עקרונות הרפורמה במס , ואמר כי הגיע למסקנה שיש הצדקה בדרישת 
העובדים להכיר בהטבות , שהיו עד כה פטורות ממס , כזכויות מוקנות . לפיכך , 
הודיע מודעי , מסיר האוצר את האיסור שהוטל באחרונה על המעסיקים במגזר הציבורי , 
לגלם את הפטור ממס הכנסה על עבודה במשמרות . לפי אומדנים ראשונים , עלות 
הגילום תגיע לכ51 מיליון שקלים . הממונה על הכנסות המדינה , יורם גבאי , 
ונציב מס הכנסה , משה גביש , אמרו במסיבת עיתונאים לפני הדיון , כי במשק 
כולו עלולים להפגע לכל היותר 000 , 01 עובדי משמרות , לרבות במגזר הפרטי . 
מספרם של עובדי המשמרות בעלי הכנסה גבוהה , מגיע לדבריהם לכ000 , 5 . 
מודעי התחייב גם ששכרם נטו של המשתכרים עד 002 , 7 שקלים לא ייפגע , ובמקרים 
שתוכח פגיעה בשכר , תשולם תוספת שכר מתקציב המדינה . קפידבינלעיתונאים 
אמר שר האוצר , כי איום ההשבתה נבע לא רק מחשש לאובדן הכנסות , והיה גם 
מבחן של אמון , שניתן להרוס ביום אחד או לבנותו ביום אחד . מודעי הסביר , 
כי העבודה במשמרות מיוחדת , ומזכה את העובדים בתמורה מיוחדת , ומכאן הגיע 
למסקנה שיש לעובדים זכות לתבוע מהמעסיקים את התמורה הנאותה . הוא הביע ביטחון , 
שהמעסיקים ייענו לתביעות העובדים . ביממה הקרובה אמור שר האוצר אמור ליישב 
גם את חילוקי הדעות בין הוועדים לאוצר , על עתיד נקודות הזיכוי לאמהות עובדות . 
מזכ"ל ההסתדרות , ישראל קיסר , אמר כי מהרגע שמודעי הכיר בהטבות כבזכויות 
מוקנות , הוסר המכשול העיקרי להשגת ההסדר . בתום הדיון התכנסו ראשי הוועדים 
בלשכת שר האוצר , ואישרו את הסיכום . הם הודיעו , כי הם שומרים על זכותם 
לשוב למאבק מקצועי , אם התחייבויות מודעי לא יעמדו במבחן המציאות . היום 
מתחדש המשא ומתן בין מודעי לקיסר על הסכמי השכר במגזר הציבורי . לשבוע הבא 
נקבעו כבר שתי פגישות בין הממונה על השכר באוצר , יעקב דנון , לראשי האיגודים 
המקצועיים במגזר הציבורי . איגודים אלה הודיעו אתמול על תמיכתם בוועדים 
הגדולים במשק , אך לא התכוונו להשבית את כל העובדים המיוצגים על ידם . 
