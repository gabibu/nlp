בריסל ( מיוחד ל"הארץ " ) . נציגים של שתי הגרמניות ושל ארבע המעצמות הגדולות 
יתחילו היום בבון בניסוח הסכם בין - לאומי , שיגדיר את התנאים החיצוניים 
לאיחוד גרמניה , הצפוי בסוף השנה . בהסכם ייקבע בין השאר , שהמעצמות הגדולות 
מוותרות על כל הזכויות המיוחדות שמהן נהנו עד כה בגרמניה , ובמיוחד בברלין . 
בכך תושב על כנה בפעם הראשונה מאז סוף מלחמת העולם השנייה הריבונות הגרמנית 
המלאה . המסמך , שינוסח על ידי המומחים , יאושר על ידי שרי החוץ של פורום 
ה"שתיים פלוס ארבע " בחודש דצמבר . בכך יינתן אישור פורמלי בין - לאומי 
למהלכי האיחוד , שקיבלו תאוצה מיוחדת השבוע לאחר השגת ההסכמה הסובייטית - 
גרמנית ( נסיגה מלאה של כוחות בריה"ם ממזרח - גרמניה וחברות של גרמניה המאוחדת 
בנאט"ו ) . המסמך הבין - לאומי יכלול גם הכרה מחייבת בגבול האודר - נייסה 
כגבול המזרחי של גרמניה . לכך מתנגדים חוגים שונים בבון , המייצגים את 
הפליטים הגרמניים מן המחוזות שצורפו לפולין . הקאנצלר הלמוט קוהל קיבל אתמול 
הצעה של יושב ראש הקהילה היהודית במערב - גרמניה לכלול בדברי הפתיחה ל"הסכם 
האיחוד " בין שתי הגרמניות הכרה באחריות המשותפת לעבר הנאצי . ההצעה הועלתה 
על ידי היינץ גאלינסקי , שנפגש עם קוהל בבון . בעניין אחר מחה אתמול גאלינסקי 
בתוקף נגד הסרת לוח זכרון במחנה ההשמדה אושוויץ , שבו צויין כי ארבעה מיליון 
בני - אדם הושמדו במקום . הלוח הוסר לאחר שחוקר פולני קבע , כי באושוויץ 
הוצאו להורג " רק מיליון וחצי בני אדם " . גאלינסקי , בעצמו ניצול מחנה 
ההשמדה , הגדיר את הסרת הלוח כחרפה וכפגיעה בזכר הקורבנות . עיתונים מערב - 
גרמניים כתבו , כי הסרת הלוח תעודד תעמולה ניאו נאצית של הכחשת השואה . 
