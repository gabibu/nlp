וארשה ( ע"ר ) . חברי סולידריות , מתומכי ר"ם פולין , תדיאוש מזובייצקי , 
הקימו אתמול מפלגה פוליטית , ובכך חתמו את הקרע ביניהם לבין מנהיג התנועה , 
לך ואלנסה . זביגנייב בויאק וולדיסלאב פראסיניוק , מנהיגי המחתרת של סולידריות 
במאבק נגד המשטר הקומוניסטיבשנות ה08 , נתמנו כמנהיגים משותפים של המפלגה 
החדשה " תנועת האזרחים פעולה דמוקרטית " . כ07 פוליטיקאים וחברי פרלמנט 
בולטים של סולידריות נכחו בכנס היסוד של המפלגה , כולל רבים שפרישתם הדרמטית 
מפגישה עם ואלנסה בחודש שעבר , ציינה את הקרע הראשון בסולידריות . הם האשימו 
את ואלנסה בשאפתנות מופרזת ובערעור ממשלת מזובייצקי . מתנגדיו של ואלנסה 
הקימו את המפלגה החדשה לאחר שהצליח לבלום את נסיונם להפוך את " ועדות האזרחים " 
מנגנון הבחירות של סולידריות למפלגה פרו - ממשלתית , שנשקפו לה סיכויים 
לנצח בבחירות האמורות להתקיים באביב הקרוב . 
