קופנהאגן ( מיוחד ל"הארץ " ) . ראש נציגות הקונגרס הלאומי האפריקאי בהלסינקי , 
מוחמד חוסיין , הביע את התנגדותו המוחלטת של הקונגרס להגירה של אזרחים 
סובייטים לבנים לדרום אפריקה . לדבריו , מטרת הגירה זו היא לערער את האיזון 
בין האוכלוסייה הלבנה לאוכלוסייה השחורה בדרום אפריקה . מוחמד חוסיין הגיב 
על דבריו של שגריר דרום אפריקה בהלסינקי , יוהאנס לוטר , שלפיהם הוגשו 
לשגרירות אלפי בקשות של אזרחים סובייטים , המעוניינים להגר לדרום אפריקה . 
רוב הבקשות הגיעו מאזוריה האירופאיים של בריה"ם . השגרירות דחתה בקשות של 
אנשים ללא הכשרה מקצועית או אקדמאית . לשגרירות נמסר , כי בחוצות מוסקווה 
פורסמה על לוחות מודעות כתובתה של שגרירות דרום אפריקה בפינלנד . כמו כן , 
נפוצו במוסקווה שמועות , כי שגרירות דרום אפריקה מעניקה כרטיסי טיסה ומסייעת 
במתן דיור למהגרים , שיש לה עניין בהם . בשגרירות דרום אפריקה בווינה הצטברו 
021 אלף בקשות להגירה של אזרחי הונגריה , לאחר שבסתיו 98 פורסמו בעיתוני 
בודפשט מודעות , לפיהן יינתנו כרטיסי טיסה ואפשרויות דיור למגישי בקשות 
שממשלת דרום אפריקה תאשר את הגירתם . 
