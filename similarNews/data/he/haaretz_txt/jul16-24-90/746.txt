קופנהאגן ( מיוחד ל"הארץ " ) . ראש ממשלת צכוסלובקיה , מאריאן צאלפה , 
הגיש אתמול מחאה רשמית לממשלת אוסטריה בשל מה שהגדיר , " הסתה אנטי צכית 
ויצירת פאניקה " , בכל הקשור לכור הגרעיני " בוגוניצה " המרוחק כ001 ק"ם 
בקו אווירי מווינה . ראש הממשלה הזמין את קנצלר אוסטריה פראנץ ווראניצקי 
לבקר בכור , אך זה השתמט וטען כי אינו מומחה לענייני בטיחות גרעינית . רדיו 
וינה המשיך אתמול לשדר בכל מהדורת חדשות ידיעות הקשורות לכור " בוגוניצה " . 
בידיעות אלה נטען , כי במקום שני כורים בעוצמה של 088 מאגה - וואט המשמשים 
בין היתר לייצוא חשמל ליוגוסלביה ואיטליה . מנכ"ל חברת החשמל הלאומית של 
אוסטריה , וולטר פרימוט , אמר כי אוסטריה תוכל לכל היותר לספק לצכוסלובקיה 
003 מאגה - וואט אם ייסגר הכורים בבוגוניצה . שני עיתוני הערב הפופולאריים 
של ווינה , " קורייר " ו"קרונן צייטונג " מתחרים בפרסום כותרות ענק על 
" פצצת הזמן " בכור הדולף בוגוניצה העשויה להפוך את וינה לעיר מתים . 
ב"קרונן צייטונג " נטען כי " הכור הצכי מסוכן יותר מכור צרנוביל . במקרה 
אסון יוכלו תושבי וינה להתעטף בתכריכים ולצעוד לבית הקברות " . בלשכת נשיא 
צכוסלובקיה הוכחשה אתמול ידיעה שפרסמה לשכת הנשיא קורט ואלדהיים כאילו הסכים 
וואצלב האוואל לבוא לווינה לביקור רשמי כאורח נשיא אוסטריה . נשיא צכוסלובקיה 
הגדיר את ביקורו ב62 יולי בפסטיבל זלצבורג כ"ביקור פרטי " . 
