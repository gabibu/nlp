מנהיג אש"ף , יאסר ערפאת , שיגר אתמול ברכה לבאי הוועידה השלישית של " התנועה 
המתקדמת " וקרא לחברי התנועה להמשיך בפעולתם עם שוחרי השלום בישראל נגד 
" מדיניות הממשלה המעכבת את השלום " . מכתבו של ערפאת חוזר ומדגיש את דבקות 
אש"ף ביוזמת השלום , " שתבטיח שלום וביטחון לישראל , ומדינה עצמאית לפלשתינאים 
בהתאם להחלטות האו"ם , כולל החלטות מועצת הביטחון 242 ו833 " . מכתבו הארוך 
של ערפאת נכתב ב61 ביולי בתוניס והגיע בפקסימיליה לח"ך מוחמד מיעארי נציג 
המתקדמת בכנסת . מיעארי קרא את דברי ערפאת לקול תשואות הצירים בפתיחת הוועידה 
בעכו . דיוני הוועידה לא היו קלים . מזכ"ל התנועה , ריאח אבו אל - עסל , 
מסר לוועידה דו"ח מדיני ונטש את המקום תוך הצהרה כי אינו יכול להשתתף בוועידה 
נוכח החלטת חבריו בסניף נצרת להחרימה . מתי פלד הציע לוועידה לבטל את התנועה 
המתקדמת ( הערבית ) ואת קבוצת " אלטרנטיבה " ( היהודית ) ולאחדם במסגרת 
מפלגה שוויונית אחידה . כצפוי נדחתה הצעתו זו של פלד והועברה לדיון במוסדות 
המפלגה . אמש עמדה הוועידה לבחור במזכ"ל חדש לתנועה ונראה כי המועמד הבטוח 
לתפקיד זה הוא אחמד דרויש מהכפר מכר , אחיו של " שר התרבות " של אש"ף , 
מחמוד דרויש . 
