הגיעו גם שלשום תלמידים לבית הספר היהודי המקומי . רובם מוסעים למקום בידי 
הוריהם . הילדים נכנסו בשער בית הספר . באותו זמן עמד בשער מנהל הלימודים , 
אהרון יורביץ , לא למטרת שמירה ביטחונית , אלא יותר לשמירת הסדר . הוא 
הוביל את התלמידים לחצר בית הספר , לפתע הבחין באשה שעוברת אותו במהירות 
ונדחפת לתוך החצר . בתחילה חשב שמדובר באם אחד התלמידים . הוא ראה שהיא 
מתכופפת לעבר אחד התלמידים ולפתע הבחין בסכין שהיא מניפה ומתחילה לדקור את 
אחד התלמידים . לפני שיורביץ ומבוגרים אחרים שהיו במקום התנפלו עליה והצליחו 
להוציא מידיה את הסכין , היא הצליחה לדקור ארבעה תלמידים . מצבו של אחד , 
שנדקר בכבד , הוגדר כקשה , שניים אחרים נפגעו בריאותיהם ומצבם הוגדר כבינוני 
והרביעי כקל . כל הארבעה נותחו ויצאו מכלל סכנה . נכון שהילדים שנפצעו אינם 
יהודים . מחצית מכלל כ002 התלמידים בבית הספר היהודי המקומי , אינם יהודים . 
אין מספיק תלמידים יהודים כדי להחזיק בית ספר ולכן פתחו אותו גם ללא יהודים . 
המשטרה והתקשורת טענו כי התוקפת היא אשה חולת נפש , ששוחררה זה לא מכבר 
מבית חולים לחולי נפש . גם התקשורת וגם המשטרה מעדיפות להציג את האירוע 
על רקע זה ומבליעים את העניין האנטישמי , אף שהאשה בעת שנלכדה , קראה קריאות 
אנטישמיות בנוסח : " יהודים מלוכלכים " , " לא רוצים אותכם כאן " . זו 
התחושה . מה שהעסיק את התקשורת היה כיצד קרה שחולת נפש מסוכנת לציבור , 
מהלכת חופשי , וכמעט ולא עלה העניין האנטישמי . גם אם מדובר באשה חולת 
נפש , נשאלת השאלה מדוע בחרה לתקוף דווקא בית ספר יהודי . על זה לא מדברים 
כאן . ניו - זילנד מקיימת קשרי מסחר הדוקים עם איראן . היא מייצאת לה בעיקר 
כבשים . לממשלה הניו - זילנדית יש אינטרס מובהק לשמור על יחסים תקינים עם 
העולם המוסלמי ובראשם עם איראן . זה משתקף במדיניות כלפי ישראל , אף שישראל 
לא זוכה למקום מרכזי בהתייחסות הפומבית של הממשלה כאן . מה שעוד משפיע אלה 
הם הדיווחים המגיעים לכאן על הנעשה בשטחים . הדיווחים מאוד חד צדדים , 
התקשורת בדרך כלל עויינת את המדיניות הישראלית וחרף כל מאמצי ההסברה שמשקיעה 
השגרירות הישראלית , הקהילה היהודית וגורמים אחרים , קשה לשרש את התמונה 
המסולפת המתקבלת על ישראל . אבל אני לא הייתי קושר ישירות את שני הגילויים 
האנטישמיים למתרחש בישראל . זה יותר קשור לסחף הכללי ולאירועים על רקע זה 
שאירעו באחרונה באירופה . ניו - זילנד עדיין לא הגיעה למימדי האנטישמיות 
הקיימים במדינות באירופה , אפילו לא כמו בצרפת ובגרמניה . היא הוכתה בהלם . 
הם לא האמינו שדבר כזה יכול לקרות בניו - זילנד השלווה . התחושה היא שאלו 
מקרים בודדים וחריגים , אבל יחד עם זאת הוחלט לפקוח עין , לתגבר את השמירה 
על מוסדות יהודים . נשכרה חברת אבטחה לבית הספר , שעד היום לא היו בו כל 
סידורי ביטחון . בבית הספר הלימודים חזרו לסדרם . כישראלי לא הופתעתי מן 
המקרה ואמרתי כאן בקהילה , כי ליהודי בכל אתר נשקפת סכנה ועליו להגן על 
עצמו . אצלנו כבר התרגלנו לתמונות של נפגעי טרור יהודים ואפילו למדנו לחיות 
עם זה . כאן זה דבר חדש , לא מוכר , ולכן יש מבוכה ולא יודעים בדיוק איך 
להתמודד עם זה . 
