שנות השמונים היו העשור הנוח ביותר לישראל בתחום האסטרטגי . השלום עם מצרים , 
שנחתם ב9791 , שמט את אבן - היסוד המרכזית לכינון קואליציה מלחמתית נגד 
ישראל . מאז הסכמי קמף - דייוויד ב8791 , כדברי מנהיגיה , רואה מצרים 
בשלום יעד אסטרטגי ארוך - טווח , והעדפתה הברורה עד כה היא לנסות ולקדם 
תהליך שיכונן קואליציה של שלום . אבן - יסוד שנייה לכינון קואליציה מלחמתית 
נגד ישראל נשמטה ב0891 , כאשר עיראק יצאה למלחמה נגד איראן . עיראק , 
בעלת הצבא הגדול ביותר בין מדינות ערב , היתה רתוקה במשך שמונה שנים , 
עד 8891 , למלחמה הקשה ביותר שהמזרח התיכון ידע בעידן המודרני . מאז הסתיימה 
המלחמה עברו שנתיים , בין עיראק ואיראן קיימת שביתת נשק , ושלום ביניהן 
טרם הושג . אולם בשנה האחרונה חזרה עיראק בתנופה לשדה פעולתה המסורתית 
העולם הערבי והיחסים הבין - ערביים . השפה שבה משתמשים מנהיגי עיראק כלפי 
ישראל בחודשים האחרונים מחזירה אותנו , במובנים רבים , לשפה שהיתה מקובלת 
בעולם הערבי בתקופה שקדמה להסכם השלום בין ישראל למצרים . בשנות ה09 נעמוד 
בפני מצב אסטרטגי שונה . בשנות ה08 היתה הבחירה בין יוזמה פעילה לכינון 
קואליציה של שלום לבין ניצול המצב האסטרטגי הנוח לעשות כעולה על רוחנו בשטחים 
ובלבנון . בשנות ה09 יתחדד הכורח להכריע בין שתי דרכים עיקריות : כינונה 
של קואליציה של שלום , שלקראתה מצרים מנסה להוביל בסבלנות אין קץ כבר יותר 
מעשר שנים ; לבין כינונה של קואליציית מלחמה , שלקראתה תוביל עיראק . אחרי 
שש מלחמות בין ישראל ומדינות ערב , ואחרי מלחמת איראן - עיראק שהיתה נוראה 
מכולן יחד במחיריה , אפשר היה לצפות שהמנהיגים התנסו במחירן הקשה של מלחמות 
ובתוצאותיהן ההפוכות . המלחמה בשנות ה09 , אם חס וחלילה תתחולל , תהיה 
שונה מאוד ממלחמות קודמות בכמה ממדים עיקריים : ראשית , בעוצמת הכוחות הקונוונציונליים . 
אם נבדוק רק מערכת אחת טנקים נמצא שלרשות עיראק , סוריה וירדן כ000 , 
01 טנקים , כמחציתם עיראקים . נכון שבגלל ריתוקה לגבולה המזרחי , עיראק 
עדיין אינה חופשית להטיל את מלוא עוצמתה מערבה . אך אם יופשרו יחסי עיראק - 
איראן , תוכל עיראק לשחרר מערבה חלק ניכר מעוצמתה זו . שנית , לרשות כל 
הצדדים מערכות נשק חדישות , מתוחכמות , ארוכות - טווח ומדויקות , שמעולם 
לא נוסו במלחמה . זה היסוד העשוי לחולל הפתעות במלחמה , ואין ביכולתנו 
לשער את טיב ההפתעות ומשקלן האסטרטגי . לשני הצדדים יש כיום יכולת לפגיעה 
מכאיבה בעורף האזרחי . שלישית , בשנות ה09 יתפתח במזרח התיכון מאזן - אימה 
בתחום הנשק הכימי , הביולוגי והגרעיני . בתחום זה היה לישראל עד כה יתרון 
ניכר . בפרסומים בחו"ל , של גופי מודיעין מערביים ושל חוקרים אקדמיים , 
מעריכים את עוצמתה הגרעינית של ישראל ב001 עד 002 פצצות אטום ואולי עוד 
03 פצצות מימן . עוצמה זו במלואה מספיקה כדי להחריב את כל מדינות המזרח 
התיכון . קפמאפרקלכאורה , די היה בצירופם יחד של גורמים אלה כדי לשכנע ראשי 
מדינות שדרך מלחמה כרוכה בסיכונים כה קשים , שמוטב להימנע ממנה . אולם 
עיון יותר מדוקדק בסוגיה זו ילמדנו שלא כך המצב : מנהיגים באזור כבר קיבלו 
החלטות המובילות למלחמה , על אף שידעו שנבצר מהם להשיג בה הכרעה . נאצר 
ב7691 ודאי לא האמין שבכוחו של צבא מצרים להכריע את צה"ל ; כך גם כשהחליט 
לפתוח במלחמת ההתשה . סאדאת ב3791 ידע מראש שלא יכריע את צה"ל , ולכן קבע 
לצבאו יעדים טריטוריאליים מצומצמים . גם זה וגם זה נקלעו למצב של חוסר ברירה : 
נאצר היה שבוי ברטוריקה של עצמו , במהלכים שיזם לפינוי כוח האו"ם מסיני 
וסגירת המצרים וההתלהבות שעוררו בעולם הערבי . סאדאת בחר במלחמה אחרי שנגוזו 
הסיכויים להסדר בדרך מדינית . הקואליציה של מאי 76 נוצרה בדרך מהירה , שאיש 
לא חזה אותה מראש . מה שהביא לה היה צירוף נסיבות שלא היו כלל בשליטת מצרים : 
פיגועים בגבול סוריה - ישראל ביוזמת פתח , הפלת מטוסים סוריים על - ידי 
חיל האוויר הישראלי והודעות אזהרה של ראש הממשלה לוי אשכול והרמטכ"ל יצחק 
רבין כלפי סוריה ; אזהרה שהצד הערבי , בתמיכת ברית המועצות , פירשה כאיום 
במלחמה נגד סוריה . הקואליציה של 3791 קמה בדרך מתוכננת מראש , וביוזמת 
מצרים , שהמהלכים המדיניים שיזמה הגיעו למבוי סתום . בפנינו איפה שני דגמים 
להתהוות קואליציה . האחד , כהסלמה מהירה ולא - צפויה שמנהיגים נסחפים בה . 
השני , כהכרעה אסטרטגית מפורשת שמנהיג ערבי יזם . באיזו דרך עשויים דגמים 
אלה להתחולל בשנות ה09 ? האזור הקריטי לכינונה של קואליציה כזו היא ירדן , 
המהווה אזור חיץ בין צה"ל לבין צבאות עיראק וסוריה . ההיגד המקובל שהירדן 
הוא גבול הביטחון של ישראל אינו משקף את המציאות האסטרטגית . גבול הביטחון 
האמיתי של ישראל הוא הגבול שבין ירדן לבין עיראק וסוריה , שכן צבא ירדן 
לבדו אינו מהווה איום אסטרטגי על צה"ל . עוצמת צה"ל היתה נוחה לירדן , 
כי היא איזנה את עוצמתן הצבאית של שכנותיה , עיראק וסוריה . הצורך לקיום 
איזון כזה ודאי היה אחד המניעים העיקריים למגעים שקיים המלך חוסיין עם מנהיגים 
ישראלים מאמצע שנות הששים ועד לאחרונה . התוצאה המעשית היתה שמאז 0791 , 
מזה 02 שנה , לא ביקשה ירדן ולא התירה כניסת צבאות ערביים לתחומה , וכך 
נהפכה לאזור חיץ אסטרטגי בינה לבין ישראל , כפי שסיני מאז 9791 מהווה אזור 
חיץ אסטרטגי בין צבא מצרים לצה"ל . אך בין ישראל לירדן אין הסכם מפורש ומחייב . 
בשנים האחרונות נשמעו קולות בישראל , גם בין שרים בממשלה , הקוראים להפוך 
את ירדן לשטח שבו תיפתר הבעיה הפלשתינית . ישראל , שנתפשה בירדן כבעלת 
אינטרסים אסטרטגיים משותפים , החלה להיות נתפשת בשנים האחרונות כאיום על 
המשטר בירדן . מכאן החלה ירדן במשחק האיזון הנגדי עם עיראק . משחק תלת - 
צדדי זה מסוכן לשלושת הצדדים . מצד אחד , משמעותו שכל יוזמה ישראלית לחולל 
שינוי בכוח במשטר בירדן , דוגמת הניסיון בלבנון , עלולה לשאוב לתוכה מעורבות 
צבאית עיראקית , בדיוק כפי שהמעורבות בלבנון גררה עימות עם הסורים . יש 
משמעות גם לקשר הירדני עם עיראק . אם עיראק תכניס צבא לירדן , תהיה ישראל 
בדילמה דומה לזו שעמדה בפניה במאי 76 , כאשר מצרים הכניסה כוחות לסיני . 
