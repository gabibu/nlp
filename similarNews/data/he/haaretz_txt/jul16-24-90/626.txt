מורים ומנהלי מוסדות חינוך ממוסקווה יגיעו בשבוע הבא לישראל , כדי להשתתף 
בסמינר של ארבעה שבועות על מדינת ישראל , שיתקיים בקיבוץ לוחמי הגיטאות . 
במסגרת הסמינר , ילמדו המחנכים הרוסים גם עברית , ויסיירו ברחבי הארץ . 
זו הפעם הראשונה שקבוצת מחנכים מבריה"ם , שחלקם יהודים , מגיעה לישראל 
לסמינר לימודים . היוזמה לקיום הסמינר באה ממוסקווה . בסמינר יושמעו הרצאות 
על משנתו של יאנוש קורצאק , על השואה , על מרד גטו וארשה ובין היתר , 
יתמקדו הלימודים בחברה , בכלכלה ובביטחון מדינת ישראל . באותו זמן תגיע 
ללוחמי הגיטאות גם קבוצה של 05 מורים ומחנכים מארה"ב , לאחר שסיירה בפולין 
וביקרה במחנות ההשמדה . בעת שהותם בלוחמי הגיטאות , יקיימו המחנכים מארה"ב 
ומבריהם מפגש ודו - שיח על הנושאים שלמדו בארץ . 
