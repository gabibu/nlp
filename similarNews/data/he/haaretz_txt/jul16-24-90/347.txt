לאברהם הפנר עדיין לא היה זמן להתרגש לקראת הקרנת הבכורה , היום , של סרטו 
" אהבתה האחרונה של לורה אדלר " , במסגרת התחרות של פסטיבל הקולנוע בירושלים . 
יומיים לפני ההקרנה העבודה עדיין לא הסתיימה . יש עדיין בעיה עם הכותרות 
בגוף הסרט שיתרגמו את האידיש המדוברת בחלקו , לעברית . הוא יודע שהקרנה 
היום היא הקובעת . לא בגלל התחרות והמענק , אלא מפני שההקרנה הקובעת , 
לכל יוצר , היא זו שנערכת בפני חבריו . גם אם הסרט יתקבל לכל הפסטיבלים 
החשובים בעולם , ההקרנה היום היא החשובה . ההסרטה לא היתה קלה , כי אין 
הסרטות קלות בארץ . " הכסף מספיק רק כדי להרוס אותך . התוצאה היא שאתה 
מוצא את עצמך נאבק כל הזמן עם קצה אפשרויות , ולא קצה יכולתך . אתה מוצא 
את עצמך בקונפליקט נצחי בין מה שאתה יכול לעשות ומה שניתן לך לעשות " . לאחרונה 
הסתובב הפנר והכריז שזה יהיה סרטו האחרון . בתנאים כאלה , ועם תקציב כזה , 
הוא לא יהיה מוכן לעשות עוד סרט . אם יווצרו תנאים אחרים , הוא יהיה מוכן , 
אולם , כיוון שהוא ריאליסט , הוא יודע שתנאים אחרים , טובים יותר , 
לא יווצרו . פעמים רבות בשנים האחרונות , במהלך שיחותינו , טען הפנר נגד 
יחסה המתנשא והמזלזל של החברה והתרבות הישראליות כלפי הקולנוע . כמה דברים 
השתנו , הוא אומר לי היום . הצעירים היום כבר יודעים שהקולנוע הוא אמנות 
שווה ערך לכל האמנויות האחרות . כל השאר , כולל אינטלקטואלים , סופרים , 
אמנים , אנשי ציבור , עדיין מתייחסים לקולנוע כאילו דבר לא קרה במאה השנים 
האחרונות . לדדם , למשל , " כמו בקולנוע " , פירושו עדיין " לא כמו 
בחיים " . זו , כמובן , שטות מוחלטת , מבחינתו . הקולנוע , וגם זה שהוא 
שואף לעשות , מציג את החיים כמו שהם , ובו - בזמן מראה אותם בייחודיותם . 
שיש בהם משהו . עשר שנים בדיוק חלפו מאז יצר הפנר את סרטו העלילתי הארוך 
הקודם , " פרשת וינשל " . לפני שנתיים יצר סרט קצר " מה קרה " שעסק באינתיפאדה , 
שהוקרן בערב הפתיחה של פסטיבל ירושלים ב8891 . מיד כשסיים את עריכת הסרט 
החל בהכנות לצילומי " לורה אדלר " . קודם לכן פירסם ספר בשם " כולל הכל " , 
שזכה להצלחה ולביקורות טובות . במקביל להכנות לצילומי " לורה אדלר " , 
במהלך הצילומים והעריכה , סיים הפנר כתיבת ספר חדש בשם " הספר המפורש " . 
מחבינתו היו עשר השנים מאז סרטו הקודם שנים של עבודה בלתי פוסקת . התסריט 
של " לורה אדלר " נכתב לפני שמונה שנים , ומאז ניסה הפנר לגייס תקציב 
לעשייתו . השינוי היחידי מהתסריט המקורי הוא במועד התרחשות שיא הסרט . 
במקור הוא מתרחש ביום שבו הגיע סאדאת ארצה . הפנר חשש שכאשר יתחילו סוף 
סוף הצילומים , לא תימצא לו ההתלהבות הראשונית שהיתה לו כאשר כתב את התסריט . 
אבל רק הגיע יום הצילומים הראשון , וההתלהבות חזרה , בעיקר משום שהסרט 
המצולם כבר אינו התסריט שלו . ושנית , זהו סרט שמתרחש על רקע עולם תיאטרון 
האידיש , ותיאטרון אי אפשר אף פעם להראות במלים . תאטרון זה דבר נפלא לקולנוע . 
וזו גם מלודרמה , בהגדרתה ובמהותה , שכוללת מספר פזמונים , כדרכם של 
תיאטרוני האידיש . הפנר מעולם לא התנסה בזאנרים אלה . " תיאטרון זה קרקס , 
תיאטרון זה הרפתקה , והיא סחפה אותי " . הוא גילה שהוא מדבר אל שחקני האידיש 
שלו , כפי שהוא דיבר בזמנו אל שחקני " לאן נעלם דניאל וקס " ? ומהי האידיש 
בשבילו ? אקזוטיקה , חזרה לשורשים , שימור העבר ? " לא " , עונה הפנר , 
" זו פשוט שפתם של הדמויות בסרט " . ואז הוא קם , עסוק כתמיד , וממהר 
לפגוש את המפיק שלו , כדי להספיק ולעשות עוד כמה סידורים לקראת ההקרנה . 
