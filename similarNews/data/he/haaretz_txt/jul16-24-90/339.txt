כשהחלה להתבהר רשימת אירועי הקיץ בתחום הבידור והמוסיקה הקלה היה ברור , 
שבלי כמה כישלונות זה לא יעבור . במוצאי שבת ננעל בקול דממה דקה בחוף פלמחים 
פסטיבל " וודסטוק 2 " , שהציע לקהל את מרבית הכוחות הפעילים כיום בזרם המרכזי 
של הרוק הישראלי . את האירוע הפיק בני אלבז , אמרגן בלתי - מנוסה שכבר היה 
אחראי לפסטיבל רוק שבוטל . לפני הפתיחה ציפה אלבז לכ52 אלף צופים בשלושת 
ימי הפסטיבל . נתונים לא רשמיים אומרים שנמכרו כ000 , 8 כרטיסים . לעיתונות 
הגיעו שמועות על ביטול השתתפותם של כמה מהאמנים , עקב אי - עמידתו של אלבז 
בהתחייבויות הכספיות . ביום שבו נפתח הפסטיבל ( יום ה בשבוע שעבר ) פירסם 
" ידיעות אחרונות " כתבה שעסקה בנושא . שלמה צח , אמרגנו של הזמר אדם , 
איים סמוך למועד ההופעה בערב שבת , שאדם לא יעלה לבמה . אלבז שוחח עם 
צח בטלפון , ונשבע שהכסף ישולם . ביום א בערב עדיין לא הגיע למשרד של צח 
שום צק . מהאמרגנים טמירה ירדני ואפי ניב , שאמנים שהם מייצגים הופיעו 
באירוע , אי - אפשר היה לקבל תגובה רשמית . כך גם מחברת " בימות 88 " , 
שהעמידה את הבמה . סיפרו שאנשי החברה איימו לפרק את הבמה אם אלבז לא יעמוד 
בתחייבויות הכספיות . מירון רכטמן , בעל חברת ההגברה בטי - בם שטיפלה באירוע , 
שמפיק את המופעים של " תסלם " ו"נוער שוליים " אמר לי : " תעזבו אותי , 
אתה וכל העיתונאים האלה במנוחה . החטטנות שלכם נמאסה . די , לא רוצה 
להגיב . נמאסתם " . בפועל כל האמנים , למעט יהודית רביץ החולה , הגיעו 
והופיעו . חלקם נאותו להשתתף לאחר שאמרגניהם הגיעו עם אלבז לפשרה כספית . 
מספר אמרגנים סיפרו , לא לציטוט ובלי לנקוב בשמות , שאמנים אחרים , לא 
שלהם , לא קיבלו גם את סכומי הפשרה המובטחים . את אלבז עצמו אי אפשר היה 
להשיג למחרת נעילת הארוע . " הוא לא עונה לטלפונים " נמסר ממשרד רונית 
ארבל , שעשתה את יחסי הציבור של האירוע . ארבל טענה שאינה יודעת כמה כרטיסים 
נמכרו , כיוון שהספירה לא נגמרה עדין , ואינה יודעת למי שילמו ולמי לא . 
" מה שחשוב , זה שכל האמנים שהובטחו הופיעו , והקהל קיבל תמורה מלאה 
לכספו " . בפסטיבל " מוסיקת העולם " שהתקיים במוצאי שבת בשפיים נמכרו , 
לטענת האמרגנים , ך - 0021 כרטיסים . האמפיתיאטרון היה מלא כדי 08 אחוזים 
מתפוסתו , כך שבהפחתת המכסה של מקבלי ההזמנות אפשר להתרשם שהדיווחים אמינים . 
מארגני המופעים של פול וינטר חששו לגורל ההשקעה שלהם עד לשעת תחילת ההופעה 
ביום א בערב , בקיסריה . הופעתו של וינטר בטלויזיה ביום ה , מרתון בגל"ץ 
ביום ו שהוקדש למוסיקה שלו , וגם הנטיה של הקהל המקומי לרכוש כרטיסים רבים 
ביום ההופעה עצמו , הביאו בסופו של דבר ך - 0041 איש לקיסריה , אם כי האמפתיאטרון 
היה רחוק מלהיות מלא . " עם רכישה בשעור דומה למופע בהיכל התרבות לא אפסיד 
כסף " אמר אבי יפרח , מחברת " מולטי מידיה " , המאמין שהקהל הפוטנציאלי 
של וינטר בארץ מונה אלפים רבים מאוד . הוא מודע לעובדה שסמיכות התאריכים 
לארועי " גאזה 09 " פגעה בביקוש הכרטיסים למופע של וינטר . 
