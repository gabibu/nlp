בתוך חודש ימים תופעל רשת רדיו למלחמה בתאונות הדרכים ולהגברת הבטיחות בכבישים . 
תחנת הרדיו החדשה תופעל על - ידי רשות השידור , המינהל לבטיחות בדרכים 
במשרד התחבורה , משרד התקשורת וחברת בזק כך יודיע היום בממשלה , שר התקשורת , 
רפאל פנחסי . פנחסי מסר , כי בשלב הראשון יופעל מערך שידורים ניסיוני 
באזור הצפון , שבו אירעו בשנים האחרונות תאונות רבות וקשות . השידורים 
הניסיוניים יתקיימו במשך ששה חודשים . בתקופת השידור הניסיוני תיבחן האפקטיוויות 
של השידורים מבחינת מניעת התאונות והבטיחות בכבישים , ואפשרות הרחבתם לאזורים 
נוספים . כמו - כן יופקו לקחי הפעלה ולקחים טכניים . שר התקשורת גם הנחה 
את הנהלת משרד התקשורת לרכוש ציוד שידור מתאים , לרבות משדר ואנטנה שיוצבו 
בעכו . פנחסי אמר , כי עם כניסתו לתפקיד ראה את המלחמה בתאונות הדרכים 
והגברת הבטיחות בכבישים כמשימה בעלת חשיבות עליונה . אי - לכך , הוא הנחה 
את הנהלת משרדו למצוא דרכים להפעלה מיידית של התחנה , ואף כינס את כל הגורמים 
הנוגעים בדבר , במגמה לשים קץ לעיכובים ולזרז את ההקמה , שהתעכבה במשך 
שנתיים . ההערכה היא , כי השידורים ייפתחו בראש חודש אלול ( 09 . 8 . 
22 ) . מנהל קול ישראל , אמנון נדב , מסר כי הרדיו ערוך ומוכן להפעלת 
התחנה במועד זה , ומנכ"ל בזק , צבי אמיד , הודיע כי חברת בזק ערוכה להפעלת 
משדר וקווי שידור עד למועד זה . ההחלטה על הפעלת התחנה נפלה פה - אחד בישיבה 
שנערכה בלשכת שר התקשורת . התחנה תשדר מגוון תוכניות , שמטרתן מניעת תאונות 
והכוונת מידע . השידורים ייקלטו מחיפה בדרום ועד ראש הנקרה בצפון . קפידביניו"ר 
ועד העיתונאים בקול ישראל , יעקב קצב , הביע פליאה ותרעומת על כי איש מכל 
הגורמים שעסקו בהכנות לפתיחת הרשת , ובעיקר הנהלת רשות השידור ומנהל הרדיו , 
לא מצאו לנכון לבוא בדברים תחילה עם העובדים באמצעות הנציגות המוסכמת שלהם . 
אי - לכך , ההודעה על פתיחת הרשת ועל מועד הפעלתה היא על אחריות המפרסמים 
בלבד . מבחינתם של העובדים העיתונאים ברדיו , התוכנית לפתיחת רשת כזו אינה 
קיימת כלל , והם לא יתנו יד להפעלתה עד שיושג סיכום בעניין זה עם נציגיהם . 
מנהל הרדיו , אמנון נדב , אמר בתגובה : " כשנגיע לאיזה נושא או עניין 
שיש בו נגיעה לוועד העובדים , אין כל ספק שנבוא עמם בדברים " . 
