הממונה על התקינה במשרד התעשייה והמסחר , אינג אברהם ניר , מסר לפרסום 
ברשומות הכרזה כתקן רשמי של התקן הישראלי לכיסאות גלגלים : כיסאות מונעים 
ידנית . תקן זה הוא ראשון מסדרת תקנים החלים על כיסאות גלגלים , המיועדים 
לאנשים מוגבלים בתנועותיהם . הכיסאות שהתקן חל עליהם מונעים ידנית או על 
ידי המשתמש באמצעות חישוק הנעה או בדחיפה על ידי מלווה . ניר ציין , כי 
לפי התקן כל כיסא יסומן בסימון ברור ובר - קיימא , שיכלול את שם היצרן ותאריך 
ייצור הכיסא בהתאם לדרישות המזמין שיצורפו למפרט ההזמנה . לכל כיסא תצורף 
חוברת הסבר בעברית . החוברת תכלול הוראות לשימוש נכון בכיסא , להחזקתו 
כשהוא בשימוש שוטף ולטיפול תקופתי בו . כן יצורף לכל כיסא מפתח לפתיחת בורגי 
התומכים לשם כוונון הגובה . מבנה הכיסא ומידותיו יהיו כמוסכם בין המזמין 
והספק . ניר מציין כי לאחר שהכרזת התקן תכנס לתוקפה אסור יהיה לייצר , למכור 
או לייבא כיסאות גלגלים , אלא , אם יתאימו לכל הדרישות של התקן הישראלי . 
