כבר 21 שנים מביט מוחמד מברשם אל עירו עכו וחושש שאליה לא יבוא . ודאי שלא 
עכשיו , לאחר פרוץ העלייה הרוסית הגדולה . ודאי שלא לאחר שהמלה הנוראה 
הזו , " טרנספר " , תתנגן בטבעיות כמו המלה הציונית החיובית כל כך , " ייהוד " . 
מול המאסות הנמלטות מן הגלסנוסט אל הגינס והמכונית הפרטית , אפילו בארץ 
לוונטינית צרה ומאובקת , הוא מרגיש שהנה שוב , הוא נדחק לסוף התור וחלומו 
לשוב ולהתיישב בקרב בני - עמו בעכו מתרחק ממנו . הוא רואה את קבלת - הפנים 
הנלהבת לבאים מקייב ומבאקו , שיתקנו את העיוות הדמוגרפי שאיים למזרח את 
המדינה , והוא יודע שגם לבנו בן ה32 , מברשם מברשם , תישאר עכו , שבה 
גדל , בבחינת ירושלים , שלעולם ועד נהיה בה בשנה הבאה . מעכו העתיקה , 
שהים המלחך את חומתה פירנס דורות רבים של דייגים ערבים , קל מאוד לצאת , 
אבל קשה להיכנס בחזרה . ב8791 יצא מוחמד מברשם את עכו העתיקה בשל מחלת אשתו . 
כאז כן היום , לכל ערבי תושב עכו העתיקה הוצעה דירה חלופית של עמידר בשיכון 
בכפר מכר , שבעה קילומטרים ממזרח לעיר . הוא התפתה אז לעזוב את הדירה המתפוררת 
שגר בה עם משפחתו , לדירה חדשה של ארבעה חדרים בכפר - השינה הגדול . ביישוב , 
שמספר תושביו כיום כ000 , 6 נפש , רבים מהם יוצאי עכו , ישבו קרובי משפחה 
של אשתו . מברשם חשב שהקרבה תביא תועלת . כעבור שנתיים מתה אשתו , ומברשם 
ביכה שתי אבידות : גם האשה שאהב מכל , אם ששת ילדיו , וגם עירו . עתה 
הוא שומע את זעקותיהם של יושבי האוהלים , העומדים גם הם בסוף התור אך בכל 
זאת לפניו . הוא מבחין ביותר מדי כתובות על הקיר : ייהוד , ייהוד , ייהוד , 
טרנספר . הוא עקב אחר המלים המכוערות והשקרים האיומים , שנזרקו בתל - 
אביב בעניין ייהוד יפו . הסיסמאות האלו , שפוליטיקאים חסרי - לב משחררים 
לאוויר כאילו היו טבליות ואליום להמונים הנבערים , עוכרות את זיקנתו . פעם 
היה ממשל צבאי בגליל , אבל היו אחווה ושיתוף של יום - יום . עד מלחמת 76 
היה אויב מוגדר , והוא היה מחוץ לגבולות המדינה . הוא גדל בקיבוץ בימים 
שקיבוצי השומר הצעיר היו פתוחים לערבים , עד שב9591 ביקשו סליחה שאינם יכולים 
לארח עוד את מחנות - העבודה הערביים . הוא היה בגרעין ערבי עם דרוזים , 
שלימים היו לאנשים חשובים . אחד מהם היה אלוף - משנה מזייד עבאס מגת הגלילית . 
הם היו ונשארו , קודם - כל , אזרחים נאמנים למדינתם ואידיאליסטים חסרי - 
תקנה . עבאס היה מהמנהיגים של התנועה לשינוי פני הממשל , לפני שהפוליטיקאים 
החריבו אותה . הוא השתחרר מהצבא במחאה על התעלמות הממסד משחיתות המינהל 
האזרחי בגדה . מברשם היה תמיד סוציאליסט . הוא עשה נפשות רבות למפ"ם , 
גם אחרי שהתנועה הקיבוצית דחתה אותו . אבל אז הוא נדחה כשותף למעשה ורק 
בחלק מהדרך . איש לא פיקפק בישראליות שלו , במצוינות האזרחית שלו . גם 
הוא לא פיקפק בה . הוא ליווה את בנו אל לשכת הגיוס , כשהבן רצה להתנדב , 
כערבי מוסלמי , לשירות צבאי בחיל החימוש , על - אף אזהרות אביו . צה"ל 
לא דחה אותו על הסף , אלא לאחר תלאות רבות . כיום חי הבן בהולנד , והאב 
מפעיל מסעדת דגים לחוף עכו . קפמאליד4העשן השחור מעלה הרהורים . העלייה 
הגדולה היא רק זרז , אבל הבעיות החלו כבר אז , אחרי הניצחון . האופוריה 
שינתה את האנשים , שהתחילו לדאוג קודם - כל לעצמם ורק לעצמם . האחווה היהודית - 
הערבית שהתקיימה לתפארת בעכו היתה אחווה של אנשים פשוטים , שנאמנותם נתונה 
קודם - כל לשכניהם ורק אחר - כך לדגלים ולסמלים . כמובן , זה היה לפני 
הדיכאון של 37 ושלטון הכוח והכעס והבוז שבא בעקבותיו . עתה הוא רואה שבני - 
דורו , שחיו בדו - קיום כדבר טבעי ביותר , משפיעים פחות ופחות . הוא חושש 
שמא יקום דור שלא ידע כי זה אפשרי . איפה הוא עכשיו ואיפה עכו של החומות . 
אמנם אין איש מונע ממנו לקנות דירה בעכו , אך הוא אינו יכול להרשות לעצמו 
לאבד את השכירות המוגנת בדירה במכר ולשלם טבין ותקילין בעד דירה בעיר העתיקה . 
הוא חושש שאם ינסה , יצא קרח מכאן ומכאן . בגילו , 06 , כשעול פרנסת 
האשה השנייה וארבעת ילדיהם מוטל עליו , כבר אינו מסתכן במהפיכות . איברהים 
קנדיל , נשוי ואב לשלושה , גר בעכו העתיקה כל ימיו . הוא בעל מספרה בשוק 
ודייר בדירת שלושה חדרים , 08 מטרים - רבועים . הוא משלם 11 שקל לחודש 
דמי שכירות לעמידר , ועוד כ000 , 4 שקל לשנה בעבודות בנייה שוטפות לאחזקת 
הדירה . ייהוד עכו , טרנספר , הוא מפתיע , כל אלה סיסמאות של פוליטיקאים , 
שממילא לא משפיעות הרבה על אנשים . אבל גם הוא מרגיש שהנה מתרגשים ימים 
גדולים , אולי נוראים . בגיל 53 עוד כוחו במותניו והוא אופטימי . הוא מזכיר 
מועצת ועדי השכונות , המאגדת תשעה נציגים של אזורים בעכו העתיקה . הוא 
היה בין מייסדי המועצה הזאת , שקמה לפני 31 שנה להגן על זכויותיהם של תושבי 
עכו הערבים , אבל בעיקר כדי לדאוג לעניינים של יום - יום , כניקיון ועזרה 
לזולת . עם הזמן , הגבירה המועצה את פעילותה , יצרה קשרים עם קרנות צדקה 
בארץ ובחו"ל , והצליחה לגייס די כסף לסייע לאנשים בשיפוץ הבתים המתפוררים 
בין החומות . בעכו העתיקה מוגדרים 053 בתים כמסוכנים , ו57 מהם הם בתים 
בסכנת התמוטטות מיידית . לפני כחודש התמוטט קיר אבנים של בית ליד בית - 
ספר , בשעה שהילדים היו צריכים להיות בחוץ , בהפסקה . הילדים היו בחופשה 
ואיש לא נפגע . אך ב02 השנים האחרונות נספו שלושה אנשים מהתמוטטויות כאלו . 
הוא מכחיש את השמועות שהפיצו אנשי ימין בעיר , כאילו ארגונים של אש"ף בחו"ל 
תרמו כסף . עבודת הוועד היא עניין רציני מכדי לסכנו בפעולה לא - חוקית . 
" אתה לא תאמין " , הוא משיב לשאלה , מנין בא הכסף . " מיהודים . גם 
מחו"ל . לא מוכן לומר את שם הקרן . הם יודעים שכולם תפרנים , ואלף אנשים 
מכל עכו העתיקה ישלחו אליהם מכתבים . אבל תהיה בטוח שאם זה היה מאש"ף , 
אני לא הייתי לוקח . כי זה בניגוד לחוק , ואני מכבד את החוק " . הוא מונה 
את הבעיות העיקריות בעכו העתיקה . הבתים , שנבנו מאבן כורכר , מתפוררים 
לאטם מהמלח וממפגעי מזג - האוויר . מדי פעם בפעם נופל איזה בית . התושבים , 
רובם שכירים ומיעוטם דייגים ועצמאים אחרים , מתפרנסים בדוחק רב . הם חיים 
בתנאים רעים , בדירות טחובות ושורצות חולדות . העירייה מגישה שירותים מינימליים . 
המגעים השוטפים עם עמידר , המחזיקה בבתים כנכסי נפקדים של ערבים שברחו 
ללבנון במלחמת העצמאות , אינם מניבים תוצאות משביעות - רצון . יש תושבים , 
נכים וזקנים , שעמידר מסרבת לטפל בדירותיהם כי לא שילמו דמי שכירות במשך 
שנים רבות . וכל דבר צריך לעשות במאמץ רב , דרך בתי - משפט וסחבת כבדה . 
ויש עוד בעיות רבות מספור , כל - כך מלאות ומייאשות . גם הדו - שיח עם 
העירייה עקר . אמנם במועצת העירייה משמשים ארבעה נציגים ערבים בקואליציה , 
מתוך 12 חברים , אבל לדברי קנדיל , " הם פועלים כמו נציג וחצי , לא 
מאוחדים " . הוועד נפגש מדי חודשיים עם ראש העירייה , אלי דה - קסטרו מהמערך . 
" יושבים , יושבים , שותים תה בנענע , אבל רק הבטחות " . סגן ראש העירייה 
הערבי , חילמי שאפי , עוזר לתושבים , טוען קנדיל , אבל בדברים קטנים , 
כמו פריסת תשלומי ארנונה . עמידר מפרסמת כי היא מציעה את דירותיה למכירה 
לדייריהן . מדוע לא יקנו התושבים הערבים את דירותיהם וינהגו כבעלי - בית ? 
גם הוא ראה את " קנינו " בטלוויזיה , אבל , הוא אומר , " בעתיקה לא 
נותנים , אף פעם . למה ? אין תשובה . אני יודע שיש עתיד לעתיקה . עוד 
02 שנה , 03 שנה " . ב5691 פינתה עמידר את היהודים מהמבנים המטים לנפול בעכו 
העתיקה , לשיכונים מכוערים מחוץ לחומות , ומאז , העיר שבין החומות היא 
ערבית . כאשר עדיין לא דיברו על ייהוד עכו , זה היה מעשה שנועד להיטיב 
עם המפונים . כיום , סבור קנדיל , מישהו הבין שלא טוב היה המעשה ההוא , 
ולכן מנסים לשדל אנשים להעתיק את מקום מגוריהם מהתנאים הקשים שם אל מחוץ 
לעיר , בעיקר לכפר מכר . חלק מהשכנוע הוא הקפאת המצב , שפירושו , למעשה , 
להניח לעיר להיחרב מאליה . אבל כמו שהפיתוי לשפר את תנאי המגורים והמטראז 
אינו פועל עליו , כך אינו פועל על הערבים האחרים , גם הזקנים והתשושים , 
אך בעיקר הצעירים . מה מושך אותו כל כך בעיר העתיקה המתפוררת , שחלקים 
ממנה נראים כמו אתר ארכיאולוגי וכל הבתים בה נגועים ברטיבות כרונית ? " זה 
רק אלוהים יודע . יש לנו מגרש במכר שאבא קנה לאחים ולי . הם בנו במכרקפתמונה1 , 
12פוגרים שם . אבל אני לא מסוגל לעבור . משהו מושך אותי פה בעתיקה . אני 
לא יודע מהו . ים יש גם בכפר מזרעה ובחיפה . אולי זה הריח של הקיר , אולי 
הבלאטות . אולי זה הביוב והעכברים . זה הסביבה . יש קשר ביני ובין העתיקה . 
ואני לא יוצא " . ואולי זה עניין הצומוד , ההיצמדות לאדמה ? אולי קנדיל , 
המעשן סיגריות וירגיניה מתוצרת בית - גאלה , ומגדל זקן צעיר של מוסלמי , 
צמוד לאדמה העתיקה הזאת במאבק פרטי נגד הוויתור על מולדתו ? " יכול להיות 
שיש פה עניין של צומוד " , הוא משיב . " אלוהים יודע . אני חי בשביל שתי 
מטרות : לחיות בעתיקה ולהיקבר בה " . הוא ראה את תוכניות השיקום שהגיש מיכאל 
דקל , כשהיה יועץ ראש הממשלה להתיישבות . " חושבים לעשות אותה עיר תיירות 
ברמה מפוארת מאוד , יותר מיפו העתיקה . למדו לקח מיפו . יש לה עתיד , 
אבל כנראה לא לאנשים שגרים בה " . הוא לא מתנגד לתוכנית , וכתושבים האחרים , 
הוא יהיה מוכן לשלם דמי שכירות גבוהים בהרבה , אם העיר תשופץ . בינתיים , 
הוא מתנגד לשינוי המצב המינהלי . לפני זמן - מה נדרש לשלם דמי שכירות של 
31 שקלים במקום ה11 שהוא משלם . הוא שלח לעמידר מכתב שבו הביע את התנגדותו , 
ומקווה ש"הבינו את המסר " . הדיבורים על ייהוד עכו , לגביו , הם סתם סיסמאות . 
" יש דו - קיום בין יהודים וערבים . לא אחים , כי יש משהו שמפריד בינינו . 
יש בעתיקה בעלי חנויות יהודים . הם עוזרים לנו ואנחנו עוזרים להם . אנשים 
שגרו פעם בעתיקה שומרים על קשר עד היום . הם באים לבקר בחגים . בבניין 
שלנו גרו שלוש משפחות , ועד היום יש קשר . כשאבא נפטר לפני עשרה חודשים , 
הם בכו עליו יותר ממני " . הדיבורים על הייהוד הם סתם " משחק פוליטי של 
היהודים . יש בעירייה מוריס ( בן - שושן ) . הוא מדבר , חביבי , שהוא 
רוצה לעשות פה גן עדן ליהודים . יש אנשים שחושבים שהוא בטח שונא ערבים . 
אבל הוא ואני ידידים יותר מבני דודים . הוא נכנס לעתיקה , אהלן וסהלן , 
שותה קפה פה ושם " . ואם יביאו עולים לבתים הריקים בעכו העתיקה ? " קודם - 
כל , יש אנשים שרוצים את הבתים האלה . יש זוגות צעירים , ששוכרים בחוץ . 
במקום להביא את הרוסים לגור בעתיקה , שיתנו לצעירים . אבל אתה באמת חושב 
שרוסי יבוא לגור בעתיקה ? הוא יחרבן על מי ששלח אותו לפה . הוא יאמר , 
אתם יודעים איפה היינו גרים ? אתם מביאים אותנו לגוקים , לעכברים . הם 
לא יכולים לסבול את זה " . אנשים טוענים שאם הלחץ יגבר , עוד ייזרקו אבנים 
ויובערו צמיגים בעכו . קנדיל שולל מכל וכל . מי שאומר את זה " , קובע קנדיל , 
" שונא יהודים ושונא ערבים גם יחד . המאבק שלנו מתנהל בישיבות ובמשרדים , 
לא באבנים ולא בשריפות " . קפמאליד4לנוכח האיום בהדחקת בעיותיהם , פונה 
מועצת הוועדים במערכה משפטית . הם דורשים שהעיר העתיקה תעבור שיקום שכונות , 
ושהדירות האטומות בה , אם הן ראויות למגורים , יוצעו לזוגות הצעירים חסרי 
הדיור . הוא רואה מקום לשיתוף פעולה בין יהודים לערבים , כי גם אלה וגם 
אלה סובלים מאותן בעיות : גם הערבים בעכו דורשים להעלות את גובה המשכנתאות 
לזכאים לסכום שיאפשר רכישת דירה . אלה גם אלה דורשים לבנות שכונה מחוץ לחומות , 
על אדמת ההקדש המוסלמי או הנוצרי , שתיועד לערבים . עד שייענו תביעותיהם , 
ימשיכו קנדיל וחבריו להיאבק . יוסף סאלם , חבר מזכירות חד"ש בעיר , חושש 
שהעלייה תפנה את כל המשאבים לבניית דירות לעולים , והתוכניות לבניית שכונות 
לערבים תידחה , אך הוא סבור שיש גם רווח . לפני שבוע היה בתל - אביב , 
בכנס של ארגון חסרי - הדיור ונפגעי המשכנתאות , והוא סבור שעלתה הזדמנות 
היסטורית למאבק משותף בבעיה אנושית כואבת . " הם מדברים לא פחות ממה שאני 
מדבר . ואני מאמין כי בלי לחץ משותף , יהודי - ערבי , לא נוכל לפתור את 
בעיית עכו " . בינתיים מתארגן הכוח המשפטי , יהודי - ערבי גם הוא . ויש 
סיכוי שכבר בשבוע הבא יקום מאהל מחאה יהודי - ערבי בעכו . עיר מוזרה , 
גלילית ומרחפת , המצליחה לקיים שיתוף נדיר , אך טבעי לגמרי . הם ייפגשו 
במאהל המחאה בשבוע הבא . 
