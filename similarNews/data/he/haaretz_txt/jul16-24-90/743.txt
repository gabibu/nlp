ם של מנהיגי שכונת גסי כהן בחולון לפלוש לדירות ריקות אם לא תיפתר מצוקתם 
לאלתר , הסיט כבר בשלב מוקדם את זרקורי התקשורת לכאן . תנאיהם של חסרי 
הדיור במאהל שהוקם בשכונה , מקום ידוע כמוקד פשיעה , סמים ועוני , הם 
מן הקשים ביותר . כאן מדובר לא רק במצוקת דיור , אלא במצוקה חברתית - כלכלית 
בת שנים ובתחושת קיפוח עמוקה . באחד מביקורי במקום , ניגשה אלי נערה , 
מזל , בת 41 , ושאלה : " אפשר לספר לך משהו ? " פלשנו ללא רשות לאחת 
הסוכות הריקות והתיישבנו על מצעי השינה של תושבים אלמונים . על הרצפה היה 
פרוש שטיח מלא חול , שעד לא מזמן קישט את חדר האורחים בבית שדייריו נאלצו 
לפנותו . מזל מתגוררת כבר שלושה שבועות באוהל . עיניים גדולות רבות הבעה , 
שיער שחור גולש , אופן דיבורה בוגר ביחס לגילה . מונולוג : " אמא שלי 
בת 23 , חולת לב " , החלה לגולל את סיפורה , סיפור טיפוסי מאוד לשכונה . 
" היא קיבלה התקף לב לפני שבועיים . פה במאהל . זה היתה בדיוק ביום ההולדת 
של אחותי . לפני האוהל הזה גרנו אצל סבתא , 21 נפשות ביחד . דודה שלי 
בעלה נרקומן , שעכשיו הוא בבית הסוהר גרה אתנו . יש לה שלושה ילדים . 
יש לי עוד דודים נרקומנים שהם מעשנים לידנו ממש . אני מתביישת מאוד כשאני 
רואה את כל המצב הזה . כשאני באה הביתה מהפנימייה אחרי שלושה שבועות , 
יש לי התקפי סחרחורות . לפעמים אני כמעט נופלת , אבל אני משתדלת שזה לא 
יקרה לי . " מאז שנולדתי אין לנו דיור . בהתחלה גרנו אצל סבתא מצד האבא , 
עד שיום אחד ההורים שלי התגרשו . הייתי אז בת 21 . סבתא שלי נתנה לאמא 
עוד חודש , ואחרי זה הוציאה את הדברים החוצה וסילקה אותנו מהבית . הלכנו 
לישון אצל חברה של אמא . אני ואחותי ( תשע וחצי ) היינו מרטיבות במיטה 
מרוב פחד . פחדתי שיעצרו את אמא כי היא עשתה בלגן בעירייה , והיה לה קשה 
להוציא את הדברים מהבית . " אבא שלי לא בא לבקר אותנו בכלל . מאז שהם 
התגרשו הוא התקשר אולי פעם או פעמיים . אבא הוא שוטר במשמר הגבול . אנחנו 
מתקשרים אליו לעבודה , אבל אין תשובה . אנחנו לא רוצים להתקשר , אבל אנחנו 
נמשכים לזה כדי שיעזור לנו . המזונות לא מספיקים . אין לנו כסף . אמא 
שלי בוכה הרבה כי היא לא רואה את אבא שלי , ואני מקבלת מזה צמרמורת ממש . 
" אחר כך עברנו לסבתא השנייה . אבל סבא שלי כל הזמן צועק על אמא . " אני 
רוצה את הפרטיות שלי . אף פעם לא היה לי חדר משלי . הייתי ישנה עם אחי 
ביחד באותה מיטה , והייתי מתביישת מהחברות שלי . עכשיו אני , אחי , אחותי 
ואמא שלי , ישנים באותה מיטה . גוקים עולים עלינו . " אמא שלי לפעמים 
יושבת בחדר לבד ובוכה . היא לא נותנת לנו לראות את זה , אבל לפעמים אני 
מורידה כביסה ואז אני רואה אותה . היא אומרת : לא , זה כלום , זה יעבור . 
" כשראיתי את כל המצב הזה רציתי ללכת לפנימייה . חשבתי שיהיה לי יותר טוב . 
אבל כשאני נוסעת לפנימייה אני בוכה כי אני מתגעגעת הביתה . בדמי כיס שאני 
מקבלת בפנימייה , אני קונה רק אסימונים בשביל להתקשר הביתה . בהתחלה קיבלתי 
חמישה שקלים לשבוע , אחר כך זה ירד לארבעה ואחר כך לשלושה . זה בגלל ההתנהגות . 
מי שלא הולך לשיעורים מורידים לו . אבל אפילו שאני אקבל חצי שקל אני אקנה 
אסימון . העיקר שאדע שהכל בסדר בבית . " אני לא נגד הרוסים , אבל הם עוד 
לא שירתו בצבא , והם כבר קיבלו דירות ומלא כסף . למה זה צריך להיות בכלל ? 
הם רואים שאנחנו יושבים באוהל . הם רואים שבמדינה חסר כסף , אז למה נותנים 
להם לבוא ? אני חושבת שצריך להפסיק את העלייה מהר . אם אני אעלה לארצות 
הברית יתנו לי דירה ? הם לא יתנו לי כלום . כי כשהם ירגישו מה זה כאן , 
לא יהיה להם כדאי לבוא . אם הם עולים באמת , שיביאו אתם כסף , שיביאו 
דולרים . אנחנו לא צריכים שהם יבואו ואנחנו ניתן להם את הדירות שלנו " . 
