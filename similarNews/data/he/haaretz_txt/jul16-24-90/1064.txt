פאריס ( מיוחד ל"הארץ " ) . פרשיית סחר נשק , בה היו מעורבים אנשי ביטחון 
צרפתיים בביירות קיבלה ביממה האחרונה ממד של שערורייה פוליטית , על רקע 
האשמות בדבר הברחת נשק ותחמושות מביירות במטוסים רשמיים של ממשלת צרפת . 
אחד מאנשי הביטחון הצרפתיים הנחקרים מזה ימים אחדים במארסיי , טען בפני 
חוקריו , כי אחדים מהמשלוחי הנשק המוברחים הועמסו על מטוסו הרשמי של השר 
הצרפתי לעניינים הומניטאריים , ברנאר קושנייר . לטענת איש הביטחון , נעשתה 
ההטסה בידיעת השר . קושנייר בא אשתקד לביירות בראש צוות של רופאים , כדי 
לסייע לחלץ פצועים מקרב האוכלוסייה הנוצרית . על רקע ההאשמות כינס אמש קושנייר 
מסיבת עיתונאים נרגשת בה דחה את ההאשמות . הוא הדגיש כי " 52 שנים אני 
מרפא פצועים ולא מוביל נשק " . השר התריס כי , " אין זה מתפקידו של שר 
לבדוק בתא המטען של מטוסו הרשמי " . לפי הגילויים שנחשפו עד כה , הועברו 
משלוחי נשק מביירות בידי קציני ביטחון צרפתיים , שמכרו אותם אחר כך לגורמים 
פליליים שונים ( ואולי גם לארגונים בעלי אופי טרוריסטי ) במערב אירופה . 
בראש רשת ההברחות עמד הקצין הבכיר ביותר של מערך האבטחה הצרפתי בביירות . 
על - פי הטענות שהעניקו ביממה האחרונה ממד פוליטי מביך במיוחד לפרשה , 
היה החשוד העיקרי - זאן - קלוד לאבורדט ( ששימש כמפקד כוחות האבטחה הצרפתיים 
בביירות ) מיודד במיוחד עם השר קושנייר . צידון ( ע"ר ) . ארגוני חיזבאללה 
ואמל המשיכו אתמול את הקרבות ביניהם , למרות מאמצי התיווך של איראן . שני 
הארגונים החליפו אש ארטילרית כבדה , שפגעה בכעשרה כפרים באזור , אולם התמקדה 
בעיקר בכפר גרגוע , עליו השתלט החיזבאללה לפני כשבוע . אמל , שנתמך בידי 
ארגונים לבנונים נוספים ובידי אנשי הפת"ח , לא הצליח עד כה להשיב לידיו 
את הכפר , למרות התקפות נגד חוזרות ונשנות . בצידון נמצאת כעת משלחת של 
השגרירות האיראנית , המנסה להביא להפסקת אש בין הצדדים . ראש המשלחת אמר 
כי הוא מנסה ליישם את ההסכם שנחתם בידי אמל והחיזבאללה בטהראן לפני כשנה 
וחצי , ולא יושם מעולם . אמל האשים את טהראן באלימות , וטען כי אנשי המשמרות 
המהפכנים האיראנים נלחמים לצד החיזבאללה . 
