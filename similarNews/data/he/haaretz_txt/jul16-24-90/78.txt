יש דרכים שונות לקרוא את תבוסתה של מפלגת השלטון באלגיריה , חזית השחרור 
הלאומית ( אף - אל - אן ) , ואת ניצחונם של קוראי התיגר המוסלמים הפונדמנטליסטים 
בבחירות המקומיות האחרונות . על פי השערה אחת , זו תבוסת החילוניות עצמה . 
ימים קשים יבואו לנשים במדינה , לשוחרי המודרניות שבה , יהיה קשה יותר 
להשיג משקה או לראות סרט פורנו . בסיפור הזה כבר היינו . האיסלמיסטים פותחים 
במרי בעל 0001 קלסתרים של זעם ומורת רוח . תחילה עמדו בראשו האקדמאים , 
תומכים " רכים " ב"אותנטיות " ( ואכן פרופסור לפילוסופיה הוא העומד 
בראש החזית האיסלמית לישועה הלאומית ) . אולם , דאליבא אותה גירסה , 
ידם של המאמינים האמיתיים תהיה על העליונה . הם יטילו שלטון של מידות טובות 
וטרור . אלגיראים רבים ייצאו לגלת בעיקר לצרפת , ויספקו לזאן מרי לה פאן 
הוכחות בשפע , כי צדק בחששותיו ל"טוהרה " ועתידה של צרפת . אבל נחמיא לאוטוקרטיה 
של אלגיריה אם ניפול למלכודת של פרשנות זו . מעל לכל היה זה משאל עם על 
המדינה הפוסט - קולוניאלית ועל מטענה הכולל : שלטון חד מפלגתי , כלכלת 
צווים , המדינה המדכאת הניזונה מהזיכרונות ההולכים ונמוגים של המאבק הגדול 
נגד הקולוניאליזם והנומנקלטורה הצינית המדברת בשמאל וחיה בימין . זוהי ואריאציה 
של מה שראינו בברית המועצות , החיזיון של רפורמה הנושאת עמה הרס . הנשיא 
שדלי בנגדיד הוא אפילו דמוי גורבצוב כאשר הוא ממלא לסירוגין את תפקידו של 
השוטר והמשחרר העתיד . בנגדיד , קולונל צבא אפרורי , נדחף לזירה לפני 
עשור על ידי התשתית הביורוקרטית - הצבאית של מפלגת השלטון ועל ידי הצבא . 
לא היה בו שום דבר יוצא דופן . אולם היו סימנים בעשור האחרון שהעידו כי 
החל להבין עד כמה עמוק הרקב . רגע האמת לאלגיריה ובנגדיד בא בסתיו 8891 , 
כאשר פרצו מהומות בערים הגדולות . הצעירים יצאו לרחובות . קובלנותיהם 
היו בור ללא תחתית : אבטלה , מחסור במוצרי צריכה בסיסיים , מחירי מזון 
מאמירים , מונופול השלטון והפריווילגיות של האף - אל - אן . היה זה מרי 
פראי שכוון כנגד בנייני ממשלה ורכוש ממלכתי . כמה מאות מפגינים נהרגו בידי 
הצבא . המדינה הודתה במותם של קרוב ל002 . אומדנים אחרים הגיעו עד 005 
( רוחות הרפאים של סין וכיכר טיאנאמן עולות ) . אולם , לאחר דיכוי המהומות 
הפגין בנגדיד חרטה . הוא אמר לעמו שהבין את המסר של המרד , הודה כי רבים 
מהעצורים עונו , הבטיח שהמדינה תתקן את דרכיה ותפעל למען בחירות חופשיות , 
פלורליזם פוליטי ורפורמות שוק . אולם החומר שבידי בנגדיד היה בעייתי . 
אלגיריה נקלעה לזמנים קשים . המדינה נאלצת לייבא שני שליש מצרכי המזון 
שלה . אסטרטגיית התיעוש ותחליפי היבוא הגיעה למבוי סתום . הכנסות הנפט 
ירדו לשפל מ31 מיליארד ב0791 לחמישה מיליארד ב8891 . חובות החוץ של המדינה 
מסתכמים כעת ב03 מיליארד דולר . ומרבית הכנסות הנפט מוקצבות עתה לפירעון 
חובות . יתר על כן , באלגיריה התחוללו שינויים עמוקים . % 04 מאוכלוסייתה 
הם בני 51 ומטה ו%57 בני 52 ומטה . לצעירים העירוניים , העניים והמשכילים 
למחצה , אגדת מפלגת השלטון והלוחמים שקראו לאומה האלגירית לקום לתחיה מעולם 
המתים במאבק נגד צרפת , דומה לסיפור הלקוח מאלף לילה ולילה . אלכסיס דה 
טוקוויל הוריש לנו אמת שמשטרי עריצות עדיין לא הבינו : " כמעט לעולם לא 
קורה שמצב דברים מתנפץ לרסיסים כאשר הוא שנוא יותר מכל , אלא בשעה שהוא 
מתחיל להשתפר . אז הוא מאפשר לאנשים לנשום , לחשוב , להתחלק זה עם זה 
במחשבותיהם , ולאמוד על פי מה שכבר יש להם את היקף זכויותיהם ותלונותיהם . 
למרות שהנטל אז פחות כבד הוא נראה בלתי נסבל כפל כפליים " . שדלי בנגדיד 
הכניס לארצו את הקלפי והשאיר את הדלת פתוחה למחצה . באלגיריה קיים , כבחברות 
ערביות - מוסלמיות אחרות , גורם נוסף שתרם לעליית הפונדמנטליסטים . המדינה 
כילתה הכל . רק האיסלם והמערכות העירוניות שלו : האינטלקטואלים , המטיפים 
הפרי - לנסרים וחיילי הרגלים שלהם , הצעירים העניים העירוניים רק הם הושארו 
עם כוח חיות כלשהו . ניצחון החזית האיסלמית בבחירות המקומיות ( היא השיגה 
את השליטה ב23 מ84 מחוזות , קיבלה כ%07 מקולות המצביעים וכבשה בסערה את 
הבירה אלגיר ) משתלב במתכונת כללית זו . המפלגות הפוליטיות החילוניות היו 
חלשות מכדי לקרוא תיגר על השליטים . כך הגיעו הדברים למצב של עימות בין 
המדינה והאיסלמיסטים בלבד . אין אנו יודעים לאן מובילה דרכה של אלגיריה . 
בנגדיד עשוי להמשיך ללכת לארץ לא נודעת ולגשש בחיפושיו אחר תערובת של אוטוריטריות 
ורפורמה . הוא יכול להמשיך בפתיחת הכלכלה בפני משקיעים מקומיים וזרים , 
כפי שכבר עשה ללא תוצאות מרשימות . המעמד הבינוני ובעלי ההשכלה החדשים 
כמהים להיחלץ מדעיכתה של אלגיריה לבינוניות ולהתרוששות נוספת , והדבר חייב 
לפעול לטובתו . עדיין לא שמענו את המלה האחרונה של אנשי הקו הנוקשה במפלגת 
השלטון . פסגות הגוף הפוליטי עדיין בידיהם . באלגריה קיימת שיטה פוליטית 
ריכוזית . כל רגע יכולים חוגי השלטון באף - אל - אן לעשות את דרכם חזרה 
לעולם הפוליטי שהם מכירים אותו טוב מכל , השקט היחסי של דיקטטורה . ניצחון 
האיסלמיסטים עלול לספק את האמתלה . מפלגת השלטון תציג עצמה כשומרת הגחלת 
של התבונה , הסדר ואורחותיו המוכרות של העולם . אם הבחירה היא בין בית 
הכלא של המשמרת הישנה או השלטון חסר הרחם של הקנאי , עדיף הסולטן שאתה מכיר 
על פני הסולטן שאינך מכיר . בינתיים יתדפקו אלגיראים על שערי צרפת , בעוד 
הם נפלטים מבתיהם בשל כשלונותיה של המדינה האלגירית . לאחר שנות המאבק האנטי 
קולוניאלי ושנות ה07 , כאשר התייצבה אלגיריה בראש המדינות שקראו ל"סדר כלכלי 
בין - לאומי חדש " , נפלו המסיכות . קל לראות עכשיו שכל אותם מסעות לוועידות 
בין - לאומיות אנטי מערביות לא היו אלא מסעות קניות לאישה ולילדים . בנגדיד 
בוודאי מקנא בקודמיו ששלטו בתקופה בה סוד הקסם הפוליטי עדיין פעל את פעולתו 
על העם . האיסלם לא יציע לאלגיריה שום מוצא . באלגיריה קיימות כיום שתי 
צורות בריחה : לצרפת או לניחומים ולמקלט של העבר . במלים אחרות , לעולם 
הזרים או לעולמם של האבות . האיסלם יכול לעטוף את הכישלון ולטייח את הכאב . 
אך הסיפור האלגירי שיימשך עד סופו הוא סיפור ארצי יותר וכאוב יותר . 
