בסוף 98 בוטלו כל ההסדרים הקודמים בקשר להטבות מס למשקיעים בסרטים בישראל . 
החל משנת המס 09 , ועד 29 , יחולו כללים חדשים שנקבעו בתקנות . ההטבות 
ניתנות למשקיע בהפקת סרטי קולנוע או וידאו וטלוויזיה , באמצעות שותפות הרשומה 
בישראל , שכל עסקיה הם הפקת סרטים כנ"ל . היחס שבין ההכנסה החזויה מהסרט 
ובין סכום ההשקעה צריך להיות סביר בעיני פקיד השומה , והתנאי להתרת הוצאה 
השנה הוא שהשותפות לא קיבלה את הכסף מהמשקיע , אלא הוציאה אותו בפועל להפקת 
הסרט , עוד לפני תום שנת המס . במקרה זה יוכר רק הסכום שהוצא בפועל בישראל 
והוא מותר בניכוי לצרכי מס ( כלומר לא " הוצאות עודפות " ולא הוצאות הוניות ) 
. אשר להוצאות שהוצאו בחו"ל , יותר רק סכום שאינו עולה על % 51 מכלל הוצאות 
ההפקה . יתרת ההוצאה בחו"ל תהיה להוצאה המותרת בניכוי לפי הכללים הרגילים 
של מס ההכנסה , אך ניתן יהיה לנכותה רק מהכנסות מהסרט , כאשר יהיו כאלה . 
עד אז לא יקבל המשקיע הטבות כלשהן על הסכום שהוצא בחו"ל . אם הזכויות בשותפות 
ההפקה נסחרות בבורסה , מתוסף תנאי נוסף להתרתן , והוא שהמשקיע לא מכר את 
הזכויות עד תום שנת המס ( או עד ליום מחיקתן מהמסחר בבורסה ) . הניכוי 
יוגבל להשקעות המשקיע ממקורותיו הוא , ולא יותר חלק שנתקבל כמענק או כהלוואה 
מגוף ממשלתי או ציבורי כאמור בתקנות , או ממישהו הקשור בהפקת הסרט עצמו . 
כמובן שאין מניעה להשקיע כספים שנתקבלו כהלוואה בנקאית או פרטית . התקנות 
מפרטות תנאים נוספים להתרת ההוצאה , הקשורים במילוי חובות השותפות והמוטלים 
עליה על - פי החוק ניהול ספרים קבילים , דיווח וכד . נקבע גם שהתרת ( 
או בעצם הקדמת ) ההוצאה לפי תקנות אלה , מותנית בכך שהפקת הסרט הסתיימה 
תוך שנתיים מתום שנת המס , בה נדרשה ההטבה . המס שייחסך עקב ההשקעה לא 
יופחת מסכום המקדמות שנקבעו בשנה השוטפת , ולכן מי שיקטין את המקדמות ללא 
צידוק סביר , יהיה צפוי לקנסות המקובלים . זאת , גם אם יתברר שבגלל השקעתו 
בסרט הוא לא חייב ( בחישוב השנתי ) בסכום שהופחת . 
