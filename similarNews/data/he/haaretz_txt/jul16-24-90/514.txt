הפלא . והתרופה האהובה מכל היא פיקוח על המחירים . לדעת רבים , זה הפתרון 
האידיאלי , פתרון בלי כאבים , פתרון דה - לוקס . ניגשים לכנסת וזו מחוקקת 
חוק הקובע שמקפיאים את דמי שכירות הדירות על הרמה של ינואר 09 ובא לציון 
גואל . חסרי הדיור , המתגוררים באוהלים ומעיקים על מצפון כולנו , יוכלו 
לחזור לביתם . מרעום הפצצה החברתית הנדרכת בין יושבי האוהלים לבין העולים 
החדשים יפורק , וכך גם יגן השלטון על עצמו מפני זעם ההמונים . אם זה כה 
פשוט , מדוע אין מבצעים זאת ? מדוע לא נמצאת לחברי - הכנסת , שאינם בוחלים 
בחקיקה פופוליסטית , שעה פנויה לחוקק את החוק ? נראה שהסיבה נעוצה בידע 
שצברו בכל הקשור לנעשה במדינות הים . למשל , ניו יורק . שם מזומן לכל המבקר 
ברובע ברונקס מראה כלאחר הפצצה : בתים נטושים , הרוסים למחצה , קלופים , 
חסרי צבע . הסיבה איננה מלחמה אלא חוק הגנת הדייר . החוק בניו יורק אינו 
מאפשר לבעלי בתים להעלות את שכר הדירה בהתאם לשוק . התוצאה היא שבעלי הבתים 
אינם מתחזקים את רכושם כדרוש . במשך השנים הולך הבית ונהרס . לבסוף הם 
נוטשים אותו , כדי שלא יואשמו בהזנחה פושעת , ואחריהם נאלצים גם הדיירים 
לעזוב . אך אין צורך להיתלות דווקא בדוגמה הקיצונית של ברונקס . נניח שאצלנו 
יחוקק החוק רק לתקופה של חמש שנים ואחר - כך תתחייב הכנסת לבטל את ההגבלות 
האם זה פתרון ? קשה להאמין שכעבור חמש שנים הפוליטיקאים שלנו יאזרו 
די אומץ להתעמר בזוגות הצעירים ולהוציא את שכר הדירה מפיקוח . גם אז יהיו 
סיבות טובות להשהות את ביטול החוק לחמש שנים נוספות . לכן קבלן השוקל כיום 
אם להתחיל בבנייה להשכרה לא יעשה זאת , עקב רמת הסיכון הגבוהה . ראוי לחשוב 
גם על בעלי הדירות . בשנים 6898 , כאשר מחירי השכירות פיגרו אחר המדד , 
איש לא אמר מלה . לפתע , עכשיו , כאשר תנאי השוק משתנים והם יכולים לגבות 
יותר האם נמנע זאת מהם ? מדוע ? מדוע יכולה חברת אמקור לגבות יותר בעד 
המקררים כאשר הביקוש עולה ? מדוע העיתונים יכולים לגבות יותר בעד כל אינטש 
פרסומת כאשר המשק צומח ? מדוע מותר לכל ספקולנט זוטר להכפיל בתוך שנה את 
השקעתו בבורסה , בלי לשלם על כך מס אך רק למי שהחליט לחסוך באמצעות רכישת 
דירה אסור להעלות מחיר ? הנימוק העיקרי נגד מגבלות על שכר דירה הוא הנימוק 
המעשי זה פשוט לא יעבוד . ברגע שמחיר השוק יהיה נמוך ממחיר של שיווי - 
משקל , ייווצר עודף ביקוש על - ידי מי שירצו לעבור לדירה גדולה יותר , 
או לשפר את אזור מגוריהם . המשכירים לא יוכלו להעלות את מחיריהם בהתאם לביקוש , 
ואז ייווצר שוק שחור לדירות . על החוזה יחתמו שני הצדדים כאילו המדובר 
ב053 דולר לחודש בהתאם לחוק אך מתחת לשולחן ייאלץ המשכיר להשליש עוד 051 
דולר , כי בינתיים אין גידול בהיצע הדירות . ואם יטען מאן דהוא שבתוכנית 
של יולי 58 הוטלה הקפאה על דמי השכירות וזה עבד אומר לו שאמנם כך היה , 
אך ההקפאה עבדה אז רק בגלל תנאי אחד : היה עודף היצע של דירות , בדיוק 
ההיפך מהמצב הנוכחי . אז לא העז שום משכיר להפר את ההקפאה , כי היה מסתכן 
באובדן השוכר סכנה שאיננה נשקפת היום . ואם בכל זאת יוצע לפקח על המחיר 
באמצעות מפקחים ושוטרים התוצאה תהיה תור ארוך של בלתי - מרוצים . הפרוטקציונרים 
אמנם ישיגו דירות מהר ובזול אך כשיאזל המלאי המועט ייווצר תור . אז תיכנס 
המכונה הביורוקרטית לפעולה : ייפתחו סניפים ותחנות של משרד השיכון בכל רחבי 
הארץ , שבהם ימספרו את הממתינים , ינקדו כל משפחה לפי גיל , מוצא , מספר 
ילדים ושכר . נכון שבדרך זו אריאל שרון יוכל למצוא תפקידים ומשרות לכל חברי 
מרכז חרות אך האם זו המטרה ? מכל זה אין להסיק שאין מה לעשות , שאפשר 
להניח לכוחות השוק לקבוע לבדם את המחיר ולהניח לחסרי הדיור לגור בינתיים 
באוהלים . במצב כה מיוחד , כאשר הכלכלה סופגת זעזוע חיצוני בדמות גל עלייה 
גדול , הממשלה צריכה להתערב אך בתבונה . התערבות נכונה צריכה להיות בצד 
ההיצע . לטווח הקצר אין מנוס מיבוא מהיר , ובקנה - מידה גדול , של בתים 
מוכנים וקראוונים . ראוי גם להכשיר במהירות את דירות עמידר ועמיגור . דרך 
נוספת היא שחרור בעלי דירות מתשלום מס על דמי שכירות למשך חמש שנים : שם 
המשחק כאן הוא הגדלת היצע הדירות . הפתרון לטווח הארוך יותר טמון במהפיכה 
בארגון הארכאי הקרוי מנהל מקרקעי ישראל . זה הזמן לנתץ את המנגנון הישן 
והשמרני של המחזיקים ב%39 מקרקעות המדינה . המנהל צריך לעבוד לטובת עם ישראל , 
וזו מחייבת הצפת השוק בקרקעות לבנייה לא סתם הגדלת ההיצע , אלא הצפה , 
שתוריד בשיעור חד את מחיר הקרקע ותהיה מנוף ותמריץ אמיתי לבנייה . אם ילוו 
זאת בפישוט ובזירוז הליכי הרישוי , זו תהיה תשובה אמיתית לעליית דמי השכירות . 
כי בגידול בביקוש אפשר להילחם באמצעות גידול בהיצע , אך לא באמצעות תרופות 
אליל מזיקות . 
