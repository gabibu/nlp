נשיא בריה"ם , מיכאיל גורבאצוב , קרא לשינוי במבנה בריה"ם . המנהיג הסובייטי 
הציע הסכם איחוד חדש המעניק יתר ריבונות לרפובליקות , תוך שמירה על שוק 
משותף במסגרת בריה"ם . ההצעה הוגשה במהלך פגישה שנמשכה כל יום שישי בקרמלין 
עם מנהיגי הרפובליקות הסובייטיות שהתקיימה . " הקשיים העוברים על מדינתנו 
קוראים לזירוז ההתקדמות לעבר כלכלת שוק , במסגרתה ישלימו כל המרכיבים אחד 
את השני " , אמר גורבצוב . " הזרמים הבדלניים והכוונות להתנתק זה מזה רק 
יכולים להחריף את המצב , הן ברפובליקות , והן במדינה בכלל " . אולם נראה 
כי הנשיא הסובייטי לא שיכנע איש . ראש ממשלת ליטא , קאזימיירה פרוסקינה , 
אמרה בפגישה כי ליטא לא תחתום על הסכם שייעשה אותה לחלק מבריה"ם . לדברי 
פרונסקינה אמרו גורבצוב וריזקוב כי הם מוכנים להתחיל לשאת ולתת עם ליטא על 
מעמדה בעתיד . היא אמרה שהיא מקווה שהשיחות יחלו בשבוע הבא . למרות שגורבצוב 
הסכים להיפגש עם פרונסקינה , הוא סרב להיפגש בנפרד עם נציגי לאטוויה ואסטוניה . 
פגישתו של גורבצוב עם ראשי הרפובליקות באה בשעה שאלימות בין - גזעית חדשה 
פרצה באזור הקווקז ומרכז אסיה . ארבעה אנשים נהרגו בהתפוצצות רכבת ליד הים 
השחור , ועשרה אנשים נפצעו . דובר מטעם משרד הפנים אמר שהמשטרה מחפשת גבר 
אזארי שצעק לעבר האנשים בדיוק לפני ההתפוצצות . " איננו יכולים לומר האם 
היתה זו פצצה , אולם אין ספק כי המדובר במעשה מתוכנן " , אמר הדובר . בארמניה 
תקפו כנופיות של קיצונים את משרדיו של תובע סובייטי , וכן עמדות של המיליציה 
המקומית ושל מפקחי תחבורה . סוכנות הידיעות " טאס " מסרה כי הקיצונים הטמינו 
פצצה במשרדו של התובע , תפשו כלי נשק בעמדה של המיליציה , ותקפו עמדות 
של מבקרי תחבורה באזורים אחדים . לא נמסר על נפגעים . בקירגיזיה שבמרכז 
אסיה , נפגעו חמישה אנשים נוספים בתקריות בין קירגיזים לבין אוזבקים באזור 
אש . יותר מ002 איש נהרגו באזור מאז חידוש התקריות בין שני העמים בחודש 
יוני עקב מריבות על הפקעת קרקעות לבנייה . קפידביננשיא הפרלמנט של הפדרציה 
הרוסית , בוריס ילצין , שוב הצליח להסעיר את הרוחות בצעד " פופוליסטי " : 
הוא חתם על צו המבטל את זכויות היתר של עסקני המפלגה ופקידי המימשל הבכירים . 
החל ב1 באוגוסט הם לא יהיו זכאים להשתמש במכוניות שרד שחורות מדגם " וולגה " , 
לא יזכו לשירות רפואי מיוחד ולא יוכלו לערוך קניות בחנויות המיוחדות . 
ההוראה חלה , כמובן , רק על פקידי המימשל של הפדרציה הרוסית , אך לא על 
נציגי השלטון הסובייטי המרכזי . לפי סקרי דעת הקהל , ילצין הוא עתה המדינאי 
הפופולרי ביותר בבריה"ם : % 48 תומכים בו . מן הסקר , שגורבצוב לא נכלל 
בו , התברר כי מבין המנהיגים הסובייטיים המרכזיים , הפופולרי ביותר הוא 
שר החוץ אדוארד שוורדנאדזה אך התמיכה בו מגיעה רק ל%13 . הלכי הרוח העויינים 
לשלטון באו לביטוי בהחלטתה של עיריית טארנופול ( במערב אוקראינה ) להסיר 
מרחובות העיר את כל פסלי מארקס ולנין . יש להניח , כי גורבצוב ישתמש בסמכויותיו 
הנשיאותיות כדי למנוע את ביצוע ההחלטה , מחשש שהוצאתה לפועל עלולה לגרום 
לתגובת שרשרת ברחבי בריה"ם . קפידבין " קומסומולסקיה פראוודה " , היומון 
השני בתפוצתו בבריה"ם , פרסם מכתב בחתימת קציני צבא , חברי סובייט עליון 
ואקדמאים בו נאמר כי בארבע השנים האחרונות נהרגו 000 , 51 חיילים בארועים 
שאינם קשורים לפעילות מבצעית . זהו מספר גבוה ממספר קרבנות הצבא הסובייטי 
בעשר שנות מלחמת אפגניסטאן . כל הרוג חמישי התאבד . מרבית הקרבנות היו בשל 
תאונות באימונים , תאונות דרכים , ומריבות פנימיות בין חיילים על רקע עדתי . 
המספר הרב של הרוגים מעיד על מתחים סוציאליים ופסיכולוגיים . החייל הסובייטי , 
שזכה בעבר להילה של " גיבור לאומי " , מוצג כיום בעיתונות באור שלילי . 
ב5791 אמרו % 87 מחיילי בריה"ם שהם גאים לשרת בצבא , כיום ירד מספרם ל%21 . 
קצינים חוששים לצאת במדים לרחוב . שכר קצין כיום נמוך משכרו של נהג אוטובוס . 
ל000 , 081 משפחות קצינים אין פתרונות דיור ומספרם יגבר עם חזרתם של קצינים 
ששרתו במדינות הגוש המזרחי . פרוף אנדרס אוסלונד , הנחשב בשוודיה למומחה 
הבכיר ביותר לנושאי בריה"ם , צופה הפיכה צבאית כתוצאה מאי - הצלחתו של גורבצוב 
לפתור את בעיותיה הכלכליות - חברתיות של המדינה . 
