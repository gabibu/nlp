עורכי - דין , שאינם פעילים בלשכת עורכי הדין התארגנה נגד עצם קיומם של 
המכונים למשפטים שאינם מעניקים תואר אקדמי . חברי הקבוצה הודיעו כי לא יעסיקו 
במשרדם מתמחים בוגרי מכונים למשפטים שאינם בעלי תואר אקדמי . כן הביעה הקבוצה 
התנגדות נמרצת לכך שיווצרו שני סוגי עורכי - דין שיעסקו במקצוע עריכת הדין . 
המתארגנים הקימו גוף בשם " הוועד לשמירה על רמת המקצוע " , ובו חברים עורכי 
הדין חיים שטנגר , ששי גז וחיים כהן . שטנגר אמר כי נציגי לשכת עורכי הדין 
לא נועצו בציבור עורכי הדין , קודם להעברתו בכנסת של התיקון בחוק לשכת עורכי 
הדין . קבלת התיקון הפתיעה לדבריו את ציבור עורכי הדין הרחב . תיקון זה 
שינה את חוק לשכת עורכי הדין שלפי אחד מסעיפיו , רק בעל השכלה משפטית גבוהה 
כשיר להיות עורך - דין , בקבעו כי גם מי שסיים מכון למשפטים ( שאינו מעניק 
תאר אקדמי ) יהיה כשיר להיות עורך - דין . מכון ללימוד משפטים ניתן לפתוח , 
על פי התיקון , על בסיס הכרה של אחת משלוש האוניברסיטאות שלהן פקולטות למשפטים , 
או על בסיס הכרה של לשכת עורכי הדין . שטנגר הוסיף , כי על הקבוצה שהתארגנה 
נמנים עורכי דין בני פחות מ04 . " חלקנו , " הוסיף , " עוסקים במקצוע 
פחות מעשר שנים , ואין לנו בנים או בנות שרוצים ללמוד משפטים כדי להיות 
עורכי דין " . עוד אמר כי עורכי - דין שסירבו לצרף את שמם לקבוצה , נימקו 
זאת בהיותם פעילים בלשכה , בהיותם קשורים בצוות ההוראה באחד המכונים החדשים , 
או בהיותם אבות לבנים המתעתדים ללמוד משפטים . קפידבינועדת משנה של לשכת 
עורכי הדין , שדנה בשבוע שעבר בבקשה , שהגישה המכללה למינהל לפתוח מכון 
למשפטים בירושלים , בנוסף למכון שתתחיל להפעיל משנת הלימודים הבאה בתל - 
אביב , סיימה את הדיון ללא הכרעה , ותוצאות ההצבעה היו תיקו . המכון למשפטים 
של המכללה למינהל מתוכנן לפעול בקמפוס המכללה ברחוב מסריק בירושלים . סגל 
המורים מבוסס בעיקרו על המרצים הבכירים בפקולטה למשפטים באוניברסיטה העברית . 
מרכז הסגל הוא פרוף שיפמן והסטודנטים יוכלו , לפי הודעת המכללה , להשתמש 
בספריה של הפקולטה למשפטים באוניברסיטה העברית . מנכ"ל המכללה , ד"ר אליעזר 
פוקס הביעה תמיהה על תוצאות הדיון בועדת המשנה של הלשכה . 
