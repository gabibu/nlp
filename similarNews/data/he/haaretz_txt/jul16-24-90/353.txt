המאפיינים הלאומניים של הממשלה עלולים להמיט עלינו צרה גדולה , באשר המחויבות 
הרעיונית לשלמות הארץ של מרכיביה חוסמת לחלוטין את יכולת התמרון שלה לקראת 
הסדר לאומי עם האומה הפלשתינאית . הניסיונות לעקוף את המשמעויות הלאומיות 
של ההסדר נבלמו והגיעו למבוי סתום , אם באי - יישום תוכנית האוטונומיה הגזורה 
מהסכם השלום עם מצרים או בטרפוד יוזמת השלום של ממשלת האחדות . שאלות מזכיר 
המדינה בייקר , הנוגעות להשתתפות בבחירות של תושבי ירושלים המזרחית ומגורשים 
מהתפוצה הפלשתינית , נתפסו ע"י הנהגת הליכוד כגרעין חבוי של ריבונות פלשתינית 
תחת קרום תמים לכאורה , של הסדר בחירות בשטחים . מעבר לתוצאת התיקו של בחירות 
2891 , ניתן לראות בשותפות הליכוד עם המערך בממשלת האחדות הראשונה ביטוי 
לאובדן הביטחון העצמי בעקבות הפלישה הנואלת ללבנון , תוך התמסרות אין - 
אונים ליכולת ההכרעה של המערך לנסיגה מלבנון . בהרכבת ממשלת - האחדות השנייה 
ויתר הליכוד חלקית על ההגמוניה השלטונית ושיתף בה את המערך , למרות שתוצאת 
הבחירות לא כפתה זאת עליו . באימוץ תוכנית הבחירות של המערך כיוזמת - השלום 
של הממשלה , מתבטאת התחמקות הליכוד מאחריות ליישום עקבי של מדיניותו ביחס 
לפלשתינאים ולחששו מתוצאותיה הקשות לריבונות על ארץ ישראל . מוכנותו והצלחתו 
של הליכוד להרכיב ממשלת ימין קוראת תיגר על יוזמת השלום , למרות אימוצה 
על ידו ושכנוע של ארצות הברית לתמוך בה . תכליתה של תוכנית - הבחירות היתה 
לפרק את מטען הנפץ הבלתי ניתן לשליטה , הטמון ביסוד האינתיפאדה , שהציבה 
את המצוקה הלאומית - הפלשתינית בלבו של הסכסוך הישראלי - ערבי . הציפייה 
ליישום מדיניות הנגזרת ממחויבות הליכוד לשלמות הארץ מעלה את רמת המתיחות 
באזור , באשר התמקדותו במיגור כוחני של האינתיפאדה גם אם תלוה בטיפוח הידברות 
עם הנהגות מקומיות בשיפור איכות - החיים , אך בהתנכרות להנהגת אש"ף , עלולה 
ללבות מתיחות זאת לכלל מלחמה אזורית . הליכוד עשוי לדשדש במקום , עד כמה 
שיאפשרו לו מעצמות - העל , באמצעות ניסוחים פשרניים , תשובות סרק ופתרונות - 
דמה , אשר יעבירו את הזמן . אולם כאשר ממשלה זאת תחויב להכריע לגבי עמדה 
הנוגעת ול ברמז לביטויי ריבונות פלשתינית , הכרעתה תהיה חד - משמעית ושלילית . 
במקרה זה תגבר המחויבות הרעיונית , למרות ההכרה בנגזרות הכרעה זאת לסיכון 
הקיום הלאומי . אולם הכרה זאת עשויה להביא את הנהגת הליכוד לפתח חלופה מדינית 
אחרת , שתתבסס על איגוף הבעיה הפלשתינית ועיקור סכנת התפוצצותה . איגרת 
התשובה של ראש - הממשלה לפניית ארצות - הברית מרמזת על חלופה זאת , בשינוי 
סדרי העדיפות של רכיבי יוזמת השלום , מהדגשת תהליך - הבחירות בשטחים לכינון 
שלום בין ישראל לארצות ערב . פיתוח עיקרון זה לכלל שלום בין ישראל לסוריה , 
עפ"י מתווה הסכם - השלום עם מצרים , ישמיט את הקרקע ול זמנית ממרכזיות 
הבעיה הפלשתינית והאינתיפאדה כמפגע לשלום האזור . גם אם מהלך זה יפתיע את 
ארצות - הברית בהסיטו את נתיב מדיניותה באזור , היא תיאלץ לאמץ אותו כקו 
מנחה , בדומה לדרך שבה ממשל הנשיא קרטר אימץ את יוזמת סאדאת - בגין בשעתם . 
קפמאבינלמרות סיפוחה של רמת - הגולן לישראל ביוזמת תנועת התחיה והליכוד , 
אין היא מחשקת את מרחב התמרון המדיני של הליכוד בהיותה גורם שולי במחויבותו 
לשלמות הארץ . בשעה של הכרעה קיומית על גורל ארץ - ישראל , עשוי הליכוד 
להמר על שלום עם סוריה , המבוסס על החזרת הגולן בהתניית פירוזו . גם אם 
יאבד הליכוד את תמיכת השוליים הנציים במהלך זה , הרי מובטחת לו תמיכת תנועות 
השמאל והשלום יחד עם חלקה הגדול של מפלגת העבודה , בהסתייגות או בהימנעות 
אגפה הנצי . מהלך זה , שישחרר את הליכוד ממועקת ההכרעה על ארץ - ישראל , 
יאשש את ההגמוניה השלטונית שלו לעשור הקרוב . למרות הדימוי הלוחמני , 
עשויה סוריה להפתיע בהיענות למהלך זה , שנרמז בביקורו השנה בדמשק של גימי 
קרטר , נשיאה לשעבר של ארצות - הברית . סוריה בהנהגת הנשיא אסד , המסתירה 
את עוינותה הבסיסית לגבי הקמת מדינה פלשתינית בשטחים הכבושים , במלל לאומני 
המטיף להשמדת ישראל ולהקמת מדינה פלשתינית בכל פלשתין , נמצאת בנקודת מפנה 
אסטרטגית . סוריה מאבדת את חסותה המעצמתית של ברית - המועצות לתוקפנותה . 
כלכלתה מעורערת , מקורות מימיה נמצאים בסכנת חסימה על - ידי טורקיה בצפון 
ועירק בצפון - מזרח , היא מאוימת על ידי עיראק שגברה זה עתה על בת - בריתה , 
איראן . גם אם תחבור לעיראק לצורך איום תוקפני על ישראל , יש לה חשש גדול 
מתוצאות תוקפנות זאת , באשר עיקר הנטל יפול עליה בהיותה זירת הקרב וצבאה 
עומד בחזית הקדמית . בהיענותה למהלך של השלמה עם ישראל , בתשלום מס שפתיים 
לבעיה הפלשתינית , היא עשויה לשפר את מעמדה האסטרטגי תוך בלימת הסכנה של 
הקמת מדינה פלשתינית שממנה היא חוששת . שלום בין ישראל לסוריה עלול לאיים 
על ההגמוניה ההאשמית בירדן ולהפוך את ירדן לבת - חסות נספחת לסוריה , בהסכמה 
שבשתיקה ובעידוד מצד ישראל . בצורה זאת יוכל הימין הלאומני בארץ להגשים 
את חזונו על " ירדן היא פלשתין " לא בהליך אלים , אלא בשלום ובתמיכה בדיעבד 
של המערכת המעצמתית . מצרים עשויה להיגרר להסכמה בדיעבד למהלך זה , המותווה 
עפ"י הסכמי השלום בין ישראל למצרים , גם אם הוא דוחק הצדה את הנהגת אש"ף 
מהתהליך . שלום בין ישראל לסוריה אינו פותר את מרכזיות המצוקה הלאומית הפלשתינית 
כמוקד הסכסוך בין ישראל לארצות ערב . אין הוא יכול לטשטש את תוצאות השליטה 
הישראלית בשטחים בתנאים של כיבוש ושעבוד לאומי . אך מהלך זה יכול לעקר זמנית , 
לתקופה שלא ניתנת לחיזוי , את סגולת הניפוץ החבויה בכיבוש , העלולה לגרום 
פעילות שרשרת בלתי ניתנת לשליטה שתביא את האזור להתפוצצות . 
