משרד האוצר מציע להנפיק אג"ח בשם כפיר . זוהי אג"ח , ששיעור הריבית בה 
משתנה מדי 6 חודשים , במקביל לאג"ח גליל , שבה הריבית קבועה . הנהגת אג"ח 
בריבית משתנה אינה דבר חדש בעולם . בחו"ל מונפקות כיום הן אג"ח בריבית משתנה 
והן אג"ח בריבית קבועה . כאשר מגוונים את סוגי האג"ח , הדבר קולע טוב יותר 
לצרכיהם של המשקיעים , ובמקרה כזה הביקוש לאג"ח גדל . היתרון בהנפקת אג"ח 
כזו הוא , שיש תנודות בשערי הריבית על פני זמן ולא נשארים בריבית קבועה , 
אשר נבעה מנסיבות של תקופה מסוימת . כאשר ננפיק אג"ח בריבית משתנה , יש 
להניח שיתפתחו פקדונות שהבנקים יקבלו מהציבור , והלוואות שייתנו לציבור 
בריבית משתנה . המגמה היא להפעיל גמישות רבה יותר בפקדונות והלוואות לזמן 
ארוך , דבר שהוא מאוד קשוח היום . יש לאפשר לכל השוק להתקדם ולסייע לפירמות 
במשק ומשקי בית להיערך בהתאם לטווח הארוך . אנו מעריכים כי תהיה תחלופה מסוימת 
ברכישות האג"ח החדשות , של גופים שנהגו לרכוש עד כה אג"ח לתקופות ארוכות . 
אנו צופים כי חלק מהמשקיעים יעדיף להשקיע בכפיר והדבר יסייע בהוזלת גיוס 
ההון לאוצר . קופות גמל וקרנות נאמנות נהגו לרכוש אג"ח לתקופות ארוכות של 
702 שנים , ויתכן כי חלקן יפנו עתה לאג"ח החדשות . ההנפקה צריכה לקבל את 
אישורה של ועדת הכספים , ואנו מקווים כי בתוך חודש יוצעו האגרות החדשות 
לציבור . 
