לונדון ( מיוחד להארץ " ) . שליט עיראק , סדאם חוסיין , שיחרר במפתיע 
את האחות הבריטית , דפנה פאריש , שנדונה לפני חצי שנה ל51 שנות מאסר באשמת 
ריגול למען ישראל . פאריש נשפטה יחד עם עיתונאי ה"אובזרוור " פארזאט באזופט , 
שנתלה בשל אותה אשמה . פאריש ( 35 ) היתה אמש בדרכה מבגדד ללוסאקה , 
בירת זמביה . השחרור נעשה , ככל הנראה , בהתערבותו הישירה של הנשיא קנת 
קאונדה , המקיים קשרים הדוקים עם השליט העיראקי . שגריר עיראק בלוסאקה 
עומאר אל - סודאני , הודה כי החלטת הנשיא נועדה לשפר את היחסים עם בריטניה . 
פאריש הסיעה את באזופט ברכבה לאתר הצבאי אל - חילה , בו אירע ב71 באוגוסט 
אשתקד פיצוץ מסתורי , בו נהרגו כנראה 007 איש , בהם טכנאים ומדענים . שגריר 
עיראק בלונדון אמר כי פאריש שוחררה מסיבות הומניטריות לאחר קריאה של קאונדה . 
בתה של פאריש , ששבה לאנגליה ביום ראשון , לאחר שביקרה את אמה בכלא , 
אמרה שהשחרור בא להם בהפתעה מוחלטת . משרד החוץ הבריטי אמר כי אחת הסיבות 
שבגללן בריטניה לא ניתקה את היחסים עם עיראק לאחר הוצאתו להורג של באזופט , 
היתה החשש לשלומה של פאריש . " אנו מאושרים לומר כי היא שוחררה " , אמר 
דובר מטעם משרד החוץ הבריטי בלונדון . 
