משרד האוצר אינו מקבל את תביעתו של סגן נציג הסחר הבין - לאומי של ארה"ב , 
לין ויליאמס , להוזיל מיד את המסים על המכוניות האמריקאיות . בפגישה שקיים 
שלשום ויליאמס עם שר האוצר , יצחק מודעי , ועם ראשי המשרד הוסבר לו , 
כי בראשית השבוע בוצעה רפורמה במיסוי על כלי הרכב המיובאים לישראל . הממונה 
על הכנסות המדינה באוצר , יורם גבאי , אמר כי שיעור המס על המכוניות האמריקאיות 
הופחת מ%022 ל%081 . הוא הבהיר עם זאת , כי האוצר אינו יכול להתחייב על 
העיתוי שבו תתבצע ההפחתה , כיוון שקיימת התנגדות ציבורית להוזלת מכוניות 
גדולות . מודעי הסביר לאמריקאים , כי תביעתם לבטל את המכס על בתים מוכנים , 
ששיעורו כיום % 21 , תוכל להתבצע רק בשנת 59 , בהתאם להסכמים בין שתי המדינות . 
לדבריו , בקשה אמריקאית להקדמת ההפחתה צריכה להתממש במסגרת הסכם דו - צדדי , 
שבו ייעשו ויתורים הדדיים . ישראל תובעת מארה"ב לבטל את אגרות היבוא של 
המכס האמריקאי , ומחויבות להפחתת המכס על יצוא תרכיזי התפוזים והעגבניות , 
וכן ביטול המכסים על יבוא תרכובת הברום מישראל לארה"ב . שלמה עייני , 
מנכ"ל חברת " המזרח " המשווקת בארץ מכוניות אמריקאיות , אמר אתמול כי 
יש פער של כ%55 בנטל המיסוי המוטל על רכב אמריקאי גדול , לעומת רכב אירופי 
יוקרתי . לדבריו , הפער יקטין את הסיכוי למכירת רכב אמריקאי בטיחותי ועלול 
לעורר תגובה מצד רשויות הסחר של הממשל האמריקאי . 
