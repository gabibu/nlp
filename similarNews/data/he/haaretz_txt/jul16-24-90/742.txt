( ע ) . " אם שתי המשפחות החרדיות שפלשו לגמנסיה רחביה לא יתפנו מרצונן , 
תדרוש העירייה פינויים בכוח על ידי המשטרה " כך הודיע בסוף השבוע מנכ"ל 
עיריית ירושלים , מיכאל גל , בעקבות כניסת שתי משפחות חרדיות מחוסרות דיור 
לגור בתחומי הגמנסיה העברית בשכונת רחביה . גל הוסיף , כי נכסי העירייה 
לא ישמשו מקום מגורים תחליפי למחוסרי הדיור , כל שכן מבני חינוך שנועדו 
למטרות מאד מוגדרות . ביום חמישי אחר הצהרים פלשו לגמנסיה העברית רחביה שתי 
משפחות המונות 21 נפשות , בשל מצוקת דיור . ביום חמישי בערב קויימו מגעים 
עם המשפחות , ומנכ"ל העיריה הזהיר , כי אם הם לא יתפנו הוא יאלץ לפנות 
למשטרה ולהגיש תלונה . גל הציע לפולשים מספר אפשרויות לפתרון דיור זמני , 
אך המשפחות לא נענו . בעקבות זאת הוגשה תלונה במשטרת ירושלים נגדן על הסגת 
גבול ותפיסת נכס עירוני . בעיריית ירושלים טוענים , כי המשפחות שפלשו לבית 
הספר עשו זאת בצורה מאורגנת , בשיתוף פעולה וגיבוי אישים פוליטיים מירושלים 
ובסיועם . 
