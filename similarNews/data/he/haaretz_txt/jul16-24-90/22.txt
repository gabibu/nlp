ניו - דלהי ( ע"ר ) . ראש ממשלת הודו , פראטאף סינג , חזר בו אתמול 
מהתפטרותו , לאחר שגרם למשבר פוליטי בממשלה כך מסרו ראשי מפלגתו . הקואליציה 
של " החזית הלאומית " , השלטת בהודו , שיכנעה את סינג להמשיך ולכהן בתפקידו . 
סינג התפטר בשבת במסגרת מאבק עם סגנו דווי לאל . יו"ר הקואליציה , ראמא 
ראו , יצא בהפסקה מפגישה של מנהיגי " החזית הלאומית " , ואמר : " הוא 
הסכים לחזור בו מהתפטרותו " . מכתב ההתפטרות שהגיש סינג למנהיגות מפלגתו , 
גם נדחה אתמול על - ידי נשיא המפלגה , ס . ר . בומאי , שאמר לכתבים כי 
סינג יכול להישאר ראש ממשלה וכי אין כל צורך לבחור מנהיג חדש . הסערה פרצה 
כאשר אום פראקאש צאוטאלה , בנו בכורו של סגן ראש הממשלה דאווי לאל , אחד 
המנהיגים החזקים במדינת האריאנה , בפדרציה ההודית , חזר לשלטון כראש המיניסטרים 
במדינה זו . לכשנודע הדבר בניו - דלהי התפטרו מיד שני שרים בממשלתו של סינג . 
השניים מחו על מינויו של צאוטאלה שהואשם בגרימת מותם של 31 בני אדם בתגרה 
בעיצומו של מסע הבחירות , שבו היה מועמד לראשות הממשלה המקומית . 
