( ע ) . בית משפט השלום בירושלים האריך ביום ו בחמישה ימים את מעצרו של 
דובר תנועת כך , נועם פדרמן ( 12 ) . פדרמן נעצר בחשד להפעלת שלושה קטינים 
החשודים בפריצת וגרימת נזק לסניף מפ"ם בירושלים , בשבוע שעבר . בדיון בבית 
המשפט אמר נציג מחלק הנוער של משטרת ירושלים , מפקח חיים גז , כי קיימות 
בחומר החקירה ראיות המחשידות את פדרמן גם במספר פרשיות נוספות : איומים 
והצתה של מערכת המקומון " כל העיר " ב92 בינואר השנה , ציור סיסמאות בבית 
אגרון ב5 בפברואר השנה , גרימת נזק לרכב שחנה בגבעת שאול ב03 באפריל השנה , 
הצתת בית דפוס בבית צפפה אשתקד , וחיתוך צמיגים של מכונית ליד בית העם 
באפריל אשתקד . החוקר הוסיף , כי פדרמן הוא דמות מרכזית בתנועת כך , ועל - 
פי חומר החקירה מבצעי כל העבירות שפורטו השאירו סימנים הקושרים אותם במישרין 
או בעקיפין לתנועה . פדרמן , שייצג את עצמו , כפר בחשדות המיוחסים לו . 
" לא הייתי שולח קטינים כאלה , בני 31 לבית סוהר " , אמר והודיע כי הוא 
מוכן להיבדק במכונת אמת באשר לחשדות הללו . בהחלטתו קבע השופט עזרא קמא , 
כי " אין ספק שלבד מעדויות הקטינים , אין ראייה ישירה אף לכאורה שתקשור 
את החשוד לעבירה חמורה זו " . השופט ציווה להאריך את מעצרו של פדרמן בחמישה 
ימים . 
