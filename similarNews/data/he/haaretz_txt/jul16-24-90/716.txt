שישה קצינים , שהיו אחראים לליקויים בתאונת האימונים בצאלים , שבה נהרגו 
חמישה חיילי צה"ל ונפצעו עשרה , הודחו משירות בצה"ל או הועברו מתפקידיהם 
בעקבות המלצת ועדת החקירה , שבדקה את נסיבות התאונה . שלושה קצינים נוספים 
בעלי דרגות בכירות יינזפו היום , ככל הנראה , על - ידי הרמטכ"ל . המשטרה 
הצבאית החוקרת זימנה אתמול לחקירה קצינים אחדים , שעל - פי החשד נהגו במהלך 
התרגיל ברשלנות , שהביאה למותם של החיילים . אחדים מהקצינים , שזומנו 
לחקירה ונחקרו , מקבלים ייעוץ משפטי צמוד מעורכי - דין . מפקד חילות השדה , 
האלוף אורי שגיא , פירט אתמול שורת המלצות של הוועדה , שהוחל ביישומם : 
בכל תרגיל יהיה על הקישור הארטילרי לדווח את מקום הימצאו , והיחידה היורה 
תוודא את מיקום הכוח לפני הירי ; בתרגילים מרמת חטיבה ומעלה יהיה קצין בטיחות 
מיוחד , בדרגת רב - סרן ומעלה , שיהיה אחראי רק לאש הארטילרית ; האחראי 
להפעלת האש ימשיך להיות מפקד הכוח , המסתייע בה . 
