( עש"ת ) . שר הבינוי והשיכון , אריאל שרון , נפגש אתמול בלשכתו עם 
נשיא הפורום הציוני נתן שרנסקי . את ההודעה מסר דובר מטעם משרד הבינוי והשיכון . 
בפגישה נדונו צרכי הדיור של אוכלוסיית העולים מבריה"ם וסוכם כי משרד הבינוי 
והשיכון יתן גיבוי מלא לעמותות עולים שיעסקו בבנייה בעבור אוכלוסיית העולים 
בכל רחבי הארץ . עמותות אלו ( חלקן כבר הוקמו ) יקיימו מכרזים בין החברות 
הקבלניות בארץ לבנייה לעולים בעלות זולה יותר בשיעור של כ%03 . הנחות אלה 
מתקבלות עקב התאגדותם של העולים בעמותות משותפות , המוציאות מכרז לבנייה 
בקנה מידה נרחב . שרון ושרנסקי דנו גם במשכנתאות לעולים וסיכמו לבדוק אפשרות , 
ביחד עם גורמי האוצר והמערכת הבנקאית , לביטול הצורך בהצגת תלוש - משכורת 
על - ידי הערבים לצורך נטילת המשכנתא . 
