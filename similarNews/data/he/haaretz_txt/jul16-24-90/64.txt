שר החינוך והתרבות , זבולון המר , ערך אתמול בלשכתו קבלת - פנים למנהל 
הטלוויזיה החדש , יוסף בראל . בטקס השתתפו המנכ"ל אריה מקל , מנהל הטלוויזיה 
היוצא נסים משעל , וחברי הוועד המנהל . " הטלוויזיה היא מכשיר רב - עוצמה 
בחברה הישראלית , ולכן יש חשיבות רבה לצורה בה היא מנוהלת " , אמר השר המר . 
הוא הוסיף , כי אין לו ספק שבראל יצליח לעמוד בציפיות הגבוהות שיש ממנו 
כמנהל טלוויזיה . בראל אמר , כי שליחותו בטלוויזיה היא קודם כל מקצועית . 
" לא הגעתי לטלווזיה בשליחות פוליטית , והחלטותי היו ויהיו מקצועיות " . 
המנהל החדש ציין , כי הוא שואף להשאיר את הטלוויזיה כגורם ראשון במעלה 
בתקשורת הישראלית . יו"ר הוועד המנהל , אהרן הראל , אמר כי הוא מצפה משר 
החינוך לסייע לטלוויזיה ולעזור לה להיערך למבול התקשורתי הממשמש ובא . הראל 
הוסיף , כי הוא מקווה שמשעל ישובץ בתפקידים הראויים לו בטלוויזיה . לבראל 
אמר , שתמיד יהיו מי שיתנגדו לו ומי שיתמכו בו . " יש לקחת זאת בחשבון 
ולחפש את המכנה המשותף " . המנכ"ל מקל ציין , שמשעל נכנס לתפקידו זמן קצר 
לפני נפילת הממשלה , בתקופה קשה עם לחצים פוליטיים רבים , ולמרות זאת הפעיל 
הרבה מקצועיות , הבנה וחברות כלפי העובדים . " אבל ועדת המכרזים קבעה 
עכשיו שבראל מתאים יותר . די לנו בהתנצחויות העבר . תפקידנו לספק טלוויזיה 
ממלכתית אמינה ומקצועית לכלל הציבור " , סיכם מקל . 
