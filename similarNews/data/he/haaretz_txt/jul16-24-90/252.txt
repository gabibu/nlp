נבטיה ( ע"ר , ע"ץ ) . ארגון החיזבאללה הצליח אתמול להשתלט על הכפר גרגוח 
בדרום לבנון , סמוך לנבטיה , בתום קרבות שניהל מול כוחות אמל , ואשר נמשכו 
משעות הבוקר המוקדמות . מקורות ביטחוניים דיווחו על 81 הרוגים ו06 פצועים , 
בקרב שנמשך יותר מתשע שעות . אנשי אמל נסוגו מהכפר לאחר שספגו אבידות כבדות , 
אולם לאחר מכן ניסו לצאת בהתקפת נגד , שאף היא נכשלה . עשרות משפחות נמלטו 
מבתיהן , ובמקומות רבים בכפר השתוללו דלקות , עם תחילת הקרבות על בכפר . 
שני הצדדים נלחמו מטווח קצר , והשתמשו בארטילריה , מרגמות , מטולי רקטות 
רב - קנים ומקלעים , והקרבות התפשטו לעשרה כפרים נוספים באזור איקלים אל 
תופח , בו התנהלו בעבר קרבות בין שני הארגונים השיעים . שני הצדדים ביצרו 
את עמדותיהם באזור זה . בקרבות קודמים בין שתי המיליציות כבשו לוחמי החיזבאללה 
חמישה כפרים שהיו בשליטת אמל . הקרבות אתמול היו הקשים זה כמה שבועות . 
האש הכבדה מנעה מאמבולנסים ועובדי הצלה להיכנס לאזור האש , והפצועים שכבו 
ברחובות שעות ארוכות ללא טיפול . מאות כפריים ירדו למקלטים או התבצרו בתעלות 
ובונקרים ליד בתיהם . כל אחת מהמיליציות האשימה את רעותה באחריות להתחלת 
האש בכפר גרגוח . אחד התושבים בנאבטייה הסמוכה סיפר : " יש כאן התקפות 
והתקפות - נגד , הפגזים נוחתים בקצב של עשרה בדקה , ועשן שחור כיסה את 
כל האיזור " . דווח על מטוסים ישראלים שטסו מעל האזור בעת הקרבות . 
