נבאטייה ( ע"ר וע"ץ ) . מאות פעילים של ארגון הפתח שבראשות יאסר ערפאת 
התפרסו אתמול בין המיליציות השיעיות היריבות הנלחמות מאז יום שני בדרום - 
לבנון , בקרבת רצועת הביטחון . עדי ראייה מסרו כי כ004 אנשי פתח תפסו עמדות 
בשורה של כפרים באזור איקלים אל - טופאח , כדי לשים קץ לקרבות בין אנשי 
חיזבאללה הנתמכים על ידי איראן לבין המיליציה אמל הפרו - סורית . מקורות 
ביטחוניים לבנוניים מסרו קודם לכן כי התפרסות כלשהי של אנשי אש"ף כל כך קרוב 
לאזור הגבול , עשויה להניע את צה " ל לפעול כדי להרחיקם . סוכנות הידיעות 
הצרפתית מסרה כי בינתיים ירדה עוצמת הקרבות בין המיליציות השיעיות . אתמול 
אירעו רק התנגשויות מוגבלות בגארגוח , מאחז של אמל במרחק של 02 ק"ם מצידון , 
שנכבש שלשום על ידי אנשי החיזבאללה . במהלך הקרבות נהרגו לפחות 21 איש 
ונפצעו כ05 . הממונה הפוליטי של פתח בלבנון , זייד והבה , מסר לסוכנות 
הידיעות הצרפתית כי " קרבות אלה מסכנים את הנוכחות הפלשתינית בלבנון ואת 
הזהות הערבית של דרום - לבנון ואין אנו צריכים להתייעץ עם איש כדי להתערב " . 
בשעה שאנשי הפתח התפרסו בין המיליציות היריבות , חגו מטוסים של חיל האוויר 
הישראלי מעל לאזור אל - טופאח ואזור צידון , שם נמצא הריכוז הגדול ביותר 
של פלשתינאים בלבנון ושם ממוקמת אף מפקדת אש"ף במדינה זו . מטוסים ישראליים 
חגו גם מעל האזור בעת הקרבות שלשום בין המיליציות השיעיות . קפידבינכבר בינואר 
השנה התפרסו 005 אנשי פתח בחלק מאזור איקלים אל - טופאח , כדי להפסיק קרבות 
שעמדו להסתיים לטובת החיזבאללה . ביוני השמיעו מנהיגים ישראלים וכלי תקשורת 
פרו - ישראליים בלבנון הצהרות רבות שהאשימו את אש"ף בניסיון להרחיב את תחום 
שליטתו בדרום לבנון . " החלטנו להתערב בכל מחיר כדי לשים קץ למרחץ דמים 
זה " , אמר עוד והבה . " מדובר בתוכנית ישראלית שאנו חייבים להתנגד לה " . 
שלשום הגדיר אמל את המתקפה של חיזבאללה " פלישה איראנית לדרום לבנון , 
בהנהגת אנשי משמר המהפכה האיראני " . עם התחדשות הקרבות אתמול בין אמל וחיזבאללה 
נמלטו מבתיהן עשרות משפחות ושרפות החלו להשתולל . עדי ראייה סיפרו שבמשך 
תשע שעות רצופות נפלו הפגזים בקצב של אחד כל חמש שניות , וההרס שנגרם לעיר 
הוא גדול . האש הכבדה שהחליפו ביניהם הצדדים התפשטה לפחות לעשרה כפרים נוספים . 
בתי חולים בדרום שיגרו קריאה בהולה למנות דם . שני הארגונים האשימו זה את 
זה בהתחלת הקרבות . ארגון החיזבאללה הצליח בסופו של דבר להשתלט על הכפר גארגוח , 
ואנשי אמל שנסוגו מהכפר , לאחר שספגו אבדות כבדות , ניסו לאחר מכן לצאת 
בהתקפת - נגד , שנכשלה . שני הצדדים השתמשו בארטילריה , מרגמות , מטולי 
רקטות רב - קנים ומקלעים . האש הכבדה מנעה מאמבולנסים ועובדי הצלה להיכנס 
לאזור האש , והפצועים שכבו ברחובות שעות ארוכות ללא טיפול . מקורות ביטחוניים 
אמרו כי חמשה אנשי חיזבאללה ושבעה אנשי אמל נהרגו במהלך הקרבות . ביום ראשון 
הגיע לביירות שליח מיוחד של הליגה הערבית , לאחדאר איברהימי , בניסיון 
לקדם את יישום הסכם טאיף , שנועד להביא לפתרון בעיית לבנון . המלחמה בין 
אמל וחיזבאללה , שהחלה באפריל 8891 , כבר גרמה למותם של כ000 , 1 איש ולפציעתם 
של 000 , 3 . בשלב ראשון הצליחו אנשי אמל להדוף את חיזבאללה מדרום לבנון , 
אולם מאז זכה הארגון הפרו - איראני להישגים שונים . 
