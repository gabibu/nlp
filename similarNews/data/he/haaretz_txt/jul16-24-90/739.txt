בגן הזיכרון שמול בניין עיריית חיפה ניצבים שני אוהלים . ארבעת הגברים ושש 
הנשים היושבים לידם , אומרים שמפגינות כאן עשרים ושבע משפחות . אבל אתמול 
בשעה 03 : 90 בבוקר לא היו כל סימנים שיעידו על המספר הזה . גם רוני גרוסמן , 
סגן דובר העירייה , וגם שרה בהיר , דוברת חברת שקמונה , שהיא חברה עירונית 
ממשלתית , העוקבים אחר הנעשה , מספרים על ששה זוגות בלבד . נסים סלמן , 
יו"ר " עמותת השווקים הפתוחים הארצית " , יו"ר " קרן למלחמה בסמים " 
ויו"ר קרן לסטודנטים מעוטי יכולת , שבא להביע את תמיכתו במפגינים , מנסה 
להציג את שקורה כאן כגל נוסף של מחאה , מחאת הדור השני של בני ואדי סליב , 
בדומה למה שהתרחש לפני עשר שנים . אבל היושבים בגן הזיכרון לא נראים מן 
הסוג הלוחם , הם חוזרים בפעם המי יודע כמה על הסיפור הפרטי שלהם . לנסים 
סוויסה ולחברתו עליזה שטרית יש שני ילדים והיא בהריון , הסכום שהם מקבלים 
ממשרד השיכון אין בו כדי לשלם 006 , 3 לשנה מראש . מרים דדון בהריון , 
בעלה נרקומן , תמורת הדירה היא נדרשת לשלם 004 דולר לחודש . כל חברי הקבוצה 
טוענים שרוצים להפנות אותם למעלות , לשלומי או לירוחם . אבל מסתבר שאפילו 
טירת הכרמל הסמוכה אינה מקובלת עליהם . העירייה לדבריהם דווקא בסדר , זו 
פתחה את השירותים הציבוריים בבניין גם בשעות הלילה , היא דואגת למים , 
לניקיון , לחשמל ולביטחון . מפקד משטרת חיפה הורה בסוף השבוע לניידות הסיור 
להגביר את הסיורים והנוכחות בגן הזיכרון בעיר , שם התנחלו חסרי הדיור והקימו 
מאהליהם , זאת משום שמתנחלי גן הזיכרון הבחינו ביום ה בלילה בשני צעירים , 
שנראו כבני מיעוטים וסובבו שם בנסיבות מחשידות . אחד מחסרי הדיור פנה אל 
השניים וביקש לבדוק את זהותם ואת תכולת שקית הניילון שהיתה ברשותם . לפתע 
שלף אחד מהם אולר , איים באמצעותו וטען כי למתנחל אין כל זכות לבצע בדיקה 
בחפציו . השנים הצליחו להימלט . מה ניתן לעשות למענם ? רוני גרוסמן מזכיר 
שראש העיר , אריה גוראל , דורש כל הזמן לאפשר לו בנייה מהירה על קרקע ציבורית 
של המנהל , אבל זה לטווח ארוך . באופן מעשי נערך סקר דירות באזור הדר התחתון . 
מתוך 000 , 2 המצויות שם , כ004 ניתנות למגורים מיידים , אבל נכון ששכר 
הדירה שידרש שם גבוה , בוודאי לקבוצה מגן הזיכרון . בכרמיאל , לפי דוברת 
העירייה , חנה קובל , יש 06 מקרים של מחוסרי דיור . מול העירייה יושבים 
באוהלים רפי לוזון , נכה פוליו נשוי עם ילד , העובד בקיבוץ קדרים , אשתו 
לומדת חינוך מיוחד . לוזון אינו זכאי לעזרה בדיור , כי הוא נחשב לבעל 
דירה . יש לו חורבה בת חדר אחד בצפת שהוצא עליה צו הריסה . גם משפחת חיות 
( 4 ילדים ) באותו מצב . טוב במיוחד הוא מצבה של קרית - ביאליק . מזכיר 
העירייה , מר עובדיה שלמה , מספר על אוהל אחד בלבד של איש בעייתי ידוע . 
אוהל נוסף כבר פורק משם שלבעליו נמצא פתרון . לעירייה , לדבריו , לא 
ידוע על מצוקת דיור בקריית - ביאליק . 
