( ע ) . ביהמ"ש העליון קיבל אתמול את ערעור המדינה והחמיר בעונשם של שני 
תושבי חולון שעמדו לייבא הרואין לישראל . עונשם של השניים , יעקב חלובה 
ועמנואל מור , הועמד על תשע שנות מאסר בפועל , כל אחד , במקום שש שנות 
מאסר , שהוטלו עליהם בביהמ"ש המחוזי בת"א . חלובה ( 04 ) בעל חנות לממכר 
עתיקות בחולון ומור ( 13 ) קצין צנחנים לשעבר , קשרו קשר עם אחרים , 
לפני פחות מארבע שנים , לייבא הירואין מהולנד לארץ . הם הבריחו מישראל 
סכום של ך - 04 אלף דולר לרכישת ההירואין ותכננו להבריחו באמצעות בלדר אנגלי , 
שטס מאמסטרדם ללונדון בדרכו לישראל . המזימה סוכלה בינואר 78 , כאשר שלטונות 
המכס באנגליה גילו את הסם על גופו של הבלדר ועצרו אותו ואת שותפו . התברר , 
כי רשת הסמים היתה נתונה למעקב סמוי של משטרות ישראל והולנד , והראיות 
העיקריות במשפטם של חלובה ומור היו הקלטות לשיחות חברי הרשת , שנעשו באמצעות 
האזנות סתר בארץ ובהולנד . ביהמ"ש המחוזי קיבל את ראיות התביעה , והרשיע 
את השניים בעבירות של קשירת קשר לייבוא סם מסוכן ועשיית עסקה בסם מסוכן . 
נגזר עליהם עונש של שש שנות מאסר בפועל ו51 חודשי מאסר על תנאי . השופטים 
אהרון ברק , שלמה לוין ויעקב מלץ קיבלו את ערעור המדינה , וקבעו כי התשתית 
הראייתית נגד חלובה ומור רחבה ומבוססת . שופטי ביהמש העליון הדגישו , כי 
ביהמ"ש המחוזי לא נתן ביטוי מספיק לחומרת המעשה . 
