ואשינגטון ( מיוחד ל"הארץ " ) . החוקרים מטעם ממשלת אנטיגואה , המנהלים 
את החקירה סביב פרשת משלוח הנשק הישראלי , שהגיע לידי קרטל הסמים בקולומביה , 
אומרים כי התעשייה הצבאית הישראלית גילתה חוסר עירנות ביחס לאי - סדרים 
במשלוח . החוקרים מנסים לבדוק מדוע לא הבחינו אנשי התעשייה הצבאית באופי 
הבלתי - רגיל של העסקה . החוקרים גם בודקים אפשרות , לפיה פקידים בכירים 
באנטיגואה סייעו לזייף את המסמכים הקשורים לעסקה . פרטים על כך מסר אתמול 
" הוואשינגטון פוסט " בידיעה של שליח העיתון בקולומביה . על פי הדיווח 
השיגו החוקרים פריטי מידע חדשים , שלהערכתם היו צריכים לעורר את חשדם של 
יצואני הנשק הישראליים , כיוון שהיה מדובר בעסקה מפוקפקת . אחד החוקרים , 
לורנס ברסלה , אמריקאי שנשכר מטעם ממשלת אנטיגואה , מסר כי היו בפרשה 
כמה נקודות שהיו צריכות לעורר סימני שאלה בישראל . ענין אחד , להערכתו , 
הוא העובדה שרוב המסמכים הקשורים לעסקה הועברו בפקסימיליה מהעיר מיאמי בארצות 
הברית ולא מאנטיגואה . בכללם היה המסמך המאשר את זהות הרוכש , הדרוש בכל 
עסקה של מכירת נשק מממשלה אחת לאחרת . עניין אחר קשור בכך שהמסמך המזהה עצמו 
( המסמך המזהה את הרוכש ) שבסופו של דבר הגיע בדרך המקובלת אל התעשייה 
הצבאית , לא היה מכתב מפורט , הכולל תיאור של הנשק הנרכש , אלא מכתב קצרצר 
בן פסקה אחת , הכולל תיאור כללי של הסחורה . לדברי החוקרים , לא בדקו הישראלים 
ברצינות הדרושה את זהותו של הגורם אשר רכש את הנשק . אחת האינדיקאציות לכך , 
לדברי החוקרים , היא העובדה שהנשק יועד לכתובת באנטיגואה , אלא שהכתובת 
כלל אינה קיימת , וגם הרשות המצויינת במסמך כלל אינה קיימת " ראש אגף 
האפסנאות של אנטיגואה וברבודה " . עוד אינדיקאציה לכך שהיצואנים הישראליים 
לא נתנו את דעתם לאופיה היוצא - דופן של העסקה , היא חוסר הפרופורציה בין 
הכוח הצבאי של אנטיגואה , שאינו עולה על 09 איש , לבין היקף העסקה 004 
רובי סער גליל , 001 תת - מקלעים עוזי , ועוד 000 , 052 פריטי תחמושת . 
דוברת שגרירות ישראל בוואשינגטון אמרה ל"ואשינגטון פוסט " , כי ממשלת ישראל 
לא ידעה על כך שהנשק שנשלח לאנטיגואה הועבר לקולומביה , וכי הנשק נשלח רק 
לאחר שהתעשייה הצבאית הישראלית קיבלה מכתב המאשר את זהות הרוכש מממשלת אנטיגואה . 
כזכור , חוקרים אמריקאים וקולומביאנים המנסים לבדוק כיצד התנהלה העסקה , 
סבורים כי היא היתה חלק מהקשר - לכאורה בין מנהיג קרטל הסמים של מדאיין 
בקולומביה , גונזאלו רודריגז גאצה , לבין מדריכים צבאיים ישראליים , שלפי 
החשד אימנו את אנשיו של גאצה . לפני כשבועיים אישרו חוקרים אמריקאים רשמים , 
כי כמה מ871 רובי הגליל שנמצאו בחווה של גאצה לאחר ששוטרים קולומביאניים 
הרגו אותו , נכללו במשלוח הנשק הישראלי לאנטיגואה . הדיווח ב"ואשינגטון 
פוסט " מזכיר את יאיר קליין , מנכ"ל חברת " חוד החנית " , כמי שחשוד שהיה 
איש הקשר העיקרי של קרטל הסמים הקולומביאני בעסקה . בין היתר מוזכר דו"ח 
של המודיעין הקולומביאני סביב הניסיונות של גאצה להצטייד בנשק ישראלי . לפי 
הדו"ח , גאצה תכנן בתחילה להכניס את הנשק לקולומביה דרך פנאמה , אך לפי 
החשד , נודע לקליין ששליט פנאמה , מנואל נורייגה , מתכוון להפקיע את המשלוח , 
ולהשתמש בנשק לצרכיו . לפיכך , שונתה התכנית , והוחלט על הנתיב של אנטיגואה . 
לפי הדו"ח המודיעיני הקולומביאני , פקיד בכיר באנטיגואה ניאות לשתף פעולה 
תמורת 000 , 521 דולר . חוקרי הפרשה אמרו ל"ואשינגטון פוסט " , כי לאחר שהמשלוח 
הגיע לאנטיגואה , הציע גאצה לשלוח ספינה הנושאת דגל פנאמי , שתוביל את 
המשלוח לקולומביה . הספינה הזו , לפי מסמכי המשלוח המוזכרים בידיעה , הגיעה 
לנמל באנטיגואה ב42 באפריל אשתקד . באותו יום הגיעה הספינה מישראל , ועליה 
המכולה עם כלי הנשק , שעות אחדות אחר - כך , המכולה כבר הועמסה על הספינה 
" סי פוינט " , שהפליגה לקולומביה . ליד אחד האיים שבקרבת חופי קולומביה , 
נפרק הנשק מן הספינה , הועמס על יאכטה של גונזאלו גאצה , ונשלח לחווה 
של גאצה . הספינה " סי פוינט " , לדברי חוקרים אמריקאים נתפסה באוגוסט 
אשתקד ליד חופי מקסיקו , ועוקלה בחשד ששימשה להברחת קוקאין . 
