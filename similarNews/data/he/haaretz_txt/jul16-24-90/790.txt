בתוך כחודש ימים התפרשה מחאת חסרי הדיור על פני כמעט 05 נקודות ברחבי הארץ , 
מאילת ועד כרמיאל . מספרם של הגרים במאהלים שנוי במחלוקת . ההערכות אומדות 
את המספר בכ000 , 2 אוהלים , המאכלסים משפחות מרובות ילדים , זוגות צעירים 
ובודדים חסרי דיור . המאהלים שונים בגודלם . הגדולים יותר , כמו בירושלים 
ובגסי כהן , מונים כבר היום יותר מ06 אוהלים . לצדם , גם מאהלים קטנים 
של שניים - שלושה אוהלים , בפריפריה . אוכלוסיית המאהלים מתחלקת לשלוש 
קבוצות עיקריות : חסרי הדיור שהם גם מקרים סוציאליים חמורים ; נפגעי דיור 
שנפלטו מדירותיהם בגלל העלייה התלולה במחירי שכר הדירה והם נמצאים בשלבי 
התפנות או מעבר למגורים אצל קרובי משפחה ; והקבוצה השלישית , המורכבת מנפגעי 
המשכנתאות . הפעילים במאהלים מודעים גם לנוכחותם של " טרמפיסטים " , שעלו 
על גל המחאה . על אף חוסר הבהירות האופף את מספר השותפים למחאה בשלביה הנוכחיים , 
אין ספק כי מדובר בתופעה ארצית בעלת היקף גדול בהרבה מזה הבא עתה לכדי ביטוי . 
גורמים העוסקים בנושא , מעריכים בכ21 אלף איש את חסרי הדיור הזקוקים לפתרון 
מידי . היקף התופעה הכללי , הכולל גם את נפגעי המשכנתאות , מוערך במספרים 
המגיעים עד לחצי מיליון איש . בימים האחרונים גובר הלחץ על המאהלים לקלוט 
משפחות נוספות . לחץ זה אף צפוי לגבור במהלך חודשי הקיץ , תקופה בה מסתיימים 
באופן טבעי חוזי שכירות רבים . זוגות רבים ימצאו את עצמם במצב של אי - יכולת 
לעמוד בשכר הדירה העולה בצמוד לקליטת העולים . במקומות רבים נוצר קושי לקלוט 
משפחות נוספות , בשל מחסור באוהלים . במקומות הבעייתיים יותר , כבר מתגוררות 
שתי משפחות ויותר באוהל אחד . ברבים מן המאהלים מופעלים בעקבות כך קריטריונים 
לקליטה , על - פי רמת המצוקה . במקביל , צפוי לגבור גם הלחץ למציאת פתרונות 
דחופים , עם התקרב פתיחתה של שנת הלימודים החדשה . זאת , בגלל אי הוודאות 
בה נתונות משפחות המתנחלים באוהלים , שאינן יודעות את כתובתן העתידית , 
ולאיזה בית - ספר לרשום את הילדים . בתוך כך מתארגנים המאהלים הגדולים יותר 
לשהות ממושכת בשטח . התארגנות זו מתבטאת בשיפור התנאים הפיסיים תברואה , 
גינון ובהיערכות חברתית לטווח ארוך . במאהלים הוקמו ועדות המופקדות על 
נושאים כמו תחזוקה ושמירה , וגם ועדת הפגנות , המגבשת את אופיה של פעילות 
המחאה . המגורים במאהלים כרוכים במתח רב בין הדיירים . סכוסכים בין - 
אישיים , הנובעים מתנאי הקיום , ועד לוויכוחים עקרוניים על כיווני המחאה . 
ביקורים שעורכים באתרים פוליטיקאים למיניהם , מהווים מוקד מתיחות נוסף . 
חסרי הדיור נוטים לראות בביקור כזה הבטחה לפתרון , ולעתים קרובות הופכת 
כניסתו של ח"ך לאוהל בודד , לעימות חריף על " למה הוא לא נכנס אלי ? " 
בתוך כך , בוחשות המפלגות במאהלים . במקומות רבים הביא המתח הפוליטי 
לקרע ולפיצול , עד כדי אי - יכולת לגבש הנהגה ארצית - מרכזית למחאה . עד 
כה נכשלו כל הניסיונות לגבש הנהגה , ולפחות ארבעה גופים שונים בכל רחבי 
הארץ מכנים את עצמם " הנהגה ארצית " . לכל מפלגה יש נציג משלה במאהל , 
והפוליטיקאים הפוקדים את המאהלים מנווטים ביניהם . לצד המחלוקת הפוליטית 
בין שמאל וימין , מתפלגת המחאה גם על רקע חילוקי הדעות באשר למדיניות המחאה . 
יש המבקשים לשמור על קו מתון , נטול גילויי אלימות . לצדם , דורשות 
קבוצות אחרות הקצנה של המאבק , בהפרעות סדר , הבערת צמיגים וגילויי מחאה 
חברתית המוכרים מן העבר . המחלוקת המידית נסבה עתה סביב אופיין ומיקומן 
של ההפגנות המיועדות לט באב ( 13 ביולי ) . אולם בשונה מסוגי המחאה החברתית 
בעבר , מתפלגת המחאה הנוכחית גם על רקע הדרישות המיידיות . ההנהגה הוותיקה 
של המחאה החברתית , וגם זו החדשה הצומחת במאהלים , מבקשת להגיע לפתרונות 
עקרוניים וכלליים , ואינה מוכנה להסתפק בפתרונות פרטניים של מקרים בודדים , 
כפי שמציעים משרד השיכון והרשויות המקומיות השונות . לעומתם , מוכנים 
רבים מתושבי המאהלים להסתפק בפתרון אישי , שיפתור עבורם באופן מידי את מצוקת 
הדיור . גם נושא זה גורם למתחים ולסכסוכים . 
