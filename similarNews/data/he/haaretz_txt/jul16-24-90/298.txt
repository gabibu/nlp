( ע ) . עולה מבריה"ם , שהתחזתה לרופאה באמצעות מסמכים מזויפים , ושקיבלה 
אישור ממשרד הבריאות לעבוד במרפאות קופת חולים בירושלים , במשך כשלוש שנים , 
הורשעה אתמול בבית המשפט המחוזי בירושלים בעבירות חמורות של מרמה וזיוף . 
גזר דינה יינתן בקרוב . רשויות המשפט והבריאות בארץ רואות חשיבות רבה בהצלחת 
המשטרה לגלות את המסמכים המזויפים של האשה , נוכח החשש ממעשי מרמה דומים 
בעקבות גל העלייה הגדול מבריה"ם . עובדת התחזותה של האשה נחשפה במכתב אנונימי , 
שהגיע למשרד הבריאות מקבוצת " אזרחים שאכפת להם " , מבית הספר לרפואה בביה"ח 
הדסה בירושלים . רוזליה גלאי , בת 63 מירושלים , עלתה מגרוזיה לישראל עם 
משפחתה לפני 31 שנה . ב1891 היא פנתה למשרד הבריאות וביקשה לקבל מעמד מקצועי 
של רופא . לדבריה למדה שש שנים בביה"ס לרפואה של טביליסי , בירת גרוזיה , 
וקיבלה שם " תואר רופא " , זמן קצר טרם עלייתה ארצה . כתמיכה בבקשתה צירפה 
גלאי " דיפלומה " , לפיה סיימה את חוק לימודיה והוסמכה כרופאה . משרד הבריאות 
נתן לגלאי היתר - זמני לעסוק ברפואה , שהוארך עד 48 . 11 . 3 . כל אותה 
עת היא עבדה במרפאות קופת חולים בירושלים . היא הפסיקה עבודתה רק לאחר שלא 
יכלה להציג בפני משרד הבריאות " פנקס עבודה " , בנוגע לעבודתה כרופאה בבריה"ם . 
לטענתה היא לא הספיקה לעבוד כרופאה בבריה"ם , משום שעלתה לישראל . לאור 
זאת החליטה הוועדה המייעצת לרישוי רופאים במשרד הבריאות , כי עליה להשלים 
את ההתמחות מחדש . גלאי החלה בהתמחותה בביה"ח הדסה בירושלים , אולם כאן 
נדהמו לראותה חלק מחבריה לעבודה . אלה זכרו אותה כסטודנטית שנכשלה פעמיים 
בניסיונה לסיים שנת לימודים שלישית בבית ספר לרפואה בירושלים , שאליו התקבלה 
זמן קצר לאחר עלייתה . בשלב זה הגיע למשרד הבריאות המכתב האנונימי שביקש 
לחקור את המקרה . עם קבלתו נפתחה חקירה , שבעקבותיה הועמדה גלאי לדין . 
בית המשפט המחוזי בירושלים קיבל את טיעוני סגנית - בכירה לפרקליט מחוז ירושלים , 
עו"ד דרורה נחמני , שלפיהן הציגה גלאי במשרד הבריאות דיפלומה מזויפת ותצהיר - 
שקר , שבאמצעותם קיבלה במרמה מעמד של רופאה בישראל . 
