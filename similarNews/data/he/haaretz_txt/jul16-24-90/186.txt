החלטת לשכת המפלגה מסוף השבוע שעבר רמזה על יחסי הכוחות המפלגתיים . אך 
ספק אם כל אותם רבים במפלגה המבקשים להביא לסיום תפקידו של שמעון פרס , 
מעוניינים בחיסולו הפוליטי ומהרחקתו מהצמרת בשיטת הזבנג וגמרנו . העמדה 
המתגבשת במפלגת העבודה היא , כי אין רוצים יותר את פרס , אך גם אין רוצים 
שיסיים את הקריירה הפוליטית שלו בדרך מכוערת , בהליך של הדחה , גם אם ועדת 
החוקה המפלגתית קבעה אחרת . לפיכך , ספק רב אם ההכרעה שתתקבל ביום ראשון 
הבא במרכז מפלגת העבודה תהיה ברוב משמעותי . פירושו של דבר , שהצד המנצח 
לא יוכל להתעלם מהצד המפסיד . קיימת אפשרות שמרכז המפלגה יענה לדרישתו של 
רבין , ויקבע , כי שבוע לאחר מכן תיערך ההתמודדות על תפקיד מועמד המפלגה 
לראשות הממשלה לקראת הבחירות לכנסת הבאה . אבל המרכז עשוי גם לקבל גם את 
עמדתו של פרס , שיש לאפשר לו לכהן כיו"ר המפלגה עד לוועידת המפלגה הקרובה 
בעוד כשנה , ולסיים בכך את תפקידו בצורה מכובדת . יתרונו של פרס , שהוא 
מנהל מערכה אמוציונלית , שבה הוא מעמיד שני נימוקים עיקריים : מה הדחיפות 
בהחלפתו ומדוע להביא להדחתו . פרס מודה בפגישות ההמוניות שהוא מקיים בימים 
אלה עם רבים מ0041 חברי המרכז , כי יש עליו ביקורת , אך הוא מדגיש , כי 
31 שנה של מנהיגות במפלגת העבודה אינן יכולות להסתיים בצורה כזאת . חסרונו 
הגדול של פרס הוא , שבמפלגת העבודה השתרשה בשבועות האחרונים ההרגשה , כי 
הוא יפסיד במערכה . תומכיו מתקשים להוכיח בפני חברי המרכז כי הוא האדם המסוגל 
להביא לתקווה אלקטורלית נוספת של המפלגה . ברור כבר עתה , כי בצמרת מפלגת 
העבודה וכמעט אצל כל בעלי התפקידים המרכזיים קיים רוב ברור לעמדתו של רבין . 
הדבר מוצא את ביטויו במנגנון המפלגתי , בהנהלות הסניפים , במחוזות ובשלוחות 
ההסתדרותיות . הדבר ניכר גם בהכרעה שהיתה בישיבת לשכת המפלגה . גם בלא 
השתתפותם של חברי הכנסת במפלגת העבודה , שרובם נוטים לצדו של רבין , זכתה 
עמדתו של רבין לרוב של % 06 . במרכז המפלגה הסיפור קצת שונה . הקבוצות המרכיבות 
את הגוף המפלגתי החוקתי רבות ומגוונות . במרכז מפלגת העבודה , עם הרכבתו 
לפני כארבע שנים , היה בו רוב ברור לשמעון פרס , והוא נחשב למעוזו של יו"ר 
המפלגה . המזכ"ל אז , ח"ך עוזי ברעם , הביא להרכבת המרכז מתוך פזילה לאנשי 
פרס ולקבוצות שתמכו פוליטית בפרס בשיא תקופת שליטתו במפלגה . בינתיים השתנתה 
התמונה , וקבוצות רבות שהזדהו אז עם פרס תומכות היום ברבין . כמעט כל 
נציגי מחוז ירושלים שתמכו בעבר בפרס הולכים כיום עם רבין , והדבר נכון גם 
לגבי חלק גדול מנציגי מחוז חיפה , תל - אביב , דור ההמשך , המשמרת הצעירה , 
חוג היונים ואחרים . אך חשוב לציין , כי במרכז יש קבוצות רבות עם עמדות 
עצמאיות , וקבוצות אחרות שמרניות ביותר . ובעיקר יש לציין , כי מרכז מפלגת 
העבודה מעולם לא הביא להדחתו של העומד בראש המפלגה , גם בימיה הקשים ביותר . 
אנשי רבין בטוחים בניצחונם . ההתלכדות סביב רבין חוצה תחומים אידיאולוגיים , 
אך כבר עתה נשמעות רטינות על חלוקת עמדות כוח והשפעות . יש האומרים כי 
אם ינצח רבין , יפרוץ בקרב אנשיו מאבק על חלוקת התפקידים . כבר עתה אפשר 
להבחין בניצוץ של מחלוקת לגבי הרכבה האפשרי של רשימת המערך לכנסת הבאה . 
האם יהיה זה ישראל קיסר שיזכה להתייצב אחרי רבין , או שמא יהיה זה עוזי 
ברעם , מוטה גור או אורה נמיר ? במפלגה תוהים מה יהיה גורל התנועה , לגבי 
קבוצת היונים הצעירים העשויה לפרוש אם ינצח רבין . באחרונה קיימו כמה חברי 
חוג " הכפר הירוק " בראשותו של ח"ך רמון ויוסי ביילין דיאלוג עם אנשי תנועת 
רץ , על הקמת מחנה משותף לשלום בהרכב רץ , מפ"ם ושינוי , שינסה להוות 
אלטרנטיווה למחנה העבודה הימני . החלטת מרכז מפלגת העבודה ביום ראשון תשפיע 
לא רק על גורל תנועת העבודה , אלא אולי גם על כל המערכת הפוליטית בישראל . 
בפעם הראשונה יתבקשו חברי המרכז להכריע בין עמדת יו"ר מפלגתם לבין המלצת 
לשכת המפלגה , הגוף הניהולי הבכיר במפלגה . 
