מי ישא את הנאום האחרון לפני ההצבעה בכינוס מרכז מפלגת העבודה ביום ראשון 
זו אחת המחלוקות העומדות בין שמעון פרס ויצחק רבין . פרס טוען כי מתוקף 
היותו יו"ר המפלגה , זכותו לסכם את הדיון , ואילו רבין טוען כי פרס היה 
הנואם האחרון בלשכת המפלגה ולמען התמודדות הוגנת , עליו ( על רבין ) להיות 
עתה הנואם האחרון . אתמול כינס מזכ"ל מפלגת העבודה את נציגי הצדדים , כדי 
לנסות ולהגיע להסכמות כדי שישיבת המרכז ביום ראשון תעבור בשלום . מחנות רבין 
ופרס נשארו חלוקים על דברים שוליים , דוגמת צבעם של פתקי ההצבעה , או סידור 
החדרים , בהם יוצבו המטות השונים ביום הכינוס , אך על הדברים המהותיים 
הושגה הבנה . סוכם כי ישיבת מרכז המפלגה תוקדם לשעה 2 בצהריים כדי שניתן 
יהיה לסיים את הישיבה עד חצות לכל המאוחר . לשכת מפלגת העבודה המתכנסת היומאחר 
הצהרים עתידה לאשר סיכום זה . עוד סוכם בישיבה בה נטלו חלק מוטה גור , ניסים 
זוולי , דוד ליבאי , ונציגיהם של משה שחל וגד יעקבי , כי לכל צד יוקצו 
רק שבעה דוברים , כשהדובר המרכזי ישא דברים במשך עשר דקות בלבד . יובל פרנקל , 
עוזרו של מזכ"ל המפלגה , מונה לארגן את כינוס המרכז . הוא מסר אתמול כי 
בשטח מרכז הקונגרסים יוצבו 21 קלפיות , ועל פי התכנון , אם הישיבה תחל 
בשעה 2 , הרי ההצבעה החשאית תיערך בסביבות השעה 6 וסמוך ל01 בערב , אפשר 
יהיה כבר לדעת את התוצאות . מזכ"ל המפלגה , ח"ך מיכה חריש , הודיע אתמול , 
כי יהיו התוצאות אשר יהיו , לשכת מפלגת העבודה תתכנס ביום שני , יממה 
אחר ההצבעה , כדי לקבל סדרת החלטות בעקבות ההכרעה הצפויה של המרכז . בראש 
ועדת הבחירות יעמוד השר לשעבר חיים בר - לב , המזוהה אמנם עם שמעון פרס , 
אך הוא מקובל גם על מחנה רבין . שני המחנות עומדים לכנס את מטות הבחירות 
שלהם מחר בבוקר , לכינוס היערכות אחרון לפני המאבק ביום ראשון . אצל חברות 
פרטיות הוזמנו על ידי שני הצדדים שלטים צבעוניים , " סטיקרים " ומדבקות . 
שמעון פרס ויצחק רבין יגבשו את הנוסח הסופי של נאומיהם במהלך השבת . נודע 
כי רבין יעמוד על כך שפיצול בהצבעה יהיה אסור . כמו כן תובערבין הכרעה מיידית 
ואחידה לגבי הקדמת הבחירה של יו"ר המפלגה ומועמדה לראשות הממשלה לכנסת הבאה . 
פרס ישים ככל הנראה את הדגש בנאומו , על ניסיון ההדחה מצדו של רבין , שהיה 
שותף להחלטות ולמעשים בכל השנים האחרונות , וכי יש לאפשר לשבעה השנתונים 
החדשים ולעולים החדשים להשתתף בהכרעה במפלגת העבודה על הנהגתה הבאה . קפידבין " אני 
מאוד מבקש אותך שתתמוך בי ותסייע בעדי במאבקי מול יצחק . רבין היה שותף 
איתי לכל המעשים ולא יתכן שעתה יקום נגדי וינסה להדיח אותי מתפקידי . אני 
מאוד מבקש את תמיכתך " , במלים אלה פונה בימים אלו שמעון פרס טלפונית ובפגישות 
אישיות , לכל אחד מבין 004 , 1 חברי מרכז מפלגת העבודה , לקראת ההתמודדות 
המפלגתית הגדולה שתיערך ביום ראשון , במרכז הקונגרסים בתל - אביב ותכריע 
בהצבעה חשאית האם ומתי תתקיים ההתמודדות בין פרס לרבין על הנהגת המפלגה . 
בימים האחרונים מרבה פרס להיפגש עם הכתבים המפלגתיים , כותבי המאמרים ומאמרי 
המערכת , כדי לקבל עמדה אוהדת . אתמול הדגיש פרס פעמים רבות , כי יש הבדל 
משמעותי בין עמדת צמרת המפלגה כפי שהתבטאה בביטוי בהצבעה בלשכת המפלגה , 
לבין עמדת " חברי המרכז הפשוטים מהשטח " . 
