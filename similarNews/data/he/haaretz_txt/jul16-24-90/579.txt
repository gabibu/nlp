שתי עונות עבד בני קונפורטי כמאמן וכעוזר מאמן בקבוצת הכדורגל של הפועל תל - 
אביב . לקראת סוף העונה השנייה הובטח וסוכם אתו כי בעונה הבאה ימשיך לשמש 
כמאמן . בפועל , באוגוסט 78 לא יצרו הצדדים קשר , כאשר כל אחד מהם מאשים 
את הצד השני בהפסקת הקשר . המאמן הגיש תביעה נגד הפועל לפיצויים בגובה של 
21 משכורות , עבור כל העונה השלישית . בית הדין האזורי דחה את התביעה , 
מהטעם שעובד המבקש לאכוף את זכויותיו מכוח חוזה עבודה , חייב להתייצב ביום 
שנקבע לתחילת העבודה , ומשלא עשה זאת , למעשה " זנח " את עבודתו ולא 
מגיע לו שכר . גם בית הדין הארצי לעבודה דחה את ערעור המאמן ופסק : עובד 
זכאי לשכרו עם היותו מוכן ומזומן למלאכה ולאו דווקא משעבד בפועל . כך קבעה 
המגלה ( החוק הטורקי שחל בעבר ) , וזאת ההלכה כיום , וכך מציעים לחוקק 
בעתיד בהצעת חוק חוזה עבודה . אך לא כל התייצבות לעבודה מזכה בשכר . צריך 
שהעובד יהא מוכן לעשות את אותה עבודה שעשה תמול שלשום . אם הוסכם על עבודה 
אחרת , יהיה העובד זכאי לשכר רק אם התייצב לעבודה עליה הוסכם עמו מפורשות . 
מאידך יש להבהיר כי חובת ההתייצבות של העובד אינה מוחלטת . אם המעביד פטר 
את העובד מפורשות מהתייצבות , למשל , מהטעם שבימים הקרובים לא תהא עבודה , 
שוב אין העובד חייב להתייצב יום - יום בפני דלת נעולה , או מכונה משותקת 
על - מנת להיות זכאי לשכרו . אולם , במקום שהמעביד לא פטר את העובד מהתייצבות , 
נדרשת ממנו התייצבות פיזית לעבודה . ובכל מקרה אחר נדרשת לפחות נכונות 
מוצהרת לעבוד . במקרה דנן , המאמן לא טרח לברר מתי והיכן עליו לאמן , ואף 
לא הודיע להפועל כי הוא מוכן ומזומן לעבודה . 
