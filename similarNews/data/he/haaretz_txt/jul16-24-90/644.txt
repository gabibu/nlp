בתחנת הכוח החדשה , שהקמתה נשלמת באתר רוטנברג מדרום לאשקלון , יפרסם מעתה 
" הארץ " בתרשים בעמוד א2 את נתוניהניטור מאזור אשקלון במסגרת נתוני הדיווח 
היומי מרחבי הארץ על רמות זיהום האוויר בגופרית דו - חמצנית . נתונים אלה 
מתקבלים ממערכת ניטור האוויר של איגוד הערים לאיכות הסביבה בנפת אשקלון , 
הנחשבת כיום למשוכללת ביותר בארץ . מערכת זו , שבהקמתה ובמחשובה הושקע 
סכום של כ5 . 1 מיליון דולר , כוללת שבע תחנות ניטור . היא החלה לפעול 
בספטמבר אשתקד . בשתי התחנות הראשיות של המערכת , המוצבות באשקלון ובקריית - 
גת , נמדדים בנוסף לריכוזי הגופרית הדו - חמצנית גם ריכוזי הזיהום של תחמוצות 
חנקן , אוזון , חד - תחמוצת הפחמן , כלל פחמימנים , וכן ריכוזי חלקיקי 
אבק מרחף . בחמש תחנות הניטור האחרות בשדה יואב , בגברעם , בשדרות , 
בקריית - מלאכי ובמושב ניר ישראל נמדדים רק ריכוזי הגופרית ותחמוצות החנקן . 
נתוני זיהום האוויר באזור אשקלון ערב הפעלת תחנת הכוח , מלמדים על ריכוזי 
רקע נמוכים ביותר , השואפים ברוב ימות השנה לרמת אפס , למעט קריית - מלאכי 
המושפעת מפליטות הזיהום של תחנות הכוח באשדוד . בתחנת הניטור בקריית - מלאכי 
נמדד בשבוע שעבר ריכוז של 614 מיקרוגרם גופרית במ"ק אוויר . 
