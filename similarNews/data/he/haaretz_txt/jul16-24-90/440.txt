שר החקלאות , רפאל איתן , מתכוון לפנות בקרוב לממשלה ולדרוש כי תכריז על 
שני אזורים , בצפון ובדרום , כעל אזורים שנפגעו באסון טבע . משמעות ההכרזה 
תהיה פיצויים בסך מיליוני ש"ח לחקלאים באזורים אלה , בגין הרס של מטעים 
בשטח של מאות דונם . שר החקלאות נענה בכך לפנייתו של ח"ך גדליה גל ( מערך ) 
, שהאשים את הממשלה כי " אינה מבצעת את חובתה על פי החוק , ומתחמקת מלהכריז 
על אסון טבע בשני מקרים בולטים שאין ספק בהגדרתם " . לדברי ח"ך גל , ב13 
בינואר השנה פקדה סופת גשמים את עמק - חרוד ואת אזור הגלבוע , שתוארה על - 
ידי השירות המטאורולוגי כאירוע נדיר ביותר ; ואילו ב1 באפריל השתוללה סופת 
ברד ורעמים בחבל אשכול , שהוגדרה כקשה ונדירה . ח"ך גל ציין שלחקלאים נגרמו 
נזקים במיליוני ש"ח , עד כדי אבדן רכוש . לדבריו , על - פי ההגדרה בחוק , 
אלה מקרים המחייבים הכרזה על אסון טבע . 
