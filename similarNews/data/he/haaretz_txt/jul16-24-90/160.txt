הארצות העשירות לעניות , וקורא למדינות המתועשות להפנות חלק מ"דיווידנד 
השלום " החיסכון בהוצאות החימוש , המתאפשר עם סיום המלחמה הקרה לזירוז 
פיתוחן של המדינות הנחשלות . יש לכך , בוודאי , הצדקה מוסרית וכלכלית , 
אך הסיכויים המעשיים למימוש תוכנית שיקום גדולה אינם מעודדים ביותר . דו"ח 
הבנק קובע , שכרבע מאוכלוסיית העולם חי מהכנסה , שאינה מגיעה ל004 דולר 
לנפש לשנה כלומר , כדולר אחד ליום . באפריקה שמדרום לסהרה קטן יותר הסכום 
הממוצע , והוא ירד בשנים האחרונות גם באופן אבסולוטי . הבנק מציע להקדיש 
סכומים ניכרים לבריאות הילדים בארצות הנחשלות ולחינוכם . אולם עצם היווצרות 
" דיווידנד השלום " אינה מובטחת באופן אוטומטי , ואפשרות העברת החיסכון 
בהוצאות החימוש להשקעות במדינות המתפתחות היא בעייתית למדי . כפי שחוששות 
המדינות העניות , יש למדינות המתועשות עדיפויות אחרות . לארה"ב יש גירעון 
תקציבי של 561 מיליארד דולר , ורבים מחברי הקונגרס דורשים לטפל קודם כל 
בצרכים הבוערים מבית . כל מה שתחסוך בריה"ם בתקציבה הצבאי ייבלע בניסיון 
לשיקום כלכלה הסובייטית המתמוטטת . יפאן מגדילה אמנם את סיוע החוץ , אך 
יעדה הראשון הוא דרום - מזרח אסיה . העודפים המערב - גרמניים יופנו ודאי 
בשנים הקרובות להעלאת המשק המזרח - גרמני לרמה מערבית . אך גם לגבי הסיוע 
מהסכומים , שייוותרו לשיקום המדינות הנחשלות , ישנם מכשולים מבניים קשים : 
ללא שינויים יסודיים בהתערבות הממשלתית ובסובסידיות המעוותות , ללא ריסון 
האינפלציה והנהגת כלכלת שוק , אין הרבה סיכויים שסיוע פיננסי כולל פתרון 
בעית החובות יעמיד מדינות אלה על רגליהן . מצד שני , טוענות הארצות הנחשלות 
( ולא בלי צדק מסוים ) , שללא סיוע גדול לתקופת המעבר אין ביכולתן לבצע 
את השינויים המבניים במשקיהן . הבנק העולמי יצטרך , איפוא , להתמודד עם 
שתי בעיות : למצוא פתרון יעיל לסיוע מבני , ולהתגבר על האינטרסים שיש לשכבות 
השלטון בהמשך המבנה המעוות של כלכלת ארצותיהם . 
