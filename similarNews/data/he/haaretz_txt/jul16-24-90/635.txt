שני חברים במועצת עיריית תל - אביב , אריה צוקר ( מפ"ם ) , המשמש גם 
כיו"ר ועדת הביקורת העירונית ושמואל וילוזני ( סיעת יחיד ) , עתרו לבג"ץ 
נגד ראש העירייה , שלמה להט , והעירייה עצמה . בעתירה , שהוגשה באמצעות 
עו"ד גדעון כהן מת"א , מבקשים שני חברי מועצת העירייה מבג"ץ שיאסור על ראש 
העירייה והעירייה להוציא כספים כלשהם מתקציב הפיתוח העירוני לשנת הכספים 
הנוכחית , שטרם אושר על ידי שר הפנים , כנדרש על - פי החוק . העותרים טוענים 
כי העירייה כבר הוציאה , מאז חודש אפריל השנה , יותר מ5 . 4 מיליון ש"ח , 
ללא קבלת אישור ממועצת העירייה ומשר הפנים כנדרש על - פי החוק , ובכך עברה , 
העירייה , לכאורה , על החוק . העותרים ביקשו מבג"ץ שיורה לראש העירייה , 
שלמה להט ולמנהל הכספים בעירייה , להפסיק כל תשלום , ולהימנע מכל התקשרות 
כספית עם כל גורם שהוא על חשבון תקציב הפיתוח לשנת 0991 . , סופר " הארץ " 
מוסיף , כי מועצת העירייה אישרה ביום ראשון השבוע את התקציב הבלתי רגיל 
( תקציב פיתוח ) של העירייה לשנה זו , בסך 101 מיליון ש"ח , וזאת לאחר 
שהעירייה החלה להוציא כבר כספים על חשבון התקציב , כאמור , מבלי לקבל את 
האישורים הנדרשים על - פי החוק . עיריית תל - אביב טרם השיבה לעתירה , אולם 
דובר עיריית תל - אביב מסר בתגובה כי ההוצאה שבה מדובר , נועדה בעיקרה לעבודות 
שיפוץ דחופות בבתי - ספר שהיה הכרח להתחיל בהם בתחילת החופש הגדול , כדי 
להשלימן לקראת פתיחת שנת הלימודים , ולא היה אפשר להמתין עד לקבלת האישורים 
הפורמליים . 
