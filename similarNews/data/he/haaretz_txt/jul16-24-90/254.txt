נשיא בריה"ם , מיכאיל גורבצוב , אמר אתמול כי ארצו תסכים לגרמניה מאוחדת , 
החברה בברית נאט"ו . במסיבת עיתונאים משותפת לו ולקנצלר מערב - גרמניה , 
הלמוט קוהל , אמר גורבצוב : " בין אם נרצה זאת ובין אם לאו , הגיע הזמן 
שבו גרמניה מאוחדת תהיה חברה בנאט"ו , אם זוהי בחירתה . אם זו הבחירה , 
תוכל גרמניה לעבוד במשותף במידה מסוימת ובאופן מסוים עם בריה"ם " . לדבריו , 
הוא מצפה שיינתנו שלוש או ארבע שנים לנסיגת כוחות הצבא הסובייטי ממזרח - 
גרמניה . הוא הוסיף , כי שום כוח זר או נשק גרעיני לא יוכלו להיות מוצבים 
על אדמת מזרח - גרמניה , וכי הכוח הגרמני יישמר על הרמה הנוכחית של הצבא 
המערב - גרמני 084 אלף חיילים . עד כה , טענה בריה"ם בתוקף , כי חברות 
של גרמניה מאוחדת בנאט"ו תשבש את מאזן הכוחות באירופה . אתמול , בתום שיחותיו 
עם קוהל , אמר גורבצוב כי הצהרת נאט"ו , שאינה רואה עוד את בריה"ם כאויב , 
סייעה לו לשנות את החלטתו . ארה"ב קידמה בברכה את הודעתו של גורבצוב . 
דובר במחלקת המדינה בוואשינגטון , ריצרד באוצר , אמר כי דברי הנשיא הסובייטי 
היו " מעניינים מאוד ומבורכים מאוד " . 
