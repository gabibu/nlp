קופנהאגן ( מיוחד ל"הארץ " ) . העיתון הפיני " הופוודסטאד - בלדט " מעניק 
כותרת ראשית לדברי דובר הסוכנות היהודית , גד בן - ארי , על דחייה " למועד 
בלתי ידוע " של הטסת יהודים מברית - המועצות דרך פינלנד לישראל . הנימוק 
לדחייה : סיבות ביטחוניות . מפקד משטרת העיר לאפינרנטה , האחראי על שדה 
התעופה ווילמאן - סטרנד , ממנו מתוכננות הטיסות של עולים מברית - המועצות 
לישראל , הגיב אתמול בראיון לרדיו פינלנד על טענות דובר הסוכנות היהודית 
בירושלים . ריינו הירוואנאן אומר , כי נציגים ישראליים ביקרו בשדה התעופה 
ואישרו את הסידורים הביטחוניים . דובר משרד החוץ הפיני אמר בתחילת השבוע , 
כי ישראל לא ביקשה עד כה לממש את החלטת ממשלת פינלנד מהשלישי ביולי להתיר 
ארבע טיסות ראשונות של עולים מברית - המועצות . נשיא פינלנד , מאונו קויוויסטו , 
אמר בתחילת השבוע שעבר : " קיימת אפשרות תאורטית כי הטסת יהודים מברית - 
המועצות דרך פינלנד לא תצא לפועל " . הנשיא סירב להסביר את דבריו . בעקבות 
פגישתו של ראש ממשלת הונגריה , יוזף אנטאל , עם השגרירים הערביים לא חל 
כל שינוי בעמדת הונגריה בעניין הטסת היהודים הסובייטיים דרך בודפשט לישראל 
כך השיב שלשום דובר ממשלת הונגריה , באלאז לאסלו , לשאלת כתב " הארץ " . 
לדבריו , השגרירים הערביים אמנם העלו בשיחה את הנושא , אולם ראש הממשלה 
הצהיר באוזניהם , כי הונגריה תישאר נאמנה למסורתה רבת השנים להושיט סיוע 
הומניטארי לפליטים . הוא הגדיר את חלקה של הונגריה בהטסת היהודים הסובייטיים 
כ"עזרה טכנית " , ואמר לשגרירים הערביים , כי ישראל סיפקה להונגריה התחייבות , 
שהעולים לא ייושבו בשטחים הכבושים . 
