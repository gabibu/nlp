יציאת רוסיה תש"ן , בין כל הדברים שהיא עושה לנו , נראה שהיא מעכבת את 
מהלך התמורה של המשק והחברה בישראל מסולידריות ציונית , לאינדיווידואליזם 
קפיטליסטי . חזרת המצב שאיפיין את שנות ה05 שינוי דמוגרפי המחייב שיעבוד 
כל המקורות החומריים והרוחניים להשגתה של משימה קולקטיווית מעכב את מסעה 
של ישראל אל מחוזות העושר והאושר של כלכלת - שוק קוסמופוליטית . אין כגל 
עליית היהודים מברית - המועצות ליתן צידוק להשעייתן של " הרפורמות " המבניות 
במשק שם - צופן להסגתה של הממשלה ממעמדה ההגמוני במשק , ולהנהגת כלכלת - 
שוק חופשי , נישאת בידי בורגנות מקומית . פיקוח נפש דוחה שבת ? ציונות 
" גדולה " דוחה קפיטליזם . עליית " מאות האלפים " עוד עתידה להחזיר אותנו 
אל לפני אוקטובר 7791 שבו הכריז שר האוצר אז , שמחה ארליך , על המהפך 
הכלכלי . משנודע לתושבי ישראל כי ניתן בזה התר לכל נפש להחזיק ב0003 דולר 
בשטרות ירוקים היה אפשר לראות מחזות שמחה הדומים לשמחה שהפגינו תושבי גרמניה 
המזרחית בשידור חי , למראה שטרי הכסף המערביים . אמנם המהפך של אז עלה 
בעשן , אך אוקטובר 7791 מייצג במידה ראויה של תוקף את נקודת - המפנה . 
מאותו יום נעה ישראל , בחסותה של הסכמה לאומית רחבה , אך בניצוחה של הנהגה 
כלכלית כושלת , אפשר לומר ממחדל למחדל מן הדפוס הציוני ב"בניין הארץ " 
לעבר נורמליזציה משקית וחברתית מערבית ( קפיטליסטית ) . גם חסידיה הקנאים 
של אידיאולוגיה סוציאליסטית , אין להם אלא להצטער על ממדי הכישלון שנחלה 
ישראל בדרכה למשק שחסידיו מכנים אותו תחרותי , חופשי , יעיל ומשגשג . 
אפילו צודק " הארץ " שקליטת מהגרים בסדרי - הגודל שמדובר בהם , לא היתה 
נעשית גם בכלכלות - שוק של משקים יעילים פי - כמה מישראל ; קבלת הפנים של 
ישראל לעולים אליה , 31 שנים אחרי אותו מהפך 051 אלף מובטלים , חצי - 
מיליון מתחת לקו העוני , מאות מוחים ומפגינים מתוך אוהלים שנטו בגני - העיר 
אינה מותירה שום ברירה : חזרה , סליחה על הביטוי , לקומוניזם צבאי . 
צווי החרום שביקש אריאל שרון , הם רק ההתחלה . נכון , הימין לא ראה במשק 
חופשי לישראל חלופה למשק ציוני . שמחה ארליך " שיחרר " את העם מאיסורים 
והגבלות שנולדו במוחותיהם המעוותים של סוציאליסטים ולא היה בהם לדעתו כל 
צורך . משה ארנס אמר יותר מפעם כי המשק הישראלי סובל מפגעיה של כלכלה בולשוויסטית . 
בולשוויסטית אמר , לא ציונית . ולמען האמת , מה אפשר לדרוש מן הימין ? 
המחנה הלאומי לא יכול להעלות בדעתו שדווקא ניצחון המאמץ הציוני יוצר את 
התנאים לדמוקרטיזציה של המשק והחברה בישראל . הרי לדידו , תוצאות המלחמה 
ב7691 והמאבק הצבאי והמדיני על הנצחת שליטתה של ישראל בשטחים שנכבשו , מסמלים 
שהציונות הגדולה לא זו בלבד שלא תמה , אלא אולי היא רק בראשית דרכה . הנייר , 
כמובן , סובל הכל , ובמצעים של גח"ל והליכוד מופיעים זה לצד זה הטקסטים 
הקדושים של ארץ - ישראל השלמה ועותקים מתורגמים מתורתו החילונית - החומרנית 
של מילטון פרידמן . כך זה על הנייר , לא בחיים . המפלגה הליברלית , שהיתה 
אמורה לקזז את הלאומנות של תנועת החרות , נטמעה בה והתפוררה . השר משה 
נסים , אולי שר אוצר יחיד שלקח ברצינות את הסגתה של הממשלה ממעמדה במשק 
והעמסת נטל האחריות על כתפיה של קהילת העסקים המקומית , נעשה כדברי יצחק 
רבין לקברנו של תהליך השלום . כאילו אפשר גם להביא את המשק לאירופה של 
2991 וגם להתעקש על הקסבה בשכם . יצחק מודעי כבש את מקומו במשרד האוצר לא 
מכוח המסר הליברלי שקיבל בירושה , אלא מכוחו כמחשק . מה נשאר מן הימין 
האזרחי , המתון והליברלי ? תולדותיה של תנועת הליכוד אין כמוהן להדגים 
את הדילמה : או ציונות " גדולה " , או ליברליזם כלכלי וחברתי . לרוע המזל , 
גם השמאל ומפלגת העבודה לא השכילו לאבחן את משמעויות הבשלתה , השלמתה וסיומה 
של תבנית המשק הציונית . מפלגת העבודה אמנם קיבלה על עצמה את דין הפיכתה 
של ישראל לחברה מערבית ( קפיטליסטית ) , אבל וזו צרתה אין היא חופשית 
להמיר את אמונותיה באפס מחיר . תולדותיה , מורשתה הרוחנית ובעיקר נטל הנכסים 
שהיא מחזיקה בהם , מכבידים עליה , כמעט מונעים ממנה להשתלט על " המשבצת " 
שהפקירו יורשי הליברלים והציונים הכלליים . בהיותו שר אוצר , נשמע שמעון 
פרס יותר ליברלי מליברלי . אבל אורה נמיר וישראל קיסר מושכים את תנועתם 
לעשות תשובה ולחדש את הברית עם האלקטוראט ( הפרולטרי ) שאבד במהפך 7791 , 
וראשי המשק ההסתדרותי וההתיישבות העובדת תובעים ממנה את עלבונה של היזמות 
המשקית , הציבורית והשיתופית . מכל מקום , תבניות המשק והמרקם החברתי הציוניים 
שנבנו כאן במשך מאה שנות התיישבות יהודית בארץ - ישראל " , נראים כיום כיצורים 
מעולם אחר , כמאובנים . המשק הממלכתי עומד למכירה " לכל המרבה במחיר " , 
לציבור , לפרטיים , לזרים לא חשוב . מי שהוא מתנגד ? לא ! הרי המשק 
הממלכתי לא הוקם עקב הפקעה ( קומוניסטית ) של רכוש פרטי . לא לנין היה 
כאן ועשה מהפיכה אלא בנימין זאב הרצל . כדאי להאזין לצליל השמות של תאגידים 
שהקימו הרצל וחבריו : " הכשרת הישוב " , " אוצר התיישבות היהודים " . 
מהי " הכשרת הישוב " ? תאגיד שעיסוקו פיתוח מקרקעין . בכל מקום אחר היו 
קורים לו " פרופרטיז אינק " או " דיוולופמנט אסטאבלישמנט " . כאן קראו 
לו בשם נושא - שליחות . עתה נמכרה החברה לנמרודי . הוא מפעיל אותה כדי 
לעשות כסף , לא כדי ליישב יהודים בארץ - ישראל . בשעות הפנאי , כך מספרים 
בשמו , הוא מטפל בארכיון שקיבל בירושה הציונות כולה בארגזי קרטון מפלסטיק . 
" אוצר התיישבות היהודים " , החברה - האם של בנק - לאומי העומד למכירה . 
מדוע מוכרים ? לענייננו כאן חשובה פחות העילה הסטנוגרפית מן המוצג ההיסטורי : 
שלושה הזרמים העיקריים בתנועה הציונית הציונות הכללית , העובדת והמסורתית 
הקימו שלוש קבוצות בנקאיות ( לאומי , הפועלים והמזרחי ) , לא כדי לעשות 
כסף , אלא כדי שיהיה מכשיר פיננסי " לבניין הארץ " : התנועות קיבלו שליטה 
והמשקיעים את הרכוש . משבר המניות הבנקאיות ( 3891 ) הביא את התבנית 
הציונית המשונה הזאת לידיעת הציבור , ולא נמצא לה אף מסנגר אחד . איך אפשר 
להעלות על הדעת שחיים בצוותא ( בתוך הסתדרות כללית אחת ) גם איגוד מקצועי 
וגם משק ? ראוי רק לציין כי היחידים שהתנגדו לשותפות זו בין האיגוד המקצועי 
והמשק , היו הקומוניסטים , שלא היו ציונים אז , ואינם היום . בימי שלטונה 
של תבנית - החשיבה הציונית כפיפותם של כל החלקים לטובת השלם לא שאלו עצמם 
אלא אנטי - ציוניים איך אפשר שיחיו במסגרת אחת גם עובד וגם מעביד . לטובת 
גאולת העם והארץ , היה אפשר , ואפשר . אולי זה קוריוז לשוני , אבל עובדה 
היא : תנועות שלקחו עליהן להוליך את היישוב הארץ - ישראלי למאבק שחרור מהפכני 
נגד הבריטים , ( האצ"ל והלח"י ) , נקראו כאן בשם " פורשים " . לא המלחמה 
שניהלו הוציאה להן שם רע , אלא העובדה שהפרו מרות ועשו על דעת עצמן . צנטרליזם - 
דמוקרטי מאפיין את הציונות כתנועת - עם מהפכנית בדיוק כמו שהוא מאפיין תנועות 
מהפכניות אחרות . משה ארנס , כאמור , אינו רואה את התופעה כציונית אלא 
כבולשוויסטית . אבל באחד מביקוריו הראשונים ב"שטח " , משנתמנה לשר הביטחון , 
עמד בתצפית ליד מבואות ביתר , היישוב שנקלט בו בעלותו לארץ מבואות ביתר , 
מושב - עובדים מייסודה של תנועת - ימין , ומושב עובדים הוא בן - דמותו 
של הקולחוז הסובייטי . וגם הליברל ארנס ראה בו אז סמל לתקומה ולגאולה . 
היום אומרים שהערבות ההדדית הרגה את המושבים וחיבלה בקיבוצים . אולי . 
ובכל זאת , מהי ערבות הדדית מוחלטת אם לא תמציתה של סולידריות ציונית . 
משתמה סולידריות זו והמושב והקיבוץ נבחנים קודם כל כ"עסק " על - פי חשבונות 
רווח והפסד , מי צריך ערבות הדדית ? כל עוד הימין דבק בהר הבית , ישליט 
עלינו , במקרה הטוב , את עולו של קפיטליזם ממלכתי . אי - אפשר לצפות ממנו 
שיעשה את ישראל חברה נאורה ומודרנית , נשענת על משק חופשי פתוח לעולם . 
ומפלגת העבודה אם יש סיכוי שיתעורר בה תיאבון לעשות משהו לבד מהחזרה לשלטון 
קודם - כל עליה לעדכן את תורתה ואת דרך התפקוד של נכסיה : ההתיישבות , 
ההסתדרות , חברת העובדים , קופת החולים וקרנות הפנסיה . זמן יש לה עתה . 
היא באופוזיציה ו"עליית המיליון " מחזירה אותנו ממילא לשנות ה05 . קפיטליזם 
ליברלי לישראל ימתין עתה לתורו . זה הזמן לשמאל ולמפלגת העבודה לחשוב ולבנות 
את הכלים , ויפה שעת אחת קודם . 
