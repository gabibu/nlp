העיצומים במערכת הבריאות יימשכו גם היום , לאחר שאתמול לא נוצרו התנאים 
להידברות בין הממשלה להסתדרות הרפואית . בימים האחרונים הולך וגדל פער העמדות 
בין הצדדים , וקשה להעריך היום את מועד סיום השביתה . גם ניסיונות ועדת 
העבודה והרווחה להביא להידברות בין הצדדים נכשלו אתמול . ההערכה היא , כי 
לא יהיו כל מגעים בין הרופאים לממשלה עד אחרי הדיון , שייפתח מחר בבית המשפט 
העליון , בערעור הנהלת קופת חולים על החלטת בית המשפט המחוזי בתל - אביב 
להוציא צווי מניעה זמניים להפסקת תשלום תוספות שכר לרופאיה במסגרת המבצע 
לקיצור תורים . פסיקת בית המשפט עשויה להביא למפנה בסכסוך בין הממשלה לרופאים . 
לפי החלטת ההסתדרות הרפואית יושבתו גם היום חדרי הניתוח בבתי החולים בכל 
רחבי הארץ , ותבוטל כל תוכנית הניתוחים האלקטיוויים . בחדרי הניתוח יבוצעו 
רק ניתוחים דחופים להצלת חיים , לרבות ניתוחים להסרת גידולים ממאירים וניתוחי 
לב , לפי מצב החולים . בד - בבד , ממשיכה ההסתדרות הרפואית להשבית מרפאות 
ובתי - חולים לפי אזורים . היום יושבתו מרפאות הקהילה ו91 בתי - חולים באזורי 
חיפה , חדרה , נתניה , כפר - סבא וירושלים . אם במהלך היום לא יחודשו 
הדיונים בין הממשלה לרופאים יושבתו מחר מרפאות הקהילה ובתי החולים באזורי 
הצפון , השפלה והדרום . ביטול תוכנית הניתוחים האלקטיוויים גורם נזק רב 
לחולים , הנזקקים לניתוחים כערמונית , קטרקט , שבר , לב פתוח וניתוחים 
אלקטיוויים אחרים , וממתינים בין מספר חודשים לשנה וחצי ויותר . עקב ביטול 
תוכנית הניתוחים הולך וגובר הלחץ בבתי החולים על המחלקות הפנימיות . קפידבינבבתי 
החולים הפרטיים גברה בימים האחרונים ההתעניינות במחירי ניתוחים . המתעניינים 
במחירי השירותים התלוננו , כי נמאס להם " המשחק של קביעת תור ודחייתו בשל 
שביתה " . למרות הפניות , טרם הורגשה עלייה בפעילות בבתי - חולים אלו בשבועיים 
האחרונים של השביתות . יו"ר ועדת העבודה והרווחה , ח"ך אורה נמיר , ניסתה 
אתמול לתווך בין הצדדים ללא הצלחה . ח"ך נמיר העבירה לממשלה הצעה להאריך 
את ההסכם לקיצור תורים בשישה חודשים , ולוותר על מנגנון הבקרה , האמור 
לעקוב אחר המשא - ומתן בין הממשלה לרופאים מנגנון שעל הרכבו וסמכותו חלוקים 
הצדדים בסכסוך , והוא מונע בכך פתיחת דיונים על הסכם שכר . הצעה זו נדחתה 
אתמול על - ידי משרד האוצר . ח"ך נמיר פנתה לרופאים ולשרי האוצר והבריאות 
בקריאה , שיזכרו כי " כל הוויכוח הוא על גב החולים , שחלק מהם ישלמו בחייהם " . 
שר הבריאות , אהוד אולמרט , אמר אתמול : " הממשלה הציעה בסוף השבוע שעבר 
לרופאים הצעות מרחיקות לכת , שנדחו על - ידם . הרופאים צריכים לנהל משא - 
ומתן , כשהם אינם מאוימים , ולכן הצענו לרופאי קופת חולים הכללית את אותו 
ההסדר לקיצור תורים , שהוחל על רופאי בתי החולים הממשלתיים . קפידבין " נאמר 
לרופאים , שיכול להיות שכתוצאה מהמשא - ומתן , יגדל שכרם מעבר לרמה שהם 
מקבלים היום , אולם דבר אחד הם צריכים לזכור שהבסיס למשא - ומתן לא יכול 
להיות השכר שהם מקבלים היום , בתוספת ההכנסה במסגרת המבצע לקיצור תורים " . 
אולמרט הוסיף , כי לממשלה אין כוונה לנצח את הרופאים . " הם נוהגים בכפפות 
של משי , ודאגו שלא ייגרם נזק מיותר לחולים . על כך אני מלא הערכה אליהם " . 
מנכ"ל קופת חולים הכללית , נחום פסה , נפגש אתמול עם עשרה חברי - כנסת 
מהסיעות הדתיות אגודת - ישראל , מפד"ל וש"ס . חברי המפלגות הדתיות מבוטחים 
בקופת חולים הכללית , על - פי הסכמים עם ההסתדרות . בפגישה זו סקר פסה 
את המצוקה התקציבית של הקופה ואת הסנקציות הכלכליות , שהאוצר מפעיל עליה 
על רקע משבר עם הרופאים . פסה הבהיר , כי מבצע קיצור התורים בבתי החולים 
של הקופה , שניסיון לבטלו הביא למשבר הנוכחי ביחסים עם הרופאים , ממומן 
מהגדלת כספי המס האחיד ב%3 . 0 . ח"ך אברהם ורדיגר ( אגו"י ) אמר , כי 
יש צורך לכנס מיד את ועדת הכספים של הכנסת לדון באי - קיום הסכמים חתומים 
על - ידי שר האוצר הקודם . בקרב הח"כים ניכרה נטייה לדרוש שוועדת הכספים 
תדון בהסדר פירעון חובות הקופה , פתיחת קווי אשראי וקביעת השתתפות הממשלה 
בסדר גודל קבוע בתקציב הקופה . בסיום הפגישה החליטו הח " כים לארגן משלחת 
לשר האוצר , שתבדוק את פשר סגירת קווי האשראי לקופה , שאינם מאפשרים לה 
לתפקד בשבועות האחרונים . 
