ת הטיסות לשוודיה על רקע מחלוקת בהסדרי אבטחה . בין שתי המדינות נתגלעו חילוקי 
דעות קשים בדבר סדרי הביטחון הננקטים היום בשדה התעופה של שטוקהולם . בין 
השאר מדובר על הגבלות שמטילה שוודיה על נשיאת נשק של מאבטחים ישראליים בתחום 
שדה התעופה . במשא ומתן מעורבים משרד התחבורה , משרדי החוץ , אל על ומשרד 
ראש הממשלה . הסדרי הביטחון החדשים בשטוקהולם , הננקטים בטיסות לישראל וממנה , 
אינם מספקים את ישראל . בסוף השבוע התנהלו מגעים קדחתניים בנושא זה בין 
שתי המדינות . הגורמים הישראליים ניסו לשכנע את שלטונות שוודיה להסכים להצעותיהם 
בהקשר זה . מכיוון ששלטונות שוודיה לא נענו לפי שעה להפצרות ישראל בנושא , 
הוסמכו הגורמים האחראים בארץ להחליט לאלתר על הפסקת קו התעופה בין ישראל 
לשוודיה . 
