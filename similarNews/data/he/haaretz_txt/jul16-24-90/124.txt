בית המשפט העליון עומד להכריע , אם מנכ"ל ירדניה לשעבר , יעקב דננברג , 
השוהה בשנתיים האחרונות בבלגיה , יצטרך להחזיר מיליון דולר למפרקי החברה . 
בסוף השבוע סיימו באי - כוח מפרקי ירדניה , עוה"ד בועז הניר וצילה דגן ופרקליטו 
של יעקב דננברג , עו"ד ד"ר פנחס גולדשטיין , את סיכומיהם בכתב בבית המשפט 
העליון , בערעורו של דננברג על פסק הדין של בית המשפט המחוזי בת"א , אשר 
חייבו להחזיר מיליון דולר לקופת המפרקים והטיל עליו אחריות אישית עקרונית 
לחובות ירדניה . שופט המחוזי , אריה הגין , קיבל את טענות המפרקים , כי 
התמוטטות ירדניה בקיץ 5891 , שהסעירה בזמנו את שוקי הביטוח והבורסה , נגרמה 
על ידי דננברג . המפרקים מדגישים , כי דננברג פעל מתוך ניגוד אינטרסים 
במעמדו כמנהל בירדניה ובחברת הר"ד אינבסטמנטס ההולנדית , שהתחייבה להשקיע 
2 מיליון דולר בירדניה , כאשר הסכים בשם ירדניה למשיכת הפקדה של מיליון 
דולר לפקודת ירדניה , ע"י הר"ד . 
