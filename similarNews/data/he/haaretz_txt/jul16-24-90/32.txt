ח"ך רן כהן ( רץ ) פנה אתמול אל שר הבינוי והשיכון , אריאל שרון ואל יו"ר 
הנהלת הסוכנות , שמחה דיניץ ומסר להם כי על פי מידע שיש בידיו , מצויים 
בהתנחלויות מאות קרוואנים ריקים , אשר חלקם מתבלה מחוסר שימוש , בשעה שעשרות 
משפחות מתגוררות באוהלים ובחוצות הערים . כהן דורש מהשניים להעביר במהירות 
את הקרוואנים לשטחים שיוכשרו בצמוד לשכונות בערים שבתוך הקו הירוק , ולחברם 
למערכת המים , הביוב והחשמל , על מנת לשכן בהם , באופן זמני , את המשפחות 
שנותרו ללא קורת גג . לדבריו , ניתן לבצע פעולה זו בתוך שבוע ימים , ולצמצם 
בכך את מידת הסבל של חסרי הדיור . 
