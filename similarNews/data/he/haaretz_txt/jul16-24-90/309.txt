מרכז האו"ם , ניו יורק ( ע"ר ) . המזכיר הכללי של האו"ם , חוויאר פרז 
דה - קואיאר , קרא בלילה שבין יום שני לשלישי לחמש המעצמות חברות מועצת 
הביטחון לקיים דיון בקשר למצב המידרדר בשטחים המוחזקים על ידי ישראל מסרו 
מקורות דיפלומטיים . בישיבה סגורה של מליאת מועצת הביטחון הוא דיווח על מסקנות 
שליחו המיוחד שביקר בשטחים המוחזקים . המקורות הדיפלומטיים מסרו כי מזכיר 
האו"ם ביקש שחמש המעצמות יגלו עניין רב יותר בדרכים להגנת האוכלוסייה הפלשתינית 
בשטחים המוחזקים . לפי אותן ידיעות מודאג דה - קואיאר מהטענות בדבר פשיטות 
הצבא הישראלי על בתי מגורים של פלשתינים בלילה , ענישה קולקטיווית והתארגנות 
קבוצות של הגנה עצמית בשטחים . דובר האו"ם אמר כי שליחו של מזכיר האו"ם , 
זאן קלוד איימה , שביקר בישראל ובשטחים מה22 ביוני עד ה1 ביולי , יחזור 
לשם שוב , אולם תאריך בואו טרם נקבע . 
