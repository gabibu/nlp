תוכנית " מצדה של הכרמל " השתרשה כאחד המיתוסים בתולדות היישוב , וכסמל 
להתגייסותו להגן על עצמו מול סכנת הפלישה הגרמנית לארץ - ישראל . עתה בא 
ההיסטוריון פרוף יואב גלבר , מהחוג ללימודי ארץ - ישראל וראש המכונים לחקר 
השואה ולחקר הציונות באוניברסיטת חיפה , ובלקט של תעודות ומסמכים היסטוריים , 
שחלקם רואים אור בראשונה , מוכיח כי רעיון ההתבצרות על הכרמל , שהועלה 
במארס 2491 , נותר על הנייר ובמחשבות הוגיו בלבד . יתרה מזו , גלבר טוען , 
כי תוכניות פעולה ממשיות של היישוב , ההולמות את המצב של סכנת פלישה גרמנית 
לארץ - ישראל , לא היו בנמצא כלל . שלוש פעמים במהלך מלחמת העולם השנייה 
ביולי 0491 , באביב 1491 ובקיץ 2491 נראה היה כי המלחמה עלולה להגיע לגבולות 
הארץ . היישוב נחלק אז בשאלת האויב העיקרי שיש להתגונן מפניו . היו מי 
שראו את האויב בערביי ארץ - ישראל ותפיסת הביטחון שנגזרה מתפיסתם היתה , 
שיש להיערך להגנת היישובים מפניהם . מול גישה זו ניצבה ההשקפה , שעיקר 
ביטחונה של הארץ תלוי בהגנתה מפני פלישה של הצבאות הסדירים של מעצמות " הציר " . 
בעלי גישה זו ידעו , שאין בכוחו של היישוב היהודי להתמודד עם אתגר כזה 
והטיפו אפוא להשתלב במאמץ הצבאי הבריטי . מהתעודות הכלולות בספר עולה , 
כי בקיץ ההוא דנה המחלקה המדינית של הסוכנות עם השלטונות הבריטיים בדבר 
פינוי האוכלוסייה האזרחית מן הערים בשעת הצורך . בייחוד גדול היה החשש 
לגורלה של חיפה . העיר שימשה בסיס ימי משני של הבריטים בזירת מזרח הים - 
התיכון ורוכזו בה יעדים אסטרטגיים , כמו בתי הזיקוק והמחסנים הצבאיים העיקריים , 
ולכן נחשבה מטרה ראשונה במעלה לכוחות " הציר " . במברק ששיגר שרתוק לבן - 
גוריון , ששהה באותה עת בלונדון , ביקש ממנו להפעיל את השדולה הציונית 
בבירה הבריטית כדי לחזק את סדרי הכוננות בארץ - ישראל . ואולם , על פי 
התעודות בספר והניתוח המתלווה אליהן , הבריטים לא העריכו כי המצב מחייב 
צעדים קיצוניים , כמו פינוי האוכלוסייה האזרחית מן העיר אל הכפר . עד מהרה 
התברר , כי היישוב אינו מסוגל להכין בכוחות עצמו תוכניות למצב חירום . 
" ההגנה " , המכשיר הצבאי והארגוני העיקרי של היישוב , היתה כמעט משותקת 
באותם ימים מחמת חילוקי דעות בין השמאל לימין . תחושת הסכנה בקרב היישוב 
גברה עם הצטרפותה בפועל של איטליה למלחמה , ב01 ביוני 0491 . כניעת צרפת , 
והכרזתו של מפקד הצבא הצרפתי בסוריה , הגנרל מיטלהויזר , על נאמנותו לממשלת 
וישי , החמירו את המצב . אירועי קיץ 0491 גרמו לכך שחלקים חשובים של היישוב 
המאורגן , בעיקר השמאל הציוני , השלימו עם הגיוס לצבא הבריטי כמי שכפאם 
שד . בקיבוץ המאוחד נשמעו דיבורים פאתטיים על " עקידה " , " אי - ברירה " , 
" נסיגה " ו"מצדה " . ערב תחילתן של ההפצצות האיטלקיות בארץ טען יצחק טבנקין , 
כי " יש בזה משם הטעיה לרכז את כל הסכנה והערות ההגנתית של הסכנה האורבת 
מן האווירון האיטלקי ולא מהערבים . הנשק העיקרי נגדנו . . . הוא הנשק 
שבידי הערבים בארץ , ולא בידי הערבים שיכולים לפלוש מסביבותיה " . גל נוסף 
של חששות ופאניקה תקף את היישוב באביב 1491 . אבא חושי דיווח מחיפה , 
כי קיבל ידיעות מאת שליח מיוחד מהר הדרוזים , כי בבגדד מונתה " ממשלה 
פלשתינאית זמנית " וכי " קצינים " מדריכים יצאו מבגדד לארץ " על מנת 
לארגן את קבלת הפנים לגרמנים . . . " עוד כתב חושי לשירות הידיעות ( 
הש"י ) , כי הגרמנים פרשו רשת של למעלה מ001 סוכנים במזרח התיכון , לרבות 
בארץ - ישראל . שמועות אלה , והידיעות על ניצחונות הגרמנים במדבר המערבי , 
הגבירו את החרדה . הד לבהלה ביישוב עולה מסקירתו של שרתוק לפני הנהלת הסוכנות : 
" . . . פלישה נאצית לארץ - ישראל אינה כפלישת הגרמנים לפולין , אפילו 
לגבי יהדות פולין . אין מן הנמנע שיהיו כאן מעשי זוועה . בצורות שונות 
העמידו על הפרק גם את שאלת הפינוי . . . ביישוב גדולה התסיסה בחוגים של 
עולי גרמניה , הטוענים כי מצבם מיוחד במינו , כי יש ביניהם רבים המסומנים 
לרדיפות על ידי הנאצים , ורק בקושי הצליחו להימלט משם . . . בן - גוריון 
דיבר על סכנות החשש מפני פלישה : " אינני יודע אם תהיה פעם פלישה או לא 
תהיה . בכל אופן , אין זה תלוי באמירה שלנו . אבל אני רואה את הסכנה של 
החשש לפלישה הסכנה המוסרית , הסכנה של התפוררות , של דפיטיזם , של הסתלקות , 
של השלכת התפילין שיהיו בתוך חלקים גדולים של היישוב " . הדאגה ביישוב גברה 
כשהחלו להגיע לארץ ידיעות על חדירת הגרמנים לסוריה , באמצעות הפעלת רכבת 
אוויר לעזרת העירקים . שרתוק הבריק לווייצמן בארה"ב : " . . . מצבנו 
חמור . רואים בעליל אפשרות של כיבוש הארץ . סוריה פתוחה . על טורקיה אין 
לסמוך . עירק בוגדת . בארץ תסיסה מסוכנת . אנו עומדים איתן , אך רואים 
בעין פקוחה סכנות , שלא היו כמותן . . . " בסוף מאי 1491 נערכו דיונים 
בשאלת פינויים של היישובים בצפון , או לפחות פינוי הנשים והילדים . במזכירות 
הקיבוץ המאוחד התעוררה התנגדות חריפה לכך , בייחוד מצד טבנקין . אף על 
פי כן הוכנה , תכנית לפינויים של 71 יישובים ולקליטת אנשיהם במרכז הארץ . 
עם הפלישה הבריטית לסוריה , ביוני 1491 , רפתה המתיחות בארץ בהדרגה . 
הצטרפותה של יפאן למלחמה , בדצמבר 1491 , אילצה את הבריטים לשנות את תוכניות 
ההגנה שלהם במזרח התיכון . בתחילת 2491 גיבשו תוכנית הגנה חדשה , שכונתה 
" תוכנית המבצר האחרון בארץ - ישראל " . מגמתה היתה לחסום את הכניסות המוליכות 
מעמקי הצפון לעבר מישור החוף , כמו ואדי מילק ואדי ערה , וכן את העליות 
מבקעת - הירדן לעבר הרי השומרון ויהודה ומשם לעבר מישור החוף . בערך באותו 
זמן , במארס 2491 , הועלה בראשונה בדיונים שהתקיימו בפיקוד " ההגנה " , 
רעיון " מצדה על הכרמל " , או " חיפה - טוברוק " . הדוגמה של טוברוק , 
שעמדה במצור שבעה חודשים , הלהיבה את דמיונם של חלק מראשי ההנהגה ביישוב . 
אך עד מהרה באה ההתפכחות . מתוך התעודות שמביא גלבר עולה , כי מפקדי 
הנפות של " ההגנה " , ואף ראשי המנהיגות המדינית והצבאית של היישוב הטילו 
ספק ביכולתו של היישוב היהודי להגשים בכוחות עצמו את רעיון ההתגוננות העצמית . 
תוכנית " מצדה של הכרמל " , או כפי שכונתה גם " תוכנית הצפון " , לא חרגה , 
בסופו של דבר , מגדר הרהורים ומשאלות לב . שרידי הביצורים על הכרמל , 
המוצגים בפני תלמידים וחניכי תנועות נוער כסמל של תוכנית הירואית להתגוננות 
מפני הפולש הנאצי , אינם אלא חלק מתוכנית ההתבצרות שהכינו הבריטים לארץ - 
ישראל , ובתוכניתם זו כמעט לא הביאו בחשבון את כוח המגן היהודי . לטענת 
גלבר , ראשי היישוב טיפחו את מיתוס " מצדה על הכרמל " , בין השאר , כדי 
" להציל את הכבוד היהודי " : כדי למנוע הודאה , שההתנדבות לצבא הבריטי 
היא התשובה העיקרית הנכונה לאתגרים שהעמידה מלחמת העולם בפני היישוב . 
הודאה כזו היה בה כדי להפריך את התפיסה המדינית של השמאל הציוני בזמן המלחמה 
ולאיים על עצם קיומו של הפלמ"ח , שעשה באותם ימים כעדות יגאל אלון מאמץ 
נוסף " לגייס את דעת הקהל להצלת החטיבה " . 
