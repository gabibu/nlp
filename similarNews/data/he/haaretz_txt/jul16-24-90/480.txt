בצל האיום להשבית מגזרים מרכזיים במשק מראשית השבוע הבא , אמורים היום שר 
האוצר , מזכ"ל ההסתדרות , יו"ר האגף לאיגוד המקצועי ונציגי הוועדים הגדולים 
במשק להמשיך בדיון בדרכים החלופיות לפצות את העובדים על ביטול פטורים ממס . 
יו"ר האגף לאיגוד מקצועי , חיים הברפלד , מאמין כי ניתן למצוא פתרון מניח 
את הדעת . הכוונה היא , ככל הנראה , להאריך בשלב זה לפחות את תוקף הפטור 
ממס הכנסה על עבודה במשמרות . ראשי ההסתדרות נועדו אתמול להתייעצויות בינם 
לבין עצמם ועם בכירי האוצר ודנו באפשרות להאריך את תוקף הפטור על העבודה 
במשמרות , שהוא לפי חישובי הוועדים וההסתדרות סלע המחלוקת הכספי העיקרי , 
בעוד שבסעיפים אחרים , כהלוואות , ארוחות ושי לעובד , אפשר להערכתם להגיע 
בקלות יחסית לפשרה ולפתוח בכך פתח למניעת השביתה הצפויה . האגף לאיגוד המקצועי 
נתן הסכמה - שבשתיקה לאיום השביתה של הוועדים , בהעדיפו להתעלם מההליכים 
המקובלים , המחייבים קבלת אישור מוסמך ממנו לשבות , גם אם הוכרז סכסוך 
עבודה כחוק . החלטת הוועדים לפתוח בשביתה מיום ראשון היא קלף מיקוח בדיונים , 
שיתנהלו עד ראשית השבוע הבא בין ראשי ההסתדרות לבין שר האוצר ובכירי משרדו . 
הברפלד מאמין , כי אם יגלו כל הנוגעים בדבר ובמיוחד נציגי הממשלה רצון 
טוב , אפשר יהיה למצוא פתרון להפסדי העובדים , הצפויים כתוצאה מביטול פטורים . 
עם זאת הדגיש , כי הבעיה היסודית הגורמת לתסיסה ולזעזועים במערכת יחסי 
העבודה היא שימוש גובר של הממשלה בחוקים , בצווים ובמערכת בתי המשפט ליישוב 
חילוקי - דעות , במקום במשא - ומתן ובהסכמי עבודה חתומים . באגף לאיגוד 
המקצועי תולים תקוות בהידברות בין מודעי , קיסר והברפלד , בין השאר בשל 
העובדה , שחלק גדול מעובדי המשמרות , הצפויים להפסדים כספיים , מועסקים 
בחברות ממשלתיות עסקיות ובחברות ציבוריות , הנשלטות במישרין על - ידי האוצר 
כמעסיק . גורמים באיגוד המקצועי סבורים , כי יש בידי מודעי הסמכויות והיכולת 
לצמצם את ההפסדים האלו , בין באמצעות הארכת תוקף הפטורים ובין באמצעות גילום 
חלקי . המשבר סביב הפטורים ממס מעכב עתה את המשא - ומתן על הסכמי השכר במגזר 
הציבורי . פגישה בין הצדדים , שנועדה לאתמול , נדחתה מבלי שנקבע לה מועד 
חדש . קפידבינהברפלד דחה את טענתו של שר הבריאות , אהוד אולמרט , כי שיקולים 
פוליטיים מניעים את הוועדים הגדולים , וטען כי אולמרט עצמו מונע משיקולים 
פוליטיים . הוא הוסיף , כי הוויכוח הוא פוליטי בהיבטו הרחב , מכיוון שהוא 
עוסק בנושאים כלכליים וחברתיים , המושפעים ממדיניות הממשלה . " בהיותו 
כזה הוא לגיטימי , כשם שוויכוח מקביל ניטש בכנסת ובקרב העובדים כאחד " , 
אמר . האיגודים המקצועיים , למעט הסתדרות המהנדסים , אינם ממהרים להצטרף 
לאיום השביתה . מזכיר הסתדרות המהנדסים ( המאגדת 04 אלף עובדים ) , עודד 
לירם , הודיע אתמול על הצטרפות המהנדסים לשביתה , ונימק את ההחלטה בצורך 
" להיאבק נגד שיטה , שנועדה לפגוע בזכויות מוקנות של עובדים , מבלי שמתנהל 
משא - ומתן רציני על הסכמי שכר חדשים " . לירם קרא ליתר האיגודים המקצועיים 
ללכת בעקבות המהנדסים . לפי שעה , לא נענתה קריאתו , גם לא על - ידי האיגודים 
המקצועיים האקדמאיים , ההולכים בדרך - כלל יד ביד במאבקים המקצועיים . סגן - 
שר האוצר לשעבר , ח"ך יוסי ביילין , אמר אתמול כי אין שום הצדקה לשביתת 
הוועדים הגדולים על רקע ביטול הפטורים , משום שמזכ"ל ההסתדרות נתן בשעתו 
להבין , שההסתדרות לא תתנגד לכך . לדבריו , היה העיקרון של הרחבת בסיס 
המס , הוצאת 031 אלף נישומים ממעגל משלמי המס וביטול הפטורים בו - זמנית , 
מקובל זה זמן רב על ההסתדרות , שנציגיה השתתפו בוועדת שישינסקי בשעתו . 
בעקבות זאת , עשה גם האוצר ויתורים , בהנחה שההסתדרות לא תצא נגד הרפורמה 
במס . " ללא ביטול הפטורים אי - אפשר לממש את הרפורמה " , אמר . ביילין 
טוען , כי עתה נגררת ההסתדרות אחרי הוועדים הגדולים , במקום לומר שאיננה 
יכולה לתת גיבוי לצעדיהם . 
