הפתעת אמצע הדרך הושלמה שלשום בפארק דרום בתל אביב להישג גדול בקנה מידה 
בין - לאומי . טל מסרי , צעיר ישראלי בן 41 , זכה באליפות הבין - לאומית 
הראשונה של תל אביב בסקי - מים בכבלים במקצוע הסלאלום , תוך שהוא מקדים 
את אלוף אירופה מיכאל מאדר וסגנו מרכוס פרידריך , שניהם ממערב גרמניה . 
מסרי גם סיים במקום השלישי בסיכום הכללי של שלוש הקטגוריות סלאלום , טריקס 
( פעלולים ) וקפיצה ממקפצה בתחרות שנמשכה יומיים . מאדר סיים ראשון ופרידריך 
שני . באליפות השתתפו 41 גולשים , מחציתם מחו"ל ממערב גרמניה , הולנד 
ואוסטריה . ביום הראשון לתחרויות התברג מסרי בין שני הבכירים באירופה . 
אולם הנער הנמרץ לא הסתפק בכך והפגין יכולת מרשימה שהובילה אותו למקום הראשון . 
מסרי גם סיים שלישי בטריקס ושני בקפיצה ממקפצה . ראוי לציין , כי בגלל 
גילו הצעיר נהנה מנקודות בונוס במקצועות השונים , כמקובל על פי התקנון . 
גם גאי מנדל , בן 31 וחצי , הציג יכולת מרשימה בהתחשב בגילו הצעיר . שני 
הצעירים מישראל צויינו לשבח בפי השופטים והגולשים האורחים . מסרי ומנדל 
הוזמנו על ידי אלוף אירופה וסגנו לאימונים משותפים במערב גרמניה בחודש הבא . 
במסגרת האליפות הבין - לאומית הראשונה התקיימה גם אליפות ישראל . הזוכים 
סלאלום גברים : טל מסרי , סלאלום נשים : גלי תמרקין , סלאלום נערים : 
טל מסרי . טריקס גברים : משה גנזי , טריקס נשים : גלי תמרקין , טריקס 
נערים : טל מסרי , מקפצה גברים : משה גנזי , מקפצה נשים : שני כהן , 
מקפצה נערים : טל מסרי . את הפרסים למנצחים העניק ראש עירית תל אביב שלמה 
להט . 
