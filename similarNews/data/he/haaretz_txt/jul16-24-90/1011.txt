משרד הפנים קיבל אתמול את התנגדותו של ראש עיריית כרמיאל להקמת שכונת מגורים 
חדשה בדרום העיר . לצורך הקמת השכונה החדשה במסגרת צווי החירום שהוצאו , 
התעורר הצורך לכרות אלפי עצים בשטח של 02 דונם . העצים ניטעו לפני חמש 
שנים דרומית לכרמיאל כדי להקים במקום אזור תיירות . אנשי הקק"ל כרתו בשבועות 
האחרונים מאות עצים , כדי להקים תווי של כביש אל אתר הבנייה החדש הנמצא 
אמנם בתוך שטח השיפוט של כרמיאל אך מרוחק ממרכז העיר . ראש העירייה , עדי 
אלדר , ניסה לשכנע את מתכנני השכונה החדשה כי אפשר להקים בתוך כרמיאל את 
כל יחידות הדיור הנדרשות ואין צורך לכרות אלפי עצים ולפגוע באזור תיירות 
עתידי , אך עד כה ניסיונות אלה של אלדר לא עלו יפה . אתמול התכנסה הוועדה 
לבניית מגורים של משרד הפנים במחוז הצפון , בראשותו של עמרם קלעגי , והחליטה 
לקבל את התנגדותו של ראש העירייה ולהפסיק את הבנייה החדשה . במקביל הוחלט 
לאמץ את החלטת העירייה לבנות את בתי המגורים החדשים במרכז כרמיאל . 
