ואשינגטון ( מיוחד ל"הארץ " ) . שר הביטחון משה ארנס מבקש להחיות את פרויקט 
מטוס הלביא . ארנס הציע שלשום לעמיתו האמריקאי , ריצארד צייני , למכור 
לארה"ב את הלביא או לפחות את הטכנולוגיה של המטוס , במסגרת התוכנית האמריקאית 
לפתח מטוס בעל כישורים מיוחדים של סיוע לכוחות היבשה . השר ארנס אמר 
שלשום לכתבים , כי בפגישתו עם מזכיר ההגנה צייני העלה את הנושא . " אנחנו 
מנסים למכור את הלביא , אם נמצא בשבילו קונים " , אמר ארנס . לדבריו , 
הוא הציע לצייני להכליל את הלביא במסגרת הפרויקטים המוצעים לתוכנית הצבאית 
האמריקאית , הנקראת " סיוע אווירי צמוד לקרקע " . התוכנית הזו היא ניסיון 
הנמשך כבר חמש שנים למצוא תחליף למטוס איי - 01 , המשמש כמטוס סיוע לכוחות 
היבשה . המועמד המרכזי כרגע הנו המטוס אף - 61 , מתוצרת אמריקאית . בתשובה 
לשאלה מה היתה תגובתו של המזכיר צייני , אמר ארנס : " אינני יודע , נראה " . 
ל"הארץ " נודע , כי הצעתו של ארנס בשיחה עם צייני לגבי הלביא , כללה שתי 
אפשרויות . האפשרות הראשונה מדברת על כך שארה"ב תרכוש את הלביא , על קרביו 
וכרעיו , כמטוס שישמש לתוכנית ה"סיוע האווירי הצמוד לקרקע " . האפשרות השנייה 
היא , שארה"ב תרכוש רק את הטכנולוגיה של הלביא , אשר כבר הושקעו בה כ5 . 
1 מיליארד דולר , ותיישם אותה במטוס שעליו יוחלט בתור המועמד המועדף להיכלל 
בתוכנית . ד"ר דב זקהיים , יועצו לשעבר של מזכיר ההגנה האמריקאי , 
שהמליץ בשעתו לבטל את המשך הפיתוח של פרויקט הלביא , אמר שלשום בראיון 
ל"הארץ " : " אמרתי בעבר ואני חוזר ואומר , שלחיל האוויר האמריקאי אין 
כל עניין בלביא , ולפי מיטב ידיעתי , כוחות האוויר של ארה"ב עדיין אינם 
מעוניינים בו , גם לא למשימה הזו . אני מאוד מופתע שהנושא עלה שוב . 
הנושא הזה שייך לעבר " . ד"ר זקהיים אמר , עם זאת , כי מכירת הטכנולוגיה 
של הלביא לצורך פרויקט " הסיוע האווירי הצמוד לקרקע " , אינה עניין שיש 
להוציאו מכלל אפשרות , אף כי הלביא לא תוכנן במקורו לצורך זה . ל"הארץ " 
נודע עוד , כי ארנס העלה הצעה נוספת הקשורה לשיתוף - פעולה צבאי בין שתי 
המדינות : הכללת סדנאות התחזוקה האוויריות של ישראל לשם ביצוע משימות תחזוקה 
שוטפת , וטיפולים תקופתיים במטוסים אמריקאיים המוצבים באירופה במסגרת קבוצת 
הסדנאות האירופיות המשמשות לטיפולים כאלה . מקורות הבקיאים בהצעה טענו , 
כי מדובר בעסקה חדשה לתחזוקת מטוסי האף - 51 האמריקאיים המוצבים באירופה , 
האומרת כי כל התחזוקה של המטוסים הללו תיעשה ביבשת זו . ישראל עדיין אינה 
נכללת באירופה , לפי החלוקה האסטרטגית האמריקאית , ולפיכך אינה רשאית להיכלל 
בעסקה . לדברי המקורות , המזכיר צייני הביע נכונות לבדוק את הבקשה . 
