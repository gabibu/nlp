ענף האווזים צפוי להתמוטט , בגלל ירידה חדה בייצוא של כבד אווז המסתמנת 
השנה . הענף , המעסיק כ006 מגדלים , מתמקד בעיקר בייצור כבד אווז לייצוא . 
יצוא זה נמצא כבר יותר משנה במשבר , בגלל ירידה באיכות כבד האווז הישראלי 
לעומת כבד האווז המיוצר במדינות מזרח אירופה , ובמיוחד הונגריה . במועצת 
ענף הלול שוררת דאגה לנוכח העובדה שכבד אווז הונגרי משובח דוחק את הכבד הישראלי 
השוק הצרפתי המצטיין בביקוש ער למוצר זה . יעקב קודלר , הממונה על תחום 
האווזים במועצת ענף הלול , אישר אתמול שכבד האווז הישראלי , שעד כה נמכר 
ב02 מיליון דולר בשנה , איבד בשנה האחרונה את יתרונותיו היחסיים בשווקים 
שנחשבו כמובטחים לו . השנה ירדה הכמות המיוצאת של כבד אווז ב%52 לעומת התקופה 
המקבילה אשתקד , וגם בה נרשמה ירידה דומה לעומת השנה הקודמת . לדברי קודלר , 
המועצה לענף הלול החלה בהתייעלות ונערכת להקטנת הכמויות המיוצאות של כבד 
האווז כדי להתאימן להיקף הביקוש המצטמק . 
