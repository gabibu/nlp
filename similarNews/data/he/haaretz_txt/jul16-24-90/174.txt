( ע ) . תושב תל אביב , בן 54 , הורשע אתמול בבית המשפט המחוזי בתל 
אביב , במעשים מגונים בבנותיו , במשך תקופה של 6 שנים . האב נידון לשלוש 
וחצי שנות מאסר בפועל . התביעה טענה , כי בין השנים 4878 , נהג הנאשם לעשות 
מעשים מגונים בכפייה בבתו הבכורה . בפעמים בהן סירבה הנערה לניסיונותיו , 
נהג האב להכותה בפניה ולבעוט בישבנה . בכתב האישום נטען עוד , כי בין השנים 
8809 , נהג הנאשם לעשות מעשים מגונים בבתו השנייה , שהיא לקויה בשכלה ובנפשה . 
האב הודה באירוע חד פעמי של מעשה מגונה בבתו הבכורה , שנעשה לדבריו בהסכמתה , 
אולם הכחיש את יתר האישומים נגדו . לדבריו , בתו הבכורה בדתה את ההאשמות 
נגדו ואף הסיתה את אחותה הלקויה בשכלה , לאחר שהאב דרש ממנה לצאת לעבודה , 
ובכך הגביל את חופש הפעולה בו רצתה . השופט צבי הכהן גינה את הנאשם , שניצל 
את בנותיו לצורך סיפוקו המיני , וגרם להן לפגיעה נפשית שבעטייה תזדקקנה 
לטיפול ממושך . " מי יגן על ילדים קטנים הזקוקים למגן , אם לא הוריהם ? 
" שאל הכהן . הוא הוסיף , כי כאשר גם ההורים אינם ממלאים את חובתם להגן 
על ילדיהם , אלא פוגעים בהם לרעה , חובה על בית המשפט לשמש לאב לאותם ילדים , 
כדי להגן עליהם מפני הוריהם . 
