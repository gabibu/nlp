ואשינגטון ( מיוחד ל"הארץ " ) . הקונגרס האמריקאי יפתח במאבק נגד הממשל 
ונגד הסנאט , במטרה להפסיק את פרויקט הפיתוח של המפציץ האמריקאי הענק בי2 , 
בעקבות הודעתו של יו"ר הוועדה לשירותים מזוינים של בית הנבחרים האמריקאי , 
הציר לס אספין , כי הוא תומך בהשעיית הפרוייקט . אספין היה בשנה שעברה 
שושבין הפשרה שהושגה בין הממשל לקונגרס , אשר איפשרה את המשך מימון המפציץ 
הענק . השינוי בעמדתו יצרף אותו ל012 צירי בית הנבחרים , שכבר הביעו את 
דעתם נגד הפרויקט , וככל הנראה יגרוף עמו שמונה קולות נוספים , הנחוצים 
להטות את הכף נגד הפרויקט . אספין ושותפיו לדעה בבית הנבחרים סבורים כי מידת 
נחיצותו של המפציץ אינה מצדיקה את עלותו הגבוהה . העלות הכוללת של פרויקט 
המפציץ בי2 היא כ36 מיליארד דולר . כל מטוס עולה כ048 מיליון דולר . עד 
כה אושרה בנייתם של 51 מפציצים כאלה , ומפקדי חיל האוויר האמריקאי כבר הודיעו 
לקונגרס שהם צופים התייקרות של הפרויקט . מפקדי חיל האוויר של ארה"ב קובעים 
כי המפציץ המשוכלל הוא הכלי העתידי היעיל והמודרני ביותר של ארה"ב להתמודדות 
עם ההתחדשות במערך האסטרטגי של ברית המועצות . לדבריהם , ברה"ם לא הפחיתה 
את קצב המודרניזציה שלה במערך האסטרטגי , והדבר מחייב תשובה אמריקאית נחושה , 
בדמותו של המפציץ בי2 . אם תתקבל יוזמתם של הציר אספן ועמיתיו בקונגרס , 
צפוי קרב קשה שלהם נגד מחלקת ההגנה ונגד הרוב בסנאט התומך בהמשך הפרויקט . 
