בכך שהדו"ח פורסם בעיצומם של משחקי המונדיאל . ביום שבו אלופת אירופה הולנד 
הודחה מהמונדיאל נראה , אולי , הדו"ח לחובבי הכדורגל כמיטרד לא מובן . 
אבל מתברר שחריפות הדו"ח כה גדולה שאסור בשום פנים ואופן להתעלם מהנאמר בו . 
שר החינוך והתרבות זבולון המר הבטיח שמשרדו ידון בעניין אך בינתיים לא עשה 
דבר . ועדת הספורט של הכנסת הבטיחה דיון , אבל הוא יהיה רק בשבוע הבא , 
כחודש אחרי פירסום הדו"ח . משפט אחד מדו"ח מבקר המדינה : " . . . כמעט 
בכל התחומים של ניהול ענייני ההתאחדות שנבדקו בידי מבקר המדינה הועלו ליקויים 
חמורים , לעתים אף חמורים מאוד . . . " סיכום קשה ובוטה : ליקויים 
חמורים מאוד , כמעט התחומים . ביזבוזים וראוותנות ; בלי הקפדה על כספי 
ציבור ; טיסות מיותרות לחו"ל ; חלוקת עבודות בלי מיכרזים ; אירוח , כיבודים 
ומתנות נדיבות ; תשלומים לקבלנים בלי פיקוח ובלי בקרה . ודו"ח כזה יעבור 
כלא היה ? חודש עבר ולאיש אין זמן למצות את הדין עם האחראים לכך . השר עסוק , 
הכנסת עסוקה , לאיש אין זמן . על סמך מסקנות דו"ח ועדת עציוני , שהיה 
פחות חמור מדו"ח מבקר המדינה שלפנינו , החליט שר החינוך יגאל אלון , בראשית 
שנות השבעים , להדיח את כל עסקני ההתאחדות לכדורגל . 
