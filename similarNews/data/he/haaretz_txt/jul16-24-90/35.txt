ל בוש , בן ה03 , בנו של נשיא ארה"ב , בשערוריית הענק של הבנקים להלוואה 
וחיסכון , מעוררת בימים האחרונים את ענין הציבור האמריאי וממקדת מחלוקת 
ציבורית סביב מידת ההגינות שיש בהעמדת בנו של הנשיא אל עמוד הקלון . השבועון 
" ניוזוויק " פרסם אתמול סקר דעת קהל , המעלה כי מחצית מאזרחי ארה"ב סבורים 
ששלטונות החוק מתייחסים לניל בוש בנוקשות יתרה , בשל קירבתו המשפחתית . 
% 07 מההנשאלים אמרו כי הם מאמינים שהנשיא יינזק מאד מהבחינה הפוליטית , 
או יינזק באופן מסויים ממעורבותו של בנו בפרשה . ראשי המפלגה הרפובליקאית 
בקונגרס פתחו בסוף השבוע במערכה ציבורית , שמטרתה להדוף את יוזמתם של צירים 
דמוקרטיים אחדים למנות חוקר - תובע מיוחד , שינהל חקירה על חלקו של ניל 
בוש בהתמוטטות חברת סילווראדו להלוואה וחיסכון . ניל בוש היה ראש מועצת 
המנהלים שלה . אחת מחברי הקבוצה שיזמה את הדרישה , חברת הקונגרס הדמוקרטית , 
פאט שרודר , אמרה אתמול בראיון טלוויזיוני : " אילו אני נשיא ארה"ב , 
ובני היה מעורב בעניין , הייתי מעוניינת בתובע מיוחד , משום שאני סבורה 
כי צעד כזה ייטול את הפוליטיקה מן העניין . כל עוד יש תובע ראשי ממונה מטעם 
הרפובליקאים ומערכת הלוואה וחיסכון הקשורה מאוד במפלגה הרפובליקאית , יש 
בכך דופי . חשוב מאוד שהענין ייחקר עד תומו " . אנשי המפלגה הרפובליקאית , 
לעומת זאת , המעוניינים למנוע ככל האפשר קישור של המפלגה והנשיא לפרשה , 
דורשים להתייחס לניל בוש כאל כל אחד החשודים , ולא להפוך אותו לסמל שימקד 
את כל הביקורת הציבורית והמערכה המשפטית בעניין הבנקים להלוואה וחיסכון . 
ניל בוש טוען בימים האחרונים נגד הפיכתו ל"שעיר לעזאזל " בפרשה . באחרונה 
נודע כי בכוונת הגורמים הפדראליים , המנהלים את החקירה בפרשה , להגיש כתבי 
אישום נגד כמה עשרות מנהלים של חברות שונות להלוואה וחיסכון ברחבי ארה"ב , 
שנקטו מדיניות הלוואות ספקולאטיווית , נטולת בקרה עצמית , שגרמה להתמוטטותן . 
ניל בוש הצטרף לפני חמש שנים למועצת המנהלים של החברה הכושלת להלוואה וחיסכון 
" סילווראדו " בדנוור , ועמד בראש מועצת המנהלים כאשר החברה התמוטטה , 
לפני שנתיים . מחיר ההתמוטטות של " סילבראדו " למשלם המיסים האמריקאי 
נאמד בכמליארד דולר , אך חברה זו אינה היחידה המעורבת בשערורייה . כמוה 
יש עוד עשרות רבות אם לא מאות שיש נגדן חשדות מעין אלה , במידת חומרה 
זו או אחרת . עשרות חברות כאלה התמוטטו בזו אחר זו בשנים האחרונות . 
