" כל נושא רכישת הטילים נגד טילים מדגם הפטריוט ירד מהפרק ואין כל כוונה 
מצד משרד הביטחון לאשר את רכישת הטילים . צה"ל נמצא במצוקה כספית ולא תהיה 
שום אפשרות לרכוש את הטילים מסוג הפטריוט ובמקביל גם לממן חלקים בפרויקט 
טיל החץ " , כך אמר אמש גורם ביטחוני בשיחה ל"הארץ " . הגורם ציין , כי 
שר הביטחון החליט להשקיע את כל מרצו בפיתוח ה"חץ " ולפעול במרץ למימונו . 
שר הביטחון , משה ארנס , שב אתמול לישראל מביקור קצר בארצות הברית . בארה"ב 
נפגש השר עם שר ההגנה האמריקאי , ריצרד צייני . מקורבי השר הגדירו את הביקור 
כ"מועיל וטוב מבחינתה של ישראל " . ארנס וצייני דנו בנושאים הקשורים לשיתוף 
הפעולה האסטרטגי ולמזרח התיכון . הנושא המרכזי בשיחות היה המשך פיתוח פרויקט 
ה"חץ , המשותף לארה"ב ולישראל . מקור המקורב לשר מסר , כי קבוצות עבודה 
של ישראל וארה"ב יתחילו בקרוב בהכנת התוכניות לשלב ב של פרויקט ה"חץ " . שר 
ההגנה של ארה"ב , ריצרד צייני , נענה להזמנתו של ארנס לבוא ולבקר בישראל . 
קפידבינשר הביטחון יודיע לרמטכ"ל , רב - אלוף דן שומרון , כי צה"ל לא ירכוש 
את הטילים מדגם " הפטריוט " , נוכח ההחלטה לפתח את פרויקט ה"חץ " . מקורות 
ביטחוניים אמרו , כי נוכח המצוקה התקציבית של ישראל , הנובעת מן הצורך 
בקליטת עלייה ייפגעו תקציב הביטחון ותכניות הרכש של צה"ל . השלב הראשון 
של ניסוי פרויקט ה"חץ " אמור להתחיל בקרוב . מקורות מהימנים אף מסרו , 
כי מערכת ה"פטריוט " נמצאת כבר בשימוש מבצעי , ואולם נמצאו בה חסרונות 
משמעותיים . גורמים רשמיים בצה"ל אמרו אמש , כי אין כל ביקורת במטכ"ל על 
כך ששר הביטחון החליט לדחות את רכישת טילי ה"פטריוט " . סופר " הארץ " מציין , 
כי פרויקט ה"חץ " יהיה בשימוש מבצעי רק ב5991 ונראה שבצה"ל יחפשו תחליף 
עד להכנסתו לשימוש . היום אמור שר הביטחון לכנס מסיבת עיתונאים עם הכתבים 
הצבאיים וככל הנראה יציג את עמדתו בנושא ה"חץ " . קפידבינניו - יורק ( ע"ר ) 
. שר הביטחון , משה ארנס , אמר ביום ראשון בפגישה עם מנהיגי יהדות ארה"ב , 
כי ישראל " בהחלט מודאגת מן האיומים העיראקיים " , וכי הסבירות למלחמה 
היא היום גדולה מאשר בעבר הלא רחוק . נשיא מועצת ראשי הארגונים היהודיים 
הגדולים , סימור רייך , מסר כי ארנס הדגיש בשיחתו עם שר ההגנה האמריקאי , 
דיק צייני , כי " הגלאזנוסט טרם הגיע למזרח - התיכון וכי סכנת המלחמה 
היא כיום גבוהה משהיתה בשנים האחרונות " . סימור רייך מסר עוד , כי ארנס 
הביע בפני צייני דאגה חמורה לנוכח איומיו של הנשיא העיראקי , סדאם חוסיין , 
אותו כינה " היטלר נוסף " . 
