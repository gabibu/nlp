השנה לא יהיה קל לשופטים בתחרות הסרטים הישראליים המתקיימת בפסטיבל ירושלים 
זו השנה השנייה . כיצד יחליטו איך לחלק את המענק , בסך 04 אלף דולר , 
בין שני סרטים עלילתיים ארוכים ( " המיועד " ו"אהבתה האחרונה של לורה 
אדלר " ) , שלושה תיעודיים ארוכים וארבעה סרטים קצרים ? אתמול הוקרן כאן 
הסרט התיעודי הראשון בתחרות : " דדו " , סרטו של אורי גולדשטיין , שהופק 
על - ידי " יד דוד אלעזר " . שם המפיק מלמד כבר כי זוהי גרסה רשמית , וחבל , 
כיוון , שאפשר היה , על בסיס סיפורו של דדו , ליצור סרט ישראלי מרתק . 
אולם , הסרט מתעלם מכל מורכבות ועסוק כל - כולו בהדחקתה . אוסף כזה של 
קלישאות מילוליות וויזואליות כבר מזמן לא ראינו בסרט תיעודי ישראלי . דרמה 
ישראלית אותנטית הופכת כאן לקלישאה לאומית . החזקתי מעמד בשעה הראשונה וחזרתי 
לצפות בחצי השעה האחרונה . באמצע הייתי חייב לשאוף אוויר . וים ונדרס הבעייתי , 
אך המרתק תמיד , מיוצג בפסטיבל בשני סרטים : סרט תיעודי על אודותיו , 
בשם " מחווה וחיבה " , בבימוי פול גויס , וכולל ראיונות עמו ועם שותפיו 
לעבודה . גם סרט זה נמנע מעימות ישיר עם הפרובלמטיות של יצירתו של ונדרס 
והגרמנית שלו , למרות שכמה מהשאלות מועלות . אולם מעניין לראותו דווקא משום 
משום התעלמות זו , שהיא מרתקת מבחינת מה שהיא אומרת לנו על יצירתו של ונדרס , 
וגם משום החומרים שכלולים בו . הסרט יוקרן שוב היום ומחר . וגם : " רשימות 
על ערים ובגדים " . סרט תיעודי חדש שוונדרס עצמו ביים . נושאו : עולם האופנה , 
ובעיקר עולמו של מעצב האופנה היפני יוגי יאמאמוטו . ואולם , נושא זה רק 
משמש לוונדרס כבסיס ליצירת דיון נוסף במהותו של האימג הקולנועי העכשווי . 
זהו סרט בעייתי מאד , אך מרתק בהיותו מעוגן עמוק ברגע האמנותי ההיסטורי 
שבו הוא נוצר , וגם משום היותו סרטו של ונדרס , יש בו הברקות רבות . הסרט 
יוקרן שוב מחר וביום שישי . הפתעה נעימה : " אשתו השישית של חצי אלוהים " , 
קומדיה סימפטית מאד מחוף - השנהב , שעוסקת בפוליגמיה ובמעמד האשה באפריקה 
היום . סרט פשוט , עשוי בכישרון ומהנה מאוד . הקרנה אחרונה בשבת . 
