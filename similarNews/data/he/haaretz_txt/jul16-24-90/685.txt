ככל שחולפים הימים , מסתבכת והולכת פרשת הפסטה . ביום ג הודיעה הרבנות 
הראשית לחברת עלית כי היא מבטלת את היתר הכשרות לייבוא פסטה מאיטליה . לרבנות 
יש דרישה חדשה : משלחת רבנים תצא מישראל לבחון את כשרות הליכי הייצור של 
הפסטה באיטליה . הסתבכות נוספת חלה השבוע , כאשר מנכ"ל עלית , נתן ניסני , 
הוזמן לבירור אצל נשיא התאחדות התעשיינים , דב לאוטמן . הסיבה לכך היא 
שניסני העז לפנות לנציגות השוק האירופי המשותף בישראל ולשגרירות איטליה , 
שיסייעו לו במאבקו לאישור יבוא הפסטה מאיטליה . פניות אלה לא נשאו חן בעיני 
ראשי התאחדות התעשיינים , ועתה נדרש ניסני להסביר את מעשיו . במסגרת מלחמת 
הפסטה , גייס דן פרופר לפני שבועיים את האיום הגדול מכל : פיטורי עובדים 
מקו יצור הפסטה של " אסם " ביקנעם , אם יותר ייבוא . איום זה מקבל משנה 
תוקף על רקע האבטלה וגלי העולים המגיעים . כתוספת לאיום היתה גם פנייה של 
עובדי אסם לשר התעשייה והמסחר , כדי שזה ימנע יבוא פסטה מאיטליה על ידי 
עלית . פרופר חושש כי הקרקע נשמטת תחת רגלי אסם , ששלטה במשך שנים רבות , 
באורח כמעט בלעדי , על יצור ושיווק מוצרי פסטה בשוק המקומי . המדיניות 
המוצהרת של משרד האוצר והתעשייה והמסחר לחשיפת המשק הישראלי לייבוא מתחרה 
מאותתת לפרופר כי במוקדם או במאוחר יהיה עליו להתחרות בפסטה מיובאת . בתקשורת 
נמסר , כי כאשר הופיע בפני עובדי המפעל ביקנעם , אמר להם פרופר כי אישור 
יבוא הפסטה מאיטליה יביא לפיטורי 002 עובדים . דברים אלה נתפסו על - ידי 
הנהלת עלית מופרזים ביותר , וכניסיון להרוויח זמן , כי כל עוד אין יבוא 
מתחרה תמשיך אסם לגרוף רווחים נאים ממכירות הפסטה . מנכ"ל עלית , נתן ניסני , 
טוען שמרבית מוצריה של עלית נחשפו לייבוא מתחרה . הוא מוסיף כי עלית לא 
מתכוונת בכל מקרה למכור פסטה במחירים נמוכים ממחירי הפסטה של אסם , ואף 
אין בכוונתה ליזום מלחמת מחירים . פרופר טוען , כי אינו מתנגד לייבוא פסטה 
מאיטליה , אולם הוא דורש ממשרד התעשייה והמסחר להטיל על יבוא מוצרי הפסטה 
מאיטליה % 04 היטל , כי לדבריו הפסטה האיטלקית מסובסדת . ניסני טוען שאין 
בכלל סבסוד באיטליה , לכן אין מקום להיטל . ראשי חברת אסם , מציגים טענות 
נוספות , למשל , שהחברה נדרשת לשלם מחיר גבוה תמורת החיטה שהיא רוכשת בארץ , 
וכי הטחינה בטחנות הקמח בישראל , הפועלות כקרטל , יקרה יותר מהמקובל . 
הנספח המסחרי בשגרירות איטליה בישראל , פרנצסקו טנטרדיני , מודה בקיומה 
של ההגנה על הפסטה האיטלקית המיוצאת , אך טוען שאין המדובר בסבסוד , אלא 
בהנחייה של נציבות השוק המשותף . איטליה מייצאת את מרבית הפסטה שהיא מייצרת 
למדינות אירופה , אך כמות גדולה מהייצוא שלה היא לארה"ב . טנטרדיני אומר , 
שגם בארה"ב מוטל על הפסטה המיובאת מאיטליה היטל מיוחד , ובמקרה זה מתנהלים 
דיונים בין נציבות השוק לבין משרד הסחר האמריקאי , כאשר ממשלת איטליה אינה 
מעורבת בכך במישרין . טנטרדיני מבהיר , כי החיטה האמריקאית זולה יותר מהחיטה 
האירופית , לכן על ייבוא חיטה מארה"ב מוטל במדינות השוק המשותף היטל מיוחד . 
כאשר חיטה זו משמשת לייצור פסטה לייצוא למדינות שאינן חברות השוק ( כמו 
ישראל ) , זכאי יצרן הפסטה האיטלקי להחזר בגובה שיעור ההיטל . הנספח המסחרי 
בשגרירות איטליה אומר : " אני מודע ללחצים הכבדים מצד גורמים כמו עלית 
ושופרסל לאפשר ייבוא , וללחצי הנגד של אסם . אני אופטימי , שבסופו של 
דבר יהיה ניתן גם בישראל ליהנות מפסטה איטלקית " . לדברי טנטרדיני , אם 
תחליט הוועדה הבודקת את הנושא על הטלת היטל גבוה , היא תתקשה לקבל את אישור 
נציבות השוק להטלתו . כלכלני משרד התעשייה והמסחר חלוקים בדעותיהם בקשר לצורך 
בהטלת היטל על ייבוא פסטה . הבדיקה מתמשכת זה זמן רב . כלכלן המשרד , 
פנחס קוצר , מנסה להגיע לתוצאה שיש מקום להטיל היטל של 02 סנט לקילו . 
משמעות היטל כזה היא , שיעור הגנה גבוה של כ%02 , כי מחיר קילו פסטה איטלקי 
הוא כדולר אחד בממוצע . לעומתו טוענת כלכלנית המשרד , לאה ליכט , שאין 
מקום להיטל משווה , כי היצרנים האיטלקים אינם זוכים לסבסוד , אלא רק להישבון 
הנובע מהמחיר הגבוה שהם משלמים עבור החיטה , מחיר הגבוה מהמחיר הבין - לאומי 
של חיטה בבורסת שיקאגו . חברת אסם הוקמה לפני 64 שנים על - ידי מיזוג של 
שלושה מפעלים שפעלו בארץ בתחומים דומים וייצרו איטריות ומוצרי מאפה : " דגן " 
שהיתה בבעלות משפחות פרופר וקליין , מפעל " איטרית " שהיה בבעלות משפחות 
קצמן וחרפק ומפעל " עספית " שהיה בבעלות המשפחות וייל , לורש ווילמרסדוף . 
כל מפעל הוכר כשווה ערך כלכלי ליתר המפעלים ובעלי כל אחד מהמפעלים קבלו 
חלק שווה ממניות חברת אסם לחלוקה פנימית ביניהם . במשך שנות קיום המדינה 
הוקמו מפעלים רבים לייצור מוצרי פסטה . חלקם נרכשו על - ידי אסם וחלקם נסגרו . 
כל גורם שניסה להיכנס לתחום הפסטה נתקל בעמדה בלתי מתפשרת של הנהלת אסם 
שעשתה כל שביכולתה על מנת להביא להפסקת התחרות נגדה בתחום מוצרי הפסטה . 
לא אחת הורידה אסם את המחירים והחברות האחרות נאלצו לפרוש מן המרוץ . אלא 
שהפעם מתייצבת מולה חברת ענק בעלת היקף מכירות דומה . הקרב על הפסטה הפעם 
הוא קרב בין ענקים . במשך שנים סברו רבים , כי הסיבה לאיסור המוחלט על ייבוא 
מוצרי פסטה לארץ נעוצה בנימוקי כשרות , אך לאחרונה התברר שפקידים בכירים 
במשרד התעשייה שיקרו במצח נחושה לאמריקאים כאשר אמרו להם , כי ייבוא הפסטה 
אסור בשל נימוקי כשרות . לפני ימים ספורים , בעקבות לחץ אמריקאי , החליטו 
משרדי התעשייה והחקלאות במשותף לאשר עקרונית ייבוא של פסטה מארצות הברית . 
ההסכמה ניתנה למשלחת סחר אמריקאית שדנה בנושא הסכם הסחר החופשי . גם במקרה 
זה לא נקבע עדיין אם יש מקום להטיל היטל על הייבוא , ואם כן באיזה שיעור . 
העניין שמגלה עלית בייבוא פסטה , קשור לתחרות הגוברת בשוק המזון בארץ , 
ולעובדה שאסם חדרה לתחומים בהם שלטה עד כה עלית ללא תחרות רצינית , כמו 
ייצור ואפלים ושוקו . לכך מצטרפת העובדה , כי חברת אסם חלפה על פני חברת 
עלית בדירוג מאה החברות הגדולות של " דן אנד ברדסטריט " . בעלית מכחישים 
סיבות אלה , וטוענים כי הכניסה לתחום הפסטה מקורה במניעים כלכליים טהורים 
ומעבר לכך לא מוכנים להוסיף מלה . אסם ועלית הינן שתי חברות המזון הגדולות 
בישראל , ולכל אחת מכירות בהיקף של כ002 מיליון דולר לשנה . הפעם מתייצבת 
מול אסם לא רק חברה גדולה אלא גם הנהלה מלאת מוטוויציה להביא קץ לשליטת אסם 
על שוק הפסטה בישראל . משרד המסחר והתעשייה , בינתיים אינו מחליט בנושא . 
