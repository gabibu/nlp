מפקד חיל האוויר , האלוף אביהו בן - נון , שיגר אתמול אזהרה לארגוני המחבלים , 
ובעיקר לחזית לשחרור פלשתין , בראשות אבו אל - עבאס , שקיבלה את האחריות 
לניסיון הפיגוע מן הים בערב חג השבועות . בתגובה לידיעות על תכנון התקפות 
מחבלים באמצעות גלשונים אמר בן - נון : " היינו ממליצים לכל אלה שמאיימים 
עלינו , כמו אבו אל - עבאס וחבריו , שישמרו על מקומות האימונים שלהם , 
שישמרו על מקורות הרכש שלהם , שיחשבו היטב לפני שהם מפעילים איומים מסוג 
זה " . על ההצהרות , שנשמעו באחרונה מבגדאד , אמר מפקד חיל האוויר : " בעיראק 
מודעים היטב , שמימוש בפועל של האיומים יש לו משמעות נכבדה ביותר . הם 
טוענים , כי עיראק אינה עיראק של 1891 . אך גם חיל האוויר אינו חיל האוויר 
של 1891 " . בתשובה לשאלה בדבר התקיפות החוזרות ונשנות של חיל האוויר על יעדי 
מחבלים בלבנון אמר : " אינני רואה שום אינטנסיוויות בתקיפות האלה . ביצענו 
שלוש תקיפות , כשהן היו אקטואליות . איננו מבצעים תקיפות סתם כדי לתקוף , 
ואין שום אינטנסיוויות מיוחדת ; אנו תוקפים כאשר יש מטרות ויש אפשרות לסכל 
התארגנות של מחבלים , או לשבש להם את הפעילות . התקיפות נעשות ללא קשר 
לזהות הארגון פעם אחת תקפנו את גיבריל , ופעם אחת את החיזבאללה " . בנושא 
רכישת טילי ה"פטריוט " אמר האלוף בן - נון : " הדיונים בנושא הפטריוט 
ובנושא החץ נערכים בימים אלה במטה הכללי ובמשרד הביטחון , וחיל האוויר יעביר 
את ההמלצות לגורמים המתאימים . שתי המערכות יכולות לענות במידה מסוימת לאיומים , 
הן מצד טילי - קרקע - קרקע והן איומים אחרים . " הפטריוט היא מערכת קיימת , 
הנותנת מענה חלקי לאיומי הטק"ק כלומר , לא לכל סוגיו . החץ היא מערכת 
בפיתוח , שיש לה פוטנציאל לתת תשובה טובה מאוד לאיומי הטק"ק . המענה הטוב 
יותר אך לטווח רחוק יותר הוא טיל החץ , אך שתי המערכות אינן בהכרח מתחרות 
זו בזו , ולדעתנו שילוב של שתיהן יכול אולי להיות הפתרון הטוב ביותר " . 
מפקד חיל האוויר מעריך , כי בסופו של דבר תצטרך מדינת ישראל לתת מענה גם 
בתחום של יירוט טילי - קרקע - קרקע , ולא רק בתחומים אחרים כמו התראה מפניו , 
תקיפה או התגוננות . המענה בתחום הזה יכול להיות , לדעתו , שילוב של 
שתי המערכות . לדבריו , האפשרות לשאול טילי " פטריוט " מהאמריקאים קיימת , 
ונמצאת בבדיקה . " המסר העיקרי הוא , שאיננו צריכים להיגרר אחרי ההפחדות 
של סדאם חוסיין ואחרים , ולהפחיד את עצמנו עוד יותר " , סיכם האלוף בן - 
נון את דבריו . 
