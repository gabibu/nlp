( ע ) . שופט זיכה רואה - חשבון , שהואשם במשיכת כספים מחשבונו של בנו , 
והמליץ לבנק הפועלים לערוך חקירה על הנעשה בסניף בנק . השופט העלה חשד 
להונאת לקוחות . הנאשם , רו"ח דוד קרודו ( 46 ) המחזיק במשרד פעיל בתל - 
אביב , הועמד לדין בעבירות של קבלת דבר במרמה , זיוף והתחזות . התביעה 
טענה , כי קרודו נכנס בשני תאריכים סמוכים ביוני 78 , לסניף בלפור של בנק 
הפועלים בת"א , בו התנהל חשבונו וחשבון בנו . לטענת התביעה , שהתבססה על 
עדויותיהם של פקידת הסניף , ליאורה מוסקונה ומנהל מחלקת העו"ש נוריאל כהן , 
התחזה קרודו כאילו הוא יצחק קרודו , בנו , ומשך כל פעם 005 ש במזומן , 
מחשבון בנו . בכתב האישום נטען עוד , כי קרודו האב אף הפקיד בחשבון בנו , 
תוך שהוא מתחזה כבנו , צק של 002 , 1 ש"ח , שהוברר אחר כך כי היה צק גנוב . 
בתחילת הכרעת הדין , ציין השופט ארבל , כי הפרשה מעוררת תמיהה . הוא שאל 
כיצד ייתכן , שאב יעשה מעשה כזה לבנו , כאשר האב הינו רואה חשבון אמיד 
ומבוסס , שנהג להגיש לבנו מפעם לפעם עזרה כספית , ולבן אף היתה זכות משיכה 
בלתי מוגבלת מחשבונו של האב , עובדה המעידה על יחסי אמון בין האב לבנו . 
בפני השופט הובאו שלושה מקרים מוזרים שאירעו בסניף בלפור , שמהם העלה השופט 
חשד להונאת לקוחות בסניף , בהם מעורבים עדי התביעה הראשיים , הפקידה ליאורה 
מוסקונה ומנהל מחלקת העו"ש נוריאל כהן . לדברי השופט ארבל , קשרו השניים 
לפי החשד , קשר להונות לקוחות וביצעו מעשים בלתי כשרים . באחד המקרים , 
הפקיד אחד מלקוחות הסניף , 035 , 2 ש"ח כדי שיועבר כתשלום לסניף אחר , 
בו התנהל חשבונה של בעלת דירה אותה רכש . לאחר כשבועיים , פגש הלקוח באקראי 
בבעלת הדירה והיא שאלה אותו מדוע העביר לחשבונה 035 , 1 ש"ח 000 , 1 ש"ח 
פחות מהמוסכם ביניהם . הלקוח פנה בתלונה למנהל מחלקת העו"ש בסניף בלפור , 
נוריאל כהן , וזה דחה אותו בלך ושוב בהדגישו , כי הטעות הינה שלו ולא 
של הבנק . רק כאשר איים הלקוח , כי יפנה בתלונה למשטרה , זיכה אותו הבנק 
מיד באותו סכום . במקרה נוסף , הפקיד לקוח בשם דוד קרנגל בחשבונו צק שלא 
כובד , אולם כאשר הוחזר הצק לבנק , חוייב חשבונו של הנאשם רו"ח קרודו בסכום 
הצק , 0481 ש"ח . קרודו דאג לצלם את טופס החזרת הצק של הבנק . הטופס הוצג 
בפני בית המשפט והתברר , כי הבנק הגיש לבית המשפט את הטופס המקורי , שזוייף 
באמצעות דיו שהתנדף זמן קצר לאחר השינויים שנעשו בטופס . השופט ארבל ציין , 
כי מדובר בזיוף שנעשה בניסיון לגנוב מחשבונו של קרודו את סכום ההמחאה . 
בהתייחסו לכתב האישום נגד קרודו קבע השופט , כי מעורבותם של שני עובדי הבנק 
במעשים בלתי כשרים מערערת את מהימנותם , ואין ספק שהשניים העידו עדות שקר 
נגד הנאשם . השופט ארבל החליט לזכות מכל אשמה את רו"ח קרודו והמליץ בפני 
הנהלת בנק הפועלים לערוך חקירה מקפת על הנעשה בסניף בלפור . הוא המליץ בפני 
התביעה לבקש מהמשטרה לפתוח בחקירה מחודשת בפרשה , שתבוצע על - ידי חוקרים 
מיומנים , מאחר שעל - פי התרשמותו מדובר בעבירות מתוחכמות ביותר , שכנראה 
לא כולן נחשפו במשפטו של קרודו . 
