קודם כל להצחיק , אבל גם ללמד אותנו משהו . הקומדיה " אנחנו לא משוגעים " 
( 8891 ) אכן מצחיקה . במקור נקרא הסרט " הצוות החלומי " , ואילו בישראל 
הוא נקרא " אנחנו לא משוגעים " , משום שמפיציו פירשו את תוכנו ואת מסריו 
על פי מה שיש בו . אכן , זו הבעייתיות שלו , אף שהדבר בוודאי לא הרתיע 
את צופיו בקולנוע ולא ירתיע את צופיו בווידאו . האוורד זיף אינו במאי מבריק 
או כשרוני במיוחד . הוא נולד בשיקאגו ב3491 , היה צלם ברשת הטלוויזיה של 
לוס אנגלס ואחר כך צלם מסחרי מצליח ונחשב בסוכנויות הפרסום במדיסון אווניו 
בנכו - יורק . בהיותו בצי האמריקאי ביים סרט דוקומנטרי , ובשלב מאוחר 
יותר , בעזרת ידידים נכונים , מצא עצמו מביים קומדיות רומנטיות כמו " כפפה 
לאוהבים " , " רופא בכותרות " וסרטו החשוב ביותר , וגם המוצלח שבהם " טוראית 
בנגמין " , עם גולדי הון . " אנחנו לא משוגעים " מעורר את השאלה הקלאסית , 
מי נמצא מאחורי הסורגים בגן החיות האנשים המתבוננים בקופים , או הקופים 
המתבוננים באנשים . כאשר סרט מתרחש בבית חולים לחולי רוח , המעמד נעשה 
חמור מבחינה מוסרית , במיוחד כשהמדובר בקומדיה . ד"ר וייצמן , רופא בבית 
חולים לחולי נפש , מחליט להעניק פרס לקבוצה של ארבעה חולים שבטיפולו ולצאת 
עמם למשחק בייסבול בניו - יורק . בסיטואציה מיכנית למדי נעשה ד"ר וייצמן 
עד ראייה לרציחתו של אדם בידי זוג בלשים ממשטרת ניו - יורק . הקורבן הצפוי 
הבא הוא ד"ר וייצמן עצמו , שנפצע במהלך הרצח ומאושפז . עתה דולק צמד הבלשים 
הרוצחים בעקבותיו . ארבעת המטופלים מוצאים עצמם ברחובות ניו - יורק , והרי 
כל ילד יודע שבית המשוגעים האמיתי הוא הכרך הגדול . באמצעות תחבולות מיכניות 
מדי הם מנסים להציל את מטפלם הנאמן והטוב . כל עוד הסרט מתרחש בבית החולים , 
הוא מתנהל בעצלתיים . כאשר הקבוצה יוצאת מן המוסד , הקצב נעשה מהיר והסיטואציות 
מטורפות ומצחיקות . ככל שהסרט דוהר לקראת סופו , כך נעשים החולים שפויים 
יותר והשפויים מטורפים יותר . כל זאת כדי לסחוט צחוקים מן הצופים . אך 
הסרט בלתי אפשרי מנקודת ראות מוסרית . ילד , למשל , לא יבין זאת . ארבעת 
השחקנים מייקל קיטון , פיטר בויל , סטיוון פורסט ומעל לכולם כריסטופר 
לויד הנפלא , המצחיק עד דמעות כחולה המתחזה למומחה למחלות נפש משחקים כמו 
קבוצת מוסיקאים מיומנת , שניגנה כל חייה בצוותא . זו קומדיה מצחיקה ועל 
כן מומלצת . רק חבל שאינה רצינית ואחראית יותר . 
