אתמול נכשל ניסיון ראשון של המטה המפעיל את מעברת הכנסת לזמן מפגש כלל - 
ארצי של מנהיגי המאהלים מכל רחבי הארץ . לפגישה , שאליה זומנו על ידי המטה 
המורכב מנציגי מפ"ם , האוהלים והפנתרים , לא הגיע אף אחד מנציגי 13 המאהלים 
האחרים שבארץ . בתגובה אמר דדה בן - שטרית ממפ"ם , כי היתה טעות בניסיון 
להציג את מטה מעברת הכנסת כמטה ארצי , ומעתה יושמט תואר זה . עם זאת הדגיש 
כי גם אתמול היתה הכוונה לזמן מפגש לשם תיאום פעילות בלבד , ולא ניסיון 
להקים ארגון ארצי . המשתכנים ב"מעברת הכנסת " שבעמק המצלבה מתחו אתמול 
אחר הצהרים חבלי כביסה בין עמודי החשמל שבדרך הראשית המובילה לכנסת , ותלו 
עליהם פרטי לבוש לייבוש . כוחות משטרה הוזעקו למקום , אך לא ידעו איך לטפל 
בכביסה . ח"ך שמעון שטרית , ראש הלובי החברתי בכנסת , העביר אתמול תלונה 
למפכ"ל המשטרה על שימוש מופרז בכוח , שנקטה , לדבריו , משטרת ירושלים 
בפיזור חסרי הדיור בצומת הכנסת שלשום . למכתבו של שטרית צורף תקציר מעדויותיהם 
של חסרי הדיור , שנפגעו מידי השוטרים בעת פינוים בהפגנה בצומת . בין השאר 
התלונן מפגין עיוור כי ננשך על ידי שוטר . אשה ונכה צה"ל במאה אחוז טענו 
כי נהגו בהם באלימות , ואחד מהם הוכה במכשיר קשר . 
