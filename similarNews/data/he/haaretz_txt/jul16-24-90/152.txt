מרכיבי הבחינה המעשית בנהיגה משפיעים ישירות על אופי ההכשרה שמעניקים מורי 
הנהיגה זו ההנחה העומדת בבסיס מה שמכונה כיום הרפורמה במבחני הנהיגה המעשיים . 
בסופו של דבר , מורי הנהיגה מכשירים את התלמידים לעבור בהצלחה את המבחן 
המעשי , וככל שיוחמרו דרישותיו תשתפר רמת הלימוד . מנהל אגף הרישוי במשרד 
התחבורה , רפי בן חור , התווה תוכנית שעל פיה יימשך כל מבחן נהיגה 03 דקות 
לפחות וצירופם של שניים ואפילו שלושה נבחנים במכונית אחת יאפשר לקיימו במסלולים 
רחוקים מסביבת משרדי הרישוי . בחלקו הראשון של המבחן המעשי , המונהג מתחילת 
החודש , נבדקים אותם המרכיבים שנבדקו בעבר , אולם התוסף פרק המכונה " נהיגה 
בתנאים מכבידים " , הכולל נסיעה בדרך הררית , דרך מפותלת וצרה , ונהיגה 
בדרך בין - עירונית . חלק ממבחני הנהיגה יתבצעו , באופן מדגמי , בשעות 
החשיכה ואקראיות הבדיקה תאלץ את מורי הנהיגה להכשיר את כל התלמידים בנהיגה 
בשעות הלילה . בכרך עב כרס מפרט אגף הרישוי את פרטי התוכנית ומתווה גם מסלולים 
מומלצים בכל אחד מאזורי הבדיקה . מסלול באזור תל - אביב לדוגמה מתחיל במשרד 
הרישוי בחולון . לאחר 51 דקות של נהיגה עירונית ממשיך הנבחן לכיוון צומת 
השירות המטאורולוגי , משם לכביש גהה דרך גבעת שמואל עד פתח תקוה . לאחר 
51 דקות של נסיעה עירונית בפתח תקווה יוצא הנבחן השני לכיוון כפר סירקין 
ומשם ללוד , רמלה , צומת ביל"ו , רחובות , ראשל"ץ , בית דגן , אזור 
וחזרה למשרד הרישוי . מבחן באזור ירושלים יוצא ממשרד הרישוי , עובר דרך 
רחוב יפו לכביש המהיר לכיוון תל אביב עד למחלף הראל , מטפס דרך צובה להר 
הרצל וחוזר דרך רחובות העיר למשרד הרישוי . מימוש השינוי במבחני הנהיגה 
חייב אוורור יסודי בשדרות בוחני הנהיגה . משרד האוצר אישר לאגף הרישוי הכנסה 
בגובה % 05 מאגרת מבחן הנהיגה שמשלם כל תלמיד , ובעזרתה נקלטו כ041 בוחנים 
חדשים המועסקים רובם ככולם בחוזה העסקה אישי . קליטת הבוחנים החדשים איפשרה , 
כשלב מקדים לרפורמה , את חיסול התורים למבחני נהיגה שהתארכו בעבר עד שלושה 
חודשים ויותר . התנגדות מורי הנהיגה , שהיתה אבן הנגף האחרונה , אף היא 
הוסרה . טענתם כי הרחבת מסגרת הלימוד אינה זוכה לביטוי בשכר הלימוד איבדה 
מתוקפה לאחר שמשרד התחבורה נענה לתביעתם והסיר את הפיקוח על מחירי שיעורי 
הנהיגה . לכל מורה מותר כיום לקבוע את מחיר השיעור שלו , וטענת הפיצוי 
עבור הרחבת הלימוד ירדה מעל הפרק . בן חור זכאי למחמאות בזכות השינוי המקיף 
שערך בתפקוד השוטף של אגף הרישוי , בזכות קיצור התורים במשרדי הרישוי ובמבחני 
הנהיגה ושינוי היחס של האגף לפניות הציבור . אבל הרפורמה במבחני הנהיגה 
המעשיים , שעליה טרח כה רבות , ערכה מוגבל . לכאורה , תוכנית המבחנים 
המעשיים החדשה מהווה שיפור עצום ביחס לשיטה הישנה , אבל אפשר להמר כי תהיה 
לה השפעה מוגבלת , אם בכלל , על הבטיחות בדרכים . על פי שיטת הלימוד הישנה , 
התלמיד למד לשנע את המכונית מנקודה א לנקודה ב ולאחר מכן תירגל התמודדות 
כל שהיא עם בעיות בתנועה . על פי השיטה החדשה הוא עדיין לומד לשנע את המכונית 
מנקודה א לנקודה ב ומתרגל התמודדות עם קשת רחבה יותר של בעיות העלולות להתעורר 
במהלך נהיגה . אלא מה ? אפילו יתקיים המבחן המעשי לאורך שלוש שעות תמימות , 
לא יוכל להקיף אפס קצה מאין ספור הבעיות שבהן עלול להיתקל נהג במהלך נהיגה 
יום - יומית . מבחן הוא רק מדגם שתפקידו לסנן באופן ראשוני את אלה שאינם 
ראויים לאחוז בהגה , ואפשר לשער כי לאחר זמן מה יתייצב אחוז הנכשלים ברמה 
זהה כפי שהיתה לפני החלת הרפורמה . בעבר היה נהוג , למשל , לקיים קורסים 
בנהיגה מונעת , שבמהלכם נותחו מצבים בכביש וניתנו פתרונות כיצד להיחלץ ממצבים 
שכאלה . הקורסים הללו הופסקו כי על כל מצב אחד שנדון במהלך הקורס צפוי הנהג 
להיקלע למאה אחרים , שלגביהם לא צויד בפתרון . מה עוד שהתברר כי אין ביטחון 
שבזמן חירום אמיתי הנהג יגיב בהתאם לפיתרון שלמד בתנאי מעבדה . הדרך היחידה 
להתמודד עם בעיית הקניית מיומנות להגיב לאין ספור מצבים בלתי נצפים היא להעניק 
לתלמיד כלים בסיסיים להתמודדות ולהניח לניסיון הנצבר להשחיז כלים אלה . 
כלומר , במקום ללמד אותו להגיב כמו תוכי ממושמע להוראות המורה , התואמות 
את דרישות יש להחדיר לראשו הבנה בסיסית בהתנהגות כלי רכב ובתגובות שניתן 
לצפות ממכונית במצבים שונים . מכוניות , להווי ידוע , מתנהגות לרוב באופן 
קבוע ונצפה מראש . לא רק שאותה מכונית עצמה תגיב באופן זהה לפעולות נהיגה 
זהות , אלא למכוניות השייכות לקטגוריה דומה התנהגות כללית , למעט ניואנסים 
קלים , שניתן לאפיינה בנקל . מכוניות הנעה קדמית , למשל , מתנהגות באופן 
שונה ממכוניות הנעה אחורית , למרות שפעולות הנהג זהות . רוצה לומר , במקום 
ללמד את הנהגת לפנות שמאלה או ימינה במצב זה או אחר , יש ללמד אותם שליטה 
ברכב שתבטיח כי כשיחליטו לפנות שמאלה או ימינה הרכב יציית לרצונם . רמת 
השליטה במכונית של בוגרי מבחני הנהיגה כיום אינה כזו וכך הוא גם לגבי מי 
שיעמוד בהצלחה במבחני הנהיגה המעשיים החדשים . פרקבאירופה מבחן הנהיגה המעשי 
מחמיר פחות מהמבחן המעשי הישן שהיה נהוג אצלנו , ועם זאת רמת הנהיגה הממוצעת 
שם עולה לאין שיעור על הרמה המקובלת בישראל . גם אם נתעלם מגורמים כמו אחריות , 
כבוד לזולת ומרכיבים אחרים , שלהם חשיבות בלתי מבוטלת , ונתרכז אך ורק 
בתחום השליטה ברכב , נמצא כי באירופה , למרות המבחן המקל , רמת הנהיגה 
גבוהה . הסיבה לכך נעוצה בתרבות מוטורית כללית , במעמדו של כלי התחבורה 
כחלק ממרקם החיים המודרני ובשפע של אינפורמציה מוטורית שאליה נחשף כל זאטוט 
מערב אירופי . החל ממירוצי מכוניות ואופנועים המועברים בשידור ישיר בטלוויזיה 
וכלה במגוון עצום של עיתונים וכתבי עת העוסקים באופן מקצועי בתחום הרכב . 
מומחים חזו כי רמת הנהיגה בישראל תשתפר לאחר שבהגה יאחזו נהגים שהם דור 
שני לנהיגה , שנולדו כשלהוריהם כבר היתה מכונית בבית והיא מהווה חלק בלתי 
נפרד מחיי היום - יום . לתיאוריה הזאת אין שיניים כי חלק ניכר מהצעירים 
מחקה את אופן הנהיגה של ההורים . וההורים , אותו דור ראשון לנהיגה , מהיכן 
שאבו ידע לנהוג נהיגה של ממש ? להכללה זו יש כמובן יוצאים מהכלל , אבל 
ניתן לזהות מעגל בורות שלא ניתן לפרוץ באמצעים המקובלים של שיעורי נהיגה 
ומבחנים . הביקורת על הרפורמה אינה מתעלמת מכך שההחמרה בדרישות המבחן תוסיף 
בכל זאת משהו לאיכות הנהיגה . אלא כשהמשאבים כל כך מוגבלים , רצוי להשקיע 
בנקודות אשר ישאו את הפירות הממשיים . אפשר כמובן להגביר את האכיפה , לשנות 
את המבחנים , להרחיב את הכבישים , לחנך את הצעירים , לעצב את המבוגרים , 
להקים מגרשי תרגול , לשפר את התחבורה הציבורית , להקפיד על תקינות הרכב , 
להקצות מסלולים לרכיבת אופניים , לשנות את מזג האוויר , לשלוח את הנהגים 
להתאוורר באירופה אבל אין כסף בשביל כל אלה ביחד , ולכן כדאי להשקיע רק 
באמצעים היעילים ביותר . ולגבי אגף הרישוי , אולי היה עדיף להשקיע את המרץ 
בהקמת מגרשי תרגול שבהם אפשר ללמד את הבסיס הנכון לשליטה במכונית לפני שמפתחים 
תוכנית , מעניינת בפני עצמה , של החמרה במבחנים . 
