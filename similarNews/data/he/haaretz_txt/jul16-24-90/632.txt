קרבות עזים התחוללו אתמול בין לוחמי הארגונים השיעיים אמל וחיזבאללה , חלקם 
באזורים הסמוכים מאוד לצפון תחום אזור הביטחון בדרום - לבנון . שני הצדדים 
סבלו אתמול נפגעים רבים , ומאז תחילת הקרבות איבדו עשרות לוחמים . ארגון 
הפתח איים אתמול על החיזבאללה , כי יילחם בו אם לא ייסוג מהעמדות שכבש תוך 
יממה . הקרב הגדול ביותר היה אתמול סביב הכפר גרגוע , המרוחק 7 ק"ם מנבטייה . 
כפר זה , שהיה בשליטת אמל , נכבש בתחילת השבוע על - ידי החיזבאללה . 
לוחמי אמל מנסים להחזיר את השליטה על הכפר לידיהם , ובמקום ניטשים קרבות 
בין שני הצדדים , המשתמשים במטולי רקטות , תותחים ומרגמות . אנשי החיזבאללה 
התעלמו גם אתמול מהאולטימטום , שהציב להם ארגון הפתח , ולפיו יתערב בקרבות 
בינם לבין אמל אם לא ייסוגו מהכפר גרגוע . האחראי המדיני של אש"ף בצידון , 
זייד והבי , הזהיר אתמול את החיזבאללה , כי אם לא יפנה את העמדות שכבש 
בגרגוע תוך 42 שעות , ייכנסו הלוחמים הפלשתינאים לכפר . " נוכחות החיזבאללה 
בכפר אינה מקובלת עלינו כלל " , אמר . מקורות לבנוניים שבו ואמרו אתמול , 
כי תותחים של צה"ל וצד"ל מפגיזים מדי פעם מטרות שונות מחוץ לאזור הביטחון , 
במטרה למנוע מלוחמי החיזבאללה להשתלט על אזורים שונים , הסמוכים לאזור 
הביטחון . החשש בצה"ל הוא , שאם ימשיכו אנשי החיזבאללה בהשתלטותם על אזורים 
אלו , יפנו בעתיד את האש נגד אזור הביטחון וגבול ישראל . 
