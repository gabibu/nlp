( ע ) . ראש מדור החוץ בשבועון הסובייטי " חדשות מוסקווה " , סרגיי וולובץ , 
אמר בתום ביקורו בישראל כי התרשם שרק מעט מעולי בריה"ם מתיישבים בשטחים . 
" לפי מה שראיתי בשטחים במו - עיני , התיישבות יהודי בריה"ם בשטחים , 
בעבר ובהווה , היא תופעה מצומצמת ביותר . בעיקר מצאתי בשטחים עולים משנות 
ה07 . אני מאמין שהעולים הבאים עתה לא ילכו מרצונם להתיישב בשטחים , מפני 
שהם אנשים עירוניים " , אמר וולובץ , בראיון ששודר אתמול לתוכנית " במצב 
הנוכחי " בגלי - צה"ל . העיתונאי הסובייטי הבכיר הדגיש שהוא מתנגד להתיישבות 
יהודים בשטחים , וציין כי מצא שיישוב עולים בשטחים בידי ממשלת ישראל אינו 
המינוח שמתאר את המציאות . וולובץ הגיע לישראל כדי להכין לשבועונו סדרת כתבות 
על העלייה מבריה"ם . הוא הבהיר כי אין להגזים בהשפעת הדברים שיכתוב על החלטות 
ממשלתו . הוא ציין , עם זאת , כי להערכתו לא תופסק העלייה לישראל , " גם 
כיוון שממשלתי יכולה לבדוק בעצמה את המציאות בשטחים , וגם כיוון שבריה"ם 
מעוניינת להשתתף השתתפות חיובית בתהליך השלום " . וולובץ מסר עוד , כי חרף 
התגברות האנטישמיות בבריה"ם , רבים שם מצטערים על עזיבת היהודים . וולובץ 
סיפר שהעלייה לישראל מעוררת עניין רב בבריה"ם , בעיקר על רקע תהליכים של 
הגירה פנימית גוברת בתחומיה . " רוסים רבים עוזבים רפובליקות ושבים לרוסיה . 
בני לאומים אחרים שבים למרכזים הלאומיים שלהם . בעיות הדיור , התעסוקה 
והאינטגרציה החברתית המתעוררות בעקב תהליכים אלה דומות למתרחש עתה בישראל , 
ולנו יש עניין לראות וללמוד כיצד אתם מתגברים על בעיות וקשיים מהסוג הזה " , 
אמר . וולובץ העריך , כי אם לא יהיו שינויים או הפתעות , יעלו לישראל 
בעשור הקרוב עד שני מיליון עולים מבריה"ם . " העלייה הזו תיקלט , בסופו 
של דבר , וישראל בהחלט תקבל דחיפה גדולה לפיתוח ולהתפתחות " , אמר . העיתונאי 
הסובייטי , שסייר במשך שבוע בישראל ונועד גם עם ראשי המדינה , אמר כי התרשם 
כאן לטובה במיוחד מן ההתלהבות והאמונה של התושבים בהווה ובעתיד , במידה 
שלא ראה בשום מקום אחר בעולם . " במיוחד התפלאתי מן היכולת הבלתי - רגילה 
ויוצאת - הדופן של המדינה הזו לקלוט כל - כך הרבה אנשים בעלי תרבויות והרגלים 
שונים , לסדר אותם בארץ , לשמור במידה מסוימת על השוני התרבותי שלהם , 
ועם זה לגרום לכולם לחוש אחדות לאומית , שכה מורגשת בישראל " , אמר . 
את הקיבוצים שבהם ביקר תיאר וולובץ כ"אגדה שהפכה למציאות יפה , לעומת המציאות 
השלילית של החיים הקולקטיוויים בבריה"ם " . מנגד , אמר וולובץ כי התרשם לרעה 
מן המספר הגדול של לובשי - מדים ונושאי - נשק ברחובות . עוד אמר וולובץ כי 
ישתדל להעביר בנאמנות את הדברים שראה וחש בישראל בכתבות שיפרסם בשבועונו , 
ובכך יתרום את חלקו לשינוי התדמית השלילית של ישראל בתקשורת הסובייטית . 
" אדגיש את שאיפת הישראלים לידידות - אמת עם בריה"ם , ואני חושב שהגיע 
הזמן שבריה"ם תכיר בכך " . 
