" ישראל איננה מתנגדת שנציג קבוע מטעם הקהיליה האירופית המשותפת , יישלח 
לשטחים כדי לפעול במתן סיוע לתושבים . סמנכ"ל משרד החוץ יוסף הדס , אמר 
אתמול כי ישראל בהחלט תסכים לשיגור השליח המיוחד של הקהיליה האירופית , 
אולם בתנאי שהדבר ייעשה בתיאום עימה . הדס הדגיש כי " הממשלה הנוכחית כקודמתה , 
מברכת על כל סיוע הומניטרי לאוכלוסיה הערבית בשטחים , תוך הבנה שהסיוע 
ייעשה בהתאם לנורמות המקובלות ובתיאום עמנו , כפי שמוסדות בין - לאומיים 
אחרים פועלים בשטחים " . ביום שני יגיעו ארצה שלושת שרי החוץ של איטליה , 
אירלנד ולוכסמבורג , העומדים בראש הקהיליה האירופית המשותפת , לביקור 
קצר שיימשך פחות מיממה . במהלך ביקורם בארץ יוועדו שלושת שרי החוץ לפגישת 
עבודה עם שר החוץ דוד לוי , יפגשו עם ראש הממשלה יצחק שמיר ועם נשיא המדינה 
חיים הרצוג ויקיימו מסיבת עתונאים . השר לוי יבהיר לשלושת שרי החוץ , כי 
ישראל איננה מעוניינת שמדינות השוק האירופי המשותף ימלאו תפקיד של מתווך 
בין ישראל לבין מדינות ערב , במסגרת המאמצים לקידום תהליך השלום . שר החוץ 
ידגיש את מחוייבותה של ישראל ליוזמת השלום של הממשלה ויגנה את מאמציהן של 
מדינות ערב לסכל את עליית יהודי בריה"ם לישראל . סופר " הארץ " מציין כי 
שלושת שרי החוץ של איטליה ( גאני דה מיקליס ) של אירלנד ( גרי קולינס ) 
ושל לוכסמבורג ( זאק פוס ) , הזמינו את לוי להיוועד עמם ב32 ביולי ברומא , 
אולם שר החוץ נאלץ לדחות את ביקורו בבירת איטליה , במצוות רופאיו ולכן 
החליטו השלושה לבוא ארצה לביקור קצר . קפידבינמצרים מגבשת תוכנית לחדש את 
השיחות בין אש"ף לבין ארה"ב . כך אמר אתמול שר החוץ של מצרים הד"ר עיסמת 
עבד אל - מגיד , לעיתון המצרי " אל אהראם " . מגיד ויועצו המדיני של הנשיא 
מובראק עוסמה אלבאז , נפגשו אתמול עם שגריר ארה"ב בקהיר פראנק וייזנר , 
ודיווחו לו על שיחותיהם של הנשיאים מובראק ואסד . השגריר האמריקאי אמר כי 
ארצו מחוייבת לתהליך השלום באזור והוסיף כי בקרוב ייצא להתייעצויות בוואשינגטון , 
כדי להפשיר את הקיפאון בתהליך המדיני . עבד אל - מגיד אמר כי יאסר ערפאת 
יבוא בקרוב לקהיר , על פי הזמנת הנשיא מובראק , כדי לתאם עמדות מדיניות . 
חוגים פלשתיניים גילו אתמול כי בשורות אש"ף שוררת מבוכה , מההצעות האחרונות 
של הנשיא אסד . אותם חוגים ציינו שהארגון נמצא על פרשת דרכים והוא בוחן 
הצעות חדשות להמשיך התהליך המדיני על - פי תוכנית בייקר . הנשיא מובראק העביר 
אתמול דיווח לנשיא עיראק סדאם חוסיין , על השיחות שהיו באלכסנדריה . במקביל 
שיגר הנשיא חאפז אל - אסד את סגנו ללוב , כשהוא מעדכן את מועמר קדאפי בתוצאות 
השיחות שקיים עם מובראק . משלחת של אש"ף יצאה אתמול למוסקווה , לשיחות במסגרת 
הוועדה הסובייטית פלשתינית המשותפת , כשעל סדר היום הדרכים לעצור את העלייה 
היהודית לישראל ולמנוע את התיישבותה בשטחים . בסוף השבוע ביקרה משלחת סובייטית 
בתוניס ודנה עם צמרת אש"ף בנושא . 
