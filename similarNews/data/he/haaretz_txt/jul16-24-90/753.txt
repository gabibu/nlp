מאמני נבחרת הכדורגל , יצחק שניאור ויעקב גרונדמן , יבקשו להאריך בשנתיים 
את החוזה עם מאמן הכושר אבי אלמוג . חוזהו של אלמוג בהתאחדות הסתיים בסוף 
יוני . שניאור אמר : " אנחנו זקוקים לאלמוג . בפגישה הקרובה עם ראשי 
ההתאחדות נבקש שיאריכו את חוזהו במקביל לחוזה שלנו . אני עובד עם אלמוג 
כבר חמש שנים ( בבני יהודה , בהפועל תל אביב ובנבחרת הלאומית ) , הוא 
בעל מקצוע ממדרגה ראשונה . בפגישה הקרובה עם ראשי ההתאחדות נטפל בנושא " . 
יו"ר ההתאחדות , שאול סוירי , אמר כי ההתאחדות אינה מתערבת בתחום המקצועי 
ונענית לדרישות של המאמנים למען הצלחת הנבחרת . אלמוג ( 63 ) אמר : " עדיין 
לא דיברו איתי על הארכת החוזה . להערכתי מדובר בהליך פורמלי , כי מבחינת 
הצוות המקצועי , אני כבר שותף לתחילת ההכנות בנבחרת האולימפית " . שניאור 
וגרונדמן יכינו את הנבחרת האולימפית לטורניר הקדם אולימפי שבו שובצה ישראל 
עם שוודיה , יוון וקפריסין בבית אירופי . ישראל חייבת לסיים ראשונה , 
כדי להמשיך לשלב הבא . אם תצליח תתמודד עם נציגת אוקיאניה על זכות ההשתתפות 
באולימפיאדת ברצלונה . אלמוג התייחס גם לעבודתו בעונה הקרובה . " הכנת 
הנבחרת האולימפית תהיה שונה מהכנת הנבחרת הלאומית למישחקים עם קולומביה בקדם 
גביע העולם . השלב הראשון ייעשה בקבוצות שלהם . אנחנו נתחיל לעבוד בסוף 
אוגוסט כשהדגש יהיה שיפור משמעותי של הכושר הגופני . בנבחרת האולימפית יהיה 
לי קל יותר בגלל הגיל הצעיר של השחקנים ( עד 32 ) . הכושר הגופני יהיה 
מרכיב חשוב מאד בנבחרת האולימפית . שיטת המישחק של המאמנים תידרוש כושר 
גופני גבוה במיוחד . שחקן שלא יעמוד בדרישות תהיה לו בעיה , כי המאמנים 
לא יתפשרו בענין זה . מהמידע שיש לנו על היריבות נהיה חייבים כושר גופני 
מירבי , כדי להתמודד עימן בהצלחה " , הסביר אלמוג . 
