לידס ( שרות " ספורט הארץ " ) . שני כדורגלניה המושעים של נבחרת ישראל , 
שלום תקוה ואלי אוחנה , ערכו אתמול אימון מבחן ראשון בלידס יונייטד , 
העולה החדשה לליגה הראשונה באנגליה . השניים , שערכו לפני האימון היכרות 
עם אנשי מועדון לידס , באמצעות מאמנה לשעבר של נבחרת ישראל יוסף מירמוביץ , 
המשמש סוכנו של אחד מהשניים , עדיין התקשו להפגין את כישוריהם באימון שהתבסס 
על החדרת כושר גופני ותירגולים שונים . במהלך התירגולים , כאשר שחקני לידס 
התחלקו לצמדים , שימש כבן - זוגו של שלום תקוה כדורגלנה הנודע לשעבר של 
סלטיק גלאזגו ומנצסטר יונייטד , גורדון סטראכן , המופיע בלידס בשנתיים 
האחרונות . אוחנה ותקוה אמורים לקיים הבוקר אימון שני . נראה , כי בתוך 
כשבוע תיפול במועדון ההחלטה אם להחתים את שניהם או אחד מהם . 
