חיילים פצועים מהתפוצצות הפגז בעת תרגיל אימונים של חיילי מילואים מגדוד 
התותחנים הגיעו לבתי החולים " סורוקה " בבאר שבע ו"הדסה " עין כרם בירושלים . 
בבית החולים " סורוקה " מאושפזים ארבעה פצועים . שניים מהם סובלים מפגיעות 
קשות בחזה , בבטן ובכלי הדם . אחת מהם חיילת . הם נותחו ומצבם מוגדר קשה . 
מצבם של השניים האחרים קל , ואחד מהם נשלח אמש למנוחה במתקן הפיקודי . 
לבית חולים " הדסה " בירושלים הוטסו ששה פצועים . מצבו של אחד מהם , 
שנותח , קשה , והוא סובל מפגיעות באזור החזה . מצבו של חייל אחר בינוני , 
והוא סובל מרסיסים בחלקי גופו . הוא אושפז לשם טיפול והשגחה . ארבעת האחרים 
סובלים מפציעות קלות ואמורים להשתחרר במהלך הערב או הבוקר מבית החולים . 
לבית החולים הגיעה התראה על הגעתם של 03 פצועים , וחדר המיון תוגבר ברופאים 
ובצוותים רפואיים . המסוקים נחתו סמוך לשעה 11 בצהרים ומיד הוחל בטיפול 
בפצועים . כמו כן הובאו לבית החולים גופות ההרוגים . 
