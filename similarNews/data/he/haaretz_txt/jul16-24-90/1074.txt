בכנס סגור וסודי שנערך אתמול במלון אביה בסביון , בהשתתפות כל קציני המטה 
של המינהל האזרחי ברצועת עזה וכן ראשי המינהל האזרחי , בראשותו של ראש המינהל 
תא"ל אריה שיפמן - רמות , הועלו סקירות בנושא האינתיפאדה וכן דנו בהיבט 
של " האינתיפאדה לאן " . נודע , כי ראש המינהל האזרחי תא"ל אריה רמות - 
שיפמן וכל קציני המטה שלו , תמימי דעים כי יש ירידה באלימות ברצועה , אך 
יחד עם זאת מדובר לדעתם , " בשקט מדומה " ואירועים כמו רצח שבעת הפועלים 
בראשון לציון והמהומות הקשות במחנה הפליטים גיבאליה , שאירעו לפני מספר 
שבועות , עלולים להקפיץ את השטח שוב . ראש המינהל האזרחי תתא"ל רמות - שיפמן , 
אמר : " יש ירידה באלימות . יחד עם זאת אין ספק שזה שקט מדומה ואם יקרו 
אירועים כמו בראשון לציון ובגיבאליה , יפרצו שוב מעגלי אלימות . בתחילת 
הכנס הסגור , דיווח ראש המינהל האזרחי ונתן סקירה בכל הקשור לפעולות המינהל 
האזרחי , כגון השקעות , הקלות שניתנו לתושבים ותוכניות לעתיד . אחד הדוברים 
בכנס היה אלוף משנה דוד חכם , המשמש כיועץ לענייני ערבים במינהל האזרחי . 
אלם חכם נתן סקירה בנושא הארגונים השונים הפועלים ברצועת עזה . לדבריו , 
" החמאס הולך ומתחזק ונושף בעורפו של הפתח " . אל"ם חכם הוסיף , כי ניתן 
לראות גם את התמורות הללו בלבנון , כאשר החיזבאללה מנסה להשתלט על מקומות 
שבשליטת ארגונים אחרים . במהלך סקירתו של אל"ם חכם , הוסברו התמורות החלות 
בקרב האוכלוסיה המקומית , בכל הקשור לדת וחזרה לדת . במהלך הכנס הובע החשש 
מההתחזקות של התנועות האיסלמיות ברצועת עזה . כמו כן ניתנו בכנס סקירות בנושא 
ההרוגים ברצועה ובכל הקשור לפצועים והטיפול בהם . קציני המטה של המינהל האזרחי , 
התלוננו על הארגונים השונים הפועלים ברצועת עזה כמו : אונרוו"א ויוניצ"ף . 
קציני המטה התלוננו קשות על עימותים והפרעות לעבודה , על ידי הארגונים 
השונים וכן הקושי של המינהל האזרחי , שעובד מול הארגונים הללו . ראש המינהל 
האזרחי אמר למשתתפי הכנס כי הוא מודע לבעיה ולמעשה הוא התווה תוכניות וקווי 
מדיניות בנושא פעולות אונרוו"א והארגונים האחרים ברצועת עזה . יחד עם זאת 
לדברי מקורות שהשתתפו בכנס , יש תמימות דעים בקרב ראשי המינהל , כי לא 
ניתן להוציא את פעילות אונרוו"א והארגונים האחרים , מחוץ לעזה , נוכח הכסף 
הרב המושקע על ידם ברצועת עזה , דבר שהמינהל האזרחי אינו יכול לבצע לרווחת 
התושבים הערבים . הארגונים השונים משקיעים מיליוני דולרים בהקמת פרויקטים 
לתושבים ברצועת עזה וההערכה היא , שלא ניתן לנתק את הארגונים הללו מהפעילות 
ברצועה . במהלך הכנס נמסרו גם תוכניות לקראת העתיד ברצועת עזה וכן דווח על 
הערכת מצב , לקראת כניסת האיתניפאדה לשנתה הרביעית . קצין מטה אחר , סגן 
אלוף סמי מוצפי , מושל עזה , נתן הערכות מצב בתחומו . ראש המינהל האזרחי 
תא"ל אריה רמות - שיפמן סירב אמש להתייחס לדברים שנאמרו בכנס הסגור . לדבריו , 
מדובר בכנס סגור וסודי , שלא היה פתוח לתקשורת . 
