בריסל ( ע"ר וע"ץ ) . בלגיה דחתה את הצעתו של ארגונו של אבו - נידאל ( 
המועצה המהפכנית ) , התובע 001 מיליון דולר בתמורה לשחרורם של ארבעת בני 
הערובה הבלגיים המוחזקים בידו בלבנון . המדובר במשפחת האוטקינס שנחטפה מהיאכטה 
שלהם בים התיכון ב7891 . ידיעות בעיתונות הבלגית והאירופית דיווחו , כי 
ארגון מחבלים פלשתיני דורש כופר של 001 מיליון דולר תמורת שחרור בני הערובה . 
שר החוץ , מארק אייסקנס , נמנע בשידור רדיו לאשר ידיעות אלו , אולם ציין : 
" אם הידיעות האלו נכונות , הרי אני חוזר ואומר שלא קיימת כלל שאלה של 
תשלום כופר כלשהו . אינני מבין מדוע מוחזקים בני הערובה האלה זמן כה רב . 
אין להם כל תפקיד במזרח התיכון ולא היה להם תפקיד כזה , שיכול להצדיק את 
מעצרם " . קודם לכן הודיע הארגון , כי שחרור בני הערובה תלוי בשחרורו של 
חבר הארגון , סעיד נאצר , שנידון בבלגיה למאסר עולם בעוון התקפה קטלנית 
על ילדים יהודיים באנטוורפן שבה נהרג ילד אחד . ממשלת בלגיה אישרה כי אכן 
קיימת דרישה כזו . התקשורת הבלגית מסרה כי ייתכן שנאצר ישוחרר במסגרת החנינה 
הכללית המתוכננת ל72 ביולי , לרגל מלאת 04 שנה לעלייתו של המלך בודואן לכס 
השלטון . אולם מקורות ממשלתיים דיווחו , כי בלגיה הכחישה באחרונה את עמדותיה 
ודורשת קודם את שחרור משפחת הוטקינס . נאצר אמר בשעתו , כי הוא איננו מתחרט 
על ההתקפה , וכי יחדש את פעילות הטירור שלו עם שחרורו . 
