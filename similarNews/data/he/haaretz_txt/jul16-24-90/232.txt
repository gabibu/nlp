אוקלנד ( ע"ר ) . ארבעה ילדים נדקרו ונפצעו אתמול בבית ספר יהודי בניו - 
זילנד . התוקפת היא אשה שצעקה סיסמאות אנטישמיות . על כך מסרה המשטרה בעיר . 
שני תאומים בני 6 , ילד נוסף בן 6 וילד בן 8 נלקחו לבית החולים , אמר מפקד 
תחנת המשטרה המקומית . נודע כי ילד אחד נדקר בבטנו וילד נוסף בריאתו . נשיא 
הקהילה היהודית באוקלנד , מיכאל קוטנר , אמר כי המורים תפסו את האשה ועצרו 
אותה . " היא צעקה ססמאות אנטישמיות . נודע לנו כי היא ידועה כפציינטית 
פסיכיאטרית " , הוא הוסיף . סמל המשטרה אמר שאין זה ברור אם אפשר יהיה להעמידה 
לדין . לפני חודשיים הושחתו מצבות בבית קברות יהודי בדונדין בדרום ניו זילנד . 
