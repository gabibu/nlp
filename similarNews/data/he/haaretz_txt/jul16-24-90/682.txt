שר החינוך והתרבות , זבולון המר , הודיע כי החל משנת הלמודים הקרובה יחוייבו 
בתי הספר העל - יסודיים להקדיש 06 שעות לימוד שנתיות להכנת תלמידי כיתות 
י"א וי"ב לקראת שירותם בצה"ל . לדברי המר , גיבש משרד החינוך בשיתוף עם 
צה"ל תוכנית הכוללת את התחומים הבאים : היכרות עם לשכת הגיוס והבקו"ם , 
היכרות עם חילות צה"ל ובסיסיהן , נושאים ערכיים הקשורים בשירות בצה"ל , 
בעיות הכרוכות בהסתגלות לשירות וכן חשיבות הכושר הגופני והדרכים להשיגו . 
מחצית השיעורים יועברו בכיתות על - ידי מחנכי הכיתות , היועצים החינוכיים , 
מורים לחינוך גופני וגורמים שונים מצה"ל . המחצית השנייה תועבר במסגרת 
שבוע התנסות בבסיסי צה"ל . בכל בתי הספר ימונה צוות שירכז את נושא ההכנה 
לשירות הצבאי . בין מטרות התוכנית , לטפח את המוטיווציה לשירות בצה"ל , 
להפיג חרדות אפשריות מפני הלא - ידוע , לעורר מודעות לשאלות ערכיות שהתלמיד 
עשוי להיתקל בהן בעת שירותו הצבאי ולגרום למעורבותם של ההורים בהכנת ילדיהם 
לשירות . 
