הלובי החברתי בראשות ח"ך שמעון שטרית ( מערך ) יזם הצגה של מאות שאילתות 
אישיות , בשמם של מחוסרי דיור ספציפיים , אל שר השיכון והבינוי אריאל שרון . 
שורה של ח"כים לקחו על עצמם לייצג באופן ישיר את עניינם האישי של האזרחים 
והם מבקשים בשמם תשובה מהירה לכל אחת מהפניות . חברי הלובי החברתי פנו ליו"ר 
הכנסת , דב שילנסקי , ביקשו ממנו להתערב , לפנים משורת הדין , ולזרז 
את תשובת השר לכל אחד מן הפונים . שטרית סבור כי זו הדרך לזרז את הטיפול 
בחסרי הדיור , שנפלו קורבן לביורוקרטיה במשך כמה שנים . יו"ר ועדת הקליטה 
ח"ך מיכאל קליינר ( ליכוד ) הציע לשר השיכון " להתקין תקנה על פי חוק 
הפיקוח על מוצרים ושירותים , לפיה במשך שנה לא יוכלו בעלי בתים שדירותיהם 
מושכרות להעלות את גובה שכר הדירה יותר מאשר בגובה התייקרות המדד " . קליינר 
טוען כי זו תקנה רגילה ולא תקנת חירום . הצעות חוק דומות הועלו בכנסת , 
אך לדעת קליינר עדיפה התקנה שכן פעולת החיקוק תארך זמן רב . חברי הכנסת 
רן כהן ( רץ ) , בנימין בן אליעזר ( מערך ) ושאול עמור ( ליכוד ) 
הודיעו אתמול כי הם מצדדים בחוק המקפיא את שכר הדירה , ובידיהם 36 חתימות 
של ח"כים התומכים ביזמה חקיקתית כזאת . 
