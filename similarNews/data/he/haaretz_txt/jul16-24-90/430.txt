מאות מתושבי שכונת סלמה ג בתל אביב , התפרעו אתמול בשעות הערב לאחר שהקימו 
התנחלות אוהלים חדשה . התושבים חסמו את הכביש הראשי בשכונה באבנים , הבעירו 
עגלות אשפה וצמיגים . כוחות משטרה גדולים ומכבי - אש הגיעו למקום , וכעבור 
שעתיים נרגעו הרוחות והאש כובתה . המאהל החדש מונה כ51 משפחות . נציג המפגינים , 
גדעון סלמה , איים : " מחר יהיה פה בלגן יותר גדול . דם נשפוך פה . 
אין לנו בתים . רוצים כאן 005 דולר שכר דירה . אני עובד עירייה , המרוויח 
000 , 1 שקל בחודש . אין לי כסף לשלם למכולת ולילד בגן . אין לנו לאיפה 
ללכת " . התושבים מספרים כי בשכונה יש 02 דירות עמידר ריקות המיועדות לעולים 
חדשים . " אנשים כאן שירתו בצבא , שכלו בנים ואחים במלחמות " , הם צועקים 
יחד , " ועכשיו מסלקים אותנו מכאן . אין לנו איפה להיות " . " אם לא יתעוררו 
היום " , מתריע תושב השכונה שמשון בן - נפשי , " יהיה כאן כמו דרום - אפריקה . 
ילדים יחפשו אוכל בזבל " . בשכונת התקווה נפגשו אתמול מפקד תחנת משטרת השכונות 
וקצין אג"ם של מרחב איילון עם יו"ר חסרי הדיור במקום לבנה שרעבי . המשטרה 
ביקשה לדעת , אם השובתים מתכוונים להפגין ומה תוכניותיהם לקראת הלילה לאחר 
שבמוצאי - שבת חובל במקום אוטובוס של אגד . נציגת חסרי הדיור הבהירה לשוטרים , 
כי אין בדעת השובתים להתפרע ואין להם עניין להיכנס לעימות עם המשטרה . אמש 
נוספו כעשרה אוהלים ל05 המשפחות המתגוררות בגן - התקוה . דוברי חסרי הדיור 
השובתים הבהירו , כי אם היו להם אוהלים נוספים , היה מספר האנשים במקום 
עולה . " אם לא יזוזו עניינים אני מסירה את האחריות . אני לא אחראית על 
מה שיהיה . הכל עומד על חבית חומר נפץ . אנשים מאיימים להתאבד . מישהו 
כבר שרף תעודת זהות . יש פה גם אנשים שהיו בצבא , שירתו במדינה " , אמרה 
שרעבי . לשני חסרי דיור השובתים בשכונת גסי כהן הובטח אתמול בהסדר ראשון 
מסוגו מענק שכר דירה כמו זה של העולים . ההסדר הוצע על - ידי נציגי משרד 
השיכון לשתי משפחות המקבלות הבטחת הכנסה . ל71 משפחות אחרות מגסי כהן הובטח 
דיור מיידי בדירות עמידר בחולון . ההסדר הושג בפגישה , שקיימו אתמול נציגי 
ועד שכונת גסי כהן עם אנשי משרד השיכון וראש עיריית חולון , בהשתתפותם של 
חברי הכנסת שמעון שטרית , אלי בן - מנחם וצרלי ביטון . ראש עיריית חולון 
דחה את הדרישה להציב קראוונים לחסרי הדיור . הוא נימק את סירובו באי - רצון 
להפוך את חולון למעין מעברה . 
