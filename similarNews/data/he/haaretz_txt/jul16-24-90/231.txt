הנהלת בנק איגוד מבצעת בימים אלה רפורמה במערך בקרת האשראי בבנק . הרפורמה 
נוגעת לשיפור תהליך הבקרה על לקוחות הבנק ( באמצעות מיכון החשבונות העסקיים ) 
, ייעול מערך הגבייה ושיפור תהליך קבלת ההחלטות בכל הנוגע למתן אשראי נוסף 
בבנק . השלמת תהליכי בקרת האשראי הואצה בעקבות דו"ח ביקורת אשראי של בנק 
ישראל , שנערך לגבי בנק איגוד . צוות של הפיקוח על הבנקים החל את הביקורת 
לפני כ4 חודשים , קפתמונה1 , 9פוהשלים אותה בימים אלה . הצוות גילה ליקויים 
מהותיים בנוהלי מתן האשראי . על - פי הצוות , בכמה מקרים ניתן אשראי שלא 
על - פי שיקולים עסקיים , ולא תמיד נלקחו ביטחונות נאותים . אברהם חפץ , 
מנכ"ל בנק איגוד , החל בשיפור מערך האשראי בבנק עוד לפני עבודת צוות הביקורת . 
ראשית , נסרקו כל החובות שגבייתם מוטלת בספק , והוחלט להפרישם כחובות 
מסופקים . אחר כך הוחלט להקצות כוח - אדם נוסף , אשר יעסוק בבקרת אשראי , 
במסגרת מטה מיוחד אשר יוקם לצורך זה . על - פי ההערכות , תסתיים הקמת המטה 
המיוחד לקראת הרבעון הראשון של 1991 . הנהלת הבנק תפעיל נוהלים חדשים למתן 
אשראי . במקביל , החליט מנכ"ל בנק איגוד על החלפתם של כמה עורכי דין שעסקו 
בגביית אשראי , מה שתרם להעמקת הגבייה . בנוסף , הוחלט על ביצוע שינויים 
בסמכויות מנהלי הסניפים . לאור כל השינויים האלה , נלקחה בתוכנית העבודה 
לשנת 09 , שגובשה בבנק , האפשרות שההתארגנות מחדש תקטין את הפעילות העסקית . 
לפיכך , היעדים העסקיים שהוצבו בשנה זו היו נמוכים יחסית . 
