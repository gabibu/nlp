בריסל ( מיוחד ל"הארץ " ) . בבון החלו אתמול שיחות בין נציגי שתי הגרמניות 
ונציגים של ארבע בעלות הברית בדבר ניסוח הסכם בינלאומי על איחוד שתי המדינות . 
ההסכם יאושר בפגישה של שרי החוץ במוסקווה בחודש ספטמבר . בינתיים סגרה אתמול 
מזרח - גרמניה שמונה שגרירויות שלהלקראת האיחוד הקרוב עם מערב - גרמניה . 
בין השאר , עומדת להיסגר בקרוב הנציגות הדיפלומטית המזרח - גרמנית בבון 
( שלא היתה במעמד של שגרירות ) . שתי קבוצות כדורגל מזרח - גרמניות הצטרפו 
אתמול לליגה הלאומית המערב - גרמנית עוד צעד לקראת האיחוד הקרוב . במשחקי 
אליפות אירופה הקרובים , תייצג נבחרת כדורגל אחת את גרמניה המאוחדת . מזרח - 
גרמניה דיווחה אתמול על ירידה של % 7 בתפוקתה התעשייתית במשך השנה האחרונה 
כתוצאה מן השינויים הכלכליים ומגל הבריחות מן המדינה . עם זאת , הוסיף 
הדובר , הנתונים שפורסמו בעבר על היקף הייצור היו בחלקם מזויפים , וכי 
בדרך כלל הם תוקנו " כלפי מעלה " כדי להציג תמונה חיובית יותר של המצב . 
- - - - - - - בון ( ע"ץ , ע"ר ) . בפגישת שרי החוץ של שתי הגרמניות 
ושל ארבע בנות הברית שהתקיימה ביום שלישי בפאריס , ובה התגברו על חילוקי 
דעות אחרונים , נכח גם שר החוץ של פולין . השר קיבל את הבטחתה של בון , 
כי המדינה החדשה תכבד את הגבול עם ארצו כפי שנקבע ב5491 , וכי תחתום על 
חוזה שיאשר זאת רשמית לאחר ביצוע האיחוד . - - קאנצלר מערב גרמניה , 
הלמוט קוהל , אמר ביום רביעי בעת פגישה עם משלחת נכבדים יהודים בבון , 
כי ייענה להצעת הקהילה היהודית בארצו לכלול הצהרה על העבר הנאצי בהקדמה 
לחוזה האיחוד הגרמני . דובר לשכת הקאנצלר , האנס קליין , אמר כי ההכרזה 
תדגיש את אחריותה של גרמניה המאוחדת , הנובעת מעברה הנאצי של המדינה . 
