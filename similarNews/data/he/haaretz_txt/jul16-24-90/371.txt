כיכר המועצה של רמת השרון נקלעתי למה שהיתה אמורה להיות הפגנת מחוסרי דיור , 
והפכה בפועל לספק פיקניק , ספק קרנבל . 51 המשפחות שהתנחלו במקום בשבוע 
שעבר , חלקן באוהלי קמפינג משופרים בצבעים קיציים עזים , חלקן בסוכות שהוקמו 
כלאחר יד , נראו רגועות ומאוששות לאחר ליל שימורים שהתחיל ב"דיסקו נוער " , 
שהיה בכיכר בערב שעבר , והסתיים בריקודי בטן מאולתרים עד אור הבוקר לצלילי 
מוסיקה מזרחית . השעה היתה חמש אחר הצהריים . אפילו השלטים סביב הכיכר העגולה 
שזעקו סיסמאות קורעות לב בנוסח , " כאן גרים המיואשים " ו"איפה הלב שלכם , 
זאטוטים זרוקים ברחוב " , נשכחו קמעה נוכח המראה הפסטורלי . ההורים ישבו 
בנחת על ספסלי העץ ופיטפטו . אחת האמהות היניקה תינוק והילדים היותר גדולים 
היו עסוקים בהחלקה על גלגיליות סביב הרחבה הפנימית של הכיכר . קנקני בירה 
ומשקאות קלים נערמו ליד צרורות המזון שהביאו איתן הסבתות הכבודות משכונת 
מורשה . הטלוויזיות הצבעוניות , שחוברו אל קופסת חשמל סמוכה , תפסו יחד 
עם הטייף - קסטות , הגזיות , התנורים והכיריים החשמליים , מקום של כבוד 
בפנים האוהלים . אברהם שבו , מוותיקי המתנחלים בכיכר , אמר לי לפתע שהוא 
מזיע וכי הגיע הזמן להתקלח , פתח את זרנוק המים לקול צהלת הנוכחים . אבל 
מתחת לאווירת העליצות יכולת לחוש אצל 51 המשפחות שהסתופפו בכיכר , צללים 
של מועקה כבדה , אי ודאות מפני המחר ואפילו ייאוש . הסיפור של כולם נשמע 
כמו שכפול כמעט גנטי : כולם יוצאי שכונת מורשה , לשעבר מעברת רמת השרון , 
הגרים כיום יחד עם בני זוגם וילדיהם בבית ההורים , כולם הגיעו לכאן , 
לאחר ששמעו שישנם אוהלים גם במקומות אחרים , כדי להפגין בלי לדעת בדיוק 
איך ובשביל מה , רובם ככולם מובטלים מרצון , הסובלים מנחשלות חברתית ומשפע 
בעיות בבית , החל מאבא אלכוהוליסט וכלה באישה חולה במחלת הנפילה . אף לא 
אחת מהמשפחות פנתה אי - פעם באופן מסודר למשרד השיכון על מנת לממש את זכאותה 
או , לכל הפחות , להמתין בתור לזכאות . סיפורם של האחים אברהם ומשה שבו 
היה אופייני : הוריהם עלו בשנות ה05 מבגדד , היישר למורשה . במשפחה 21 
אחים ואחיות , שמחציתם נשואים ומצטופפים עם בני זוגם וילדיהם בדירת 5 החדרים 
של ההורים . אברהם , בן 03 , צבע מתכות במקצועו , אינו עובד במקצועו 
זה שנים . בעבר עבד " קצת כאן וקצת שם בסיכת מכוניות ובבניין " , עד שנמאס 
לו לעבוד והתחיל לקבל דמי אבטלה . דירת ההורים , אומרים לי האחים , התפוצצה 
מחוסר מקום , האבא חטף " קריז " ושניהם החליטו לעבור יחד עם הנשים והילדים 
להתגורר באורווה הממוקמת בירכתי השכונה . יש לנו שם , אומר אברהם , חברים 
טובים , סוסים , תרנגולות , עיזים . מה צריך יותר ? " פה אני בראש 
שקט . יש אוויר טוב , יש חברה , יש מוסיקה עלא - כיפאק . מה יהיה ? 
לא יודע , פה טוב " . " לא יודע איפה ומה . הלכתי למשרד השיכון . הלכתי 
למשרד הרווחה . לא יודע עם מי לדבר ולא עוזרים לי " . " האמת ? היתה לנו 
הרבה בושה , אבל כשמצב כזה שאנחנו צריכים לחיות באורווה , מה יש לנו כבר 
להפסיד ? מצבם של בני הזוג יהודה ונעמי גרבי אינו שונה בהרבה מזה של האחים 
שבו . בעבר הלא רחוק התגוררו אצל ההורים של נעמי עד שנמאס להם , ואז עברו 
להתגורר אצל הוריו של יהודה יחד עם אחיו וילדיהם , בסך הכל 9 נפשות בשלושה 
חדרים . שנתיים וחצי שיהודה ונעמי נשואים , ולפני שנה וחצי נולד להם הילד . 
ליהודה , 03 , יש עבודה במועצה המקומית רמת השרון , ובסוף החודש הוא 
מקבל תלוש המסתכם ב077 שקלים . בעיני הגברים האחרים , שרובם הגדול מובטלים 
כרוניים , יהודה נחשב ל"פראייר " : " למה לעבוד כשאפשר לקבל דמי אבטלה 
בסכום גבוה יותר ? " נעמי , דוגמת יתר הנשים שמסביב , איננה עובדת . 
למה , אני שואל אותה , והיא מושכת בכתפיה : " צריך לגדל את הילד " . 
תשובה דומה שמעתי גם מפי יתר הנשים שחלקן הגדול , אגב , היו נשים צעירות 
ללא ילדים , או עם ילד אחד מסודר במעון לכל היום . את יהודית כחלון - סעדון , 
חולה במחלת פרקים כרונית , מצאתי מדדה בקושי מאחד האוהלים אל בנה אור בן 
הארבע וחצי , שבכה ורצה שאמא תיקח אותו לשירותים בבית - ספר " אוסישקין " 
שממול . יהודית , אם חד - הורית , המגדלת את בנה לבד לאחר 01 שנות נשואים , 
ש"לא היו הכי הכי " . לה ולבעלה , היא אומרת , היתה דירת 3 חדרים בצדה 
המערבי , המשובח יותר , של רמת השרון , אלא שהחובות והמשכנתא גדלו מיום 
ליום , הערבים ובעלי החוב צרו על הבית , עד שלבסוף נאלצו היא ובעלה לשעבר 
למכור את הדירה , ואף פרוטה לא נשארה לה אחרי כל החזר החובות . בעבר עבדה 
יהודית בהסעות ילדים לבית הספר , כפקידה בהוצאה לאור , אלא שכעת היא , 
לדבריה , מוגבלת ומקבלת קצבה של 006 שקלים לחודש מהביטוח הלאומי ועליה 
לעבור סדרה ארוכה של ניתוחים . היא גרה קצת אצל ההורים , היא אומרת , 
אבל הם אנשים מאוד חולים . " אמא שלי חולת כליות וזקוקה כל הזמן לדיאליזה 
ואבא נכה צה"ל . פניתי למשרד השיכון , לבנק טפחות . תאמין לי , רק בלגן , 
שולחים אותך מהאחד לשני , אומרים קודם תביאי את הגט ואחר כך נדבר . אז 
מאיפה , אתה חושב , אקח כסף בשביל השכירות ? דירה הכי פשוטה באיזור הכי 
דפוק תעלה לי 003 - 004 דולר והילד שלי , מאיפה אני אביא לו אוכל ? " 
שמואל ומאיה עובד , נשואים זה שנתיים . הנישואים האלה , אומר שמואל , 
היו בלי הרבה ברירה , שכן מאיה היתה אז קטינה והיא נכנסה להריון לא מתוכנן . 
מאיה יושבת בצד ושותקת . בעבר עבד שמואל כמכונאי במוסך " פיאט " ברמת 
החייל והרוויח 002 , 1 שקלים נטו לחודש . שניהם קיבלו ממשרד השיכון דמי 
השתתפות בשכר דירה ושילמו 051 דולר לחודש בשביל דירה קטנטונת בשיכון יוספטל , 
כפר סבא . " כעת , כשבאו העולים האלה " , הוא אומר , " קפצו המחירים 
פי שניים ובעל הבית גירש אותנו החוצה . לא היתה לנו ברירה אז הלכנו לגור 
אצל ההורים שלי במורשה , אבל אבא שלי הוא אלכוהוליסט וכל הזמן היו מריבות 
ומכות עד שנשבר לנו ובאנו הנה " . " איזה פתרון ? " , הוא מחייך במרירות , 
" אפילו שיתנו לי קראוון לשים בו את הראש אהיה מאושר . אבל אין . הכל 
בשביל העולים , לא בשבילנו " . ממשרד השיכון נמסר לי כי בעיית 51 המשפחות 
שהתנחלו בכיכר מועצת רמת השרון נמצאת בטיפולו של יהודה מאירי , מנהל המחוז , 
וכי בקרוב ייקבעו הקריטריונים לכל משפחה ומשפחה . ראש מועצת רמת השרון 
אפרים ( פיחוטקה ) חירם : " אין ספק שהמשפחות שפגשת זקוקות לפתרון דיור , 
אבל אמרתי להן שלצאת לאוהלים בכיכר המועצה , לא זו הדרך . בכל מקרה , 
שוחחתי עם נציגי משרד השיכון והובטח לי שהמשרד יגדיל את חלקו בסיוע למשפחות , 
תלוי במצבה של כל משפחה ומשפחה " . דוברת מועצת רמת השרון , שוש כץ : " בפועל , 
דווקא המשפחות שהתנחלו באוהלים אינן מהוות את המקרים הקשים ביותר " . לדבריה , 
רוב המשפחות הללו לא פנו כלל למשרד השיכון וליתר הגורמים המשכנים . לכמה 
מהן אף הוצע דיור ביישובים אחרים , אלא שהם סירבו בתוקף להתגורר מחוץ לרמת 
השרון . וזאת חרף העובדה , ואולי בגללה , שרמת השרון נחשבת לאחד היישובים 
היוקרתיים והיקרים ביותר בארץ . גם נילי וינברג , מנהלת המחלקה לשירותים 
חברתיים במועצת רמת השרון , אישרה באוזנינו כי מדובר במשפחות שבעייתן העיקרית 
איננה הדיור דווקא , אלא הנחשלות החברתית שהתחילה בתקופת המעברות והגיעה 
לדור השני ואף לשלישי . " אף לא אחת מהמשפחות שפגשת " , אמרה לי וינברג , 
" לא פנתה למשרד השיכון למימוש זכותה לדיור בשכירות , או אפילו לדיור 
בדמי מפתח . לחלק נכבד מהן הוצעו דירות חופשיות בדמי שכירות של 051 שקלים 
ופחות מזה באריאל , באשקלון ובגבעת אולגה , אלא שהן סירבו לעבור לשם . 
כששאלתי אותם למה , הם ענו לי בנוסח כאן נולדנו וכאן נמות " . וינברג 
מוסיפה ואומרת , כי רובם הגדול של הגברים שפגשתי הינם " בטלנים כרוניים " , 
וכי לא הצליחה לשכנע את הנשים לצאת לעבודה כדי לעזור בפרנסת המשפחה , מה 
שהיה מקל עליהם תשלום שכר דירה חודשי של 003 ואפילו של 004 דולר . " אגב , 
במקרה של רמת השרון לא העולים גרמו לעלייה התלולה במחירי השכירות , אלא 
סטודנטים שהגיעו ללמוד במדרשה לאמנות במורשה , שכרו במשותף דירות בקרבת 
מקום , והכפילו את מחיריהן . האנשים שפגשת יכלו באותה מידה לצאת ולהפגין 
באוהלים כבר לפני שלוש , ארבע שנים " . " הכדור , כידוע לך , הוא בידי 
משרד השיכון . עד שלא יהיה חוק דיור כהלכתו ועד שלא ייבנו דירות ממשלתיות 
להשכרה במחיר מסובסד , אני לא רואה שום פתרון למצב . יש לי במורשה עוד 
04 משפחות לפחות שמצבן קטסטרופלי , ועוד 05 משפחות שמצבן דומה פחות או יותר 
למשפחות שפגשת , ושאין שום סיבה שיקבלו עדיפות מפני שבחרו לצאת ולהפגין 
בכיכר . אנחנו , כרשות מקומית קטנה , לא יכולים לעשות דבר בנדון " . 
