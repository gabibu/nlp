הוואנה ( ע"ר ) . כל 21 הפליטים הקובנים , שמצאו מקלט בשגרירות צכוסלובקיה 
בהוואנה מאז השבוע שעבר , יצאו מן השגרירות מרצונם החופשי שלשום בלילה 
מסרה סוכנות הידיעות הקובנית . הפליטים מסרו עצמם ללא תנאי לשלטונות הקובניים 
ומסיבה זו הם לא ייענשו נאמר בהודעת משרד החוץ הקובני . אחד מה21 הועבר 
לבית חולים לאחר שלקה בלבו . חמישה קובנים נוספים עדיין נמצאים בביתו של 
מיופה הכוח הצכוסלובקי בהוואנה , עליו השתלטו בניסיון להשיג מטוס ולצאת 
מן המדינה . " הוכח פעם נוספת כי ממשלת קובה לא תיכנע ללחצים או סחיטות 
מכל סוג שהוא ומכל מקור שהוא " , נאמר בהודעת משרד החוץ . התקרית גרמה למתיחות 
ביחסי צכוסלובקיהקובה , לאחר שהשלטונות סירבו בתוקף לאפשר לפליטים לצאת 
מקובה . משרד החוץ הקובני הודיע כי קיימות סיבות מהימנות לסברה כי פריצת 
21 הקובנים לשגרירות הצכוסלובקית בשבוע שעבר היתה חלק מ"פרובוקציה מתוכננת " . 
השגרירות נמנעה מלהגיב על האשמה זו . 
