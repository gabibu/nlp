אולאן באטור ( ע"ר ) . אזרחי מונגוליה הצביעו אתמול בבחירות חופשיות ראשונות , 
ורבים מהם הגיעו אל הקלפיות רכובים על גבי סוסים . תורים ארוכים נראו בעיר 
הבירה , אולאן באטור , ותושבים הביעו דעתם כי המפלגה הקומוניסטית השלטת , 
מזה 96 שנה , תמשיך להחזיק ברסן השלטון . הנשיא הרפורמיסטי החדש של מונגוליה , 
אוצירבאט , היה בין הראשונים שבאו לקלפי , וכן זוריג , 28 , מנהיג קבוצת 
האופוזיציה הגדולה ביותר המפלגה הדמוקרטית המונגולית שאיימה תחילה להחרים 
את הסיבוב הראשון של הבחירות לפרלמנט אך חזרה בה . " הכל שקט . כולם יודעים 
שהקומוניסטים ינצחו " , אמר אחד התושבים . הקלפיות נפתחו לפנות בוקר , ונשארו 
פתוחות 51 שעות . ביום א הבא יצביעו המונגולים בסיבוב שני וסופי , כאשר 
ייוותרו רק שני מועמדים לכל אחד מבין 034 המושבים בפרלמנט . מצביעים מסויימים 
רכבו 03 קילומטר על סוסיהם כדי להטיל את פתק ההצבעה שלהם בעיר הבירה . חברי 
ועדת הבחירות נסעו , בגלימות מסורתיות , על גבי אופנועים כדי להביא את 
הקלפיות האדומות החתומות לאזורים הרריים נידחים . 
