שיכחו את מלחמות הסחר . כרגע מתחוללות ביפאן מלחמות פנים , ומרבית מעשי 
האיבה מתנהלים מעל דפי ה"מנגה " , חוברות הקומיקס , שלאיבה יש בהן פן כפול 
מלחמת המינים הישנה והמוכרת ומאבק שחרור גם יחד . ביפאן , מקום שה"מנגה " 
היא אמנות והחיים מחקים פעמים רבות את ה"מנגה " , קשה להבחין בין בידיון 
למציאות , בעיקר בעולם ההפכפכני של אופנות מתחלפות ומה שמכונה " סגנון 
חיים " . חילופי האש החלו לפני ארבע שנים , כאשר פתח קטסוהיקו הוטה , אמן 
" מנגה " המתגורר בקיושו , בסדרת קומיקס חדשה ושמה " או בטליאן " , על 
שם גיבורתו . מאותו הזמן הפך המונח או - בטליאן המורכב מן המלים " אובה - 
סן " , אישה בגיל העמידה , ו"בטליאן " , השם היפני לסרט הזוועה האמריקאי 
" שובם של המתים החיים " למלה שגורה בפי כל , ותפס את מקומו בהיסטוריה 
הלשונית היפאנית לצד חידושים כגון " אפרה גארו " ( נערה - אחרי ) , 
עיוות מוזר וקומי של המונח הצרפתי ארה - גר ( אחרי המלחמה ) , לתיאור 
האישה היפאנית " המשוחררת " ו"המערבית " , המושמצת לרוב . קפמאבינאפיונה 
של או - בטליאן מרושע אף יותר מזה של ה"אפרה גארו " , אך אין הוא פחות סימפטומטי 
לשינויים החברתיים ביפאן . או - בטליאן היא ביטוי של שתי תופעות : מצד 
אחד , עליית המעמד של ה"ניו ריצו " ( העשירים החדשים ) בחברה היפאנית , 
שבה האישה היפאנית מגלה , כי היא עקרת הבית העשירה ביותר בעולם על אף 
ההתמודדות המתמדת עם יוקר המחיה במדינה , ומצד שני , החשש של הגברים ביפאן 
מפני כוחן הגובר של נשים . אמצעי התקשורת בחרו באו - בטליאן כמונח היצירתי 
ביותר בשנת 9891 . כתבי טלוויזיה התרוצצו ושאלו עוברים ושבים : מי היא 
או - בטליאן ? היכן אתם רואים אותה ? האם זו האישה הזו , או שמא היא האישה 
הגוצה וחסרת החן , בשנות הארבעים שלה , סוס קרב , " אשה קשה " ושתלטנית 
הנדחפת לראש התור במבצעי המכירות של צעיפי הרמס ? לא , הנה היא , מפלסת 
את דרכה לתפוס מושב ריק ברכבת התחתית . או - בטליאן היא אשה השולטת ביד 
רמה במשפחתה , מטילה את חתיתה על בעלה , המתרפס לפני מנהלי החברה שלו , 
וחונקת את ילדה , שמבלה את רוב השעות שאחרי הלימודים הרגילים על ספסל 
בית - הספר הפרטי , כרטיס הכניסה לאוניברסיטאות היוקרה ולמסלול התחרותי 
המצליחני של יפאן . " עקרות הבית היפאניות אינן צייתניות כל כך כפי שחושבים 
במערב " , אומרת אישה יפאנית , שהתגוררה לפנים בארצות - הברית . גברים 
יפאנים מוצאים בפרודיה סטריאוטיפית זו דמיון לנשותיהם , וזה אולי מסביר 
מדוע הם מתענגים עליה . מאז הופעת הבכורה של או - בטליאן שיכלל הוטה בן 
ה73 את הגיבורה שלו : כאשר היא ביחידות , היא יכולה להצניע את עצמה , 
אך ברשות הרבים היא ד"ר גקיל שהפך למיסטר הייד . היא יוצאת להילולות קניות 
בטיולים מאורגנים בחו"ל . היא משתזפת על חוף בהוואי מוקפת מזכרות זולות . 
בבתי - מלון זרים היא מעמיסה הררי מזון על צלחתה ובגקיהרה , רובע המוצרים 
האלקטרוניים במחירים מוזלים בטוקיו , היא נחנקת בסבך של חוטי חשמל . קרתנותה 
של או - בטליאן מזכירה את התיירים " האמריקאים המכוערים " של שנות ה05 . 
בעוד הגיבורה של הוטה כובשת לה מעריצים גברים לרוב , עבדה אמנית ה"מנגה " 
יטסוקו צוסונזי ליד שולחן השרטוט שלה , ובשנה שעברה הוציאה לשוק גיבורה 
שנשים אמורות להתגאות בה . אויאזי - גל היא נערה ש"מתנהגת כמו גבר 
בגיל העמידה " ; אשה לא נשואה , צעירה ותמיד חתיכה , אויאזי - גל מבלה 
ברובע גינזה האקסקלוסיווי , שפוקד אותו המעמד הבינוני - העליון . היא 
אישה עובדת , אך מתוחכמת יותר מה " או - אל " ( גברת - משרד ) , אותה 
מזכירה מטומטמת מצחקקת המרחפת במשרד וממהרת למלא כל גחמה של הבוס . אויאזי - 
גל היתה בחו"ל פעמים כה רבות , עד שהמלה " בין - לאומי " , המעוררת יראת 
כבוד ביפאן , שוב אינה עושה עליה רושם . קפמאבין " אויזי - גל היא מעין 
מהפכה " , אומרת אשה בסוף שנות ה03 שלה , מורה ליוגה . " היא אומרת 
לנשים : נסו לשנות את דרך החשיבה שלכן , נסו דבר - מה חדש . רוב הנשים 
נעשות עקרות בית , אבל הזמנים משתנים " . בדיון קבוצתי , שהשתתפו בו נציגים 
של שני המינים משלושה דורות , הטיחה נערה בת 71 באדם מבוגר ממנה בעשרים 
שנה : " מה יש לך לומר על האו - זי - טליאן ? " בהשתמשה בגרסה של המלה 
המתארת " אדם מבוגר יותר " , וכוונתה להמוני הגברים שטופי הוויסקי הגודשים 
את הרכבת התחתית של טוקיו בלילה . בעוד הגברים בקבוצה יושבים נדהמים לנוכח 
ההתקפה , הצטרפה למערכה חברתה , סטודנטית שנה ראשונה בקולג , וניתחה 
בשפה רהוטה את היחסים בין המינים ביפן את הדיכוי ההיסטורי של הנשים , 
את מעמדן כאזרחיות ממדרגה שנייה , את מערכת החינוך ושיטת החברות , הכותשת 
גברים ונשים כאחד , את הקורבנות הגדולים שהקריבו נשים למען משפחותיהן . 
" לא פלא שאו - בטליאן מתוסכלות ! " פסקה . " לא פלא שהן איבדו את 
נימוסיהן הטובים " . " או - בטליאן הן דמויות שליליות " , אומרת צוסונזי 
בת ה72 . " אני לא רוצה שנשים צעירות יהפכו להיות כמוהן . אני חושבת , 
שגברים מבוגרים יותר חשים טוב לנוכח הופעת אויאזי - גל ומקבלים אותן בברכה 
כבנות זוג וכידידות . אבל הצעירים נדהמים , כי אינם יכולים להוליך שולל 
את אויאזי - גל ולתמרן אותה לפי ספרי ההדרכה שלהם , איך לצאת עם נשים 
ומה לעשות אתן . אויאזי - גל אוהבת לחנך גברים צעירים , בעיקר כשהיא מוצאת 
גבר מוכשר " . קפמאבין " אני אישית עדיין לא פגשתי טיפוס של אישה נוסח אויאזי - 
גל " , אומר הוטה . " אבל אם אפגוש , אגלגל אותה מכל המדרגות . אני מעדיף 
את או - בטליאן . לדעתי , או - בטליאן הן מצחיקות ותמימות מכדי שיהיו 
מודעות לאקסצנטריות שלהן . הן אזרחיות טובות . אבל הנשים הצעירות כיום 
מרושעות ומחשבות חישובים קרים הן יודעות טוב מאוד מה הן עושות לגברים " . 
לאו - גי , כפי שמכונה אויאזי - גל , יש תכונה משותפת עם או - בטליאן : 
גם לה הרגלים הנחשבים כגבריים . כשהיא נוסעת בבוקר ברכבת התחתית מחוברת 
לווקמן שלה , היא קוראת עיתוני ספורט . בערב , בשעה חמש בדיוק , היא 
יוצאת מהמשרד והולכת עם חבורה של ידידות ל"קראוקה " ( באר שירה ) או 
ל"איזקייה " ( פאב שכונתי ) , הנחשבים מעוזים גבריים מסורתיים . היא 
שותה כוסות ויסקי במים בזו אחר זו . בבוקר למחרת תראה אותה עומדת בקיוסק 
שליד התחנה , ידה על מותנה , והיא לוגמת את משקה הבריאות " ריגיין " , 
משקה הפלאים היומי של העובד השכיר האמור לספק אנרגיה מיידית . בזמנה החופשי 
משחקת העלמה אויאזי גולף ובמכונות משחק וגם משחקת בבורסה . " צעירות יפאניות 
חשבו שאויאזי - גל היא הדמות החדשה של נשים יפאניות " , אומרת סטודנטית 
בשנות ה02 שלה . " אני לא רוצה שנשים יפאניות ירגישו שהן חייבות להיות 
אויאזי - גל . לא כולנו צריכות לחיות באותו סגנון . אימוץ פעילויות של 
גברים אינו הדרך האמיתית לשיחרור הנשים " . " יפאן היא עדיין חברה בשליטת 
גברים " , אומר סטודנט בשנות ה02 שלו . " אולי אויאזי - גל היא המרכיב 
הראשון של שיחרור אמיתי " . קפמאבינבסדרת הקומיקס של צוסונזי מקבל מעמדה 
האריסטוקרטי של אויאזי - גל ביטוי ממצה בקטע אחד . בחברה שהיא עובדת בה 
כולם סובלים מכאבי כתפיים תופעה רוחת בקרב יפאנים הכורעים תחת עומס העבודה . 
בוגר אוניברסיטת קאיו , אחת משלוש האוניברסיטאות היוקרתיות ביפאן , מתלונן 
על החיים המשמימים כעובד חברה , על התשלומים שעליו לשלם בעד שתי מכוניות 
המרצדס - בנץ שלו ועל העדר הפופולריות שלו בקרב נשים . " הפילוסוף " של 
החברה , המרכיב , כמובן , משקפיים עבות - מסגרת , מחשב את כוח הכובד 
שאורח - החיים הזה מטיל על העובדים : בוגר קאיו נושא על גבו כוח כובד של 
5 . 0 ; או - אל ( גברת משרד ) נושאת כוח כובד של 7 . 0 ; על הבוס רובץ 
כוח כובד של 02 . 0 . ואויאזי - גל ? היא קלה וחופשית , מרחפת לה בצהלה 
בחלל . " אנשים ביקשו ממני ליצור סדרה קריקטורית על גברים שהם או - זי - 
טליאן " , אומר הוטה . " אבל אני לא יכול . סבלם ומצוקתם של גברים ביפאן 
הם עניין רציני מכדי שיהיה נושא לסדרת קומיקס " . 
