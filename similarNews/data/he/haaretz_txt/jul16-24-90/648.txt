בלגרד ( ע"ר , אי - פי וע"ץ ) . נשיא יוגוסלוויה , בוריסאב יוביץ , 
הזהיר את הרפובליקה הסלובנית , כי עליה לנטוש את כוונות העצמאות שלה , 
אחרת תישא בתוצאות כך מסרו אתמול עיתוני בלגרד . העיתונים ציטטו קטעים 
ממכתבו של יוביץ לנשיא סלובניה , מילאן קוצאן , בו נאמר כי הנשיאות המאוחדת 
של יוגוסלוויה " תנקוט בכל האמצעים שברשותה , כדי להגן על החוקה בכל הטריטוריה 
של יוגוסלוויה " . עדיין לא ברור אילו אמצעים מתכוון יוביץ להפעיל . נוסח 
המכתב לא פורסם במלואו . בית הנבחרים של סלובניה , הרפובליקה בה רמת - החיים 
הגבוהה ביותר בכל הפדרציה היוגוסלווית , קיבל בתחילת יולי החלטה המעניקה 
לרפובליקה הסלובנית ריבונות מלאה . עם - זאת , לא הכריז בית הנבחרים על 
פרישה מן הפדראציה . על - פי ההחלטה , קודמת החוקה הסלובנית לחוקה היוגוסלווית , 
הרפובליקה תקים משטרה וצבא עצמאיים ותנהל מדיניות חוץ עצמאית . שלשום אישר 
הפרלמנט הסלובני את הצעת החוקה . יום אחר כך אישרה גם הנשיאות של הרפובליקה 
הקרואטית הצעת חוקה דומה . המנהיגות החדשה בשתי הרפובליקות , שנבחרה בבחירות 
חופשיות , הודיעה כי הן יפרשו , אם לא תהפוך יוגוסלוויה לקונפדרציה חופשית . 
נשיא יוגוסלוויה , שהתייחס לניסיונות הסלובנים להקים צבא , אמר באיגרתו , 
כי " יישום ההצעה למערך הגנה לאומי נוגד את החוקה הפדראלית ואת חוקי הפדראציה . 
הנשיאות פונה לבית הנבחרים הסלובני , שלא לאשר את תוכנית ממשלתו , ולא , 
תוטל עליו האחריות לתוצאות האפשריות " . ראש ממשלת סלובניה דחה את איומי 
נשיא יוגוסלוויה ואמר , כי לא ייתכן לעצור באיומים צבאיים את התקדמות הדמוקרטיה . 
בסלובניה הודחה המפלגה הקומוניסטית מן השלטון ובאפריל , לאחר שהתקיימו 
בה בחירות חופשיות , הוקמה קואליציה של מפלגות המרכז והימין . בלגרד טוענת , 
כי האמצעים בהם נקטה סלובניה מהווים שלב ראשון בתהליך של פרישה מן הפדרציה , 
דבר העלול להביא להתפוררות יוגוסלוויה , בה חברות שש רפובליקות ושתי פרובינציות . 
מומחים מעריכים , כי החוקות החדשות יואמצו לקראת סוף השנה , למרות הזהרות 
הצבא והקומוניסטים , העומדים בראש הפדרציה , כי ינקטובכל האמצעים העומדים 
לרשותם , כדי להגן על המשך קיומה של יוגוסלוויה כפדרציה . 
