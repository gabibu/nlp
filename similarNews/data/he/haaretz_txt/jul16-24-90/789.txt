ביירות ( ע"ר וע"ץ ) . ראש ממשלת לבנון , סאלים חוס , קרא אתמול לאיראן 
להתערב להפסקת הקרבות בין המיליציה השיעית הפרו - סורית אמל לבין חיזבאללה 
הפרו - איראנית בדרום לבנון . כך מסר מקור רשמי . חוס מסר למיופה - הכוח 
האיראני בביירות מסר , המבקש מן ההנהגה האיראנית " להפעיל את השפעתה על 
צדדים מסויימים כדי לסייע לממשלה לשים קץ להתנגשויות " . זו הפעם הראשונה 
שלבנון פונה רשמית לאיראן מאז החלה לפני שנתיים המלחמה בין אמל וחיזבאללה 
על השליטה בעדה השיעית בלבנון . צידון ( ע"ץ וע"ר ) . חיזבאללה הצליח 
להשתלט אתמול בשעות אחה"ץ על כל הכפר גארגוח , לאחר שהדף מיתקפה של אנשי 
אמל . כך מסרו מקורות ביטחון באזור . לפחות 51 איש נהרגו ו36 נפצעו בקרבות 
בין אמל וחיזבאללה על השליטה באזור גארגוח . קודם לכן , בשעות הבוקר , 
הצליחו אנשי אמל להשתלט על כשליש מהכפר שנלקח מידיהם ביום שני בידי החיזבאללה . 
אולם החיזבאללה גייס במהלך היום את כל כוחותיו למיתקפת נגד שאיפשרה לארגון 
להשתלט שוב על הכפר . בכך עלה מספר ההרוגים ל46 בקרבות הנמשכים זה שישה ימים . 
אמל מסתייע בקרבות בידי אנשי הפתח , והמיליציה של צד"ל מפגיזים את עמדות 
החיזבאללה . בקרבות נהרגו גם שלושה מאנשי אש"ף . אמל הצליח להשיב לידיו 
את השליטה על כפר מלקי , הנמצא כשבעה קילומטר צפונית לגארגוח , שעבר לשליטת 
החיזבאללה בדצמבר האחרון . אנשי אמל העבירו מיד את השליטה בכפר לפתח . אחד 
מבכירי פתח הכחיש כי אנשי הארגון התערבו בפועל בקרבות . מטוסים ישראליים 
טסו מעל לאיזור הקרבות ההררי , זה היום השישי ברציפות , אך לא פתחו באש . 
מקורות ביטחוניים בלבנון מסרו , כי הקרבות בקירבת רצועת הביטחון הישראלית 
היו העזים ביותר מאז החלה לפני שלוש שנים המלחמה בין שתי המיליציות השיעיות . 
