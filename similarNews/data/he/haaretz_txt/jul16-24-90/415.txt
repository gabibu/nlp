למרות חשיבותם של מי הירמוך לישראל , ובמיוחד לירדן , ספק רב אם המריבה 
על איגום מי השיטפונות של הנהר תהווה עילה למלחמה הבאה במזרח התיכון , כפי 
שטוען נסיך הכתר הירדני , חסן אבן - טלאל . את " ההצהרות המלחמתיות " 
הללו של נסיך הכתר , וקודם לכן גם של המלך חוסיין , יש לראות כניסיון ירדני 
לזכות בסיוע כספי ערבי בתור מדינת עימות עם ישראל . הסכנה היא שבשיטה זו 
משלהבת ירדן את האווירה באזור , ומחריפה את המתיחות , כפי שעשתה כבר בשיתוף 
הפעולה הצבאי שלה עם עיראק . קיימים אמנם חילוקי - דעות בין ירדן וישראל 
על ניצול מי הירמוך , אך חילוקי - דעות דומים , ואפילו מסובכים יותר , 
יש לירדן עם סוריה , שמשטחה נובעים מרבית מי הירמוך . למרות המחלוקת עם 
ישראל קיים למעשה שיתוף - פעולה קבוע , הנמשך שנים רבות , בין שתי המדינות . 
שתי המדינות עורכות מדידות משותפות בנהר , ומדי שנה אף מבצעות פעולות ניקוי 
באפיקו . באי - רצון הטילה ישראל וטו על מתן סיוע כספי על - ידי הבנק העולמי 
לבניית הסכר הירדני מאקרין , האמור לקום במעלה נהר הירמוך . זוהי זכותה 
על - פי תקנון הבנק העולמי , אם התנגדותה מתבססת על הטענה שהיא עלולה להיפגע 
כתוצאה מפעולה חד - צדדית של מדינה שכנה . על - פי ההסכם בין ירדן וסוריה 
אמורה ירדן לקבל את כל מי האיגום בסכר , ואילו סוריה תקבל את החשמל שיופק 
במקום . ישראל אינה מתנגדת להקמת הסכר בתנאי שזכויותיה , כפי שנקבעו בתוכנית 
מתווך המים גונסטון משנות ה05 , לא ייפגעו . מומחי מים בארץ אומרים שאם 
יוקם הסכר והמים יוזרמו בתעלה דרומה , עלולה ישראל להיפגע . ירדן אינה 
מתכחשת לזכויותיה של ישראל , אך משום - מה טוענת שלישראל מגיעים רק 71 מיליון 
ממ"ק מים לשנה . הבעיה מסתבכת משום שכל עוד נמשך הווטו הישראלי , לא רק 
שמצוקת המים של ירדן מחריפה , אלא שתלותה בסוריה בתחום רגיש כמו המים מעמיקה . 
התוצאה היא , לדברי המתכנן שלמה גור , שהווטו הישראלי העניק בעקיפין לסורים 
את מי הירמוך העליונים על חשבון מכסת המים המגיעה לירדן . יש לזכור כי כ09 
אחוז ממקורות הירמוך הם באזור הגולן בסוריה . הסורים ממהרים לאגור את מי 
הירמוך באמצעות מאות קידוחים ועשרות סכרי - עפר ברמת הגולן . פעולות אלה 
כבר השפיעו על כמות המים שבנהר , וברור שתלותם של הירדנים בסוריה תגדל . 
ארה"ב יכולה למלא תפקיד חשוב בתיווך בין הצדדים , אך קודם - כל יש להביא 
לכך שירדן תפסיק את ההצהרות המלחמתיות המיותרות . להצהרות אלה יש מומנטום 
שלילי , המשפיע על כל האזור . ירדן מילאה גם תפקיד מרכזי בהצהרות הקיצוניות 
נגד העלייה היהודית מבריה"ם . בעבר הסתבכה ירדן בהצהרות כאלה ערב מלחמת 
ששת הימים , כאשר הסיתה את נאצר לסגור את מיצרי שארם א - שייח . 
