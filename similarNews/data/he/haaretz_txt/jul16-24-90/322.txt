מזכ"ל מפלגת העבודה , ח"ך מיכה חריש , יכנס היום אחר - הצהרים את ראשי 
המטות של המתמודדים על הנהגת המפלגה , כדי לסכם עמם את אופן ניהול ישיבת 
המרכז ביום ראשון . לפגישה זומנו מלבד נציגיהם של רבין ופרס מוטה גור ונסים 
זווילי גם נציגיהם של גד יעקבי ומשה שחל , שהודיעו כי בכוונתם להצטרף להתמודדות . 
כמו כן ישתתף בפגישה , יו"ר ועדת החוקה המפלגתית , דוד ליבאי . המגמה 
היא לסכם מראש על מספר מצומצם של נואמים בישיבת המרכז , כדי שניתן יהיה 
לערוך את ההצבעה החשאית בשעה סבירה , ולא יהיה צורך להמתין לתוצאות ההכרעה 
עד אור הבוקר . מרכז המפלגה יתבקש להכריע בשלוש סוגיות : האם ומתי יש לערוך 
את הבחירות על תפקיד יו"ר מפלגת העבודה , האם ומתי יש לערוך את הבחירות 
על תפקיד מועמד המפלגה לראשות הממשלה לקראת הכנסת ה31 וכן , באיזה מוסד 
מפלגתי ובאיזו שיטה יש לערוך בחירות אלה . כזכור , דורש רבין כי ההתמודדות 
בפועל תתקיים עד ה03 ביולי , ותיערך במרכז המפלגה . פרס מבקש לדחות את 
ההכרעה בשנה וחצי נוספות , ולבחור את המועמד לראשות הממשלה בשיטת ה"פריימריס " . 
בצמרת המפלגה גוברת ההערכה , כי ביום ראשון עשוי להיווצר פיצול בהצבעה , 
כאשר , מצד אחד , יכריע המרכז על - פי דרישת רבין לבחירה מידית של המועמד 
לראשות הממשלה , ואף יקבע את ה03 ביולי כיום ההתמודדות , אך מנגד הוא יקבל 
את עמדת פרס שאין לבחור עתה ביו"ר חדש למפלגה , ויש לאפשר לפרס להמשיך בתפקידו 
עד לכינוס ועידת המפלגה בעוד כשנה . בצמרת המפלגה חוששים , כי מצב שבו יהיו 
שני ראשי מפלגה , עלול לגרום לבעיות וסיבוכים רבים בתפקוד היום - יומי שלה . 
רבין ופרס עורכים בימים האחרונים חוגי בית ואספות בחירות . במטה הבחירות 
של רבין בטוחים בניצחון . לעומתם טוען פרס , כי מוקדם מדי להספיד אותו . 
בשיחה עם " הארץ " אמר אמש פרס , כי במפגשים הרבים שהוא עורך בימים האחרונים 
עם חברי מרכז המפלגה ברחבי הארץ , מובעת כלפיו אהדה רבה . " יש הבדל בין 
הצמרת לבין השורות במפלגה . רבים מגלים כלפי יחס עמוק וחיובי . מאמינים 
בדרכי ובהתנהגותי , ויש לי הרגשה טובה מאוד " , אמר פרס . " רבין וחבריו 
הספידו אותי מוקדם מדי . אני מקבל עתה פיצוי מלא על הסחף שהיכה בצמרת . 
בין חברי המרכז יש פחות אנשים אינטרסנטים , הם יותר נאמנים לדרכה של התנועה " , 
הוא הוסיף . גם רבין עורך עשרות פגישות במגזרים השונים , לקראת ההכרעה 
ביום ראשון . לפני ימים אחדים הוא נפגש עם כעשרים חברי הצוות הבכיר של הפרופסורים 
באוניברסיטת תל - אביב , על פי - בקשתם . בין המשתתפים בפגישה , היו שני 
רקטורים לשעבר , יורם דינשטיין ושלמה סימונסון , וכן , משה ברוור , ששון 
סומך , יוסף גורני , אשר ששר , עמוס שפירא , ודוד מנשרי . במהלך הפגישה 
נתבקש רבין לעמוד על שתי נקודות עיקריות : תהליך השלום ושינוי שיטת הבחירות . 
אתמול שלח רבין מכתב אישי ל004 , 1 חברי מרכז מפלגת העבודה , שבו הוא מסביר 
מדוע הוא החליט להתמודד על ראשות המפלגה , והוא מבקש תמיכתם בניסיון להביא 
לשינוי ברגע האחרון במצבה של המפלגה . " המפלגה מצויה כיום במשבר פנימי 
עמוק , שהחריף כתוצאה מפירוק ממשלת האחדות הלאומית , וכישלון הניסיון להקים 
ממשלה בראשותנו . הפניות הרבות אלי מכל שכבות הציבור במפלגה העבודה , חיזקו 
את דעתי להעמיד את עצמי לבחירה לתפקידים אלה . אני יודע כי כל הליך בחירה 
אישי הוא קשה וכואב ונוגע גם ברגשות ובמעגלים אישיים , אך אסור שהשאלות 
האישיות והרגשות הפרטיים יעמדו במוקד החיים הציבוריים " , כתב רבין . 
