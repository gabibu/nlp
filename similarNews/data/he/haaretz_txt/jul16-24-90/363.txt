מוצר אחר , מחברת פז . החברה הזאת , הגדולה והחזקה בחברות הדלק הישראליות , 
הוכיחה לי באופן חד ובולט ביותר , כי השיקול העליון העומד לנגד עיניה הוא 
הגדלת רווחיה - שלה , גם במחיר פגיעה בי ובצרכני דלק אחרים . הכוונה , 
כמובן , למכבש האדיר שהפעילה חברת פז על חברת סונול , למען תחדל זו מלשווק 
בתחנותיה בנזין משופר , שנמהלו בו קצת תוספים כדי להקל על מכוניתי לעכלו . 
חברת סונול , באקט מאוד לא אופייני לישראל , החלה למהול בדלק שלה תוסף 
ניקוי , המסייע בשמירת ניקיון מערכת - הדלק ומונע סתימה של מערכות הזרקת - 
דלק . כל זאת ללא תוספת מחיר מה שנקרא בפשטות , שיפור השירות ( או לפחות 
הבאת השירות לרמה המקובלת בעולם : דלק מתוסף הוא עניין שבשגרה ברוב ארצות 
אירופה ובארה"ב ) . אין חולק על כך , שדלק מתוסף הוא טוב . גם למכוניות , 
וגם לבעליהן . " אין חולק " , אמרתי ? יש ! חברת פז . זו כל - כך 
נבהלה לנוכח האפשרות , שסונול תגזול ממנה כמה גרושים , עד שהתגייסה במלוא 
עוצמתה כדי לשים קץ לעניין הזה . פז לא חשקה את שפתיה בכעס על שסונול הקדימה 
אותה . היא לא מיהרה לשנס את מותניה החסונים כדי למהר ולהוסיף גם היא קצת 
תוספים לדלק שהיא משווקת , ולהתחרות בסונול באותו מגרש חלילה ! פז מעדיפה 
להמשיך ולמכור ללקוחותיה את הדלק המזוהם המקובל , על מנת שיואילו וירכשו 
ממנה עוד ועוד תוספים שהיא משווקת במחיר דשן 08 . 1 שקל למנה . אם יוכל 
הישראלי לרכוש דלק משופר כיצד תמשיך פז ותמכור את התוסף החביב שלה ? ללא 
דיחוי החלה פז בביצוע כמה וכמה תרגילים , שניקיונם זהה לניקיון הדלק שהיא 
משווקת . ראשית חוכמה החליטו , שהדלק המשובח של סונול לא קיבל תו - תקן . 
כל השומע מילא פיו שחוק . חברת פז עצמה משכנעת , כאמור , את לקוחותיה 
למהול את הדלק בתוספים תמורת כסף טוב . אך כאשר חברה אחרת עושה זאת ללא 
תוספת מחיר " זה לא תקני " . ( כל השומע צחק , אמרתי ? לא בדיוק . 
למרבה הצער , נמצאו גם כמה עמיתים עיתונאיים שהתגייסו לסייע לפז במלאכת 
רמיסת סונול ) . כאשר הטענה המשעשעת הזאת גוועה , החל הבולדוזר האמיתי 
לפעול : " אם לא תפסיקו עם שערוריית האיכות הזאת " , נלחש על - פי השמועה 
באוזניה המחווירות של סונול , " נוריד את מחיר הדלק בתחנותינו ואתם לא 
תוכלו לעמוד בתחרות " . סונול נכנעה . האפיזודה הקצרה של שיפור השירות והדלק 
הגיעה לסיומה העצוב . לכאורה מותר לומר , כי זו דרכו של עולם העסקים : 
זכותה של חברה לנקוט כל צעד חוקי כדי לשמור על רווחיה ועל עוצמתה . אך מותר 
גם לומר את ההמשך המתבקש : זכותם של צרכנים לדעת מי מבקש לתת להם שירות 
ולהגדיל את רווחיו ואת עוצמתו על ידי שיפור מתמיד של מוצריו , ומי שם קצוץ 
על הצרכן , מחבל בכל מתחרה המשפר את השירות ומתעקש לשמור על רווחיו רק באמצעות 
עוצמתו הכמותית . סונול מול פז איכות מול כמות : היש מי שמתפלא על ששוב 
ניצחה הכמות ? את תרומתי הקטנה למאבק אוכל לתרום רק כך : אני נוהג במכונית 
מוזרקת ומוגדשת ( בעברית : גם טורבו , גם אינגקשן ) . אני אוהב לפנק 
אותה בדלק טוב ובשמן טוב . אני משתמש בשמן 1 - . שמן יקר מאוד וטוב מאוד . 
הוא משווק בישראל על ידי סונול . גם תוספים שונים ומשונים ניסיתי . ולאחר 
כמה וכמה ניסיונות החלטתי , שתוסף - הדלק הגורם לי ולמכוניתי את מרב הנחת 
הוא " מוליקוט " . התוסף הזה משווק בישראל על ידי סונול . הרבה זמן אני 
משתמש בצמד המוצרים הללו . עד כה , הסיבה היתה איכותם . מעתה , יש לי 
גם סיבה אידיאולוגית : עם האיכות , מול הכמות . 
