( ע ) . חמישה פעוטות מעכו , בני שנתיים וחצי עד 5 , לקו בהרעלת מעיים 
חריפה ואושפזו בבית החולים הממשלתי בנהריה , לאחר שהתרחצו בבריכת השחייה 
של הקאנטרי קלאב החדש בעכו . במוצאי שבת החלו הילדים להגיע לבית החולים כשהם 
סובלים מחום גבוה , הקאות , שלשולים וכאבי ראש . מתחקור ההורים התברר , 
כי הפעילות המשותפת היחידה לחמישה היתה רחצה בבריכת השחיה בקאנטרי קלאב 
החדש , בימים חמישי ושישי , בשבוע שעבר . ד"ר צבי גרייף , מנהל מחלקת 
הילדים בבית החולים הממשלתי בנהריה , אמר כי ההשערה היא , שמדובר בדיזינטריה . 
הקביעה הסופית , לגבי סוג החיידק שפגע בילדים , תתברר בעוד כמה ימים . 
זאת , לאחר שלשכת הבריאות המחוזית תסיים את בדיקותיה . מבית החולים נמסר 
כי מצבם של הילדים , לאחר יומיים בהם טופלו בעירויים , הוטב . מנהל הקאנטרי 
קלאב , מרקו פאר , טוען כי המים בבריכה מוחלפים מדי יום ביומו וביום ג 
שעבר נערכה בדיקה על - ידי רופא של לשכת הבריאות , שקבע כי אין זיהום במים . 
