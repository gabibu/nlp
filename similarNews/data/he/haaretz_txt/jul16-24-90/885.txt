תערוכת עיר דוד , המציגה את הממצאים הרבים שנחפרו במשך שמונה עונות חפירה 
בעיר דוד , הוזמנה לתצוגה במוזיאון " ברמן " בפנסילווניה , וכן לאוניברסיטת 
דיוק ולמוזיאון " רויאל אין טוריו " בטורונטו . התערוכה , המוצגת במכון 
הארכיאולוגי של האוניברסיטה העברית בירושלים , ואשר הוכנה לציון שנתיים 
למותו של פרוף יגאל שילה , זכתה להד רחב בעולם . פיליף ברמן , מחבר הנאמנים 
של האוניברסיטה העברית , היה הראשון שהזמין את התערוכה , המציגה מכלול 
רחב של פריטים המשרטטים קווים לדמותה של החברה הישראלית בימי בית ראשון ושני 
בירושלים . התערוכה כוללת מבחר גדול של 005 , 1 צלמיות חרס , מגוון כלי 
חרס ומימצאים מימי החורבן כגון מטבעות , קטעי כתב ועוד . לתצוגה צורפו 
שיחזורים של בתי מגורים על כליהם כפי שנמצאו . אוצרת התצוגה , גילה הורביץ , 
אמרה שגם ספרד הזמינה את התצוגה ומספר ארצות באירופה הודיעו על כוונתן לעשות 
כן . חפירות עיר דוד נערכו בראשותו של פרופסור יגאל שילה בשנים 87915891 
בעזרת החברה לחקירת ארץ ישראל ועתיקותיה , קרן ירושלים וקבוצה של מתנדבים 
מדרום אפריקה בראשות מנדל קפלן . 
