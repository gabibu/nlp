יור דירקטוריון עמידר , מוטי משעני , הודיע אתמול על דחיית ישיבת מועצת 
המנהלים , שבה תידון הצעה להדיחו . בדירקטוריון הועלתה הצעה לקיים את הישיבה 
מחרתיים , ואולם משעני החליט לקיימה רק ביום ג הקרוב . משעני מסר , כי 
רק ליו"ר הדירקטוריון יש לפי החוק הזכות לקבוע את ישיבות הדירקטוריון . הדירקטוריון 
אמור להחליט על הפסקת כהונת משעני , ולבחור כיו"ר באורי שני , עוזר שר 
השיכון שרון . משעני מונה לתפקידו לפני כחודש , בימים האחרונים לכהונתו 
של דוד לוי כשר השיכון . הוא שימש בשנים האחרונות כיועצו הפוליטי של לוי . 
מאחר שיו"ר עמידר חייב להיות עובד מדינה , מונה באחרונה משעני כיועצו של 
לוי במשרד החוץ . עם כניסתו של שרון למשרד השיכון , הוחלט להחליף את משעני . 
בפגישה שקיים באחרונה שרון עם משעני , מסר לו שרון כי בשל המשימות הלאומיות 
הגדולות שיוטלו על עמידר , יש הכרח כי בראש מועצת המנהלים יעמוד מי שיש 
לו יחסי אמון אישיים עם שר השיכון . 
