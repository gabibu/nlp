כוונה לחולל מהומה ובוודאי שלא סערה פוליטית . כל דרישותיה של אלשייך , 
אלמנתו של הרב יוסף חייא אלשיך , הסתכמו ב031 אלף שקל , פיצוי סמלי על 
שטח של 62 דונם שרכש בעלה המנוח לפני כ06 שנה בכפר בית איקסה , שליד ירושלים . 
רוב השטח הופקע על ידי המדינה לצורך סלילת כביש , ומבחינתנה של אלשייך 
היתה הפרשה יכולה להסתיים בשקט וללא הזדקקות לערכאות . אבל המדינה לא רצתה 
לשלם , ואלשייך , המתגוררת בכוך קטן וטחוב ברחוב זכריה הרופא , שליד שכונת 
בית ישראל , שכרה את שירותיו של עורך דין . עכשיו , אחרי שתי פסיקות תקדימיות 
מעוררות סערה , תצטרך אולי המדינה לשלם לא רק לאלשייך , אלא לאלפי יהודים 
בעלי קרקעות בשטחים . בניסוח בוטה אפשר להגדיר כך את עמדת המדינה כלפי בעלי 
הקרקעות או יורשיהם : רק כשיבוא השלום , יוכלו בניכם , נכדיכם , או 
ניניכם לקבל את הקרקע או פיצוי עבורה מהמדינה . בינתיים מחזיקה המדינה , 
בדמותו של הממונה על הרכוש הממשלתי הנטוש בגדה ברכוש שלכם , שמוגדר עדיין , 
על פי החוק הירדני התקף בשטחים , כאדמות אויב . בצר לה פנתה אלשיך , 
באמצעות פרקליטה עו"ד שמואל שמיר , לערכאות ובינואר שעבר החליט אליהו כהן , 
שופט בית המשפט המחוזי בחיפה , כי יורשתו היחידה של הרב אלשייך זכאית לקבל 
את הקרקע שלה בחזרה , או לקבל עבורה פיצוי . קפמאפרקמנחם חייקין , הממונה 
על הרכוש הנטוש בשטחים , סירב לקבל את פסק הדין התקדימי בטענה כי הוא סותר 
את החוק הבין - לאומי , ומכאן החל כדור השלג להתגלגל במהירות . המדינה 
היתה יכולה לסגור את העניין בשקט עם אלשיך ועוד כחצי תריסר תובעים , אבל 
היא החליטה להיאבק בערכאות . התוצאה , פסק דין עקרוני תקדימי נוסף של ועדת 
הערר שליד בית המשפט הצבאי ברמאללה , הקובע כי ישראלים יוכלו לקבל בחזרה 
אדמות שרכשו בשטחים , הם , אבותיהם או סבותיהם , לפני מלחמת השחרור . 
המשמעות היא בראש ובראשונה פוליטית . תיאורטית לפחות , גם אם לא מעשית 
כרגע , יכולים מאות בעלי קרקע , או יורשים שהועברו אליהם זכויות על קרקע 
בשטחים , לממש את רכושם , כספית , או באמצעות בנייה והתיישבות במקום . 
שנית , מאז פסק הדין התקדימי הגיעו עשרות פניות לעורכי דין , ובעיקר 
לעו"ד שמואל שמיר , שייצג את אלשייך ואת יורשי יעקב יוסף שכטר , כדי שיגיש 
בשמם תביעות נגד המדינה , בבקשה לפיצויים על הקרקע , או להחזרת הקרקע 
עצמה . זכויות נוספות של יורשים התובעים מקרקעין בחזרה יכולות לעלות למדינה , 
בשלב ראשון בלבד , עשרות מליוני שקלים . פסק הדין התקדימי ניתן על ידי 
דיקן הפקולטה למשפטים באוניברסיטת ת"א , הפרוף אוריאל רייכמן והמשפטנים 
ציון מזר ומשה אופנהיימר . ועדת הערר שאותה הרכיבו השלושה קבעה , כי לא 
יעלה על הדעת שמי שהיה אויב על פי דין השלטון הירדני יהיה בשל כך אויב על 
פי דין השלטון הצבאי הישראלי . " טענת הממונה על הרכוש הממשלתי הנטוש באזור 
יוש , כי אין הוא רשאי לשחרר את החלקה לבעליה בשל הוראות הדין הבין - לאומי , 
ובשל חובתו לכלול רכוש זה בסידורים שיעשו עם חתימת חוזי השלום אינה במקומה " , 
כותב פרוף רייכמן . " הדין הבין - לאומי מחייב כיבוד הקניין הפרטי . 
משהוסרה המגבלה שהשעתה את קניין תושבי ישראל באזור , הרי זכות הקניין צפה 
ועולה ואין להתעלם ממנה . . . . הגבלה זו , לא רק שאינה מבוססת על 
הדין הנוהג אלא אין לה כל בסיס הגיוני . הכוונה היתה להקפיא רכוש אויב , 
כדי להבטיח הדדיות בהשבת רכוש אזרחי המדינה , הנמצא במדינת אויב , או 
פיצויי מלחמה . " הקפאת או הפקעת רכוש תושבי ישראל אינו יכול לשמש קלף מיקוח 
לגבי נכסי תושבי ישראל הנמצאים במדינות ערב . כלשון בג"ץ 9495 : אין להעלות 
על הדעת , כי ממשלת ישראל תשתמש ברכושם של יהודים כאלה לשם גביית פיצויים 
המגיעים לה מאזור מדינה אחרת , או שרכוש כזה ישמש נושא לסידורים עם ממשלות 
אחרות " . רייכמן , אופנהיימר ומזר מסכמים וכותבים , כי השאלה האם בנסיבות 
העניין זכאים היורשים לקבל את הקרקע בחזרה או לקבל פיצוי עבורה תוכרע בהמשך 
הדיון , וכי בשלב זה הם דוחים את טענות המדינה . לפני למעלה מעשר שנים עתר 
לבג"ץ עו"ד אליקים העצני ( היום ח"ך מטעם התחיה ) בדיוק בעניין הזה , 
אבל אחרי שיחות מרובות עם אנשי פרקליטות המדינה הסכים להסיר את עתירתו . 
מה בדיוק קרה אז ? היום , אחרי עשר שנים מגלה העצני : שיכנעו אותי , 
שאם אלך עם זה עד הסוף , ערבים יציעו הון ליהודים בעד הקרקעות האלה , 
ויהודים לצערי לא יוכלו לעמוד בפיתוי ויעבירו את הקרקעות לערבים . העצני 
מוסיף , כי העובדה , שבאותה תקופה הסירה ממשלת ישראל את ההגבלה שאסרה על 
יהודים לרכוש קרקע בשטחי יש"ע סייעה אף היא בקבלת ההחלטה . האם היום , בעקבות 
פסיקת רייכמן , שוב יציעו תושבים ערבים ליהודים הון תמורת אדמות , שבינתיים 
נעשה בהן שימוש על ידי ערבים ( הממונה על הרכוש הממשלתי הנטוש בשטחים החכיר 
עשרות חלקות כאלה לתושבים הערבים ) . העצני סבור , כי אין זה מן הנמנע , 
אבל תיתכן גם , כמובן , בנייה של יהודים על האדמות האלה . את האפשרות 
הזאת מכיר יפה עו"ד שלמה חורש . חורש מייצג עשרות בשנים מאות יהודים יוצאי 
עיראק אשר רכשו קרקעות בשנות ה03 , בצורה עצמאית , או באמצעות חברת הכשרת 
היישוב , ליד קלנדיה , צפונית לירושלים וליד טול כרם . חורש אומר , כי 
הסכומים שהמדינה מציעה לבעלי הקרקע תמורת האדמה מגוחכים . 000 , 2005 , 
2 שקל לדונם , לדבריו . מכיוון שכך , יהיו לדעתו הרבה יהודים שיעדיפו 
להתיישב במקום , או לקבל קרקע חלופית מהמדינה . אלפי דונמים של אדמה רכשו 
יהודים בשנות ה02 וה03 של המאה הזאת . קרקעות כאלה נמצאות בסמוך לחברון , 
בתוך העיר שכם , בכפר טולט שליד טול כרם , בין קלנדיה לגבעת זאב ( בעבר 
ביקשה המועצה המקומית גבעת זאב להכריז על אדמות אלה כרזרווה קרקעית ליישוב 
ונכשלה . עתה , לאחר פסיקת רייכמן , אולי יהיה הדבר אפשרי ) , בית חנינא , 
בית איזנה , בית איכסא , נחלין , דהיישה , ראס בידו ומקומות נוספים . 
פליאה אלבק , מנהלת המחלקה האזרחית במשרד המשפטים , מעריכה כי המדובר 
בעשרות אלפי דונמים . זיהוי המקומות כיום הוא מסובך . רוב האנשים שרכשו 
את הקרקעות אינם עוד בין החיים , והיורשים , במקרים רבים דור שני או שלישי , 
חייבים להוכיח רציפות עד לבעלים . פרקעו"ד שמואל שמיר רשם לזכותו כמה גילויים 
כמעט בלשיים . בעליית גג טחובה של ישיבת מאה שערים מצא שמיר את ספרי החשבונות 
של אגודת ישראל רמה , אגודה שבאמצעותה נרכשו מרבית האדמות באזור נבי סמואל . 
חלק מהספרים כירסמו עכברים , אך רובם ניצלו ובעזרתם הוכחה בעלות היורשים 
על הקרקע . הגדרת גבולות החלקות הפכה גם היא עניין לבעלי מקצוע , והאמצעי 
המקובל הוא השוואת צילומי אוויר מתחילת המאה לצילומי אוויר מתקופתנו . דב 
גביש , מומחה לצילומי אוויר , הוא שעוסק כיום בסימון מחדש של רוב החלקות 
שאותן תובעים היורשים מהמדינה . ככל הנראה , תעתור המדינה לבג"ץ , כדי 
שיבטל את שתי הפסיקות התקדימיות . עו"ד פליאה אלבק סבורה , ששני הפסקים 
מוטעים וכי על פי חוקי הכנסת אין לפסיקות האלה תוקף : " אילו סברה הכנסת , 
שההקניה הירדנית בטלה , היא לא היתה טורחת לחוקק את חוק הסדרי משפט ומנהל 
משנת 0791 , שבו כתוב שהרכוש שהיה מוקנה לממונה על נכסי אויב בתקופת ירדן 
עובר בתחום ירושלים לאפוטרופוס הכללי , וכי ישנה אפשרות בהליך מסוים לבעל 
קרקע לקבל את הקרקע שלו או פיצוי עבורה מהאפוטרופוס . מזרח ירושלים היתה 
חלק מהשטחים שבשליטת ירדן , והכנסת קבעה רק לגביה את ההליך הזה , מכיוון 
ששם הוחל החוק הישראלי ולא בשטחי יוש " . לדברי אלבק , רק אם יסופחו שטחי 
יהודה ושומרון למדינת ישראל ישתנה המצב . 
