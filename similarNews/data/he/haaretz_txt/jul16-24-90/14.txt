חילוקי דעות בין משרדי הממשלה , מנעו אתמול את אישורה , כמקשה אחת , 
של התוכנית למלחמה בתאונות דרכים שהוגשה על ידי שר התחבורה , משה קצב . 
הממשלה אישרה רק חלק מההצעות , והדיון בעניין ימשך בישיבת הממשלה הבאה . 
הצעתו של שר התחבורה להפחית את המיסוי על צמיגים התקבלה . כן התקבלה הצעתו 
לפיה תקצה הטלוויזיה הממלכתית 03 דקות מידי שבוע וחמישה תשדירי שירות לנושא 
הבטיחות בדרכים . גם הטלוויזיה בכבלים תחוייב להקדיש בכל שבוע 03 דקות לנושא 
הבטיחות בדרכים . עוד קבעה הממשלה כי נושא הבטיחות בדרכים יכלל כנושא חובה 
במסגרת תוכנית הלימודים בבתי הספר ובחטיבות הביניים . משרד החינוך יעשה 
מאמץ להכליל את הנושא במסגרת לימודי החובה גם בבתי הספר העל יסודיים . נושא 
הבטיחות בדרכים יכלל כנושא בחירה במבחני הבגרות והסיום של בתי הספר העל יסודיים . 
כן החולט שהנושא יקבע כנושא של שנת הלימוד תשנ"א . הממשלה לא קיבלה את הצעת 
המשרד להקמת משטרת תנועה ארצית , להגדלת התשתית הבטיחותית העירונית והבין - 
עירונית הצעות אלו ידונו במהלך השבוע בין משרדי האוצר , התחבורה , הפנים , 
והשיכון . עוד סוכם כי משרד המשפטים ומשרד התחבורה ידונו בהצעת משרד התחבורה 
לתגבור מערכת בתי המשפט לתעבורה , ב51 תקני שופטים . משרדי הפנים והאוצר 
ינסו לגבש עמדה משותפת עם משרד התחבורה באשר להצעתו להקצות % 24 מכספי אגרות 
הרכב הנגבות ולהקדישן רק לפיתוח תשתית התחבורה העירונית . הצעת משרד התחבורה 
לבטל את המסוי על מערכות איי - בי - אס המונעות נעילת גלגלי הרכב , וביטול 
המסוי על המערכת שמרחיקה הנהג מהרכב בעת התנגשות חזיתית ( פרוקונטן ) 
הוסכם כי משרדי האוצר והתחבורה ידונו בכך . שר האוצר יצחק מודעי אמר כי יש 
לבצע חשיבה מחדש לגבי התקציבים הקיימים , ושינוי סדרי העדיפויות , על מנת 
שכל הגופים העוסקים בנושא יביאו לתוצאה אפקטיווית , ועם זאת לא יהיו כפילויות 
בעבודתם . מודעי אמר לשרים : " אותי לא ילמדו מה זה רגישות לתאונות דרכים 
אני איבדתי בת בתאונת דרכים " . בהתייחסו להצעה להקמת משטרת תנועה ארצית , 
ציין כי כיום קיימים במשטרה כ000 , 1 שוטרים שניתן לנצלם למשימה זו . קצב 
דרש בישיבה לקדם את ביצועם של מספר רב של פרוייקטים כמו : סלילה והרחבת 
053 ק"ם של כבישים אדומים , הקמת גדרות הפרדה בכל הכבישים הבין - עירוניים 
הדו - מסלולים , ייצוב השוליים הרחבתם והקמת גדרות בטיחות בצידי כל הכבישים 
הבין - עירוניים והרחבת צמתים בהם היה מספר רב של תאונות . כן דרש הגדלת 
תקציב התשתית הבטיחותית בתחום העירוני בסך של 11 מיליון ש"ח בשנה להתקני 
בטיחות כמו : פסי האטה , גדרות , מעקות , תאורה , וסימונים . קצב ציין 
כי הוא מצדד בהעלאת מחיר הבנזין למכוניות על מנת לממן חלק מהוצאות המלחמה 
בתאונות הדרכים . עם זאת , הסביר כי נמנע מלכלול נושא זה בין הצעותיו לממשלה 
כי משרד האוצר הוא שצריך לקבוע את המקורות התקציביים . קצב העריך כי ישנה 
נכונות מצד הציבור , להוסיף למחיר כל ליטר 01 אגורות , אם ידעו שכל הסכום 
יופנה להשקעות בתשתית . הנזק הכלכלי של תאונות הדרכים הוא 007 מיליון ש"ח 
בשנה . הוא ציין כי משרדו הציע להגביל את נהיגתם של נהגים צעירים וכי רשיונות 
הנהיגה שלהם ינתנו על תנאי למשך שנתיים . החל מהשבוע הבא יחוייבו כל הנהגים 
החדשים בהתקנת שלט " נהג חדש " , בחלון האחורי במכוניותיהם במשך ששנת נהיגתם 
הראשונה . קצב טען עוד שיש להפחית המסוי על אביזרי בטיחות לכל רכב . 
