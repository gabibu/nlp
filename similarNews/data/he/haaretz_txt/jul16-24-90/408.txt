שרי החוץ של איטליה , אירלנד ולוקסמבורג , המכהנים בנשיאות הקהילה האירופית 
יגיעו ארצה ביום שני הבא , כדי לדון עם שר החוץ דוד לוי על קידום תהליך 
השלום . שלושת שרי החוץ , קולינס מהרפובליקה של אירלנד ( היו"ר הקודם של 
הקהילה האירופית ) , גאני דה - מיקליס מאיטליה ( היו"ר הנוכחי של הקהילייה ) 
ושר החוץ של לוקסמבורג ( היו"ר הבא של הקהילייה ) הזמינו את שר החוץ להיפגש 
עמם ברומא ב32 ביולי . על - פי מצוות רופאיו החליט לוי לדחות את נסיעתו לחו"ל 
לפגישות עם שלושת ראשי הקהילייה האירופית ועם מזכיר המדינה האמריקאי גיימס 
בייקר . לכן החליטו שלושת ראשי הקהילה , המייצגים את כל 21 המדינות החברות 
בקהילה האירופית , לבוא לישראל לביקור של יממה כדי לקיים פגישת היכרות עם 
לוי . החלטתם של שלושת שרי החוץ להגיע בדחיפות לישראל , התפרשה ע"י גורמים 
מדיניים בירושלים כ"מחווה של שרי החוץ כלפי לוי " . ואולם , למעשה משקף 
ביקורם הדחוף , את עמדתן הנמרצת של 21 המדינות , הלוחצות על ממשלת ישראל 
להיענות לדרישת בייקר לשתף מגורשים ונציגים פלשתינאים ממזרח ירושלים , במשלחת 
הפלשתינאית לקהיר . שלושת שרי החוץ עומדים גם להיפגש בשבוע הבא עם ראשי הליגה 
הערבית בתוניס , ובכך למעשה לחדש את הפעילות הדיפלומטית של השוק האירופי 
במזרח התיכון , מאז שארה"ב הישהתה את שיחותיה עם אש"ף . 
