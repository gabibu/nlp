צידון ( ע"ר ) . הסיעות השיעיות היריבות בדרום - לבנון החישו תגבורות 
לאזור הכפר גרגוע , כהכנה לחידוש הקרבות ביניהן על השליטה באזור . ביום 
שבת נהרגו לפחות 25 איש בקרבות בין אמל לחיזבאללה על השליטה בכפר גרגוע . 
בסופו של היום נותר הכפר בידי אנשי חיזבאללה , לאחר שאנשיו הצליחו להדוף 
את אנשי אמל , שהצליחו להשתלט במהלך היום על חלק מהכפר . המנהיג הדרוזי 
ואליד גונבלאט הבטיח להפסיק את התקפותיו המילוליות נגד הממשלה עד להודעה 
חדשה . גונבאלט אמר כי ביקורתו הביאה לשינוי - מה במצב הממשלתי , וגרמה 
לנוגעים בדבר לתת דעתם על הקיפאון השורר , ואשר יפגע במערב ביירות אם המצב 
הנוכחי יימשך . בפגישה בין ראש הממשלה , סלים אלחוס , לגונבלאט בחסותו 
של הנשיא אל - הראווי , שררה אווירה מעורפלת במידת - מה , אולם תוך זמן 
קצר פגה הקרירות . גונבלאט הגיב על עניין זה באומרו : " הושם קץ לסכסוך 
בינינו ופתחנו דף חדש " . 
