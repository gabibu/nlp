יו"ר ועדת חוקה , חוק ומשפט של הכנסת , אוריאל לין מותח ביקורת חריפה 
על הצעת החוק שהגיש חברו לסיעה , מיכאל קליינר , לתיקון חוק השבות . קליינר 
מציע לקבוע בחוק כי מי שהוא נכד של יהודי לא יהיה זכאי לעלות לישראל ככל 
יהודי אחר , בהתאם לחוק השבות . לין אומר , כי הצעת חוק פרטית זו , שקליינר 
דאג להפיצה בכל כלי התקשורת עוד טרם הונחה על שולחן הכנסת ולא אושרה כלל 
בהנהלת סיעת הליכוד , איננה לפי שעה , יותר מפיסת נייר שבה מובעת עמדה 
שטחית של חבר כנסת הפועל בניגוד לאחריות המוטלת עליו בתוקף תפקידו . לין 
מזכיר כי הצעת חוק בנושא כה רגיש טעונה אישור של הנהלת סיעת הליכוד לפני 
הנחתה על שולחן הכנסת , אך אישור כזה עדיין לא ניתן . " צריך להתפלא " , 
אומר לין , " כי בתקופה שבה עדיין חיים שרידי קורבנות השואה , שהסיבה 
לרדיפתם בידי הנאצים היתה העובדה שסבם יהודי , יקום חבר כנסת בישראל ויאמר 
כי לצורך חוק השבות הם אינם יהודים . " נראה שמושגי היסוד והתפיסה הבסיסית 
של חוק השבות נעלמו מדעתו של ח"ך קליינר , או שצריך להניח שלח"ך קליינר 
כבר יש הסכם חתום עם אלכסנדר קולקוב ומנהיגים אחרים של הארגון האנטישמי הרוסי 
" פאמיאט " , שכאשר הם ירדפו יהודים הם לא יכללו ברדיפות אלה את הנכדים 
של מי שידועים כיהודים " . לין מוסיף כי כל תיקון בחוק השבות היום יגרום בהכרח 
לפיצול משפחות , יחדיר אלמנטים של סלקציה גזענית , ייצור הססנות ורתיעה 
בקרב העולים בכח וגם יפגע בדימויה של ישראל בעולם . " מאז קום המדינה " , 
אומר לין , " מצפה האומה כולה להתחדשות העלייה ההמונית מרוסיה , ועתה , 
כאשר היא מתרחשת , במקום להתרומם עם גודל השעה ההיסטורית , נמצא חבר כנסת 
אשר משיקולים של צרות אופק ונטייה לפופוליזם , הניזונה מקיפוחן של השכבות 
החלשות , מעז לצאת בהצהרות בלתי אחראיות שיהיה בהן כדי לפגוע בעלייה וזאת 
אפילו לפני שניתן לו אישור לקדם את רעיונותיו כהצעת חוק " . שר הפנים , אריה 
דרעי , קיים אתמול דיון במשרדו על נתוני העלייה שנמסרו לו , לפיהם , כ%03 
מהעולים שהגיעו לישראל בשנה האחרונה אינם יהודים . על פי סעיף 4א לחוק השבות 
ניתנות זכויות עלייה לרשימה רחבה ביותר של לא - יהודים , בשל קרבת משפחתם 
ליהודים , גם אם אותם יהודים אינם בחיים . הענקת זכויות חוק השבות גם לקרובי 
משפחה של יהודי נועדה למנוע פיצול משפחות שיש בהן נישואי תערובת . לדעת 
שר הפנים נשחק ביצוע רעיון זה והתוצאה היא שעולים רבים שאינם יהודים באים 
לישראל מבלי שהיהודי , שבזכותו קיבלו אשרת עלייה , עולה עמם . 
