זימן ללשכתו קצין בדרגת תת אלוף , ששימש כמפקד העוצבה שהיתה אחראית לתרגיל 
שנערך בבסיס צה"ל בצאלים , וכן קצין נוסף בדרגת אלוף - משנה , ונזף בהם 
בעקבות מסקנות ועדת החקירה שהוקמה לאחר אסון צאלים . היום יזמן מפקד חיילות 
השדה , האלוף אורי שגיא , קצין נוסף בדרגת אלוף - משנה וינזוף בו . כך 
למעשה יושמו המלצות ועדת החקירה בראשותו של האלוף במיל עמוס ירון , שהמליצה , 
בתחום המסקנות האישיות , להדיח ולהעביר מתפקידם ששה קצינים ולנזוף בשלושה 
אחרים . במקביל , נפתחה חקירת מצ"ח בפרשת מותם של חמשת חיילי צה"ל ופציעתם 
של 01 אחרים באסון צאלים . כפי שפורסם לראשונה בה"ארץ " , זומנו כמה מהקצינים 
לחקירה במשטרה הצבאית , ואחרים יזומנו היום . מקורות צבאיים מהימנים המקורבים 
לנושא , אמרו ל"הארץ " כי החקירה תהיה מהירה ומעמיקה , ואין ספק שנגד 
מקצת המעורבים בפרשת צאלים יוגשו כתבי אישום לבתי - דין צבאיים . בתוך כך , 
כבר יושמו מקצת ההמלצות בתחום המקצועי . אחת ההמלצות העיקריות היא , שבכל 
תרגיל בעתיד , יהיה על הקישור הארטילרי לדווח את מקום הימצאו , והיחידה 
היורה תוודא את מיקום הכוח לפני הירי . בתרגילים מרמת חטיבה ומעלה , ישתתף 
קצין בטיחות מיוחד בדרגת רב - סרן ומעלה , שיהיה אחראי רק לאש הארטילרית . 
האחראי להפעלת האש ימשיך להיות מפקד הכוח המסתייע בה . נודע כי קצין הקישור 
הארטילרי , קצין מילואים בדרגת סרן , שנטל על עצמו את האחריות לאסון , 
מטופל בידי פסיכולוגים ומקבל סיוע רב מבני משפחתו . בחודשים האחרונים מתנהלים 
בבתי הדין הצבאיים משפטים של קצינים וחיילים הנאשמים בגרימת מותם ברשלנות 
של חיילים אחרים במהלך אימונים . בימים הקרובים צפויה הכרעת דין בפרשה של 
גרימת מוות בהתרשלות של נאשמים מספר , העומדים לדין בבית הדין הצבאי בפיקוד 
הדרום בעקבות תאונת אימונים . כמו - כן נודע לסופר " הארץ " , כי המשטרה 
הצבאית הולכת ומשלימה את חקירתה בנסיבות מותו של הצוער צור גולן , שנהרג 
בבית הספר לקצינים באוקטובר 98 מפליטת כדור ממקלע מחלקתי . בפרשה זו הודחו 
כזכור שלושה קצינים בדרגות סגן - אלוף , סרן וסגן , שהדריכו בקורס קציני 
חיל - רגלים . 
