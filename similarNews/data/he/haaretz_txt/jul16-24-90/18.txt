ואשינגטון ( מיוחד ל"הארץ " ) . במאמץ של הרגע האחרון , בטרם יפוג איסור 
זמני שהושת על חברה מסחרית אמריקאית לייצא תנורים מסחריים לעיראק , מנסה 
משרד ההגנה האמריקאי למנוע את ייצוא התנורים , שהממשל חושד כי עיראק מתכוונת 
להשתמש בהם לייצור טילים ארוכי טווח . מדובר בשלושה תנורים מסחריים גדולים , 
המיועדים להתכת מתכות כגון טיטאניום , שהחברה האמריקאית " קונסארק " 
התכוונה לייצא לעיראק . שלושת הכבשנים נתפסו ליד פילדלפיה לפני שלושה שבועות , 
כשהוכנו למשלוח . המכס האמריקאי קיבל הנחייה ממשרד ההגנה , לעכב את ייצוא 
התנורים , כדי לבדוק אם יש צורך באישור ביטחוני מיוחד לייצא אותם , בגלל 
השימוש הצבאי האפשרי שלהם . לפי החוק , אסור לעכב ייצוא כזה למשך פרק זמן 
העולה על 02 יום . מחר יסתיימו 02 ימי האיסור לייצא את התנורים . העיתון 
" ניו - יורק טיימס " דיווח אתמול כי סגן שר ההגנה האמריקאי , פול וולפוביץ , 
שלח בשבוע שעבר מכתב למחלקת המדינה בו הוא המבקש אישור לבטל את העיסקה , 
ולמנוע את ייצוא התנורים לעיראק . העיתון מוסר כי המכתב של סגן השר משקף 
דאגה הולכת וגוברת בפנטגון , כי ההקלות שהונהגו באחרונה בתחום ייצוא של 
טכנולוגיה מתוחכמת לחו"ל , יקלו על דיקטטורות בעולם השלישי להצטייד בחלקי 
נשק מתוחכמים . יועצו לשעבר של עוזר שר ההגנה האמריקאי לענייני טכנולוגיה 
בטחונית , סטפן ברייאן , אמר ביום שישי בסמינר באוניברסיטה בוואשינגטון , 
כי הסברה היא שעיראק היתה זקוקה לתנורים להתכת טיטאניום , לאחר שנוכחה 
לדעת כי רק מתכת קלה כגון זו תוכל לשמש לטילים הענקיים שהיא מנסה לפתח . 
לדבריו , ניסויי שיגור של חלקי הטיל שיוצרו בעיראק עד כה , הוכיחו לשלטונות 
עיראק כי המתכת שבה השתמשו היתה כבדה מדי , ולא איפשרה טווח גדול מספיק 
לטיל . ברייאן , שסיפר על עיסקת התנורים שכמעט יצאה לפועל ( ואולי אכן 
תצא לפועל בסופו של דבר ) , כדוגמה לחלמאות הממשל בטיפולו בענייני ייצוא 
טכנולוגיות או רכיבים למדינות מסוגה של עיראק . הוא מתח ביקורת חריפה מאוד 
על מדיניות הייצוא של מוצרים בעלי יכולת לשמש לצרכים צבאיים , וקרא לארה"ב 
ולמדינות המתועשות להחמיר את הקריטריונים האוסרים ייצוא צבאי או בעל אפשרות 
לשימושים צבאיים . 
