אף שהסיסמה האהובה על השליט " אהבה , שלום , אחדות " מעולם לא שיכנעה 
שום וואנאנצי ( אזרח מהשורה ) , היציבות הפוליטית היחסית שבה היתה שרויה 
קניה מאז העצמאות , הועלתה במשך זמן רב כמופת ודוגמה . בהשוואה לשכנותיה 
אוגנדה , אתיופיה וסומליה , הקרועות במלחמות אזרחים , נראתה קניה כנווה 
מדבר של שלווה . האם לא יכלו להעיד על כך אנשי העסקים , האו"ם ששיכן בניירובי 
את תוכניתו למען הסביבה הכתבים הזרים ו004 אלף התיירים המבקרים מדי שנה 
במדינה ? תדמית זו של יציבות עומדת לעבור מן העולם : שני גלי מהומות שטילטלו 
את קניה מאז תחילת השנה מהווים סימן אזעקה חסר תקדים . הפיצוץ האלים הראשון 
בא בפברואר , לאחר הרצח המסתורי של רוברט אוקו , שר החוץ ובן לעם לואו , 
הקבוצה הלאומית השנייה בגודלה במדינה . השני פרץ לאחר מעצרם של שני שרים 
לשעבר , בני קיקויו , הקבוצה הלאומית הגדולה ביותר ( כ%01 עד % 02 מהאוכלוסיה ) 
ורבת ההשפעה ביותר במדינה . מנקודת מבט אתנית ולפיכך בהכרח פוליטית , 
מהווה פרץ זעם זה של הקיקויו אזהרה חמורה מאוד למשטר . לנשיא דניאל אראף 
מוי יש סיבות טובות לחוש עצבנות . הוא עצמו בן לקבוצה השולית ביותר , קלנגין , 
ומאז עלייתו לשלטון באוקטובר 8791 לא עירערו שתי הקבוצות הלאומיות העיקריות 
מעולם במידה כזו על שלטונו . וגם מעולם לא אירע כדבר הזה שקיקויו מדרג כה 
בכיר נעצרים ומוכנסים לכלא , כמו אינטלקטואלים ומתנגדים פשוטים אחרים ללא 
תואר וללא הדר . למחרת הפיכת הנפל באוגוסט 2891 אמנם פוטר השר לענייני החוקה 
צארלס נזונזו , בן קיקויו שנחשד במעורבות בניסיון ההפיכה וגם התבקש לענות 
על מעשיו בפני ועדת חקירה . אך הוא לא נאלץ להתנסות בחרפה הכרוכה במשפט 
ולא בילה אף לילה אחד בכלא . כל העניין הוסדר ברוח טובה . תקופה " רכה " 
זו חלפה . מטיבה , שר התחבורה לשעבר וצארלס רוביה , שר השיכון לשעבר שפשעם 
היחיד היה המערכה שניהלו בזכות הרב מפלגתיות , משלמים כיום את מחיר העזתם 
במעצר לתקופת זמן בלתי מוגבלת . מהרגע שבו נודע על מעצרם התלקחה ניירובי , 
ובעקבותיה הלכו כל הריכוזים של קיקויו ומעוזי הכוח של בוסים בני קיקויו 
במחוזות המרכזיים , ואפילו מעוזים מסוימים של בני לואו במערב המדינה . 
נראה שלדעת רבים פגיעה כה בוטה בשני אישים רמי דרג מבני הקיקויו הגדישה את 
הסאה . אולי משום שצלו של גומו קניאטה , " אבי העצמאות " , ה " מזי " 
( הזקן ) כפי שכינו אותו כאות כבוד , עדיין רובץ על התודעה הקיבוצית . 
לאורך השדרות הגדולות של הבירה ממשיכים למכור פוסטרים המראים אותו , שרביט 
בידו וחיוך על שפתיו , נואם בפני המונים . בעוד שכל החנויות והמקומות הציבוריים 
מקושטים כפי שהצטוו לעשות בפורטרט של מוי יורשו , תמונתו של ה"מזי " היא 
המתנוססת על קיר חדר המגורים של משפחות רבות מבני הקיקויו . פולחן קניאטה 
כרוך בטיוח . כך אפוא הקמת המשטר החד מפלגתי שלפעמים ממהרים מדי ליחסה למוי , 
היתה בעצם מעשה ידיו של קניאטה ב9691 . אז לאחר הירצחו המסתורי של הפוליטיקאי 
תום מבויה מבני לואו ( אחת הדמויות הבולטות במדינה ויריב פוטנציאלי יחיד 
לנשיא ) והמהומות שפרצו בעקבותיה , החליט קניאטה לאסור את קיומן של כל 
המפלגות שיכלו להטיל עליו צל . למעשה לא נשארה אלא אחת , קאנ"ו , שבראשה 
עומד כיום מוי . רק ביוני 2891 הוכרז רשמית על חיסול השיטה הרב מפלגתית . 
וב5891 נקראו הפונקציונרים בפומבי להצטרף לקאנ"ו באיום של פיטורים . מבחינה 
מסוימת נהג הנשיא הנוכחי , ש"הדוקטרינה " שלו מתמצה במלה אחת " ניאיו " 
( " ללכת בעקבותיו של המנהיג והמורה " , היינו קניאטה ) , כמו " בן 
טוב " . בהבדל אחד בלבד בעל חשיבות מכרעת : הוא קלנגין ולא קיקויו . בציפייה 
ליום שבו יצטרך ללא ספק לשלם את המחיר על " פגם מלידה " זה , מנסה מוי 
במאמצים גדלים והולכים ליישם את הטקטיקה של הגזר השבטי בהעניקו את חסדו 
על פי התור לקבוצות לאומיות שונות ומקל הדיכוי . כיוון שהשימוש בגזר מתגלה 
כפחות ופחות משתלם , נשאר המקל . כך אפוא דחיקתם לשוליים של בני לואו , 
שבה פתח ב7691 קניאטה , הושלמה באורח בוטה על - ידי יורשו . למחרת הפיכת 
הנפל של אוגוסט 2891 ניתלו תריסר קצינים בחיל האוויר : עשרה מהם היו בני 
לואו . הלואו שמאז ומתמיד היו יריביהם של הקיקויו שילמו כמה וכמה פעמים 
את חשבון משבריו של המשטר . אחד ממנהיגיהם העיקריים , אוגינגה אודינגה , 
גורש מהמפלגה ב2891 בעוד שבנו ריילה שוחרר מהכלא רק כדי להיעצר שוב . מספר 
המנהיגים מבני לואו שמצאו את מותם בנסיבות אלימות בולט בהשוואה למספר מנהיגים 
מקבוצות לאומיות אחרות שנהרגו . הרצח האחרון בשורה הוא של אוקו , שרוצחיו 
עדיין לא נתפסו . וזה היה רצח אחד יותר מדי . בעיני המפגינים שיצאו לרחובות 
בפברואר , כמו לדעת קהילת לואו כולה , האחראי לרצח זה אינו יכול להיות , 
אלא הנשיא מוי בעצמו . העובדה שבני קיקויו ולואו כאחד נמצאים ברחובות כדי 
לדרוש שיטה רב מפלגתית אינה ערובה לאחדות בין שתי הקבוצות הלאומיות . מטיבה 
ורוביה , שללא ספק גילו אומץ בדברם בעד הדמוקרטיה , לא אמרו מלה על קורבנות 
המהומות בפברואר . אף לא מלה אחת , גם לא כדי לגנות את גלי המעצרים ב2891 
או למחות על המעצרים הנרחבים של אנשים שהואשמו בהשתייכות לתנועה המחתרתית 
מוואקניה , בעיקר ב6891 ו7891 . אולם הממשלה יצאה אז לא רק נגד לואו , 
אלא גם נגד מספר לא מבוטל של אינטלקטואלים בני קיקויו , כמו למשל הסופר 
נגוגי ווה טיונגו החי בגלות בארצות הברית וההיסטוריון מאינה ווה קיניאטי 
שישב בכלא בקניה במשך שש שנים ושחי כיום גם הוא מעבר לאוקיינוס האטלנטי . 
העובדה שחלק מהמעמד הפוליטי אכן החל לעסוק בפוליטיקה וכי הוא משלם את המחיר 
המוטל בדרך כלל רק על " וואנאנצי " חסרי כל פריוולגיות אולי אינה סימן 
כה רע . האוטוריטריות ההולכת וגדלה של משטר אוטוריטרי מלכתחילה תרמה לא 
מעט למורת הרוח המבוטאת כיום בגלוי . את זעמם של הקיקויו המודאגים לנוכח 
עלייתם המהירה של בני קלנגין במנגנון המדינה לא יהיה קל לרצות . האם צאצאיו 
של גומו קניאטה , החשים כי הם נדחקים מהשלטון ( הדוגמה הספקטקולרית ביותר 
היא פיטוריו של סגן הנשיא לשעבר מווה קיבאקי במארס 8891 ) חולמים לנקום 
את נקמתם ? אם אמנם זו המטרה , עליהם לאמץ לפחות מראית עין של אידיאל כלל 
ארצי . ואולי הדמוקרטיה תשמש לתכלית זו . בשמה נלחמו בצללים ובמחתרת מזה 
שנים ארוכות אנשים רבים , אנשי דת , מורים , סטודנטים , חברי איגודים 
מקצועיים ועורכי דין . 
