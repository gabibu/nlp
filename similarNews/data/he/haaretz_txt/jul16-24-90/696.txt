קופנהגן ( מיוחד ל"הארץ " ) . יו"ר הסוכנות היהודית , שמחה דיניץ , חנך 
אתמול את משרדי הסוכנות היהודית בווארשה . משרדי הסוכנות בבירת פולין היו 
סגורים מאז מלחמת העולם השניה . במהלך הביקור נפגש דיניץ עם ראש ממשלת פולין 
תדיאוש מזובייצקי ושוחח עמו על יחסי העם היהודי והעם הפולני ועל שאלות הקשורות 
למעבר עולים דרך נמל התעופה של ווארשה . מאזובייצקי הבטיח כי הממשלה הפולנית 
תאבק נגד גילויי אנטישמיות בפולין . מזובייצקי אמר בשיחה כי פולין מעוניינת 
בעידוד השקעות כספיות של בעלי הון יהודיים בפולין . בשיחה השתתף שגריר ישראל 
בווארשה , מרדכי פלצור . מר דיניץ נפגש גם עם כמה משרי הממשלה . בביקור 
נמסר לדיניץ כי הכנסייה הקתולית בפולין מכינה " אגרת רועים " נגד האנטישמיות 
שתופץ בכל הכנסיות במדינה . 
