משרד החוץ של יפן , בהסתמך על שגרירות יפן בישראל , הזהיר את סוכני הנסיעות 
מפני התקפות טרור בארץ , זריקות אבנים בגדה המערבית ותיחקור נוקשה של אנשי 
ביטחון , בהגיעם לנמל התעופה בן - גוריון . מנכ"ל משרד התיירות , אברהם 
רוזנטל , מתכוון לפנות היום למנכ"ל משרד החוץ , ראובן מרחב , כדי שימחה 
על כך ויתדרך את שגרירי ישראל ביפן ובחו"ל על המצב לאשורו . בהתאם לדיווח 
שהעביר מנהל לשכת התיירות הממשלתית של ישראל בטוקיו , אריה שיבי העביר 
משרד החוץ של יפן , בהסתמך על שגרירותה בארץ , אזהרה למחשב " אקסאס " , 
המופעל ע"י חברת התעופה גפן אייר - ליינס והנמצא בידי סוכנויות יפניות רבות . 
בהתאם לנוסח האזהרה , הותקפו תיירים מיפן באבנים במהלך ביקורם בגדה המערבית . 
בנס לא נפגע איש והתיירים נאלצו לברוח מהמקום . תיירים מיפן הוזהרו איפוא 
שלא לעבור בגדה המערבית , כיוון שקיים חשש שיפגעו מאבנים . עוד נאמר באזהרה , 
כי יש להיזהר מטרור בישראל וכי על התיירים מיפן להיות מוכנים להישאל שאלות 
רבות בנושאי ביטחון , ע"י הרשויות ואנשים מקומיים . מנהל לשכת התיירות הממשלתית 
של ישראל ביפן , התלונן בדיווחו , כי הנזק שנגרם כתוצאה מאזהרה זו , הוא 
חמור במיוחד , למרות שאינה מופיעה על צגי מערכות מחשב אחרות ביפן , ( 
דוגמאת " טריף " המופעל ע"י רשת סוכנויות הנסיעות הגדול ביותר ביפן " וניפון 
אקספרס " ) , שכן התייר ביפאן אינו מבחין בין מדינת ישראל לגדה המערבית 
והתרשמותו מנוסח האזהרה הוא , כי התייר אינו רצוי ולא יתקבל בברכה בארץ . 
בהתאם לדיווח הבהול , תיירים רבים מיפן , עשויים לבטל סיורים מתוכננים 
בישראל , בגלל מידע " היסטרי " . אגף ההסברה במשרד התיירות הנחה את נציגות 
ישראל ביפן , להשתמש בתגובה , בהמלצתו של נשיא התאחדות סוכני הנסיעות של 
יפן , מנבו קנמצו , שסיים בסוף החודש טיול בארץ . במנשר לענף התיירות ביפן , 
שפרסם בתום בקורו בישראל , נאמר בין השאר , כי אמצעי התקשורת מעוותים 
את תדמיתה של ישראל וכי הוא ממליץ מאוד לבקר בארץ . " אל תחששו לנסוע לישראל , 
כי זו ארץ בטוחה ונשים יכולות להתהלך בלילה ללא חשש והפרעה . ביקור בישראל 
הוא דבר נהדר ואני ממליץ מכל הלב לבקר בישראל " נאמר בגילוי הדעת שפרסם 
נשיא התאחדות המלונות של יפן " בטרוול גורנל " , שבועון התיירות הגדול והחשוב 
ביותר ביפן . 
