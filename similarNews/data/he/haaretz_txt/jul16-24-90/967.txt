הנבחרת האולימפית בכדורגל וגם הנבחרות הלאומית יקיימו את מחנות האימונים 
והאימונים השוטפים במכון וינגייט . בעונה שעברה התאמנה הנבחרת הלאומית באיצטדיון 
רמת גן ולנה במלון דן אכדיה בהרצליה . עתה שוב תהיה הלינה במכון וינגייט 
כמו בתקופה הראשונה של עבודת המאמנים הלאומיים יצחק שניאור ויעקב גרונדמן . 
ביום ג בשבוע הבא מתוכננת פגישה בין שניאור וגרונדמן למאמני הליגה הלאומית . 
בפגישה זו יציגו מאמני הנבחרת את תוכנית העבודה העמוסה בהכנות לטורניר הקדם 
אולימפי ויבקשו שיתוף פעולה ממאמני הליגה . לפי התכנית יתכנס הסגל האולימפי 
מדי שבוע ליומיים למחנה אימונים סגור . המחנה יחל ביום ב ויסתיים ביום ג . 
בשישי באוגוסט תהיה באיצטדיון רמת גן פגישת היכרות ראשונה בין המאמנים שניאור 
וגרונדמן לשחקני הנבחרת האולימפית . המאמנים כבר ציינו בעבר , כי לפגישה 
יוזמנו כל שחקני הסגל האולימפי שאותו אימן שלמה שרף . בסוף אוגוסט יחלו 
האימונים למבחן הראשון בפולין נגד הנבחרת המקבילה . המישחק יהיה ב - 4 בספטמבר . 
