והעולם המוסיקלי מתכונן לאירועים : בחודש שעבר התחיל שטרן עצמו את הקונצרטים 
החגיגיים לרגל האירוע במרסיי , אוויאן ופאריס . בשבת תחגוג אתו סן פרנסיסקו , 
שבה הוא מתגורר , בקונצרט בחוצות עם התזמורת הסימפונית של סן פרנסיסקו . 
הוא עצמו לא מנגן , אבל הקהל יראה וישמע את החלילן זאן פייר רמפאל , המנצח 
והפסנתרן אנדרה פרבין , הכנר גיל שחם והצלן דויד זינמן במחווה למאסטרו שטרן . 
ישראל תצטרף לחגיגות שטרן העולמיות באוקטובר , כששטרן עצמו יופיע בקונצרט 
חגיגי עם הפילהרמונית בניצוחו של זובין מהטה , ומוקדם מדי לדבר על תוכנית . 
החגיגות בארץ כוללות גם קונצרטים קאמריים עם שטרן , וגם כן מוקדם עדיין 
לדבר על שותפים . ב61 באוקטובר ייערכו החגיגות בקרנגי הול בניו יורק , ואת 
שטרן תלווה תזמורת מכון קרטיס . חגיגות ה56 לשטרן , שהתקיימו בלינקולן 
סנטר בניו יורק עם צוקרמן , פרלמן ומהטה , הונצחו על תקליט . יהיה זה רק 
יאה שחגיגות ה07 ייערכו בקרנגי הול , כי היתה זו ההתגייסות האישית של שטרן 
שמנעה את הריסת האולם לפני 03 שנה . הוא גייס תרומות ותומכים , ומכתב המחאה 
כנגד הריסת האולם נחתם על ידי פבלו קזלס , מישה אלמן , מירה הס , ישה 
חפץ , ולדימיר הורוביץ , פריץ קרייזלר , נתן מילשטיין , דימיטרי מיטרופולוס , 
יוגין אורמנדי , גרגור פיאטיגורסקי , גיאורג של וברונו ולטר . שטרן עומד 
עד היום בראש האגודה שלא למטרות רווח שמנהלת את האולם , וקונצרט המחווה 
ליום הולדתו יהיה חלק מחגיגות מלאות 001 שנה לקיום האולם . בלונדון ייערכו 
שלושה קונצרטים חגיגיים בנובמבר , כשעל התזמורת הסימפונית של לונדון מנצח 
בנו של אייזיק , מייקל שטרן . בקונצרט באוויאן , צרפת , ניצח בנו השני , 
דויד , על תזמורת הנוער הצרפתית . הבת , שירה , היא רבנית שאינה מנהלת 
קריירה מוסיקלית . שטרן עדיין מנגן 56 קונצרטים לשנה , בהשוואה ל002 שניגן 
בשיא פעילותו המוסיקלית , אבל אינו מעלה על הדעת לפרוש מנגינה . השנה תוציא 
" סוני קלאסיק " הקלטות שלו לסונטינות של שוברט , טריו של מוצרט , דנצי 
ורייכה , תקליטים מיצירות ויוואלרי וראמו ושני תקליטים של הששיות והרביעיות 
של ברהמס . הוא נהנה לנגן מוסיקה קאמרית ואומר " אני מנגן איפה , מה ומתי 
שאני רוצה " . הוא נולד ב12 ביולי 0291 בקרמניץ , ליד אודסה . אמו למדה 
זמרה בנעוריה , ולאביו היה עניין במוסיקה , אבל הם היטיבו יותר לקרוא את 
המפה הפוליטית כשנטלו את אייזיק בן 01 החודשים והגרו עמו לסן פרנסיסקו . 
הוא התחיל ללמוד פסנתר בגיל שש ועבר לכינור בגיל שמונה , כשהמורה שלו הוא 
נחום בלינדר , הכנר הראשון של התזמורת הסימפונית של סן פרנסיסקו . הופעת 
הבכורה שלו היתה ביטאון הול של ניו יורק , באוקטובר 7391 , והביקורות היו , 
לפי עדותו , בנוסח של " כן , אבל . . . " , אם כי כולם ניבאו לו עתיד 
מזהיר . האמרגן סול יורוק נטל אותו תחת חסותו וניתב את הקריירה שלו בזהירות . 
כשניגן בקרנגי הול בניו יורק ב8 בינואר 3491 , כבר לא היה ילד פלא , ווירגיל 
תומסון כתב עליו ב"ניו יורק טיימס " : " אחד מגדולי מנגני הכינור בעולם " . 
בדיחה חביבה על מוסיקאים היא הדיאלוג הבא : " שמעתי את שטרן אתמול " . 
" כן ? מה הוא אמר ? " היא מתייחסת לנטייתו של שטרן להיות לא רק מוסיקאי , 
אלא גם המדינאי של המוסיקה . קולו נשמע בנושאים מוסיקליים ולא רק מוסיקליים , 
וכשאומרים רק " אייזיק " , כל אחד יודע למי הכוונה . שטרן התחיל את מסעותיו 
האמנותיים לברית המועצות בשיא המלחמה הקרה ורבים מן האמנים הרוסיים כמו 
דויד אויסטרך שאתו הקליט או אמיל גיללס היו בני בית אצלו . ב9791 הוא נסע 
לסין העממית כדי לייעץ לה כיצד לקרב את חיי המוסיקה שלה למערב . התוצאה 
היתה הסרט " ממאו עד מוצרט " , שזכה באוסקר . בענייני קולנוע כינורו הוא 
זה שנשמע בפס קול הסרט " כנר על הגג " . ישראל , כמובן , נהנית מתשומת 
לבו , נדיבותו ונאמנותו . את אישתו ( השנייה הראשונה היתה הבלרינה נורה 
קיי ) ורה פגש כאן , ושניהם היו בין מייסדי קרן תרבות אמריקה - ישראל , 
במידת מעורבות שעוררה ביקורת בישראל אפילו על מידה של כפייה תרבותית . הוא 
קידם את הקריירות של פרלמן , צוקרמן , מינץ , שירה רבין וגיל שחם , אם 
למנות רק כמה שמות בולטים , והוא יו"ר ההנהלה של המרכז למוסיקה משכנות שאננים 
שאותו הקים . כל זה מבלי להזכיר את מאות הופעותיו כאן עם הפילהרמונית בחגיגותיה 
השונות ובקונצרטים למינויים . יצחק פרלמן אומר ששטרן לימד אותו לנגן כמוסיקאי 
ולא כווירטואוז בלבד . שטרן עצמו , שיודע להתנסח ( יש שהיו מכנים אותו 
דברן בלתי נלאה ) אומר " הפשע החמור ביותר הוא לנגן תווים , במקום לעשות 
מוסיקה . לנגן כינור זה כמו להתעלס הכל או לא כלום " . הירחון " קלסיקל " 
פירסם בגיליון יולי שלו כתבה מיוחדת לכבוד שטרן ביום הולדתו השבעים , שממנה 
נלקחו מרבית העובדות והציטוטים ברשימה זו . הרברט קופפרברג שאל את שטרן 
מה היא עצתו למוסיקאים צעירים . שטרן הדגיש את חשיבות הלימודים , בעיקר 
בימינו שבהם ההצלחה באה בקלות רבה יותר ומהר יותר מבעבר . " לא תמיד אתה 
מוכן לזה . אתה צריך לזכור שמוסיקה זה יותר מנגינה בכלי . והדבר החשוב 
ביותר למוסיקאים מבוגרים הוא שעליהם להעביר את התלהבותם ואהבתם למוסיקה לצעירים " . 
אמר ועושה . 
