קונצרן כימיקלים לישראל יעביר לממשלת ישראל דיווידנד נוסף , בסך 73 מיליון 
דולר , בגין רווחיו בשנת 98 . זאת , בנוסף לדיווידנד בסך 31 מיליון דולר 
שהחברה כבר העבירה . החלטה על כך התקבלה בישיבת מועצת המנהלים של הקונצרן , 
שהתקיימה בשבוע שעבר . חברת מפעלי ים המלח התבקשה על - ידי משרדי האוצר 
והתעשייה לחלק דיווידנד בסך 011 מיליון דולר . ראשי כימיקלים לישראל ומפעלי 
ים המלח התנגדו לכך , בטענה כי בכך ידולדלו הרזרבות הכספיות של החברה . 
בחברות טענו עוד , כי העברת דיווידנדים בסכום שנדרש תפגע קשות ביכולת ים 
המלח לבצע את מדיניות ההשקעות עליה החליטה . ראשי כימיקלים לישראל ומפעלי 
ים המלח הביעו בעבר את נכונתם להעניק דיווידנד בסך של 51 מיליון דולר . 
אולם באוצר טענו כי יש להעביר דיווידנד גבוה יותר , וכי החברות יוכלו להשלים 
את החסר בהשקעותיהם על - ידי מימון ממקורות בנקאיים . לבסוף הושגה פשרה , 
לפיה תעביר כי"ל 05 מיליון דולר . 
