בגדד ( ע"ר וע"ץ ) . נשיא עיראק , סאדאם חוסיין , האשים אתמול מדינות 
ערביות מסוימות במפרץ כי הן " דוקרות את עיראק בגבה בפגיון מורעל " , בהוסיפו 
כי הן רקמו מזימה עם ארה"ב כדי לחתור תחת מחירי הנפט העולמיים . בהתקפה חריפה , 
שכוונה בעליל נגד כוויית ואיחוד הנסיכויות הערביות השכנות , השמיע חוסיין 
איום מרומז כלפי מדינות אלה , המפיקות יותר נפט מן המכסות שנקבעו להן על 
ידי אופ"ק , ובכך גורמות לעודפי הנפט בעולם שגרמו לצניחת המחירים . בנאום 
לציון יום השנה ה22 של המהפכה העיראקית , אמר הנשיא חוסיין , כי מדינות 
אלה " נוקטות במדיניות מסוכנת . . . זה גרם לנו ולאומה הערבית נזק רב . 
אם לא יועילו דיבורים כדי להגן על עיראק , יש לעשות משהו יעיל כדי להשיב 
את המצב לקדמותו ולהחזיר את הזכויות הנשדדות לבעליהן " , אמר . קפידבינסוכנות 
רויטר מציינת כי מאמצי עיראק לשקם את כלכלתה שניזוקה קשה במלחמה נגד איראן , 
נפגעו עקב הירידה התלולה במחירים של הנפט , שהוא מקור ההכנסות העיקרי של 
המדינה . עיראק מנהלת זה חודשיים מערכה דיפלומאטית כדי למנוע בעד כוויית 
ואיחוד הנסיכויות הערביות מלהפיק יותר נפט מן המכסות שלהן , כדי למנוע את 
ירידת המחירים . בפגישה שנערכה בשבוע שעבר בגדה שבסעודיה , הסכימו כוויית 
ואיחוד הנסיכויות הערביות תחת לחץ עיראקי וסעודי כבד להגביל את תפוקתן ומאז 
התאוששו המחירים במקצת . חוסיין אמר , כי הירידה התלולה במחירי הנפט במחצית 
הראשונה של השנה , עלתה לעיראק באבדן הכנסות בשיעור של 41 מיליארד דולר . 
