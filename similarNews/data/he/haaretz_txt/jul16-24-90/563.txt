" ומגדלים , לדיון בשיטת הייצוא הרצויה של תוצרת חקלאית . הכינוס התקיים 
על רקע התלהטות הוויכוח בין הפקידות החקלאית , המצדדת בהנצחת המצב הקיים 
של ריכוזיות מונופוליסטית בייצוא החקלאי , לבין המגדלים עצמם , הלוחצים 
להכנסת גורמים נוספים שיאפשרו תחרות גם בייצוא . עצם העובדה שהמרכז החקלאי , 
לב ליבו של הממסד החקלאי , מארגן כינוס המאפשר פתחון פה למגדלים , מצביע 
על פקפוקים שחדרו גם לליבם של חסידי השמרנות החקלאית . במקרה הרע זו תגובה 
מאולצת לרעידת האדמה המתחוללת בענפי החקלאות בשנים האחרונות . אבירי הגישה 
הדוגלת בביצוע הייצוא החקלאי באמצעות שני ארגונים גדולים כמו אגרקסקו והמועצה 
לשיווק פרי הדר , טוענים שלגופים גדולים יתרון המתבטא במזעור ההוצאות הכרוכות 
בייצוא , והם ממצים את היתרונות הגלומים בשיווק " ביד אחת " . כל עוד גדל 
הייצוא החקלאי בקצב מהיר ורווחיותו היתה גבוהה , התנהל הכל על מי מנוחות . 
אולם עם המשבר בחקלאות , שהתבטא בירידה ברווחיות ובשיעורי צמיחה ( בשנת 
98 ירד משקלו של הייצוא החקלאי מתחת ל%02 מהתפוקה החקלאית הכוללת ) , נדרשו 
חסידי הריכוזיות להאזין גם לקולות הדורשים ביזור מערכי הייצוא החקלאי , 
ומתן אפשרות לגופים נוספים להיכנס לתחום הייצוא . מכיוון ששום גידול ישראלי 
אינו נהנה עוד ממונופול בשוקי היעד , ולאחר שהייצוא של פרי הדר לסוגיו ירד 
בתוך עשור ממיליון טון בשנה לכ%04 מכמות זו , מה עוד צריך לקרות כדי לשכנע 
את הפקידות החקלאית , כי שיטת הייצוא הקיימת זקוקה לרוויזיה . עם זאת , 
הפסקת המונופול בייצוא החקלאי חייבת להיעשות בהדרגה , תוך מתן אפשרות למערכות 
הקיימות להמשיך ולפעול , בתנאי שלצדם יקומו גופי יצוא נוספים שיורשו לפעול 
לאחר שיעמדו בקריטריונים מחמירים . פתיחת תחרות בייצוא בבת אחת , תגרום 
נזק בלתי הפיך למגדל הישראלי . שר החקלאות , רפאל איתן , מינה לאחרונה 
ועדה בראשות ח"ך יואש צידון , גם הוא מ"צומת " , שתבחן את מערך הייצוא החקלאי , 
ותבדוק האם יש מקום להכניס גופים נוספים לתחום . 
