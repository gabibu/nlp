הבוקר יוצאת התזמורת הקאמרית הישראלית ל11 יום למץ שבצרפת , כדי להקליט 
שם את הקונצרטי לכינור של ויואלדי , עם היועץ המוסיקלי שלה , שלמה מינץ . 
בינתיים אף חברת תקליטים עוד לא רכשה את ההקלטה , ( יש הצעות , בין השאר 
כי זו הפעם הראשונה שמינץ מקליט את " ארבע העונות " ) ורק בצרפת נמצא האולם 
עם האקוסטיקה המתאימה . מינץ טס לגרמניה כבר ביום ששי . אתמול כבר ניגן 
את הקונצרטו לכינור של צייקובסקי בבאד - קיסינגן . ביום ששי בבוקר , לפני 
הטיסה קיים מסיבת עיתונאים שסיכמה את העונה ה42 של התזמורת והעונה השנייה 
שלו כיועץ מוסיקלי . הוא עדיין לא מנהל מוסיקלי , גם מפני שראש עיריית 
תל אביב , שלמה להט , שהוא גם יו"ר מועצת הנאמנות של התזמורת , לא עמד 
בכל ההבטחות התקציביות לתזמורת , כשמינץ קשר את גורלו עם גורלה . מינץ יופיע 
עם התזמורת בבמהלך העונה לפחות בתשע סדרות , וינגן לפחות ב61 קונצרטים . 
אבל ישנה גם הקריירה שלו ככנר . הוא ניצח על התזמורת במסע האחרון שלה בבולגריה , 
ספרד וארגנטינה , ושם נפרד ממנה וטס למוסקווה כדי לשמש שופט ( בפעם הראשונה 
שופט ישראלי , עם הדגל , על הבמה ובהקרנת התחרות בטלוויזיה ) בתחרות ע"ש 
צייקובסקי במוסקווה . מינץ לא מאמין בתחרויות , וגם לא הצליח בהן , " ולכן 
אני מנגן כ002 קונצרטים בשנה " . הוא גם לא חוסך דברי ביקורת על ארגון התחרות 
הזאת , שאותה נאלץ לעזוב לפני שלב הגמר , בגלל וירוס שתקף אותו . על הכנרת 
היפאנית שזכתה במדליית זהב , אקיקו סובנאי בת ה61 , הוא אומר שהיא ידעה 
איך להרכיב את התוכנית ולנגן כדי לזכות . הוא משבח את הטכניקה והנגינה שלה , 
אבל לא שמע אצלה פיוט ונשמה שהוא מצפה אצל כנר גדול . יותר מעניין אותו 
כנר סיני , שנשר בשלב מוקדם יותר , שאותו ינסה להביא להופעות בארץ . היתה 
בתחרות תופעה , הוא אומר , של מוסיקאים סיניים , שמאיימים על ההגמוניה 
של היפאנים בתחרויות למוסיקה . מינץ בן ה23 היה הכנר היחיד בעל השם העולמי 
שהיה בחבר השופטים . שאר השופטים היו מורים ומייצגי מדינותיהם . בחלקו 
נפל הכבוד והאתגר הגדול , כשניגן היחיד בין השופטים בפני המתחרים והשופטים 
במעון הקיץ של צייקובסקי . הוא ניגן בסטרדיבריוס של יו"ר חבר השופטים , 
ויקטור טרטיאקוב , כי לא רצה להעביר את הכינור שלו במכס הרוסי . הוא בחר 
לנגן באך , וזכה לשבחים בקהל הזה , שהוא חסר רחמים . " אמרו לי שנחוץ 
היה לא מעט אומץ כדי לעשות את זה , ועוד אחרי שלא נגעתי בכלי כמה שבועות , 
ועל כלי לא שלי , שהגשר שלו שטוח והמיתרים ממתכת , כמו שנהוג אצל הרוסים " . 
כיועץ מוסיקלי של תזמורת ישראלית , גם מינץ מתמודד עם קליטת העלייה מברית 
המועצות . הוא מכיר בחשיבות קליטת העלייה , ובעצמו תורם לנושא זה , אבל 
לדעתו בתזמורת מה שחשוב זה קודם כל האיכות המוסיקלית , ורק אחר כך קליטת 
העלייה . הנגנים הרוסיים באים לכאן עם סוג נגינה רוסי , וקבלתם תלויה גם 
ביכולת שלהם להשתנות ולהתאים את עצמם . ועדה מוסיקלית של התזמורת בוחנת 
את הנגנים ועד עתה התקבלו שלושה נגנים עולים . " המבחנים שלנו הם הקשים 
ביותר " , אומר מינץ , " וזה מעלה את הרף שאנו מציבים גם לנגנים של התזמורת " . 
הוא רוצה להעלות את האיכות של התזמורת בכך שהוא בונה אותה גם כגופים קאמריים : 
סדרה שלמה , בעלת השם המטעה " בממד חדש " , היא של קונצרטים קאמריים בביצוע 
נגני התזמורת ואורחיהם . התביעה הזאת גורמת גם לתחלופה של נגנים , וביניהם 
גם אורה שירן , שהיתה הכנרת הראשית , ובמשך עונה היתה גם נגנית ראשית של 
הפילהרמונית . מינץ משבח את להט על כך שהתחייב למצוא סידור עבודה לנגנים 
הפורשים מהתזמורת בגלל דרישות של איכות . את המודל להתחייבות כזאת הוא מצא 
בצרפת . זה מאפשר לתזמורת לשקוד על שיפורים בלי פשרות ואילוצים , למרות 
שמינץ מודע לכך שקשה מאוד גם לקהל וגם לביקורת להבחין בשיפור שעוד יכול לחול 
בין 99 ל001 אחוז איכות . הוא יודע להבחין . יש נושא אחד שבו משתפות התזמורת 
הקאמרית והתזמורת הפילהרמונית פעולה : בעונה זו לא הקליטה ולא שידרה רשות 
השידור אף קונצרט שלהן . כל עוד הרשות אינה מוכנה לשלם לתזמורות בשביל זכויות 
שידור קונצרטים , אבל מוכנה לשלם סכומי עתק בשביל זכויות שידור של משחקי 
ספורט , לא יחול שינוי במצב הזה . מינץ מודע לצורך שיש לתזמורת בהקלטות 
ובשידורים , אבל אינו מוכן לוותר בעניין זה , ואומר שאם הרשות לא מוכנה 
לשלם , בוודאי יימצא מי שיהיה מוכן . הוא מתכוון לתחנות הכבלים . מינץ 
היה רוצה יותר שיתוף פעולה בין התזמורת שלו לפילהרמונית , אבל אינו מוכן 
לפרט במה . ההצעות הוגשו לפילהרמונית , אבל היא אינה מוכנה , בינתיים , 
ומינץ משוכנע שזה יהיה לתועלת לשתי התזמורות ולקהל . הוא לא ענה ישירות 
לשאלה אם העובדה שהוא יועץ לקאמרית פגמה ביחסיו עם הפילהרמונית : " הם 
עזרו לי מאוד בראשית דרכי , ותמיד הייתי ואהיה חבר שלהם " . תוכנית העונה 
הבאה תהיה , כצפוי , רצופה הרבה מוצראט , במלאת 002 למותו . בין השאר 
ינגן מינץ וינצח על ארבעה הקונצרטי לכינור . התזמורת תנגן גם בביצוע " החטיפה 
מן ההרמון " על - ידי האופרה הישראלית החדשה . השנה אין התזמורת מהווה 
תזמורת אופרה קבועה ( התפקיד הזה עבר לתזמורת של ראשון לציון ) ובקאמרית 
לא מצטערים על כך , שהרי הם תזמורת קאמרית , ולא סימפונית . מלבד זאת 
יהיה גם " פסטיבל מוסיקה צרפת - ישראל " עם נגנים מצרפת וסיוע של חברות 
צרפתיות ( כולל אייר פראנס ) , וגם הסדרות הפופולאריות " לכל המשפחה " . 
התזמורת תמשיך לסייר בחו"ל , ובונה מערך נכון של הופעות כדי להגיע באפריל 
2991 לקרנגי הול . מינץ מבקש מהעיתונות בארץ לדווח באופן אובייקטיווי על 
סיורים אלה , כי הוא רואה בכך חשיבות שחורגת מעבר למוסיקה . מסיבת העיתונאים 
הסתיימה בענייני כספים : תקציבה של התזמורת הוא כ5 מיליון ש"ח , שרק % 53 
ממנו הוא כסף ציבורי . % 55 הם הכנסה עצמית , והשאר " שנור וגרעון " , 
לדברי מנכ"ל התזמורת רוני אברמסון . ההתחרות קשה , גם עם תזמורות שמסובסדות 
באופן נדיב יותר , שיכולות להוריד את מחירי הכרטיסים . הקאמרית מוכרת מינויים 
במחיר של עד 843 ש"ח ( למנוי חדש , ל7 קונצרטים ) בשלושה תשלומים . מינץ 
אומר שהתקציב והסבסוד משפיעים ישירות על יכולתו לכלול יותר מוסיקה ישראלית , 
למשל . ומוסיקה ישראלית צריך לנגן , גם אם אינה פופולרית , מפני שצריך 
להיות פתוח למוסיקה שנכתבת עכשיו . אמר , ומיהר לחזרה על " קונצרטו קאמרי 
אופוס 8 לכינור , פסנתר וכלי נשיפה " של אלבן ברג . 
