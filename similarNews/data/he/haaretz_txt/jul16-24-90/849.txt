חילופי האשמות חריפים היו בסוף השבוע בין מחנות רבין ופרס במפלגת העבודה 
לקראת כינוס מרכז המפלגה היום אחר הצהרים במרכז הקונגרסים בתל אביב , להכרעה 
אם ומתי תתקיים התמודדות מחודשת על הנהגת המפלגה . אנשי רבין האשימו את 
תומכי פרס , כי ציירו בליל שישי על קירות בתים בתל אביב כתובות " רבין 
שיכור " , ואילו במחנה פרס האשימו את תומכי רבין בהרס המפלגה , ברברבנות 
ובהטעיית חברי המרכז . רבין ופרס קיימו עד אמש בשעה מאוחרת מיפגשים אישיים 
ושיחות טלפוניות עם עשרות חברי המרכז , שהוגדרו כמתלבטים . 004 , 1 חברי 
המרכז יתבקשו להשיב על שלוש שאלות : רבין מציע : בכינוס מרכז מיוחד ב92 
ביולי . פרס : בעוד כשנה עד שנה וחצי . רבין : ב92 ביולי . פרס : סמוך 
לבחירות לכנסת , ורק לאחר מפקד חברים וכינוס ועידה רעיונית . רבין : 
במרכז המפלגה ללא שינוי בתקנון . פרס : בשיטת ה"פריימריס " , לאחר שינוי 
התקנון ומפקד חברים . כל חבר מרכז יתבקש להצביע בשלושה פתקי הצבעה על שאלות 
אלו . פתק ורוד לפרס וכחול לרבין . המפלגה כבר שריינה את אולם מרכז הקונגרסים 
ל92 ביולי . גורמים בעבודה מעריכים , כי פרס עשוי לגבור בשאלת בחירת היו"ר 
או בשאלה באיזה מסגרת תתקיים ההתמודדות , ואילו רבין עשוי לזכות בדרישתו 
לבחירה מיידית של המועמד לראשות הממשלה . בעיה משפטית צפויה אם יתמוך המרכז 
בהצעת רבין לבחירה בשבוע הבא , אך יעניק רוב להצעת פרס בשאלה מספר שלוש 
לקיים ההצבעה בשיטת ה"פריימריס " . גורמים במפלגה מעריכים , כי ההתייחסות 
לכל השאלות תהיה אחידה בקרב תומכי כל מחנה . במפלגה מעריכים , כי הפער 
בין היריבים יהיה של אחוזים בודדים . במחנה רבין היתה אתמול תחושה אופטימית 
ביותר , והושמעה הערכה על ניצחון של % 5506 בכל שלושת השאלות . אנשי רבין 
הביעו חשש , שפרס מתכנן תרגיל , ובעת נאומו יבקש להעניק לו אפשרות לסיים 
את הקריירה הפוליטית שלו בכבוד עד סוף השנה , תוך הבטחה שלא ישתתף בהתמודדות 
הבאה . אנשי רבין אמרו , כי תהיה להם תשובה לכך . חשש אחר היה שפרס יפנה 
לערכאות משפטיות אם רבין יזכה , כדי שהמרכז לא יתכנס בשבוע הבא . גם במטה 
פרס שררה הערכה אופטימית , וראש המטה , נסים זווילי , אמר כי הוא צופה 
נצחון של כ%55 . לדבריו , על פי בדיקות שערך המטה , שיעור התמיכה הברורה 
בפרס מגיע ל%54 . להערכתו , % 8 מחברי המרכז מתלבטים , ולאחר שיחות הטלפון 
שקיים עימם אתמול פרס , מתגבש אצלם רוב ברור לטובתו . מחר בערב תתכנס לשכת 
המפלגה לקבלת החלטות שיתחייבו מתוצאות המרכז . במטה רבין הוחלט להפעיל הבוקר 
מטה יום בחירות בראשותו של דני קורן ולדאוג לגיוס מצביעים והסעות של חברי 
מרכז מכל רחבי הארץ . הערכה במטה רבין שרק כמאה מבין חברי המרכז הנמצאים 
בחו"ל לא ישתתפו בהצבעה וכ003 , 1 יטלו בה חלק . הבוקר מקיים פרס פגישה עם 
חברי מרכז העבודה יוצאי תנועת " יחד " . יצחק בן אהרון הודיע אתמול , כי 
לא ישתתף בישיבת המרכז במחאה על נסיון הפגיעה בפרס . במטהו התקבלה אמש 
עצומה חתומה על ידי ותיקי המפלגה , הקוראת למפלגה לעצור ברגע האחרון את 
ההידרדרות למשטר של הדחות . רבין טען אמש , כי ההכרעה היום תקבע את עתידה 
וגורלה של מפלגת העבודה . פרס אמר בחוג בית ברמת גן , כי רבין עושה מעשה 
מכוער ביותר בנסיון להדיחו , ולא יעלה על הדעת לסלקו מצמרת המפלגה בדרך 
שכזו , אחרי 31 שנים שעמד בראשה . 
