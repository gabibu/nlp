דמותו המיוסרת של האדם שמרד באלים ונענש לבשה במוסיקה של בטהובן לבלט " ייסורי 
פרומתיאוס " ממד חדש של מעין אל - למחצה , שבכוחו להפיח רוח - חיים ביצוריאנוש . 
עיקר קסמה של היצירה טמון בניגוד שבין הפתיחה מלאת ההוד של טרם הבריאה , 
לבין מחול החיים של הדמויות , הקורמות עור וגידים . חוסר הלכידות שבנגינת 
התזמורת וכניסות לא מדויקות פגמו בחית היצירה . רועמת , מלוכדת ומרשימה 
היתה , לעומת זאת , הפתיחה הדרמטית של כלי הנשיפה לסימפוניה הרביעית מאת 
קארל נילסן . היצירה , שהולחנה בפרוץ מלחמת העולם הראשונה , היא מעין 
הכרזת אמונה סוערת ביכולתו של האדם להילחם . פמלה גונס ויואב ליפשיץ ניגנו 
בדיוק ריתמי מרשים על מערכות - הטימפני הכפולות משני אגפי התזמורת . המנצח , 
קנת קיסלר , הוליך את הדינמיקה לשיאים , שהתנפצו וגוועו לדומייה הרת - 
מתח . נגינתם של הסולנים בכלי הנשיפה , בעיקר של הקלרניתן גרשון דמבינסקי , 
היתה שירתית להפליא . פנינת הקונצרט היתה נגינתו הווירטואוזית של החלילן 
אנטולי קוגן , עולה חדש מבריה"ם . בזריזות וטכניקת - לשון עוצרת - נשימה 
הצליח להתמודד עם האתגר הבלתי - אפשרי כמעט שמציב הקונצרטו בסול מזור ( 
ק . 313 ) מאת מוצרט . הוא ניגן את הקונצרטו בפיסוק נקי ומדויק , שהעניק 
לכל היצירה איכות של אווריריות מוצרטית . רוך קטיפתי וטכניקת - נשימה נדירה 
אפשרו לו לנגן את הטרילים בניקיון מופתי . 
