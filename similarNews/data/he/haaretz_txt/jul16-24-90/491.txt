בצה"ל עוקבים בדאגה אחרי הקרבות , הניטשים בין ארגון אמל לבין החיזאבללה 
באקלים א - תופאח , שמצפון לרצועת הביטחון בדרום - לבנון . לאחר שהצליחו 
אנשי החיזבאללה לכבוש את הכפר גרגוע , המרוחק שבעה קילומטרים מנבטייה , 
הרחיב ארגונם את מאחזו בקרבת הגבול הצפוני של אזור הביטחון . בצה"ל חוששים , 
כי ארגון החיזבאללה ישתלט על חלקים מרמת נבטייה , ומשם יגביר את ניסיונות 
הפיגוע נגד כוחות צה"ל וצד"ל ברצועת הביטחון ונגד גבול ישראל . חשש דומה 
קיים גם לגבי לוחמי ארגון הפתח , המחזקים את אחיזתם באזור . אמש הגיש ארגון 
הפתח אולטימטום לחיזבאללה , וקרא לו להסיג את כוחותיו מגרגוע . ראשי החיזבאללה 
סירבו , ובעקבות זאת פרצו קרבות בין שני הארגונים . האחראי המדיני של הפתח 
בצידון , זייד והבי , הורה ללוחמיו להתערב במטרה להבטיח את שלומם של התושבים 
הפלשתינאים של מחנות הפליטים ליד צידון . הפתח הזרים כ004 לוחמים לאקלים 
א - תופאח . אנשי החיזבאללה מנעו מהם לתפוס עמדות בגרגוע , והפגיזו את 
העמדות החדשות של הפתח בכפרים סארבה וערב - סלים . אחד מאנשי הפתח נהרג 
במהלך הקרבות , ושניים נפצעו קל . שישה אנשי חיזבאללה נפצעו . הפתח הציע , 
שאנשיו ישמשו ככח חיץ בין הארגונים השיעיים הנצים , כשם שהיה בעת הקרבות 
ביניהם באזור שבין צידון לגזין לפני שלושה חודשים . אז זכה הארגון הפלשתיני 
מן ההפקר , והצליח להשתלט על מאחזים ועמדות , שלא היה באפשרותו לכבוש בדרך 
צבאית . מרגע שהשתלט הפתח על אותו אזור , החל לבסס את מעמדו ולנסות לבצע 
פיגועים נגד מובלעת גזין . קפידבינבאחרונה נמסר גם , כי הארגון מציע כספים 
למשפחות של כפריים , בתמורה לכך שישובו לכפריהם , שניטשו במהלך הקרבות . 
הפתח משלם בין 008 ל000 , 1 דולר לכל משפחה , השבה לכפרה . בצה"ל חוששים 
גם ממצב , שבו יצליח ארגון הפתח לחדור לאקלים א - תופאח , הקרוב לאזור 
הביטחון , וינסה אף הוא לבצע פיגועים נגד חיילי צה"ל וצד"ל ולשגר חוליות 
לכיוון גבול ישראל . יאסר ערפאת האשים אתמול את איראן באחריות לחידוש הקרבות , 
וטען כי מטרתה היא לערער את אחיזתם של הארגונים הפלשתיניים בדרום - לבנון . 
ההתלקחות המחודשת נידונה אתמול בפגישה בין נשיא סוריה , חאפז אל - אסד , 
לראש ממשלת לבנון , סלים אל - חוס , בדמשק . מקורות לבנוניים אמרו , 
כי תותחים של צה"ל וצד"ל הפגיזו ביממה האחרונה עמדות של לוחמי החיזבאללה 
מחוץ לאזור הביטחון , ובכך למעשה סייעה ישראל בעקיפין ללוחמי אמל . מדיווחים , 
המגיעים מדרום - לבנון , עולה כי לפחות 06 בני - אדם נהרגו ו001 נפצעו 
מאז תחילת השבוע בחילופי האש הקשים בין שני הארגונים השיעיים . שני הצדדים 
יורים מאות טילי קטיושה , מרגמות ואש מקלעים זה לעבר זה . אתמול לעת ערב 
התגברו חילופי האש הארטילריים . שישה אנשים נהרגו , ו42 בני - אדם נפצעו , 
רובם אנשי אמל . 
