( ע ) . נציגים של הבדווים בנגב יצאו אתמול בהודעת גינוי חריפה של שלושת 
חברי החוליה החשודים בכך שניסו לפני שנה לפגוע בחיילים ליד בסיס חיל האוויר 
נבטים בנגב . דבר לכידתם של החשודים הותר לפרסום בתחילת השבוע . ע"ף החשד , 
גנבו שלושת הצעירים תושבי העיירה ערוער רובה גליל ותחמושת מבסיס צה"ל בנגב 
ובחודש מאי אשתקד ירה ממנו אחד מחברי החולייה לעבר שלושה חיילים , שהיו 
בטרמפיאדה ליד בסיס נבטים . המועצה האזורית משוש , שהיא הרשות המוניציפאלית , 
שמתוכה יצאו , על פי החשד , חברי החולייה קיימה אתמול ישיבה מיוחדת . 
בהודעת הסיכום נאמר : " בשם כל תושבי המועצה אנו מגנים בכל לשון של גינוי 
את הניסיון לפגוע בחיילי צה"ל ובמיוחד בחיילי בסיס נבטים , איתו אנו מצויים 
בקשרי שכנות טובים . " הפיגוע אינו משקף את יחסם של כלל הבדואים כלפי המדינה 
וכלפי צה"ל . אין ליחס אירוע שבוצע על ידי בודדים לאוכלוסיה שלמה או לישוב 
שלם . במיוחד , כשאין קשר מעשי בין המבצעים לבין תושבים אחרים של ישובינו . 
אנו מברכים את כוחות הביטחון על לכידת המבצעים . בכך , הוסר איום ביטחוני , 
שריחף מעל לשטח כולו " . מנצור אבו עגאג , היועץ לענייני בדואים בנגב בלשכת 
השר אהוד אולמרט , כינס אתמול קבוצה של שייחים וראשי ציבור בדואים באולם 
מועצת משוש לדיון על האירוע . הנאספים ציינו את מערכת היחסים הטובה בין בדואי 
האיזור לבסיס חיל האוויר נבטים , עימו הם מקיימים גם פעילויות חברתיות משותפות 
וגינו בכל תוקף את ניסיון הפיגוע בחיילי הבסיס . 
