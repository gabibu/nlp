בכינוס השתתפו ראשי מפ"ם אלעזר גרנות , אבשלום וילן , ח"ך חסיין פארס ואישים 
שונים מן המגזר הערבי , בהם ראש מועצת דבוריה , עו"ד מוחמד מסארווה , 
לשעבר קונסול ישראל באטלנטה . בכינוס הוחלט לקרוא לממשלת ישראל להבטיח כי 
יישוב העולים החדשים בארץ יהיה ביטוי לריבונותה של ישראל כמדינה , ולזכות 
ההגדרה העצמית של העם היהודי . מפ"ם דורשת כי העולים לא יופנו לשטחים וכי 
הדבר לא יהיה כרוך בהפקעה נוספת של אדמות מאזרחי ישראל הערבים . בכינוס קראו 
החברים להקצות שטחים מאדמות המדינה ותקציבי הפיתוח להקמת יישובים קהילתיים 
ערבים , לשלב את ערביי ישראל בתהליך תיעוש , בינוי והבטחת הדיור בישראל , 
ולהשוות את תקציבי הרשויות המקומיות הערביות לאלה היהודיות . 
