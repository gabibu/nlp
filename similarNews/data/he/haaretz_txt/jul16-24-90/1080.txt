מקורות פלשתינים דיווחו כי תושב רפיח נרצח על ידי רעולי פנים , בחשד של 
סיוע לשלטונות . המקורות מסרו כי הרצח בוצע על ידי מספר רעולי פנים והתבצע 
בגרזנים ובסכינים . המקורות דיווחו גם כי בתקריות שהיו אתמול ברצועת עזה , 
נפצעו חמישה תושבים . התקריות התמקדו במחנות הפליטים רפיח וגיבאליה , 
שם נפצעו חמישה תושבים . עוד מסרו המקורות על עימותים עם כוחות צה " ל ברחוב 
הראשי של עזה . נציג דובר צה"ל בפיקוד דרום דיווח על הפרות סדר מעטות שהיו 
ברצועה וכי מבתי החולים לא נמסר על פצועים . קפידבינפאדל אחמד אבראהים ענתורי , 
בן 62 , שנחטף לילה קודם לכן מביתו בידי רעולי פנים , נמצא הבוקר בקלקיליה 
כשהוא פצוע קשה בראשו . הוא נלקח לבית החולים מאיר בכפר סבא ושם נפטר מפצעיו . 
ענתורי נרצח כנראה על רקע של חשד לשיתוף פעולה עם השלטונות . על גופו נמצאו 
סימני אלימות קשים בגולגולת . מקורות פלשתינים מסרו כי האיש היה תחת מעקב 
משך ששה חודשים ובעבר כבר ניסו רעולי פנים לחטוף אותו , אך ניכשלו . בקלקיליה 
הופצו אתמול סיסמאות של הפתח , לפיהן מסיר הארגון מעל עצמו את האחריות להריגתו . 
מקורות צבאיים מסרו כי גופתו הועברה למשטרה , החוקרת את נסיבות הרצחו . 
אשה תושבת הכפר דיר דיבואן בנפת רמאללה , נואל עואבדה , בת 42 , הובאה 
אתמול לבית החולים הממשלתי ברמאללה במצב קשה , אחרי שהוכתה במרכז הכפר בידי 
תושבים , על רקע של חשד לשיתוף פעולה עם ישראל . חיילים בשכם דיווחו אתמול 
בצהרים על יריה בודדת שנורתה לעבר תצפית צה"ל על גג בניין ענבתאוי במרכז 
שכם . היריה נורתה מכיוון הכניסה לקסבה של שכם . החיילים ירו לעבר המקום 
המשוער ממנו נורתה הירייה ואח"ך פתחו בסריקות ובחיפושים . זוהי הפעם השביעית 
מאז אפריל 98 שנורית אש לעבר חיילי צה"ל בשכם מבלי שהיורים יאותרו . כוחות 
הביטחון אטמו הלילה את בתיהם של שני תושבי חלחול , חאתם ומוחמד מילחם , 
בחשד שהשתתפו בתקיפת רכב ישראלי ליד העיירה , לפני חודש וחצי . במהלך 
האירוע נזרקו אבנים לעבר רכב ישראלי , שבו נסע זוג מקרית ארבע . הנהג יצא 
מהמכונית כדי לרדוף אחרי מיידי האבנים וקבוצת נערים שניצלה את העדרו , הקיפה 
את המכונית והטילה עליה אבנים גדולות שפצעו את האשה וגרמו לנזקים קשים לרכב . 
מקורות צבאיים מסרו כי השניים נעצרו ע"י זרועות הביטחון , במסגרת חשיפת 
התארגנות של צעירים בחלחול . אתמול ריתכו חיילים את הכניסות לבתים וחסמו 
אותן בציפוי של פח . מקורות פלשתינים מסרו כי בבתים שנאטמו התגוררו החשודים 
עם הוריהם . המקורות מסרו גם כי במבצעי מעצרים שהתקיימו ביממה האחרונה , 
נעצרו שלושה מתושבי עוורתא ושלושה מתושבי מחנה הפליטים נור א - שמס . ארבעה 
נעצרו בטול כרם , אחד בכפר ערורה ואחד בדיר דיבואן . 
