פיטוריו של שר התיירות של צרפת , אוליוויה סטירן , מאיימים לפגוע בשיחות 
בענייני תיירות עם נציגים מישראל . השר , שפוטר על - ידי ראש ממשלתו , 
מישל רוקאר , היה אחראי על ניהול שיחות העבודה בין שתי המדינות . לאחר 
שביקר בישראל , סיכם בין השאר עם שר התיירות , גדעון פת , על קיום שיחות 
עבודה של צוותי מומחים בכירים משתי המדינות . השיחות אמורות להתקיים בסתיו 
הקרוב בפאריז , אולם פיטוריו המפתיעים של סטירן עלולות לשבש את התוכנית . 
מנכ"ל משרד התיירות , אברהם רוזנטל , הביע תקווה כי הפיטורין לא יפגעו 
בהמשך עבודתם של הצוותים המשותפים , ולא ישתבשו השיחות הצפויות להערך . 
סטירן עורר סערה פוליטית לאחר שהתברר , כי שכר שחקנים מובטלים וסטודנטים 
צעירים למלא אולם בסימפוזיון שארגן . ניהול ענייני התיירות הופקד בשלב זה 
בידי שר המסחר והתעשייה . 
