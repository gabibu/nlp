היועץ המשפטי לממשלה , יוסף חריש , הורה אתמול לבטל את החלטת ועדת השרים 
לעזבונות על הקצבות לארבע עמותות , בראשן עמדו מקורביו של שר הדתות , אבנר 
שאקי . על דעת העמותות , הורה חריש להגיש מחדש את הבקשה להקצבת הכספים 
לוועדה הציבורית שמינה שר המשפטים , דן מרידור , במקום ועדת השרים לעזבונות . 
במשרד המשפטים מדגישים , כי העמותות עדיין לא מימשו את ההקצבה . בישיבת 
ועדת השרים לפני שלושה חודשים , בהשתתפות השר שאקי , הוחלט להקציב 002 
אלף שקלים לעמותת " אור עולם " , בראשה עמדה רעיית השר , 003 אלף שקלים 
לעמותת " נצח ישראל " , שבין מייסדיה היו בתו של השר וחתנו , 003 אלף שקלים 
לעמותת " המענה היהודי - ציוני " , שבין מייסדיה היה בנו של השר , ו003 
אלף שקלים לעמותת " סמל " , שבין מייסדיה היו שניים ממקורבי שאקי . בסך 
הכל הוקצבו לעמותות אלה 1 . 1 מיליון שקלים . הכסף הוקצב מכספי עיזבונות 
לטובת המדינה , שהצטברו בקופת האפוטרופוס הכללי , על פי החלטת ועדת השרים 
שהיתה ממונה על חלוקת הכסף . הוועדה פוזרה , ובמקומה החלה לפעול לפני חודש 
ועדה ציבורית , בראשות השופט בדימוס מרדכי בן דרור . 
