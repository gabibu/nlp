מבחינתנו יש מקום לחשוש שנאבד את היתרון היחסי שממנו אנו נהנים כיום . נכון 
שאנחנו רשת גדולה וקולטים כמויות גדולות של בשר מסוגים שונים , אבל ברגע 
שנאבד את המוצר הייחודי שלנו , נפסיד את כל מה שמפריד בינינו לבין הסופר - 
מרקט השכונתי . מה שמפריד זה נושא הכשרות , והאפשרות להשיג אצלנו עוד סוגי 
בשר . בישראל פועלות כ007 מעדניות , ורק כאן יש כמות כל - כך גדולה של מעדניות 
יחסית לגודל האוכלוסייה . במדינות אחרות במערב השתלטו הסופר - מרקטים על 
ענף שיווק הבשר הקמעונאי , ובעלי המעדניות הבודדים שנותרו שורדים בזכות 
היחודיות שלהם . הפרדוקס הוא שהחוק נקרא חוק איסור שיווק בשר חזיר , ואילו 
מי שיזכה בפיצויים הם המגדלים ולא המשווקים . המגדלים ייגעו , זה ברור . 
אבל באוצר סבורים שאנחנו לא ניגע , כיוון שנוכל למכור במקררים שלנו בשר 
אחר . זו ממש שטות , שכן אני פועל בשוק נתון , ובתנאים החדשים שיווצרו 
לאחר החלת החוק לא נוכל להתקיים . הייתי רוצה לשמור עדיין על אלמנט ההפתעה , 
אבל דבר אחד צריך להיות ברור : ההתנגדות לכפייה הדתית חוצה מפלגות , ואין 
כאן עניין של ארץ ישראל השלמה או פשרה טריטוריאלית . בוחרי הליכוד עלולים 
שלא לסלוח על דבר כזה . אם נחתים אנשים ונראה שלנושא יש גם השלכות פוליטיות , 
אז אולי יסוגו מאישור החוק . אם הדתיים רוצים לאכול בשר חזיר כשר , שיאכלו 
בבירוסה . אבל מי שרוצה לאכול בשר חזיר זכאי לקבל אותו , והגיע הזמן שהדתיים 
ייצאו לנו מהצלחת . 
