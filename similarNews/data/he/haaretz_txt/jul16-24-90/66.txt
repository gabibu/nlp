פרקליט מחוז תל - אביב למיסוי וכלכלה , עו"ד יעקב אור , הודיע בסוף השבוע 
שעבר לפרקליטים הכפופים לו כי הוא מסיים את תפקידו ב1 בספטמבר . אור לא 
הודיע על הסיבות לכך . דוברת משרד המשפטים אתי אשד הכחישה אתמול ל"הארץ " 
כי אור התפטר מתפקידו בגלל הביקורת שמתחו הממונים עליו , וביניהם פרקליטת 
המדינה עו"ד דורית בייניש . גורם משפטי אמר אתמול ל"הארץ " כי אור מסיים 
את תפקידו כיוון ש"הסוס נגמר לו אחרי עשר שנים בתפקיד " . בתשובה לשאלה אמרה 
הדוברת כי אור יועבר לתפקיד מיוחד של ליווי חקירות בתיקים רבי - היקף הכרוכים 
בשיתוף - פעולה עם הגופים החוקרים . יצוין כי למהלך זה היה שותף גם שר המשפטים 
דן מרידור . הדוברת ציינה כי משרד המשפטים נותן את דעתו לנושא הכלכלי , 
וכאשר נכנסה דורית בייניש לתפקידה הנוכחי הודיעה מצדה כי תתן דעתה לנושא 
הכלכלי , תתגברו ותרעננו . עו"ד אור עמד בראש פרקליטות המונה 51 תובעים . 
במרוצת השנים האחרונות גדל היקף העבודה של הפרקליטות , במיוחד בתיקי צווארון - 
לבן שהעבירה הרשות לניירות - ערך . בין התיקים החשובים שבהם עסק עו"ד אור 
היתה החקירה נגד מנכ"ל קונצרן כלל אהרן דברת . אור החליט כי אין להעמידו 
לדין . הפרשה שלגביה יצא קצף רב היא החקירה נגד מנכ"ל הפניקס יוסי חכמי . 
הביקורת נגד אור היתה על הזמן הרב לו נזקק בטיפול בתיק , שבו טרם נפלה 
הכרעה . את טיוטת כתב האישום בפרשה הכין עו"ד אור עוד לפני כשנה . מדובר 
בתיק חקירה שנולד כתוצאה מנפילת חברת הברוקרים " פיט " . תיק חשוב נוסף 
המונח על שולחנו של אור וממתין להכרעה הוא בפרשת אלסינט . משרד המשפטים יפרסם 
בקרוב מכרז למינוי פרקליט - מחוז חדש שתנאי שכרו מקבילים לאלה של שופט מחוזי . 
אחד המועמדים לתפקיד הוא עו"ד משה לדור מפרקליטות מחוז ירושלים . ממלאת - 
מקומו של אור , בימים אלה , היא כרמלה אוסטפלד אחת הבכירות בפרקליטות 
המחוז . 
