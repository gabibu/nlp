התאחדות המלונות דורשת להגדיל ב5 . 3 מיליון דולר את תקציב השיווק לעידוד 
תנועת התיירות לישראל ומוכנה להקצות משאבים כספים משלה יחד עם משרד התיירות . 
היום תיפגש נשיאות ארגון הגג של המלונאים עם שר האוצר , יצחק מודעי , 
ותעלה בפניו את השגותיה לגבי תקציב השיווק של משרד התיירות לעומת שנים עברו . 
נשיאות התאחדות המלונות תפרט לפני שר האוצר , את הצרכים המיידיים בפעולות 
השיווק והפרסומים הנחוצים , כדי לקיים את מגמת העלייה בתנועת התיירות , 
שהסתמנה במחצית הראשונה של שנת 09 . בשבוע שעבר התכנס לראשונה במלון דן 
בתל - אביב , פורום עמותות תיירות אזוריות , במעמד שר התיירות גדעון פת . 
לדברי מנכ"ל התאחדות המלונות , משה עמיר , בפעולות פורום העמותות , תינתן 
עדיפות להכנת תוכנית שנתית לשיווק אזורי בחו"ל . כל אלה בתיאום עם אגף 
לעידוד תיירות במשרד התיירות ולשכות משרד התיירות בחו"ל . 
