לונדון ( מיוחד ל"הארץ " ) . פרשת רושדי קיבלה תפנית בסוף השבוע , כאשר 
ראשי המכון המוסלמי בבריטניה החליטו לכונן " פרלמנט " משלהם , ולהקים 
מעין " מדינה בתוך מדינה " עם חוקים דתיים וגבולות " סוברניים " . במפגש 
סוער שנערך בלונדון אישרו פה אחד 005 הנוכחים , כולל נשים וילדים , את 
ה"פאתואה " של חומייני המצווה להרוג את רושדי והביעו מחדש את תמיכתם ב"מצווה " . 
על התוכנית החדשה לכונן " מדינה מוסלמית לא טריטוריאלית " מנצח קאלים סידיקי , 
ראש המכון המוסלמי , המקבל את הוראותיו מטהראן . הוא סבור כי איראן היא 
מרכזו של האיסלאם בן - זמננו . סידיקי טען בנאומו , כי החוקים הבריטיים 
מנוגדים לאלה של אללה . הוא גינה את המערב ה"מושחת " וטען כי הממשלה הבריטית 
משתמשת ב"חוק הדיכוי " כדי להשמיץ ולנאץ את שם האיסלאם עדי כדי התרת דמם . 
את החברה הבריטית הוא כינה " פוסט - נוצרית , חילונית ופגאנית " . הודעה 
זו עתידה לגרום לחיכוכים רבים בין סידיקי וחבריו לבין מנהיגים מוסלמים , 
להם אין זיקה לאיראן . היא מעמידה גם בדילמה את שלטון החוק הבריטי , שבעבר 
נמנע מלהגיב על התפרצויות כאלה , מתוך תקווה כי הסערה סביב " הפסוקים השטניים " 
תישכך . 
