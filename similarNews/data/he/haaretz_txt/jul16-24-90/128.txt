בנק הפועלים ובנק דיסקונט אינם מאפשרים ללקוחותיהם להשקיע בקרן הנאמנות החדשה 
" לימיט " , של חברת פסגות , הנמצאת בשליטת בנק לאומי ובנק איגוד . מהנהלת 
בנק לאומי נמסר אתמול , כי לקוחות רבים של בנקים אלה פנו באחרונה לבל"ל , 
בבקשה לפתוח חשבון ניירות - ערך חדש , מאחר שבבנקים שלהן סירבו למכור להם 
את קרן לימיט של פסגות . לימיט מאפשרת ללקוחות לתת פקודות קנייה ומכירה 
של יחידות השתתפות עם הגבלת שער , המתייחסת לשער מדד המשתנים . לקוחות 
אלה פונים לקרן זו , מאחר שלפי שעה אין לבנקים אחרים קרן נאמנות מקבילה . 
בדיסקונט ובפועלים הסבירו אתמול , כי בשל אופיה החדש של הקרן , המאפשר 
מתן פקודות בלימיט , אין עדיין אפשרות לקבל פקודות אליה . הנהלת בנק לאומי , 
אמרו בבנקים , לא טרחה ליידע אותנו כיצד נקבל ונעביר פקודות עם לימיט לקרן , 
ובמקום זאת רצה ישר לעיתונות . מבנק דיסקונט נמסר , כי פקודות לקרן בלי 
לימיט מתקבלות כרגיל . אולם בבנק הפועלים לא מתקבלות לפי שעה גם פקודות 
רגילות , בלי לימיט , וזאת בשל " קשיים טכניים " . בדיקת " הארץ " 
העלתה , כי ה"קשיים הטכניים " קיימים רק בשני בנקים אלה , ובשאר הבנקים 
מתבצעת מכירת הקרן כרגיל . זאת ועוד : כ%04 מפקודות הקנייה לקרן מגיעות 
דווקא מבנקים שאינם שייכים לקונצרן בל"ל . 
