מפקד כוחות צה"ל ברצועת עזה , תתא"ל שמואל צוקר , נמנע מלהדיח קצין צה"ל 
בדרגת סג"ם ביחידה מובחרת ברצועת עזה , אשר גרם לתאונת דרכים , למרות ששקל 
בתחילה לעשות זאת . כתוצאה מהתאונה נפצעו שני קצינים וחייל . הקצין , 
שחזר מפעילות מבצעית ברצועה , טען להגנתו כי בעקבות הפעילות הממושכת ברצועה 
הוא לא היה עירני , איבד את השליטה על ההגה ונפל לתעלה . בתחילה שקל צוקר 
להדיח את הקצין מתפקידו , אך לאחר מכן החליט לשפוט אותו בדין משמעתי . הקצין , 
שנפצע אף הוא בתאונה ומאושפז , יישפט עם שחרורו מבית החולים . מקורות צבאיים 
לא רשמיים ברצועה אישרו את דבר התאונה . שני חיילי צה"ל , אחד ממשמר הגבול 
וחייל אחר מיחידה מבצעית ברצועה , נפצעו בעת שפלטו כדורים מנשקם האישי . 
שניהם ניקו את נשקם ונפצעו ברגליהם . בשני המקרים נפתחה חקירת מצ"ח . 
