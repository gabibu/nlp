בון ( מיוחד ל"הארץ " ) . הקאנצלר הלמוט קוהל צופה , כי בעקבות שיחותיו 
השבוע עם נשיא בריה"ם , מיכאיל גורבצוב , יושלמו עוד השנה תהליכי האיחוד 
של שתי הגרמניות . במסיבת עיתונאים בבון אמר קוהל , כי הפרלמנט הכלל - גרמני 
החדש ייבחר כנראה ב2 לדצמבר השנה המועד שהיה מתוכנן לבחירות לבונדסטאג המערב - 
גרמני . לדעת הקאנצלר אין כל סיבה לעכב את איחוד גרמניה , מה עוד שמעצמות 
המערב מקבלות , לדבריו , את הסיכומים שהושגו בשיחות בבריה"ם ( נסיגת הכוחות 
הסובייטיים ממזרח - גרמניה , חברות של גרמניה בנאט"ו , והחזרת כל הזכויות 
הריבוניות למדינה המאוחדת ) . אישור ראשון לדבריו של קוהל התקבל אתמול בשיחת 
טלפון עם הנשיא גורג בוש , שברך את הקאנצלר על הישגיו במוסקווה . בוש שוחח 
בטלפון גם עם גורבצוב , והביע בפניו סיפוק על ההסכמה שהושגה בשיחות עם קוהל . 
נשיא ארה"ב אמר , כי ארצו תמכה תמיד באיחוד גרמניה , וכי הממשל יתמוך 
בביצוע האיחוד ללא עיכובים כלשהם . מטה נאט"ו בבריסל ברך אתמול על ההסכמה 
הסובייטית - גרמנית , וקבע שחברות של גרמניה המאוחדת בברית ההגנה המערבית 
תתרום ליציבות באירופה . תגובות חיוביות באו גם משאר בירות המערב . אפילו 
האופוזיציה הסוציאל - דמוקרטית המערב - גרמנית , שמתחה עד כה ביקורת על 
קצב ההתקדמות לקראת האיחוד , ברכה אמש את קוהל על ההסכמה שהושגה עם גורבצוב . 
הקאנצלר הדגיש אתמול בבון , כי גרמניה לבדה לא תוכל לשאת בנטל הסיוע הנדרש 
לבריה"ם כדי להבריא את כלכלתה . הוא דיווח , כי בספטמבר יגיש גורבצוב תכנית 
רפורמות מקיפה , שתכלול כנראה צעדים מרחיקי לכת לקראת ליברליזציה . הקאנצלר 
מקווה , כי התכנית תקל על מדינות המערב הגדולות להחליט על סיוע מאסיווי 
לבריה"ם . עד כה הסתייגו ארה"ב ובעלות ברית אחרות מסיוע כזה , בעוד שגרמניה 
תמכה בו . קפידבינבפאריס הגיעו בינתיים שרי החוץ של ארבע המעצמות , שתי 
הגרמניות ופולין להסכמה על כך שמערב - גרמניה ופולין יחתמו על הסכם שיסדיר 
את שאלת הגבול ביניהן . ההסכם ייחתם כנראה זמן קצר לאחר האיחוד הפורמלי 
של גרמניה בסוף השנה . קודם לכן דרשה פולין , כי ההסכם בעניין גבול האודר - 
נייסה ייחתם עוד לפני האיחוד הצפוי . ביום ראשון בשבוע הבא תחליט כנראה ממשלת 
מזרח - גרמניה מתי בדעתה להצטרף לרפובליקה הפדראלית המערב - גרמנית . השאלה 
העיקרית היא , האם ההצטרפות תהיה יום אחד לפני הבחירות הכלל - גרמניות הצפויות , 
או שעות אחדות לאחר סגירת הקלפיות בבחירות האלה . כמו כן לא ברור עדיין , 
אם הבחירות ייערכו ב"מחוז בחירה " אחד , כלל - גרמני , או בשני מחוזות 
בחירה נפרדים ( למערב ולמזרח ) . טרם הובהרה גם השאלה , אם מקום מושבו 
של הפרלמנט החדש יהיה בון או ברלין . המפלגה הנוצרית - דמוקרטית השלטת קראה 
אתמול למזרח - גרמניה להצטרף לרפובליקה הפדראלית ב1 בדצמבר יום אחד לפני 
הבחירות הכלל - גרמניות . על כך מסר דובר פרלמנטרי . לפני השיחות במוסקווה 
העלו סקרי דעת - הקהל , כי קוהל מגדיל את יתרונו על פני יריבו הסוציאל - 
דמוקרט , אוסקאר לאפונטן . עיתונים שמרנים העריכו אתמול כי הישגו של קוהל 
להבטחת ריבונות מלאה לגרמניה מאוחדת יגדיל עוד יותר את הפופולריות של הקאנצלר 
בקרב הבוחרים . קפידבינאתמול פירסם משרד הפנים המזרח - גרמני מסמכים המעידים , 
כי אש"ף ראה במזרח - גרמניה , החל ממחצית שנות ה07 , בסיס לביצוע פעולות 
טרור במערב . על פי המסמכים , שנלקחו מארכיוני המשטרה החשאית " שטאסי " , 
שהה איש אש"ף אבו - דאוד במזרח - ברלין בפעם הראשונה ב6791 . אבו דאוד - 
נחשב כאחראי העיקרי לרצח הספורטאים הישראליים באולימפיאדת מינכן ב2791 . 
