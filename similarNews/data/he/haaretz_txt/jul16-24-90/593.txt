חמשה חיילי צה"ל נהרגו אתמול בהר קרן סמוך לבסיס האימונים המרכזי של צה"ל 
בצאלים שבדרום הארץ , במהלך תרגיל משולב של אנשי חיל רגלים , כוחות שריון , 
יחידות הנדסה , יחידות ארטילריה , מסוקים ומטוסים של חיל האוויר . עשרה 
נפצעו , שלושה מהם קשה . אחד ההרוגים מת מפצעיו בבית החולים . החיילים 
שנפצעו פונו לבתי החולים סורוקה בבאר שבע והדסה עין כרם . כמה מהם צפויים 
לשחרור מהיר מבתי החולים . מתחקיר ראשוני של צה"ל עולה , כי הטעות היתה 
של קצין הסיוע הארטילרי של חטיבת חיל הרגלים שהתאמנה . לאחר שהנחה פעם 
אחת את התותחנים לירות לעבר היעד , לפני שהגיעו אליו חיילי החי"ר " לכבוש " 
אותו , חזר הקצין בטעות על אותה מלת קוד , המאפיינת את היעד ומכונה בצה"ל 
" מלת הפעלה " , לאחר שהחיילים כבר הגיעו אליו במקום לטווח לעבר יעד אחר , 
המרוחק 005 , 1 מטרים ממנו . כך אירע , שהכוח הארטילרי ירה לעבר היעד , 
בשעה שהחיילים כבר היו עליו . מקור צבאי בכיר אמר אמש : " אין ספק , 
כי בפרשה זו היה מחדל בנושא הבטיחות , שנבע משלומיאליות , רשלנות , שאננות 
וחוסר משמעת במהלך התרגיל " . אתמול פורסמו שמות שלושה מבין חמשת ההרוגים : 
סמל אהרון מריוס , בן 33 מקיבוץ כפר עזה , נשוי . הלווייתו תיערך היום 
בשעה 00 : 71 בחלקה הצבאית בבית העלמין בראשון - לציון ; רס"ר רם כץ , 
בן 23 מגבעתיים , נשוי ואב לשני ילדים . הלווייתו תיערך היום ב00 : 11 
בבית העלמין הצבאי בקריית שאול ; סמל יוסף שפיגלר , רווק בן 52 מנהריה , 
יובא למנוחות היום ב03 : 71 בבית העלמין בעירו . שמות שני ההרוגים האחרים 
ושמות עשרת הפצועים לא הותרו לפרסום . נמסר שבין הפצועים חיילת - מדריכה . 
בעקבות התאונה מינו הרמטכ"ל , רב - אלוף דן שומרון , ומפקד חילות השדה , 
האלוף אורי שגיא , ועדת חקירה לבדיקת נסיבות התאונה . בראשות הוועדה עומד 
האלוף ( מיל ) עמוס ירון , וחברים בה קצין תותחנים ראשי , תת - אלוף 
דורון קדמיאל , ראש מחלקת תורה ולחימה במפקדת חילות השדה , אלוף - משנה 
אבישי , וראש ענף הבטיחות במפח"ש , שישמש כמזכיר הוועדה . 
