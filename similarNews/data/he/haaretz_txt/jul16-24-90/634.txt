יו"ר ועדת חוקה , חוק ומשפט של הכנסת , ח"ך אוריאל לין , קורא ליועץ המשפטי 
לממשלה , יוסף חריש , לבחון מחדש את הנחיותיו בעניין ביטול קנסות על עבירות 
של ברירת משפט . במכתב ששיגר לין ליועץ חריש הוא מותח ביקורת על הנחיות אלה , 
המסמיכות את התובעים המיוחדים במשטרה וברשויות המקומיות לבטל קנסות כאלה , 
בין השאר על עבירות תנועה וחנייה . במכתבו , מותח ח"ך לין ביקורת על הנחיות 
חריש בכל הנוגע לביטול קנסות על עבירות תנועה כאשר " אין עניין לציבור בהמשך 
ההליכים " . לין אומר כי עבירות תעבורה , ואפילו הקלות שבהן , מסכנות את 
בטיחות הציבור וגם את חייו , ולכן אי אפשר לומר שמיצוי הדין בהן אינו עניין 
לציבור . לדעת ח"ך לין , ההנחיה כי תובע רשאי לבטל קנס אם " אין ראיות 
מספיקות , מעל לכל ספק סביר , כי מי שנמסרה לו הודעת תשלום הקנס עבר את 
העבירה " סותרת את לשון החוק הקובעת כי " תובע רשאי לבטל הודעת תשלום קנס 
אם נוכח כי לא נעברה עבירה " . המחוקק לא שם את התובע לסמכות שיפוטית , 
מסביר לין ליועץ המשפטי . לין חושש חושש מתוצאות ההנחיה , המסמיכה תובע 
משטרתי לבטל קנס בעבירות טכניות , כגון ליקויים בתאורת הרכב . לדעתו , 
דווקא יש להחמיר בכל הנוגע לליקויים כאלה , המגבירים את סיכון התנועה . 
כמו כן , הוא סבור שאין זה רצוי להסמיך תובע לבטל דו"חות להולכי רגל רק 
משום שלא היו ערים לכך שעברו עבירה . לדעתו , דווקא מיצוי הדין איתם יגביר 
את ערנותם בעתיד . ח"ך לין גם משיג על ההנחיה המסמיכה תובע לבטל קנס על 
עובד הנותן שירות חיוני ונאלץ לחנות שלא כדין לצורך מילוי תפקידו . לדעתו , 
רצוי שעניין זה יוסדר בחקיקה , שאם לא כן יפעילו עובדים לחצים על מעסיקיהם 
לאשר כי נאלצו לחנות לצורך מילוי תפקידם . אשר להנחיה המסמיכה תובע לבטל 
קנס אם עובר העבירה הוא בעל רשיון נהיגה לפחות חמש שנים , ולא עבר עבירות 
תעבורה בשנתיים שקדמו לביצוע העבירה , כותב ח"ך לין כי מדובר בעבירות תעבורה 
של ממש שיש בהן סיכון בטיחותי ושיש בהחלט עניין לציבור להרתיע את העבריינים . 
