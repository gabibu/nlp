מחסור בכוח - אדם בביקורת הגבולות צפוי בנמל התעופה בן - גוריון בלוד , 
לקראת שיא העונה באוגוסט , עם השתחררותן של 81 בנות משירות לאומי . הבנות 
הדתיות הועסקו בשנה האחרונה על - ידי המשטרה כבקריות גבול בנתב"ג . מדובר 
בניסיון ראשון של העסקת בנות במסגרת שירותן הלאומי כבקריות גבול בשדה התעופה 
הבין - לאומי של ישראל . במהלך השנה נלמד הנושא ביסודיות והופקו לקחים ומסקנות 
מהעסקתן . הבנות הדתיות היו מוגבלות בשעות עבודתן ולא הועסקו בערבי ששי , 
שבתות וחגים . הדבר הקשה לא אחת על תכנון המשמרות . כן היה צורך להסיען 
למקומות מגוריהן ולעבודה . עם זאת , הן השתלבו בצורה טובה בעבודתן , וסייעו 
להפחתת המחסור בכוח - אדם . אלא שב01 באוגוסט עומד מחזור זה של הבנות הדתיות 
לסיים את שנת השירות , בתקופה שהיא שיא עונת תנועת תיירות הקיץ מישראל לחו"ל 
ובחזרה . מפקד משטרת נתב"ג , נצ"ם אלי יערי , ציין כי בחודש ספטמבר יגויס 
מחזור בנות נוסף . לדבריו , בשנה הבאה ייעשה ניסיון להאריך ב02 יום עד 
סוף אוגוסט את תקופת עבודתן של הבנות . 
