המשבר הפוליטי הראשון של גרמניה המאוחדת פרץ השבוע כחצי שנה לפני המועד המתוכנן 
לאיחוד . שותפי הקואליציה המזרח - גרמנית , בראשות לותר דה מזיא הנוצרי - 
דמוקרטי , לא הצליחו להגיע להסכמה בשאלה , האם הבחירות הכלליות בראשית 
דצמבר ייערכו לפני או מיד אחרי האיחוד . במקרה הראשון , ההצבעה במזרח גרמניה 
תתנהל במקביל להצבעה במערב , אך בנפרד ; הצירים יתיישבו בפרלמנט המשותף 
למחרת האיחוד הפורמלי . במקרה השני , יתקיימו בחירות משותפות בכל שטחה 
של גרמניה המאוחדת . הנוצרים - דמוקרטים עומדים על הנוהל הראשון והסוציאל - 
דמוקרטים על הנוהל השני , ולשניהם טיעונים עקרוניים נשגבים ; אך למעשה 
המדובר במאבק על מספר לא גדול של מנדטים , שיכול בכל זאת לקבוע איזו משתי 
המפלגות הגדולות תזכה ברוב ובראשות הממשלה . לפי החוק המערב גרמני , מפלגה 
שאינה משיגה לפחות % 5 מן הקולות , לא משתתפת בחלוקת המנדטים . אם הבחירות 
ייערכו במשותף , כלומר שתי הגרמניות יהיו אזור בחירה אחד , אין סיכוי שהמפלגות 
הקטנות במזרח יגיעו לאחוז החסימה הכלל - גרמני . כדי להגיע ל%5 כלל ארציים , 
על מפלגה מזרח גרמנית להשיג בשטחה כ%32 . זה היה משאיר מחוץ לפרלמנט הכלל - 
גרמני את " האיחוד הסוציאלי " הימני , המקביל למפלגה הנוצרית - סוציאלית 
המערב גרמנית , מפלגת האחות הבווארית של הנוצרים - דמוקרטים : " האיחוד 
הסוציאלי " קיבל בבחירות האחרונות במזרח גרמניה סה"ך % 3 . 6 מהקולות . 
הקנצלר קוהל מעוניין בצירי " האיחוד הסוציאלי " כדי לחזק את מפלגתו מול 
הסוציאל - דמוקרטים שעשויים לקבל תגבורת מתוספת הצירים הסוציאל - דמוקרטים 
ממזרח גרמניה . במקרה של בחירות נפרדות , עשויה גם " מפלגת הסוציאליזם 
הדמוקרטי " ( בעבר הקומוניסטים ) להיכנס לפרלמנט הכלל - גרמני . זה לא 
מדאיג את קוהל , המקווה לפצל בכך את בוחרי השמאל . כוחם של הנוצרים - דמוקרטים 
בסכסוך נובע , לכאורה , מכך שאין להם תחליף בהקשר של הקמת קואליציה במזרח 
גרמניה . אך אם המשבר הממשלתי שם יידרדר לאוס פוליטי , עשוי להיווצר הכרח 
בביצוע האיחוד לאלתר . לכן , הבחירות של סוף השנה ייערכו במשותף במזרח 
ובמערב . וזה , בדיוק , מה שקוהל ודה - מזיא רוצים למנוע . 
