ביטחון , עלייה , כלכלה ותאוות שלטון עומדים בראש מעייניהם של מנהיגי ישראל . 
איש אינו נותן די משקל למה שיקבע את עתידנו יותר מכל : איכות החינוך . 
איכות החינוך היא ולא אחרת , תאפשר לנו להתקדם מבחינה כלכלית ולעמוד במשימות 
הביטחוניות ביום שייעלמו , מסיבה זו או אחרת , המענקים שעליהם מחייתנו . 
אנו מגדלים נוער שלא למד באופן רציני ושאינו יודע לחשוב חשיבה עצמאית , 
נוער שייפול כפרי בשל למיגזר המצוקה החברתית והכלכלית . שני - שלישים מילדי 
ישראל אינם לומדים כהלכה את המקצועות הדורשים מאמץ אינטלקטואלי חשבון פשוט 
בבית הספר היסודי והשפה הזרה היחידה הנדרשת , אנגלית . הם אינם לומדים 
לחשוב ואינם מסוגלים ללמוד באופן עצמאי . השגים ראויים לציון נרכשים בכמה 
בתי ספר בלבד , במרכז הארץ , ליד האוניברסיטאות ובשכונות היוקרה . בערי 
הפיתוח ובשכונות המצוקה הנחשלת מונצחת . ידיעת הכתיבה בסוף כיתה ו בערי 
הפיתוח מקבילה , לעתים , ליכולת הכתיבה של תלמיד בסוף כיתה א בבית ספר 
טוב . יש שנוער יפה , מוכשר , חזק וטוב לומד מקצועות טכנולוגיים בחטיבה 
העליונה אך אינו ניגש לבחינות הבגרות , והסיבה : ההורים מסרבים להתמודד 
עם האתגר . למרבה הפלא , הרבה מן המורים המלמדים בחטיבה היסודית בערי הפיתוח 
אינם יודעים ואינם מבינים את ארבע פעולות החשבון ! מה התימה איפוא שילדים 
מוכשרים אינם זוכים בפיתוח כשרונותיהם ? נוער נמצא במצוקה כי מוריו טעונים 
טיפוח . בתי ספר שלמים כושלים מפני מריבות פוליטיות ואינטרסים אישיים . 
מקצועות מדעי הרוח אינם נלמדים ברצינות הראויה . במקומות רבים אין מכשירים 
את התלמידים להביע עצמם כהלכה בשפתם . על כושר כתיבה אין מה לדבר . אין 
ידע בסיסי בהיסטוריה , והידע ביהדות בבתי הספר הדתיים והכלליים כאחד מחפיר . 
מצאנו מורים הממלאים תפקידי מנהלים אך ורק משום היותם גברים בתוך מערכת 
חינוך שרוב עובדיה נשים . נראה כי למיתאם בין אופי היישוב לרמת השגי התלמידים 
מקור משולש : ראשית , העלייה הברוכה מארצות אפריקה ואסיה , שלמעשה איפשרה 
את קיום המדינה בימיה הראשונים , באה מארצות של מצוקה תרבותית . לא הושקע 
מאמץ מכוון ומסודר להוציא את בני העלייה הזאת ממצב המצוקה התרבותית . שנית , 
הסמינרים והמכללות לא השכילו להכשיר מורים היכולים להתמודד עם אתגרים אינטלקטואליים . 
חשיבה עצמית ודפוסי למידה אינם נלמדים בדרך כלל במסגרת התעשייה הגדולה המייצרת 
עובדי הוראה . הסיבה השלישית היא התפלגות המורים לפי איכותם . למורים טובים 
יש " מרפקים " המסייעים להם להשתחל לאזורי יוקרה . עיירות הפיתוח ושכונות 
המצוקה הופכות , בתהליך טבעי , למאגרי מורים טעונים טיפוח . המשך התהליך 
יהיה הפסד לא רק לעם ולארץ . יהיה פה אי צדק משווע כלפי בני הנוער , שבעטיה 
של רמת החינוך הירודה יידונו למסלול חיים אפור לכל חייהם . מפליא שאיש עוד 
לא תבע את משרד החינוך על חיי השעמום שעבר בבית הספר , על החינוך - לבטלה 
ובזבוז הזמן , על אי פיתוחו והריסת עתידו . פה המקום להזכיר מפעל ששם לעצמו 
מטרה לשנות את איכות ההוראה בערי הפיתוח . במסגרת מעו"ף מדע לעיירות פיתוח 
לומדים עתה במכללה על שם דוד ילין בירושלים כ07 יוצאי צבא , רובם בני עיירות 
פיתוח , בתוכנית מיוחדת ששמה את הדגש על הוראת מתמטיקה ומדעי הטבע . משך 
הלימודים ממומן ע"י מלגות נכבדות , והם מתחייבים להורות , עם סיום לימודיהם , 
בעיירות פיתוח . כך מובטחת זרימת מורים מוכשרים , במיוחד למקצועות הלימוד 
הבעייתיים , אל בתי ספר במקומות מצוקה . ואולם , הקומץ אינו משביע את 
הארי . דרושה מדיניות מיידית , פתוחה , תקיפה ומקצועית , לשינוי המצב . 
ממד נוסף של הבעיה נוצר עם העלייה העכשווית מברית המועצות , שחלק נכבד ממנה 
מתיישב בערי הפיתוח . לילדי העולים מוטיווציה גבוהה יותר להצליח בלימודים 
לעומת ילדי התושבים הוותיקים , פשוט מהרקע התרבותי שלהם מאפשר זאת . התפתחות 
כזאת תביא לכך שילדי יוצאי אסיה ואפריקה יהפכו גם בערי הפיתוח עצמן למעמד 
הכושל והמופלה לרעה . במערך כזה , דווקא מורים יוצאי עיירות הפיתוח עצמן 
יהיו המורים האידיאליים . כדי למושכם להוראה פה , יש לפתותם במענקים והטבות . 
בעוד כשנה יהיו מורי מעו"ף הראשונים מוכנים להיכנס לבתי הספר בעיירות הפיתוח 
ולהרים את רמת החינוך . כבר היום נשמעים מנהלים , מפקחים ומנהלי מחוזות 
המדברים על מחסומים שמקורם באינטרסים " פרופסיונליים " של ציבור המורם 
הקיים . הם אינם מכחישים כי המורים הקיימים הם בבחינת אסון לבני הנוער , 
אך האינטרסים החינוכיים עומדים רק במקום השני האם נוכל לשנות זאת ? דרך 
פשוטה להעלאת רמת המורה בישראל תהיה העמדתו בבחינות חיצוניות לקבלת היתר 
הוראה . סיום מתקבל על הדעת של בית - המדרש למורים , לצד הצלחה בבחינה 
חיצונית מטעם המדינה , יהיו המדדים ליכולתו של המורה - לעתיד ( בדומה לבחינות 
הבגרות , כשאיננו סומכים על ביה"ס התיכון ודורשים מן התלמידים לעבור בחינות 
חיצוניות ) . מה מונע עריכת רפורמה במקום שברור לכל כי זו נדרשת כחמצן לנשימה ? 
בין היתר מעורבים פה שיקולים זרים , שיקולים אישיים ומפלגתיים , שכל שלוחות 
מערכת החינוך נגועה בהם . שר החינוך עצמו הוא " אישיות פוליטית " , וככזה 
הוא חשוף ללחצים . באווירה כזאת קשה לשחוט פרות קדושות . אומר את הדברים 
בצורה בוטה : אם בידי כוח , וחבר שלי , בן מפלגתי , לא יוצלח גמור , 
מכהן כמנהל בית ספר , אני צריך להושיט לו , ורק לו , עזרה , להתנגד 
לסילוקו , להרבות בתקציביו , לשבחו על פעלו הדגול , לטפוח לו על השכם , 
ולעזור לו , לעת מצוא ולכשירצה , להיבחר כחבר במועצה המקומית . במערך 
כזה עתיד הנוער הוא גורם משני במעלה . איך , אם כן , ניתן להעלות את רמת 
החינוך ללא שיקולים זרים ? קיימות מערכות בלתי מפלגתיות , אוטונומיות , 
בתוך משרדים ממשלתיים ומחוצה להם . היועץ המשפתי ומערכת בתי המשפט הם עצמאיים 
ובלתי תלויים בהחלטותיהם הענייניות בשר המשפטים ; גם למבקר המדינה ונציב 
תלונות הציבור מעמד אוטונומי . מינוי " נציב רמת הלימודים " , שידאג להעלאת 
רמת הלימודים ללא אילוצים פוליטיים , עשוי להציל את המצב . הנציב , הממונה 
מטעם הממשלה לשנים אחדות , יחל את תפקידו באיסוף עובדות וקביעת מציאות באופן 
אובייקטיווי . הוא יוכל להתערב בתוכניות לימודים , לדרוש מסלולי הכשרה 
מסוימים למורים , לשנות מקומות ותנאי עבודה לעובדי הוראה לפי הצורך , הכל 
למען העלאת רמת הלימודים . הנציב יהיה גם נציב תלונות הציבור בענייני איכות 
ההוראה . קביעותיו והחלטותיו תחייבנה את רשויות החינוך למיניהן . זאת דרך 
אחת , אפשרית , לפתיחת עידן חדש בחינוך בארצנו . 
