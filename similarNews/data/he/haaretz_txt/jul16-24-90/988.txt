( ע ) . בית - משפט השלום בחיפה האריך אתמול בשמונה ימים את מעצרו של 
יהודה קדוש , 42 , מתל - חנן , שנפצע מירי , לאחר שנמלט משוטרים שניסו 
לעצרו כחשוד בגניבת רכבו של קצין צה"ל משכונת בת - גלים בחיפה . הדיון נערך 
מול מיטתו של החשוד , במחלקה האורתופדית בביה"ח בני - ציון בחיפה . נציג 
המשטרה רס"ב ניסן ציגלר טען , כי קדוש נתפס ברכב סמוך לכלא דמון ולא היה 
ברשותו כל מסמך מזהה . לאחר מכן , נמלט מהשוטרים בתחבולה , ובמרדף אחריו , 
נפגע . עוד ציין נציג המשטרה , כי החשוד סירב למסור גירסה כלשהי וכי מהרכב , 
נגנבו כלים , שייתכן ובוצעו בהם עבירות אחרות . ציגלר הוסיף , כי החשוד 
בעל עבר פלילי עשיר , שנשפט לפני כחודש לשישה חודשי מאסר , אותם הוא אמור 
היה להתחיל לרצות בימים הקרובים . החשוד טען , כי לא גנב כל מכונית וכי 
הגיע לכלא במונית מיוחדת . " אני שפוט לעבודות שירות ולא הייתי עושה דברים 
כאלה . ברחתי כי אני פוחד מהמשטרה . הם מכים אותי ושוברים לי את העצמות . 
אני מבקש לשלוח אותי להסתכלות , כיוון שאיני מודע למעשי אך מעשה כזה לא 
עשיתי " . החשוד הוסיף , כי השוטרים ירו בו מבלי שביקשו ממנו לעצור וכתוצאה 
מהירי הוא נפצע בכתפו . עוד טען , כי הוכה ע"י השוטרים והראה לשופט סימני 
חבלה על גופו . השופט יצחק קלאוזנר ציין , כי ישנן עדויות ישירות נגד החשוד 
לגבי המעשים המיוחסים לו " . השופט הורה לחקור את הטענות החשוד לגבי הירי 
והמכות שקיבל , כדי לקבוע אם היתה חריגה מההוראות . הוא קבע , כי בקשת 
החשוד להסתכלות תידון בתום תקופת מעצרו הנוכחית . 
