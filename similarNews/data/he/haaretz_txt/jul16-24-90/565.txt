בנק איגוד מרחיב אט אט את פעילותו העסקית , ובחודשים האחרונים נכנס אף הוא 
לתחום מימון ענף הבנייה . בנק איגוד מממן פרויקטים לבנייה , בעזרת ייעוץ 
מקצועי שהוא מקבל , מתוך הנחה שהמדובר בפלח שוק רווחי , אשר ילך ויתפתח 
בשנים הקרובות בעקבות העלייה . הייעוץ המקצועי להנהלת הבנק בנושא מימון ענף 
הבניה , נעשה באמצעות חברת " טאגור מהנדסים " , המנוהלת על ידי איש העסקים 
דני נחמיאס . חוות דעת מקצועיות נוספות מתקבלות על ידי השמאי זרניצקי . 
להלן רשימת הפרויקטים שאותן מימן הבנק בעת האחרונה : פרויקט בגבעת שאול 
בירושלים בשטח של למעלה מ03 אלף מ"ר , לבנית שטחי מסחר , משרדים , תעשיה 
וחניה . בית מגורים של חמש קומות ברחובות , שאותו יזמו הקבלנים יוסף קניגסברג 
ויעקב תדמור . פרויקט לבנית 53 דירות בדרום מערב אילת , ביוזמת הקבלן חיים 
זקן . פרויקט למגורים בהרצליה , הכולל שני בניינים בני חמש קומות , שאותו 
יזמה חברת קאנטרי פארק בהרצליה . בניין מגורים של 21 קומות בקרית מוצקין , 
שאותו יזם הקבלן אורי דורי . גם הבנק הבינלאומי נכנס לתחום ליווי הפרויקטים . 
הוא שכר את שירותיו של אבי לוין , לשעבר האחראי על סקטור הלקוחות מענף 
הבניה בבנק לאומי . 
