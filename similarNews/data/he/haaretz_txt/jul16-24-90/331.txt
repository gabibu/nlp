שר הדתות פרופסור אבנר שאקי הצביע נגד הקמתה של הוועדה הציבורית לחלוקת כספי 
העזבונות , שהוקמה ביוזמתו של שר המשפטים דן מרידור , במקום הוועדה לאותו 
נושא , ששאקי היה אחד מחבריה . בישיבת הממשלה , שהתקיימה ב3 ביוני , הביא 
מרידור לאישור הממשלה את הצעתו למינוי הוועדה הציבורית לחלוקת כספי העזבונות . 
השר שאקי אמר בישיבה זו כי הוא מתנגד להצעה מבחינה עקרונית , וכי הוא עומד 
על כך שוועדת השרים תוסמך להחליט על חלוקת הכספים . עם זאת , בישיבת הממשלה 
שהתקיימה ב01 ביוני אושרה הצעתו של מרידור , למרות התנגדותו של השר שאקי . 
ישיבת הממשלה , שבה הוחלט על הקמת הוועדה הציבורית , נערכה כחודשיים לאחר 
ישיבת ועדת השרים לחלוקת כספי העזבונות . ב3 באפריל החליטה ישיבת ועדת השרים 
לחלק 5 . 86 מיליון שקלים למאות מוסדות וגופים , מתוכם יועברו כמיליון שקלים 
לארבע עמותות שבני משפחתו ועוזריו של שאקי היו בין מייסדיהן . לדברי השר 
שאקי , פרשו כל בני משפחתו מהעמותות שנהנו מכספי ההקצבות . עם זאת , מבדיקה 
שעשתה אתמול התנועה ליהדות מתקדמת עולה כי הם התפטרו אך לפני ימים ספורים , 
ורק מהעמותה " המענה היהודי - ציוני " . מכתב ההתפטרות של בנו של שר הדתות 
איתן שאקי ועוזרו צוריאל בובליל הגיע לרשם העמותות במשרד הפנים ב51 ביולי 
ומכתבה של יפית דרויש הגיע אליו רק לפני שלושה ימים . לרשם העמותות לא הגיעו 
פניות נוספות של בני משפחה ומקורבים של שר הדתות , בבקשה לפרוש מהעמותות . 
