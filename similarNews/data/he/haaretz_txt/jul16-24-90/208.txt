" קיבוצים נמנעים מלהגיש את תוכניות ההבראה במסגרת הסדר החובות , מאחר 
שהפסיקו להאמין שהמערכת הבנקאית תבצע צעדים מעשיים למימוש ההסדר " , אמר 
ל"הארץ " מרכז ועדת המשק בתנועה הקיבוצית המאוחדת , פסח פריד . בהתייחסו 
לעובדה שמתוך 55 הקיבוצים שהצטרפו להסדר מהתק"ם , רק 51הגישו את תוכניות 
ההבראה למוסדות התנועה , טען פריד שבקיבוצים שוררת תחושה שהסדר החובות אינו 
מבוצע באופן סימטרי וכי הבנקים אינם ממלאים את חלקם בו . " הגענו לנקודת 
זמן קריטית , שבה רק אם הבנקים יבצעו מיד את חלקם במחיקה ובפריסת החובות , 
תתחדש האופטימיות בקרב הקיבוצים הרבים שעצרו את תהליך ההכנה של תכנית ההבראה " , 
אמר פריד . פריד ציין שחובות הקיבוצים למערכת המרכזית של התק"ם הוסבו לבנקים 
המשתתפים בהסדר החובות , ובכך מילא הצד הקיבוצי את חלקו בהסדר . הוא הביע 
חשש שבנק לאומי ובנק הפועלים , שחתמו על ההסדר , יתנערו ממנו באמתלה שהבנקים 
האחרים , כמו דיסקונט , המזרחי והבנק לפיתוח התעשייה , לא הצטרפו אליו . 
מזכיר הפנים בתק"ם , דובי הלמן , העומד לסיים את תפקידו , מסר כי חלק 
מקיבוצי התנועה טרם הסבו את חובותיהם למערכת המרכזית של התק"ם ולבנקים . 
הלמן מתח ביקורת על שר האוצר , יצחק מודעי , שטרם התפנה לשבת על מדוכת 
ההסדר עם הדרג המקצועי במשרדו . לדבריו , העיכוב גורם לכך שמשתהה הסדרת 
התקנות לגבי הקלות במס לקיבוצים שהצטרפו להסדר החובות . ראש המטה של הסדר 
הקיבוצים , ד"ר עמנואל שרון , שקיבל עליו את התפקיד במקום גליה מאור , 
משלים בימים אלה את לימוד החומר . 
