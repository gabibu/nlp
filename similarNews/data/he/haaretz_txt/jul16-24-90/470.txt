ארגון הגג של הוועדים הציבוריים ביפו , שהתארגן לשם " שמירת הקהילה הערבית 
ביפו " , ממשיך בתכנון צעדי המחאה וההתנגדות לתוכניתו של להט , שהוגדרה 
על ידם כתוכנית " ייהוד יפו " . אתמול הפגינו כמה פעילי ציבור מיפו בכניסה 
לבניין עיריית תל - אביב . המפגינים נשאו כרזות בעברית ובערבית בססמאות : 
" להט התפטר ! " , " פתרונות לעולים לא על חשבוננו " , " כן לשיקום 
אמיתי לא לנישול " . בין המפגינים היו שניים , רחיב טורק ומוסא חרוב , 
שקיבלו אתמול הודעה מטעם אגף הנכסים בעיריית תל - אביב כי אדמתם ובתיהם 
ביפו הופקעו על פי " פקודת הקרקעות רכישה לצרכי ציבור " וחוק התכנון והבנייה . 
המדובר באחת מארבע מובלעות גדולות של פרדסים ביפו שבהן מתגוררות כמה מהחמולות 
הגדולות . העירייה מבקשת להפקיע שטחים אלה ולייעדן לבניית דירות ומבני ציבור . 
המפגינים טענו כי הפקעות אלה הן שלב ראשון בדרך ליישום תוכניתו של להט " לייהד 
את יפו " . כוח קטן של שוטרים מנע מהמפגינים להתקרב לפתח הכניסה לעירייה . 
רק קומץ של עוברים ושבים נעצר לשוחח עם המפגינים . במקרה אחד התפתח עימות 
קולני בין עובר אורח חובש כיפה לבין המפגינים , לאחר שהוא קרא להם " לצאת 
מן המדינה " . איש מחברי מועצת העירייה לא הגיע כדי לדבר עם המפגינים . 
אישי הציבור היחידים שנכחו במקום היו מאיר וילנר וח"ך מוחמד נפאע ( חד"ש ) 
. ראש עירית תל - אביב , שלמה להט , הודיע שלשום , כי בתגובה לטענות 
של ערביי יפו על אפלייתם , הוא החליט להקטין את הסיוע הכספי שמקציבה העירייה 
לצורכי שיקום שכונות ביפו ומשווה אותם לסיוע שמקבלים התושבים היהודים בשכונות 
דומות בעיר . משמעות הדבר היא שהסיוע הניתן לערביי יפו בשכונת עגמי יקטן 
ל000 , 6 ש"ח במקום 05 אלף ש"ח עד היום למשפחה , לשיקום פיזי של ביתה . 
להט מסר על ההחלטה חרף העובדה שלא עברה עדיין את האישורים הנדרשים בוועדות 
העירייה ומליאת המועצה . להט חזר ואמר כי אינו מתכוון ליישב עולים חדשים 
על חשבון ערביי יפו וטען כי מחאת פעילי הציבור הערביים היא " הסתה לשמה " . 
