החוק למניעת התעללות בקטינים , שנתקבל לפני למעלה משמונה חודשים בכנסת , 
אינו מיושם בהעדר תקציב להפעלתו . בית המשפט לנוער , האמור להכריז על ילדים 
בסיכון כקטינים שיש להגן על שלומם , נמנע מלעשות זאת בשל חוסר יכולתם של 
העובדים הסוציאלים , להציע דרכי טיפול מתאימות . עברייני חוק צעירים מהמגזר 
הערבי , נשלחים הביתה ללא ענישה ושיקום , או נשלחים לבתי כלא , בהעדר 
מעון נעול לנוער עבריין . אלו הם חלק מהמחדלים שחשף מנכ"ל המועצה לשלום 
הילד , ד"ר יצחק קדמן במכתב שהיפנה ראש הממשלה יצחק שמיר , שהוכתר תחת 
הכותרת " התעללות הממשלה בילדי ישראל " . ד"ר קדמן מתריע כי עשרות ילדים , 
שאינם חולי נפש , מאושפזים בבתי חולים פסיכיאטריים כתוצאה ממחסור בפנימיות 
מתאימות . ילדות , הנתונות להתעללות מינית בביתן , אינן מוצאות ממסגרת 
המשפחה בהעדר משאבים . קדמן מאיים כי באם תוך שבועיים לא יחול שינוי במצב , 
הוא מתכונן להגיש תלונות פליליות במשטרה כנגד כל הגורמים הנושאים באחריות 
מיניסטריאלית להתעללות בילדים . קדמן מסתמך על תיקון 62 לחוק העונשין , 
הקובע כי האחראי לקטין אינו בהכרח הורהו , אלא כל מי שעליו האחריות לצרכי 
מחייתו , לריאותו , מכוח דין , החלטה שיפוטית או חוזה מפורש . ד"ר קדמן 
סבור כי הממשלה והעומד בראשה , עונים על הגדרת החוק כאחראים לשלום הקטינים 
במעשה ובמחדל ואי לכך קיימת עליהם אחריות פלילית למחדל , המאפשר המשך התעללות 
בקטינים . 
