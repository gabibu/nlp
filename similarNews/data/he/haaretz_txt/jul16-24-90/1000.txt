בנה זמיר היא אישה פעלתנית שניתבה בעבר את מרצה לחיזוק קשרי הידידות שלנו 
עם המצרים . היא כתבה ספר מתכונים בשם " מאכלים מארץ הנילוס " . כיו"ר 
איגוד נשים מנהלות ערכה מפגשים של נשים בעסקים והפיקה סרט לערוץ השני ליום 
האישה הבין - לאומי " נשים מנהלות " . עתה החלה להוציא לאור רבעון בן 02 
עמודים בשם " נטע " , המיועד לשמש ביטאונה של האישה - המנהלת . נקודת המוצא 
של הביטאון היא שנשים מנהלות הן עדיין מיעוט בעולם העסקים , והן מתקשות 
להתמודד וזקוקות למסגרת משותפת ותומכת . בפתח החוברת הראשונה כותבת זמיר : 
" כידוע מנת חלקה של כל מנהלת מורכבת משעות עבודה ארוכות 0121 שעות ביום , 
ולעתים גם יותר . אם נוסיף על כך גם את האחריות של ניהול הבית , שעדיין 
באחריותך , הרי שלא נותר לך הרבה זמן לקרוא . לכן נטע כל כך מתומצת וקצר 
יריעה " . בחוברת ניתן למצוא בצד מאמר מקצועי על מכירות צולבות ( כמו למשל 
מכירת קרמים לפנים בשעת טיפול קוסמטי ) גם מאמרים על הקשיים הרומנטיים של 
הנשים העצמאיות , על ארבע נשים מנהלות , על אירוח , על נשים בטכנולוגיה , 
וכן ראיון עם משה נוידרפר , מנכ"ל בנק ברקליס - דיסקונט , שני עמודי אופנה 
ועמוד על ענייני טיפוח . אותו שילוב טרחני בין יומרות ניהול לבין עיסוקים 
נשיים מסורתיים כמו טיפוח , אופנה ורומנטיקה הודגש גם במפגש מנהלות ונשות 
עסקים שערכה זמיר בבית המהנדס לרגל הופעת הביטאון החדש . הן שמעו מפי פרופסור 
דב פקלמן כי הניהול בשנות האלפיים יהיה ניהול רך ולא כוחני , דמוקרטי ולא 
היררכי , המתאים במיוחד לנשים המביאות מהבית את הניסיון האינטואיטיווי לפתרון 
קונפליקטים . אך מאחר שיוזמי הערב לא סמכו על הנשים שיסתפקו בהרצאה מקצועית , 
ריצו אותן בתצוגת אופנה של שושנה בן צור . תצוגה יפה , דוגמניות נאות , 
אבל היה משהו מעליב ברעיון שאי אפשר להוציא עיתון מקצועי לנשים ללא אירוח - 
טיפוח - אופנה . 
