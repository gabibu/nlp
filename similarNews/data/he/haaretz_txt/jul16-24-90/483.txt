הוואנה ( ע"ר ) . ארבעה קובנים נמלטו שלשום בבוקר למעונו של שגריר איטליה 
בהוואנה וביקשו שם מקלט מדיני על כך נמסר ממקור איטלקי בבירת קובה . המדובר 
בשני גברים ושתי נשים , כולם בגיל 02 עד 52 שנה . היה זה המקרה האחרון שבו 
ביקשו קובנים מקלט בנציגות זרה בהוואנה . 21 נתינים קובנים אשר שהו בימים 
האחרונים בשגרירות צכוסלובקיה בהוואנה הסגירו עצמם לשלטונות קובה אור ליום 
ג . שלושה קובנים אחרים שוהים עדיין בשגרירות ספרד . חמישה קובנים אחרים 
חדרו לביתו של דיפלומט צכוסלובקי , וארבעה לביתו של שגריר ספרד . שלטונות 
קובה נוקטים עמדה נוקשה נגד מבקשי המקלט , ומסרבים לנהל מו"ם בדבר יציאתם 
את גבולות קובה . חמשת הקובנים , שמצאו מקלט ביום חמישי שעבר בביתו של הנספח 
הצכוסלובקי , האשימו אותו ביום שלישי כי הוא מזניח אותם . הקובנים הודיעו 
גם , כי בדעתם להתנגד " עד קצה כוחם " . בשיחות הטלפון , שקיימו עם מספר 
עיתונאים זרים , אמרה דוברת הקבוצה , מאבל גונזאלס , כי הנספח , יאן 
דומוק , " השאיר אותם לבד , ללא מזון וללא הגנה " , לאחר שהבטיח להם כי 
יסייע להוציא אותם מקובה . ביום חמישי ביקש הנספח מהשלטונות הקובנים לפנות 
את החמישה מביתו , והאשים אותם כי פגעו בו פיזית . החמישה מכחישים טענה 
זו . ביום שלישי נכנסו ארבעה קובנים גם לביתו של שגריר ספרד . הם עזבו בינתיים 
את הבית לאחר , שלפי השמועות , הם קיבלו אשורי יציאה מקובה . קפידבינממשלת 
ספרד שלחה אנשי ביטחון כדי להגן על השגרירות שלה בהוואנה , שם מחריף והולך 
הסכסוך הדיפלומטי בפרשת מבקשי המקלט המדיני . ארבעה שוטרים מיחידה מובחרת 
של משטרת ספרד נשלחו להוואנה , בעיקר כדי להגן על שלושת הפליטים הקובאנים 
שקיבלו מחסה בשגרירות . ספרד הצהירה כי לא תסגיר אותם לידי השלטונות . ביום 
שישי שעבר חדרו אנשי ביטחון קובנים לשטח השגרירות , ופתחו באש על אדם שביקש 
שם מקלט מדיני . הם גררו אותו עמם , הכניסוהו למכונית ונסעו מן המקום . 
ממשלת קובה התנצלה על התקרית . קארלוס אלדאנה , מזכיר הוועד המרכזי של המפלגה 
הקומוניסטית הקובנית , חזר ואישר את סירוב ממשלת קובה להעניק אשרות יציאה 
לכל אלה שביקשו מקלט מדיני בשגרירויות . " הפתרון היחידי הוא שממשלת ספרד 
תגדיל את תקציב השגרירות כדי שהיא תוכל להאכיל את מבקשי המקלט לתקופה בלתי - 
מוגבלת " , אמר אלדאנה לכתבי חוץ בהוואנה . ביום שלישי פרצו ארבעה בני משפחה 
אחת למחלקה הקונסולרית של השגרירות הספרדית וביקשו אשרות יציאה . הם שוכנעו 
לעזוב ולבקש אשרות בדרך המקובלת . שר החוץ הספרדי , פרנסיסקו פרנאנדז אורדונייז , 
אמר במדריד כי " בהוואנה שורר מצב עצבני ביותר שנוצר כתוצאה מבידודה של 
קובה מן הקהילה הבין - לאומית ובגלל מצבה הכלכלי הקשה " . ממשלת ספרד השעתה 
שיחות כלכליות עם קובה שנועדו לסוף יולי , כתוצאה מן הסכסוך האחרון , אמר 
דובר משרד החוץ . " אין טעם ללכת לשם לשיחות , בעוד שבעייה בוערת זו של 
גורל מבקשי המקלט המדיני לא נפתרה " , הוא אמר . 
