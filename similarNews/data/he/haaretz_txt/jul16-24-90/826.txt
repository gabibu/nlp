במסגרת מסע ההסברה בנושא הרפורמה , הפיץ משרד האוצר , וגם פירסם כמודעה 
בתשלום , סדרת נתונים , שאמורה לשקף את השפעת השינויים שנכנסו לתוקפם ב09 . 
7 . 1 על הכנסתם הנקייה של מקבלי שכר ברמות שונות . הרושם הכללי המתקבל מן 
הנתונים , כפי שפורסמו , הוא חיובי מאוד : שכר הנטו של כל מקבלי השכר 
בכל הרמות עד 052 , 7 שקל , בין אם נהנו עד כה מפטורי המס ובין אם לא נהנו , 
יגדל ב12 עד 321 שקלים . אבל כבר במבט שני מתברר שהרושם מוטעה . הנתונים 
הם חלקיים , והתמונה המשתקפת מהם מסולפת . עיקר העיוותים : הנתונים אינם 
כוללים את ההשפעה הכמותית של ביטול הפטור על שכר בגין עבודה במשמרות . האוצר 
יוצא לכאורה ידי חובה בהערה " פרט לעבודה במשמרות " , ובכוכבית שוליים , 
המסבירה כי עובדי משמרות המקבלים עד 000 , 3 שקל בחודש ימשיכו ליהנות מהפטור 
על תוספת שכר ממשמרות . אך אין בטבלה ביטוי להשפעה המהותית הנודעת לביטול 
הפטור הנדון על בעלי שכר חודשי מעל 000 , 3 שקל ( הפסד נטו מרבי של כ072 
שקל ) . הנתונים אינם כוללים את השפעת צמצום נקודות הזיכוי של נשים עובדות 
על הכנסתן נטו ( במקום נקודת זיכוי לכל ילד נקודה לכל ילד לא זוגי ) . 
ההשפעה היא מהותית : אישה עובדת אם לשני ילדים או יותר תפסיד בכל מקרה 
מן הרפורמה , ואם מספר הילדים גדול יחסית יתכן שהפסדה יקזז את תוספת הנטו 
של הכנסת בעלה . עדיין נכון , כנראה , שרוב מקבלי ההכנסות , הנמוכות והבינוניות , 
ייהנו מתוספת בנטו , והרפורמה בכללותה היא מהלך בעתו . אבל הנתונים כפי 
שפרסמם משרד האוצר במודעה רשמית אינם מחזקים את אמינותו . אפשר להבין שמשרד 
האוצר מעונין להבליט את הצדדים החיוביים של הרפורמה כדי להקל על קבלתה בציבור . 
אבל משרד האוצר איננו חברה מסחרית , שלפי הנורמות שהשתרשו אצלנו נוהגת 
לפרסם רק את יתרונותיה של הסחורה שהיא מבקשת למכור , ולהעלים או לטשטש את 
חסרונותיה . משרד האוצר הוא גוף ממלכתי , ועליו למסור מידע מלא , מקיף 
ומהימן . הדבר לא נעשה הפעם , ואם מתעוררים בשלב מאוחר זה פקפוקים באשר 
לנימוקיהם של מחייבי הרפורמה , לא יוכלו ראשי האוצר להאשים אלא את עצמם 
בלבד . 
