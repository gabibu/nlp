שופט בית הדין האזורי לעבודה בירושלים הרשיע אתמול את המרכז הרפואי הדסה 
עין - כרם בעבירה על חוק שוויון הזדמנויות בעבודה בכך , שפרסם מודעת דרושים 
למתכנתים מבלי לציין שהיא מופנית גם לנשים . השופט , יעקב נויגבורן , 
קבע כי יש בכך פרסום מפלה , וקנס את המרכז הרפואי ב005 , 1 שקל . התובע , 
עו"ד יעקב ריבובסקי , שייצג את משרד העבודה והרווחה , ביקש להטיל על המרכז 
הרפואי קנס מירבי , מאחר שנשלחו לו התראות חוזרות ונשנות בעבר , בגלל פרסום 
מודעות מפלות . השופט נויגבורן אמר בהחלטתו , כי מעסיק גדול כמו בית החולים 
הדסה , חייב לגלות רגישות מיוחדת להוראה זו של החוק . עוד אמר , כי לאור 
ההתראות שקיבל בית החולים בעבר , העבירה גובלת בזלזול בהוראות החוק ובחוסר 
איכפתיות . 
