מי שעובר ברגל מהילטון רמסיס להילטון אל - ניל שלגדות הנילוס , יכול להבחין 
בעבודות השיפוצים האינטנסיוויות הנעשות בבניין שבתווך , הוא בניין הליגה 
הערבית . הבניין מחדש את פניו לקראת קליטת הקבוצה הראשונה של פקידי המוסד 
הבינערבי החוזרים מתוניס בשבועות הקרובים לאחר " גלות " של 31 שנים . 
במחצית ספטמבר יתקיים בתוניס המושב ( ה49 ) האחרון של הליגה לפני חידוש 
פעילותה בקהיר , ב6 באוקטובר , הוא יום השנה למלחמת יום הכיפורים . כחודש 
ימים לאחר מכן צפויה מצריים לארח את המלכים והנשיאים למושב הרגיל של הפסגה 
הערבית , הראשונה על אדמת מצריים , מאז התפנית ההיסטורית של הנשיא המנוח 
אנואר אלסאדאת בנובמבר 7791 . אין ספק כי לחזרת הליגה הערבית למקום מושבה 
הקבוע בקהיר חשיבות מיוחדת , אך היא מחווירה לעומת חשיבות הצלחתה של הפסגה 
הערבית הראשונה על אדמת מצריים בראשותו של הנשיא המארח חוסני מובארק . הצלחת 
אותה פסגה , על כל המשתמע מכך , טמונה בהשתתפות כל המלכים והנשיאים הערביים , 
לרבות אלה ששיגרו ממלאי מקום לפסגת בגדד האחרונה , אך במיוחד אלה שהחרימו , 
כמו הנשיא חאפז אסד . צריך לזכור שכל מאמצי השיכנוע של המתווכים , ובהם 
מובארק , לא הניאו את הנשיא אסד לחזור בו ברגע האחרון מהחלטת החרם ולבוא 
לבגדד . הדעת מחייבת שלפסגה הבאה בקהיר יהיה אסד מוכן לבוא , וזאת ביקש 
הנשיא מובארק לוודא אתמול והיום אצל אורחו באלכסנדריה . אסד ופמלייתו התארחו 
בארמון ראס אל - תין באלכסנדריה , המשמשת בירת קיץ . גם אם ביקש הנשיא 
אסד לא להימצא בקהיר שבה מתנוסס דגלה של ישראל , לא יכול לברוח מן הדגל , 
שכן הוא מתנוסס גם על בניין הקונסוליה הישראלית באלכסנדריה . זאת ועוד 
דגל ישראל התנוסס על אותם ארמונות ובניינים באלכסנדריה , שאסד ובני פמלייתו 
מתארחים בהם . נראה כי בסוגיה זו מיחס אסד חשיבות למהות ולא לסמלים וביטויים 
טכניים , אחרת היה דוחה את ביקור הגומלין שלו , לביקור הרשמי של הנשיא 
מובארק בדמשק במאי שעבר . אסד מודאג מאפשרות של קידום התהליך המדיני בדרך 
של " המשך הפתרון הנפרד " . לדידו , השותפות המצריתסורית במלחמת אוקטובר 
3791 היתה ביטוי מוחשי " לדרך הפתרון הכולל " . המדובר ב"עשייה ערבית משותפת " 
הן בתחום הצבאי והן בתחום המדיני , כדי לכפות את " הפתרון הערבי הכולל " 
באיזור . מכאן שיוזמת סאדאת , בראייה הסורית , היתה " הפרה " לאותה 
שותפות והליכה בדרך של " הפתרון הנפרד " . סוריה התנגדה בעבר ומתנגדת היום 
לאותו פתרון נפרד , אשר איפשר לישראל " להשתחרר מהחזית הדרומית ולהתפנות 
לחזית הצפונית " . אסד מתייחס ליוזמת הדו - שיח הישראלי - פלשתיני כאל ניסיון 
פסול נוסף של הליכה בדרך הפתרון הנפרד . לדידו פתרון הבעיה הפלשתינית ייעשה 
אך ורק במסגרת הערבית הכוללת , ובאמצעות הוועידה הבין - לאומית , שסוריה 
החרימה ב3791 . אסד מודע הייטב לעובדה שלא ניתן להגיע לתמימות דעים עם אורחו 
בעניין מרכזי זה . אולם כדי להחליף דעות , להבהיר עמדות , לעמוד מקרוב 
אחר ההתפתחויות ואפילו הבלתי רצויות לאחד הצדדים , ולקיים מערכת של שיכנוע 
הדדי , יש צורך בפתיחת דף חדש ביחסי שתי המדינות . זאת היטיבו מובארק ואסד 
לעשות בפסגת אלכסנדריה , באמצעות הדרך הבדוקה והמקובלת בעולם הערבי , היא 
דרך דחיקת המחלוקות , הדגשת המשותף ופתיחת עידן חדש של שיתוף פעולה בין 
שתי המדינות בתחומים בילטראליים רבים . מערכת חילופי הביקורים , בקו דמשק 
קהיר ברמה מניסטריאלית , שהופעלה בשבועות האחרונים , ממחישה למעשה את 
ראשיתו של העידן החדש . שיתוף הפעולה כולל בשלב זה תחומים כלכליים וטכנולוגים , 
אך הדרך פתוחה גם למישורים אחרים בעתיד . אמנם אין להתעלם מהנסיבות הבינערביות 
והבינלאומיות שהפכו את הסולחה המצריתסורית למחויבת המציאות . יחד עם זאת 
ספק אם פסגת דמשק במאי ופסגת אלכסנדריה היום היו מביאות לתוצאות ממשיות , 
לולא היחסים האישיים החמים בין מובארק לאסד . מקורות ערביים מכנים את השיחות 
באלכסנדריה כ"פסגת האחים לנשק " . השניים מדברים ביניהם כמפקדי חילות אוויר 
יותר מאשר נשיאים , והדבר מסייע , מן הסתם , למציאת יתר הבנה ותמימות 
דעים . לאסד ולמובארק נושאי עשייה משותפים ולא רק בתחום הבין - ערבי . 
צריך לזכור שמצריים ממלאת כיום תפקיד מרכזי בתחום ההתפייסות האפשרית של 
סוריה עם עיראק ואש"ף . במקביל אין סוריה מתנגדת להשתמש בשירותיה הטובים 
של מצריים גם בארה"ב ובמדינות אחרות . לא זו בלבד שמצריים אינה דורשת עוד 
פינוי הכוחות הסוריים מלבנון , אלא היא פועלת בארה"ב לצייד את צבא הנשיא 
הלבנוני , הנבחר על - ידי סוריה , אליאס אלהראווי בנשק ובתחמושת . אסד 
לא יתנגד לבוא בנובמבר לקהיר כדי להימנות בין אורחיו של הנשיא מובארק לפסגה 
הערבית . 
