המועצה לענף הלול יזמה בימים אלה ביטוח מיוחד מפני מחלות עופות בהיקף של 
כ3 מיליון ש"ח פרמיה שנתית , שתשולם על ידי המגדלים ומשרד החקלאות . הביטוח 
יקיף כ09 מיליון עופות בארץ והוא יכסה מחלות כגון מיימת וגמבורו . בשנת 
98 בלבד גרמו מחלות אלה נזקים למשקי הלול , בעיקר בפרוזדור ירושלים , בהיקף 
של 2 עד 3 מיליון דולר . עד לפני שנתיים נחשבה מחלת הגמבורו למחלה קלה , 
אך מאז הפך נגיף המחלה לאלים והתרכיבים שנעשה בהם שימוש כנגדו הפכו לכמעט 
בלתי יעילים . במקביל גדל והולך היקף הנזק שמחלה זו גורמת . הביטוח מבוצע 
לגבי כל רמות הגידול של עופות והמגדלים הניזוקים מקבלים פיצוי בהתאם להסכם 
בין המועצה לענף הלול לבין הקרן לנזקי טבע בחקלאות . חקלאי שיראה עצמו זכאי 
לפיצוי , יצטרך להצטייד באישור של השירותים הווטרינריים לגבי המחלה במשקו . 
