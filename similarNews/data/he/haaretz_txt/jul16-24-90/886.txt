משלחת של ראשי ערים ורשויות מקומיות , נפגשה אתמול עם ראש הממשלה ועם ועדת 
השרים לענייני שיכון , עלייה ובינוי , בראשותו של השר אריאל שרון המשלחת 
כללה את שלמה להט , ראש עיריית תל - אביב יפו , אהוד קינמון , ראש עיריית 
בת ים , משה רום , ראש עיריית חולון , הרב אורנשטיין , ראש עיריית בני 
ברק , ליניק מרדכי , ראש עיריית אור יהודה וממלא מקומו , ראובן פז . ראשי 
הערים העמידו את ראש הממשלה על חומרת המצב ועל הסכנה הטמונה בהעדר תוכנית 
של הממשלה . ראשי הערים ביקשו מיצחק שמיר לבקר באוהלים ולדבר באופן בלתי 
אמצעי , עם המשפחות . ראש הממשלה הודה לחברי המשלחת על יוזמתם . דובר משרד 
ראש הממשלה מסר כי ראש הממשלה אמר לראשי הערים : " הממשלה דואגת ומטפלת 
בבעיית חסרי הדיור " . הדובר מסר כי ראש הממשלה הדגיש , שבעיית חסרי הדיור 
היא חלק מבעיית הקליטה בכללותה , וכי ידוע שהקליטה היא בראש סדר העדיפויות 
של הממשלה וכי יש לפתור את בעיית האזרחים הוותיקים שסובלים עקב גלי העלייה . 
עד כה המדינה התמודדה עם הבעיה ונתנה פתרונות שיכון לכל . יחד עם זאת צריך 
שאנשים הסובלים ממחסור בדיור , יגלו גם סבלנות ולא יגררו אחר הסתה לאלימות , 
זה לא יועיל . תוך שנה ניתן פיתרון לבעיית המשכנתאות בשכר הדירה , הבטיח 
רוה"ם והדגיש כי ועדת השרים לענייני קליטה בראשות השר שרון , עוסקת בנושא 
הדיור לעולים ולוותיקים , יום וליל . " אנו אתכם " , סיים רוה"ם את דבריו 
בפגישתו עם ראשי הערים . השר שרון הודה לראשי הערים על כך שבאו לירושלים 
והציגו את המצב בשטח . ועדת השרים תביא ביום ראשון הבא , לישיבת הממשלה , 
הצעות להחלטה הכוללת תוכנית לפיתרון בסיסי של הבעיה ובמקביל פיתרון לתקופת 
ביניים שתמשך כשנתיים ותכלול את השלבים הבאים : א . סיוע בשכר דירה כתוספת 
למה שקיבלו עד היום . ב . המשך שכר דירה מעבר ל63 חודשים . ג . שכר דירה 
גם לכאלה שאינם זכאים וזאת לפי מבחן הכנסה . הכספים יתקבלו מקרן מימון שתוקם 
על ידי משרד השיכון , האוצר והרשויות המקומיות . השר הדגיש כי יימצא פתרון 
גם לנפגעי המשכנתאות . במקביל תבקש הממשלה לאשר הבאת 000 , 3 קרוואנים , 
אשר ינתנו על פי קריטריונים ובשכר דירה נמוך של כ051001 ש"ח . קפידבין ( 
ע ) . מתרחבת מחאת חסרי הדיור בחיפה וכיום שוהות בגן הזיכרון , מול בניין 
עיריית חיפה , כמה עשרות משפחות של חסרי דיור ב21 אוהלים . ניסים סלמן , 
יו"ר " עמותת השווקים הפתוחים " , שנתמנה לדוברם של המתנחלים במקום , 
מסר כי אם בתוך שבוע לא תיפתר מצוקתם של חסרי הדיור בעיר , בכוונתם להחזיר 
את פנקסי המילואים ותעודות הזהות . המוחים בגן הזיכרון מסתובבים כשעל דש 
ביגדם פתק , עליו כתוב " אזרחים סוג ב , דור העתיד ואדי סאליב " . סלמן 
מסר כי מנהל מחוז חיפה של משרד השיכון , צבי לוצקי , הציע למשתכנים 575 
שקלים לחודש , עבור שכר דירה , אולם לדבריו הדבר אינו מספיק . " אנו 
בעד עלייה , כיוון שהיא עתיד המדינה , אולם מה יהיה איתנו ? , האם ניזרק 
לשוליים ? האם עלינו לשלם את מחיר העליה " , התריס סלמן . 
