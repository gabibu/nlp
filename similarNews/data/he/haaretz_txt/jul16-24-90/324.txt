( ע ) . המרכז לפלורליזם דתי של התנועה ליהדות מתקדמת החליט לפנות לבית 
המשפט בדרישה להורות לרבנות הראשית להוציא תעודת גיור חדשה לפולה כהן מאנגליה . 
כהן , 53 , עברה ב1891 תהליכי גיור אורתודוקסיים בקיבוץ שלוחות . היא 
קיבלה תעודת גיור של הרב הראשי לישראל לשעבר שלמה גורן . אולם הרבנות באנגליה 
מסרבת להכיר בגיור משום שבתחתית התעודה כתב הרב גורן , כי לתעודת הגיור 
אין תוקף בחו"ל . במסיבת עיתונאים בבית אגרון בירושלים טען עו"ד אורי רגב 
המייצג את פולה כהן , כי הסקה המגבילה שהוסיף גורן לתעודת הגיור מנוגדת 
להלכה ולחוק , ולכן היא חסרת תוקף . " דיני הגיור בהלכה רואים אפילו גר 
שחזר לסורו ושב לדתו הקודמת בגדר ישראל מומר , ואינם מפקיעים את יהדותו 
אלא נותנים תוקף לקידושיו " , אמר . לדבריו , החידוש התמוה של הרב גורן 
בניסוח תעודת הגיור הוא בגדר רפורמה מרחיקת - לכת שאפילו היהדות הרפורמית 
נאלצת להסתייג ממנה . כהן אמרה במסיבת העיתונאים שכל רצונה להיות יהודיה 
כשרה לכל דבר , וכי היא ובעלה שומרי שבת וכשרות . " אני מקבלת עונש בגלל 
שאני רוצה להיות יהודיה . מתנכלים לילדי הרוצים ללמוד בבית - ספר יהודי , 
מרביצים להם ומעיפים להם את הכיפה מהראש ללא כל הצדקה " , אמרה . הרבנות 
הראשית לישראל מסרה בתגובה כי " בבדיקה שנעשתה עם הרב גורן התברר , כי 
כהן הפרה התחייבות בכתב לגור בישראל . התחייבות זו היוותה תנאי מוקדם לכל 
הליך גיורה . לאחר מעשה , מסתבר כי היא שיקרה ולא עמדה בהתחייבותה שהובאו 
בכתובים " . עם זאת מציינת הרבנות , כי התלונה תיבדק באופן יסודי הן בצד 
ההלכתי והן בצד המשפטי . עוד נמסר מהרבנות : " תמוה שלמרות שעורך - דינה 
קיבל הודעה בכתב שהתלונה תיבדק , רצה פולה כהן אל התקשורת והפכה להיות כלי - 
משחק בידי גופים שאין להם כל נגיעה עניינית לנושא עצמו " . 
