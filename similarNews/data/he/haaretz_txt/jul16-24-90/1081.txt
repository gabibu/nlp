אלכסנדריה ( ע"ר וע"ץ ) . חוסיין מלך ירדן הגיע אתמול לביקור במצרים ויקיים 
שיחות עם הנשיא מובארק על הדרכים לפתור את הסכסוך הקשה שפרץ בין עיראק לבין 
כוויית והנסיכויות המאוחדות במפרץ הפרסי מסרו מקורות רשמיים במצרים . שר 
החוץ העיראקי , טארק עזיז , שהגיע לקהיר ביום ראשון , ושר החוץ המצרי 
עיסמת עבד - אל מגיד , באו לנמל התעופה לקבל את פני המלך . חוסיין ומובארק 
נסעו לאחר מכן לארמון ראס אל - טיין בחוף הים התיכון . 
