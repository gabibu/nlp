האסטרטגיה הצבאית החדשה של נאט"ו , שעליה הוכרז בלונדון , היא בבחינת התנתקות 
מארבעים שנות דוקטרינה , ותרגומה לתוכניות מקיפות והגיוניות יהיה מבחן 
של ממש לברית . " זה האתגר הצבאי הגדול ביותר בתקופה של האיום הצבאי הנמוך 
ביותר " , אמר פיליף קרבר , מומחה לכוחות קונוונציונלים של " בי - די - 
אם קורפוריישן " , מרכז מחקר שעובד בשביל הפנטגון . מזה שנים התבססה הברית 
המערבית על אסטרטגיית " עוגת שכבות " , שבמסגרתה הוצבו דיוויזיות צבאיות 
זו לצד זו , סמוך לקווי החזית ואורגנו בגייסות לאומיים . בתוך גייסות אלו , 
דאגה כל מדינה ללוגיסטיקה ולתקשורת שלה ויישמה את דוקטרינת ההגנה הספציפית 
שלה . אולם בשל האיום הסובייטי הדועך , כמו גם הפוליטיקה של איחוד גרמניה , 
הכריזו ראשי המדינות החברות בנאט"ו , בהודעתם לפני למעלה משבוע , שהברית 
" תישען במידה גדלה והולכת על כוחות רב לאומיים המורכבים מיחידות לאומיות " . 
נוכחותם של כוחות נאט"ו סמוך לקווי החזית תצטמצם , והכוחות שישארו יהיו 
קטנים יותר ובעלי ניידות גבוהה ביותר . מערך ההגנה החדש של הנשק הקונוונציונלי , 
לפי נאט"ו , יתבסס על דוקטרינה גרעינית שתכריז על הנשק הגרעיני כ"נשק שישמש 
באמת ובתמים רק כמוצא אחרון " . במסגרת הדוקטרינה הציעה הברית את הוצאתם 
של כל פגזי הארטילריה הגרעיניים האמריקאיים מאירופה בתמורה לצעד הדדי כזה 
של מוסקווה . הירידה באיום הסובייטי צימצמה את הצורך להחזיק בכוחות נאט"ו 
סמוך לקווי החזית , ולנוכח איחודה מחדש הממשמש ובא של גרמניה , משתנה גם 
הגדרת החזית עצמה . יתר על כן , כל מדינות נאט"ו צופות קיצוצים משמעותיים 
בכוחות הקונוונציונליים שלהן . קיצוצים אלה יקשו על הצבת כוחות לרוחב חזית 
רחבה , ויצריכו מעבר לכוחות ניידים יותר . קפמאבינהצעד להקים יחידות רב 
לאומיות חדשות נועד במידה רבה להפוך את נוכחותם של כוחות אמריקאים וכוחות 
זרים אחרים במערב גרמניה לרצויה וקבילה יותר על התושבים . חסידי רעיון זה 
אומרים שהברית תוכל להעלות יחידות אלה כתשובה לדבריהם של מבקרים גרמניים 
המתלוננים שכוחות נאט"ו הם צבא כיבוש . " בעבר השתרע מערך ההגנה הרצוף של 
עוגת השכבות על הגבול המערב גרמני מהים הבלטי עד לגבול האוסטרי " , אמר אדוארד 
וורנר , מומחה צבאי ב"רנד קורפוריישן " , גוף מחקר הממומן בידי הממשל . 
" עם התמוטטות ברית וארשה והוצאת הכוחות הסובייטיים מצכוסלובקיה , מותאם 
כעת מערך ההגנה של ברית נאט"ו להתמקד אך ורק בחלקה המזרחי של גרמניה . כעת , 
כשהאיום הצבאי המצומצם מוגבל לאזור קטן יותר , בשל הזמן לעבור ליחידות 
רב לאומיות ולמערך קטן יותר ונייד יותר " . אולם מומחים מציינים שהפיכת קונספציות 
רחבות אלה לתוכניות צבאיות תהיה מלאכה לא קלה . קיומם של כוחות רב לאומיים , 
למשל , ידרוש מהברית לנקוט צעדים חדשים לאיחוד ולקביעת תקן אחיד של הלוגיסטיקה , 
ציוד התקשורת והדוקוטרינה הטקטית שלה . כל אלה בעיות שעד כה נעקפו לעתים 
תכופות , במצב שבו מדינות יחידות היו אחראיות להגנה על סקטור נתון בשטח . 
בהעלותו דוגמה טקטית , הסביר קרבר שכמה צבאות מערביים מעדיפים להציב מערך 
הגנה מול נהר , בעוד שאחרים מעדיפים להציבו מאחוריו . " אם אתה בוחר ביחידות 
רב לאומיות , תצטרך לפתור חילוקי דעות טקטיים האלה " , אמר . לנאט"ו כבר 
יש כמה יחידות רב לאומיות , אבל היקפן קטן יחסית . בשנות ה06 המוקדמות 
הציעה ארצות הברית להציב נשק גרעיני על אניות שהיו מאוישות בידי צוותות רב 
לאומיים . התוכנית שננטשה בסופו של דבר , נועדה לערב את מערב גרמניה ומדינות 
אחרות בלי להעניק להן נשק גרעיני . רוב המומחים סבורים שלרעיון הזה , שלא 
הוצא אל הפועל , יש השפעה מועטה בלבד על התוכניות החדשות לחיל רב לאומי . 
הברית תצטרך להגדיר את הנסיבות שבהן יוכלו מפקדים צבאיים לבקש מרשויות פוליטית 
היתר להשתמש בנשק גרעיני . מתחים עדיין קיימים בין ארצות הברית ובריטניה 
בנושא , על אף נוסח פשרה שעליו הוסכם בפגישת הפסגה של נאט"ו . קפמאבינבהשתמשם 
במינוח שהוצע על - ידי הנשיא בוש , אמרו ראשי נאט"ו כי הברית תראה את נשקה 
הגרעיני כ"נשק של מוצא אחרון באמת ובתמים " . הניסוח האמריקאי נועד לאותת 
שהברית מצמצמת את תלותה בנשק גרעיני , בעוד שהיא סבורה כי היא זכאית להשתמש 
בנשק גרעיני ראשונה בתגובה על מתקפה סובייטית קונוונציונלית . אך על פי 
דרישת בריטניה , נאמר בהודעה של נאט"ו גם , כי " אין שום מצבים שבהם ניתן 
לא להביא בחשבון אפשרות של תגובת נגד גרעינית על פעולה צבאית " . עוזרים 
של תאצר אמרו כי ניסוח כזה יותיר בברית המועצות די ספקות בשאלה מתי והיכן 
עלול להיעשות שימוש בנשק גרעיני וכך יסייע להבטחת גורם הרתעה אפקטיווי . 
חילוקי דעות אלה לא יוכלו שלא לגלוש לתוך מאמצי המערב לנסח הנחיות חדשות 
למפקדים צבאיים . קריאת נאט"ו לאסטרטגיה גרעינית המבוססת על נשק של " מוצא 
אחרון " כבר מעוררת ויכוח בקרב מומחים לא ממשלתיים , התוהים אם הדוקטרינה 
החדשה תואמת את תוכניות הנשק הגרעיני של הברית . ואשינגטון ולונדון לוחצות 
להצבת הטיל הגרעיני החדש טאס"ם האמור להיות מותקן במטוסים שיחנו בשדות תעופה 
במערב אירופה . ראשי התיבות של טאס"ם הם טיל אוויר - קרקע טקטי . אבל דונלד 
קוטר , עוזר לענייני אנרגיה אטומית לשלושה שרי הגנה אמריקאים , אמר כי 
אי אפשר לראות את טילי טאס"ם כנשק של " מוצא אחרון " , כיוון שהם אמורים 
להיות מוצבים בשדות תעופה שעליהם אמר המפקד הצבאי העליון של נאט"ו , כי 
הם פגיעים למתקפה . נשק גרעיני האמור לשמש " מוצא אחרון " , אמר קוטר , 
חייב להיות מסוגל לעמוד בפני מתקפה גדולה של נשק קונוונציונלי , כך שלא 
יהיו לחצים להפעילו בשלב מוקדם בסכסוך לפני שיושמד . קוטר אמר כי טילי קרוז 
הניידים המשוגרים מהקרקע והאסורים על פי הסכם הטילים הסובייטי - אמריקאי 
מ7891 , היו מהווים נשק " מוצא אחרון " הולם יותר . לכל הפחות נראה שמושג 
" המוצא האחרון " של נאט"ו יניע מתכננים צבאיים מערביים לחשוב על דרכים 
חדשות להגן על שדות תעופה ולצמצם את פגיעותם של טילי טאס"ם . בעוד השינויים 
להם קראו משתתפי ועידת הפיסגה של נאט"ו כרוכים בסיבוכים , מדגישים פקידים 
מערביים בכירים שהברית חייבת להדביק את השינויים בברית המועצות ובמזרח אירופה 
אם אינה רוצה להיראות פחות רלוונטית מבעבר . 
