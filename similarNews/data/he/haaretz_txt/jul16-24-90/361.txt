מעל חמישים ( 05 ) בני אדם נהרגו בתאונות - דרכים בין אמצע יוני לאמצע 
יולי . חרושת ההצעות , התגובות וההצהרות פועלת במשנה מרץ : החמרות עונשים , 
הגבלות על נהגים חדשים , תקציבי אכיפה , וכמובן ניצול די מחפיר של המצב 
כדי לנסות ולהעלות את מחירי הביטוח והדלק ( רק למען ההשכלה הכללית : כ3 
מיליארד שקל גובה המדינה מן הרכב ומבעליו , באגרות ומסים . 000 , 000 , 
000 , 3 שקל . רק 054 מיליון מתוך כל המיליארדים האלה חוזרים אל עולם הרכב , 
לתשתית כבישים , בטיחות ושירותים ) . רק הקדוש - ברוך - הוא , ואולי 
משרד האוצר , יודעים לאין הולך כל השאר ) . כרגיל , מחפשים את " הגורם 
האנושי " . כרגיל , מוטרדים יותר במציאת " אשם " מאשר במציאת פתרון . 
חמישים וכמה הרוגים במהלכם של חמישה שבועות קצרים . מן הערבה ועד גבול הצפון , 
מן הים ועד הבקעה . חמישים וכמה הרוגים . להלן עובדה מאלפת : אף לא אחד 
מכל עשרות ההרוגים האלה נהרג על אחד משלושת הכבישים הטובים שיש במדינה : 
כביש ירושלים תל - אביב , כביש חיפה תל - אביב , כביש אשדוד תל - אביב . 
שלושה כבישים אלה הם מן העמוסים בארץ , ומן המהירים ביותר בישראל . נוסעות 
בהם אותן מכוניות , פועלת בהן אותה משטרה , ובמכוניות נוהג אותו " גורם 
אנושי " , חסר - מיומנות לעתים , חסר - נימוס לעתים , חסר - מעצורים לעתים . 
ובכל זאת אף לא הרוג אחד מכל העשרות של החודש האחרון נהרג שם . ( אני 
מקווה שלא פתחתי כאן פה לשטן , והממצא הזה ימשיך להיות שריר ואמיתי גם עד 
לפרסום הדברים . . . ) תהא זו טענה אווילית לבוא ולומר כי כל תאונה ניתנת 
למניעה בעזרת תשתית משופרת . גם אי - אפשר להקים אוטוסטרדה בכל מקום . 
שום תשתית לא תמנע ממטומטם פרוע " לקחת סיבוב " בלב פתח - תקוה במהירות 
שמעבר לשליטתו , להתעופף עם המכונית אל המדרכה ולדרוס צמד נשמות טהורות . 
שום כביש משופר לא ימנע מהולך - רגל לחצות אותו כמו סהרורי ולהתאבד על חרטומה 
של מכונית . אך בעובדה החד - משמעית המצוינת לעיל יש בכל זאת די חומר למחשבה 
על כמות הדם שחוסכים ארבעה מסלולים , גדר הפרדה , שולי - ביטחון ומחלפים 
טובים בצמתים . שלושה קטעי - כביש כאלה , רק שלושה קטעי - כביש כאלה , 
יש בישראל . הרבה דם הם חסכו . על כן , בטרם קובעים בחוק עונשים דרקוניים 
לנהגים צעירים , בטרם שוללים רשיונות לצמיתות על כל עבירה , בטרם מעלים 
את הקנסות לגבהים אסטרונומיים ובטרם מנחיתים עוד ועוד גזירות וקללות על ראשו 
של " הגורם האנושי " , אולי כדאי להרהר גם באותם עניינים שהם בתחום אחריותו 
של " הגורם השלטוני " . קשה מאוד להחליף את העם , או לתקן אותו . הרבה 
יותר קל להחליף את הכביש , או לתקן אותו . וככל שהנהגים מזופתים יותר , 
כך צריך גם למהר ולזפת ביתר שאת עוד ועוד כבישים . ועד ש"הגורם השלטוני " 
לא ילמד את האמת העצובה הזאת , נמשיך לספור הרוגים . 
