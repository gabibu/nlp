כל אדם רוצה לדעת כמה הוא שווה , אבל קשה למדוד את ההערכה שאתה חושב שרוכשים 
לך בערכים ברורים . השבוע נקרתה לי הזדמנות נדירה לדעת כמה בדיוק שווה הביקורת 
שלי לתיאטרון הלאומי " הבימה " . מדובר בכ000 , 2 ש"ח . ביום חמישי שעבר 
התקיימה בתיאטרון הלאומי הצגת הבכורה למבקרים של " חתונת הדמים " מאת לורקה , 
בבימויו של חנן שניר . הביקורת שלי , בעיתון של יום ששי , לא היתה חיובית 
ביותר , למרות הערכתי להישגי העיצוב של ההצגה . עמיתי , אליקים ירון , 
התפעל הרבה יותר ממני , והכתיר את ביקורתו ב"מעריב " : " סוף - סוף לורקה " . 
אין זו פעם ראשונה שמבקרים חלוקים בדעותיהם , ואף אין זו הפעם הראשונה שיש 
מחלוקת כזו ביני לבין אליקים ירון . זו אחת ההוכחות ששנינו קיימים כישויות 
עצמאיות , ולכן הטענות הקיבוציות המקובלות נגד " הביקורת " הן חסרות שחר . 
אנשי תיאטרון " הבימה " פירסמו את ביקורתו של ירון כמודעה בתשלום בעמודי 
החדשות של עיתון " הארץ " . במודעה הראשונה הופיע צילום הביקורת בהגדלה , 
כפי שהופיעה ב"מעריב " . במודעה השנייה הופיעה הביקורת בלי הגדלה ונראתה 
וזו היתה הרי הכוונה כאילו היא מאמר שפורסם על - ידי מערכת " הארץ " . 
באף אחד מן המקרים לא הופיע במודעה רמז שזו מודעה של תיאטרון " הבימה " . 
לפי מיטב ידיעתי , עלות מודעות אלה היא כ000 , 2 ש"ח . כשיסכמו את הגירעון 
של " הבימה " , שהוא כעת בסביבות 9 מיליון ש"ח ( גרסה אופטימית ) , אני 
מבקש שיובא בחשבון הבזבוז הזה . כל מנהל תיאטרון , היוצא נגד הביקורת בימים 
כתיקונם , עושה שימוש בציטוטים סלקטיוויים מן הביקורות , כשזה משרת את 
מטרתו במודעות . במודעה על הצגת " פיקניק בחוסמסה " של התיאטרון הקאמרי , 
מצוטט עיתון " הארץ " כאומר על ההצגה " יש להפקה זו איכויות מקצועיות 
מלוטשות " . זה אכן כתוב בביקורת שלי , אם כי חבל שהתיאטרון הקאמרי לא ציטט 
את המשכה , שבה נאמר גם " אינני יכול לבטל לגמרי את הטקסט של חיים נגיד . 
. . טקסט שהצליח להיות השראה למוסיקה באיכות כזאת איננו יכול להיות רע 
לגמרי . יחד עם זאת ממה ששמעתי על הבמה . . . לא מצאתי את הלהג הזה , 
שבין פסיכולוגיה בגרוש לפיוט באותה רמה , למצדיק בילוי ערב שלם בתיאטרון " . 
התרגלתי כבר להוצאת דברים כזו מהקשרם , ואני מנסה לכתוב כך שאי - אפשר 
יהיה לנתק קטע מדברי ולצטט אותו מחוץ להקשר . הטקטיקה החדשה היא לפרסם במודעה 
ביקורת שהתפרסמה בעיתון אחר , החולקת על דברי הביקורת שהתפרסמו באותו עיתון . 
אני יכול להבין את זה , כי הרי זה עניינו של התיאטרון להגיש לקורא העיתון 
מגוון של ביקורות . לפיכך אני מצפה שהביקורת שלי על הצגת " חתונת הדמים " 
תופיע כמודעה בתשלום מטעם " הבימה " ב"מעריב " . לחלופין , במקרה שתתפרסם 
ביקורת חיובית שלי על הצגת " הבימה " ואילו ביקורתו של אליקים ירון ב"מעריב " 
על אותה הצגה תהיה שלילית , אני מצפה ש"הבימה " תפרסם גם את ביקורתו השלילית 
של ירון כמודעה בתשלום ב"הארץ " , בתור שירות לצופיה . 
