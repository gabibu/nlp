האוניברסיטה העברית ציינה את העשור למותו של הפרוף יעקב טלמון בכנס שנושאו 
" מרד האינטלקטואלים נגד הדמוקרטיה הליברלית 07815491 " . משהו מרוחו של 
אותו כנס הביאה לקורא הרחוק מן האקדמיה הרצאתו של הפרוף זאב שטרנהל , שהתפרסמה 
בעיתון זה ב6 . 22 , תחת הכותרת " הפוסט - מודרניזם ולקח ההיסטוריה " . 
קראתי בהתפעלות את ההרצאה המזהירה : הפנורמה הרחבה , משיכות - המכחול 
העזות , שפע השמות והפרטים . בקריאה השנייה באו הספקות . למשל : " שחרור 
היחיד מומש במהפיכה הצרפתית " . משפט גא זה נראה לי פתאום , בקריאה השנייה , 
כטעות הדפסה או הגהה . מומש ? ממש מומש ? שחרור היחיד ? שיפשפתי את 
עיני . הרי לא ייתכן שהפרוף שטרנהל אינו יודע על התנהלותה , מחדליה , 
כשליה , מחירה של המהפיכה הצרפתית , דברים שאפילו אני יודע . והמשכתי 
וקראתי : " המהפיכה גם תירגמה למונחים קונקרטיים את ראיית ההיסטוריה של 
ההשכלה : ההיסטוריה נתפשה כתהליך אין - סופי של קדמה , וגו " . תירגמה ? 
כלומר תירגמה , כלומר מימשה ? כלומר . . . אבל , שוטה שכמוני , הרי 
מדובר במטפורות , אלו מטפורות , פיוט אקדמאי נשגב ביותר , כראוי להרצאה 
בכנס אינטלקטואלי על מרד האינטלקטואלים . . . מה אני בא בקריאות שניות , 
בבדיקות של מלים וביטויים אל הרצאה חגיגית בכנס חגיגי הבא להוקיע , בעדינות 
מלומדת , את המרד נגד המהפיכה הצרפתית הגדולה שמימשה , כמובן מימשה . . 
. ואם גם בסיום ההרצאה מופיע הלקח השגיב : " . . . עד היום לא נמצאו 
יסודות איתנים יותר מהאוניוורסליזם וההומניזם של ההשכלה לבנות עליהם סדר 
אנושי ראוי לשמו " . הרי רק אדם קטנוני וקנאי , הרץ להיטפל לביטויים ולמלים , 
ירצה להקשות גם על הלקח הזה , ירצה לטעון שכל מלה שבו היא שקר וזיוף , 
לא פחות משהיו שלושה שקרים וזיופים בשלוש הסיסמאות הנפלאות של המהפיכה : 
" חירות , שוויון , אחווה " . תהיתי זה היה כבר בשלב האובסצני ממש , 
שלב הקריאה השלישית אם זאב שטרנהל קרא באמת את כתבי יעקב טלמון והבינם , 
אם שיקע עצמו באמת בספרות המרד האנטי - מהפכני , שהכנס מוקדש לו והרצאתו 
הוקדשה לו . תהיותי גברו עם הקריאה במסה שהקדיש שטרנהל לזכר טלמון עצמו , 
אותו ערב שבת ( 6 . 22 ) , בעיתון " ידיעות אחרונות " . הוא כתב שם , 
למשל , על ההבדל בין הטוטליטריות של השמאל לבין הטוטליטריות של הימין . 
טלמון היה אמנם " מודע היטב להבדל " שבין שני מיני הטוטליטריות , כותב 
שטרנהל דברי - הוקרה למורו , אך מדבריו בהמשך משתמע שבעצם לא היה מודע כל - 
כך , ובוודאי לא כמוהו , היודע ש"הקומוניזם ניתן לסגת בדרכי שלום ואילו 
את הנאציזם ניתן היה לקעקע רק בכוח הזרוע " ; על הנסיגה בדרכי שלום מן הקומוניזם 
צריך היה אולי לחקור קצת יותר בסין העממית ובריה"ם , בווייטנאם ובקמבודיה . 
כדאי לחקור אם בכלל היתה נסיגה כזאת , וכדאי לשאול משהו בעניין זה זה גם 
בארצות אלו : פולין , הונגריה , יוגוסלוויה , רומניה . . . הרי לכם 
" נסיגות " בדרכי - שלום ! אבל מה אני בא עם העובדות הידועות לכל אל מאמר 
יפה של פרופסור אחד לזכרו של פרופסור אחר . . . נכון , אני אדם קטנוני . 
עכשיו , משהודיתי , הוקל לי : קל לי יותר להקשות , למשל , על טיפולו 
המכליל , אם גם הססגוני , של שטרנהל באותם הוגים אפלים , נפחדים , שההמון 
הטיל עליהם את חתיתו , " אלא שההמון שעורר בהם חרדה כה נוראה לא היה ההמון 
הפאשיסטי . . . ( אלא ) ההמון של מפגני האחד במאי ושביתות הכורים , 
ההמון שהסתער על ארמון החורף של הצאר הרוסי , השתלט על בתי - החרושת באיטליה 
והקים את החזית העממית בצרפת " . כלומר : ההמון שהפחיד את האינטלקטואלים 
שוכני - האפלה הללו , היה המון טוב , דמוקרטי , שמאלני ; במלים אחרות : 
המון שאינו מפחיד כלל את הפרוף שטרנהל , המון החביב עליו כמו ש"ההמון הפאשיסטי " 
אינו חביב עליו כלל . ההמון " החיובי " כלומר , " השמאלני " הפחיד 
גם למשל את ארטגה אי גאסט , ההוגה הספרדי הליברלי - השמרני , בעל הספר 
העקרוני " מרד ההמונים " שטרנהל מגנה זאת במובלע , במעודן . אין הוא 
כועס על אורטגה , כמובן , רק מרחם עליו . ומי ילך לחפש בספרו של אורטגה 
עצמו , לבדוק שם אם שיפוטו ( או רחמיו ) של הפרופסור הישראלי עומדים באיזו 
זיקה לטקסט של " מרד ההמונים " ? אבל במקרה , הזדמן לי לקרוא בספר זה , 
ואני זוכר היטב שעיקרו הדחייה הגמורה שדוחה אורטגה את הפאשיזם ואת הקומוניזם 
כאחד , מצביע על שניהם כעל שני צדדיו של אותו מטבע בדיוק ונבעת מפני שני 
מיני ההמון : הפאשיסטי והקומוניסטי , שניים שהם אחד . אכן , אורטגה היה 
מן האינטלקטואלים המוקדמים ביותר שהבינו כי אין הפאשיזם והקומוניזם אלא תנועה 
אחת במהותה , שפנתה מטעמים טאקטיים ונסיבתיים לשני כיוונים מנוגדים כביכול . 
כששים שנה לאחר פרסום ספרו של אורטגה , עדיין לא חדרה הבנה עקרונית זו אל 
חדר - עבודתו של המלומד הישראלי הנודע . ושוב עולה החשד ומנקר בקורא לא - 
אקדמי וקטנוני שכמוני : האם קרא שטרנהל את אורטגה , האם קרא אותו כמו שקרא 
את טלמון , מתוך מגמתיות והתניה לטובת " המהפיכה " , לטובת השמאלנות בכל 
גילומיה ? כמובן , אומר האני המנומס שלי , האני " הפולני " מעריץ - הפרופסורים , 
כלפי האני החצוף , הקטנוני שלי : מובן שהפרוף זאב שטרנהל קרא את אורטגה 
ואת טלמון ( ואת האנגלי טי - אי יולם , שהוא מטפל בו בהרצאתו באופן המעלה 
ספיקות ותמיהות בלב האני הקטנוני ) ; ואת ניטשה , ואת מוראס , ואת אליוט 
וכל שאר מורדי האור שהיו להם ספיקות רציניים בדבר הצלחתה הגלויה של המהפיכה 
הצרפתית שכזכור , מימשה את שחרור היחיד , ושעל כן , ראוי ללמוד מגורלם 
המר את הלקח שרק " האוניוורסליזם וההומניזם של המהפיכה " ראויים שייבנה 
עליהם סדר אנושי ראוי . הוא קרא את כל אלה כמו שקראום כל יתר הפרופסורים 
המלומדים מאוד שלנו ( אולי לא טוב ללמוד ולקרוא כל - כך הרבה ? לוחש האני 
החצוף , הוולגארי שלי ) . אבל זה לא הצליח לקעקע את האוטופיה שהם הקימו 
בתוכם , אולי בעודם בתנועות - הנוער המתקדמות כל הזמן אל " סדר אנושי " 
טוב , קרי : סוציאליסטי , אוטפיה שממנה הם יודעים , מאז ועד היום , 
לגרש את ההוגים האפלים , מורדי האור הללו שעשו את טעויות - חייהם בהציצם 
לרגעים אל המציאות שמחוץ לחדרי - העבודה שלהם , וראו שם את הקומוניזם בהתגשמותו 
כפי שראו את הפאשיזם בהתגשמותו , בלי אחווה , בלי שוויון , בלי חירות , 
עם הרבה סרטים אדומים שעליהם כתוב " אוניוורסליזם , הומניזם וכו " . לא - 
כבר כתב הפרוף שלמה אבינרי סדרת מאמרים בעיתון זה ובהם נלחם נואשות על זכות 
קיומו של איזה יצור מיתולוגי הקרוי " סוציאליזם דמוקרטי " , שבכפותיו הצחות 
עדיין נאחזו בשנה האחרונה נואשי הסוציאליזם המזרח - גרמני , הצכי והפולני 
למשל . אלא שההמון הנבער בארצות אלו הראה לחסידי האל החדש הזה ( או הסאטיר 
החדש ? ) שיותר תרתי - דסתרי אין הוא מוכן לקבל מידי הסופיסטים הבלתי - 
נלאים האלה . אני חושש שההמון הישראלי עלול לומר , ושמא אומר , אותו לאו 
לא - נעים , לאלה בתוכנו שירצו " לממש את האידיאות של ההשכלה " . קשה , 
קשה לפרופסורים אבינרי ושטרנהל ועמיתיהם אנשים משכילים להפליא , " פתוחים " 
להחריד להיפרד מן " האוניוורסליזם וההומניזם " של המהפיכה , שהתחנכו 
עליהם והפנימום עד ששוב אין הם מסוגלים לבחון אותם מחדש , באורה של המציאות , 
כפי שנדרש מאינטלקטואל אמיתי . קשה כל - כך להיפרד מן האור המתעתע של המהפיכה , 
לכן הם מעדיפים לרחם על " מורדי האור " ולהכליל את כולם בחבילה גדולה 
ומגוחכת ואף לטשטש פה ושם את רעיונותיהם , שממילא אלה רעיונות ריאקציוניים 
שמזמן יש להטילם אל ערימת האשפה וכו . עוד הערה קטנה וקטנונית : למרות 
שלל השמות והפרטים שבהרצאה המזהירה ( ובמאמרים הנפלאים הרבים ) חסר לי 
בהרצאתו של הפרוף שטרנהל דווקא השם היחיד העקרוני והחשוב באמת : שמו של 
אדמונד ברק , המוקדם והגדול בין האינטלקטואלים ש"מרדו " כלומר תיארו את 
האידיאות של המהפיכה הצרפתית בדיוק כמו שהן . כמובן , לדבריו המתונים , 
השקולים והאימתנים גם יחד , של ההוגה האירי הגדול , לא קל כל - כך ללעוג 
כמו לדברי יורשיו , שרבים מהם היו קצת מבולבלים , אף היו שהשתגעו למראה 
" מימושם של האידאלים של ההשכלה " . ובכל זאת , השיגעון והבלבול שלהם אותנטיים 
ומשמעותיים יותר מן המליצות חסרות - השחר של כמה פרופסורים . דווקא אצל 
אדמונד ברק ( 92717971 ) , שהיה האב הרוחני של יעקב טלמון , אפשר למצוא 
לא רק משנה סדורה להוקעתה של המהפיכה וחשיפת מחדליה ההכרחיים ( חשיפה נבואית 
ממש ) , אלא גם כמה עקרונות חיוביים , בדבר הצעדים האפשריים , הזהירים , 
לכינונו של " סדר אנושי " . . . אבל מה אני מתחיל להרצות כאן . לא לי 
לשאת הרצאות . ההמון עדיין אינו מסתער על בניין האקדמיה למדעים , ושם , 
בפנים , בהיכל השן , נושא את דבריו ההומוניסטיים הפרופסור שאינו פוחד 
כלל מפני ההמון , על כל פנים , לא מפני ההמון המיטיב , הסוציאליסטי , 
המהפיכני , זה שמימש את שחרור היחיד . 
