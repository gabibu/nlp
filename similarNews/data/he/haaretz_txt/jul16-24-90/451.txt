במסגרת מפגשיו עם אישים פלשתינאים בשטחים , נועד אתמול שר הביטחון , משה 
ארנס , עם ראשי מועצות מאזור הר - חברון . ראש עיריית דורא , עבד אל - 
פתאח דודין ( אחיו של מוסטפא דודין , לשעבר ראש אגודת הכפרים בהר - חברון ) 
, וחברי מועצות מכפרי האזור המתינו לשר הביטחון בבניין מועצת הכפר דורא . 
בפגישה שנערכה שם השתתפו מתאם הפעולות בשטחים שמואל גורן , סגן הרמטכ"ל 
האלוף אהוד ברק , ראש המינהל האזרחי בגדה תת - אלוף שייקה ארז , וקצינים 
בכירים בצה"ל ובמינהל האזרחי . האישים הפלשתינאים העלו בפני ארנס בקשות שונות 
בתחום המוניציפלי . דודין דיבר על " הגורל המאחד את העמים " . בתום המפגש 
אמר ארנס , כי היתה זאת חוליה נוספת בשרשרת של פגישות עם פלשתינאים , שנועדו 
להפסיק את האלימות באזור ולהביא להסדר של שלום . לדבריו , הוזמן לפגישה 
על - ידי ראש עיריית דורא . בתשובה לשאלה , האם לדעתו מייצגים האישים שאתם 
נפגש את רוב הפלשתינאים , החיים בשטחים , אמר ארנס : " כל אחד מהם הוא 
פלשתינאי . יש כאלה שנבחרו לשרת במועצה , ויש כאלה שהם אנשים פרטיים ומביעים 
דעות פרטיות " . הוא אישר , כי בפגישות שהיו עד היום בינו לבין פלשתינאים 
הועלו בפניו בעיות ובקשות שונות , ובכלל זה התביעה להקמת מדינה פלשתינית . 
" יכולתנו תיבחן בהמשך המגעים ובמניעת שפיכות דמים " , אמר . בתום הפגישה 
עם הפלשתינאים יצא שר הביטחון לפגישה עם מתנחלי קרית ארבע . ארנס הבטיח 
להם לפעול למען הקמת המשמר האזרחי של המתנחלים , אך הדגיש כי כוח זה יפעל 
אך ורק בתוך היישובים היהודיים . במהלך הביקור נועד ארנס עם ח"ך אליקים העצני , 
תושב הקריה , שחזר בפניו על הרעיון להקים בגדה משמרות פלשתיניים חמושים , 
דוגמת צד"ל . ארנס אמר , כי ההצעה לא נידונה עד היום במערכת הביטחון . 
ראש מועצת קרית ארבע , צבי קצובר , אמר כי שר הביטחון ייבחן ביכולתו למגר 
את האינתיפאדה . " יש מקום לגרש זורקי אבנים ולהגביר את סמכויות יחידות 
צה"ל " , אמר קצובר . 
