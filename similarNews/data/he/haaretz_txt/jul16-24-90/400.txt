מינהל התעופה האזרחית במשרד התחבורה בודק הצעה להגדיל משעתיים לארבע שעות , 
את משך איסור העישון בטיסות בין - לאומיות לחו"ל , של החברות מישראל . 
פניה לקבלת הערות בנושא זה הועברה לאל - על וארקיע ע"י הממונה על התקינה 
במינהל התעופה האזרחית , שלום שחורי . יוזמת מינהל התעופה האזרחית להגדיל 
את משך זמן איסור העישון בטיסות לחו " ל , במסגרת תקנות איסור עישון בכלי 
טיס הרשומים בישראל , באה בעקבות תלונות בנושא זה מצד משרד הבריאות . האחראית 
על המחלקה לחינוך לבריאות , יוספה בן משה , פנתה בהצעה שמשך איסור העישון 
בטיסות בינ"ל מישראל לחו " ל יוגדל משעתיים לארבע שעות , או לחילופין , 
יוכרז בשלב ראשון קו או מספר קווים , כקווים בהם יהיה העישון אסור לגמרי . 
אל משרד הבריאות הגיעו באחרונה תלונות מאזרחים בנושא איסור העישון בטיסות . 
האחראית ביקשה ממשרד התחבורה לבדוק , האם לא ניתן להרחיב את התקנות לטיסות 
ממושכות יותר . גם ראש השירות לבריאות העובד במשרד הבריאות , ד"ר עזרא 
אבני , פנה למינהל התעופה האזרחית וטען כי על - פי חוק הקונגרס בארה"ב , 
הורחב האיסור על עישון בטיסות עד שש שעות , וכן חל איסור עישון על כל הטיסות 
בתוך היבשת . 
