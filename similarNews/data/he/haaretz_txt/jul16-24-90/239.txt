כאשר שר האנרגיה לשעבר , משה שחל , ביקר לפני כשנתיים בלונדון , היה אברהם 
נתן , הנציג המסחרי לשעבר של ישראל בלונדון , בין מקבלי פניו . נתן תחב 
לידו של שחל מכתב קטן , לעיונו . במכתב הביע נתן את תמיהתו מדוע ממשיכים 
בתי - הזיקוק לעבוד בלעדית עם חברת " באלקאיל " , למרות מצבה העסקי הקשה . 
" מדוע לא יעבדו בתי - הזיקוק גם עם טריידרים נוספים , לתועלת מדינת ישראל ? 
" תמה הנציג המסחרי . שחל עיין במכתב והבטיח להעבירו למבקרת המדינה . 
בשובו לישראל , פנה שחל לצבי זמיר , יו"ר דירקטוריון בתי הזיקוק , וביקש 
ממנו תשובות על התמיהות שבמכתב . זמיר רתח מזעם , ופנה למשרד החוץ בבקשה 
שינזפו בנתן . במקביל גער בנתן על שהוא מתערב בנושאים לא לו , ויעץ לו 
שקודם שהוא מתערב בסוגיה , שילמד אותה לעומק . נתן הופתע מעוצמת התגובה . 
ל"הארץ " הוא אומר היום : " מסרתי מכתב לעיונו האישי של שר האנרגיה . 
לא ברור לי כיצד התגלגל המכתב לידיים אחרות , ובכלל זה לשושנה שרייבר , 
בעלת השליטה בבאלקאיל . לגופו של עניין , גם היום אני עומד מאחורי כל 
מלה שנכתבה במכתב " . באלקאיל נוסדה על ידי יעקב שרייבר , שירד מישראל . 
החברה , שמושבה בלונדון , ביצעה עסקות רכש שונות של נפט למדינת ישראל . 
תרומתה היתה נכבדה במיוחד בסוף שנות ה07 , בימים שישראל סבלה מחרם הנפט . 
מאוחר יותר שיתפה פעולה עם בתי הזיקוק ברכש של נפט ממצרים , זיקוקו בישראל 
וייצוא העודפים לחו"ל . העסקות נעשו כדי לנצל את מלוא כושר הייצור של בתי 
הזיקוק . באלקאיל הרוויחה בעסקות אלה כסף רב . בתחילת שנות ה08 , בימים 
שבהם נהנתה מעודפי מזומנים , השקיעה 82 מיליון דולר ברכישת המכלית יסמין . 
ההסכם קבע כי בתי הזיקוק מתחייבים לממן בדרך של חכירה % 53 מהוצאותיה השוטפות 
של המכלית . עוד קבע ההסכם , כי אם האוניה תימכר והעסקה תניב רווח , יקבלו 
בתי הזיקוק % 53 מהרווח . לפי ההסכם , עם מכירת המכלית בתום תקופה הפחת , 
יקבלו בתי הזיקוק % 01 מערכה . למרות התנגדותו של שר האנרגיה דאז , יצחק 
מודעי , העסקה אושרה . לקראת המחצית השנייה של שנות ה08 , חלה הרעה בולטת 
במצבה העסקי של באלקאיל . יעקב שרייבר נפטר , וניהול החברה עבר לאשתו שושנה 
ולבנו מודי . המצב הדרדר והלך , עד שבאמצע 88 מינה הבנק השווייצי " נשיונל 
דה פריס " , קומיסר לחברה . חובה של באלקאיל לבנק זה נאמד ב9 מיליון דולר , 
ומינוי הקומיסר נודע כדי לאפשר לבנק לעקוב מקרוב אחר ההתפתחויות העסקיות 
בה . כשהמצב החמיר , הוכנסו לחברה שני גורמים פרטיים נוספים , גרמי אשר 
ומארק וולובשיץ , לשעבר עובדים בכירים של הטריידר " מארק ריץ " . שניים 
אלה עזבו את ריץ לאחר שלטענת חוגים במשק האנרגיה , הסבו לחברה נזקים כבדים . 
החברה עברה תהליך התייעלות חד , וסגרה בין השאר את משרדיה באירופה ובארה"ב . 
כשהמצב המשיך להחמיר , הוחלט בנובמבר 88 למכור את יסמין , תמורת 51 מיליון 
דולר . במקרים מסוימים , באלקאיל לא פרעה במועד את חובותיה לבתי הזיקוק . 
הצרות באות בצרורות , ולמשפחת שרייבר נוספו בימים אלה שתי צרות נוספות : 
המשפחה נתבעת על סך 82 מיליון דולר על - ידי חברה אמריקאית . מקור התביעה , 
פרשה ישנה שבמסגרתה ניסתה באלקאיל , בניגוד לחרם הבריטי , למכור לישראל 
נפט של חברת סאנאויל , שמקורו בים הצפוני . פרשה " חמה " נוספת : מינהל 
הדלק במשרד האנרגיה הורה לחברת דלק , לתבוע מבאלקאיל 006 אלף דולר . באלקאיל 
התחייבה להעמיד לרשות דלק מכלית להובלת נפט מקאמרון לישראל . המכלית לא 
הופיעה , ודלק נאלצה לשכור את שירותיה של מכלית אחרת , שהובילה את הנפט 
לקפריסין , ומשם במכלית נוספת לישראל . שושנה שרייבר , בעלת השליטה בבאלקאיל , 
מסרה ל"הארץ " בשיחה מלונדון את התגובה הבאה : מינוי של הקומיסר מטעם 
הבנק השווייצי אינו מעיד על מצבה העסקי של החברה . פעולות ההתייעלות שנעשו 
בבאלקאיל , אופייניות לדבריה לעוסקים בענף הנפט , ואין בהם כדי להצביע 
על מצבה העסקי . שרייבר הוסיפה כי מכירת המכלית , נעשתה כצעד עסקי מתוכנן 
שנועד לנצל תמורות בשווקי ההון בעולם , במטרה לשוב ולחכור אותה במחירים 
זולים יותר . " משפחת שרייבר תרמה רבות לישראל , ועמדה לצידה בשנים הקשות " , 
אמרה בעלת השליטה בבאלקאיל . " תרמנו ואנחנו ממשיכים לתרום למוסדות במדינה " . 
המפתיע בפרשה כולה הוא שבתי הזיקוק , שהם חברה ממשלתית , המשיכו לעבוד 
עם באלקאיל למרות מצבה העסקי הקשה . לדירקטוריון בתי הזיקוק לא דווח על 
מצבה של באלקאיל . חבר דירקטוריון בבתי - הזיקוק , שחפץ בעילום שמו : " הסיפור 
על מצבה העסקי של באלקאיל מפתיע אותי . לא ידעתי על כך דבר , ולא דוחנו 
על כך בישיבות הדירקטוריון " . בתשובה לשאלה האם חששו בבתי הזיקוק לגלות 
את כל הקלפים , בגלל הפעלת הרפורמה במשק הדלק באותה עת , אמר הדירקטור : 
" אינני יודע . הכל יכול להיות " . צבי זמיר , יו"ר בתי הזיקוק לשעבר , 
אמר בתגובה : " האמת היא שלא ידעתי על מצבה העסקי של באלקאיל וגם לא התעניינתי . 
אותי מעניין שקיבלתי ביטחונות מלאים בעבור כל העסקות המשותפות שבוצעו עם 
החברה . הביטחונות היו מלאי דלק גלמי שהוחזק בבתי הזיקוק , או מכתבי אשראי . 
עובדה שבאלקאיל החזירה לנו את כל החובות " . זמיר הדגיש , עם זאת , כי 
עסקת האוניה דוחה לוועדת הכספים שליד הדירקטוריון . לדבריו , באותה עת 
נשקלה האפשרות שבתי הזיקוק תנצל את זכות הסירוב העומדת לרשותה , ותרכוש 
את האוניה , אך בסופו של דבר הוחלט שלא לרכוש את יסמין . בתשובה לשאלה האם 
בתי הזיקוק עשויים תיאורטית לעבוד גם עם סוחר המתקרב למצב של פשיטת רגל , 
התעקש זמיר ואמר כי כל עוד הביטחונות מספקים אותו , המצב בסדר . " לכל 
היותר , אני מתעניין במצב החברה רק לסיפוק סקרנותי " , הסביר היו"ר לשעבר 
של בתי הזיקוק . " פרשת באלקאיל " אינה מסתיימת כאן . עם מכירת המכלית 
יסמין בנובמבר 8891 , דיווחה באלקאיל לבתי הזיקוק , כי הפיקה רווח של 94 . 
1 מיליון דולר . חשבון הרווח הסופי נעשה ב98 . 2 . 7 . חלקה של בתי הזיקוק 
ברווח אמור היה לעמוד על 125 אלף דולר . על פי המקובל , רווח זה אמור היתה 
לעבור למינהל הדלק במשרד האנרגיה . באופן תמוה למדי , מינהל הדלק לא קיבל 
דיווח על הרווח שנבע מהעסקה . האם יתכן כי אי העברת חלקם של בתי הזיקוק 
ברווח למינהל הדלק , נודע לסייע לבאלקאיל במצבה הקשה ? שמעון גלבוע , ראש 
מינהל הדלק , מודה היום כי לא קיבל דיווח על עניין הרווח . לדבריו , כשנודע 
לו הדבר בדרך עקיפה , הורה לאפרים לקר , חשב מינהל הדלק , לבדוק את כל 
הפרשה . לקר פנה מיד לבתי הזיקוק , ובמאי 98 קיבל דיווח בעניין . ב98 . 
5 . 13 ביקש דו"ח נוסף . רק ב98 . 21 . 13 הועבר הדיווח הכספי הסופי , 
ולמינהל הדלק הועבר סך של 114 אלף דולר . בתשובה לשאלה האם אתה מסתפק בתשלום 
זה , או שאתה חושב כי מכירת האוניה הניבה רווח נוסף , אמר גלבוע : " פניתי 
בכתב לבתי הזיקוק , ודרשתי מהם לקבל אישור של רואה החשבון על הנתונים שנמסרו . 
אני מחכה ויש לי זמן , כי החוב , אם ישנו , צובר ריבית והצמדה " . ראש 
מינהל הדלק הדגיש כי נתוני העסקה הגיעו לבתי הזיקוק מבאלקאיל , ויש טעם 
בבדיקתם הנוספת . צבי זמיר מסר בתגובה כי לפי מיטב זכרונו , בתי הזיקוק 
לא הפיקו רווח כל שהוא מעסקת מכירת האוניה . לדבריו , הדירקטוריון וכן 
מינהל הדלק דוחו על מכירת המכלית . אריה זילברברג , האחראי על הרכישות בבתי 
הזיקוק , אומר לעומת זאת כי עם מכירת האוניה הופק רווח מסוים . לדבריו , 
רווח זה צורף להתחשבנות עם באלקאיל , והוא שולם במלואו . זילברברג : 
" עבדנו עם באלקאיל ונמשיך לעבוד בעתיד , כל עוד יציעו לנו עסקות טובות , 
עם ביטחונות טובים . עובדה שעד היום , קיבלנו מהם את כל הכסף עד לאגורה 
האחרונה " . 
