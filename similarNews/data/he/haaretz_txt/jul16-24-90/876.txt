שר האוצר יצחק מודעי הציע אתמול בממשלה לחייב בחגירת חגורות בטיחות את הנוסעים 
ברכב הציבורי . כמו כן הציע להסמיך את אגפי הפיקוח העירוני ברשויות המקומיות 
לאכוף בנוסף לפעילותם הרגילה , גם מספר קטן של עבירות תנועה הנפוצות בערים . 
בהתייחסו לנושא ברירת הקנס אמר השר כי ברירת הקנס אשר הונהגה ב35 העלתה את 
מספר כתבי האישום לנהג ב%13 אך לא מנעה את מספר התאונות לרכב , שעלו ב%61 
לנהג . מודעי הציע תוספת של 001 שופטי תעבורה על עוזריהם במשמרת שנייה , 
דבר שיחסוך זמן עבודה והקמת מבנים נוספים למערכת בתי - המשפט לתעבורה . 
תוספת זו תמומן מקנסות וכבדים יותר שיוטלו על עברייני התנועה . השר דרש 
פירוט מלא ונתונים עדכניים של מספר התאונות לפי חתכי גיל הנהגים וכיו"ב . 
כמה תאונות נגרמות ע"י התנגשות בפנסי תאורה , תמרורים ושלטים המותקנים 
בכבישים . השר מודעי גורס כי חלק ממקרים אלה ניתן למנוע ע"י התקנת עמודי 
תמרור טלסקופיים גמישים . כן ביקש לדעת כמה תאונות נגרמות ע"י רכבים של 
שירותי החרום באופן יחסי למספרם בין סך כלי הרכב במדינה . 
