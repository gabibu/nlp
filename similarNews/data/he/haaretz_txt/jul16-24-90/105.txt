ההיה " אולפן הקיץ " הטלוויזיוני פצצת - זמן או מעשה נועז , תוצאה של 
תנופה ומחשבה יוצרת , שכמוה לא ידעה הטלוויזיה מעולם ושוב לא תדע ? ההיה 
תכנון הקיץ דוגמא לקדמה , והסרתו תסיג את הטלוויזיה לאחור ? ההיתה ההחלטה 
לבטל את " אולפן קיץ " החלטה פזיזה ורצון למחוק כל מה שיזם ועשה נסים משעל , 
או מעשה חסד אחרון לנוטה למות ? תלוי כמובן עם מי מדברים . ההחלטה של מנהל 
הטלוויזיה הנכנס , יוסף בראל , לבטל לאלתר את תכנון הקיץ של קודמו , נסים 
משעל , כולל " אולפן קיץ " ולהחזיר את לוח השידורים למתכונתו הקודמת , 
עוררה סערה בציבור . תחילת הסיפור בחודש יוני , עת הציג נסים משעל , מנהל 
הטלוויזיה בפועל , בפני מליאת רשות השידור את תוכנית הקיץ שלו . שלוש תוכניות 
בשידור חי של אולפן קיץ בתוספת אחת מה"האנגר " . העירה חברת המליאה , רחל 
קרמרמן : ידוע לי שמנהל התוכניות , יוסי צמח , לא אישר את לוח השידורים 
החדש . המנכ"ל מקל השיב שצמח היה בחופשת מחאה וכשחזר הראו לו את התוכנית . 
צמח , אגב , הביע את התנגדותו בכל ישיבות רשות הסגל . התוכנית אושרה 
במליאה . ההודעה לעיתונות היתה מבטיחה : רבקה מיכאלי ורזי ברקאי יפתחו את 
סדרת אולפני הקיץ . בימי ראשון ינחה את אולפן הקיץ דן שילון וביום חמישי 
אהוד מנור . אולפן מיוחד לצעירים , " קיץ בהאנגר " , ישודר בימי רביעי 
מדיסקוטק ה"האנגר " בירושלים . שלושת אולפני הקיץ ישודרו בשידור חי מהאולפן 
החדש בירושלים . בתוכנית היו אמורים להתארח אמנים ידועים לצד פינות קבועות 
כמו חידה שיכתוב דני חמיצר והצופים יוזמנו להשתתף בפתרונה במהלך השידור ולזכות 
בפרס כספי ; טור סאטירי שייכתב על - ידי סאטיריקאים שונים ומטוס שיטיס לאולפן 
את המרואיינים והאורחים המשתתפים בתוכנית . התוכנית הראשונה לא היתה הצלחה 
מסחררת . עתה מתברר שבניגוד למקובל לא נעשה אפילו " פיילוט " , והתוכנית 
עלתה לאוויר בשידור חי בלי צילום ניסיון . אמרו גם שבליכוד לא התלהבו מהחבורה 
של " דבר אחר " ומהשיר " בילאדי בילאדי " . בטלוויזיה יש הסבורים שאמינותה 
של הטלוויזיה ספגה מכה ניצחת . " ההודעות המוקדמות בעיתונות והרעש הגדול 
של הגינגלים עוררו ציפיות בציבור . את הצופה לא מעניין מי מנהל הטלוויזיה . 
ככה לא מקבלים החלטות וגם לא החלטות שכנגד " , אומר בכיר . למזלו של בראל 
קיבלה התוכנית הראשונה ביקורות גרועות , כך שההחלטה נפלה ביתר קלות . יו"ר 
הוועד המנהל , אהרן הראל , הציע ל"דלל " את התוכניות ולשדר לפחות אחת 
בשבוע . לדברי בראל , הוא אמר מיד שאין כמעט הבדל בין שידור אחד לשלושה 
שידורים מבחינת הקושי . בראל : " ביום רביעי בבוקר סיכמתי עם המנכ"ל שאני 
מתחיל בתפקידי ביום ראשון , אחרי חופשה קצרה . כשהגעתי בתשע בבוקר לפגישה , 
התחילו הבעיות עם אולפן הקיץ . התברר שמבין שלושה הצוותים , הודיעו אהרן 
גולדפינגר ורבקה מיכאלי שלא יסמכו עליהם , כי הם סיכמו עם משעל שהם עושים 
רק שתיים מתוך שש התוכניות . מיד באו אלי מנהל חטיבת התוכניות , יוסי צמח , 
ומנהל שירותי הפקה , יוסי משולם , והתלוננו גם הם . יואש אלרואי אמר 
שאין לו ניידות שידור ושהוא מוציא את הטכנאים שלו לחופשה לחודש וחצי . דן 
שילון התקשר אחרי שראה את התוכנית הראשונה והודיע שהוא בכלל לא מוכן להשתלב 
בעניין . זו בושה , זו לא רמה , אמר שילון . הכל היה מאולתר . המנכ"ל 
היה בחו"ל ולא ידע על רוב הדברים שנעשו . פניתי אל צמח והוא ענה לי אין 
לי יד בזה . שאלתי : מי העורך ? ענו לי שמשעל , אבל הוא לא הגיע למשרד 
אחרי המכרז , ובוקר שלם לא היה למפיקים למי לפנות . המוות הקליני היה ברור . 
צריך היה רק להוציא תעודת פטירה . אספתי את כל רשות הסגל והודעתי להם שלא 
נותר לי דבר לעשות אלא להציל את המצב . נאלצנו להתארגן עוד באותו בוקר ואני 
מוריד את הכובע בפני צמח שישב והחזיר את כל התכנון הקודם . התוכניות הקנויות 
יישארו ונחזיר את המתכונת הקודמת מוקד , וזה הזמן והכל מאולתר . אמרתי : 
בלי לחץ . מה שאין נשדר שידורים חוזרים . הטכנאים שהיו אמורים לצאת לחופשה 
באוגוסט ייצאו , ונשאיר רק את התוכנית מן ההאנגר " . שידור התוכניות היה 
גורם בעיות גם במחלקת החדשות . מנהל חטיבת החדשות , אלימלך רם , אמר בישיבת 
רשות סגל כי לא בטוח שיוכל לקבל את אמצעי השידור הדרושים . משהו היה ניזוק 
או סיקור מרכז מפלגת העבודה שייערך בשבוע הבא או " אולפן הקיץ " . המפיקים 
היו מרוצים . הכסף לא היווה בעיה . נבנו תפאורות , נשכר ציוד תאורה באלפי 
דולרים , נשכרו מכוניות , פלאפונים . משעל עצמו סירב להגיב , אך מקורביו 
טענו שהיתה זו תוכנית עם תנופה ופוטנציאל . " מתאים לרשות השידור להרים 
פרויקט כזה ואחר כך לבטל אותו במחי יד . תוכנית כזאת לא תחזור . עכשיו 
שוב יעמוד אולפן נקדי בשיממונו " . במחלקת הבידור בתל אביב הטיל משעל את מלוא 
כובד משקלו , כדי לזרז את הפקת התוכניות . אל רבקה מיכאלי התקשר אישית 
ולחץ עליה עד שנעתרה לשתי תוכניות . למה היה צורך ללחוץ כל כך ? ב01 ביולי 
התעתד משעל לעמוד מול ועדת המכרזים . תוכניות הקיץ היו הנדוניה שלו בפני 
הוועדה . אחד המפיקים אמר לי שעם כל שמחתם על התוכנית , שהכניסה רוח חיים 
ואווירה יצירתית בטלוויזיה , היתה זאת תוכנית דמויית ערי פוטיומקין . " אם 
משעל היה נבחר למנהל , זה היה מתפוצץ תוך שבועיים , כי לא יכול להיות שארבע 
פעמים בשבוע יעבדו 09 איש על הפקה . לא היה תכנון לעומק . התשתית לא היתה 
בנויה נכון . זהו מהלך הדורש מחשבה הפקתית ולא ניתן לשלוף אותו מהמותן " . 
מקובל שבקיץ אין הפקה מקורית בטלויזיה , כי הכוונה היא להוציא את הטכנאים 
לחופשה מרוכזת , כדי שחופשותיהם לא יפגעו בעשייה המקורית במרוצת השנה . 
ביטול החופשות יכול היה להתבטא במהלך השנה . אם כך , נותרת השאלה : אם 
התוכנית היתה טובה , מדוע הורידו אותה . אם לא היתה טובה , מדוע אושרה 
על - ידי המליאה מבלי שנעשתה עבודת הכנה יסודית ומקיפה . היו"ר אהרון הראל : 
" המנכ"ל אחראי כלפינו . הוא היה צריך להביא בפנינו הצעה שהיא בת ביצוע . 
לנו אין ויכוח עם מנהלי המדיה , הוויכוח הוא עם המנכ"ל האחראי בפני הדרג 
הציבורי המפקח והוא גם היה צריך להקפיד שמה שמאשרים במליאה יבוצע . אפשר 
היה להשהות את ההחלטה על הביטול לעוד שבוע ולהביא את הנושא בפני המליאה " . 
מנכ"ל רשות השידור , אריה מקל : " בנסיבות העניין לא היה מנוס מן ההחלטה 
הזאת . זהו פרויקט שאפתני שניתן היה לבצע אותו רק אם מנהל הטלוויזיה עומד 
מאחוריו באופן אישי ובמלוא התנופה . כשהתברר שמנהל הטלוויזיה החדש , בראל , 
אינו תומך בו , אי אפשר בעצם לבצע אותו ולא היה מנוס מלהפסיק את הפרויקט 
בשלב זה . יתכן שבשלב מאוחר יותר ניתן יהיה לשלב אלמנטים דומים בלוח המשדרים " . 
מליאת רשות השידור תתכנס עוד השבוע כדי לדון בשינוי לוח המשדרים שנעשה , 
לדברי חברת המליאה , מיכל כהן , באופן לא חוקי , שכן רק המליאה רשאית 
לאשר את השידורים או לבטלם . ושוב חוזרת ונשאלת השאלה הרגילה : האם יקום 
מישהו ויטול על עצמו את האחריות לבזבוז כספי הציבור ? האם סיפור הלביא חוזר 
על עצמו ? 
