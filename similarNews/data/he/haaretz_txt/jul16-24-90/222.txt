כלכלני משרד התעשייה והמסחר חלוקים בדעותיהם בקשר לצורך בהטלת היטל משווה 
על ייבוא פסטה לישראל . הבדיקה , המתמשכת זמן רב , נובעת מרצונה של " עלית " 
לייבא פסטה מאיטליה , מול ניסיונה של " אסם " להקשות על הייבוא בטענה 
שהפסטה האיטלקית מסובסדת , ולכן מן הראוי להטיל על הייבוא היטל משווה . 
כלכלן משרד התעשייה , פנחס קוצר , שבדק את הנושא , מקווה להטיל היטל של 
02 סנט על כל קילו , למרות שקשה לו לנמק בדרך כלכלית את הצורך בהיטל . 
משמעות היטל של 02 סנט לקילו היא שיעור הגנה גבוה של כ%02 , כי מחיר קילו 
פסטה איטלקי הוא כ1 דולר בממוצע . לעומתו , טוענת כלכלנית המשרד , לאה 
ליכט , שאין מקום להיטל משווה , כי היצרנים האיטלקים אינם מזוכים לסבסוד , 
אלא רק הישבון הנובע מהמחיר הגבוה שהם משלמים בעבור החיטה . המחיר הגבוה 
נובע מהסבסוד החקלאי בקהילייה האירופית , מול מחירה הבין - לאומי הנמוך 
של חיטה בבורסת שיקגו . בינתיים המשרד אינו מחליט , אך הרושם הוא שנעשים 
כל המאמצים כדי למצוא סיבה טובה להטיל היטל של 02 סנט על ייבוא פסטה מאיטליה . 
