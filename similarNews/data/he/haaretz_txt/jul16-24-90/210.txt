שר האוצר יצחק מודעי הודיע לממשלה כי החליט לאמץ את האמנות למניעת כפל מס 
ומניעת התחמקות ממס בין ישראל לארה"ב ובין ישראל להונגריה . על האמנות סוכם 
בדיונים בדרג המומחים בין נציגי ממשלת ארה"ב ונציגי ממשלת הונגריה לבין נציגי 
ממשלת ישראל , בראשות נציב מס ההכנסה משה גביש . האמנה בין ישראל לארה"ב 
טרם אושררה על - ידי שתי המדינות , ולפיכך הורע מצבה היחסי של ישראל לעומת 
מדינות אחרות עקב שינויים בחקיקה הפנימית של ארה"ב שלא הוחלו על מדינות שלהן 
אמנה בתוקף עמה . 
