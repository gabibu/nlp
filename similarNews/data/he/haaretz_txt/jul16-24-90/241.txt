הפגנה של מחוסרי דיור התקיימה אתמול אחר הצהריים במאהל ברחובות , המונה 
למעלה ממאה משפחות . למקום הגיעו תושבי רחובות וחסרי הדיור מערים סמוכות , 
שהביעו את הזדהותם עם יושבי המאהל . על הכרזות הרבות שהתנוססו בשטח נכתב : 
" לא עוד מעברות בשנות ה - 09 " , " שרון ! מה עם פיתרון ? " , " תרמנו 
למדינה שלוש שנים ולנו אין בתים " . הנואמים קראו להקים ועדת חקירה ממלכתית , 
שתחקור את המחדל בנושא הדיור . " כולם ידעו על גלי העלייה הצפויים , 
ואף אחד לא דאג . כולם היו עסוקים באידיאולוגיה של כיסאות " , אמר נציג 
המפגינים , יוסי כפיר . הוא דרש למצוא פיתרון לכל משפחה במקום מגוריה . 
" לא תפנו אותנו לשטחים , לא תהפכו אותנו למקרי סעד " , אמר . " אם 
תאלצו אותנו להמשיך במחנה הקיץ הזה אנחנו נקים צריפים . אנחנו יושבים על 
חבית חומר נפץ . נציגי העירייה ומשרד השיכון הסכימו לתת פיתרון חלקי . 
לא נתפנה עד שיימצא פיתרון לכולם " . על הבמה ישבו מספר חברי כנסת , שבאו 
להזדהות עם מחוסרי הדיור , וראש עיריית רחובות מיכאל לפידות . ח"ך אלי 
בן - מנחם אמר : " דוד לוי , שר השיכון , הצמיד את המשכנתאות למדד . 
אתם , שהעליתם אותו לשלטון , הראשונים שנפגעים ממנו . אלה שחיים היום 
באוהלים הם דור שני ושלישי של המעברות , אמר בן מנחם . ההפגנה נקטעה לפתע , 
באמצע נאומו של דרור , כאשר אחד מחסרי הדיור , הגר באוהל , עלה לבמה 
והורה להשתיק את המיקרופון . מפגינים אחרים אמרו אחר כך , כי זוהי רק דוגמה 
קטנה לזעם המצטבר בקרבם זאת כדוגמה לתסיסה המפעפעת בקרב המפגינים , ואשר 
מאיימת לפרוץ החוצה תוך שימוש בצעדים אלימים . 
