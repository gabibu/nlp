( ע"ר וע"ץ ) . חיזבאללה הצליח להשתלט אתמול בשעות אחה"ץ על כל הכפר 
גארגוח , לאחר שהדף מיתקפה של אנשי אמל . כך מסרו מקורות ביטחון באזור . 
קודם לכן , בשעות הבוקר , הצליחו אנשי אמל להשתלט על כשליש מהכפר שנלקח 
מידיהם ביום שני בידי החיזבאללה . אולם החיזבאללה גייס במהלך היום את כל 
כוחותיו למיתקפת נגד שאיפשרה לארגון להשתלט שוב על הכפר . אמל מסתייע בקרבות 
בידי אנשי הפתח , והמיליציה של צד"ל מפגיזים את עמדות החיזבאללה . בקרבות 
נהרגו גם שלושה מאנשי אש"ף . אמל הצליח להשיב לידיו את השליטה על כפר מלקי , 
הנמצא כשבעה קילומטר צפונית לגארגוח , שעבר לשליטת החיזבאללה בדצמבר האחרון . 
אנשי אמל העבירו מיד את השליטה בכפר לפתח . אחד מבכירי פתח הכחיש כי אנשי 
הארגון התערבו בפועל בקרבות . ראש ממשלת לבנון , סאלים חוס , קרא אתמול 
לאיראן להתערב כדי להפסיק את הקרבות בין המיליציה השיעית הפרו - סורית אמל 
לבין חיזבאללה הפרו - איראנית בדרום לבנון , מסר מקור רשמי . זו הפעם הראשונה 
שלבנון פונה רשמית לאיראן בנושא זה , מאז החלה לפני שנתיים המלחמה בין אמל 
וחיזבאללה , על השליטה בקרב העדה השיעית בלבנון . בקרבות העזים שהתנהלו 
אתמול השתתפו גם אנשי פת"ח של ערפאת , ואילו צד"ל הפגיז את כל הצדדים . 
מקורות ביטחוניים אמרו כי יותר מאלף פגזים נחתו תוך 9 שעות של קרבות מבית 
לבית על העיירה גרגוח , נהרגו לפחות 05 איש ונפצעו 07 . 
