בון ( מיוחד ל"הארץ " ) . החלטת הוועדה המדינית של הפרלמנט האירופי לתמוך 
בהקמת מדינה פלשתינאית עצמאית ולהכיר באש"ף כנציג לגיטימי של העם הפלשתינאי , 
תהיה כנראה אחד הנושאים שיועלו השבוע בשיחותיו של שר החוץ דוד לוי עם הטרויקה 
של הקהילייה האירופית . הטרויקה מורכבת משרי החוץ של איטליה , אירלנד ולוקסמבורג , 
ויצטרף אליה גם נציג של נציבות הקהילייה . הפרלמנט האירופי , המגביר את 
ביקורתו כלפי ישראל , הוא שיזם את צעדי העונשין של הקהילייה נגד ירושלים 
( השעיית הקשרים המדעיים ) . הוועדה המדינית של הפרלמנט אישרה לפני ימים 
אחדים דין - וחשבון של ציר ספרדי שמאלני , פרנאנדו פרס , שכלל תמיכה בלתי - 
מותנית בהקמת מדינה פלשתינאית . משקיפים בפרלמנט מציינים , כי גם ההתארגנות 
האחרונה של תומכי ישראל בפרלמנט , במסגרת אגודת ידידות , לא הביאה לעצירת 
הסחף הפרו - ערבי . נושא מרכזי אחר בשיחות השבוע יהיה כוונת הקהילייה להקים 
משרד במזרח - ירושלים לטיפוח קשרים עם תושבי השטחים המוחזקים . גורמים בקהילייה 
הציגו בפני נציגים ישראליים נוסחאות מרגיעות , כאילו מדובר רק בהתייעצויות 
על מיסוד הסיוע לשטחים , וכי יש רעיונות שונים כיצד לעשות זאת . ישראל 
מתנגדת לכך שהאירופים יפתחו משרד נפרד בעל מעמד דיפלומטי . קושי נוסף ביחסים 
עם הקהילייה עלול לנבוע מכך שנשיא מערב - גרמניה , ריכארד פון ווייצאקאר , 
תמך בשבוע שעבר בכינוס ועידה בין - לאומית בהשתתפות אש"ף , ובכך הרחיק 
לכת אף מעבר לעמדות מקובלות קודמות של אירופה . מערב גרמניה הפגינה עד כה 
התחשבות מרחיקת - לכת ברגישויות של ישראל , ונזהרה מנקיטת עמדות החורגות 
מן הקו המקובל על ה21 . 
