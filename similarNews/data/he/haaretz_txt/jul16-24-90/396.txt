חברת אפריקה ישראל להשקעות " החליטה להירתם למאמץ לקליטת העלייה ולהעמיד 
שטחים בקריית ויצמן פארק המדע , כדי שישמשו מדענים עולים חדשים להתחלת 
פעילותם המחקרית בתחום התעשייה . השטחים יועמדו לרשות מדענים עולים ללא 
תשלום שכר דירה בשנת הפעילות הראשונה שלהם . מנכ"ל אפריקה ישראל להשקעות , 
שלמה גרופמן , ציין כי צעד זה , שנעשה בתיאום ובשיתוף עם משרד המדע ועם 
המדען הראשי של משרד התעשייה והמסחר , נועד לאפשר למדענים עולים ליישם את 
כישוריהם , ניסיונם והידע הרב שלהם כך שיוכלו להתחיל בפיתוח עסקים בתחומי 
התעשיות עתירות הידע . בין העולים מצויים מדענים ואנשי מחקר שיש להם פוטנציאל 
מרשים , ציין גרופמן , והוסיף כי אלו יוכלו , עם עזרה של הרשויות , להתחיל 
בפיתוח תעשיות עתירות ידע , שיכולות לתרום רבות לכלכלה הישראלית . לדבריו , 
הציעה החברה למשרד המדע ולמדען הראשי של משרד התעשייה והמסחר , כי גורמי 
הממשלה המתאימים יעמידו תקציבים לסיוע לעולים אלו , ואילו אפריקה ישראל 
תעמיד שטחים ללא תשלום לרשות העולים . הנהלת החברה אף פנתה למכון ויצמן למדע , 
וזה נרתם בהתלהבות לסייע באימוץ מדענים עולים ולהעמיד לרשותם ידע ועזרה . 
הנהלת אפריקה ישראל פנתה לראש המועצה המקומית נס - ציונה , ניסן קרופסקי , 
בהצעה לפטור את המדענים העולים החדשים מתשלומי ארנונה בתקופה הראשונה לפעילותם 
בפארק , הנמצא בתחומי המועצה . צעד זה יהווה גורם משיכה לעולים מדענים 
להתחיל בפעילותם בקריית ויצמן , ויגרום להם לקבוע את מקום מגוריהם בסביבה 
הקרובה . בקריית ויצמן , הסמוך למכון ויצמן , פועלות כיום למעלה מ03 חברות 
עתירות ידע , המעסיקות כשלושת אלפים אקדמאים , מדענים , טכנאים ובעלי 
מקצועות חופשיים . הכוונה היא כי העולים החדשים יוכלו להתחיל בפעילותם בשטחים 
שיועמדו לרשותם ולהנות כבר בתחילת דרכם בארץ מן השירותים הייחודים המוענקים 
לתעשיות עתירות הידע השוכנות בקריה , תוך ניצול עזרתם של אנשי מכון ויצמן . 
