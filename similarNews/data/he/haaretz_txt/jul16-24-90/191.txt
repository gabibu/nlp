בימים אלה אישרה מועצת העיר חיפה את מועמדותו של הרב ארני גלאק למועצה הדתית . 
הרב גלאק בן ה33 , שעלה לארץ מארה"ב לפני כארבע שנים , משמש כרב הקהילה 
ובית - הספר ליאו בק של התנועה ליהדות מתקדמת בחיפה . אם ייבחר , תהיה 
חיפה העיר הראשונה שמכהן בה רב רפורמי . בחירתו של הרב גלאק מתרחשת לנוכח 
התחזקות התנועה ליהדות מתקדמת , בייחוד במעוזה בחיפה , כפי שמורים סקרי 
דעת קהל שנערכו מטעם התנועה . . בחיפה חל גידול מתמיד במספר המשפחות 
הבוחרות לקיים את טקס בר - המצווה בבתי הכנסת של התנועה . שלושה מרכזים 
של התנועה קיימים בעיר , ובכללם מרכז ליאו בק , ובכל אחד מבתי הכנסת שבהם 
היו ך - 06 טקסים כאלה השנה , לפי נתונים שנמסרו ממרכז התנועה . בית הספר 
היסודי והתיכון ליאו בק , המנוהל מטעם התנועה , גם הוא מבוקש מאוד . אווירה 
דמוקרטית ונינוחה שוררת בו , ומהנהלת בית הספר נמסר כי שיעור ההצלחה בבחינות 
הבגרות גבוה ביותר . בהיכנסי אל דירת הגג של הרב , בשכונת הכרמל המערבי , 
ישבו על מרפסת הגג , המשקיפה אל הים , שלושה חברי הנהלת בית ספר ליאו 
בק ותכננו את השנה הבאה . הרב גלאק אחראי על פעילותם . כחבר ההנהלה של 
בית הספר הוא ממונה גם על גיוס משאבים ועל קשר עם מוסדות . מלבד היותו 
רב הקהילה , הוא אחראי על המרכז הקהילתי ליאו בק , הכולל אף שני גני 
חובה וטרום חובה ( 07 ילדים ) . הרב גלאק עוסק בהדרכת גננות , בהנחיית 
בני נוער , וגם בגיור . מלבד זאת הוא מנחה תפילות בימי חגים , שבת ומועד . 
בסופי השבוע הוא מתפנה אל משפחתו ואל שתי בנותיו . " זו בעיה קשה הרב 
הוא הרב של כולם , ומשהו צריך להישאר במשפחה . אי אפשר להטיף לערך המשפחה 
ולהזניח את המשפחה שלך . " . שרה , אשת הרב , בעלת תואר דוקטור בספרות 
ערבית , שימשה לשעבר סגנית עורך של כתב העת " ניו אאוטלוק " . היום היא 
עובדת כעורכת לשונית של כתב עת היסטורי מטעם אוניברסיטת חיפה . ארונות העץ 
בדירה גדושים ספרים בתחום היהדות ובנושאים כלליים , הריהוט אופנתי ומאופק , 
הקירות לבנים ומכל הפתחים נשקפים שמי התכלת . הרב גלאק הוא דור שלישי 
למשפחה יהודית מסורתית בארצות - הברית . אחיו המבוגר ממנו הוסמך לרב בתנועה 
ליהדות קונסטרוקטיווית , אחד הפלגים של התנועה הקונסרווטיווית . הוריו , 
שבשלב מסוים חשו שהם מקיימים את המנהגים מתוך שגרה , ומפחד שדרכם תוביל 
להתבוללות , הצטרפו לבית כנסת קונסרווטיווי . אחר כך עברו לקהילייה הרפורמית 
בניו יורק . בן 81 החל גלאק את לימודיו באוניברסיטה של ניו יורק וכאן 
הצטרף אל התנועה ליהדות מתקדמת בקמפוס בארצות - הברית . אחדים מיוצאי החבורה 
הזו הם היום השכבה הצעירה של הרבנים בתנועה . בשנת 6791 בא לביקור בארץ 
פגש את אשתו לעתיד וחזר לארה"ב . בשנת 9791 סיים גלאק את לימודיו ביהדות , 
עברית והיסטוריה בהצטיינות . ארבע שנים נוספות למד להסמכה לרבנות בבית 
המדרש הרבני של התנועה ליהדות מתקדמת בניו יורק . " יחס היהדות להומוסקסואלים 
וללסביות היה נושא הדרשה האחרונה שלי בבית הכנסת " , אומר הרב גלאק . " השתמשתי 
בנושא כסוגיית התייחסות אל חריגים בחברה . האתגר הוא להפעיל את המוסר היהודי 
בהתאם לידע העומד לרשותנו כיום " . אם ייבחר למועצה הדתית , ישמש האתגר הזה 
נר לרגליו . " אני מרגיש שמישהו צריך לשבור כלים כדי להמשיך בדרך היהדות 
כפי שהיתה דת המתעשרת ממפגש בין תרבויות והיוצרת סינתזה בין מסורת לקדמה " . 
מונע את הדבר המנגנון הפוליטי הרקוב , אומר הרב גלאק . " היהדות והפוליטיקה 
הדתית עשו לעצמן פרסום כל כך גרוע , עד שנמאס לחילונים מהן לגמרי . אתה 
לא יכול לסחוט את המערכת הפוליטית , ולאחר מכן לגשת לציבור כיועץ ומנהיג 
רוחני שלו . אם נגיע לשחרור של המונופול הפוליטי , והישראלי החילוני יוכל 
לבחור בשירותי הדת שלו אני חושב שגם הרבנים האורתודוקסים יודעים , שהציבור 
יפנה יותר אלינו " . תפקיד התנועה ליהדות מתקדמת , לדבריו , הוא לקרב את 
הציבור החילוני ליהדות , לעזור לו להכיר בכך שאין הוא חילוני כל כך . " מישהו 
צריך להגיד להם שלא צריך להיות אורתודוקסי כדי לחוות רוחניות " . אם יגיע 
למועצה יגיע עם " שולחן ערוך " בידו , וייאלץ את חברי המועצה לשחק 
לפי הכללים של המדריך האורתודוקסי הזה . בתחום הגיור , למשל , גורס הרב 
שב"שולחן ערוך " נאמר , כי אדם שהצהיר שלא יקיים מצוות ואף על פי כן הוא 
מבקש להתגייר מגיירים אותו . היהדות החרדית מיהרה להגיב , כמובן . " הצהרת 
הכוונות באמצעי התקשורת של המועמד הרפורמי למועצה הדתית בחיפה " , נאמר ב"יתד 
נאמן " ( 62 ביוני ) , " אינה מותירה ספק לגבי מעשיו " . ראש העיר אריה 
גוראל גם הוא הצביע נגד בחירתו של הרב גלאק למועצה הדתית . " בלי קולות 
הדתיים בעיר לא היה גוראל נבחר הפעם לראש העיר " , מתרץ הרב . " רץ ושינוי 
העמידו מועמד משלהם , וקולות הדתיים היו לשון המאזנייים . הוא חייב להם " . 
יום לפני הראיון השתתף הרב גלאק בערב של האגודה לזכויות האזרח שהוקדש לדיון 
בהומוסקסואליות . הרב בא לומר , שבהלכה נחשב הומוסקסואל כמי שאינו בעל 
דעה . " לאור הממצאים של המדע והפסיכולוגיה המצויים בידנו , תופעת ההומוסקסואליות 
והלסביות מהווה שילוב של מרכיבים גנטיים וסביבתיים . אילו המשיכה ההלכה 
להתפתח במשך הדורות , בוודאי היתה מתקנת את ההשקפה לגבי ההומוסקסואלים והלסביות " , 
הוא טוען . בשבוע שעבר אישרה התנועה ליהדות מתקדמת בארץ הסמכת רב רפורמי 
הומוסקסואל . הרב הזה יכול להיות רגיש ומחנך בכל תחומי החיים , גורס הרב 
גלאק , אף שבאורח אישי הוא מנהל את חייו אחרת . עם זאת , הוא מתנגד להפיכת 
ההומוסקסואליות לדגל : " זה לא יכול להיות אורח חיים מועדף אלא נסבל " . 
