ואשינגטון ( מיוחד ל"הארץ " ) . לביקורו של שר הביטחון משה ארנס בוואשינגטון 
היה היבט מודיעיני חשוב , הקשור לאיום העיראקי על ישראל . שניים מבכירי 
המערכת המודיעינית הישראלית הצטרפו לשר ארנס בביקורו , וככל הידוע ביקשו 
מן הממשל סיוע בחומר מודיעיני אמריקאי על עיראק . הוצעה תמורה מודיעינית 
ישראלית , שטיבה אינו ברור . סוגיית האיום העיראקי לא עמדה במרכז שיחותיו 
של ארנס עם מזכיר ההגנה האמריקאי , אך נידונה בין מומחים צבאיים ישראליים 
בכירים , שהתלוו לארנס , לבין עמיתיהם האמריקאים . השר ארנס אמר שלשום 
לכתבים , כי הנושא העיראקי עלה באופן כללי בשיחותיו עם מזכיר ההגנה צייני . 
" הצגתי בפניו את האיומים שאנחנו רואים מול ישראל היום , ובוודאי שעיראק 
היא בהרבה מובנים מוקד האיום על ישראל " , אמר ארנס . לדבריו , לא דובר 
ישירות על המתיחות השוררת בין עיראק לכוויית , אך לדעתו על האמריקאים " להיות 
מודאגים מכל סימן של חוסר - יציבות במזרח התיכון ומכל סימן של מלחמה באזור " . 
מקורות מדיניים ישראליים בוואשינגטון אמרו , כי נושא האיום הבאליסטי העיראקי 
עלה בשיחותיו של ארנס עם עמיתו צייני , בעיקר בקשר לנחיצות הדוחקת של פיתוח 
השלב השני בטיל " חץ " , המיועד ליירט טילים באליסטיים בעודם באוויר . 
ארנס העלה את דאגת ישראל בעניין זה גם בפגישה עם שלושה סנאטורים פרו - ישראליים . 
הוא העלה בפניהם טיעונים לסכל כוונות אפשריות לקיצוץ בתקציב הסיוע הביטחוני 
לישראל , לנוכח האיום העיראקי הגובר במזרח התיכון . אחד מהשלושה , הסנאטור 
ארלן ספקטר , העלה שוב את הצעתו מהשבוע שעבר , שארה"ב ובריה"ם יכנסו ועידה 
בין - לאומית ליישוב הסכסוך בין ישראל לסוריה . ארנס אמר , כי הבהיר לסנאטור 
שישראל מתנגדת עקרונית לוועידה בין - לאומית מסוג כלשהו . קפידבינבהגיעו 
לוואשינגטון , התבשר ארנס , כי הממשל החליט להשעות את יצוא שלושת הכבשנים 
התעשייתיים הגדולים לעיראק . שלושת הכבשנים , שיוצרו בחברה פרטית אמריקאית , 
היו אמורים לצאת לעיראק לפני כחודש , ויצואם עוכב ברגע האחרון בהתערבות 
מחלקת המדינה האמריקאית , לנוכח חשדות שהכבשנים המתוחכמים , המשמשים להתכת 
מתכות קלות , אמורים להתיך טיטאניום לייצור חלקי טילים באליסטיים . הממשל 
ניצל עד תום את הארכה שהחוק מאפשר לו לעכב את יצוא הכבשנים , ושלשום , 
לפני שפקעה הארכה , התערב הבית הלבן והורה להשעות את יצוא שלושת התנורים 
עד להודעה חדשה . צוות מומחים אמריקאי יבחן את מאפייניהם הטכניים של התנורים 
הללו כדי לבדוק אם יש סיכון שהם ישמשו לייצור נשק מתוחכם . העיתון " ניו - 
יורק טיימס " דיווח ביום ששי , כי ההחלטה למנוע את היצוא התקבלה בבית הלבן 
לאחר שהפנטגון , יחד עם קבוצה של סנאטורים רפובליקנים , פנו בנושא לנשיא 
בוש . 
