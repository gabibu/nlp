בטקס הפתיחה של ועידת הארגון לאחדות אפריקה הדגיש שליט אתיופיה , קולונל 
מנגיסטו היילה מריאם , את הפן היחיד במינו של פסגה זו , ובירך , " בהרגשת 
סיפוק עזה " , על ניצחונו של סאם נוגומה , נשיא נמיביה לאחר 32 שנות מאבק , 
" ניצחון שהוא מקור גאווה לנו האפריקאים " , וכן על שחרורו של נלסון מנדלה , 
" בנה האמיתי של אפריקה " . אולם , ועידה זו יוצאת דופן גם מבחינה נוספת . 
שכן , ב72 שנות קיומה לא עמדה בפני משבר כה חמור : משבר כלכלי עם חוב 
הנאמד ב752 מיליארד דולר , משבר פוליטי כשלרחובות יוצאים עמים לקרוא תגר 
על משטרים ( וכמובן המלחמות הנמשכות , בין השאר באתיופיה המארחת ) , 
ומשבר אמון בשל מדינות המערב המתפתות לסתום את הגולל על אפריקה ולסייע למזרח 
אירופה . היושב ראש החדש של הארגון , נשיא אוגנדה יוארי מוסוואני , שנבחר 
במקומו של חוסני מובארק , שירטט תמונה דרמטית של מצב " מעורר הרחמים " , 
כדבריו . בין השאר אמר : " אפריקה נידונה לתלות מתמדת בשווקים שעליהם 
אין לנו שום השפעה . מוסוואני השווה את המצב ביבשת למצבה של אירופה , הוקיע 
שיעור אנלפביתיות של % 56 , המוני פליטים ועקורים הנאמדים ב71 מיליון ושיעור 
תמותה של 021 על כל אלף . " זה נכון , חיים אצלנו מתחת לקו המשווה . 
כאן אין צורך לעבוד כל כך הרבה ואין צורך בכשרונות רבים כדי לחיות . אבל 
מדוע אין אנו יכולים להצליח לא פחות מאירופה ? " . הוא העלה שורה של הצעות 
שאין להן שום סיכוי להצליח היום יותר מאשר אתמול לנוכח סוגי התחלואים שמהם 
סובלת אפריקה . תיאור הדברים הקודר שלו לא הפריע לו לחייך ולהתבדח על ההתערבויות 
הזרות הרבות ביבשת ש"בוודאי לא היו מוצלחות כל כך " לנוכח פני הדברים בשטח . 
קודמו בתפקיד , מובארק , דיבר על עשור אבוד , ותיאר במספרים את השפל 
שאליו גלשה אפריקה בשנות ה08 : 061 מיליון איש החיים מתחת לקו העוני . 
מובארק הזהיר , שאם לא יקטן מספרם יפרצו סכסוכים חדשים . הוא השמיע קריאת 
אזעקה של ממש ואמר , ש"אין שום פתרון מלבד לסמוך על עצמנו " . הוא קרא להסדר 
קבע גלובלי של החובות שתפחו פי חמישה בתוך 01 שנים כדי שלא להקריב את הדורות 
הצעירים . העובדות קשות , אך נראה שהן מתחילות לחדור לתודעתם של שליטי אפריקה . 
אלה עומדים יותר ויותר מול פילוגים וסכסוכים פנימיים וחשופים לרוח ההתנגדות 
הנושבת ביבשת הקוראת לדמוקרטיה . הצעת ההודעה המסכמת של הפסגה דיברה על 
הצורך לקדם את השתתפות העמים בתהליך השלטון והפיתוח , ועל סביבה פוליטית 
שתבטיח את זכויות האדם ואת כיבוד החוק ותבטיח רמה גבוהה של יושר ואחריות 
מצד הממונים על החיים הציבוריים . כל זאת , כמובן , " תוך התחשבות במציאות 
הקיימת בכל אחת מהמדינות " . רמז זה לשחיתות הפושה ביבשת הוא בבחינת חידוש . 
באשר לדאגה לדמוקרטיה שביטא המזכיר הכללי של הארגון , סלים אחמד סלים , 
שדיבר על הכרחיותה של הפתיחות זו עוררה כמה הסתייגויות , בעיקר מצד שליטי 
צאד וזאיר . השיטה הרב מפלגתית רחוקה מלעורר הסכמה כללית . נשיא זימבבווה , 
רוברט מוגבה , חזר והגן על החד מפלגתיות , והביע את תמיכתו ב"סוציאליזם " 
בהכריזו ש"הליקויים הם ביישומו " . ויכוח זה לא יסתיים עם תום הפסגה . אבל 
הוא מעיד על רצון להסתגל איכשהו או לתמרן בדרך זו או אחרת את הדרישות העממיות 
מזמביה , קניה וסומליה , אם להזכיר רק את הזעזועים האחרונים , שאינן יכולות 
שלא לעורר דאגה בקרב שליטים אפריקאים . " אסור לאפריקה לפגר אחרי אחרים 
בחזית האחדות ושיתוף הפעולה " , אמר מנגיסטו . אבל לא נעשה דבר לפיתרון 
הסכסוכים האזוריים . בהקשר זה קרא מנגיסטו להשכנת שלום בקרן אפריקה כאשר 
פתח ביום שני שעבר ועידת פסגה של 01 מדינות האזור החברות ב"רשות הבין - ממשלתית 
למאבק נגד הבצורת ובעד הפיתוח " . בהזדמנות זו הודה שהמלחמה בארצו הגיעה 
לשלב חמור מאוד . בפני חברות " הארגון לאחדות אפריקה " דיבר על אי אלו 
מדינות ערביות המספקות סיוע גדול לחזיתות השחרור של אריתריאה וטיגרה , " כדי 
לפלג את עמנו על פי אמות מידה שבטיות " . ובאשר לדרום אפריקה , השינויים 
שהתחוללו שם מאז תחילת השנה לא הביאו לשינוי בעמדת הארגון לאחדות אפריקה . 
מוסוואני : " דה קלרק נראה אדם שרוצה לשים קץ לאפרטהייד ומן הראוי לעודד 
אותו . אולם ביטול העיצומים יהיה צעד מוקדם מדי . אנו מצפים לשינויים בלתי 
הפיכים " . 
