עימות חריף התפתח אתמול בין פעילי העמותות של החקלאים לבין נציגי משרד החקלאות 
ומועצות השיווק , בכינוס שדן במדיניות הייצוא של תוצרת חקלאית . בכינוס 
שארגן בשפיים המרכז החקלאי , דרשו אנשי העמותות לבצע מהפך בשיטת הייצוא 
החקלאי ולבטל את הריכוזיות המונופוליסטית הקיימת בייצוא זה . לעומתם , 
הגנו אנשי משרד החקלאות , מועצות השיווק הכפופות למשרד ונשיא התאחדות האיכרים 
על הייצוא " ביד אחת " , והזהירו מפני פיצול בין גורמי יצוא רבים . הפרדסן 
משה אהרוני , מפעילי המאבק של המגדלים נגד שיטת הייצוא הנוכחית , אמר ש%39 
מהתוצרת הטרייה המופנית לאירופה ממדינות שונות , נשלחת ליבשת על ידי גופים 
רבים , המתחרים ביניהם על מתן שירות טוב למגדל , " ורק עלינו נכפה יצוא 
באמצעות המונופול של אגרקסקו והמועצה לשיווק פרי הדר . מנכ"ל אגרקסקו , 
דן צמחי , טען לעומתו כי לשיווק ב"יד אחת " יתרון לגודל , וניתן להשיג 
באמצעותו מחירים גבוהים בחו"ל . בנוסף , אמר , עדיף שמול חברת אל על , 
המטיסה תוצרת חקלאית , יתייצבו היצואנים במלוכד , כדי למנוע ממנה ייקור 
תעריפים . מנכ"ל המועצה לשיווק פרי הדר , יורם ויינברג , הגן על הייצוא 
הריכוזי בנימוק של " מלחמת הישרדות " . הוא דחה את הביקורת על ההוצאות המינהליות 
הגבוהות של המועצה , והאשים את המגדלים בחוסר מודעות לצורך בפיתוח זני הדרים 
מבוקשים בעולם . אריה זייף , סמנכ"ל משרד החקלאות לענייני יצוא , התריס : 
" אם אתם ( המגדלים ) חושבים שתרוויחו יותר אם תשווקו בעצמכם ותחסכו 
את העמלה של % 7 שגובה אגרקסקו , טעות בידכם . כנגדו טען יצואן הפרחים גדעון 
ביקל , שלאגרקסקו ולמועצות השיווק חובות כבדים שיגולגלו כנראה על משלם 
המסים . נשיא התאחדות האיכרים , אליהו איזקסון , דרש להשעות את ביקל מהוועדה 
הציבורית לבדיקת מצבה של החקלאות שמינה שר החקלאות , באמרו ששילובו של 
יצואן פרטי בוועדה יוצר ניגוד אינטרסים וסותר את כללי האתיקה . 
