ראש עיריית תל - אביב , שלמה להט , הורה לבטל פרסום מודעות בעיתון " העיר " , 
בתגובה לפרסום כתבת - שער ביקורתית עליו בעיתון בשבוע שעבר . הכתבה שעוררה 
את זעמו של להט נשאה את הכותרת " מי כאן הגנגסטר " , ומתחה ביקורת קשה עליו 
בשל התבטאויותיו במהלך עדותו לפני שבוע במשפטו של מרדכי מזרחי , העומד לדין 
באשמה של הטמנת מטען מתחת לרכבו של להט . במהלך עדותו אמר להט על - פי 
הדיווח ב"העיר " בהתכוונו לנאשם , " הייתי תולה אותו " , " הוא פושע . 
. . סתם מטורף , אדם לא שפוי . . . " ועוד . התבטאויות אלה גררו 
גם הערה מצד השופטת , וכן מאמרי ביקורת נוספים במספר עיתונים יומיים . אתמול 
הופתע מנכ"ל " העיר " כשקיבל הודעה כי מודעת עמוד שהעירייה נוהגת לפרסמה 
כל שבוע ב"העיר " ובעיתונים אחרים , ושכוללת מקבץ של כל אירועי התרבות 
בעיר לשבוע הקרוב , בוטלה . המנכ"ל , אבנר יהודאי , פנה לדובר העירייה , 
שמאי גולן , וביקש לדעת מדוע בוטלה המודעה . הדובר , לטענת מנכ"ל " העיר " , 
השיב לו כי הסיבה היא שהכתבה פורסמה מבלי לקבל את תגובת העירייה , וכי 
" ביטול המודעה הוא הדרך הנאותה והמהירה ביותר להבטיח שתצא הוראה למערכת 
להקפיד לקבל תגובות מהעירייה " . לטענת יהודאי , בשיחה נוספת התבטא הדובר 
באמרו כי ביטול המודעה נועד " לזעזע את המערכת " . מנכ"ל " העיר " מחה 
על ההחלטה בציינו כי זהו סוג של ענישה שמוסד ציבורי כמו עירייה , האמורה 
להעניק שירות לציבור , אינו רשאי לנקוט בו , שכן בצעד זה מעניש ראש העירייה 
למעלה מ571 אלף איש הקוראים את " העיר " . עד להעברת הידיעה לא ניתן היה 
להשיג את תגובתו של דובר העירייה . 
