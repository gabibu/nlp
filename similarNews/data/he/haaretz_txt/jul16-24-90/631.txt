ניו - פאונדלנד ( ע"ר ) . ממצאי ועדת חקירה של הכנסייה הקתולית על גילויי 
הומוסקסואליות בין הכמרים בניו - פאונדלנד , זעזעה את תושבי האי ואת תושבי 
קנדה , שהאי , בחוף האטלנטי שייך לה . ועדת החקירה מצאה , בין היתר , 
כי הכמרים שפיתו נערים למשכב זכר זכו ליחס טוב יותר מצד הכנסיה הקתולית 
מקורבנותיהם הצעירים שהתלוננו . מהחקירה התברר כי מוסדות הכנסייה העדיפו 
את גירסת הכמרים ולא יחסו חשיבות לתלונות הנערים . ועדת החקירה הוקמה על 
ידי הכנסיה הקתולית , לבדיקת הפרשה של פיתוי ילדים למשכב זכר במחצית שנות 
ה07 פרשה בה היו מעורבים , לפי החשד , יותר מ02 כמרים , כמרים לשעבר 
וחברים אחרים בכנסייה הקתולית בניו - פאונדלנד . מממצאי החקירה עולה כי 
% 03 מ701 הכמרים בניו - פאונדלנד הם , ככל הנראה , הומוסקסואלים . הוועדה 
גם קבעה כי בגלל חוסר מנהיגות ראויה לשמה , רבים מן הכמרים האלה השחיתו 
נערים על ידי פיתויים למשכב זכר עימם . הדו"ח של הוועדה קובע כי הכנסיה נכשלה 
בכך , שלא עשתה למעשה דבר , אף שידעה על מעשי השחיתות הללו , אפילו לפני 
שהשערוריה החלה להתגלות לפני שנתיים . בעקבות הממצאים הגיש הארכיבישוף של 
סנט - גון , אלפונזוס פני , את התפטרותו ואמר במסיבת עתונאים : " אנו 
כנסיית חטא , הכמרים עבריינים , מינהלת הכנסייה שלא התייצבה לצידם של הקורבנות 
והקהילות שלנו , שלא תמיד האמינו לדברי קורבנות העבריינים , אשמים אף הם " . 
ועדת החקירה המליצה על תשלום פיצויים לקורבנות ומשפחותיהם , לאחר התנצלות 
פומבית מצד הכנסיה והכרה באחריותה למעשים נפשעים אלה . הארכיבישוף ( 56 ) 
שדחה דרישות קודמות להתפטרותו , אמר : " אנו עומדים ערומים . הזעם שלנו , 
הכאב שלנו , הבושה והפגיעות שלנו נחשפו לעיני העולם " . הוא הגיש את התפטרותו 
לאפיפיור יוחנן פאולוס בשבוע שעבר , אך ימשיך בינתיים בתפקידו עד שיקבל 
את החלטת הואתיקאן . החקירה עצמה החלה ביוזמתו של פני באפריל 9891 . 
