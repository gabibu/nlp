התגוררתי בישראל כדי לכתוב ספר על הארץ , והתיידדתי בנצרת עם הסופר עטאללה 
מנצור . דומני שלימים היה מנצור הערבי הראשון שכתב את ספרו ספר - זיכרונותיו 
בשפה העברית . לאחר שובי ללונדון בא עטאללה לבקרני מדי פעם בביתי בקנסינגטון , 
ובאחת ההזדמנויות הללו לקח אותי עמו בפשטות והוליכני במורד הרחוב הראשי 
של קנסינגטון . " לאן אנחנו הולכים ? " " לבקר חבר " . חשתי אי - נוחות 
קלה כאשר ראיתי שהגענו אל השגרירות הישראלית . עד מהרה נמצאנו במשרדו של 
מי שהיה אז הנספח לענייני תרבות של ישראל באנגליה , בנימין תמוז . שתינו 
קפה . ברגע מסוים שאל אותי בנימין : " מה קרבת המשפחה שלך לאלן פרייס - 
גונס ? " שאלה זו , לכאורה שאלה ידידותית לגמרי , צופנת בחובה סכנה קשה 
לדידי , כפי שלימדני ניסיוני המר . במשך למעלה מעשר שנים היה אבי עורך 
המוסף לספרות של ה"טיימס " של לונדון ובכל פעם שאני אומר שאני בנו מוטל 
עלי להקשיב לעוד סיפור עגום על ביקורת מרושעת וחסרת כל הצדקה שהתפרסמה במוסף 
בתקופה שאבי ערך אותו , שהסיגה לאחור את הקריירה הספרותית של השואל והזיקה 
לו נזק שאין לתארו כלל . " הסיבה שאני שואל " , הוסיף ואמר בנימין , " היא 
שאני מעריץ כל כך את הספר שלו על בטהובן " . מעולם קודם לכן לא הזכיר איש 
את הספר הזה בטווח - שמיעתי . הוא נכתב בווינה , בשנת 3391 , בתקופה שאבי 
חדל להיות פסנתרן קונצרטים ונעשה סופר , ובה בעת עמד לשאת לאשה את אמי 
אשר על כן נולדתי בווינה , בעוד מועד כדי לתפוס בקצה - זנבה של תרבות שהאמינה 
בגיוון , באמנות , בבני - אדם , בלשונות , בקדמה , באנושיות . ספרו 
של אבי על בטהובן פורסם גם בעברית , ודומני , אם זיכרוני אינו מטעני , 
שבנימין כתב עליו רשימת - ביקורת . הרי זה האתגר הניצב בפני כולנו , לאחר 
שתי מלחמות העולם , לשוב ולברוא את התרבות שאנו יורשיה , למצוא את הדרך 
חזרה אל ערכיה . אני חושב שבנימין הצליח במשימה הזאת . אינני קורא עברית , 
ועל כן עלי להסתפק בתרגומי יצירותיו . דומני שהוא אחד מאותם הסופרים , 
משל לאותם הרוסים והגרמנים הגדולים שהשפיעו על כולנו , המבקש להביא לידיעתנו 
את דבר בני - אדם באשר הם , שידברו אלינו על עצמם , יספרו מה פשר הדבר 
לחיות חיים . בנימין לא היה סופר עקבי היש סופר שכזה ? אך יש בספריו 
פסקאות , קטעים , עמודים שגדלה ברורה צפונה בהם , המחוננים באותה ודאות 
עולצת של האמן המגלה את חזונו ואת האמת שבו . " בדרגת שיא זו של האמנות " , 
הכליל ואמר ולדימיר נבוקוב באחת מאותן הארות שכה הפליא בהן , " שוב אין 
זה עניינה של הספרות לרחם על הקורבן המוכה או לקלל את הבריון המכה . עניינה 
אז באותם מעמקים חשאיים של הנפש האנושית שם חולפים צללי עולמות אחרים כצלליהן 
של ספינות בלא שם ובלא קול " . בהזדמנויות שונות בא בנימין לביתנו , ואני 
ביקרתיו בביתו . משום מה זכורה לי במיוחד ישיבתנו ביחד בגינה . אלה שהכירוהו 
עשויים היו להשתאות לנוכח צניעותו אף - על - פי שדווקא מי שיכולים להתפאר 
בהישגים ניכרים אינם נוהגים להיות כאלה בדרך כלל . כאשר פורסם בשנת 3891 
ספרו " המינוטאור " בחרתי בו כספר השנה באחד העיתונים . הייתי , ונשארתי , 
שבוי לגמרי בקסמו של הרומאן הזה , ספר בן זמננו ממש כשם שהוא ספר לכל הזמנים . 
אילו היו קלייסט וצכוב נכנסים אל החדר , והיו אומרים שנמנע מהם בהכרח לקרוא 
ספרות חדשה , והיו שואלים היכן עליהם להתחיל את קריאתם , הייתי רושם את 
הרומאן " מינוטאור " ברשימת ספרי - החובה שלהם , מתוך ודאות שאני מוודע 
אותם לקרוב - בנפש שלהם . בשעת אחר - צהריים אחת שאלתי את בנימין , בעודנו 
יושבים בגינה , מדוע חייב הבדווי ברומאן זה ליהרג . הריגתו של ערבי בידי 
יהודי , בייחוד בספרו של סופר ישראלי בעל חזון שכזה , יש בה משמעות סמלית 
דרמטית . בעולמנו זה , אמרתי מתוך אמונה שאני מחזיק בה , יש ודאי מקום 
לערבי וליהודי ; אין האחד חייב להרוג את זולתו , וטעותו החמורה של המנדאט 
הבריטי , שבנימין בגר בתקופתו ונשא את הדרכון הפלשתינאי שלו , היתה שקיבע 
את התנגשות הזכויות כאילו אין מקום לשום דבר אחר . בנימין השיב בפשטות : 
" הוא היה חייב למות " . לא הוספתי ללחוץ בעניין זה , אך שלחתי לו מכתב 
ושאלתי אותו אם היה יסוד אוטוביוגרפי שחייב את המעשה החורג לדעתי מן ההכרח 
האמנותי ( אין הכוונה , כמובן , שזהו ליקוי אמנותי ) . הנה התשובה שקיבלתי : 
" לא , אני אינני צלן ; ו"מינוטאור " הוא בבחינת אוטוביוגרפיה רק במובן 
שכל כתיבה היא אוטוביוגרפית . על כן מת הבדווי ; מפני שהוא מת בעליל ; 
ואף - על - פי שמעולם לא הרגתי איש הריני עדיין הורגו ; שהרי " מינוטאור " 
הוא אוטוביוגרפיה " . בנימין היה סופר מעמיק ומסקני דיו להגיע אל העומק החשאי 
הזה של הנפש , שם חולפים צללי העולמות האחרים . 
