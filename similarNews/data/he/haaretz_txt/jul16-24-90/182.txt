יו"ר ועדת העבודה והרווחה ח"ך אורה נמיר ( מערך ) , הפסיקה אתמול את ישיבת 
הוועדה , שדנה בשביתת הרופאים במגמה לנסות ולסייע לרופאים ולמשרד הבריאות 
להגיע להידברות על תחילת המו"ם . שר הבריאות אהוד אולמרט , אמר כי " אנו 
חשים שאלה שנאבקים על שכר הרופאים לא נאבקים דווקא לטובת אלו שבאמת צריכים 
לקבל תוספת " . שר הבריאות הוסיף כי הממשלה לא תוכל להפקיע מידיה את סמכותה 
בענייני שכר . הממשלה מתנגדת גם לכל בוררות ספציפית , אלא במסגרת כוללת 
של בוררות חובה בשירותים החיוניים . הממונה על השכר באוצר יעקב דנון , קרא 
לרופאים לחזור למו"ם , לאחר שההסתדרות הסכימה לנתק את הסכם השכר עם הרופאים 
מדרישות שכר של מגזרים אחרים . הוא כפר בטענות כאילו ההסכם לקיצור התורים 
היה הסכם שכר וחזר על גירסת הממשלה , כי היה זה הסכם חד פעמי לתקופה מוגבלת . 
יו"ר ההסתדרות הרפואית מרים צנגן , אמרה כי המחלוקת עם הממשלה אינה סמנטית 
אלא מהותית . " אנו תובעים מו"ם אמיתי , בלא התחושה שהממשלה יכולה להפסיקו 
בכל רגע ואז יופסק אוטומטית תשלום התוספת לרופאים " , אמרה ד"ר צנגן . ח"ך 
ארבלי אלמוזלינו ( מערך ) , אמרה כי הממשלה באה למו"ם עם הרופאים בידיים 
לא נקיות ומטרתה לשבור את הרופאים . היא הציעה כי הממשלה תתחייב שלא לפגוע 
בשכר הרופאים במשך שלושה חודשים ועד אז לסיים את המו"ם . ח"ך יעקב שמאי ( 
ליכוד ) , אמר כי מבצע קיצור התורים הוא פיקציה ואנשים ממשיכים להמתין 
לניתוח במשך יותר משנה . ח"ך יאיר צבן ( מפ"ם ) , טען כי שר הבריאות מציע 
לרופאים תרופה להרגעה פסיכולוגית . " תוספת השכר הותנתה בתוספת תפוקה . 
עכשיו רוצים להישאר עם תוספת התפוקה ולהפסיק את תוספת השכר " , אמר צבן . 
ח"ך רן כהן ( רץ ) אמר כי האחריות למשבר מוטלת על הממשלה ועל הרופאים . 
" מי שמאיים על הרופאים כי יחזרו לשכר מלפני המבצע לקיצור התורים , אחראי 
לפיצוץ המו"ם " , אמר כהן . 
