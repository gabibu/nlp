מתחקיר שנערך אתמול על - ידי מפקדים בפיקוד המרכז עולה , כי חיילי צה"ל 
שירו בקצין צה"ל , סרן יוסף ברקוביץ , שלא עצר במחסום הצבאי ברמאללה , 
פעלו על פי הנהלים , ולא חרגו מההוראות . מקורות בפיקוד המרכז מסרו , 
כי החיילים פעלו על פי ההנחיות של נהלי פתיחה באש , ורק לאחר שמיצו את כל 
אפשרויות האזהרה והירי באוויר , הם ירו לעבר מכוניתו של הקצין . על - פי 
אותם מקורות ממשיכה מצ"ח לחקור את הפרשה . במצבו של סרן ברקוביץ חל שיפור , 
לאחר שנותח בבית החולים הדסה עין כרם בירושלים . אתמול הסתבר שהוא לא עצר 
במחסום , כי חשש שזהו מחסום אבנים , שהוקם על - ידי ערבים , ופחד להיפגע . 
שר הביטחון , משה ארנס , הודה אתמול , באמצעות מתאם הפעולות בשטחים , 
שמואל גורן , לרופא הערבי ד"ר שאקי אשר הציל את חייו של סרן ברקוביץ . 
ד"ר שאקי נתן לקצין טיפול ראשוני , ואף דאג לפנותו באמבולנס של הצלב האדום 
לבית חולים בישראל . מקורות פלשתיניים מסרו , כי בתקריות שארעו אתמול ברצועת 
עזה , בעיקר במחנה הפליטים אל בורייג , נפצעו חמישה תושבים . אותם מקורות 
דיווחו גם על התנגשויות עם כוחות צה"ל בעיר עזה ובמחנות הפליטים חאן יונס 
ורפיח . נציג דובר צה"ל בפיקוד הדרום דיווח על הפרות סדר מעטות ועל שני 
פצועים . ראש המינהל האזרחי , תא"ל אריה רמות , ערך אתמול ביקור במינהלת 
הוואקף בעזה , ושוחח עם אנשיה . חברי הוואקף ביקשו ממנו לדחות את שעת התחלת 
העוצר הלילי מ00 . 12 ל00 . 22 , ולהרחיק את הצבא מהמסגדים . תא"ל רמות 
הבהיר לנוכחים , כי מילוי בקשותיהם מותנה בהמשך השמירה על השקט באזור , 
וביקש מהם לדאוג להוצאת המסגדים ממעגל האלימות . קפידבינבעיר שכם נמצאה 
אתמול גופתו של גבר שנרצח , ככל הנראה על רקע חשד לשיתוף פעולה עם השלטונות . 
האיש הוכה בגרזן בראשו , וככל הנראה נתלה , מאחר שגרונו וידיו היו כרוכים 
בחבל . הגופה נמצאה באיזור בית ספר עדאל זעייתר , סמוך לעיר העתיקה . זהות 
הנרצח אינה ידועה , אולם תושבים בשכם סבורים כי מדובר בבעל חנות מכולת , 
פוואז אל מנוואר ( 65 ) , שנחטף שלשום על ידי רעולי פנים . החוטפים , 
שהזדהו כחברי " מנגנון הביטחון המהפכני " ערכו חיפוש בחנות לפני שהסתלקו 
מהמקום . שלשום בלילה נערכה פעילות יזומה של צה"ל בכפרים בית ליד , שופה 
וצפרין שבאיזור טול כרם . מקורות צבאיים רשמיים מסרו , כי בבית ליד נפצעו 
שני תושבים במהלך הפעילות . על - פי מקורות ערביים , נפצעו שלושה תושבים , 
ביניהם ילד בן 21 , פיכרי זבאדה , אשר נפצע בגבו , ואושפז בבית החולים 
" אל איתיחד " בשכם , כשהוא משותק בפלג גופו התחתון . מוחמד טלאל ( 81 ) 
, שנורה בצווארו , אושפז גם הוא בבית החולים " אל איתיחד " ועיסאם חמדה 
( 22 ) שנורה בחזהו , אושפז בבית החולים של טול כרם . בבית הדין הצבאי 
בראמללה נידונו שלושה צעירים , בני 71 ו81 מרמאללה ומהכפר נעלין ל52 חודשי 
מאסר , לאחר שהורשעו בידוי אבנים ובקבוקי תבערה על סיורים של צה"ל ולעבר 
נקודת תצפית במרכז רמאללה . 
