( ע ) . מחנה האוהלים של מחוסרי הדיור בגן הראשונים בבאר שבע ממשיך לגדול 
עם הצטרפותם של מנחלים נוספים למחנה . אגודת הסטודנטים של אוניברסיטת בן 
גוריון החליטה גם היא להצטרף למאבק ולהקים מחנה אוהלים נוסף של סטודנטים 
מחוסרי דיור בקאמפוס האוניברסיטה . עם תחילת השבוע השני להקמת מחנה האוהלים 
בעיר החל המקום לקבל סממנים של ישוב מסודר . בין שלטי המחאה הרבים הוצבו 
שלטים עם שמות ממלאי התפקידים בהתנחלות . נבחרו חברי חמישה חברי ועד פעולה 
הכוללים את שלושת ארגוני המחאה הפועלים במקום . עיריית באר שבע הציבה במקום 
גנראטור וברזיה . אנשי ההתנחלות עדיין ממתינים לקיום הבטחתו של סגן ראש 
העירייה , אלי בוקר , להציב במקום בתי שימוש כימיים . בינתיים הם משתמשים 
בשעות היום בשרותי מעון נעמ"ת הסמוך , שאף מספק ארוחות חמות לילדים ולנשים . 
ביום שישי הגיעו למקום חברי קיבוץ רביבים עם ארוחת ערב חמה שהכינו עבור יושבי 
האוהלים . מוטי אבוקסיס , יושב ראש ועד סוחרי השוק העירוני , צירף אליו 
את נציג הסוחרים הבדואים בשוק והם מביאים למקום מצרכי מזון , פירות , ירקות 
ובשר שתורמים בעלי הדוכנים היהודים והבדואים כהזדהות עם יושבי המאהל . אתמול 
בבוקר מנה המחנה חנה בבאר שבע 53 משפחות ורווקים , כשעד הערב היו אמורות 
להגיע עוד כמה משפחות דתיות מחוסרות דיור . מחר תגיע למקום משלחת של חברי 
הפורום הציוני בראשות נתן שרנסקי . 
