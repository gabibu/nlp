חברי מרכז מהליכוד שייפגעו מהחוק הזה . הבעיה אצלנו חמורה פחות מאשר בליכוד . 
הדבר אולי מצביע על רמת הפוליטיזציה שהליכוד עשה במערכות השלטון השונות . 
הוכחה לכך היא במספר חברי מרכז הליכוד שייאלצו להתפטר מחברותם במרכז או 
משירות המדינה . מספרם הוא כשליש מסך חברי מרכז הליכוד . אני שלם עם ההחלטה , 
שעובדים בכירים בדרגות הגבוהות בשירות המדינה לא יוכל להשתתף בהכרעה למינוי 
מועמד לראשות הממשלה או מועמד לכהן כשר בממשלה . אבל לדעתי יש להכניס שינויים 
אחדים בנוסח החוק שהתקבל בכנסת . לדוגמה , יש להחילו על כל הדירקטורים 
בחברות ממשלתיות . גם הנושא של עובדי מדינה רגילים , מחייב מחשבה נוספת . 
שכן , יש בתוכם אנשים , כגון מורים , עובדים סוציאליים , שהיו עובדי 
מדינה לפני שנבחרו למרכז המפלגה . כניסתם לעבודה לא היתה מושפעת מקשרים 
כאלה או אחרים עם הדרג הפוליטי הבכיר . קיימת כעת בעיה מסוימת לגביהם , 
מאחר שהחוק חל גם עליהם . אפילו יישקל שינוי כל שהוא בחוק הקיים , הדבר 
צריך להיעשות בזהירות מרובה ובלא נטילת העוצמה והחשיבות הציבורית הטמונה 
בסעיפי החוק . מעבר לקשר הפוליטי שהחוק יצר בין השר הממנה לבין הממונה , 
לצערי הרב , בהרבה מקרים , הדבר הביא בהכרח לפגיעה קשה במערכות השלטון 
והניהול הכלכלי , כי חלק גדול מאילו שהתקבלו לעבודה , אינם כשירים לעשות 
אותה . 
