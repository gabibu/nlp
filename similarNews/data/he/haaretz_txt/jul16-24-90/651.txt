כנועים , מיושרים לימין , לפי השקפת עולמו של הבוס הקודם . אריאל שרון , 
שהבנתו בכלכלה מועטת , אך אין טוב ממנו בפופוליזם , ביסס במשרד מדיניות 
של " הגנה על תוצרת הארץ " . תח4זה נשמע טוב , זה פטריוטי . התוצאה היא , 
שבשעה שכל העולם הולך לקראת פתיחות , 21 מדינות הקהילייה האירופית מאפשרות 
מעבר חופשי של סחורות , אנשים וכסף ומזרח - אירופה סוגדת לשוק החופשי ולתחרות , 
פקידי משרד התעשייה מגינים על תוצרת הארץ . תפקידם האמיתי הוא להגן עלינו , 
על הצרכנים . תח4מול פקידים אלה עומד היום תעשיין שמאמין שחשיפה לייבוא 
היא הדרך היחידה להתחדשות , להתייעלות , ולתעשייה בריאה . שמו נתן ניסני , 
והוא מנכ"ל עלית . הוא רוצה לייבא פסטה מאיטליה , אך לשם כך הוא צריך 
לעבור חומת פקידים , שהעזו אפילו לשקר לאמריקאים , כשסיפרו להם שאסור לייבא 
פסטה לישראל מטעמי כשרות ( ראה כתבה בנושא בעמוד הבא ) . תח4כאשר ניסני 
אמר לפקיד בכיר במשרד התעשייה שאין מקום להיטל על ייבוא פסטה , כמו שאין 
מקום להיטל מגן על מוצרים שמייצרת עלית , ענה לו אותו פקיד : אם יש לך 
בעיה באחד המוצרים , פנה אלינו ונדון . תח4לפי בדיקה שערכנו באיטליה , 
אין סבסוד של היצרן האיטלקי אלא יש דמי הישבון בגין המחיר הגבוה של החיטה . 
זה נוצר משום שחקלאי אירופה מסובסדים בעזרת מחיר חיטה גבוה יותר ממחיר הבורסה 
בשיקגו . שאלה נוספת לגבי תחרות כתוצאה מייבוא היא האם אסם זוכה למחיר הבין - 
לאומי של חיטה כאן בארץ . דן פרופר מנכ"ל אסם אומר שלא . נתן ניסני אומר 
שכן . תח4בינתיים נאבק ניסני בכל העולם : בפקידי משרד התעשייה , בראשי 
התאחדות התעשיינים שהזמינו אותו לבירור , וכמובן בדן פרופר ובאסם . ומי 
יודע , אולי תתחיל אסם לייבא קפה ? אך ניסני לא חושש . אם יהיה צורך הוא 
יגיע גם לבית - המשפט כדי להוכיח שאין צידוק להיטל . תח4המאבק בין עלית לאסם 
הביא את משה נסים להחלטה שיש צורך בבדיקה מקיפה נוספת . תוצאות הבדיקה יתפרסמו 
רק בעוד שבועיים , כי מנכ"ל המשרד יוצא ביום ב לשבוע לחו"ל . אך אולי כדאי 
שבינתיים ישננו פקידי המשרד את המוטו של נסים ששונה מאוד מזה של שרון . 
נסים מאמין שאין עוד מקום להגנה עיוורת על הייצור המקומי , וחשיפה לייבוא 
היא הכרח . 
