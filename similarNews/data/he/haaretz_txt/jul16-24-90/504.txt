ב7 . 8 פירסמה המועצה הישראלית לצרכנות מודעה " אל הציבור " ובה קריאה 
לאזרחים שנפגעו משביתת הרופאים " לפנות בדחיפות עוד היום למשרדנו , טלפון . 
. . " כאשר התקשרתי ואמרתי שזה בעניין המודעה הועברה שיחתי ליועצת המשפטית , 
שמיד פתחה בשאלות כיצד ומתי נפגעתי מהשביתה . אמרתי לה שהתקשרתי לא משום 
שנפגעתי מהשביתה , כי אם להיפך , מכיוון שאני מקרה שדווקא נהנה מההסדר 
של קיצור התור בקופת - חולים . אלמלא כן , הייתי עדיין ממשיכה לסבול כאבי 
תופת ורתוקה למיטתי . הוספתי כי על - פי ניסיוני , מצאתי הן את הטיפול 
המעולה והן את השיטה של ההסדר לקיצור התורים משביעי רצון , וכך גם השכר 
הנוסף הניתן לרופאים . כצרכנית , ביקשתי ממנה שתרשום לפניה את המלים הטובות 
לזכותם . היא ענתה כי בסמכותה לטפל רק בתלונות נפגעי השביתה , אבל יש כתובת 
אחרת לכך . מן ה"אבל " שלה הכנתי את הכוונה , ואני כותבת לעיתונות , 
בתקווה שלא תירתע לפרסם גם דברים לזכותם של הרופאים . חורה לי התערבותם החד - 
צדדית של כל מיני גורמים , ועוד יותר התערבותה של המועצה הישראלית לצרכנות , 
שאף היא כביכול באה לדבר בשמי , ובעיקר משום ניסיונה לגייס ציבור אזרחים 
נפגעי שביתת הרופאים למלחמה בהם , בעימות שבינם לבין הממשלה . היכן המועצה 
הדואגת לצרכניה בכל ימות השנה , כאשר הרופאים נושאים בעול לבדם לשפר את 
תנאי הרפואה הציבורית למען צרכניהם ? מוזר שהמועצה נוהגת כאילו אינה מודעת , 
כמונו , שגם בשירות הרפואי יש שווים ושווים יותר . אני מתכוונת במיוחד 
לאנשי הייחוס מן הממשלה והכנסת שכבר דאגו יפה לעצמם ולבני ביתם . איני מבינה 
מה מפריע לכל אותם הפטרונים למיניהם , המציגים את עצמם כדואגים לבריאות 
הציבור , שרופא מומחה במרפאה מזמן את לקוחו במקרה הצורך להמשך טיפול על - 
ידו בחדר ניתוח בבי"ח , למשל . הרי שניהם , הלקוח והרופא , יוצאים נשכרים 
ממתן שירות רפואי ציבורי לא ביורוקרטי , שבו הרופא חש שהוא שומר על רמתו 
המקצועית באווירת בית - החולים ואף יוצא משגרת מרפאתו פעם בשבוע בשעות אחה"ץ , 
והחולה חש שקיבל טיפול בלא המתנה מיותרת , מידי רופא המוכר לו מהמרפאה . 
תל - אביבדרישתו של ח"ך מיכאל איתן מהליכוד להקים ועדת חקירה ממלכתית לבירור 
הנחיותיו של רבין לטיפול באינתיפאדה נובעת ממניעים ברורים : לא טובתה של 
אוכלוסיית השטחים שבורת העצמות לנגד עיניו , אלא הכפשתו של המלך החדש . 
( יוסי שריד , לעומתו , עקבי וצפוי ) . זה ניצן ראשון למגמה להפיכתו 
של רבין לשק האגרוף החדש , שבו יחבוט הליכוד מגמה זו תתעצם , ובמהרה יישכחו 
סקרי דעת הקהל האוהדים את רבין . הציבור יוכיח שוב עד מה קצר זיכרונו . 
בקרוב נלמד על מניותיו הסודיות של רבין ב"תדיראן " ועל בתו שנישאה בסודי 
סודות לערבי , ועוד כנה וכהנה ציזבאטים . מעציב להיווכח כמה קל להטות את 
דעת הקהל , הממליכה היום ומדיחה מחר . כך נאלץ האיש " עם הקבלות " , שהוציא 
את צה"ל מלבנון ושיקם את הכלכלה , להיכנע לאופנה חולפת ולפנות את מקומו , 
וחוזר חלילה עד המלך הבא . חיפהקפמאביגמידיעה במדור " אנשים ועסקים " 
( " הארץ " , 7 . 2 ) נודע לי על הקמת לשכת מסחר דו - לאומית ישראל - 
בולגריה על - ידי לשכת המסחר בישראל . אני מברך על היוזמה ומברך את מי שנבחרו , 
או התמנו , לחברים בלשכה זו . עם זאת , אני מתרעם על העובדה שלא הוזמנו 
כחברים אנשים מתחומי העסקים בחיפה ואולי בירושלים , העשויים לתרום לקשרי 
המסחר בין שתי המדינות . לעולי בולגריה והציבור העסקי בחיפה ובאזור הצפון 
יש פוטנציאל גדול של נציגים בכל תחומי המסחר מתעשייה כבדה עתירת ידע , 
ספנות , ועד פקידות גבוהה , שבוודאי יהיו מעוניינים לתרום את חלקם למטרה 
זו . חוץ משני שמות של חברי הנהלת הלשכה , יתר האנשים אינם מוכרים לי . 
דומה שיש עיוות מסוים בכך שבהנהלת הלשכה שותפו רק עולי בולגריה ואולי גם 
מיעוט של ישראלים , לא כפי שנהוג ביתר הלשכות בארץ . רצוי שאנשי לשכת ת"א 
יחפשו וימצאו כתובת מתאימה בחיפה שתהיה מסוגלת לארגן קבוצת אנשים כשלוחה 
ללשכה התל - אביבית למטרה זו . לשכת ת"א אינה גוף בפני עצמו ואסור לה להתעלם 
מהציבור ביתר האזורים המרכזיים בארץ . חיפהקפמאביגזו תגובה לשירו של עקיבא 
נוף " לי יש רק אחת " , שיר שזכה לפרסום בעיתונות בגין תביעה משפטית שהגיש 
המחבר נגד הרדיו והטלוויזיה , המסרבים להשמיעו , לטענתו . הואיל והשאלה 
מצויה הערכאות , לא אתייחס לבעיה המשפטית ואף לא למדיניות הפרסום של רשות 
השידור הממלכתית . הדברים שלהלן מתייחסים רק לתוכן השיר שפורסם . אני בוחן 
את התמליל שלפני ונדהם . כמה חרוזים חבוטים מוצגים כטיעון פוליטי , אולי 
מתוך ההנחה שחירות היוצר תכסה על עליבות הטיעונים . . למשל , הטיעון 
המופיע בבית השלישי ( בעברית עילגת ) : " כך גרזן וחמס הם סמלי הקדמה 
על כל זמר עברי ומעל כל בימה " . כיצד אפשר לראות בתמליל של " חד גדיא " 
שכתבה חוה אלברשטיין , או בשירי נורית גלרון וסי היימן , אידיאליזציה של 
רוצחי הגרזן ושל תנועת חמאס דווקא . ומהי לשון ההכללה " כל זמר עברי " 
" ומעל כל בימה " ? אני מתקשה למצוא אפילו זמר עברי יחיד כזה . ומעט על 
דמות האויב : " על חרבות תל - אביב הם רוצים מדינה , חילונית , דמוקרטית , 
חופשית , מתונה " . האם " הם " אלה אנשי תנועת החמאס הפונדמנטליסטית , 
הרוצים במדינה חילונית ודמוקרטית ? דיוקים כגון זה אינם מעניינו של המחבר . 
האויב איננו דמות מסוימת , ארגון או ממשלה . " הם " כלל העמים הערביים , 
שסמליהם עץ התלייה , הגרזן ושיני הטורף . ניואנסים אינם מעניינים את נוף . 
. " הם " היא מפלצת בעלת פנים אחדות גם האמנים הקוראים למחבר הגיבור 
( " ההופך הר טרשים ליישוב " ) בכינוי הגנאי " כובש " , גם הזמרות השרות 
" לא עוד מלחמה " . בלשון מגדפת , גלויה כמעט , מכנה המחבר את אחת הזמרות 
" . . . בהמה שללוע הזאב היא דוחקת עצמה " . היצירה השירית הזאת עושה 
שימוש פרימיטיווי בזכר השואה לאותה מטרה עצמה . " כן , תזמורת היתה כבר 
בשביל לכבשן . מה עכשיו לצלילי רשף קו מלטף ? מוליכים אותי שוב אל שיני 
הטורף ? " לא פחות מזה . חדי העין יגלו בוודאי כי מאחורי הביטוי " רשף 
קו מלטף " מסתתרת לא אחרת מהזמרת נורית גלרון , ואולי גם ( כעסקת חבילה ) 
בעלה איש הרדיו והטלוויזיה ואחיו , מראשי " שלום עכשיו " . מסתבר שכל 
האמצעים רכילות , קיטש ומוות יפים להכות בכוחות הרשע . הטענה המרכזית , 
עילת כל הדברים הנאמרים בשיר , היא לכאורה : " להם עשרים ושתי מדינות 
ולי יש רק אחת " . שנותיה של טענה זו רבות משנות המדינה , וקשה לומר שהיא 
משביחה עם השנים . " להם עשרים ושתי מדינות " הוא מיתוס שאינו אמת , 
שלפיו בארץ - ישראל חי עם אחד היהודי . מיתוס הטוען שלפלשתינאים יש " מולדות " 
ולא מולדת . אמת , לנו יש רק אחת . אבל גם להם יש רק אחת , אותה אחת . 
ניתן לטעון כי האנלוגיה איננה רצינית , ניתן לטעון כנגד הדו - לאומיות 
ועוד הרבה טענות בהקשר של הוויכוח הפוליטי הרלוונטי , אבל לתאר את הסכסוך 
במונחים של מפריחי השממה כנגד מחזירי המדבר , בין כוחות הרשע , עץ התלייה 
והגרזן כנגד בני האור , הרוצים רק " כאן לחיות " , משמעותו אחת בלבד : 
ניסיון להנציח אי - אמת , משום שהאמת מורכבת ובלתי - נעימה . 
