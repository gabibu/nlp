עשרות מעובדיו של מפעל הקרמיקה לפיד ביפו הפגינו אתמול ליד בניין הנהלת כור 
בתל - אביב במחאה על כוונת הקונצרן לסגור את המפעל השייך לקונצרן , שנקלע 
לקשיים כספיים . הפגנת העובדים עברה בשקט ובמהלכה נפגשו ראשי הוועד ואנשי 
מועצת הפועלים עם מנכ"ל כור , בני גאון , ועם מנכ"ל חטיבת המזון ומוצרי 
צריכה בקונצרן , יעקב אבן - עזרא . השניים הבהירו לנציגי העובדים שמנוי 
וגמור עם הנהלת הקונצרן לסגור את מפעל לפיד ב1 באוגוסט , לנוכח הייבוא בהיצף 
של מוצרי קרמיקה ממדינות שונות ובעיקר מהמזרח הרחוק , הפוגע במפעל . גאון 
טען שכל הניסיונות להציל את המפעל עלו בתוהו ולמעשה אין כדאיות כלכלית להמשיך 
ולייצר במפעל זה . בתום הפגישה מסרו נציגי העובדים כי הם אינם משלימים עם 
הודעת ההנהלה . לדבריהם , אין סיבה לסגור את לפיד דווקא בתקופה שבה מודיעים 
ועדי עובדים במפעלים גדולים על נכונותם לרכוש כמויות ניכרות מתוצרת המפעל 
כשי לחגים עבור העובדים . יו"ר האיגוד המקצועי במועצת פועלי תל - אביב , 
מרדכי נויוביץ , האשים את הנהלת כור כי " נטעה בתקופה האחרונה אשליות 
בקרב העובדים לפיהן המפעל לא יסגר , בכך שהזרימה כספים לשיפור קו הייצור 
ולתנור המפעל " . בשבוע שעבר החזירו 57 העובדים בלפיד את מכתבי הפיטורים שקיבלו 
להנהלת המפעל , על פי הוראתה של מועצת פועלי תל - אביב שטענה כי שיגור מכתבי 
הפיטורים לכלל עובדי לפיד מנוגד להסכם העבודה . מפעל לפיד מושבת למעשה יותר 
משבוע . בשלושת החודשים האחרונים נגרם לו הפסד תפעולי של 000 , 051 ש"ח , 
העלול לגדול עד סוף השנה הנוכחית לחצי מיליון ש"ח . אנשי מועצת הפועלים 
טוענים שהגירעון אינו כה גדול כדי להצדיק את סגירת המפעל , אך בכור מדגישים 
שללפיד אין סיכוי לחזור לרווחיות , מסיבות שאינן תלויות בקונצרן . 
