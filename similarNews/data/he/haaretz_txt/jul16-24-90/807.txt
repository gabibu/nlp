פרטוריה ( ע"ץ ) . כ05 אלף איש הגישו בששת החודשים האחרונים בקשות להגר 
לדרום - אפריקה , ממדינות במערב ובמרכז אירופה כך מסר ביום ששי משרד החוץ 
של דרום - אפריקה . בהודעה נאמר , כי המספר הוא כה גבוה משום שמהגרים פוטנציאליים 
מגישים בקשות לשגרירויות של מדינות שונות , בטרם יחליטו לאיזו מדינה יהגרו . 
בששת החודשים האחרונים קיבלה דרום - אפריקה רק 067 בקשות רשמיות למעמד של 
תושב קבוע , ממדינות שבמזרח אירופה , כולל 316 מפולין . בשגרירות דרום - 
אפריקה בפינלנד נרשמו יותר מ000 , 6 בקשות להגירה מצד אזרחים סובייטיים , 
מראשית חודש פברואר . שגריר דרום אפריקה בהלסינקי ציין , כי מרבית המועמדים 
להגירה אינם עונים על הדרישות המקצועיות שנקבעו על ידי פרטוריה . למרות תהליך 
סלקציה חמור מאוד , המתחשב בהצעות עבודה של מפעלים מקומיים , נרשמו בדרום - 
אפריקה מראשית השנה 761 , 5 מהגרים חדשים , מספר גבוה במידה ניכרת לעומת 
השנים הקודמות . בדרום - אפריקה יש מחסור בכוח אדם מיומן בתחומים ספציפיים . 
בנובמבר אשתקד מתח הקונגרס הלאומי האפריקאי ביקורת חריפה על הממשלה , על 
שהיא מנסה למשוך מזרח - גרמנים . הארגון קבע , כי השחורים במדינה חייבים 
לזכות בעדיפות בתחום ההכשרה המקצועית , כדי להתגבר על המחסור בכוח אדם מיומן . 
