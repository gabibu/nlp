פנייה לוועד למען זכויות האדם שליד האו"ם , לארגון " אמנסטי " , לשגרירויות 
הזרות בישראל , הפגנות ענק , מברקי מחאה לראש הממשלה ולשרים אלה מקצת 
הפעולות עליהן החליטו ארגוני ציבור ביפו , במחאה על מה שהגדירו " תוכניתם 
של להט ושרון לייהד את יפו על ידי יישוב אלפי עולים במקום " . במחאה על מצוקת 
הדיור הקשה של ערביי יפו , יצטרפו בימים הקרובים זוגות צעירים ערבים חסרי 
דיור לתנועת המחאה של חסרי הדיור , ויקימו מאהל ביפו , בו יתיישבו משפחות 
חסרות דיור וכאלה המתגוררות בתנאים ירודים . ביום ששי התכנסו במרכז התרבות 
הערבי ביפו נציגי הציבור הערבי , לישיבת חירום שהוקדשה לדיון בתוכנית שהציע 
ראש עיריית תל - אביב , שלמה להט , לשר השיכון , אריאל שרון , לבנות 
ולשקם ביפו 000 , 5 דירות וליישבן בעולים חדשים . על פי הצעת להט , שהוגשה 
לשרון לפני שבועות אחדים , ניתן ליישב ביפו לאלתר 005 משפחות עולים . נציגי 
הוועדות הציבוריות הנבחרות של תושבי יפו , בהן המועצה האיסלמית הנבחרת , 
האגודה האורתודקסית , האגודה למען ערביי יפו , הנציגים הערביים בועדת 
ההיגוי של פרוייקט שיקום השכונות ביפו ופעילים אחרים , התאחדו והקימו את 
" הוועדה הציבורית המשותפת למען קיום הקהילה הערבית ביפו " . הישיבה הראשונה 
של הוועדה המשותפת התקיימה ביום ששי , עם פרסום פרטי תוכניתו של להט , 
שקיבלה את ברכת השר שרון . בישיבה הוחלט לפנות לדעת הקהל העולמית ולארגונים 
בין - לאומיים לזכויות האזרח , ולהתריע בפניהם על התכנית לנשל , כביכול , 
את תושבי יפו הערביים מבתיהם ומאדמתם . עוד הוחלט לפנות במברקי מחאה לראש 
הממשלה ולשר הפנים , ולדרוש את פיטוריו של להט . מנהל ביה"ס " עמל " ביפו , 
מוחמד זבדה , שמונה לדובר הוועדה המשותפת , אמר כי בימים הקרובים יופץ 
כרוז לציבור הערבי ביפו , שייקרא להשתתף בהפגנת - הפנינג המונית בשבת הבאה , 
בגן ציבורי ברחוב יפת . דובר עיריית תל אביב אמר בתגובה , כי " מדיניות 
העירייה היא לתת תנופה ופיתוח ליפו . העירייה השקיעה הון עתק בשיקום שכונת 
עגמי , בה מתגוררים תושבים ערבים . " העירייה לא קיפחה את תושביה הערבים , 
להיפך , אולם כל שכונה בעיר , לרבות יפו , פתוחה להתיישבות יהודים , 
וכשם שראש העיריה מצדד בזכותם של ערבים להתיישב בכל מקום בגליל , כך הוא 
גורס שיהודים יכולים להתיישב בכל מקום ביפו " . 
