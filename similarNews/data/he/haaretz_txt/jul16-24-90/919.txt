התמרמרות רבה שוררת בקרב מעריכים בכירים במרכז הארצי לבדיקת בחינות הבגרות , 
עקב הנחייה של משרד החינוך , לפיה לא כל התלמידים שקיים ספק בנוגע למהימנות 
הציון שניתן להם , יזכו בבדיקה נוספת . ההנחיה קובעת שמעריך בכיר ייכנס 
לתמונה , רק אם " מנת מחברות " שנבדקה על - ידי שני מעריכים , כמקובל , 
מכילה % 01 של מחברות ויותר , שלגביהן יש פער של למעלה מ51 נקודות בין שני 
הציונים ( שניתנו ע"י הבודקים ) . המעריכים הבכירים טוענים שהמשמעות היא 
כי משרד החינוך מקפח תלמידים , שמחברותיהם נמצאות במקרה ב"מנת מחברות " 
שאין המעריכים הבודקים אמורים לבודקה . לכן , ציוני תלמידים אלה ייקבעו , 
בשיקלול של שני הציונים שהפער ביניהם גדול , בלא הכרעה של בודק בכיר . 
הציון שמעניק מעריך בכיר , מחליף את הציון הרחוק ממנו ביותר , בין אם הוא 
גבוה ממנו בין אם נמוך . המעריכים הבכירים טוענים , כי הפערים בין ציוני 
הבגרות של מעריכים שונים הם , לעתים קרובות , אדירים , וכי הדבר בא לביטוי 
לא רק במקצועות ההומאניים , אלא גם במקצועות כמו מתימטיקה . לטענתם , גם 
אם תלמידים יכולים לערער על ציון הבגרות , רבים מהם נמנעים מכך מפני שהם 
משרתים בצבא וטרודים בעניינים אחרים , וגם מפני שלפי הנחיות משרד החינוך , 
בחינה מחודשת של מחברת עלולה להסתיים גם בהורדת ציון ולא רק בהעלאתו . המעריכים 
הבכירים טוענים גם שמשרד החינוך מבקש לצמצם את עבודתם , ובכך להחיש את תהליך 
הבדיקה . כך חוסך המשרד כסף ומציג בפני הציבור את יעילותו . מנהלת אגף הבחינות 
במשרד החינוך , שלומית עמיחי , אמרה בתגובה כי אין מדובר בהנחיה חדשה , 
אלא בריענון הנחיה מלפני עשר שנים , שהמעריכים הבכירים התעלמו ממנה עד 
היום . לדבריה , ככל הידוע לה רק המעריכים הבכירים בבחינת הבגרות באזרחות , 
הביעו התנגדותם לריענון ההנחיה . " אינני אומרת שלא נעשה עיוות בציון ( 
בהעדר מעריך - בכיר וכאשר יש פער גבוה בין ציוני שני מעריכים ) , אבל השפעת 
ההערכה של המעריך הבכיר על הציון הסופי , אינה כה מכרעת " , טענה עמיחי . 
היא נימקה זאת בכך שבסופו של דבר הציון בתעודת הבגרות הוא שיקלול שתי הערכות 
בבחינת הבגרות עם ציון המגן . היא גם הדגישה את האפשרות הניתנת לתלמידים 
לערער בפני המשרד על הציון הסופי . מנהלת אגף הבחינות טענה , כי אין בעולם 
מערכת חינוך שבה נערכות שתי בדיקות לבחינת בגרות ובוודאי שאין בדיקה של מעריך 
שלישי . חרף זאת הדגישה , כי אם המעריכים ובנוסף להם גם מומחים לפסיכומטריה , 
יערערו בתחילת ספטמבר בפני משרד החינוך על ההנחיה בנוגע להגבלת בדיקת המעריכים 
הבכירים , העניין ייבדק מחדש . אם המשרד ישתכנע שהשיטה אינה צודקת , היא 
תשונה . 
