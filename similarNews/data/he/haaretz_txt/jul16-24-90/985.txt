שר האוצר יצחק מודעי אומר כי אינו מאמין בקליטת עלייה מוגברת בתנאי " דה - 
לוקס " . בהופיעו אתמול בפני ועדת העבודה והרווחה של הכנסת האשים " שרים 
בתביעות חוזרות לתוספת תקציבים למשרדיהם , במקום לשנות את סדרי העדיפות 
בביצוע הקיצוצים בתוך משרדם , לטובת האוכלוסיות החלשות " . שר האוצר סבור 
שהדרך לצמצום הגירעון בענף ביטוח סיעוד היא מניעת השירות ממי שאינו נזקק , 
ולא על - ידי הגדלת הגבייה . מודעי מסר כי קופת קצבאות הזיקנה והשארים 
עומדת להתרוקן תוך פחות משלוש שנים , וקופת ביטוח סיעוד תוך שנתיים . מודעי 
הביע תמיכה בביטול שיטת הקצבאות האוניברסליות ( קצבאות הניתנות ללא מבחן 
הכנסה ) . הוא ציין כי תשלומי ההעברה של הביטוח הלאומי , גדלו בשנים האחרונות 
יותר מכל סעיף אחר בתקציב . למעלה ממחצית תשלומי ההעברה 5 . 7 מיליארד 
ש"ח מועברים למשפחות שמעל קו העוני . לדבריו , אם לא יבוטלו הקצבאות האוניברסליות , 
המוסד לביטוח לאומי יפשוט את הרגל . כל כספי הביטוח הלאומי 12 מיליארד 
ש"ח כגודל הגירעון בכמה מהענפים . השר כפר בטענות הביטוח הלאומי , לפיהן 
את עיקר דמי הביטוח משלמים המעסיקים , שאינם נהנים מהכספים . שר האוצר הוסיף 
כי הקיצוץ בסך 055 מיליון ש"ח בתקציב , שעליו נמסר שלשום , מוטל ברובו 
על כתפי החזקים . " מתוך כ564 מיליון ש"ח , כ033 מיליון ש"ח אינם פוגעים 
ואינם אמורים לפגוע בשכבות החלשות . גם בנושא שינוי הקריטריונים להענקת 
קצבת ילד שני , קבענו במפורש כי הקצבה תקוצץ רק מבעלי היכולת ולא מהחלשים " . 
עם זאת , ציין כי אינו מתעלם מכך שהקיצוץ בסובסידיות , יפגע גם בשכבות 
החלשות , אבל שיטת הסבסוד הנוכחית אינה מטיבה בהכרח עם החלשים דווקא . מודעי 
העריך , כי לא יהיה מנוס מהנהגת משמרת שנייה בבתי הספר לשם קליטת ילדי העולים . 
הוא הודה כי נעשתה שגיאה בצורת הסיוע לעולים , והודיע כי הוחלט לשנות את 
הסיוע לקליטה . עתה הכוונה לקבוע סל קליטה כולל , שממנו ישלם העולה שכר 
דירה לפי בחירתו . בתשובה לשאלה אם יפעיל בקרוב תוכנית כלכלית השיב " מדוע 
חושבים שכל פעם שמתמנה שר אוצר חדש צריכה להיות מהפכה . קליטת העלייה מחייבת 
הערכות מחדש שלנו אך אין לי פתרון קסם . אין שום יסוד לכל ציפייה שהאוצר 
עומד להציע תוכנית מהפכנית " . יו"ר הוועדה ח"ך אורה נמיר ( מערך ) אמרה 
כי אסור להמשיך בשיטה של קצבאות אוניברסליות . לדבריה , לפי שיטה זו , 
שני העשירונים העליונים מקבלים % 7 מהקצבאות , שהם כחצי מיליארד שקל . 
היא הציעה להעביר סכום זה לנזקקים . נמיר תבעה מהאוצר לתת פתרון לבעיית 
תקציב ענף ביטוח סיעוד , העומד בפני התמוטטות בגלל טעות בתחזיות . היא 
ציינה כי ההחלטה על קיצוץ אחיד בכל משרדי הממשלה תרושש את העניים ותעשיר 
עוד יותר את העשירים . ח"ך שושנה ארבלי - אלמוזלינו ( מערך ) הזהירה מפני 
תסיסה חברתית , בעקבות התגברות האבטלה , הפטורים , והדיבורים על ירידה . 
היא מיחתה על ההחלטה לייבא קרוואנים במקום לפתוח את מפעלי הבנייה הטרומית . 
ח"ך תמר גוזנסקי ( חד"ש ) , טענה , כי סגן שר האוצר יוסף עזרן הטעה בשבוע 
שעבר את הכנסת , כשהבטיח שהאוצר אינו מתכוון לפגוע בסובסידיות . היא תקפה 
את הקיצוצים בתקציבי הרשויות המקומיות הערביות . ח"ך רן כהן ( רץ ) אמר , 
כי גזירות האוצר על הקצבאות והמוצרים המסובסדים יוצרים " מדינת שעשועים 
ופזרנות לחזקים , עוני ומצוקה לחלשים . ח"ך יהודה פרח ( ליכוד ) תבע משר 
האוצר להסיר מייד את התנגדותו להארכת תוקפן של התקנות בדבר מענק מיוחד לחיילים 
משוחררים ההולכים לעבודות מועדפות , ולחזור בו מההחלטה לבטל את יום לימודים 
ארוך . ח"ך יאיר צבן ( מפ"ם ) , האשים את שר האוצר ב"הנחתת גזירות המחריפות 
את הקיטוב בחברה " . 
