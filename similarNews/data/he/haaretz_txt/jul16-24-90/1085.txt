ניגודי אינטרסים בין אוכלוסיות המצוקה חסרות הדיור , לבין זוגות צעירים 
נפגעי משכנתאות וכאלה שאינם זכאים לדיור בשכירות סוציאלית , גרמו לפיצוץ 
הפגישה שלשום בלילה , ביוזמת ארגון נפגעי משכנתאות וחסרי דיור . מלי פיליסבורן , 
יו"ר העמותה שנוסדה לפני כשנה וחצי , אמרה אתמול כי היא גרמה לפיצוץ לאחר 
שחבר עמותה אחר הציע דרכי פעולה אלימות להן היא מתנגדת " בכל תוקף . " 
בין ההצעות של דרורי , אשר הקים ועד פעולה חדש : חסימת כבישים , שריפת 
צמיגים , פלישה למשרדי ראשי מועצות . פיליפסבורן מגדירה את הקו האלים המוצע , 
כסכנה אמיתית לחברה הישראלית , כשדי בגפרור כדי להצית שריפה שלא יהיה ניתן 
להשתלט עליה . היא הודיעה כי הארגון שהקימה נוקט בקו פעולה מתון , הגורס 
הכנת תוכניות מפורטות ויצאה מהפגישה . את התוכניות המפורטות בכוונתה להציג 
בפני השרים הנוגעים בדבר : שרי השיכון , האוצר , והחקלאות , בהמשך לדיונים 
שהתקיימו בוועדת הכלכלה ובוועדת הכספים בשבוע שעבר . פיליפסבורן הזוקפת לזכותה 
את צמצום הריבית של המשכנתאות ופרישת התשלומים על פני תקופות ארוכות יותר , 
תובעת להכיר בניזקי האינפלציה על נפגעי המשכנתאות בשנים 6838 . הצעת ארגונה 
בוועדת הכלכלה , להקפיא את מחירי שכר הדירה בצווי חרום , הגם שזכתה לתמיכה , 
נתקלה בהתנגדויות חריפות שגרסו כי יתנהל בעיקבות כך שוק שחור בדירות . 
לדבריה , עד כה לא נמצא חבר כנסת מהמצדדים , שיזום הצעת חוק ברוח זו . 
ברור העלה כי גם במשרד השיכון לא דנו באפשרות הזו . בשלב זה היוזמה של שר 
השיכון אריאל שרון , היא להקמת קרן סיוע לנזקקים בתשלום שכר דירה , במימון 
משותף של משרד השיכון , האוצר והרשויות המקומיות , בהיקף של 35 מיליון 
שקל , שתועלה לדיון בישיבת הממשלה הקרובה . 
