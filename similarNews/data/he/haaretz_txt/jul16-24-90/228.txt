בית המשפט העליון , בשבתו כבג"ץ , נעתר לפניית ארגון מגדלי הירקות והוציא 
צו על תנאי נגד רשויות המדינה , לנמק מדוע לא ימנעו הברחת תוצרת חקלאית 
מרצועת עזה והגדה המערבית לתחומי ישראל . העתירה לבג"ץ הוגשה על ידי ארגון 
מגדלי הירקות , כנציגם של יותר מ005 יישובים חקלאיים , באמצעות עו"ד עוזי 
עצמון מירושלים . הצו הוצא נגד מנכ"ל המועצה לשיווק ירקות , אפרים שלום , 
הרשות לפיקוח חקלאי , קציני המטה של עזה והגדה ושרי החקלאות , האוצר והביטחון . 
השופטים שלמה לוין , גבריאל בך ומיכאל בן יאיר קיבלו את העתירה כמות שהיא 
וחייבו את הרשויות הנוגעות בדבר לנמק מדוע אינם אוכפים את המדיניות לפיה 
העברת סחורה מעזה לגדה המערבית תתבצע רק לצורך יצוא חקלאי לירדן . 
