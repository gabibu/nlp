סים " , כך מתארת רוזאלין קראס את שיברונה של הכמיהה אל האוניוורסאלי . 
צמד ההיפוכים גברינשי , יחד עם מושג האנדרוגינוס , הם מטאפורה לשילוש הכולל : 
עצמי מאורגן ( סובייקט ) מול עולם מאורגן ( אובייקט ) השואפים אל איחודם . 
הכמיהה אל האחדות האנדרוגינית , כמו מושגי הגברי והנשי , איננה בהקשר 
זה אלא קדקוד הכרחי במשולש המכונן היטב בפרדיגמה של התרבות המערבית ( זו 
שהסובייקט הנשי לא השתתף בקביעת הצפנים שלה ) : תזה , אנטיתזה וסינתזה . 
פרדיגמה אחרת , שהסובייקט הנשי כבר משתתף בעיצובה , אומרת שכל קדקודי המשולש 
הזה משחקים בעצם את אותו משחק . היא יוצרת עמדת - מחאה הן כלפי עצם החלוקה 
על ציר הניגודים או הסימטריה ( גברינשי ) והן כלפי פתרון בדרך של סינתזה 
דיאלקטית על ציר הזהההשווה . היא יודעת שהיא ( כמו כל פרדיגמה אחרת , 
אגב ) רק זווית לקויה ופגומה המייצגת אי - הבנה חלקית , והיא מתייחסת אל 
האשה כאל אחר נבדל , שונה נחסר או נוסף . כמובן שהפרדיגמה " הנשית " 
האחרת הזאת משנה את הדיון ביצירת האמנות הן של הגברים והן של הנשים , כפי 
שגם השפה הפאלית זו שהתרבות המערבית רוויה בה חלה על כלל גילויי התרבות 
הזאת . כולנו נתיניה של השפה הפאלית שכן העצמי האנושי מכונן בתוך התרבות . 
אפשר לנסח את השינוי במונחי הליכה מעבר לעקרונות המארגנים שברקמת - השיח 
לכיוון חשיפת החורים ( החסרים ) שלו אלה שאי אפשר לקבע אותם באמצעות עקרונות 
מארגנים ספציפיים ושאי אפשר להשליט בהם סדר ומיון בני - קיימא . כאשר נחשפים 
אלמנטים חסרים של רקמת - שיח הם עשויים לסרב להתארגן כרצף , מפני שהם עשויים 
להיות מה שמתנגד לרצף עצמו מלכתחילה , מתוך האדם או מתוך הטקסט . אפשר לנסח 
את השינוי במונחים של משבר רעיון האוניוורסאליות . השינוי מתייחס קודם כל 
אל השפה , שהממשי הוא ( גם ) נגזרת שלה , ואל אפשרויות החתרנות נגד השפה 
עצמה , מתוכה ובאמצעותה . השינוי שמכניס ההוגה הצרפתי זאק דרידה במלה " הבדל " 
הוא דוגמה למין שבר פנימי הנובע מן הטקסט עצמו , החושף את ההדחקות הנרמזות 
בו , פוגע בו ומשנה אותו בו - זמנית . מושג ה"הבדל " משמעותי ביותר לדיון 
באשה ובאחר . מושג ההבדל גם שומט את הקרקע מתחת ליומרה להחזיקם ביחד . 
אפשר לומר , בעקבות " האחדות שהתנפצה לאלף רסיסים " , שהרווחים בין הרסיסים 
נוקמים בהיסטוריה תוך ניסיון לגרום לה לשתף עמם פעולה . ההתייחסות אל לאקאן , 
בהקשר של הדיון על חילוץ האשה כאחר מתוך אותם אלמנטים נרמזים שהטקסטים נמנעים 
מלכלול ברקמתם , היא הכרחית , לא מפני שהאמנות של האשה זקוקה לטיפול נפשי , 
לא מפני שהפסיכואנליזה כברגמאוליאיננהכבר לא הכרחית לניתוח יצירות ולא מפני 
שלאקאן נכשלצדקטעה . לאקאן הוא הוגה - דעות חשוב ביותר בשדה - התבונה שבתוכו 
פועלים גם הוגי - דעות חשובים אחרים מזה כמה עשרות שנים . מתוך השדה הזה 
צומחים עדיין המהלכים המרכזיים בדיון הביקורתי הכללי והפמיניסטי באמנות הפוסט - 
מודרנית . הביקורת על רעיונותיו של לאקאן ( שאליה מצטרף גם מאמרי בקטלוג 
של התערוכה " הנוכחות הנשית " ) איננה יכולה להחליף את ההתוודעות אל תורתו . 
בתיאוריה של לאקאן נטוותה מערכת הקשרים חדשה בין הסובייקט לאחר ולאחרת ובין 
המישור הממשי , המישור המדומה והמישור הסמלי ; הסובייקט נתפש כהתגשמות 
רגעית הנמחקת במעבר ממסמן למסמן ; חלו מעברים מסובייקט הקרטזיאני אל הסובייקט 
שאיננו יודע ומהאובייקט אל האובייקט - החסר ; חלו שינויים בהבנת עניין ההתבוננות 
ובסוגיית הפאלוס המפורסמת . עניינים אלה ונוספים חרגו כבר מזמן מתחום הפסיכואנליזה 
אל הדיון בביקורת האמנות הפלאסטית , הספרות והקולנוע , תורת - ההכרה והאסתטיקה . 
העניין כאן " במניעים נשיים " או אחרים ליצירה הוא שולי ביותר , ועל 
ערכה הקליני של הפסיכואנליזה הלאקאניאנית אפשר בהחלט להתווכח . לא במקרה 
קיבלה ביקורת האמנות העכשווית תנופה וכיוונים חדשים באמצעות לאקאן ולא באמצעות 
יונג למשל , שכן יונג " מקבע " את הסובייקט באמצעות ארכיטיפים אל תוך 
מגירות תרבותיות קיימות , ואילו לאקאן מבטל כל ידיעה מקבעת . הרעיונות עצמם , 
אילו התנסחו בצורה של רצף הטוען למהות ( נשית או אחרת ) ואילו נצמדו לארכיטיפים 
שטוותה השפה הפאלית , הם לא היו שונים באופן עקרוני מאותו שיח שממנו הם 
מנסים לחמוק ; שהרי הם מנסים להצביע לא על הרצף של השיח התרבותי - היסטורי , 
אלא על החסר הנרמז ברקמתו . חסר זה מתקשר לשבר ואובדן בעולם ארעי ומפוצל 
ולפירוק ותנועת חלקי - עצמי הנזרקים אל מחוץ לסדר הפאלי של המשמעות . עולם 
ועצמי כאלה נחשפים " כשאדם עונה לעצמו . . . והמרכז שלו , שזה הכי חשוב , 
בורח לו כל הזמן " ( יונה וולך , מתוך : שיר מפר ) . הוא ( היא ) 
איננו ( ה ) יכול ( ה ) או אולי איננו ( ה ) מעוניין ( ת ) כלל לשאוף 
את " הרצף הנשי " ואו " הזרימה הפנימית " ואו " המהות הנשית " ואו 
" הנפש האנדרוגינית שאולי לא היו לו ( ה ) מעולם . הוא ( היא ) איננו ( 
ה ) יכול ( ה ) להתגעגע אל עצמו ( ה ) דרך הדימוי האידיאלי - אידילי של 
וירגיניה וולף " שפורשת את שמלותיה בחולמנות על שפת הנהר " בו היא גם הטביעה 
את עצמה , אולי ברגע של " אובדן פנימי של הרצף הנשי " המהולל רגע של 
שבר שחמק מהמאמר " בעקבות הנפש האנדרוגינית " אל עולמות החסר שברקמת השיח . 
