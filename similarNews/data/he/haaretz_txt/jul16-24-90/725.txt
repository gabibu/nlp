מראשון לציון יצאה הצעקה הראשונה . לפני כחודש וחצי הגיעו שבע משפחות אל 
גן הנדיב , והקימו שם שני אוהלים . תוך ימים אחדים הוצף השטח באוהלים , 
והיום שוכנות כאן כ08 משפחות . בשעת לילה מאוחרת מתגודדים המבוגרים , יושבים 
על כיסאות פלסטיק שהביאו איתם ומשוחחים חרש . מישהי מכינה קפה לאור פנס , 
מישהו מגיש עוגיות . הילדים כבר ישנים . בפתח אחד האוהלים , תינוקת בת 
ארבעה חודשים בעגלה . רן שער , בן חצי שנה , ישן בלול שהוצב באוהל אחר . 
מולו , במיטת תינוק , שקוע אוריה רחים , שנה ושמונה חודשים , בתרדמה 
עמוקה . ברקע צרצרים , ונהמות בעלי החיים המוחזקים בכלובים בגן . בשבועות 
האחרונים התלהטו כאן הרוחות לא אחת . יש שדורשים לנקוט צעדים קיצוניים יותר , 
אחרים מנסים להרגיע . ככל שמתארכת שהותם בגן , מתרבים הרוצים בפרובוקציה . 
התנאים קשים , הצפיפות מעיקה והלחץ גובר . ביום חמישי בלילה פרצה קטטה , 
שהסתיימה במעצרם של שניים , לאחר שמישהו רצה מעט פרטיות ותלה ברזנט מול 
פתח אחד האוהלים . " בהתחלה היינו קבוצה קטנה ומגובשת " , מספר רפי דרור , 
מנציגי הקבוצה . " האנשים הראשונים , להם היתה הבעיה הרצינית . הם ידעו 
שחייבים להיות כאן , להסתדר אחד עם השני . בינתיים הקבוצה גדלה , ונראה 
שאנשים מנסים לתפוס טרמף . גורמים שליליים הגיעו לכאן בימים האחרונים , 
והם קוראים לשרוף צמיגים , להשחית רכוש . הם מעכירים פה את האווירה . 
האנשים בלאו הכי בלחץ , וכל דבר הכי קטן מצית אותם " . בראשית המאבק הסתייג 
ראש העירייה , מאיר ניצן , ממתנחלי הגן ואף הוציא צו לפינויים . אחר כך 
השתכנע וחזר בו . בנאום בהפגנה הגדולה , שהתקיימה במקום , הבטיח להתייצב 
בראש מאבקם ; אולם ימים אחדים אחר כך , סיפר על תוכנית לבניית 000 , 2 
יחידות דיור בעיר , המתעלמת לחלוטין מן הבעיה . בפגישה עם נציגי משרד השיכון 
הוצעו תשע דירות עמידר לתשע המשפחות , שמצבן הקשה ביותר . ארבע משפחות 
הודיעו כי הן מסרבות להיכנס לדירה . אחת מהן היא משפחתה של רות רחים , 
גרושה , אם לשלושה ילדים קטנים : " הדירה שנתנו לי היא קומה רביעית , 
הקירות רטובים . בסך הכל 43 מ"ר , סלון וחדר שינה . אין פינת אוכל , 
אין מרפסת , אין איפה לשים מכונת כביסה . אז דחיתי אותה . לא , אני לא 
חושבת שהגזמתי . שמונה שנים נלחמתי לבדי . לפחות שיתנו 5 . 2 חדרים , 
יש להם דירות כאלה " . ל41 משפחות הציע משרד השיכון סיוע בשכר דירה . השובתים 
סירבו , בטענה שזה פתרון זמני שיביא אותם לנקודת ההתחלה . 
