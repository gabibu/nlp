נשיא בית המשפט המחוזי בתל אביב , ד"ר אליהו וינוגרד , הוציא צו האוסר 
על 61 מעובדיה לשעבר של חברת השילוח אמרפורד להתקשר או לקיים פעילות עסקית 
עם 402 מלקוחותיה של חברת אמרפורד . הצו הוצא לאחר שעובדים אלה , שפרשו 
מאמרפורד , התארגנו ופעלו באמצעות חברת שילוח אחרת , פריץ ופנו ללקוחותיה 
של אמרפורד . הצו הוצא בעקבות בקשה שהגישה אמרפורד אינטנרנשיונל . בהחלטתו 
אמר השופט : התמונה שהתגלתה בפני ראויה לכל גינוי אפשרי . . . אריה 
נכטיגל , שלמה יגר ואורי פרונט ( נכטיגל שימש כמנכ"ל ושני האחרים היו בכיריה 
של אמרפורד . א . ל . ) חרשו מזימה מאחורי גבה של אמרפורד . במשך כ3 
חודשים לפחות לפני פרישתם , לרוקן את המבקשת מכל תוכן ולקטוף אותה כפרי 
בשל לחיק חברה חדשה שהם הקימו למטרה זו . הם עשו מאמצים להוציא מאמרפורד 
את התוכנה הכוללת את כל הנתונים על לקוחותיה , תנאי ההתקשרות עימם וכל הפרטים 
הרלוונטיים . בהתייחסו לענין החרם הערבי שהובא כגורם לנטישת החברה , כותב 
השופט : " ניסיונה של אמרפורד ארה"ב למצוא מסגרת ארגונית אחרת באמצעות 
חברות אחרות נוצל ע"י נכטיגל וחבריו כסיבה להקמת החברה החדשה . קשה היה להניח , 
ממשיך השופט וינוגרד , שישראלי כל שהוא לא ייתן ידו לפעולה נגד החרם הערבי . 
נכטיגל ידע , העיר השופט , שאמרפורד לא התכוונה להפסיק את העסקים כאן . 
