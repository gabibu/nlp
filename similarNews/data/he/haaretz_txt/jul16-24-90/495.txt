ואשינגטון ( מיוחד ל"הארץ " ) . הסנאטור ארלן ספקטר , יהודי הנחשב ידיד 
ישראל מובהק , הציע אתמול לנשיא ארצות הברית גורג בוש לקיים ועידה בין - 
לאומית שתכונס על ידי שתי מעצמות העל , בלא השתתפותן של חמש החברות הקבועות 
במועצת הביטחון , ובמטרה לפתוח במשא ומתן לשלום בין ישראל לסוריה . הסנאטור 
ספקטר , רפובליקאי מפנסילווניה , שהוא חבר בוועדת ההקצבות של הסנאט , 
סיפר על כך לעיתונאים בצאתו מהפגישה עם הנשיא . הוא לא הבהיר אם כוונתו 
היא שגם הדיאלוג לקראת פתרון הבעיה הפלשתינית יתקיים בפורום כזה . ספקטר , 
שדבריו הפתיעו ביותר דיפלומטים ישראלים בכירים בוואשינגטון , אמר : " הצעתי 
היא כי ארצות הברית תלחץ ל ( כינוס ) ועידה בין - לאומית , שתכונס בידי 
ארצות הברית וברית המועצות בלבד . במרוצת השנה האחרונה , נשיא סוריה אסד 
שינה את עמדתו והסכים לוועידה בין - לאומית שתכונס בידי שתי מעצמות העל 
בלבד , במקום כל החמש . ( החברות הקבועות במועצת הביטחון ) . עם החמש 
כולן , המצב יהיה ארבע נגד אחת , נגד ישראל " . לדברי ספקטר , הסכים בעבר 
ראש הממשלה שמיר לוועידה בין - לאומית , ולפי דעתו של הסנאטור כדאי לחזור 
ולקדם את העניין . " בשעה שסדאם חוסיין מתעצם בעיראק , הנשיא אסד מחפש 
יותר מאשר דרך אחת לפריצת דרך בפגישותיו עם מובארק , וזה היה הנושא שבו 
דנו היום באריכות " . ספקטר העריך כי ישראל עשויה להסכים לוועידה בין - לאומית 
מהסוג הזה . לדבריו , " אני חושב שאם ארה"ב תלחץ לוועידה בין - לאומית 
שתכונס רק על ידיה ועל ידי ברית המועצות , כאשר יחסי הכוחות הם אחד לאחד , 
יש סיכוי שישראל תיאות לכך " . קפידבינבתשובה לשאלה אמר הסנאטור כי בוש סבור 
שכדאי לעיין ברעיון הזה . לדבריו , הנשיא העלה סימני שאלה באשר לנכונותה 
של ישראל לקבל את הרעיון . דיפלומטים ישראלים בוואשינגטון אמרו כי הצעתו 
של ספקטר מצביעה על שינוי בקו המדיני שלו . מומחים מדיניים פרו - ישראלים 
בוואשינגטון אמרו כי דברי ספקטר משקפים את האווירה בשני בתי הקונגרס האמריקאי , 
שציריו מודאגים ומתוסכלים מאוד נוכח הקיפאון המדיני במזרח התיכון . הסנאטור 
ספקטר אמר כי הדיון המזרח - תיכוני בלשכתו של הנשיא בוש אתמול כלל גם התייחסות 
לאיומיו האחרונים של נשיא עיראק . הוא גילה כי הסנאטורים שנכחו בפגישה מנסים 
לגבש דרך להשיג התחייבות חד - משמעית ומפורשת מהממשל העיראקי כי הוא לא ייזום 
התקפה כלשהי נגד ישראל . לדבריו , הממשל העיראקי טוען שהתחייבות זו נכללת 
ממילא בהכרזה של הנשיא כי הוא יגיב רק אם ישראל תתקוף ראשונה , אך הסנאטורים 
מבקשים במפגיע הצהרה חד משמעית שעיראק לא תיזום התקפה , וכי היא תומכת בהחלטות 
מועצת הביטחון של האו"ם 242 ו833 . הסנאטור אמר כי הנשיא בוש הביע בפגישה 
את דאגתו מפני הכרזותיו התוקפניות של נשיא עיראק בעניין ישראל ובעניין כוונות 
הפגיעה שלו במדינות המפרץ , אם הן ימשיכו להוריד את מחירי הנפט . ספקטר 
ביקר אתמול בבית הלבן בלוויית כמה סנאטורים רפובליקאים , בהם מנהיג המיעוט 
הרפובליקאי בבית העליון של הקונגרס , הסנאטור רוברט דול . דובר הבית הלבן 
הודיע מראש כי בפגישה יעלו לדיון עניינים מזרח - תיכוניים , אך לא פירט 
מה העניינים שיעמדו על סדר היום . 
