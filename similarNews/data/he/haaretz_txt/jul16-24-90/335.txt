ואשינגטון ( מיוחד ל"הארץ " ) . חוסיין מלך ירדן קרא אתמול לארצות הברית 
להגביר את מאמציה לפתרון הסכסוך במזרח התיכון , " בטרם יהיה מאוחר מדי " . 
הוא הזהיר מפני מצב ש"הקיצונים משני הצדדים יצליחו להרוס כל סיכוי לשלום 
באזור " . מלך ירדן דיבר בראיון מיוחד לתוכנית הפופולארית " נייטליין " 
ברשת הטלוויזיה האמריקאית אי - בי - סי . חוסיין , שנראה חלוש וצנום מהרגיל , 
דיבר בגרון ניחר , וקולו נשנק מדי פעם בפעם . הוא התייחס בהרחבה לסכנת 
המלחמה המאיימת על האזור , להערכתו , נוכח גל ההגירה היהודית מברית המועצות 
לישראל , ואמר כי יש בהגירה ההמונית הזו משום הפרת זכויות האדם של הפלשתינאים . 
הוא הביע דאגה מפני מצב שבו האזור יאוכלס בתושבים רבים מדי , לעומת מיעוט 
המשאבים שבו . חוסיין אמר כי המצב הנוכחי באזור מזכיר לו מאוד את המתיחות 
ששררה במזרח התיכון ב7691 , ערב פרוץ מלחמת ששת הימים . חוסיין מתח ביקורת 
חריפה על הממשל האמריקאי , והאשים אותו בחוסר מעש ובחוסר עניין לקדם את 
תהליך השלום . " ארצות הברית אינה עושה דבר . היא בקשר עם ממשלת ישראל , 
אך חדלה לדבר עם הפלשתינאים ועם הנציג הלגיטימי שלהם . המצב מחמיר בהתמדה " , 
הזהיר המלך . לדבריו , על ארה"ב לבחון מחדש את המצב באזור , לקיים קשרים 
עם אש"ף , ולהתקדם בכיוון של בינאום הבעיה המזרח - תיכונית . הוא אמר כי 
כוונתו היא לכינוס ועידה בין - לאומית בהשתתפות החברות הקבועות במועצת הביטחון 
ובהשתתפות אש"ף . כאשר נשאל אם מעמדו לא התחזק בעקבות השעיית הדיאלוג בין 
ארה"ב לאש"ף , ענה המלך נחרצות : " איננו יכולים למלא את מקום הפלשתינאים . 
זו זכותם , זו אדמתם . אנו תמכנו בהם ככל יכולתנו , אך לא עוד . איננו 
יכולים לייצג את הפלשתינאים " . קפידבינדיפלומטים ערבים בוואשינגטון מסרו 
בעת האחרונה על דאגה הולכת וגוברת בשלטון ההאשמי בירדן מפני הקיפאון בתהליך 
המדיני ומפני החשש שארה"ב תאבד את העניין שלה בנעשה באזור . פעילים פלשתינאים 
בוואשינגטון סיפרו על שיחות עם פקידים ירדנים , שהביעו באוזניהם דאגה ותרעומת 
על התגברות התסיסה בקרב חלקים נרחבים באוכלוסייה הפלשתינאית בירדן . פעילים 
אלה אמרו כי הדאגה העיקרית של המשטר ההאשמי היא מפני התמזגות התסיסה הפלשתינית 
עם תסיסה דתית - פונדמנטליסטית ותסיסה על רקע כלכלי בירדן , אשר עלולה לסכן 
את המשטר ואת המרקם החברתי העדין שנוצר בממלכה . ועדת משנה של הוועדה לענייני 
חוץ בבית הנבחרים האמריקאי פתחה אמש ( לפי שעון ישראל ) דיון על המצב בירדן , 
בסוריה ובעיראק . גורמים בקונגרס העריכו כי שאלת חוסר היציבות העלולה להחריף 
בירדן תידון בהרחבה . רבת - עמון ( ע"ר ) . חוסיין מלך ירדן טס אתמול 
לתימן , לסיור שיקיף גם את עומאן וסעודיה , ויתמקד בענייני המזרח התיכון 
ובסיוע לכלכלתה של ירדן . זהו ביקורו הראשון של המלך בצנעא מאז התמזגו במאי 
צפון תימן ודרומה . תימן היא חברה במועצה הערבית לשיתוף - פעולה יחד עם 
ירדן , עיראק ומצרים . דובר ירדני אמר כי יש להניח שהמלך חוסיין ישוחח גם 
על זרם המהגרים היהודים לישראל , אך בעיקר יבקש סיוע כספי מעומאן ומסעודיה . 
