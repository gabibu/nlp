מועצת הפועלים בירושלים הגישה , באמצעות עו"ד מאיר אבירם , תביעה בסכסוך 
קיבוצי כנגד חברת פלינטון מכון אופסט בבעלות משפחת ורש . החברה נקלעה לקשיים 
ופיטרה את אחת העובדות מונטזרית ותיקה ששימשה גם כמנהלת עבודה במקום . שופט 
בית - הדין האזורי לעבודה בירושלים , יעקב נויגבורן , מחק השבוע על הסף 
את התביעה . מועצת הפועלים סמכה את תביעתה על הסכם קיבוצי כולל בענף הדפוס , 
הקובע שעובד קבוע יפוטר רק בהסכמה הדדית ומסיבה מספקת , ובמקרים של חילוקי 
דעות יועבר הנושא לבוררות . פרקליטת החברה , עו"ד תמר גולן , טענה כי גם 
בהסכם קיבוצי פיטורי צמצומים של עובד קבוע הינם מוצדקים . לטענתה , אי - 
אפשר היה לקיים את ההסכם הקיבוצי כלשונו , שכן הוא קובע כי במקרה של פיטורין 
תוגש רשימת המפוטרים לוועד , אך במכון הועסקו שבעה עובדים בלבד ואין בו 
ועד . לכן לא הופר במקרה זה ההסכם הקיבוצי והסכסוך נחשב לסכסוך יחיד . טיעון 
מרכזי נוסף של עו"ד גולן היה , כי ההסכם הקיבוצי הכללי נחתם בין הסתדרות 
בעלי המלאכה ותעשייה זעירה בישראל לבין ההסתדרות הכללית , ורק הם יכולים 
להיות צדדים להתדיינות ולבוררות . 
