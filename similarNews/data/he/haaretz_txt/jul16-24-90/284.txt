לאחר אישורו של החוק המגביל חנויות למכירת אביזרי - מין , נשקלת במשרד הפנים 
הצעת חוק נוספת שנועדה להגביל מכירת סרטי מין ( " סרטים כחולים " ) בספריות 
הווידאו . ההצעה עלתה בשעתו במהלך הדיונים שקיימה ועדה בין - משרדית באמצעים 
להילחם בפורנוגראפיה , אולם לא אושרה . לפני כמה ימים שיגרה המחלקה המשפטית 
של משרד החינוך והתרבות פנייה למחלקה המשפטית של משרד הפנים , וציינה שבאחרונה 
הגיעו למשרד החינוך תלונות רבות על כך שסרטי מין ואלימות קשה , שנאסרו להקרנה 
באולמות הקולנוע על - ידי המועצה לביקורת סרטים ומחזות , מופצים באורח חופשי 
בספריות הווידאו , ואף מושאלים לקטינים . סמנכ"ל משרד הפנים , יעקב מרקוביץ , 
אמר כי יש מקום לחוק שיטיל פיקוח על ספריות הווידאו ויגביל השאלת סרטי מין 
וסאדיזם , בעיקר לקטינים . הוא ציין כי לפני שנים אחדות חקק חוק בבריטניה , 
לפיו נאסר על קטינים לשאול סרטי מין , " ואם בריטניה יכולה להרשות לעצמה 
חוק כזה , על אחת כמה וכמה שאנחנו יכולים " . במידה שהחוק יאושר , תוטל 
האחריות על אכיפתו על הפקחים העירוניים . 
