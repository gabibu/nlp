בון ( מיוחד ל"הארץ " ) . משטרת מזרח - גרמניה מנהלת מזה ימים אחדים חיפושים 
נמרצים אחרי הטרוריסט הפלשתינאי אבו דאוד , הנחשב לאחד האחראים העיקריים 
לרצח הספורטאים הישראלים באולימפיאדת מינכן . מקור במשרד הפנים במזרח ברלין 
אמר אמש לסופר " הארץ " , כי לא מן הנמנע שמזרח גרמניה תפנה לישראל בבקשה 
לקבל מידע על אבו דאוד , ואולי גם על טרוריסטים פלשתינאים אחרים , שזכו 
בשנים האחרונות למחסה מצד המשטר הקומוניסטי הקודם . עוד בשבוע שעבר גילה 
שר הפנים המזרח - גרמני פטר - מיכאל דיסטל , כי אבו דאוד זכה במשך תקופה 
ארוכה למחסה במזרח - גרמניה . לדברי מקורות מזרח - גרמניים , היה לאבו 
דאוד תפקיד מכריע בטבח במינכן , שבו נרצחו ב2791 11 ספורטאים ישראליים ושוטר 
גרמני אחד . סוכנות הידיעות המזרח - גרמנית דיווחה אמש , כי עקבותיו של 
אבו דאוד נעלמו אחרי 1891 , כאשר נעשה ניסיון כושל לרצחו בווארשה . ככל 
הנראה נמלט אחר כך למזרח - גרמניה , וזכה בה לסיוע ולמחסה . על פי העיתון 
המערב - ברלינאי " ברלינר מורגנפוסט " שהה אבו - דאוד לעתים מזומנות , 
ובמשך תקופות ארוכות , במלון הפאר המזרח - ברלינאי " פלאסט " . הנהלת המלון 
ידעה על זהותו האמיתית , אך רשמה אותו בספר האורחים תחת השם " טארק " . 
בפעם האחרונה נראה אבו דאוד במלון " פלאסט " ב8891 . בימים האחרונים 
התברר , כי מזרח - גרמניה העניקה מחסה לא רק לטרוריסטים מערב - גרמנים , 
ששהו קודם לכן במחנות של אש"ף בלבנון ובארצות ערביות אחרות , אלא גם לטרוריסטים 
פלשתינאים ואחרים . בין השאר זכה למחסה הטרוריסט הידוע בשם קארלוס , הנחשב 
כאחראי לרצח שרים אחדים של אופ"ק ב5791 . אש"ף נכשל בתחילת השנה בניסיון 
לשכנע את מזרח - גרמניה לחדש את הסיוע לטרוריסטים פלשתינאים . כבר בסוף 
השנה שעברה הפסיקה מזרח - גרמניה לאמן מחבלים של אש"ף , ובמקביל לכך היא 
גם חדלה לשלוח נשק ותחמושת לקבוצות השונות החברות באירגון . 
