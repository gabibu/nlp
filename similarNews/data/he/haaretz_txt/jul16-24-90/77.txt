" אני רוחש כבוד לבית המשפט והשוויתי את המוסריות של השופט למוסריות של 
רופא . טענתי ששופט צריך להיות מוסרי יותר מרופא , כי רופא אפשר להחליף 
ושופט אי אפשר למחוק את מעשיו " . דבריו של ד"ר אלברט אברמוב , בהיפתח 
משפטו בבית משפט השלום בנצרת , בגין זילות בית המשפט . ד"ר אברמוב משמש 
רופא כללי בעכו מאז עלה ארצה מבולגריה בשנת 3591 . אלי דה קסטרו , ראש 
העיר עכו , חולק לו שבחים רבים , מציין שד"ר אברמוב הטביע חותם של עשייה 
ציבורית ברוכה בעיר והיה מעורב בתחומים רבים למען הציבור ולרווחת הקהילה , 
שלא על מנת לקבל פרס . השייך אמין טריף , מנהיגה הרוחני של העדה הדרוזית , 
שר לד"ר אברמוב שיר הלל , ואמר , כי " יש לו זכויות אצל העדה הדרוזית 
באופן כללי ואצלי באופן פרטי , כי היה מבין הראשונים בעת קום המדינה שפתח 
מרפאות בכפרים הדרוזיים בצפון והרבה במעשי צדקה " . רבים מהאישים המרכזיים 
בעכו ובסביבה מוקירים את ד"ר אברמוב וחולקים לו שבחים על פועלו ההתנדבותי . 
על דוכן העדים גולל ד"ר אברמוב את גרסתו בשורה ארוכה של פרשיות הכרוכות 
זו בזו . תחילת הפרשה בעניין שולי שאירע ב2891 . בעלי חנות למכירת טאפטים , 
שחנותם מצויה מתחת לדירתו של ד"ר אברמוב , הודיעו לו שהופיע כתם רטיבות 
בתקרת חנותם . בו ביום הזמין אברמוב שלושה שרברבים שהחליפו בחדר האמבטיה 
בדירתו צינור שנתגלה בו סדק דקיק . אברמוב ושמאי חברת הביטוח בה מבוטחת 
הדירה ביקרו בחנות כדי לברר אם לא נגרם כל נזק בנוסף לכתם הרטיבות . הם 
לא מצאו כל נזקים . גם בעלי החנות אמרו שלא סבלו נזקים . גם שמאי בעלי 
החנות שביקר בדירתו של אברמוב אמר בנוכחות שלושת השרברבים שלא נגרם כל נזק . 
חלפה שנה ובשנת 3891 קיבל ד"ר אברמוב תביעה על סכום כספי גבוה בגין נזקים 
שנגרמו לציוד שבחנות . המשפט התנהל כמה שנים וב5891 פסק השופט שמואל ברלינר 
לטובת התובעים , וחייב את אברמוב בתשלום דמי נזיקין . אברמוב טוען כי לא 
נעשה לו משפט צדק . בית המשפט שלל ממנו את הזכות להביא את עדיו , ביניהם 
את השמאי שלו , את שלושת השרברבים ועד מומחה . כן נשללה ממנו הזכות להציג 
צילומים שצילם בחנות . כיוון שלא איפשרו לו להביא ראיות , הרי ממילא נשמטה 
הקרקע בפני זכותו לזכות במשפט צדק . בפסק הדין נאמר שניתנה לו הזדמנות להביא 
עדים והוא לא הביאם במועד שנקבע ואילו אברמוב טוען שאותו מועד כלל לא נקבע . 
בעדותו , כנתבע בזילות בית המשפט , מציין אברמוב כי ביום שהוקרא פסק הדין 
לא נכח פרקליט התובעים באולם . השופט ברלינר נעתר לבקשת הנתבע והורה על 
עיכוב ביצוע פסק הדין עד להכרעה בערעור . אברמוב נטל את הפרוטוקולים של 
המשפט כדי לצלמם , ובעודנו ממתין , פגש בפרקליט התובע שביקשו להתלוות אליו 
ללשכתו של השופט ברלינר . במהלך השיחה הבחין שהפרקליט פנה לשופט בנימה אישית 
כאשר אמר : " שמואל , אני רוצה את הכסף עכשיו , עדיין לא קיבלתי אגורה " . 
אברמוב לא הבין מה עניינו של השופט בשכר הטרחה של עורך הדין . במהלך השיחה 
פנו השופט והפרקליט זה לזה בשמותיהם הפרטיים , ולדברי אברמוב : " הרגשתי 
ביניהם כמו אפס " . עתה החל אברמוב לבדוק את הפרוטוקול שבתיק בית המשפט וראה 
שאין הוא משקף את שהתרחש הלכה למעשה . הוא מצא אי - דיוקים רבים , או כדבריו , 
סילופים שלדעתו היה בהם כדי להכריע את המשפט לרעתו . הוא הגיש בקשה לתקן 
את הפרוטוקולים , אך בקשתו נדחתה והוטל עליו תשלום הוצאות . בכל בקשת תיקון 
חויב שוב בתשלום הוצאות , תוך שהשופט אומר לו , לטענתו : " נמאסת עלי " , 
ו"אני בית משפט שלום , אני מחוזי ואני גם עליון " . אברמוב עירער לבית המשפט 
המחוזי . השופטים הפחיתו מאוד את סכום הפיצויים שבית משפט השלום הטיל על 
הנתבע , ועם זאת נמנע בית המשפט המחוזי מלהתערב בדרך ניהול המשפט בבית משפט 
השלום , כולל הטענה בעניין אי מתן אפשרות לנתבע להעלות שורת עדי הגנה מטעמו . 
אברמוב חש שנעשה לו עוול , ולכן פנה לבית המשפט העליון בבקשה למתן רשות 
לערער על החלטת בית המשפט המחוזי . באפריל 6891 ניתנה החלטה ונקבע , כי 
" המבקש העלה טענות שונות נגד סדרי ניהול הדיון . הערעור השני ברשות לא 
נועד למטרה אשר עבורה ביקש המבקש לייעדו כאן . הערעור ברשות נועד לדיון 
בבעיות משפטיות מהותיות בעלות עניין כללי ולא לניהול מחדש של משפט בשל כך 
שאחד מבעלי הדין אינו שבע נחת מן התוצאות שנתקבלו בסיבוב הראשון " . בית 
המשפט העליון צדק בהחלטה זו , אלא שאברמוב נותר מתוסכל וחסר תקווה . כיוון 
שהעניין לא נתן לו מנוח , פנה אברמוב במארס 8891 למשטרה והתלונן כנגד השופט 
ברלינר . בתלונה המנוסחת בחריפות האשים אברמוב את השופט אפילו בסיוע למעשה 
עבירה של התובעים . תיק החקירה הועבר מהמשטרה לפרקליטות מחוז חיפה , הוחזר 
למשטרה לבדיקה נוספת . המכתב האחרון שקיבל אברמוב בעניין זה הוא מחודש ספטמבר 
9891 , שבו נאמר שהתיק הועבר לפרקליטות המדינה . מאז לא קיבל הודעה נוספת . 
אברמוב גם התלונן במשטרה כנגד בעלי החנות וכנגד השמאי מטעמם , שהיה עד התביעה 
המרכזי . במהלך החקירה עצרה המשטרה את השמאי , ביקשה בבית המשפט הארכת 
מעצר ב01 ימים בחשד של שיבוש הליכי משפט ובידוי ראיות . השופט התורן ביום 
שבו ביקשה המשטרה את הארכת המעצר היה השופט פלאח , אך התיק הועבר לשמיעת 
השופט ברלינר , שבפסק דינו נגד אברמוב קבע כי אותו שמאי " נראה בעיני שמאי 
הגון והוגן ואיני מוכן לייחס לו כל כוונת הטעיה " . השופט דחה בקשת המשטרה 
להארכת המעצר והורה לשחרר את החשוד . אברמוב פנה בעניין זה לנשיא בית משפט 
השלום בחיפה והלה השיב לו : " כפי שציינתי הייתי מאושר יותר אילו נמנע 
כבוד השופט ברלינר מלדון בבקשה זו . צירוף הנסיבות כפי שתארת במכתבך עלול 
להיראות כטעם לפגם , לפחות אסטתי , אך איני רואה מקום לנקיטת כל אמצעים 
עקב כך . הדברים הללו צוינו במכתבו של נשיא בית משפט השלום בחיפה והוצגו 
ע"י אברמוב במסגרת עדותו בבית המשפט . בהמשך חקירת המשטרה שיגר אלי לוזון , 
עוזר בכיר לשר המשטרה , מכתב בו קבע : " צוות החקירה המיוחד הגיע למסקנה 
שהחשודים ביצעו את העבירות המיוחסות להם כל אחד בפרופורציה שונה מסירת עדויות 
שקר , בידוי ראיות , שיבוש הליכי משפט . העבירות הנ"ל הצטברו למסכת שהביאה 
את בית המשפט לפסוק נגד המתלונן וחייבו לשלם כספים מיותרים " . בעוד אברמוב 
ממשיך במלחמותיו ( פנה לשר המשפטים , לחברי כנסת ולמנהל בתי המשפט ) , 
התעוררה פרשת שופטי התעבורה בתל אביב . באותה תקופה פורסם במקומון ראיון 
עם אחד מעובדי בית משפט השלום בעכו , שציין כי " למזלו אין תופעות כאלה 
בבית משפט השלום בעכו " . אברמוב התקשר לעורך המקומון וטען בפניו שהצגת הדברים 
אינה מדויקת וכי לו יש טענות כלפי בית המשפט בעכו . בעקבות השיחה התקיימה 
פגישה בינו לבין אחד הכתבים . אברמוב מסר לכתב את כל החומר שברשותו , כולל 
מסמכים וטענות שהשמיע בבית המשפט העליון . הדברים פורסמו והשופט ברלינר 
התלונן במשטרה נגד אברמוב על זילות בית המשפט . הפעם החליט אברמוב שלא להופיע 
בבית המשפט בלא עורך דין , כפי שנהג בדיונים המשפטיים הקודמים . הוא שכר 
את עו"ד מיבי מוזר . בשבועות האחרונים ניצב אברמוב על דוכן העדים , ובתשובה 
לשאלות פרקליטו משמיע את סיפור התלאות שפקדוהו מאז מתן פסק הדין , בשנת 
5891 . 
