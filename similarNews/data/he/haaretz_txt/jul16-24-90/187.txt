מאז נכנס שר הביטחון משה ארנס לתפקידו , דואגים ראשי רשת השק"ם מהאפשרות 
למכירתה של הרשת וניתוקה מחממת מערכת הביטחון . דאגה זו נבעה מהתבטאויותיו 
של ארנס בהקשר זה עוד בקדנציה הקודמת שלו במשרד הביטחון . באותם הימים אמר 
בתשובה לשאלת עיתונאי , שאינו שולל את האפשרות למכור את השק"ם במסגרת הפרטת 
החברות הממשלתיות שבשליטת המשרד . אתמול התברר , שלדאגת השק"ם יש יסוד . 
השר מינה השבוע את הפרופסור יוסף גרוס כדי " להאיץ ולממש את תהליך הפרטת 
החברות שבשליטת משרד הביטחון " , כולל רשת השק"ם . בשק"ם טוענים , שלא 
ניתן למכור את החברה בשל מורכבותה הגדולה ופעילותה בתוך מחנות צה"ל ב"שקמיות " , 
אך מצדדי המכירה מצביעים על כך שניתן להפריד בין פעילות זו לבין הפעלת מערך 
בתי הכל - בו של הרשת והמפעלים שבבעלות החברה , ולהפעיל את השקמיות במחנות 
צה"ל באמצעות יזמזים שיתמודדו על זכות זו במכרז . רשת השק"ם אינה מפרסמת 
את מאזניה לציבור , אך מתהדרת מזה שנים ברווחים שהיא מעבירה , לטענתה , 
לבעלים משרד הביטחון . לנו נודע שרווחים אלה הצטמקו בשנים האחרונות בשיעור 
ניכר ושהרשת מוכרת מדי פעם נכסים לייפוי המאזנים שהיא מציגה לבעלים . 
