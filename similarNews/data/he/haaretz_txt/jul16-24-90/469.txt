בוקרשט ( ע"ר ) . נשיא רומניה , יון אילייסקו , ניהל ביום שלישי בערב 
שיחות עם מנהיגי הסטודנטים . זו הפעם הראשונה ששיחות כאלה מתקיימות מאז 
פרץ האלימות ששטף את בוקרשט לפני כחודש . הפגישה נמשכה יותר משעתיים , והתקיימה 
בארמון הנשיאות . " זה היה הדיאלוג המהותי הראשון שלנו , והוא אמר כי 
דברינו על פעולות הכורים מפתיעים אותו " , אמר מיכאי גיאורגיו , סגן נשיא 
ברית הסטונדטים של אוניברסיטת בוקרשט . הסטונדטים אמרו גם כי מנהיגים , 
מאריאן מונטיאנו , חף מפשע , וביקשו מהנשיא שיאפשר ביקורים של עורך דינו 
ואשתו . הפגישה נחשבת צעד חשוב בשיפור היחסים בין השלטון לבין אחד מארגוני 
האופוזיציה העיקריים במדינה . 
