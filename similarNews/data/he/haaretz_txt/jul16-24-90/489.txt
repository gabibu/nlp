סיכוי לסיום קרוב של שביתת הרופאים הסתמן אתמול בעקבות הצעת פשרה שהציעו 
שופטי בית המשפט העליון . הם דנו בערעור הקופה על צווי המניעה הזמניים שהוציא 
בית המשפט המחוזי . שופטי בית המשפט העליון , הנשיא מאיר שמגר והשופטים 
אליעזר גולדברג ויעקב מלץ , החליטו לדחות את הפסיקה בערעור . במקומה הם 
הציעו לצדדים המעורבים הסדר שלפיו יימשך התשלום לרופאים במסגרת עבודה במשמרת 
שנייה לתקופה של שלושה חודשים , על פי התעריפים המשולמים לרופאי המדינה , 
קרי כ%03 פחות ממה שקבלו . בתקופה זו יתנהל מו"ם בין ההסתדרות הרפואית 
לממשלה על הסכם שכר חדש לרופאים . אם הדיונים במסגרת המו"ם לא ישאו פרי , 
הם יחדשו את פנייתם לבית המשפט העליון . הצעת ההסדר הועברה לממונה על השכר 
באוצר , משרד הבריאות , הנהלת קופת חולים הכללית וההסתדרות הרפואית . 
הצדדים הוזמנו להופיע מחר בבית המשפט העליון ולהגיש לשופטים הצעה מוסכמת 
עליהם . בהצעתם הוציאו השופטים מידי האוצר את הסמכות לקבוע את משך הארכת 
הסדר התשלום לרופאים בעבור עבודה במשמרת שנייה . השארת הסמכות בידי האוצר 
היתה סלע המחלוקת בין הרופאים לאוצר בדיונים על סיום השביתה . מזכירות ההסתדרות 
הרפואית הודיעה כי היא בוחנת את ההצעות ותגיב לאחר שיובהרו לה במשך היום 
או מחר נקודות אחדות , ולאחר שתקבל את תגובת האוצר להצעות . משרד הבריאות 
וקופת חולים הכללית הודיעו כי הם מקבלים את ההצעה . דובר האוצר מסר כי במשרד 
עדיין לומדים את החלטת השופטים . מנכ"ל קופת חולים הכללית , נחום פסה , 
קרא אתמול לרופאים ולאוצר לקבל את ההצעה . קפידבינניסיון נוסף לתווך בין 
הרופאים לממשלה עשה אתמול שופט בית המשפט המחוזי בתל - אביב , שאול אלוני . 
השופט , שדן אתמול בפניית המועצה לצרכנות להוצאת צווי מניעה נגד ראשי ההסתדרות 
הרפואית , זימן להיום את שר הבריאות ונציג היועץ המשפטי לממשלה , כדי לנסות 
ולהביא את הצדדים לחתימה על שטר בוררות ובכך להביא להפסקת העיצומים . מאחר 
ואין עדיין הסכם חתום בין הצדדים שיאפשר סיום מידי של השביתה , ממשיכה ההסתדרות 
הרפואית בהשבתת המתקנים הרפואיים . היום יושבתו מרפאות ובתי חולים באזור 
ירושלים , חיפה , חדרה , נתניה וכפר סבא , תל - אביב וגוש דן . במקביל 
תימשך השבתת חדרי הניתוח . יבוצעו רק ניתוחים דחופים להצלת חיים לרבות ניתוחים 
להסרת גידולים ממאירים וניתוחי לב על פי מצב החולה . מרפאות הקהילה ו92 
בתי החולים באזורים אלה יפעלו היום במתכונת שבת . בבתי החולים הרופאים ייעדרו 
ממרפאות החוץ והמכונים . חדרי המיון , מחלקות יולדות , מחלקות הדיאליזה 
והאונקולוגיה יפעלו כרגיל . במרפאות הקהילה תתקיים תורנות של רופא . קפידבין " הדסה " 
עין כרם והר הצופים , " ביקור חולים " , " שערי צדק " , " משגב לדך " , 
" טלביה " , " איתנים " ו"כפר שאול : " איכילוב " ו"רוקח " בתל - 
אביב ; " ביילינסון " , " גהה " , " בית רבקה " " השרון " בפתח תקוה ; 
" שיבא " ברמת גן ; ביה"ח הגריאטרי ברמת חן ; " אברבאנל " בבת ים ; 
" וולפסון " בחולון ; " הלל יפה " בחדרה ; " שער מנשה " ו"נוה אבות " 
בפרדס חנה ; " מאיר " בכפר סבא ; " בית לוינשטיין " ברעננה ; " שלוותה " 
בהוד השרון ; " פרדסיה " בנתניה . 
