בעימותים עם כוחות צה"ל ברצועה נפצעו אתמול שלושה תושבים ממחנה הפליטים אל - 
בורייג ונוסירת , מסרו מקורות פלשתיניים . כן מסרו המקורות על הפגנות בעיר 
עזה והתקהלויות ברחוב הראשי , עומר אל - מוכתר . נציג דובר צה"ל בפיקוד 
הדרום דיווח על פצוע אחד , שהגיע לבית החולים , ועל הפרות סדר מעטות . 
מקורות צבאיים ציינו , כי אתמול היה שקט יחסי ברצועת עזה , לעומת הימים 
האחרונים , בהם חלה עלייה בהפרות הסדר . עוד ציינו המקורות , כי עיקר 
הפרות הסדר בתקופה האחרונה הן במחנות הפליטים , במיוחד במחנה אל - בורייג . 
מקורות פלשתיניים מסרו , כי גורמים בכירים בהנהגת האינתפיאדה מתנגדים לביקורים 
מאורגנים של משפחות בכלא קציעות . לדברי אישים מרכזיים ברצועה , עצם שיתוף 
הפעולה בין המנהל האזרחי לבין משפחות העצירים הוא אסור . בכוונת המנהל לקיים 
הסעות מאורגנות , בהן יוסעו המשפחות מעזה לקציעות לבקר את קרוביהן . קפידבינחייל 
צה"ל נפגע אתמול קלות בידו מבקבוק תבערה , שנזרק לעבר גיף צבאי בטול - כרם , 
מסרו מקורות צבאיים . צה"ל פתח בסריקות ובחיפושים . במסגרת פעילות צה"ל 
בגנין נעצרו אתמול מספר מבוקשים , מסרו מקורות צבאיים . אחד מהם נפצע מירי 
והועבר לאשפוז בבית החולים " העמק " בעפולה . כן נתפסו באזור אמצעי לחימה 
קרים . בימים האחרונים פעלו יחידות של צה"ל בכפרים רבים בגדה לצורך לכידת 
מבוקשים . מקורות צבאיים מסרו , כי החיילים חיפשו אחרי מבוקשים בפעילות 
חבלנית עוינת . בלילה האחרון נעצרו בכפרים ברחבי הגדה עשרות מבוקשים . קפידבינגוף 
הקרוי " אריות הזעם " של הפת"ח פרסם אתמול כרוז בשכם ובו לקח על עצמו את 
האחריות להריגתו של תושב שכונת אסכר בעיר פואז מונאור , בן 65 , שלשום . 
בכרוז נאמר , כי הנרצח היה משתף פעולה בכיר עם השב"ך ותפקידו היה להודיע 
לכוחות הביטחון על הפעילות הנעשית בקאסבה של העיר . על - פי הכרוז עקבו אנשי 
" אריות הזעם " אחרי הנרצח במשך ששה חודשים ולמדו על קשריו " עם גנראל 
מהצבא הישראלי " . לדבריהם , חנותו בעיר העתיקה בשכם היתה תחנת איסוף מידע 
וגיוס משתפי פעולה עם השב"ך . לדברי הכרוז , מצאו פעילי הארגון בחיפוש 
בחנותו מכשיר אלחוט קטן , באמצעותו הודיע לשב"ך על פעילות מבוקשים בסביבה . 
הוא נעצר על - ידם , נחקר והודה בהאשמות שיוחסו לו . לדברי " אריות הזעם " , 
הודה מונאור , כי בשנת 77 התגייס לפעולה במסגרת השב"ך ומאז הוא גייס עבורו 
עשרות פעילים , באמצעות לחץ ואיומים . על - פי הכרוז נהג מונאור לנסוע 
באופן קבוע לאלון - מורה ולפגוש שם מח"ט וסמח"ט באזור , שהכרוז נוקב בשמם 
ומכנה אותם " הכלבים " . בחקירתו הודה , כי קיבל דו"חות של משתפי פעולה 
באזור והיה משלם להם בין 001 ל051 שקל לכל דו"ח . 
