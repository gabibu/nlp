ההצהרות החוזרות של שתי הקוריאות על כוונות איחודן , עדיין דומות יותר להצגת 
ריקוד קלאסי מסוגנן מאשר להודעות פוליטיות של ממשלות בארץ מחולקת לשתי מדינות 
יריבות . ההכרזות הדרמטיות מנוסחות , באופן מסורתי , לפי הרושם המירבי 
שנועדו ליצור בבית ואו בחו"ל , בידיעה שאיש לא יעמידן במבחן המציאות . זה 
מאפיין , כנראה , גם את ההודעות ההדדיות האחרונות על " פתיחת הגבול " 
בין שתי הקוריאות . " הצעות " מסוג זה הושמעו כבר בעבר . אך מאחורי הריקוד 
הדיפלומטי - תעמולתי , מתרחשות בתקופה האחרונה התפתחויות שהצטברותן עשויה 
ליצור לחץ לשינויים אמיתיים . קים איל סונג הישיש , " המנהיג הגאון " 
של הצפון , מחזיק ביד ברזל בכל אזרח ואזרח , ומבטיח שכל מועמד להפגנת רצון 
פוליטי ייבחר בקפדנות על ידי המשטרה החשאית ; באווירה הנוכחית בעולם הקומוניסטי , 
צריך קצת יותר הפגנות אך הכרחי גם לפקח בקפדנות יתרה . מאידך , נו - טה - 
וו , מנהיג הדרום , זקוק להודעה על פתיחת השערים כדי להסיט את תשומת הלב 
מהצרות הגוברות שגורמת לו האופוזיציה . שניהם מניחים שלא רבים ינצלו את חמשת 
" ימי ההתאחדות " , שנועדו לראשית אוגוסט . רובם של כמיליון החיילים הצפון 
קוריאנים ושל כ006 אלף חיילי הדרום , מוצבים לשני צידי האזור המפורז , 
המפריד בין שתי המדינות , ו"מתאחד " נלהב יתקשה לעבור דרכם , מצפון לדרום 
או מהדרום לצפון . משטרת הצפון תדע בדיוק ומראש כמה מאזרחיה יחליטו " באופן 
ספונטני " להגיע אל נקודת המעבר הפתוחה היחידה , בפאן מון גון ; ושלטונות 
הדרום בטוחים למדי , שתחנת מעבר הגבול לא תוצף בהמונים המשתוקקים להגיע 
לגן העדן הקומוניסטי . אך בדרום מתחזקים שורשיה הדקים של דמוקרטיה אמיתית , 
ובצפון התירו כמה " מנהגים קפיטליסטיים " , כמו מוניות פרטיות , רוכלים 
עם עגלות סידקית , נסיעה בתוך המדינה בלי היתר מיוחד , ואפילו בעלות על 
" רכב פרטי " אופניים . ובכל זאת , אפילו צפון - קוריאה לא יכולה להיות 
מבודדת משתי התפתחויות , שאין לה שום שליטה עליהן : התפרקות האימפריה הקומוניסטית 
והזדקנות " המנהיג הגאון " , שפולחן אישיותו של סטלין מחוויר לידו . בדרום 
קוראה מורגש הלחץ הפרו - דמוקרטי הזהיר של ארה"ב ; וחשוב מזה , פירות השגשוג 
הכלכלי מגיעים אט - אט לשכבות העממיות , ומביאים גם לתמורות חברתיות ופוליטיות . 
התרחבות הפער בין הצפון והדרום ברמת החיים של ההמונים , ופתיחת קשרים בין 
בריה"ם לדרום - קוריאה יעשו למען האיחוד , בסופו של דבר , יותר מכל ההצהרות 
הרשמיות בפיונג - יאנג ובסיאול . 
