נה אחרי ששכלה את בעלה במלחמת יום הכיפורים , נדרשה ציפי רייבנבך למלא שאלון 
בבית הספר בו עבדה כמורה . מול העמודה הריקה בסעיף מצב משפחתי נעצרה . 
" מה לכתוב ? " שאלה את מנהל בית - הספר . " מה הבעיה " , ענה , לא 
מודע לקושי הנפשי שבפניו עמדה האישה הצעירה . " כתבי אלמנה פלוס " . המקרה 
נשאר חרוט בזיכרונה . הוא היה הבסיס לסרט דוקומנטרי שעשתה בשלב מאוחר יותר 
בחייה . הסרט , " אלמנה פלוס " , מספר את סיפורן של חמש נשים ( ביניהן 
רייבנבך עצמה ) בשנות השלושים לחייהן , אמהות לילד או שניים שבני - זוגן 
נהרגו במלחמת יום הכיפורים . הסרט מראה את החמש כשכל אחת בביתה . רעש הסביבה , 
קולות ילדים משחקים , תינוק בוכה , צלצול טלפון נקלטים בפס הקול . הן 
מספרות על דרך הסתגלותן למעמד של " אלמנת צה"ל " , על בדידות , גידול ילדים 
ללא אב , יחסים עם בני המין השני . חמש נשים , חמש צורות שונות להתמודדות 
עם השכול . דליה , אם לשתי בנות , מוצאת עניין חדש בחייה בתור בובנאית 
בונה תיאטרון בובות , מציגה הצגות לילדים . ורדה מעדיפה את השכחה , מרבה 
בשינה , מחליפה חברים ושומרת בקנאות על עצמאותה . ציפי סימון נישאת , 
יולדת ילדים ומתמסרת למשפחתה החדשה . סוזי , בת המושב , מתמכרת לעצב ולזיכרונות . 
ציפי רייבנבך יוצרת סרט על המקרה האישי שלה . סרט קשה לצפייה , מאה ושלוש 
דקות הדורשות מהצופה מעורבות . שיני הזמן לא הקהו מהאקטואליות שלו . לצד 
הסיפורים האישיים עולה מפי הנשים האשמה כנגד יחסה הדורסני של החברה . " כל 
הזמן שפטו אותי מנקודת מוצא של אלמנה " אומרת אחת הנשים . " מצפים מאיתנו 
לשחק את משחק האלמנות כל ימי חיינו . שוכחים שיש לנו עוד תפקידים חוץ מלהיות 
אלמנה " . לדבריהן , התנהגותן , לפחות בשנים הראשונות לאלמנותן , נבחנת 
בזכוכית מגדלת . מספרת ורדה : " כשהוא נהרג , הייתי בשלב הסופי של ההריון . 
משפחתו ישבה שבעה על הרצפה . אני לא יכולתי לשבת על הרצפה עם הבטן הגדולה . 
הם כעסו עלי . כשבכיתי אמרו לי : אל תבכי , זה יזיק לתינוק . כשלא בכיתי , 
התלחשו מאחורי גבי : איך היא לא בוכה ומתאבלת עליו ? " מלחמת יום הכיפורים 
מוצאת אותי נשואה עם ילדה " , מספרת ציפי רייבנבך . " הייתי מורה למתמטיקה , 
פיסיקה ומחשבים בבית ספר תיכון . בעלי יצחק היה מהנדס כימי , גרנו בלוד . 
היו נישואין טובים . זוג צעיר בתחילת דרכו , עם הרבה תכנוניות ותכניות 
לרוב . באוקטובר 3791 אחרי ארבע שנות נישואין , נשארתי לבדי , עם ארבעה 
קירות וילדה בת עשרים חודש . הלווייה נערכה רק כעבור שנה . חזרתי פעם נוספת 
לנקודת האפס של הטראומה . זה מצב שיכול למוטט אנשים , קל מאוד לרדת מהאיפוס " . 
ודאי . קודם כל היה כעס על היחס , על הסטיגמות והדעות הקדומות . משהו 
בנוסח " שפוך חמתך " . לאנשים יש פחד מיתי מהסטאטוס של אלמנות . הרגשתי 
שאנשים נדחים ממני . פוחדים להתקרב . לא הצלחתי ליצור קשרים חדשים . עם 
החברים הישנים יש נתק . הם מבחינתם לפחות חושבים שהם תומכים בך . אבל חיי 
המשפחה שלהם ממשיכים כרגיל . ובמצב של בדידות , יש לפעמים צורך לשבת עם 
אדם ולספר מה מעיק עליך . אבל החברים היו באים לבקר בגדודים , ואני הייתי 
צריכה לארח אותם , לדאוג לכיבוד , שתייה . לדבר לא הצלחתי . באחד הערבים , 
למשל כשהם קמו ללכת , אני שומעת אותם מתאמים ביניהם הליכה לסרט בתל - אביב . 
לא עלה על דעתם להזמין אותי . במקרה אחר , שכנים דיברו בנוכחותי על סרט 
ואני זוכרת שאמרתי : אולי אני מצטרפת , ואז האשה אומרת " לא , זה מוקדם 
מדי " ( היא התכוונה מבחינת האבל ) . " אנשים מחליטים מה טוב בשבילך , 
מה את צריכה לעשות " . אני ויצחק למדנו באותו בית ספר , אבל לא היה ביננו 
קשר . נפגשנו בחתונה של חברים אחרי מלחמת ששת הימים . הוא איבד הרבה חברים 
במלחמה . זה הטריד אותו . הוא היה חולם בלילות עליהם . בהזדמנות מסוימת 
כאשר היינו נשואים הוא אמר פעם : " תדעי לך , שהמלחמה הבאה , היא המלחמה 
שלי " . אני חושבת שהוא חי בתחושה שגם הכדור שמזומן לו יגיע . הוא היה מ"ף 
בשריון ונפל ביום השני של המלחמה . שבוע לאחר זאת בא איש להודיע לי . הגבתי 
קשה . צעקתי והשתוללתי . לא היה לי זמן להתעסק עם הצער , לעכל את המציאות 
החדשה , לפרוק את הזעם . היינו משפחה מוכרת בעיר והשמועה עברה מהר . הבית 
התמלא אנשים . זה סגר אותי . עברה שנה עד שהצלחתי להביע שוב את הרגשות 
שלי . כחלק מההתמודדות החליפה רייבנבך מקום מגורים והחלה ללמוד קולנוע באוניברסיטת 
תל אביב . את סרטה " אלמנה פלוס " עשתה במסגרת פרויקט גמר . בשלב מסוים 
החליטה שצריך לעשות סרט באורך מלא . היה צורך לגייס כספים . הגורמים הממונים 
על הנושא , יד לבנים ומשרד השיקום , לא התלהבו . למעט תרומה סמלית לא 
הושיטו עזרה . כעבור שנתיים הסתיימה העבודה . הסרט שודר בטלוויזיה ב0891 . 
הטלפון בדירתה של רייבנבך לא הפסיק לצלצל . בצד תגובות מעודדות ומשבחות 
היו גם שאלות בנוסח : " כל מה שמעניין אלמנות זה גברים ? או יש לנו שכנה 
אלמנה והיא בכלל לא כמו שתיארת . לקראת יום הזיכרון פנו אל רייבנבך מהערוץ 
השני וביקשו לשדר את הסרט . אך בשל התנגדותה של אחת הנשים המוצלמות בסרט , 
בוטל השידור . בחודש שעבר היתה הקרנת בכורה קולנועית בסינמטק התל - אביבי . 
בסיום ההקרנה , במעין פרולוג בעל - פה שבא לענות על תהיות הצופים בנוגע 
למעשיהן של הגיבורות כיום , הציגה רייבנבך את בתה רקפת ( המופיעה בסרט 
בתור ילדה , היום שמיניסטית לפני גיוס ) . ואת משפחתה החדשה בעלה חבקוק 
וילדיהם , יהונתן בן שש ודניאל בן ארבע . במבט לאחור אומרת רייבנבך שהיום 
היתה עורכת את הסרט קצת אחרת , מכניסה קטעים שאז השמיטה , אבל בעיקרון 
האמירה של הסרט עדיין תקפה . לדבריה , אלמנה צריכה להתמודד עם שתי בעיות : 
איך לתפקד כאשה נורמלית המתוייגת כאלמנת צה"ל ואיך לגדל ילדים בלי אב . 
" לדעתי הבעיה הגדולה היא הילדים . אני מאמינה שאשה בוגרת מוצאת את הפתרונות 
שלה . יש לה מנגנוני ההגנה משלה . אבל ילד שנאלץ להתמודד עם מצב של חסר , 
מאין יקח כלים לכך ? אין לי תשובה . זו התמודדות יום - יומית . רקפת , 
למשל , אמרה לי בשיחה שהיתה לנו לפני ההקרנה : אני לא יודעת מה זה אבא . 
מה יכולתי לומר לה ? רייבנבך עצמה מצאה את דרכה בעזרת עשייה קולנועית . 
בימים אלו , אחרי שש שנים של ישיבה בבית כ"אמא ועקרת בית מלאה במשרה מלאה " , 
כהגדרתה , היא עובדת על סרט דוקומנטרי המספר את תולדותיה של משפחה מתקופת 
מלחמת העולם הראשונה ועד היום . חייהם בפולין , השואה , העלייה לארץ וההסתגלות 
לה . ושוב , כמו בסרט הראשון , האישי והאינטימי , סיפור המשפחה הוא סיפור 
משפחתה של ציפי רייבנבך . 
