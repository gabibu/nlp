פארודיה אף שהם סיפורי אמת לאמיתה ( אלא שגם טענה כזאת שייכת למסכת הקלישאות 
הכרוכות לפארודיה מן הסוג הארור הקרוי " פוסט - מודרניסטי " , ובעברית יאה 
לו יותר השם שנדרש לו זה לא כבר עלי מוהר בכותבו על העניין בעיתון " העיר " : 
הזאנר הפץ - מודרניסטי ) הייתי מספר על הנסיבות הלא - כל כך - מעניינות 
לעצמן , שבהן שמעתי לראשונה על מילוראד פאוויץ ועל ספרו " מילון הכוזרים " . 
זה היה בבית - קפה גדול בשדרת קרינטס של בואנוס איירס , זו השדרה שבה מצא 
אמרט אק את הגרסה הקשטיליאנית של היצירה הקטנה מאת מיל טמשוואר " על השימוש 
באספקלריות בעת משחק האשקוקי " . שם ישבתי לנוח אחרי הקניות שערכתי עתה זה 
באחת מחנויות הספרים האדירות של השדרה הנפלאה ההיא : כרכי תרגומים לספרדית 
של יצירות ברונו שולץ וויטולד גומברוביץ היו מונחים , ממילא , לפני , 
ודווקא עליהן נחה עינו של עמית שקרב אל שולחני , הולך ממעלה הרחוב , עמוס 
גם הוא בספרים . זה היה קסמה , נציג - המשנה הסרבי לכנס - בורחס , שכני 
במלון " אל ביסנטה " ששמח לגלות פנים מוכרות בין אלפי ה"פרטניס " המנוכרים 
הממלאים את הרחוב . " שולץ ! " , קרא קוסמה שהצליח בדרך נס להימלט מעינו 
הבולשת של החבר שעמו הגיע לכנס ועמו התגורר בחדר - המלון , הוא וסקו ה הנצחי , 
מין אוסקר - ויילד סרבי , המשתתף הקבוע בכל הקונגרסים הספרותיים בכל העולם , 
בכל הזמנים , השומר את צעדיו של ידידו הצעיר , הזמני ככל הנראה ( " כי 
אם מאלוהים אפשר לבקש את הנצח ולקבלו כי אז היפוכו של הנצח , הזמן , נוכל 
לקחת רק מן השטן . . . " " מילון הכוזרים " גרסת בן - ציון קטן , 
עם 452 ) . עד מהרה היה קסמה הצעיר , המקסים תינוק אמיתי שנשבה בין הבורחסיאנים 
כבודי התרביצים והזקן של הכנס מספר באוזני את סיפורו העגום - משעשע : איך 
חטף אותו וסקו פופה הנצחי ( " הזמני " הצעתי ) מידיו של האיש שהוא אהובו 
האמיתי , הלגיטימי , הלא הוא מילוראד פאוויץ , בעל העצה הטובה , בן - 
הטווסים , המורה שלו לספרות סרבית ימי - ביניימית באוניברסיטת בלגראד . 
פופה הבטיח לקוסמה , כמסתבר , תנאים ארוטו - כלכליים טובים יותר , הצעיר 
התפתה ומיד מצא את עצמו בכנס - בורחס בבואנוס איירס . " מה לי ולבורחס ? 
" זעק הצעיר התמים , שהעלה על דעתי את דמותו של קאנדיד . " אהבתי האמיתית 
בתחום הספרותי נתונה לברונו שולץ , ובתחום האנושי למילוראד ! אחר - כך סיפר 
שהוא " הריח בי ריח סלאווי לא - מוגדר " וממילא נמשך אלי , כאל אח אבוד . 
כאשר הראיתי לו את דרכוני הישראלי , הוא קפץ כנשוך - נחש כשהוא צועק : 
" ברונו , אתה בוודאי כוזרי ! " . רק לימים התברר לי שגם אחת מגיבורות 
" מילון הכוזרים " היא פולנייה הטוענת שהיא " כוזרית בעלת דרכון ישראלי " . 
שמה הוא כמובן שולץ , ד"ר דורותיאה שולץ משמע , העומדת למשפט בפני חוקר 
טורקי על רצח ד"ר אבו כביר ( אבו - כביר ! נו , טוב , פאוויץ קצת משוגע ) 
מועאוויה בעת כנס של חוקרי ההיסטוריה הכוזרית והסלאווית הקדומה תרבויות 
הים הכספי הקדום באיסטנבול , באוקטובר שנת 2891 , וגו . אבל די , העניין 
מתחיל לייגע אותי , אני מתחיל לפקפק אם דברי הם אמת לאמיתה ( אף על פי 
שהם סיפורי אמת ! ) , ואין דבר השנוא עלי יותר מכל הספרות הפוסט - בורחסית 
הזאת : אק , קאלווין , פאוויץ , גראפומני כל העמים התאחדו תחת דגלו של 
הארגנטיני המנוח ! כבר בורחס עצמו התחיל לייגע אותי מאוד , את ספריו של 
אק המסחרי - הממזרי איננו יכול לשאת , ואילו " מילון הכוזרים " של פאוויץ . 
. . לעזאזל , לעזאזל : דף אחד של רסט מה אני אומר פרוסט ? של בלזק ! 
של יצחק אוורבוך אורפז ! טוב מכל הפסולת המתוחכמת הזאת . . . בינתיים 
החלו לרדת טיפות גשם גדולות קוסמה היה הראשון ששם לב ובצעקות " קישא ! 
" ( " גשם ! " ) נמלטנו אל הפנים מרופד הקטיפה הדהויה של בית - הקפה 
בשדרת קורינטס , כאמור , או יותר נכון : אולי . אק החליט לרצוח נזיר ב"שם 
הוורד " ונעשה עשיר ומאושר . מילוראד פאוויץ הגה תוכנית איומה יותר : 
להוסיף נזירים חדשים . וכדבריו : " התחלתי להמציא נזירים חדשים , להוסיף 
נסים ונפלאות חדשים לבקרים " ( עם 842 , בתרגום קטן בן - ציון ) . ועכשיו 
משפט המפתח : " ותעתיקי החלו נמכרים במחיר גבוה יותר מן הספרים שמהם הועתקו " 
( עם 842 , תרגום קטן בן - ציון ) . הבושה נעלמה כליל : כותבים בסט - 
סלרים כדי שיימכרו היטב . . . ואיך כותבים אותם ? הלא זה כתוב על דפי 
" פייר פנאר , מחבר דון קיחוטה " של בורחס , הלא זה כתוב בין שורות " טלאן , 
אוקבאר , אורביוס טרטיוס " שלו . הו , בורחס , בורחס , אתה ששנאת 
כל כך אספקלריות ומשגלים מפני שאלה מרבים את מספר בני - האדם , היית צריך , 
יותר מכל , לשנוא את סיפוריך שלך , המרבים ספרות דקונסטרקוציוניסטית - 
פוסט - מודרניסטית . . . מצד שני , יאמר חוקר - הספרות הרב - צדדי , 
הרומאנים - הלקסיקוניים לא התחילו עם בורחס , ודאי שלא אם פאוויץ . המילונאי 
הגדול הראשון אלא אם כן תאמר האחרון היה פלובר , שרצה לחבר את " הספר 
על לא - כלום " וחיבר במקום זה את הספר על השעמום ( הבובאריזם ) ואת " מילון 
האידיאות המקובלות " ( תרגום עברי : אברהם רמון ) . כל המילונים המודרניים 
הם פלאגייאטים מן המילון ההיולי - הפלובריאני ההוא : רולן בארת ( תרגום 
עברי אביבה ברק ) , דוד גרוסמן ( תרגום עברי פרוף בנימין - גבריאל פרוכטמן ) 
. אך החוקר המעמיק עוד יותר , בעל " שקיעי בורחס בספרות ההלניסטית המאוחרת " 
וכן גם " אקדמות לחקר ההיסטוריה הקדם - קסטלריאנית של השבט השלושה - עשר " 
( ביבליוגרפיה מלאה בהוצאת יודע שהמילונים התחילו עוד לפני פלובר , ולפני 
ראבלה ולפני אריסטו : אדם הראשון כתב מילון , ככתוב בספרי הקודש הכוזריים . 
אחר - כך כתב לוקיאנוס איש סאמוסאטה , אביו הצעיר - לנצח של הפוסט - מודרניזם , 
את " סיפורי - אמת " ( תרגום עברי שמעון הלקין ) , ואילו לונגינוס 
הקדוש כתב את המילון האסתטי הראשון ושמו " על הנשגב " , ושעל כן זכה לתקומת - 
נצח בספר של מילוראד פאוויץ , הפרופסור לספרות סרבית ימי - ביניימית ( 
וראנסנסית ) באוניברסיטת בלגראד . " בעת ההיא חי במנזר הביקור נזיר צעיר 
בשם לונגין " , מתרגמת דינה קטן בן - ציון . הה ! אילו ידעה ש"לונגין " 
צריך ( או למצער כדאי ) לכתוב " לונגינוס " בעברית ! אילו ידעה שהתעתיק 
הנכון של המלה " כליף " לעברית הוא " חליף " , אילו ידעה שכדאי ( ואולי 
צריך ) לכתוב בעברית " מדיארים " ולא " מגיארים " ( אני מתייחס לעמוד 
מקרי אחד , 85 ) כי אז כי אז מה ? כלום היתה מפחיתה את הכרת - הטובה 
שלנו כלפיה , על תרגומיה המצוינים לדנילו קיש ( אין קשר ל"קישא " . קיש 
הוא ממוצא מדיארי וממילא שמו " קטן " כשם אחד השמות של המתרגמת העבריה 
המחוננת שלו ) ולאיבו אנדריץ , ול . . . מילוראד פאוויץ ? לא , בהחלט 
לא : הכרת - הטובה שלנו בעינה עומדת , גם אחרי כל המעידות הקטנות ( " קישיות " ) 
שמעדה בתרגומה זה , ושעל החמורות שבהן הער כבר , באכזריות נשגבת , במדור 
זה לפני חודשים אחדים . אלמלא חשש מילוראד מכתיבת מילון לא - מושלם אבל 
העולם עצמו הוא מילון לא מושלם ! היה מקפיד יותר על פרטים קטנים ( " קישיים " 
ויש הנוהגים את הכתיב " קיטשיים " ) . הוא היה נשמר מהכנסת כל מיני רמזים 
קלישאיים וקצת מתחת לכל רמה למילון הכוזרי החביב והמסחרי שלו . למה השם 
" אשכנז שולם " ? האם האיש מבלגראד אינו יודע שאין שם פרטי כזה ? שלא נאה 
לדחוף בכל מחיר גם את שמו של החכם הגדול , האמיתי ביותר שלנו , גרשום שלום 
( טוב , הוא לא ידע שהמתרגמת תתרגם ל"שלם " ולא ל"שלום " ) , אם כי כבר 
בורחס חטא בזה אמנם לצורכי חריזה בעיקר ( " גולם שולם " ) ? ובכלל : 
ימשכו הגויים ידיהם מן הקבלה ! מחקר הקבלה הוא מחקר רציני , מדעי ונוקב , 
ולא עניין לשעשועים פוסט - מודרניסטיים . ולקורא התובע מן המבקר את ההמלצה 
הפשוטה : לקנות או לא לקנות , לקרוא או לא לקרוא , ייאמר : מאיפה שאני 
אדע , אה ? ( " ואשר לפרשנים ולמבקרי הספרים למיניהם , הריהם משולים 
לבעל המרומה : תמיד האחרון לדעת . . . נוסח בן ציון קטן , עם 91 , 
עם תיקון זעיר ) . בעסק הזה של הבסט - סלרים צוחק מי שצוחק ראשון . אותי 
זה לא מצחיק . 
