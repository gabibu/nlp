עובדי מפעל לפיד , שבבעלות כור , יפגינו היום מול משרדי הקונצרן במחאה 
על כוונת הנהלת כור לסגור את המפעל ולפטר 57 מעובדיו . אתמול החזירו העובדים 
את מכתבי הפיטורין להנהלת המפעל , על - פי הוראת מועצת פועלי ת"א . ראשי 
המועצה רואים בחומרה את הכוונה לסגור את המפעל בראשית החודש הבא . שיגור 
מכתבי הפיטורין לכלל עובדי לפיד מנוגד להסכם העבודה , נאמר בהודעתם . הנהלת 
המפעל מסרה שלשום לעובדים כי ברגע שתנור המפעל ידמום תיפסק פעולתו של המפעל . 
בכך התאמתו השמועות שהופצו לפני כחודש בדבר החמרת מצבו של לפיד באחרונה . 
זאת חרף תוכנית הבראה שבמסגרתה פוטרו 05 עובדים . בשלושת החודשים האחרונים 
נגרם הפסד תפעולי של 000 , 051 ש"ח , שעשוי לגדול עד לסוף השנה הנוכחית 
לחצי מיליון ש"ח . דובר מטעם העובדים טען אתמול , כי העובדים התרשמו שההנהלה 
אינה עומדת לסגור בקרוב את המפעל , כי אם לתת לו פסק זמן . לדעת מזכיר מועצת 
פועלי ת"א , גרשון גלמן , הגירעון בלפיד אינו כה גדול , כדי לסגור את 
המפעל . דובר כור אמר בתגובה , כי אם סכום הגירעון של " לפיד " הוא קטן , 
" מן הראוי שמועצת פועלי תל - אביב תרכוש את המפעל " . לדבריו , ללפיד 
אין סיכוי לחזור לרווחיות מסיבות שאינן תלויות בכור . 
