אתן לך דוגמא , אם מלת ההפעלה של הירי היא " ברזל " , ייתכן שמישהו אמר 
באלחוט : " תזיז את הברזל ההוא מהכביש " , ובגלל הפרעה ברשת הקשר נקלטת 
רק המלה " ברזל " ואז נורה פגז . האפשרות שדבר כזה יתרחש קטנה מאוד מבחינה 
סטטיסטית , אבל אפשרית . חשוב להבין שתרגילים של סיוע לגייסות מתבססים 
בעיקר על תזמון של תנועה ואש . קשה לומר זאת בוודאות , משום שחייבים לזכור 
שתרגיל אש הוא תרגיל מסכם והמדובר היה בכוח חיילי מילואים , שאולי נזקקו 
לרענון , אבל לא היו טירונים . ייתכן שהתאונה היא תולדה של חוסר ערנות 
מספקת , או בלבול במלת ההפעלה בדרג היורה או המסתער או אולי טעות בירי . 
כלומר , ייתכן שהמטען שהיה בתוך התותח היה גדול מדי ולכן הוא נורה לטווח 
רחוק יותר . ישנן הוראות בטיחות ברורות שנועדו למנוע תאונות . מדובר למשל 
בסימון אזורי הבטיחות בעת ירי אש חיה , ובתרגול על יבש של כל הכוחות לפני 
ביצוע התרגיל באש חיה . מי שמכיר את המנטאליות של תרגילי האש בצה"ל ובמיוחד 
בסיוע לגייסות עם חיל התותחנים , יודע שיש ירידה לפרטים הכי קטנים בתחום 
הבטיחות . ייתכן שמפעיל האש או מפקד הכוח המסתער נע לעבר היעד ושגה במלת 
ההפעלה , וחזר עליה שוב , וכתוצאה מכך נורתה שוב אש . לדעתי , הבעיה 
היתה בתיאום בין נותן האש לבין מקבל הסיוע , או שהיה קצר בהעברת הדיווחים , 
או שהיורה לא זיהה נכון את מלת ההפעלה . בהחלט . בראשית שנות הששים , 
בעת תרגיל של חטיבת צנחנים , סוללת מרגמות 021 מ"ם מוצנחת ירתה , ופצצה 
אחת נפלה על כוחותינו . כשנתנו את פקודת ה"עצור " , כבר היו באוויר שלוש 
פצצות נוספות ויותר מעשרה לוחמים נפגעו . לפני כ51 שנה היתה תאונת אימונים 
נוספת בבי"ס לתותחנות . יש לזה אפקט מהמם , אבל אין לכך שום ערך לימודי . 
הדבר דומה לכך שמראים לציבור בטלוויזיה תאונה נוראית , כדי להגביר את המודעות 
לנהיגה זהירה . 
