חלוקת התחנות בין שני הקואפרטיווים לתחבורה , אגד ודן , בתחנה המרכזית 
החדשה בתל - אביב , נקבעה על - ידי ועדת עינב , שמונתה על ידי שר התחבורה , 
לטיפול בענייני התחנה המרכזית החדשה . הוועדה , בראשות המפקח על התעבורה 
מתיה עינב , פועלת בהשתתפות נציגי אגד , דן , עיריית ת"א , משרד התחבורה 
וחברת התחנה המרכזית החדשה . בוועדה סוכמו התחנות שיועברו מהתחנה המרכזית 
הקיימת לתחנה החדשה , הנמצאת בבנייה . לאגד הוקצו 76 תחנות קליטה טרמינליות , 
3 תחנות לנסיעות מיוחדות ו141 מקומות חניה תפעוליות לאוטובוסים . לדן הוקצו 
42 תחנות טרמינליות , 2 תחנות לנסיעות מיוחדות ו031 מקומות חנייה תפעוליות 
לאוטובוסים . במקביל , הוקצו לשני הקואפרטיווים 03 תחנות הורדה . תכנון 
מערך הקווים נמשך יותר משנה , כאשר נעשה מאמץ להתחשב בדרישות אגד ודן על 
מנת שיסכימו להיכנס לתחנה החדשה . סירובו הנוכחי של אגד להיכנס לתחנה מטיל 
צל על תמונת המצב . הוועדה בודקת כעת את דרכי הגישה לתחנה החדשה . 
