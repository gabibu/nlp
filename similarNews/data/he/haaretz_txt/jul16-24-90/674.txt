הוואנה ( ע"ר ) . חמישה אזרחים קובנים , שביקשו לעזוב את ארצם והשתלטו 
לפני שבוע ימים על מעונו של דיפלומט צכוסלובקי בהוואנה , הסגירו אתמול את 
עצמם לידי השלטונות . כך הודיעה המשטרה הקובנית . " הם יצאו את הבניין 
בשקט וללא בעיות " , אמר קצין משטרה . השגרירות הצכוסלובקית סירבה להעניק 
הגנה דיפלומטית לחמישה , ארבעה גברים ואשה אחת , כיוון שפרצו בכוח למעונו 
של הדיפלומט . ממשלת קובה שבה והכריזה , מצדה , כי לא תתיר לאף פליט קובני , 
שמצא מקלט בנציגות דיפלומטית זרה , לעזוב את המדינה . 
