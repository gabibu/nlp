פקידים בכירים במטה הקהילייה האירופית חזרו ואמרו אתמול , שתיבדק האפשרות 
לפתוח במזרח - ירושלים משרד שיטפל בקשרים עם השטחים המוחזקים . אך הם לא 
הוציאו מכלל אפשרות גם רעיונות אחרים , וביניהם מינוי פקיד שיעסקו בקשרים 
האלה , ושמקום מושבו יהיה בנציגות הנוכחית של הקהילייה בתל - אביב . הפקידים 
אמרו , כי הקהילייה מעוניינת להגיע להבנה עם ישראל בשאלת המשרד ובשאלות 
אחרות . מכל מקום ברור , לדבריהם , כי הקהילייה נחושה בדעתה לקדם את היחסים 
שלה עם תושבי השטחים , שאליהם מתייחסת אירופה של ה21 כאל יחידה נפרדת , 
ולא כאל חלק מישראל . ביטוי ליחס הזה היה בשנים האחרונות בכך , שהקהילייה 
אילצה את ירושלים להסכים ליצוא חקלאי נפרד מן השטחים למערב אירופה . נציגים 
ישראליים בבריסל אמרו , כי על - פי המידע שבידיהם , אין החלטה אירופית 
להקים משרד נפרד במזרח ירושלים . לדבריהם , האירופים רוצים לבדוק אפשרויות 
שונות , ובין השאר הם הפריחו את הרעיון של המשרד הנפרד . ביום שני ייפגשו 
בירושלים שלושה שרי חוץ אירופיים ( של איטליה , אירלנד ולוקסמבורג ) עם 
עמיתם הישראלי דוד לוי , ויבקשו לשמוע ממנו רעיונות על התקדמות בתהליך השלום . 
הפגישה , ביוזמה אירופית , נחשבת לבלתי נוחה מנקודת הראות הישראלית , 
משום שהיא באה יותר משבועיים לפני הפגישה הצפויה ללוי עם עמיתו האמריקאי 
גיימס בייקר . 
