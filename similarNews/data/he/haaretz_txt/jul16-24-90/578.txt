לאחר שובו של אבא אבן מפגישתו עם המלך חוסיין , בלונדון , במאי 8691 , 
הבינו קובעי - המדיניות בישראל כי בפגישה הבאה לא יסתפק עוד המלך הירדני 
בהצגה מעורפלת של העמדה הישראלית וידרוש לשמוע הצעה מגובשת שיוכל להתייחס 
אליה . על רקע הבנה זו , ניהל ראש הממשלה , לוי אשכול , דיונים חשאיים 
בפורומים מצומצמים , כדי לגבש את העמדה הישראלית שתוצג לפני המלך . דיון 
כזה היה ב92 במאי 8691 , בהשתתפות אשכול , אבא אבן , יגאל אלון ומשה דיין . 
יש להחליט לגבי המשך המגעים עם המלך חוסיין , הדגיש שר החוץ , אבא אבן , 
בתחילת הדיון . " אני מציע שהפגישה הבאה תהיה בין חוסיין ואשכול " . על 
כך מגיב ראש הממשלה ואומר כי היה מעדיף שלא להיות הישראלי היחיד בפגישה זו . 
" הייתי מעדיף שיהיו אתי שניים או שלושה שרים " . יגאל אלון מסתייג מגיבוש 
עמדה בעניין כה חשוב בפורום כה מצומצם , ללא ידיעת השרים האחרים . " אי - 
אפשר ללכת צעד אחד נוסף בפגישות עם חוסיין , בלי החלטת ממשלה או ועדת השרים 
לביטחון . אם אבן סבור שבפגישה זו צריך כבר לרמוז מה כוונותינו הטריטוריאליות , 
מוכרחים לקיים בירור בממשלה מה המינימום שעליו איננו יכולים לוותר , אפילו 
לא יהיה שלום " . משה דיין מצטרף לדעתו של שר החוץ , ומניח כי אי - אפשר 
עוד להתחמק מהצגת עמדה ברורה לפני המלך הירדני . אך שלא כאלון , אין דיין 
מדבר על העלאת העניין לדיון במליאת הממשלה , אלא מציע לקבל את ההחלטות בגופים 
מפלגתיים . " עלינו לשתף בבירור זה את המזכירות , את הסיעה , את הוועדה 
המדינית " ( של המערך ר"ף ) . לעצם העניין , אומר דיין כי הוא מצדד 
בפגישה נוספת עם חוסיין , " שתהיה סודית " . עלינו להכריע , טוען דיין , 
" לאו דווקא בעניין מסוים עד הסוף , אלא בקווים יסודיים . מוכרחים להתקדם 
אצלנו להחלטה , למה מוכנים אנו ללכת עם המלך ולמה מוכנים אנו ללכת עם הפלשתינאים " . 
במחצית הראשונה של 8691 , עדיין לא גיבשו חברי הקבוצה המצומצמת של קובעי - 
המדיניות בירושלים את עמדתם הסופית ביחס לאופציה המועדפת בהסדר עתידי בגזרה 
המזרחית . ההתלבטות באותה תקופה היא בין הליכה לפתרון שבבסיסו האופציה הפלשתינית , 
לבין הסדר מדיני עם המלך חוסיין , שתרגומו המעשי הוא האופציה הירדנית . 
קפמאליד4באותם חודשים היו לאשכול פגישות מרובות עם מנהיגי האוכלוסייה בגדה 
המערבית . הוא ניסה לגשש אחר האפשרות לקדם הסדר המבוסס על אוטונומיה פלשתינית 
בחלקים של הגדה . אולם ככל שהתקדמו השיחות , התבהרה התמונה שאין למעשה 
שום סיכוי להגשים את האופציה הפלשתינית ולהקים אוטונומיה בגדה . בחודשים 
שעברו מאז החל ראש הממשלה את שיחותיו עמם , לא הצליחו הפלשתינאים להוציא 
מתוכם קבוצת מנהיגים שיהיו מוכנים לקדם את רעיון האוטונומיה . רובם ככולם 
המליצו לאשכול לפנות לחוסיין ולהגיע אתו להסדר , שיכלול גם את פתרון הבעיה 
הפלשתינית . על רקע הכרה זו , אומר אשכול בדיון של 92 במאי 8691 : " ייתכן 
שזו חולשה משונה , שאיני יכול להסבירה , אבל הייתי רוצה בהסדר ובהסכם עם 
המלך " . לאלון , השואל : " אתה נותן לו עדיפות על הפלשתינאים ? " משיב 
ראש הממשלה : " כן . כי אמריקה רוצה בזה . ודבר נוסף : איני מבין מה 
פירוש הדבר להקים מדינה אחת עם הפלשתינאים . תכתוש אותי במכתש , איני 
יודע כיצד לבלוע עוד מיליון ערבים בארץ הזאת . . . לכן , אני נוטה משום - 
מה יותר לאותו המלך " . השאלה היא כמובן , איזו תוכנית מדינית ישראלית מציגים 
לפני המלך . לקראת סיום הדיון , משמתברר לדיין כי המשתתפים אינם תומכים 
בהצגת תוכניתו המדינית לפני המלך חוסיין , הוא נסוג ממנה ומביע תמיכה מסויגת 
בתוכנית אלון . תוכניתו של דיין היתה מבוססת על הקמתם של חמישה " אגרופים " 
על גב ההר , בלב השומרון ויהודה , מגנין בצפון ועד להר חברון בדרום . 
כל " אגרוף " יהיה מורכב מגרעין של מחנה צבאי גדול וסביבו מעגל של ישובים 
אזרחיים המחוברים בכבישים , מים וחשמל אל שטח מדינת ישראל של הקו הירוק . 
ישראל , על - פי תוכנית דיין , תמשיך להחזיק בידיה את ענייני החוץ והביטחון 
של תושבי הגדה המערבית , אך הם עצמם יהיו אזרחיו של המלך חוסיין . כך תשלוט 
ישראל על הקרקע , וחוסיין יקבל את השליטה על כל מה שמהלך מעליה . זו בעיקרה 
הפשרה הפונקציונלית ששר הביטחון הטיף לה ועמיתיו נרתעו ממנה . את תוכניתו 
זו הציג דיין לפני שרי הממשלה זמן קצר לאחר מלחמת ששת הימים , במקביל להצגת 
תוכניתו של אלון . ואולם , בבחירה בין תוכנית דיין לתוכנית אלון , העדיפו 
בעלי - ההחלטות בממשלת אשכול לבחור במה שנתפש להם כרע במיעוטו תוכנית אלון . 
עתה , במאי 8691 , משברור לו כי יש להציג לפני המלך חוסיין תוכנית מדינית 
ישראלית , ומשברור לו גם כי התפישה שלו אינה מקובלת על עמיתיו , מוכן דיין 
לעמוד מאחורי תוכנית אלון , שהוא התנגד לה כה בתוקף בשנה הקודמת . " אני 
מכיר כללית את הקונצפציה של יגאל " , אומר דיין , " אם היא תתקבל לא אראה 
בזה דבר שאין לגשר עליו " . כך הסיר דיין את המכשול האחרון בפני מתן הכשר 
לאימוצה של תוכנית אלון כבסיס לדיונים עם המלך חוסיין על הסדר עתידי . כדי 
למתן את נכונותו לעמוד מאחורי תוכנית שהגדיר קודם - לכן כחסרת משמעות מבחינת 
הביטחון שהיא מעניקה לישראל , מעדיף דיין להציג תמונה מסולפת , ולהכריז 
כי בעצם אין תפישותיו שונות בהרבה מתפישותיו של אלון . על רקע חילוקי - 
הדעות המהותיים בין השניים בשנה שקדמה לדיון זה , אין שחר לדברי דיין . 
" ההבדלים בין התוכנית שלי ושל יגאל " , מבהיר דיין בדרך נסיגתו אל עמדת 
יריבו , " הם למעשה מעטים . כי בהר חברון , בצד דרום , אין שום הבדל , 
ולהיפך , אולי הוא רוצה יותר מכפי שהצעתי אני בשטח זה " . די היה לאשכול 
בדברי דיין אלה כדי להוביל את הפורום הבכיר של מפלגתו לאימוץ תוכנית אלון 
כבסיס למשא ומתן מדיני עם חוסיין . ארבעת השרים מוותרים על הרעיון להעלות 
בשלב זה את עניין השיחות עם חוסיין במליאת הממשלה ומעדיפים לגבש קודם - כל 
את המדיניות במסגרת המפלגתית , ורק לאחר - מכן להביאה לאישור הממשלה . ואמנם , 
ב3 באוגוסט 8691 מתכנסת הוועדה המדינית המורחבת של המערך לאשר את מה שהיה 
מסוכם על דעת ארבעת קובעי - המדיניות : אימוץ תוכנית אלון . הפעם השתתפו 
52 בדיון , בהם 31 שרי המפלגה ו21 חברים בכירים אחרים . בשל חשיבות ההחלטה , 
הורחב הפורום והמספר המסורתי של המשתתפים בדיוני הוועדה המדינית הוכפל . 
בישיבת הוועדה המדינית חזר דיין והתייצב מאחורי תוכנית אלון . אין להסכים 
שנקודת - המוצא של חוסיין במו"ם תהיה קווי 4 ביוני , הדגיש דיין . " צריכים 
אנו להביא את המפה של יגאל ולומר : האם מוכן אתה , על יסוד זה , לדבר 
אתנו ? אם כן הבה נדבר . אם לאו הרי שעל בסיס 4 ביוני איננו מוכנים להתחיל 
לדבר . לכן תוכניתו של יגאל מקובלת עלי , ואם נקבע שזה הקו יהיה זה הקו 
ויהיה מקובל עלי " . ההכשר הנוסף הזה , שנתן דיין לתוכנית אלון בפורום רחב 
יותר , קבע סופית את הכיוון , והוועדה המדינית הסמיכה את מי שייפגשו עם 
חוסיין להציג לפניו את תוכנית אלון כמסגרת להסדר מדיני המקובלת על ממשלת 
ישראל . כעבור חודש , ב3 ביולי 8691 , שוב נועץ אשכול בעניין המגעים עם 
חוסיין . שרי הממשלה רובם ככולם עדיין אינם מדוחים על ההכנות לפגישה עם 
חוסיין . הפעם הפורום מצומצם מאד . משתתפים ארבעה שרים : אבן , אלון , 
דיין ואליהו ששון . יעקב הרצוג , שעמד בקשר רצוף עם אנשי - סודו של המלך 
חוסיין , דיווח לשרים כי נפגש עם זייד ריפאעי וסוכם ביניהם על פגישה נוספת 
עם המלך . ריפאעי הספיק לומר להרצוג כי תוכנית אלון אינה נראית להם ובשום 
אופן לא יוכלו לקבלה . הרצוג מדגיש כי הירדנים מפרשים את שיחת אבן - חוסיין 
במאי כאילו הציג אבן למעשה לפני המלך את תוכנית אלון ; ואם הקדים לה שתי 
אסכולות אחרות ( א"י השלמה ואוטונומיה פלשתינית ר"ף ) הרי זה רק מפני 
שהממשלה דנה בכך . קפמאליד4המשתתפים בהתייעצות יודעים כי בעצם אין סיכוי 
רב להתקדמות בפגישה הבאה עם חוסיין , שתהיה מבוססת על הצגת עמדה ישראלית 
שביסודה תוכנית אלון . ראש הממשלה , אשכול , אינו מאמין שהשיחות עם המלך 
יובילו לתוצאות רציניות , ובמידה רבה הוא חושש כי הן תרמית של ממש . " אני 
חושב שראש הממשלה אינו יכול במצב כזה לנסוע " , אמר אשכול , " כי כל זה 
בבחינת הונאה ורמאות וחאקי בלש . לא אשתתף ברמאות זו כדי לומר שהנה הייתי 
ודיברתי אתו " . בסיומה של ההתייעצות , מקבלים ראש הממשלה וארבעת השרים החלטה 
הקובעת כי אין מעלים את עניין הפגישה הבאה לפני הממשלה , אלא מעדכנים בנפרד 
את נציגיהן הבכירים של מפלגות הקואליציה . גם סוכם כי לפגישה עם חוסיין 
ייסעו שר החוץ , אבן , ויעקב הרצוג . בסמוך למועד הפגישה המתוכננת עם חוסיין , 
מתכנסת הוועדה המדינית , ב02 בספטמבר 8691 , לדיון נוסף , ובו מציע אשכול 
כי לשר החוץ יצטרף גם שר הביטחון , משה דיין . דיין עצמו דוחה האפשרות 
זו מיד . " אני לא אהיה שותף בזה , לא באופיי הדבר . כי כעבור שתי דקות 
ארצה לדבר אתו על תכלית . אני האחרון המתאים ללכת לשיחה עם חוסיין , כדי 
שמכל הדיבורים נשיג אצלו עוד שיחה . כי אחרי שתי דקות הוא יגיד לי : מה 
אתה מציע ? אני אקפוץ ואומר לו מה אני מציע , ואז ייגמר כל מסך העשן בינינו " . 
התנגדותו של דיין להצטרף לאבן לפגישה עם המלך הובילה לקבלת החלטה שלפיה יצטרף 
אלון אל שר החוץ והוא עצמו יציג לפני חוסיין את התוכנית הנושאת את שמו . 
ואכן , בשלהי ספטמבר 8691 יוצאים אלון ואבן ללונדון , לפגישתם עם מלך 
ירדן . לבד משני השרים השתתף מטעם ישראל גם ותיק הפוגשים את המלך , יעקב 
הרצוג , ואל חוסיין נלווה זייד ריפאעי . הפגישה נמשכה יותר משעה וחצי , 
ולתוצאותיה נודעה המשמעות הרבה ביותר מבין הפגישות הרבות שהיו למדינאים 
ישראלים עם מלך ירדן . אבא אבן פתח את הפגישה ואמר כי הממשלה הטילה על שני 
השרים לנסות ולברר אפשרות של שלום קבע . אבן תיאר את הפגישה עם חוסיין כרגע 
היסטורי , אך הבהיר כי אם המלך ידחה את העקרוונת שיוצגו לפניו , " הוא , 
חוסיין , יהיה אחראי לאי - כינון השלום " , ותוך שהוא מבליע איום מוסווה , 
המשיך שר החוץ ואמר למלך כי במקרה כזה " אנחנו נצטרך למצוא מסילות להסדר 
עם הפלשתינאים , ללא זיקה לירדן " . אלון , שדיבר אחרי אבן , תיאר את רגע 
הפגישה עם המלך כרגע המאושר בחייו . הוא תיאר את סכנות הקומוניזם באזור , 
וקבע כי יש לראות את ההסדר בין ישראל לירדן על רקע אזורי . אלון רמז על 
הסכנות הנשקפות למשטרו של חוסיין ולמלך עצמו . " אם נגיע להסכם , כוחותיה 
של ישראל ישמשו ערובה לשלמות האזור מפני התערבות מבחוץ , וגם מפני ערעורים 
מבפנים " . אלון טרח להדגיש גם באוזני חוסיין כי " המלך נושא באחריות למלחמה 
ותוצאותיה , ולכן עליו לשאת בתוצאות המלחמה מבחינת ההסדר " . חוסיין השיב 
כי הוא מחפש פתרון קבע לא מהיום , ושאיפתו היא להקדיש את שארית חייו להשגת 
הסדר קבע . הוא דיבר על תקופה חדשה של שיתוף כלכלי בין שתי המדינות . המלך 
תיאר את ועידת חרטום כהתקדמות . " אמנם נאמרו שם דברים שלא היו צריכים 
להיאמר ( שלושת הלאווים ר"ף ) , אך בסופו של דבר , בחרטום החליטו כולם , 
והוטל על המדינות המעוניינות במישרין לפעול לפתרון מדיני " . חוסיין הסכים 
עם אלון שללא הסכם ישראלי - ירדני יהיה האזור חשוף לחדירה קומוניסטית . חוסיין 
טען כי אם לא תהיה התקדמות מדינית , יקרו דברים מצערים מאד . כדי להגיע 
לשלום אמיתי וממושך , עליו להיות שלום מכובד , שלא יפגע בכבוד ירדן . 
אני מכיר בכוחה של ישראל , אמר המלך , אך אם כוח יהיה הפתרון לבעיה , 
הרי שלום האזור ושלום העולם כולו יהיו בסכנה . " אתם יכולים לנחול ניצחונות 
רבים , אך אינכם יכולים להרשות לעצמכם להפסיד אפילו במערכה אחת " . אבן חזר 
על עיקרי הדברים שאמר לחוסיין בחודש מאי , אך התמקד בגישה השלישית שהוצגה 
באותה פגישה , זו שבבסיסה תוכנית אלון . שר החוץ העלה לפני המלך ששה עקרונות 
המסכמים את גישת ישראל להסדר מדיני עמו . . צורת ההסכם : הסכם שייחתם 
על - ידי שתי המדינות ויבוטא בצורת חוזה בין שתי המדינות . . טריטוריה : 
שינויים בגבול 7691 , החיוניים לביטחון ישראל . ביטחון יושג רק בפריסת 
כוחות - צבא ישראליים בבקעת הירדן . אבן הדגיש כי אין דבקים בשום מפה . 
אמנם פורסמה מפת אלון , אבל בסילופים ואי - דיוקים . " אם נגיע להסכם 
על הבטחת ביטחון ישראל על - ידי הצבת הכוחות על הירדן ושינויים טריטוריאליים 
מהותיים , הרי האוכלוסייה שבשטח ממערב לגבול הביטחון תהיה רשאית להתאחד 
עם ירדן " . . יש להבטיח את פירוז כל הגדה המערבית . . יינתנו לירדן שירותי 
נמל חופשי בים התיכון . אבן דיבר גם על שיתוף פעולה כלכלי ובתחום התיירות . 
. ירושלים : אין שינוי בעמדת ישראל בעניין ירושלים המאוחדת בשליטת ישראל . 
ייתכן מעמד ירדני - מוסלמי לאזור המוסלמי בעיר העתיקה . אבן העלה גם אפשרות 
של מסדרון או קשר בין האזור המוסלמי בירושלים לשטח הירדני העיקרי . . רשות 
משותפת לפליטים , " שתחפש דרך לשלב את הפליטים בחיי יצירה " . קפמאליד4יגאל 
אלון הוסיף על דברי אבן בעיקר בסעיף הביטחון . מוכרחים לקבוע קו - ביטחון 
בבקעת הירדן , הבהיר למלך . " אין המדובר בתיקונים ארעיים שיעמדו בתוקפם 
כל עוד אתה המלך , אני ואבא אבן חיים , אלא מדובר בהסדרים שתוקפם לדורות 
הבאים " . למעשה , הבהיר אלון לחוסיין כי העמדה הישראלית מחייבת את סיפוח 
בקעת הירדן לשטח מדינת ישראל . " אתה איבדת את המלחמה , ועליך לשאת בתוצאה " , 
התריס אלון שוב בפני חוסיין . המלך לא הגיב בפירוט לדברי שני השרים הישראלים . 
הוא ציין כי בעולם הערבי , כמו בישראל , יש גוני מחשבה שונים וגישות שונות . 
" הבעיה שלי היא , כיצד אסביר לעמי את הפתרון , אם אין הוא פתרון שיתקבל 
בתודעה הערבית " . בהתייחסו לשאלת הביטחון , ביקש חוסיין לדעת אם " ביטחון " , 
על - פי התפישה הישראלית , הוא שאלה של מספר קילומטרים . הבעיה היסודית , 
טען חוסיין , היא הרגשת האוכלוסין . " אם הם מרגישים יחס של אמון , 
יש ביטחון ; ואם לאו , השינויים הטריטוריאליים לא יסייעו " . אלון הגיב 
על דבריו אלה של חוסיין , וטען כי דווקא בתנאים המודרניים יש חשיבות לשטח . 
הוא תיאר את הטופוגרפיה של האזור מהגלבוע דרומה , ואמר כי טופוגרפיה חשובה 
יותר מרצון טוב . זייד ריפאעי התערב בשיחה ואמר כי חוסיין לא הגיב על דברי 
אבן בעניין ירושלים לא מפני שהסכים להם אלא מפני שהוא גורס כי זו הבעיה הקשה 
ביותר ויש לדחותה לסוף . ריפאעי ציין כי בדברים שהשמיעו אבן ואלון לא היה 
לדעתו שום חידוש לעומת שיחת המלך עם אבן במאי . על כך הגיב דווקא חוסיין , 
שאמר : " שמעתי רק עכשיו את ההצעות שהועלו " . אבן ואלון הציעו למלך פגישה 
נוספת בשבועיים של שהותו בלונדון , כדי להמשיך ולדון בהצעות שהציגו לפניו . 
חוסיין ענה כי בעניין הפגישה הבאה ישיב להם לאחר - מכן . בסוף השבוע שהיתה 
בו הפגישה , טילפן ריפאעי ליעקב הרצוג וביקש פגישה עמו , כי בידו תשובת 
המלך על ההצעות הישראליות . בפגישה הציג ריפאעי מסמך ובו ששת העקרונות של 
חוסיין , המשיבים על ששת העקרונות שהעלה אבן בשיחה עם המלך . . מסמכים 
חתומים הדדית : החשיבות אינה במסמכים עצמם , על המעבר ממלחמה לשלום , 
אלא בהקשר . מה שדרוש ייעשה בתנאי שיהיה במסגרת של החלטת מועצת הביטחון 
242 ובאמצעות גונאר יארינג . . טריטוריה : אנו , הירדנים , מקבלים את 
העקרונות של החלטת 242 , ובכללם הקביעה שאין לרכוש שטחים בכוח . עיקרון 
זה , בכל האמור בנו , מתייחס גם לירושלים . אנו מכירים ששינויים ייצטרכו 
להיעשות בקווי הפסקת - האש . השינויים , מבהיר המסמך הירדני , חייבים 
להיות על בסיס הדדיות . . ירושלים : בלי להיכנס לפרטים , המירב שנהיה 
מוכנים להסכים לו הוא הכרה בזכותה של ישראל על המקומות הקדושים ליהודים . 
אין הדבר חל על המקומות הקדושים לאיסלם או לנצרות . " אנו שואפים שירושלים 
תהיה לעיר של שלום ומוכנים לדון על מעמד חדש לעיר , שיבטיח מעבר חופשי ותנועה 
חופשית " . . עקרון ההדדיות : זה יחול גם על אנשים , על חופש התנועה ועל 
הזכות להתיישב מחדש בכל חלק של פלשתין . . גבולות בטוחים : " בעניין 
זה , בלי קשר לשאלה מי התחיל במלחמה הנתונה באי - בהירות רבה הרי ביטחונה 
של ירדן הוא הנתון בסכנה . . . בכל הסכם עתידי יש להביא בחשבון את ביטחונה 
של ירדן . עלינו להיות במצב שנוכל להבטיח שלום וביטחון לאנשינו בגדה המערבית , 
שעל - פי ההסכם שמציעה ישראל , יהיו נתונים לחסדה של ישראל . אתם מדברים 
על בסיסים , על התיישבות , על העדר כוחות ירדניים מהגדה המערבית . בנסיבות 
אלו , פרוזדור יכול להיות מנותק בכל רגע , ולכן ירדן לא תוכל להגן עליו " . 
בסעיף זה נאמר המשפט המפורסם , שלפיו תוכנית אלון אינה מתקבלת לחלוטין על 
ירדן , " מפני שהיא מפירה את הריבונות הירדנית . הדרך היחידה היא להחליף 
שטחים על בסיס הדדיות " . . הסכם : כל יישום סופי של ההסכם חייב להיעשות 
במסגרת שליחות יארינג . ריפאעי הדגיש כי חוסיין מבקש לקבל את תשובות ישראל 
לששת העקרונות שניסח , בטרם ייקבעו המקום והמועד לפגישה הבאה . אם התשובה 
תהיה הגיונית ומקובלת , מבטיח המלך להסיר כל מכשול מן הדרך להשגת הסדר . 
לא תהיה תועלת בארגון פגישות לדיון על נקודות שמלכתחילה הן " לא - מקובלות " . 
המסמך הירדני מסתיים כך : " יכולתו של המלך לתרום להסדר תלויה לחלוטין 
ביכולתו לשלוט במצב הפנימי בירדן וביכולתו להסביר את ההסדר לעולם הערבי . 
לכן , כל הצעה שתידון חייבת להיות כזאת שהעולם הערבי יוכל לקבלה ולא כזאת 
שנכפית עלינו " . למחרת התקשר הרצוג לריפאעי ואמר לו כי אלון ואבן נדהמו 
מתשובת המלך חוסיין ומששת העקרונות שניסח . תשובת המלך , סבורים שני השרים 
הישראלים , מנותקת מההקשרים שדיברו עליהם עם המלך בעת הפגישה עמו . בכל 
זאת , מציעים אלון ואבן פגישה בין שני הרמטכ"לים , לדון בענייני ביטחון . 
אין ספק שפגישת אלון ואבן עם חוסיין , בספטמבר 8691 , חידדה את הבדלי ההשקפות 
בין ירדן וישראל במידה רבה . כל מדינאי משני הצדדים יכול להבין בנקל כי 
הפערים רחבים כל - כך שהסיכויים לגשר עליהם מעטים מאד . ואמנם , זו היתה 
האווירה ששררה בדיוניהם של קובעי - המדיניות בירושלים . יעקב הרצוג , מנכ"ל 
משרד ראש הממשלה , שהשתתף בכל הפגישות עם חוסיין , הביע לאחר פגישת ספטמבר 
פסימיות רבה ביחס לפער האובייקטיווי בין עמדות שתי המדינות . הוא לא האמין 
שאפשר לגשר על הפער והמליץ למשוך את המגעים הישירים עם הירדנים כדי להרוויח 
זמן ולדחות לזמן רב ככל האפשר את הלחץ שיופעל על ישראל מכיוון האו"ם או ארה"ב . 
קפמאליד4אלון , שהבין כי המלך לא יאמץ את תוכניתו כבסיס למשא ומתן עם ישראל , 
הפעיל לחץ על חבריו בממשלה לקבוע עובדות בבקעת הירדן על - ידי הקמת יישובים . 
" החולשה של ישראל " , אומר אלון בממשלה , ב6 באוקטובר 8691 , " היא 
העובדה שאין התיישבות בשטחים . כך מצטיירת ישראל כמעין אפוטרופוס של השטחים 
ולא כמדינה הבאה לעשות סדרים קבועים לעצמה " . פגישת ספטמבר שמה קץ לחזון 
ההסדר הנפרד עם ירדן . קובעי - המדיניות הבינו כי המלך חוסיין אינו רוצה , 
וגם אם ירצה אינו מסוגל , להיות השליט הערבי הראשון החותם הסכם שלום עם 
ישראל . הכרה זו באי - היכולת להגיע עם המלך להסדר מדיני סופי ומחייב , 
לא הביאה להפסקת הפגישות עם חוסיין . עד 7791 המשיכו הבכירים בממשלות המערך 
להיפגש עם המלך במקומות שונים במזרח התיכון ובאירופה . אולם מאז ספטמבר 
8691 , היו פגישות אלה חלק מריטואל פוליטי שמשתתפיו הציבו לפניהם מטרה עיקרית 
אחת : להרוויח זמן . 
