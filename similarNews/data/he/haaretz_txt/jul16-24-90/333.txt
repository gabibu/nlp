, 5 עולים מברית המועצות , אתיופיה ודרום אמריקה חזו אתמול אחר הצהרים 
בחזרה הכללית של מפגן חיל האוויר , לרגל יום החיל המתקיים מחר . המפגן 
האווירי היה שיאו של יום טיולים שאורגן לעולים , המתגוררים במרכזי קליטה 
ב24 מקומות בארץ . אירוח העולים הוא פרי יוזמתו של גזבר הסוכנות היהודית , 
מאיר שטרית , והתאפשר הודות לחסות שנתן בנק לאומי . בשעות אחר הצהרים הגיעו 
האורחים אל בסיס חיל האוויר וסיירו בין כלי הטיס שניצבו בשטח הבסיס לתצוגה . 
הם צפו אחר כך בטקס חשיפת הדרגות לטייסים החדשים של החיל . טייס שעלה לפני 
שנים אחדות מבריה"ם נשא דברים ברוסית , וחייל חיל האוויר שעלה מאתיופיה 
פנה אל הקהל באמהרית . מטסי הראווה נחתמו על ידי מטס השושנה , שהיה מטס 
הצדעה לנווט רון ארד , הנמצא בשבי בלבנון . בדברי הברכה שלו אמר מפקד חיל 
האוויר , אלוף אביהו בן - נון : " בהתרגשות ובאהבה מארחים אנו אתכם היום 
תוך מודעות עמוקה להיסטוריה המתהווה ולימים הגדולים שהעם חווה עם הצטרפותם 
של רבבות מבניו השבים למולדתם . מולכם ניצבים היום בוגרי בית הספר לטיסה , 
צוות האוויר שבידיהם יינתנו כלי המלחמה מהיקרים והמורכבים ביותר . מקווה 
אני שהערב הזה יתרום לקירוב לבבות " . גזבר הסוכנות היהודית , מאיר שטרית , 
בירך את העולים החדשים ואת פרחי הטיס במלים : " ביום חגו של חיל האוויר 
אני מברך תחילה את מפקד החיל ואת פרחי הטיס המצטרפים לצוות הטייסים של צה"ל , 
אשר מהווה את הזרוע הארוכה של ישראל על מנת להדוף כל תוקפנות ולשמור על 
שמים נקיים כחול - לבן . ההצלחה האמיתית של הקליטה תהיה כאשר נראה את ילדי 
העולים מקבלים כנפי טיסה כפי שקרה עם ילדי העולים של שנות החמישים " . משה 
זנבר , יו"ר הדירקטוריון של בנק לאומי , אמר כי כושרם של חיל האוויר והתעשייה 
האווירית זכה בהכרה בין - לאומית , כאשר הודיע גורבצוב , בעת ביקורו בארה"ב 
לפני חודשיים , על פרויקט לבניית מטוס אזרחי סובייטי בשיתוף ארה"ב וישראל . 
במסיבת עיתונאים שהתקיימה אתמול בבנק לאומי לרגל האירוע אמר אבי זלדמן , 
מנהל החטיבה הבנקאית של בל"ל , כי קיימת ציפייה להתעוררות כלכלית במשק 
בעקבות גל העלייה הגדול . זלדמן אפיין את ההתנהגות הבנקאית של העולים ואמר 
בין השאר כי זוהי אוכלוסייה זהירה מאוד בצעדיה הפינאנסיים . בחשבונות הבנק 
שלהם בדרך כלל ישנם כמה מאות שקלים , שהם קיבלו מהרשויות בארץ , והם אינם 
מושכים יותר מכך . רמת השימוש שלהם במשכנתאות נמוכה מאוד , אם כי בימים 
אלה כבר יש ניצנים ראשונים לשינוי בשימוש . 
