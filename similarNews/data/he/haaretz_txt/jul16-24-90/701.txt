ר מאשרת בפעם הראשונה , כי ארצות - הברית ביקשה ממנה שלא ללכת בעקבותיה 
ולנתק את קשריה עם אש"ף . לדבריה , המגעים הנוכחיים עם אש"ף , יאפשרו 
לבריטניה ללחוץ על הארגון לכבד את התחייבויותיו מ8891 , שלא להיות מעורב 
יותר בטרור . " איננו סבורים כי יהיה זה חכם לנתק את היחסים עם אש"ף " , 
כתבה תאצר לד"ר ליונל קופלוביץ , ראש ועד השליחים של הקהילה היהודית . 
היא הדגישה כי היא והנשיא בוש מחויבים לעקרון , שיש לשתף את הפלשתינאים 
בשיחות השלום . " ישראל צריכה לשוחח עם נציגים אמינים של העם הפלשתיני 
בתוך השטחים ומחוצה להם " , אמרה תאצר . ראש ממשלת בריטניה , הוסיפה כי 
פלשתינאים רבים חייבים את נאמנותם לאש"ף , כמי שיכול להבטיח להם פתרון רב - 
קיימא . תאצר הטעימה כי אש"ף ניער את חוצנו מהתקפת הטרור בחג - השבועות 
וחזר על מחוייבותו לאסטרטגיה של מתינות . 
