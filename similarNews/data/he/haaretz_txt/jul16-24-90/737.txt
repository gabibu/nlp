לונדון ( מיוחד ל"הארץ " ) . מקורות ביון בלונדון מוסרים , כי המוסד הישראלי 
עבר לאחרונה שורת מהפכים , בעקבות החלטות משותפות שקיבל ראש המוסד בעצה 
אחת עם ראש הממשלה , יצחק שמיר . השניים מקיימים מערכת יחסים קרובה , 
וביניהם שוררת " כימיה מירבית " . ראש המוסד החדש , שירש בתפקידו ב9891 
את נחום אדמוני , לאחר ששירת כסגנו , החליף את כל הסגל הבכיר שלו , מלבד 
אחד וקידם לתפקידו שניים ממקורביו , מהם אחד שנדחק מן השירות על ידי אדמוני . 
הוא גם מינה אשה כאחראית על המנהלה . אחת המטרות העיקריות של ראש המוסד 
בביצוע שינויים בשירות , היא שיפור היחסים עם המודיעין הצבאי . אותם מקורות 
טוענים , כי לא מכבר הציג שמיר את האיש בפני עמיתו האמריקאי , ראש הסי - 
איי - איי ויליאם ובסטר , והאחרון אמר לו כי יחסי שני השירותים ניזוקו קשות 
בשל פרשת פולארד . ובסטר הוסיף , כי הוא חושד שבארה"ב פועלים גם היום " פולארדים " 
נוספים . ראש המוסד , ששוחח עם ובסטר גם על פנמה , נועד לשיחה עם מייק 
הררי , המוגדר כמפקדו לשעבר , והשניים שוחחו על עבודתו של זה למען השליט 
המודח , מנואל נורייגה . בניגוד לציפיות , ראש המוסד לא ערך " טיהורים " 
רבים לצמצום הביורוקרטיה . הוא ידוע כמי שלא אוהב את העיתונות , ועם כניסתו 
לתפקיד הורה לכל בכירי השירות לעבור בדיקות פוליגראף , כדי לבדוק אם מישהו 
מהם מדליף מידע לעיתונאים זרים . תוצאות כל הבדיקות לא העלו דבר . 
