בודפשט ( מיוחד ל"הארץ " ) . גופתו החנוטה של המנהיג הבולגרי , גיאורגי 
דימיטרוב , הוצאה בחשאי מן המאוזוליאום שבו היתה מונחת ונשרפה . בהודעה 
הבולגרית נאמר , כי הגופה נשרפה בנוכחות בני משפחתו של דימיטרוב , וכי 
בזמן המתאים ייטמן האפר במקום מכובד . מבצע הוצאת הגופה התנהל בחשאיות כה 
גדולה , עד שלא תומכי האופוזיציה , שהפגינו במשך שבועות למען חיסול המאוזוליאום 
לא ידעו עליה . גם ותיקי המפלגה הקומוניסטית , שהכריזו כי ייצרו שרשרת 
חיה סביב המוזוליאום כדי למנוע את הוצאת גופתו של מנהיגם עוד מתקופת המאבק 
המחתרתי בנאצים , לא על המבצעדבר . תודור זיווקוב , המנהיג הבולגרי המודח 
והמוחזק מאז נובמבר אשתקד במעצר בית , הסכים להופיע לפני האסיפה הלאומית 
הבולגרית ולהסביר את מדיניותו על כך הודיע אתמול עיתון האופוזיציה הבולגרית , 
" דמוקרטיה " . על הזמנתו של זיווקוב החליטה האסיפה הלאומית , על פי הצעת 
האופוזיציה , ברוב גדול ( 472 בעד , 22 נגד , 52 נמנעים ) , כיוון 
שגם נציגי המפלגה הסוציאליסטית השלטת תמכו בה ברובם . האסיפה הלאומית בחרה 
בניקולאי תודורוב כנשיאה . בעד תודורוב הצביעו 712 צירים . מועמד האופוזיציה , 
סטפן סאבוב , קיבל 271 קולות . גוש האופוזיציה , " ברית הכוחות הדמוקרטיים " , 
הודיע כי אינו מוכן להשתתף בקואליציה הממשלתית , אך ברצונו להיות " אופוזיציה 
קונסטרוקטיווית " . בהודעת גוש האופוזיציה נאמר , כי הצטרפות לממשלה שעה 
שהמפלגה הסוציאליסטית חולשת על רוב מוחלט באסיפה הלאומית , נועדה רק לשתף 
את האופוזיציה באחריות למצבה הכלכלי החמור של המדינה , וזאת בשעה שהמנגנון 
הקומוניסטי הקודם נשאר על כנו בניהול הכלכלה , בצבא , במשטרה וגם במערכת 
המשפטית . 
