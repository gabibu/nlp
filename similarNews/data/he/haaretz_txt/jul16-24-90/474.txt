נשיא צכוסלובקיה ואצלב האוול יפתח את הפסטיבל המוסיקאלי בזאלצבורג בשבוע 
הבא תוך התעלמות מן הקריאות לבטל את ביקורו שם , כדי שלא להיפגש עם נשיא 
אוסטריה קורט ואלדהיים . דוברו של האוול אמר כי הנשיא ייצא לזאלצבורג ב62 
ביולי , והכחיש ידיעה שהופיעה בעיתון בפראג לפיה הנסיעה בוטלה . העיתון 
הצכי בעל ההשפעה " לידובה נוביני " ( שהופיע במחתרת בימי השלטון הקומוניסטי ) 
יצא ביום שלישי במכתב גלוי שבו נקרא האוול שלא לבקר בזאלצבורג . העיתון 
ציין שהקהילייה הבין - לאומית מתעלמת מוואלדהיים , בגלל התפקיד שמילא בצבא 
הגרמני במלחמת העולם השנייה . העיתון קרא להאוול לבקש מנציג כלשהו של התרבות 
האוסטרית שיקרא את נאומו . האוול הוזמן באורח פרטי , כמחזאי , לשאת הרצאת 
פתיחה בפסטיבל זאלצבורג השנה , עוד לפני שנבחר לנשיא צכוסלובקיה בשנה שעברה . 
נשיא מערב - גרמניה ריצארד פון - וייצזקר , שגם הוא לא נפגש עד כה עם ואלדהיים 
רשמית , יתלווה אל האוול בביקורו בזאלצבורג , לאחר ששניהם ישהו בפסטיבל 
המוסיקאלי של באירוית במערב - גרמניה . " אנו מצפים כי יהיה מגע עם ואלדהיים 
בפתיחת הפסטיבל " , אמר דוברו של פון - וייצזקר בבון , והוסיף כי הפגישה 
תשא אופי פרטי . פון - וייצזקר יהיה ראש המדינה הראשון ממדינה של הקהילייה 
האירופית שייפגש עם ואלדהיים . לא ברור עדיין מה הניע אותו לשבור את החרם 
הבין - לאומי שהוטל על פגישות בדרג גבוה עם ואלדהיים , ולעורר בכך זעם בקרב 
גורמים יהודיים . קפידבינלאחר השהיה של יותר משבוע קראו אתמול הממשלה והמועצה 
הלאומית ( הפרלמנט ) בסלובקיה להסיר ממקומו את לוח הזיכרון לראש השלטון 
הפאשיסטי בסלובקיה בימי המלחמה , יוזף טיסו , כיוון שהוא " מבאיש את ריחה 
של סלובקיה בקרב העמים ובדעת הקהל " . לוח הזיכרון לטיסו הוצב , כזכור , 
בשבוע שעבר על בניין הסמינר למורים בעיירה באנובצה , שטיסו ייסדו בשנות 
ה03 . ב9391 היה טיסו בחסדי היטלר לנשיא " המדינה הסלובקית " , ובין השאר 
נשא באחריות לגירושם ולרציחתם של כ06 אלף יהודים . לאחר המלחמה הורשע טיסו 
בפשעים נגד האנושות והוצא להורג . הצהרת הפרלמנט טורחת לציין שדעת הציבור 
בסלובקיה על אישיותו ופועלו של טיסו " אינה חד - משמעית " , בעוד שבחוץ - 
לארץ היא " שלילית בעיקרה " . עם זאת נאמר בהצהרה שגם אם אישיותו של טיסו 
שנויה במחלוקת , " אחריותו לגירושם של רבבות יהודים אינה מוטלת בספק , 
וחובתנו המוסרית להסתייג מהשמדת - העם של היהודים " . נשיאות הפרלמנט מכריזה 
עוד , כי היא " תתמוך בכל יוזמה ציבורית למען הקמתה של אנדרטת - זיכרון 
מכובדת לאזרחים היהודים ולקרבנות האחרים שנרצחו בימי מלחמת העולם השנייה " . 
בצכיה , שלא כבסלובקיה , עמדתו השלילית של הציבור כלפי טיסו היא חד - משמעית 
לחלוטין . הניסיון לטהר את שמו על - ידי הצבת לוח זיכרון עורר סערת רוחות 
ותגובות נזעמות . גם הנשיא ואצלב האוול ויו"ר האספה הפדראלית אלכסנדר דובצק 
הסתייגו הסתייגות חד - משמעית מן המעשה . עיתונים צכיים קראו לצמרת הכנסייה 
הקתולית בסלובקיה " להסתייג נחרצות , אחת לתמיד , מן המורשת המזוועת של 
המדינה הסלובקית " . ראש ממשלת סלובקיה ( נציג תנועת - האחות של " הפורום 
האזרחי " הצכי ) , ולדימיר מציאר , הטעים בשידור רדיו כי טיסו לא נשפט 
ככומר או כמאמין , אלא כמדינאי האשם בפשעי מלחמה . מציאר הזהיר כי שירות 
רע עושה לסלובקיה מי שמנסה לערבב את ממלכתיותה הנוכחית עם ממלכתיותה בימי 
שלטון הנאצים . האיחוד הנוצרי - דמוקרטי , לעומת זאת , השותף הן בממשלה 
הפדראלית והן בממשלה הסלובקית , פרסם הצהרה המצדיקה למעשה את הצבת לוח הזיכרון 
לטיסו . ההצהרה גרמה להחרפת המתיחות בקואליציה בפראג , וגם יהודי בראטיסלאבה 
( כ000 , 5 במספר ) הגיבו עליה בחריפות . בפגישה עם הבישוף הקתולי יאן 
קורץ אמר נציגם , יוראי רייך : " לנו , המבוגרים , שחשנו את כל המתרחש 
על בשרנו , כואבת כל מלה הכתובה בלוח ההוא " . 
