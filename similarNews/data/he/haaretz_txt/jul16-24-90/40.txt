תנועת התחייה מציעה להקים בשטחים כוח ערבי הדומה לצד"ל . ההצעה כלולה במסמך 
שכותרתו " 32 נקודות למלחמה באינתיפאדה " . במסמך נטען כי " יש ביש"ע ערבים 
נושאי נשק ברשיון פי - כמה ממספר חיילי צד"ל . חלק ניכר מהם מתחנן זה שנים 
להתיר להם לפעול , במסגרת החוק , כמובן " . על כן , מוצע להקים כוח משטרה , 
או משמר אזרחי , שיהיה חמוש בנשק אוטומאטי ומצויד במכשירי קשר ; חיסכון 
עלות המילואים , כתוצאה מהפעלת כוח זה , יממן את הכוח הערבי . תפקידו 
של הכוח , על - פי ההצעה , יהיה " לחסל את תופעות ההשתלטות הגלויה של 
כוחות ההלם על הרחוב הערבי , לנהל מעקב אחר מנהיגי המרד , ולדאוג לכך שבבתי 
הספר יתנהלו לימודים בלבד " . כן כולל המסמך הצעות לשלילת עבודה בישראל מפעילי 
האינתיפאדה , כולל הורים לילדים מיידי אבנים . סעיף אחר מעלה שורה של הצעות 
שנועדו " לשחרר את צה"ל מן הכבלים " שהוטלו עליו בלחץ אמריקאי . בין ההוראות 
הכובלות שאותן יש לבטל , מונה המסמך את האיסור להיכנס לבתי - ספר ומסגדים , 
את ההגבלות כלפי נשים וילדים , ועוד . סעיף אחר תובע להפסיק את מה שמוגדר 
כ"חתרנות שגרירות מצרים בשטחים " . לטענת מחברי המסמך , השגריר המצרי וצוותו 
פועלים ביש"ע כבתוך שלהם , במתן סיוע , עידוד ועזרה מכל סוג לאינתיפאדה . 
לחילופין , מציע סעיף אחר במסמך הקמתה של רשות מרכזית במשרד הביטחון אשר 
תדאג לערבים המשתפים פעולה עם ישראל . ראוי לציין שארגון אליש"ע , בראשות 
ח"ך אליקים העצני , פועל בנושא מעמדם של משתפי הפעולה , ובגיליון האחרון 
של ביטאון " נקודה " מתפרסמת כתבה של העצני המתארת את גורלו המר של משתף - 
פעולה . פרק אחר במסמך מבוסס על הצעות חקיקה , ותיקונים לחוקים קיימים . 
בין השאר מציע פרק זה תיקון לפקודת הטרור , הכולל איסור מגע עם אש"ף גם 
במסיבת עיתונאים בין - לאומית , ואיסור השתתפות עם אנשי אש"ף בכנס אקדמי - 
מדעי שנושאו מדיני . סעיף אחר בהצעות החוק , המכונה " הגנת חוקים " , 
מציע ביטול האזרחות הישראלית וגירוש כעונש חובה נגד כל מי ששולח קטין ליידוי 
אבנים , הצתות , ועוד . הצעת החוק , שנוסחה גם כהצעה פרטית של ח"ך העצני , 
מציעה גם לקצר את הזמנים להגשת עתירה לבג"ץ נגד פעולות הממשל הצבאי בשטחים 
לכדי שלושה ימים . על פי ההצעה , יהיה הממשל חופשי לבצע גירוש , הריסת 
בית וכל פעולה אחרת , אם לא תינתן החלטת הבג"ץ בתוך 51 יום . זאת , לדעת 
התחייה , " על - מנת שההשהיה בבג"ץ לא תעמיד את השלטונות מפורקים מן הנשק 
החד והיעיל ביותר נגד המרד , הוא הגירוש " . 
