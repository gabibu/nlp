נציבות מס ההכנסה פירסמה נתונים מטעים לגבי סכום הפטור ממס הכנסה על דירות 
למגורים , טוען רואה - החשבון ישראל שטראוס , יו"ר ועדת המסים של לשכת 
רואי - החשבון . במכתב לנציב מס ההכנסה , משה גביש , אומר שטראוס כי הנציבות 
פירסמה מודעות בעיתונים , שבהן נאמר כי הפטור ממס מגיע עד ל006 , 2 שקל 
לחודש . בחוברת ניכויים שהפיץ המשרד נאמר , כי סכום הפטור מגיע ל017 , 
2 שקל . שני הסכומים , טוען שטראוס , אינם נכונים : הסכום הנכון הוא 047 , 
2 שקל ( 006 , 2 שקל ביחד עם הפרשי ההצמדה למדד ) . שטראוס טוען כי לעניין 
זה יש חשיבות , מאחר שלפי החוק , אם בשל חודש כלשהו יתקבלו דמי שכירות 
מהשכרת דירות למגורים ליחידים בסכום העולה על 047 , 2 שקל ולא 006 , 2 שקל 
הנקובים במודעה יבוטל הפטור כליל וכל דמי השכירות שיתקבלו באותה שנה מהשכרת 
דירות למגורים ליחידים יהיו חייבים במס . לשכת רואי - החשבון מציעה שנציבות 
מס הכנסה תזהיר את הציבור מהטעות ותנקוט יוזמה לתיקון החוק , באופן שהפטור 
לא יחול רק על הכנסה מעל לתקרה הפטורה ויבוטל ה"עונש " המוטל על מי שיקבל 
בשל חודש כלשהו מעל 047 , 2 שקל , גם אם בחודשים האחרים הכנסתו נמוכה יותר , 
וגם אם הכנסתו הממוצעת מהשכרת דירות למגורים ליחידים הכוללת את ההכנסה 
החריגה קטנה מהתקרה שנקבעה . 
