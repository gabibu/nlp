קובאני שניסה להיכנס לשגרירות הספרדית בהוואנה , נעצר על - ידי אנשי ביטחון 
שנכנסו אחריו לשגרירות , ירו באוויר וגררו אותו החוצה . על כך מסרו עדי 
ראיה , וגרסתם אושרה על - ידי מקורות בשגרירות הספרדית . המקורות אמרו כי 
ספרד כבר הגישה מחאה למשרד החוץ הקובאני , בעקבות התקרית האלימה , שאירעה 
שלשום . שר החוץ הספרדי , פרנסיסקו אורדונייז , מסר אתמול כי קובה התנצלה 
בפני מאדריד על התקרית . שר החוץ הספרדי התחייב כי שלושת הקובאנים הנמצאים 
כבר בתוך שגרירות ספרד , יזכו למקלט מדיני . דיפלומטים נושאים - ונותנים 
עתה כדי שיאפשרו להם לעזוב את קובה לספרד או למדינה אחרת . קפידבינעדי ראייה 
מסרו כי הקובאני טיפס מעל לגדר של השגרירות , וארבעה שוטרים במדים ממשטרת 
הביטחון טיפסו בעקבותיו , ירו , כבלו את האיש באזיקים וגררו אותו בחזרה 
מעם לגדר , כשהם מכים אותו ובועטים בו . לאחר מכן הסתלקו עמו במכונית . 
עדי ראיה מסרו , כי אנשי המשטרה התעלמו ממחאות אנשי סגל שגרירות ספרד , 
שקראו " אינכם יכולים לעשות זאת " . ממשלת קסטרו , ביקשה מספרד להתייחס 
לתקרית כאל " פעולה של מרדף חם " , מסר שר החוץ אורדונז . " שנית , קובה 
הודיעה כי אין בכוונתה לפגוע בעתיד בחסינות השגרירות הספרדית בהאוואנה " . 
דובר של משרד החוץ הספרדי אמר , כי ספרד דרשה הבטחות כי לא יינקטו צעדים 
נגד הקובאני הבלתי - מזוהה , שנגרר מתוך השגרירות . קסטרו הכריז שלשום , 
כי מדיניות ממשלתו , לא להעניק אשרות הגירה לקובאנים המבקשים מקלט מדיני 
בשגרירויות זרות , משום שהדבר מעודד אחרים ללכת בעקבותיהם . נשיא קובה אמר , 
בשיחה עם כתבים בקבלת - פנים בשגרירות הצרפתית לרגל יום הבאסטיליה , כי 
אין לאפשר למבקשי מקלט מדיני להיכנס לשגרירויות . כלי התקשורת הספרדיים מתחו 
ביקורת חריפה על התנהגות שלטונות קובה , המהווה הפרה של הכללים הדיפלומטיים 
האוסרים חדירה לתחומי שגרירויות . בינתיים , הוקפו השגרירויות הזרות בקובה 
בכוחות צבא ומשטרה כדי למנוע בריחה של פליטים . באשר ל41 הקובנים המצטופפים 
בשגרירות הצכוסלובקית , נמסר כי שניים מהם עזבו בסוף השבוע . " אחד יצא 
מבלי למסור דבר לדיפלומטים הצכוסלובקים והאחר ביקש וקיבל רשות לצאת מהשגרירות " , 
נאמר בהודעת משרד החוץ בפראג . נודע , כי צכוסלובקיה קראה לקובה ביום ששי 
להניח לכל הפליטים שמצאו מקלט בשגרירות לעזוב את המדינה . עוד נודע , כי 
השגרירות סירבה להעניק מקלט מדיני לחמישה קובנים נוספים שחדרו פנימה בכוח 
ותפסו מיופה - כוח כבן - ערובה . תקרית זו אירעה ביום חמישי ונמשכה שעות 
מספר בלבד . שגרירות צכסלובקיה בהוואנה הודיעה אתמול , כי היא נערכת לפינוי 
משפחות אזרחיה מקובה נוכח השפל ביחסי שתי המדינות בשאלת מתן מחסה לפליטים 
קובנים בשגרירות . נמסר , כי הנשים והילדים יפונו במטוס של חברת התעופה 
הצכסלובקית בטיסתה הבאה מקובה . קפידביננשיא קובה תקף שלשום את ממשלת צכוסלובקיה 
על שנתנה מקלט לקובנים שחדרו לשגרירות . " אינך יכול סתם כך לאפשר לאנשים 
לפרוץ בכוח לתחום השגרירות " , אמר קסטרו . " קובה מוכנה להגן על השגרירויות 
והן חייבות להגן על עצמן ולא לעודד אנשים המבקשים מקלט " . קסטרו טען כי החלטת 
ממשלת צכוסלובקיה לתת מחסה ל21 קובנים ולסלק חמישה אחרים היא " החלטה צבועה 
ולא הגיונית " . הוא הבהיר כי לקובה אין הסכם עם מדינות אירופה בקשר להענקת 
מקלט מדיני ואין הדיפלומטים בהאוואנה רשאים להעניק מקלט כזה . " הקובנים 
המסתתרים בשגרירות הצכוסלובקית הם " יסודות אנטי - חברתיים ואנשי שוליים 
שאין להם שום מניע פוליטי " , אמר קסטרו . פרשנים מעריכים כי בצמרת הקובנית 
שורר חשש כי האירועים בהוואנה יחריפו והמאורעות עלולים להתרחש על פי התסריט 
המזרח - אירופי של השנה האחרונה . בחודשים האחרונים הבהיר קסטרו כי קובה 
לא תלך בדרך הפרסטרויקה ותקף בחריפות את השינויים בגוש המזרחי . לדברי קסטרו , 
בגדו מדינות מזרח - אירופה בסוציאליזם ונטשו את האידאל המהפכני . 
