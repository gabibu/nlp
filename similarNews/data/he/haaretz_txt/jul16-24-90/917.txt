( ע ) . ד"ר ברוך בן יהודה , מאנשי העלייה השנייה ומראשי המחנכים בארץ 
נפטר אתמול בגיל 79 בביתו שברחוב חיסין בתל - אביב . ד"ר בן יהודה היה תלמיד 
המחזור השני של גמנסיה " הרצליה " , ובמשך שנים רבות עסק בהוראת מתמטיקה 
ופיסיקה בגמנסיה , ואף היה מנהלה ונשיאה . כמו כן ניהל את מחלקת החינוך 
של הוועד הלאומי ( מינוי המגביל לשר ) ועם הכרזת המדינה מונה למנכ"ל הראשון 
של משרד החינוך . בנוסף , הוא זכור כמי שייסד את תנועת הנוער " מחנות 
העולים " . בן יהודה נולד ב4981 במרימפול שבליטא , נצר לשושלת הרבנים הגאונים 
לייבוביץ - ברוידא , שבראשה עמד המהר"ל מפראג , הרבי יהודה ליווא . בהיותו 
בן 61 קרא ב"הפועל הצעיר " מודעה על פתיחת גימנסיה עברית ראשונה ביפו , 
ובשנת 1191 עלה ארצה בגפו . בן יהודה היה בין 04 התלמידים הראשונים , 
שהגיעו לגימנסיה " עליית התלמידים " של העלייה השנייה . הוא ניצח על מקהלות 
תלמידים ותזמורות , ובזמן מלחמת העולם השנייה פתח בקבוצה דגניה א , שחבריה 
דיברו רוסית ויידיש , את האולפן הראשון בעולם לעברית . לאחר מכן הקים בן 
יהודה בראש פינה את אגודת ראש פינה הצעירה , שלחמה נגד התרבות הצרפתית שהשליטו 
פקידי הברון ונגד הירידה מן הארץ של בני נוער מהמושבות . עם סיום המלחמה 
הוא נסע לבריסל , שם עשה את תואר הדוקטור שלו במתימטיקה ובפיזיקה . שם 
יסד גם בית ספר עברי , שרבים מתלמידיו עלו ארצה . עם שובו לארץ , עסק ד"ר 
בן יהודה בהוראה בגימנסיה הרצליה , והקים את " בית התלמיד " , שיזם פעולות 
פדגוגיות מקוריות , לפי הרעיון של יום לימודים ארוך . שנים רבות עמד בן 
יהודה בראש החברה לחקר המקרא , ועל כל פעילותו העניפה הוא קיבל את פרס ישראל . 
