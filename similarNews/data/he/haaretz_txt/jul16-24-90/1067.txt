" יש לראות ביפאן את השוק השלישי בגודלו ובחשיבותו לאחר אירופה וארצות - 
הברית . זה שוק שהחדירה אליו קשה , אך הוא המתפתח ביותר בעולם " , אמר 
צבי קורן , מנכ"ל משרד התעשייה והמסחר , בהרצאה שנתן במסגרת האסיפה הכללית 
של לשכת המסחר ישראל - יפאן . קורן ציין , כי משרד התעשייה והמסחר , בשיתוף 
מכון היצוא , מתכנן פעילות עניפה של שיגור משלחות אנשי עסקים בשני הכיוונים . 
משלחת ראשונה של תעשיינים תצא כבר בחודש ספטמבר הקרוב ליפאן , בשיתוף התאחדות 
התעשיינים . קורן הדגיש , כי לאור חשיבות השוק היפאני החליט משרד התעשייה 
והמסחר לשלוח לתפקיד של נספח כלכלי פקיד בכיר ברמה של משנה למנכ"ל : מקס 
ליבנת , שייצא כבר בחודש הבא ליפאן . בין התפקידים שיוטלו על ליבנת בתפקידו 
החדש יהיו השגת הסכם לשיתוף פעולה בנושא מו"ף ; הקמת קרן משותפת למחקר ופיתוח 
לממשלות יפאן וישראל , כדוגמת הקרן הפועלת עם ארה"ב ( " בירד " ) ; טיפול 
בנושא החרם הערבי , שהשפעתו ביפאן עדיין חזקה ; ושכנוע חברות יפאניות להשקיע 
בישראל ולהשתמש בישראל כגשר לחדירה לאירופה ולארה"ב , בעקבות ההסכמים שיש 
לנו עם מדינות אלה . היצוא הישראלי ליפאן הסתכם בשנת 9891 ב657 מיליון דולר . 
יהלומים מהווים את הסעיף העיקרי ביצוא . במחצית הראשונה של שנת 0991 הסתכם 
היצוא ליפאן ב734 מיליון דולר , לעומת 033 מיליון דולר במחצית שנת 9891 
גידול של % 23 . בין המוצרים שישראל מייצאת ליפאן : יהלומים , כימיקלים , 
מכונות ומכשירים מכאניים , ומזון . היבוא מיפאן הסתכם בשנת 9891 ב653 מיליון 
דולר . בין המוצרים שישראל מייבאת מיפאן : מכונות , מכשירים מכאניים ומוצרים 
כימיים . 
