הפגנה סוערת של חסרי הדיור משכונת גסי כהן בחולון התקיימה אתמול אחר הצהריים 
מול בניין העירייה בעיר . עשרות מפגינימנשאו כרזות בידיהם וקראו ססמאות : 
" רוצים מפתחות , לא הבטחות " , " העולם בבתים ואנחנו בגנים " . אנשים 
רבים נתפסו לאקסטזה של צעקות , אחדים פרצו בבכי . לשיא הגיעו הדברים כאשר 
אחת המפגינות , ימית , נרקומנית בת 91 , התמוטטה על הרצפה . ימית , 
ברחה אתמול מבית החולים וולפסון שם אושפזה במחלקה פנימית , בעקבות שני ניסיונות 
התאבדות בימים האחרונים . אחרי שהתאוששה מעט ביקשה ימית את הרמקול לידיה 
וסיפרה על מצוקתה , כשגופה הצנום אינו מפסיק לרעוד : " ההורים שלי גידלו 
אותי בתנאים תת אנושיים . אני לא רוצה לחשוף את הסיפור שלי , כי אחותי 
שוטרת . היא גדלה במשפחה אומנת . אני נפלתי לסמים . אני ישנה בגנים ציבוריים . 
אין לי חולצה להחליף . אני מסתובבת עם שקית ברחובות , בקושי עומדת על 
הרגליים . הסמים זה זנות , בית סוהר ומוות . בסך הכל אני מבקשת להכניס 
אותי לטיפול גמילה " . הצעקות הרמות שוב נשמעו , ומנהיגי השכונה עמלו קשות 
על מנת למנוע מן המפגינים לגלוש לאלימות . ח"ך צרלי ביטון , שהגיע להזדהות 
עם התושבים אמר : " זו לא הבעיה של גסי כהן , זו הבעיה של מדינת ישראל 
כולה . זו מדינה שיש בה העדפה של אזרח אחד על אזרח אחר . עלינו להתארגן 
ולתבוע מהממשלה שוויון זכויות לכל אזרחיה . לא יתכן מצב שבו הזוגות צעירים , 
הסטודנטים , ששירתו בצבא , ייזרקו לרחובות . אנו תובעים תוכנית חירום 
ברורה לפתרון הבעיה . איך כל עולה שמגיע ישר מהמטוס זורק משפחה ישראלית 
לגור באוהל ? נראה שנגיע לחורף ופתרון עדיין לא יהיה " . ניסן זכריה , 
יו"ר ועד הפעולה של התושבים , הזהיר : " לפני כשבועיים התחלנו במאבק 
למען עתיד טוב יותר למדינת ישראל . עד היום עשינו הכל בצורה תרבותית ומקובלת . 
אין היום אדם בישראל שלא יודע שקיימת בעייה של זוגות צעירים ומשפחות עם 
ילדים שזרוקים ברחוב . אם לישראל לא היו משאבים , לא היו בונים כאן וילות . 
כל יום אנחנו שומעים על שחיתות חדשה בישראל . עמותה זו ועמותה זו . אנחנו 
יודעים שיש מאין לקחת . אם לא יתנו אנחנו ניקח . התנאים באוהלים מתחת לכל 
ביקורת . יש פתרון , אם רוצים . אפשר להביא קרוואנים ולפתור זמנית את 
הבעיה המתפשטת מיום ליום " . ראש העיריה , משה רום , שירד מלשכתו לעבר 
המפגינים , נאלץ לשוב על עקביו לאחר שהמפגינים הזועמים לא אפשרו לו לשאת 
את דברו . הצעקות דעכו רק כאשר ימית התעלפה שוב . אנשים שהיו במקום הצליחו 
להשיב לה את הכרתה לדקות ספורות , אולם היא שוב התעלפה . דקות אחדות לאחר 
שהגיע אמבולנס למקום והעביר אותה לבית החולים , התפזרה ההפגנה . 
