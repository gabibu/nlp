ישראל לא נתנה ולא תתן את הסכמתה להפסקת תהליך איחוד המשפחות של יהודי אתיופיה 
עם בני משפחותיהם בארץ כך אמר אמש דובר משרד החוץ בתגובה לפרסומים זרים , 
לפיהם בשבועות האחרונים , הופסקה יציאתם של יהודים מאתיופיה ואלפי יהודים 
ממתינים באוהלים באדיס אבבה . דובר משרד החוץ התייחס לראיון שהעניק שגריר 
ישראל באתיופיה , מאיר יפה , ל"ניו - יורק טיימס " . הדובר הגדיר את הכתבה 
כ"טעות בכתבה עיתונאית " , שיצרה את הרושם כאילו עיכבו באחרונה אתיופיה וישראל 
את יציאתם של היהודים בהסכמה הדדית , כדי למנוע כביכול הסתננותם של לא יהודים 
בין המגיעים לישראל . לטענת הדובר אין לכך כל שחר . ממשרד החוץ נמסר עוד 
כי קיים הסכם בין ממשלות אתיופיה וישראל על תוכנית לאיחוד משפחות ולפי שיקולים 
הומניטריים , מורשים יהודים אתיופיים להתאחד עם משפחותיהם בישראל . לדברי 
דובר המשרד , קצב יציאתם של היהודים , נקבע ע"י שלטונות ההגירה של אתיופיה 
וממשלת ישראל משתדלת לזרז את התהליך ועושה כל מאמץ דיפלומטי בכיוון זה . 
אשר לטענות ראשי התאחדות עולי אתיופיה כי בניגוד לחודשים קודמים , בהם הגיעו 
ארצה כ004 - 005 עולים מדי חודש , הרי בחודש יולי לא הגיעו כלל עולים מאתיופיה , 
הגיב דובר משרד החוץ : " נכון שלפני כשבועיים חלו עכובים ביציאתם של היהודים . 
הובטח לנציגינו שהסיבות הן טכניות וכי מחוייבות הממשלה האתיופית עומדת בעינה " . 
במשרד החוץ הביעו תקווה כי תוך ימים ספורים , תיפתר בעיית המשך יציאתם של 
יהודי אתיופיה . שגריר ישראל באתיופיה מאיר יפה שהה בארץ והשתתף בהתיעצויות 
שנערכו במשרד החוץ בנושא הגירת היהודים משם . 
