לונדון ( ע"ץ וע"ר ) . הסרט הפקיסטני " לוחמי גרילה בין - לאומיים " , 
המתאר את מותו כביכול של מחבר " פסוקי השטן " , סלמאן רושדי , נאסר להקרנה 
על ידי הצנזורה הבריטית לקולנוע . ועדת הצנזורה פסקה , כי סרט זה , הכולל 
סצינות אלימות ביותר , מפר את החוק הבריטי בעניין הוצאת דיבה פלילית , 
וחושף את הסופר לשנאת הצופים . הסרט מתאר את רושדי כשיכור ובטלן ובסופו הוא 
נהרג ממכת - ברק , לאחר שבמשך שלוש שעות עינה מוסלמים שניסו להרוג אותו 
ורצח אותם . מפיצי הסרט גינו את החלטת הצנזורה הבריטית וטענו כי יש לאסור 
גם את ספרו של רושדי . הסרט זכה להצלחה גדולה בפקיסטן , וכבר הופץ בקלטות 
וידיאו בקרב קהילות מוסלמיות בבריטניה . 
