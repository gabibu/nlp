מאנילה ( ע"ר , ע"ץ ) . ברעידת אדמה שפקדה אתמול את מנילה , בירת הפיליפינים 
ואת צפון המדינה , נמסר עד כה על 76 הרוגים , מהם לפחות 03 סטודנטים . 
הסטודנטים נמחצו למוות בהתמוטט בניין בן חמש קומות במעונות בהם התגוררו , 
בעיר קאבאנאטואן , כ09 ק"ם צפונית לבירה . חוששים כי סטודנטים רבים עדיין 
קבורים מתחת להריסות , ואומדים את מספרם באלפים . עוצמתה של הרעידה היה 
2 . 6 בסולם ריכטר והיא נמשכה 54 שניות . עדי ראייה מסרו , כי נזק רב נגרם 
למאות אלפי בתים בעיר , והמוני תושבים יצאו בבהלה אל הרחובות ב03 . 3 בלילה , 
כאשר החלה רעידת האדמה . באחד מבתי החולים של מאנילה נראו חולים מבוהלים 
רצים החוצה , תוך שהם נושאים עמם את המכשירים אליהם היו מחוברים . שני 
אנשים , בהם אשה בת 25 , מתו במאנילה עקב התקף לב בו לקו במהלך רעידת האדמה . 
עובדי הצלה עדיין חופרים בהריסות הקולג הנוצרי - פיליפיני בקאבאנאטואן , 
ומחפשים אחר הרוגים נוספים . תחנת רדיו במאנילה דיווחה , כי הרעש פגע גם 
במלון היאט ובשני מלונות נוספים בעיר הנופש ההררית באגיו , וכי אורחים ועובדים 
רבים נקברו מתחת לעיי המפולת . פקיד רשמי מהמשרד להגנה אזרחית , אמר כי 
סבורים ש052 תלמידים ואנשי צוות נמצאו בקולג בעת ההתמוטטות , וכי עשרות 
רבות נפצעו . מומחים לרעידות אדמה הזהירו מפני רעידות נוספות ושר ההגנה הפיליפיני , 
פידל ראמוס , ביקש מהאזרחים לשמור על קור רוח . הנשיאה , קוראסון אקינו , 
הודיעה על ביטול כל השיעורים בבתי הספר , והכריזה על מצב חירום . שגריר 
ישראל במנילה , יואב בהירי , מסר בשיחה טלפונית לקול ישראל , כי לשגרירות 
ישראל לא נגרם כל נזק , וככל הידוע לו , לכל הישראלים שם שלום . הוא תיאר 
את שהתרחש אתמול בבירה : " מוקד הרעידה היה באיזור שנקרא נואיבה עשייה , 
שם התמוטט ביה"ס , ונלכדו כנראה כ0034 תלמידים " . השגריר סיפר , כי מאושפזים 
רבים בבתי החולים במנילה לקו בהלם . " ישבתי במכוניתי , ופתאום היתה לי 
הרגשה כאילו אני נוסע בספינה ; כל עמודי החשמל רעדו ואנטנות הטלוויזיה על 
גגות הבתים טולטלו מצד לצד . בשובי הביתה ראיתי כי בבריכת השחייה של שכני 
היו גלים כאילו אנו נמצאים באמצע הים " , סיפר . 
