לפסק דינו של בג"ץ , שבו בוטלו התקנות לשעת חירום שתיקן השר שרון , חשיבות 
תקדימית ממעלה ראשונה בכל הנוגע לקביעת גבולות השימוש באמצעי החירום . ההלכה , 
העולה מפסק הדין , היא שכאשר אפשר להתמודד עם נושא , הטעון טיפול מזורז , 
בהליכי החקיקה הרגילים של הרשות המחוקקת , אין מקום להיזקק לתקנות לשעת 
חירום של הרשות המבצעת . ובלשונו של השופט שלמה לוין : " מקום , שבו קיימת 
אפשרות של חקיקה סדירה ומהירה על - ידי הכנסת , חייבת סמכות החקיקה של הרשות 
המבצעת לסגת מפניה , שהרי באופן עקרוני יש להיזקק לסמכות של חקיקה לשעת 
חירום , רק כאשר אין אפשרות להמתין עד לקיומם של תהליכי החקיקה של הכנסת . 
. . במקרה הנוכחי , טיפלה הכנסת ערב התקנת התקנות בהליך מזורז , שעליו 
ניצח יו"ר ועדת הפנים , ח"ך יהושע מצא , בחוק לקיצור הליכי הבנייה , שבינתיים 
גם התקבל ונכנס לתוקפו . בנסיבות אלה , קובע בית המשפט העליון , לא היה 
מקום להתמודד עם הכנסת ולהתקין תקנות לשעת חירום . השופט לוין מציין , שהשר 
שרון ידע על הליכי החקיקה בכנסת בעת התקנת התקנות . " מה מנע בעדו מלפנות 
ולבקש מהרשות המחוקקת לשלב את הצעותיו הוא , נשוא התקנות לשעת חירום , 
בגדר החוק ? " . השופט מדגיש , שהכנסת יכולה היתה לאמץ את ההסדר , המוצע 
בתקנות , או לדחותו . אם היתה דוחה את ההסדר , הרי שעמדת הרשות המחוקקת 
היא נגד התקנת התקנות " ושוב לא היה מקום להתקינן " . השופט מוסיף : " במקרה 
שלפנינו היינו עדים למעין מירוץ בין השר לבין הכנסת , בחינת מי יקדים את 
מי , ובנסיבות אלה יש לדעתנו לראות את התעלמותו של שר הבינוי והשיכון מהשיקול 
האמור כמפגיעה את התקנות בפגם מהותי , המצדיק את ביטולן " . נוסף לדעות , 
שהובעו בספרות המשפטית ברוח פסק - דין זה , קובעות הנחיות היועץ המשפטי 
לממשלה משנת 5891 , שהוציא פרוף יצחק זמיר , כי על השר הנוגע בדבר להנחות 
את עצמו ככלל , שיש להעדיף חקיקה רגילה על - פני תקנות לשעת חירום , אם 
מאפשרות זאת הנסיבות . השופט שלמה לוין סומך את ידו על הנחיה זו . תמוה , 
שהממשלה סטתה מהנחיותיו של היועץ המשפטי , ולמרות הליכי החקיקה המתקדמים 
של הצעת החוק לזירוז הליכי הבנייה בכנסת , אישרה את צווי החירום , שהוציא 
שרון . לפי פסק הדין , אין התקנות מתבטלות לאלתר , אלא ניתן פרק - זמן 
של שלושה שבועות שבסיומו תפקענה , אלא אם כן תאומצנה הוראותיהן בחקיקה של 
הכנסת . 
