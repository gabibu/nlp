השבועון טיים הקדיש את סיפור השער שלו השבוע לסקירה ארוכה ומפורטת על השפעת 
האינתיפאדה על חיי הפלשתינים בשטחים ובתוך הקו הירוק . תחת הכותרת " האינתיפאדה 
של הנשמה " מפרסם השבועון תחקיר , שבעיקרו אוהד את העניין הפלשתיני , 
המשתרע על עשרה עמודים , והמתבסס על דיוקנאות של גברים , נשים ונערים המספרים 
על חלקם בהתקוממות והסתגלותם לתנאי חיים ומצבים שנוצרו כתוצאה מהאינתיפאדה . 
" במהלך שנתיים וחצי של מרי " , קובע השבועון , " הקימו הפלשתינים אומה 
בלי מדינה . יהא אשר אשר יהא , הם לא ישובו להיות מה שהיו עד כה " . הטיים 
אומר , כי " בשני הצדדים , ההנהגה הנוכחית נעשית יותר חמקנית , יותר 
פחדנית ויותר מעורפלת . הסמכות אצל הפלשתינאים היא בידי נערים בני 41 ו51 , 
היודעים כיצד ליידות אבנים . אש"ף עדיין משמש כדגל וחזית חיצונית , אך 
פלשתינאים רבים מאמינים כי הארגון הוא מושחת ומנותק מן המתרחש . לאינדיאנים 
באמריקה היה פולחן של " ריקוד הרפאים " , כאמצעי לגירוש הלבנים מאדמותיהם " , 
כותב הטיים . " האינתיפאדה היא גם ריקוד רפאים וגם תהליך של בניית אומה " . 
פאריד , נער בן 61 מהכפר נימא ליד רמאללה אמר : " במוקדם או במאוחר אני 
אמות , לכן אין לי ממה לפחד . החיים שלנו אינם כה טובים שכדאי להצטער על 
אובדנם " . השבועון נוקב במספר של 749 פלשתינאים שנהרגו עד כה . מהם 032 
נהרגו ביריות והשאר כתוצאה מהכאות , דקירות סכין ומהלומות גרזנים . פלשתינאי 
צעיר , בן 92 , שזיהה עצמו כיאזד , אמר : " רצח משתפי הפעולה מקצץ את 
אצבעות הש"ב " . 
