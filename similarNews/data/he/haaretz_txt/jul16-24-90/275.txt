המונדיאל באיטליה איכזב רבים אך לפחות בתחום אחד קבע המונדיאל שיא חדש הכושר 
הגופני . כך סבור אבי אלמוג מאמן הכושר של נבחרת ישראל . בן 83 , מכהן 
בתפקיד מנהל הקאנטרי קלאב של כפר סבא , עובד שנתיים בנבחרת ומציין 01 שנים 
לתחילת עבודתו בקבוצות הכדורגל ( ההתחלה היתה בבני יהודה ) . " אפשר היה 
לראות ברוב הנבחרות רמת כושר גופני גבוהה שלא היתה בעבר במונדיאלים " , קובע 
אבי אלמוג . " היו גם שני גורמים שמאד הכבידו על השחקנים , אורך הטורניר 
ומועדו תקופה קצרה לאחר סיום העונה . הכושר הגופני הגבוה אינו תופעה פתאומית , 
זהו תהליך שנמשך שנים אחדות בענפי ספורט אחרים , וגם בכדורגל . נבחרות 
רבות , לא מהדרג הראשון , הבינו את חשיבותו הרבה של הכושר הגופני ומה אפשר 
להשיג עם כושר גופני גבוה . הם הבינו שכושר גופני , יותר מכל גורם אחר , 
מסוגל לצמצם עבורם את הפער לעומת נבחרות מהצמרת העולמית . גרמניה , איטליה 
ואנגליה הפגינו כושר גופני מצוין ואין להתפלא על כך כיוון שהליגות שלהן מעולות . 
מילה מקמרון הוא תופעה מיוחדת במינה ואני מעריך שהיא לא תקרה לעיתים קרובות . 
נבחרות שהודחו בשלבים המוקדמים לא ניצחו בגלל פיגור בטכניקה וטקטיקה , 
ולאו דווקא בגלל נחיתות בכושר הגופני . " בישראל הבינו המאמנים הלאומיים 
יצחק שניאור ויעקב גרונדמן את חשיבות הכושר הגופני ושמו דגש על טיפול בעניין 
זה . בליגה שלנו הכושר בינוני . הבינוניות נובעת מכך שבארץ די בכושר מוגבל 
על מנת להשיג ניצחונות בליגה . נכון שחלה התקדמות במודעות של שחקני הליגה 
לנושא , אך אנחנו עדיין רחוקים מהמצוי . שחקנים בליגה מרשים לעצמם לעמוד , 
לא לרוץ אחרי שחקן יריב , או לא להיות בתנועה מתמדת . שחקן שיהיה כשרוני 
ביותר לא יוכל לבטא את כשרונו ללא כושר גופני גבוה . אחרי המישחק עם דינמו 
קייב שניצחה את הנבחרת 40 היינו ממש בהלם . היינו חייבים לשוחח על כך רבות 
עם השחקנים . המישחק הזה היה ריפוי בהלם עבור הנבחרת בתחום הכושר הגופני , 
אך בעיקבותיו המדעת של השחקנים גברה " . המשימה הבאה של אבי אלמוג תהיה 
הנבחרת האולימפית . " אני יכול להבטיח שאעשה ככל האפשר על מנת שכושרם הגופני 
של שחקני הנבחרת לא יהיה הבעיה של ישראל בטורניר הקדם אולימפי " . 
