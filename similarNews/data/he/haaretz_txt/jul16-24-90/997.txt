ועד הפעולה של תושבי הערבה , המתנגד להקמת משדרי קול אמריקה , פנה לשר 
הבריאות , אהוד אולמרט , בדרישה שיקים ועדה מקצועית במשרדו לבדיקת הנזקים 
האפשריים לבריאות התושבים מהקרינה של תחנת הממסר . בפנייה לשר , מציינים 
תושבי הערבה כי " מוטב להקים ועדה היום מאשר בעוד 01 או 02 שנה , כדי למנוע 
את הישנותו של המצב במפעל הסוללות של תדיראן , שם התגלו בקרב עובדי מחלקת 
ניקל קדמיום תופעות כגון הפלות טבעיות , נשירת שיניים , דלקות זיהומיות 
ומוות מסרטן " . " איננו יכולים להתעלם מהידיעה כי חלה עלייה במספר הילדים 
חולי הסרטן , שגרו על יד תחנת ממסר לשידורי רדיו בעיירה ממפרלו במדינת קליפורניה 
בארה"ב , וכן ממחלות שהופיעו אצל אנשים , החיים במשך שנים תחת קווי מתח 
גבוה . גם במקרים אלו , וגם במקרה המזעזע במחלקת הניקל קדמיום בתדיראן , 
לא היו ליזמי הפרויקט כוונות רעות , אבל יוזמתם גרמה לפגיעה בבריאות האנשים " , 
טוענים תושבי הערבה . הם מוסיפים : " איננו מוכנים להיות שפני ניסיון , 
ואנו דורשים להקים ועדה מקצועית לפני מעשה , כדי שלא לסכן את בריאות תושבי 
הערבה בחבל ארץ מיוחד זה " . שר הבריאות נדרש להתערב בנושא , בעקבות הידיעות , 
לפיהן המועצה הארצית לתכנון ובנייה , שדחתה את הקמתה של תחנת הממסר בשנתיים 
( לצרכי בדיקת נדידת הציפורים ) , אמורה להתכנס היום ולהצביע בכל זאת 
בעד הקמתה המיידית . ( ע ) . ממשלת ארה"ב אישרה שוב את מחוייבותה לבניית 
תחנת הרדיו בערבה , ולדברי שגריר ישראל בארה"ב , יינקטו אמצעי בטיחות מיוחדים , 
כדי שהקמתה של התחנה לא תשפיע לרעה על האקולוגיה של האזור , או תפגע בבריאותם 
ובטיחותם של התושבים . 
