חזרנו לתקופת המנדט . גם אז לא היתה סובסידיה ללחם , אלא רק פיקוח על מחירו . 
כבר מזמן טענתי שצריך להוריד את הסובסידיה ללחם , ולהעבירה מהמצרך לנצרך , 
על - ידי סיוע לנזקקים באמצעות הביטוח הלאומי . עם זאת , בביטולהסובסידיות 
נעשתה רק חצי עבודה . השארת הפיקוח על מחירים , בשעה שמורידים לגמרי את 
הסובסידיות , עלולה לגרום להפסדים כספיים לבעלי המאפיות , ואולי אף להביא 
למצב , שבו אפיית סוגים מסויימים של לחם לא תהיה כדאית . עד כה גבינו יותר 
כסף עבור הלחם המיוחד , והדבר כיסה את ההפסדים שלנו מהלחם הפשוט . עכשיו 
כשהסובסידיה מהלחם הפשוט תרד לגמרי , ייתכן שלא יהיה כדאי בכלל לייצר אותו , 
אם הממשלה לא תיתן לנו לעדכן את מחירו על - פי העלויות הריאליות . ההיפך 
הוא הנכון . אם הממשלה תסיר ידה מכל העניין , תתפתח תחרות חופשית בין המאפיות , 
ומחירי סוגים מסויימים של לחם עשויים אף לרדת . מצד אחד הממשלה מורידה 
סובסידיות , אבל ממשיכה להכתיב את מחירי התשומות העיקריות , כמו שכר העבודה , 
ומחירי חומרי הגלם כמו מרגרינה , קמח וכדומה . כל זמן שפעלה שיטת הסובסידיות 
לא היתה בעיה , כי כל התייקרות בתשומות כוסתה על - ידי הממשלה , ולא הפסדנו . 
אבל כאשר מורידים את הסובסידיות , וממשיכים בפיקוח על המחירים , הסכנה 
היא שהמאפיות יקלעו להפסדים . כמעט ולא . לחם זה מצרך בסיסי , שאי אפשר 
לוותר עליו . עם זאת , הרגלי התזונה וצריכת הלחם עשויים להשתנות . אולי 
יצרכו פחות לחמים מיוחדים , שהם יקרים יותר , וצריכת הלחם הלבן והלחם האחיד , 
שהם הזולים יותר , תעלה . אין סיבה שמחירי הלחם עתה יהיו יקרים , אפשר 
להוזיל אותם אם הממשלה תצא לגמרי מהתמונה , ותיווצר תחרות חופשית בשוק . 
בינתיים אנחנו מנסים לתרום את חלקנו בעזרה לשכבות החלשות בכך , שהמאפיות 
שלנו הן כמעט היחידות , שאופות גם בימי ששי וערבי חג כמויות ניכרות של לחם 
פשוט , ולא רק חלות , שהן יקרות יותר ומכניסות רווח גדול יותר . 
