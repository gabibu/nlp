למדף של חובב האופרה נוספו שני ספרים : הליברטו של " דון גובאני " ושל 
" בוריס גודונוב " , שניהם בנוסח העברי של הרי גולומב . זהו חידוש מרנין 
שבא עם העניין הגובר שיש בישראל באמנות האופרה , שמתבטא גם ( אם לא נובע 
מכך ) בפעולתה של האופרה הישראלית החדשה . אלה אינם רק תרגומי הטקסט המושר , 
אלא נוסחים אקווי - ריתמיים , שפירושו כי אפשר לשיר את הטקסט עם המוסיקה 
של מוצרט או מוסורגסקי . את שני הספרים הוציאה לאור הוצאת " אור עם " , 
שהיא אחת משתי הוצאות הספרים שמתמחות בעקביות בהוצאה לאור של מחזות . ספריית 
התיאטרון שליד " בית צבי " מתמחה בתרגום והוצאה לאור של טקסטים מספרות 
הדרמה העולמית , הקלסית והמודרנית , בעוד ש"אור - עם " מוציאה לאור את 
מחזותיהם של המחזאים הישראליים שמחזותיהם מועלים בארץ , וכן תרגומי מחזות 
שמעלים תיאטרונים : הכל עניין של השגת זכויות , הכנת תרגום והדפסה . אין 
תיאום בין שני בתי הוצאה אלה . האופרה הבאה שתצא לאור בסדרה חדשה זו , 
אם תהיה לה הענות טובה מצד הקהל , תהיה " חטיפה מן ההרמון " של מוצרט , 
שתבוצע על ידי האופרה הישראלית החדשה . גולומב מכין עבורה את התרגום שיוקרן 
בשיקופיות בעת ההצגה . גולומב כותב בפתח הדבר שלו ל"דון גובאני " , שלפי 
מיטב ידיעתו זו הפעם הראשונה שמוגש לקורא העברי ליברטו דו - לשוני לאופרה 
המודפס כספר לכל דבר , ובו גם דיון מקיף ביצירה ובעולמה ( פרי עטו של אריאל 
הירשפלד ) . הדו - לשוניות במקרה זה נועדה לא כדי להשוות את איכות התרגום , 
אלא כדי לאפשר לחובב המעוניין לעקוב אחרי האופרה המושרת ( אצלו בבית או 
אפילו בבית התיאטרון ) כשהוא עובר מהמוסיקה אל התרגום , אל המקור וחזרה 
אל המוסיקה . גולומב מתרגם אמנם את הליברטו של דה פונטה , אבל הוא מודע 
לכך שגם למוסיקה של מוצרט יד בעיצוב הטקסט . האילוץ שעמד בפני המתרגם היה 
האקווי - ריתמיות . לפיכך לא פעם הוא נאלץ להקריב את הנאמנות לכל מלה לטובת 
צליל של מלה שיהיה קרוב למשמעות אך מתאים להטעמת ההברות במוסיקה . גולומב 
מביא כדוגמה לחריגה כזאת למען המוסיקה את האריה של צרלינה את מזטו . במקור 
היא שרה : שתרגומו המלולי הוא : " הכה , הכה , הו , מזטו היפה , את 
צרלינה המסכנה שלך " . אבל גולומב לא עמד בפיתוי השימוש במלה " באתי " 
בעברית . לכן אצלו תשיר צרלינה בעברית " באתי באתי אל מזטו בוא , הכה 
נא את צרלינה " . ה " ( " גברת קטנה " ) בפתיחת אריית הקטלוג המפורסמת 
של לפורלו הופך בעברית ל"הסתכלי נא " , וזה שומר על הדגשת ההברות , ומתאים 
גם לסיטואציה , שבה מראה לפורלו את רשימת כיבושי אדונו לדונה אלווירה . 
באריה זו , אגב , מספר כיבושיו של גובאני בספרד הוא אלף ושלוש , כי זה 
מספר מוכר מדי , אבל בשאר הארצות מקריב גולומב את אונו של גובאני למען החרוז . 
באיטלקית הוא כבש באיטליה 046 יפהפיות , ואילו בעברית רק 906 . הספר הזה 
דו - לשוני ( עברית מול איטלקית ) , והדבר התאפשר הודות לעזרת מנהל המכון 
האיטלקי בארץ פרוף ברונו רפטי . הספר השני בסדרה " בוריס גודונוב " מביא 
את הליברטו , שמוסרגסקי כתב בעצמו , על פי פושקין , רק בעברית . הסיבה 
לכך היא שאילו הובא הטקסט הרוסי , הוא היה צריך להיות מודפס באותיות קיריליות , 
והללו מלבד קשיי ההדפסה קריאות רק למי שמבין רוסית , והלה אינו זקוק 
לתרגום עברי . זה הנוסח שהוקרן בעת ביצוע האופרה על ידי בית האופרה של וארשה 
במסגרת פסטיבל ישראל , וזכה לשבחים על מובנתו וחנו . גולומב הרשה לעצמו 
שם גם בדיחה בעברית , כשלאחד הבויארים נאמר בשירה " לא לנו אתה , כי אם 
לצארנו ? " . את אחרית הדבר כתב בנימין פרל . הכוונה היתה שהספר יהיה בידי 
הקהל של פסטיבל ישראל בעת ההופעה , אבל המציאות גרמה לכך שהוא יצא רק עכשיו . 
