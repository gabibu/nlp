" הרשויות המקומיות סוחטות את מפעלי התעשייה , המבקשים לבצע עבודות פיתוח , 
על - ידי גביית אגרות והיטלים עירוניים בשיעורים מופרזים ושערורייתיים " 
כך אמר אתמול מנכ"ל התאחדות התעשיינים , יורם בליזובסקי , בעקבות סקר 
בנושא אגרות והיטלים עירוניים שערכו כלכלני ההתאחדות . " זוהי שערורייה 
ציבורית , המתווספת לשיעורים הגבוהים של הארנונה , שגובות הרשויות ממפעלים " , 
הוסיף בליזובסקי . הסקר מגלה , כי התחשיב שעליו מבוססות דרישות התשלום 
של אגרות ביוב , תיעול , סלילת כבישים וכו , כולל בתוכו , בנוסף להוצאות 
הפרויקט , גם גירעונות משנים קודמות , הוצאות גבייה והתייקרויות חזויות 
מעבר לעליית המדד . " אחרת , קשה להבין מדוע נקבעים תעריפי האגרות וההיטלים 
כפונקציה של שטח המפעל או נפח הבניין , ולא על פי עלות פרויקט הפיתוח " , 
הסביר בליזובסקי . מהסקר עולה , כי עבור עבודות פיתוח בחולון נדרש מפעל 
ממוצע , ששטחו כ000 , 2 מ"ר , לשלם כ711 אלף שקלים עבור אגרת תיעול , 
אגרת סלילת כביש , ואגרת חיבור צינורות . מפעל בפתח - תקווה נדרש לשלם 
כ111 אלף שקלים בממוצע עבור אגרות אלה , מפעל בתל - אביב כ89 אלף שקלים , 
מפעל בחיפה כ29 אלף שקלים , מפעל בכפר - סבא כ38 אלף שקלים ומפעל בלוד 
כ17 אלף שקלים . בליזובסקי שיגר מכתב למנכ"ל משרד הפנים , דב קהת , ובו 
הוא מבקש לקבוע מערכת בקרה ממשלתית , אשר תפקח על קביעת קריטריונים כלכליים 
ואחידים לתעריפי האגרות ולאישור חוקי העזר , שאותם קובעות הרשויות המקומיות . 
לטענת בליזובסקי , אין למשרד הפנים מערכת קריטריונים ברורה לעריכת התחשיבים 
של הרשויות המקומיות , הקובעים את גובה תעריפי ההיטלים והאגרות על מפעלי 
התעשייה בעת ביצוע עבודות תשתית , ובכך הוא מנציח למעשה את חוסר היעילות 
ברשויות המקומיות . 
