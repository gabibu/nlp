מרכז ללימודי עיצוב " , בית ספרם של דיוויד גרוסמן ויקי מולכו , מציג תערוכת 
סוף שנה . בתום שנה ג , לאחר מסלול לימודים של שלוש שנים , אפשר להתרשם 
מהפרויקטים שהכינו תלמידי המוסד . מסיימי שנה א מציגים מגוון רב של עבודות : 
מעבודות בטיפוגרפיה , עבור דרך שלבים צורניים בהתפתחות הלוגו , עטיפות 
תקליטים , צלליות וכותרות , ועד פוסטרים הנושאים אמרות , לצד תרגילי רישום 
יד חופשית בפחם ובצבע . בולטות במיוחד עבודות שנושאם גרסאות של מגן - דוד . 
בקווים מעטים בשחור - לבן מועברות לצופה תחושות פוליטיות בעוצמה רבה . הפרויקט 
המוצלח ביותר של שנה א הוא בנושא לוחות השנה , ומהם ראויה לציון עבודתה 
של גילה קפלן , המציגה לוח שנה אישי , דמוי פירמידה , הפורש מצבי רוח 
שונים כמו עצב , הפתעה וגועל , כך שבסופה של השנה נוצר מעין ספר זיכרונות . 
שי שאולין מציג את חילופי עונות השנה באמצעות עטיפות סוכריות צבעוניות , 
המודבקות על שקפים המשתפלים כעלים ממרכז התלוי בתקרה . פרויקט תלת - ממדי 
מרשים אחר הוא של רות סולומון , המציגה את המלה " דחייה " , כאשר האותיות 
הבודדות אינן מצטרפות אחת לשנייה ונדחות הצדה בעזרת מגנט הקבוע בבסיסה . 
חבל רק שכל המנגנון הזה מוסתר . דגש לגלגלים , למסילה ולמגנט , היה הופך 
את האותיות לפסל מכני . תלמידי שנה ב מציגים פוסטרים להצגות " בית צבי " 
ופרויקט של שלושה עמודי עיתון , המציגים את אימת האוזון על רקע תמונות מאלסקה 
של רוית בקיש , או ארכיטקטורה של לבנת אביא . רוב העבודות הן דו - ממדיות 
ומיעוטן תלת - ממדיות . העבודה המוצלחת ביותר כאן היא שוב לוח שנה , המוצג 
על גבי 21 לוחות פרספקס שקופים , אחד מאחורי השני , הניתנים להזזה ולצביעה 
בצבעים שקופים , כך שבסופו של דבר מתקבל קולאז יפהפה של צבע , המרחף על 
פני הלוחות השקופים . בעלת הפרויקט , דלית פסח , מצליחה להעלות עבודה 
זאת מהקונטקסט הכיתתי לרמה גבוהה יותר . בוגרי שנה ג מציגים פרויקט של עיצוב , 
שילוט כרזות ולוגו לבית הספר למוסיקה " רימון " , ופרסומת לבושם ולאמצעי 
מניעה , שילוב של גרפיקה וצילום שהכין חגי ארמן , העשויה בטעם טוב ובאופן 
מקצועי . בסה"ך מוצגות בתערוכה עבודות המעידות על עבודה יסודית ועל מקצועיות 
רבה . כדאי לחכות לעבודות הגמר של תלמידי שנה א וב המציגות יכולת הבעה גראפית 
מבטיחה במיוחד . קפפותחתערוכת סוף השנה של המכון הטכנולוגי בחולון מוצגת 
השנה בבניין אילון , מבנה חדש ומרווח , המאפשר התייחסות פרטנית יותר לעבודות 
המוצגות . טוב שבחולון מעודדים סטודנטים לבצע עבודות גמר " אמיתיות " , 
שבהן נוצר קשר עם לקוח אמיתי , התובע פרוגרמה ודרישות שוק רלוונטיות . פרויקט 
אחד כזה , " עין רואה " שמו , הוא בגדר הצעה לאוניברסיטה העברית להקמת 
תערוכה טכנולוגית המפשטת ומדגימה תהליכים פיסיקליים ומכניים . אייל ליבנה 
מציג , במבנה דמוי אמפיתיאטרון , תנועת מים במורד בצורות שונות . רמי 
כוריאל מציע פוטנציאל לתנועת גלילים צבעוניים על משטחים שונים וגלגלי שינים 
שאמורים להפעיל פרופלור . נראה משעמם ולא מתוחכם דיו לפרויקט סיום . פרויקט 
אחר , של יעל מילוא , הראוי יותר לציון , מתמודד עם " סטנד " מעמד 
למוצרים במרכול . זאת התמודדות של אחד על אחד עם מוצר מוכר . כאן מוצגים 
ארבעה סטנדים , לא כמודל , אלא בחומר ובצורה המוגמרת , כשעליהם המוצרים 
האמיתיים , קופסאות שימורים , צנצנות דבש וצעצועי ילדים . בעיצוב מוצר 
יש חשיבות רבה להתמודדות בקנה המידה האמיתי ולא במודל מוקטן , שבו מתחמקים 
פרטים כמו חיבורים וחוזק חומרים . פרויקט אמיתי נוסף הוא מתקן ללידה טבעית 
של טל בוקר , הנראה מתוכנן היטב . בריפוד למתקן ליולדות , אפשר היה לחשוב 
על צירוף צבעים מרגיע יותר מאשר חום , אדמדם וורוד . גולת הכותרת של התערוכה 
היא עבודותיהם של שני תלמידים , סיגל שכטר ואילון ערמון . כאן מוצגת מקצוענות 
ללא פשרות . שכטר , שנעזרה בבעלי מקצוע מקומיים , מציגה ריהוט שנושאו 
מפגש שלוש הדתות . יש כאן שילובי צבעים וצורות בהשראת הנושא , אבל מעבר 
לכל אלה , יש כאן הרבה ירידה לפרטים כמו חיבורי ברגים ופינים ללא גרד . 
מפתיע עד כמה נושא בנאלי , כמו שלוש דתות , יכול להביא לתוצאות כה רגישות . 
רמת הגימור של הריהוט גבוהה מזאת שהוצגה על ידי הסטודנטים מחולון בתערוכת 
המכון הצרפתי . הכיסאות והשולחנות המוצגים כאן ראויים למוזיאון ישראל . 
לקראת תערוכה מעין זו , חייב בית - הספר לגבש עמדה , אולי בעזרת אוצר מסגל 
המוסד , אילו עבודות מציגים בתערוכה , והאם כל העבודות ראויות להצגה . 
השנה התערוכה היא מקצועית יותר מהתערוכות שהוצגו בשנים הקודמות . מוצגות 
בה עבודות יפות מאוד , במיוחד בתחום עיצוב המוצר . גם כרטיסי הביקור האישיים , 
בעלי החזות האחידה , שעיצבו הסטודנטים במיוחד לתערוכה הזאת , מוסיפים 
לקו הנקי והברור יותר של התערוכה . קפפותחתבית " יד לבנים " ברמת השרון 
מציגים תלמידי שנה ב של הטכניון פרויקט המתייחס למרקם ולחלל עירוני . זאת 
תערוכה המציגה פרופיל של כיתה שלמה ולא עבודות נבחרות של יחידים . העבודות 
מציגות תהליך התפתחות ולמידה של צורות . יפה עשו מנחי הפרויקט , גלעד דובשני 
ושרגא קירשנר , שהשאירו בחלק מהפרזנטציה את הסכימות של שלבי התכנון . הפרויקט 
מבוסס על מחקר בן שבועות אחדים שנעשה על בית התרבות ברחוב אחד העם בלב תל - 
אביב ועל בית הספר לאמנויות ברמת השרון : אתר בנוף אורבני עמוס מול אתר 
בקונטקסט כפרי שליו . המוצגים שעל קירות התערוכה מצביעים על שלבי התפתחותם 
של יפו , נוה - צדק ואחוזת - בית מאז שנות העשרים ועד היום . המפגש עם 
נציגי מחלקות ההנדסה בעירייה וההתייחסות הממשית לתקנון הבנייה בכל מקום , 
מעידים על רצינות הפרויקט ועל תפיסת המציאות בשטח , שכמוה לא הוצגה אפילו 
בתערוכת האדריכלים ברחוב הגלבוע בתל - אביב . סטודנטים ואדריכלים נוטים להתעלם 
ממגבלות הרשויות המקומיות , במיוחד בתערוכות , מה שמקנה לתוצאה הסופית 
של עבודתם ממד לא ריאלי . גם מישל ווסטון וגם טלי פלדמן חותכות צירי תנועה 
פנימיים , בין הרחובות אחד - העם לבן - זכאי בדרך לאלנבי . פלדמן יצרה 
חזיתות המתקשרות לרחוב התל - אביבי , תוך מעבר תחת ארקדות אבן - גבירוליות 
ופרופורציות של עיר לבנה . החזית הדרומית יוצרת ניגוד יפה בין חזית עמוסת 
אורנמנטים לבין גושניות המבנה החדש , כשמאחוריה מזדקרים עצי תמר גבוהים . 
חבל שסטודנטים אחדים לא ירדו במודל ובשרטוטים לרמה של תכנון חלונות ופתחים . 
גם בקנה המידה הקטן של המודל , אפשר היה להעביר תחושות התייחסות לאדם ברחוב . 
דורית זמר עשתה שימוש יפה בקיר מסך , שאותו שימרה , ומאחוריו חצר לתצוגת 
פסלים . ויוויאנה דיאקי מגדירה צירי הליכה בבית הספר לאמנויות בלב תל - 
אביב על ידי תעלת אור טבעי בין הכניסה לכיתות הלימוד והתייחסות להגדרת המבוא 
דרך כיכר פתוחה , בעלת פרופורציות אנושיות . חבל שבניין הקפיטריה הצלינדרי 
רוכב בכבדות על החזית לשימור . המרשים במיוחד בפרויקט רמת השרון , הוא זה 
של רקפת כהן , המציגה התרוממות מניפה הדרגתית עם שמירה על בניין של רמת 
השרון הישנה . התרוממות לצד שורת עצי הברוש אופיינית לסביבה המיידית . זאת 
העבודה היחידה המציגה טיפול כה מעמיק ברחובות , בגינון ובצירי ההליכה . 
הירידה לפרטים מאפשרת את קריאת הטקסטורות והחומרים שבחרה . הסטודנטים עיצבו 
את האלמנטים לתצוגה כך שיהיו ניתנים לקריאה מכל ארבעת הכיוונים . בגלל הצפיפות 
הרבה במקום , חלק מהעבודות פונות לכיוון הקיר , כך שלא ניתן להתרשם מהן 
במלואן . חבל שרמת השרון זרקה את עבודות הסטודנטים לקומת גלריה צפופה ורחוקה . 
