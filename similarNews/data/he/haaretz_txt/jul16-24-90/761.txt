ואשינגטון ( ע"ר ) . בית משפט לערעורים בארה"ב דחה את הרשעתו של הקולונל 
אוליבר נורת בשערוריית איראנגייט . בית המשפט , ברוב של 2 נגד 1 , אמר 
כי יש לבדוק מחדש אם עדי התביעה בפרשה לא הושפעו מעדותו של נורת בקונגרס , 
לפני שלוש שנים . נורת , עוזר במועצה לביטחון לאומי , שניהל את המבצע 
בארה"ב הואשם בשנה שעברה בהשמדת מסמכים , סיוע במניעת מידע מהקונגרס בפרשה , 
ובקבלת מתנה בלתי - חוקית . כעת ייאלץ שופט להחליט האם זכותו המובטחת בחוקה 
של נורת שלא להרשיע את עצמו , נפגעה עקב ניצול לא נכון של עדותו , והאם 
יש צורך לפתוח מחדש בהליכים נגדו . התובע המיוחד בפרשת איראנגייט אמר לאחר 
מתן ההחלטה כי הוא ימשיך בחקירה , למרות שההחלטת בית המשפט לערעורים פגעה 
קשות בסיכוייו . 
