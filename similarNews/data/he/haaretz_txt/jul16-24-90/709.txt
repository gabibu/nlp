הרשימה המתקדמת לשלום תפתח הערב את ועידתה השלישית בעכו , בצל איום הפילוג 
בין מייסדיה . לטקס הפתיחה הוזמנו נציגים ממפלגות וארגונים ערביים בישראל 
ובשטחים , אך דיוני הוועידה שייערכו מחר יהיו סגורים בפני הקהל הרחב ואמצעי 
התקשורת . הסכסוך ברשימה המתקדמת נסב על הטענה , שהפנה חלק נכבד ממייסדי 
התנועה נגד ח"ך מוחמד מיעארי , ולפיה השתלט על התנועה כאילו היתה נחלתו 
הפרטית ונקט בוועידה השנייה צעדים המנוגדים לתקנון , במטרה להרחיק את יריביו . 
הוועידה השלישית אמורה היתה להיות ועידת פיוס והשלמה , אך מיעארי ואנשיו 
סירבו לעמוד בסיכומים קודמים , שלפיהם היה צריך לערוך מפקד חברים לפני הוועידה , 
ולהפיץ בכל הסניפים רשימה שמית של הצירים שבועיים לפני מועד הוועידה . יריבי 
מיעארי , ובראשם מזכ"ל התנועה , ריאח אבו אל - עסל , טוענים כי לא נערך 
מפקד , כי מיעארי שריין מקומות לכל נאמניו , וכי הוא מסרב לספק את רשימת 
הצירים והסניפים עד לפתיחת הוועידה , שתימשך יום אחד בלבד . מיעארי דחה 
הזמנה של מזכ"ל התנועה לערוך דיון בלשכה המדינית של התנועה בטענות יריביו , 
וקבע כי מדובר בסכסוך מקומי , שיש ליישבו בסניף התנועה בנצרת . לדבריו , 
הוזמנו צירי הוועידה על - פי מכסת ההצבעה לטובת " המתקדמת " ( ציר אחד 
לכל 051 קולות בבחירות לכנסת ) , ועל רקע זה החליטו יריביו להחרים את הוועידה 
בעכו ולקרוא לעריכת ועידה נוספת בסתיו הקרוב . הנהלת התנועה החליטה לדחות 
את הצעת האלוף ( מיל ) מתי פלד , שהציע לבטל את הסכם השותפות בין " המתקדמת " 
ל"אלטרנטיווה " ולאחד את שתי הקבוצות במסגרת מפלגה ערבית - יהודית שוויונית , 
ללא שריונים . כמו - כן דחתה הצעה , שעלתה בדיונים המוקדמים , ולפיה 
על התנועה לדרוש אוטונומיה לאזרחים הערבים בישראל . לעומת זאת , יוצע לוועידה 
להעלות דרישה , כי ישראל תכיר באזרחיה הערבים כמיעוט לאומי . ועידת הרשימה 
המתקדמת צפויה לאמץ קריאה לכינון רשימה מאוחדת לכל הערבים והיהודים , התומכים 
בזכות ההגדרה העצמית לפלשתינאים . 
