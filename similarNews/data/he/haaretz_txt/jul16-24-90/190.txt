פולין שוב משמשת חלוץ לפני המחנה במזרח - אירופה הפעם בחזית הכלכלה . החוק 
שהתקבל בשבוע שעבר להפרטה של % 08 ממפעלי התעשייה עלול לגרום לפיטורי עובדים 
נוספים , אך נחשב לצעד החשוב ביותר בדרך לקפיטאליזם . " זהו מאורע היסטורי 
שאינו נופל מלקיחת השלטון מן הקומוניסטים לפני שנה " , כתב העתון הפרו - 
ממשלתי " גזטה ויבורצה " . " אף לא אחת מן המדינות השכנות הגיעה לשלב כזה 
בפירוק הקומוניזם " . החוק , שהתקבל ברוב מפתיע של 823 נגד 2 , מהווה הוכחה 
כי הפרלמנט עדיין רוצה לעבור לשיטת השוק , אף שעד כה הדרך לא היתה סוגה 
בשושנים . החוק עשוי לחזק את ממשלתו של תדיאוש מזובייצקי . זוהי גם נקודת 
מפנה בתכנית הרפורמות הרדיקאלית שתחילתה ב1 בינואר . השלב הראשון של התוכנית 
התמקד במלחמה באינפלציה , בחיזוק המטבע ובייצוב השוק על ידי החזרת סחורה 
לחנויות . קברניטי הכלכלה הפולנית סברו , כי ראשית יש להכשיר את הקרקע . 
איש לא יפתח עסק בתנאים של היפר - אינפלציה , מחסור במזון וכסף חסר ערך . 
תוך שימוש במדיניות פיסקאלית ומוניטארית נוקשה , הניבה התוכנית פרות , 
אך המחיר החברתי היה כבד . ההכנסה הממוצעת הריאלית לנפש ירדה בכ%04 , התפוקה 
התעשייתית ירדה בכ%03 והאבטלה עלתה מאפס ל%2 . 4 כלומר יותר מחצי מיליון 
עובדים מובטלים . אולם עתה כאשר האינפלציה ירדה למימדים ברי - שליטה , 
הזלוטי יציב , והמדפים מתמלאים ניתן לבנות את המערכת הכלכלית החדשה . מזובייצקי 
ואיש הכלכלכה שלו , סגן ראש הממשלה לשק בלכרוביץ , דיברו על הצורך בהפרטה 
מאז הקמת ממשלת סולידריות בספטמבר אשתקד . אולם גיבוש תוכנית הפרטה מתקבלת 
על הדעת לא היתה פשוטה . סקרי דעת קהל הראו כי האזרח מן השורה חושש שקפיטליסטים 
זרים ישתלטו על התעשייה ועל הקרקעות במחירי מציאה , והפולנים יהפכו לאזרחים 
ממדרגה שניה בארצם שלהם . באותם חלקים מפולין שהיו בעבר בשלטון גרמניה , 
שרר חשש כי הגרמנים יקנו ויתיישבו מחדש . גם אם המשקיעים יהיו פולנים , 
ההנחה היתה , שרק אלה שדאגו לכיסם בימי המשטר הישן יוכלו לקנות נכסים , 
וכך שוב יעבדו הפולנים ההגונים למען אדונים קומוניסטים לשעבר . נוסף על 
כך חששו העובדים משעות עבודה ארוכות יותר , מאבטלה ומאבדן ההשפעה במקומות 
העבודה . החוק , שניסחה ועדה מיוחדת שישבה על המדוכה שלושה חודשים , מטפל 
בכל החששות האלה . לעובדים הובטחה הזכות לקנות עד % 02 מבתי החרושת במחירי 
הנחה . לציבור הרחב יוצאו אגרות הפרטה באמצעותן ניתן יהיה לקנות מניות מייד 
או בתשלומים . הממשלה שומרת על זכותה להגביל השקעות זרות בהיקף של למעלה 
מ%01 מעלות המפעל . כל אחד מ006 , 7 המפעלים שבידי הממשלה , בכל מגזרי 
המשק , יעברו הפרטה במהירות האפשרית . התהליך יחל כבר השנה עם הפרטה של 
כעשרה מפעלים . המדובר על תהליך שיארך שנים , מפני שכל מפעל צריך לעבור 
שיערוך לפני המכירה . המפעלים המצליחים יימכרו ראשונים , ואילו המפסידים 
יפורקו ויימכרו במחיר נכסיהם בלבד . " בפני פולין ניצבת משימה אדירה במימדיה , 
אך לא בלתי אפשרית " , הכריז בלכרוביץ . " במידה רבה תלוי עתידו של כל 
אחד ואחד מאיתנו בהצלחתה " . 
