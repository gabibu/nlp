יו"ר המשמרת הצעירה של מפלגת העבודה בירושלים , אופיר פינס , שיגר שלשום 
מכתבים אל שר המשטרה , היועץ המשפטי לממשלה ומבקרת המדינה , בהם הוא דורש 
לפתוח בחקירה נגד שר הדתות , אבנר שאקי , עקב חלוקת ההקצבות לעמותות שבראשן 
עמדו מקורבי השר . במכתב אל היועץ המשפטי לממשלה , יוסף חריש , דורש פינס 
כי יורה למפכ"ל המשטרה לפתוח מיד בחקירה . הכותב מדגיש , כי חריש כבר התערב 
בפרשה , וכי אין כל סיבה מדוע לא יורה למשטרה לחקור . במכתב אל שר המשטרה , 
רוני מילוא , הוא מביע תמיהה מדוע מתעכבת חקירת המשטרה אף שכל העובדות 
הנראות לעין מחייבות חקירה כזאת . הוא גם מציע במכתבו כי לא יייעשה ניסיון 
לעכב את החקירה מטעמים פוליטיים . במכתב אל מבקרת המדינה , מרים בן פורת , 
היא מתבקשת לפתוח בחקירה משלה בפרשה , לנוכח העובדה שמדובר בפעולתה של 
ועדת שרים . אופיר פינס היה אחד ממגישי התלונות לפני עשרה ימים על פרשת שאקי . 
כמו - כן התלוננה התנועה ליהדות מתקדמת . עקב תלונות אלה הורה היועץ המשפטי 
לממשלה בסוף השבוע לבטל את החלטת ועדת השרים לעזבונות בכל הנוגע להקצבת סכומי 
הכסף לארבע העמותות שבראשן עמדו מקורבי השר שאקי . כמו כן הורה , על דעת 
עמותות אלה , להגיש מחדש את הבקשה להקצבת הכספים לוועדה הציבורית שמינה 
באחרונה שר המשפטים , דן מרידור , במקום ועדת השרים . במשרד המשפטים הודגש , 
כי העמותות טרם מימשו את ההקצבה . בישיבת ועדת השרים שהיתה לפני שלושה 
חודשים , בהשתתפות השר שאקי , הוחלט להקציב 002 אלף ש"ח לעמותת " אור 
עולם " , שבראשה עמדה רעיית השר ; 003 אלף ש"ח לעמותת " נצח ישראל " , 
שבין מייסדיה היו בתו של השר וחתנו ; 003 אלף ש"ח לעמותת " המענה היהודי - 
ציוני " , שבין מייסדיה היה בנו של השר ; ו003 אלף ש"ח לעמותת " סמל " , 
שבין מייסדיה היו שניים ממקורבי השר . כל הכסף הוקצב מכספי העזבונות 
שהצטברו בקופת האפוטרופוס הכללי , על - פי החלטת ועדת השרים שהיתה ממונה 
עד האחרונה על חלוקת עזבונות אלה . ועדת השרים פוזרה ובמקומה החלה לפני 
חודש לפעול ועדה ציבורית בראשות השופט בדימוס מרדכי בן - דרור . 
