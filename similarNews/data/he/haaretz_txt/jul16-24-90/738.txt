בון ( ע"ר ) . כתב עת יהודי , הרואה אור בגרמניה המערבית , טוען כי 
נשיא אוסטריה , קורט ואלדהיים , היה אנטי נאצי ואפילו חבר בארגון התנגדות 
לנאצים באוסטריה . עורך כתב העת " סמיט " , אוסוואלט לווינטר , אמר כי 
בתחקיר שערך , הגיע למסקנה שוואלדהיים עסק בפעילות אנטי - נאצית באוסטריה . 
לדבריו , מקור המידע הוא חבר בכיר לשעבר במחתרת הצרפתית , שמסר על כך 
הצהרה בשבועה בבית משפט בווינה . האיש , שלא זוהה בשמו , תואר כאוסטרי 
שערק מהצבא הגרמני , ונלחם בשורות המחתרת הצרפתית . לדברי לווינטר , האיש 
למד בבית הספר שבו למד ואלדהיים , ונשבע כי ואלדהיים הופיע ברשימת חברי 
" תנועת החירות האוסטרית " , אותה ראה במו - עיניו . תנועת החירות האוסטרית 
היתה מעורבת בפעילות צבאית נגד הגרמנים , לפני ואחרי סיפוח אוסטריה לגרמניה 
( ה"אנשלוס " ) במרס 8391 . האיש סיפר , כי חקר את ואלדהיים כשזה הוצב 
בצרפת , והגיע למסקנה שלא היה מעורב בפעילות נאצית . משנשאל לווינטר , 
מדוע לא סיפר ואלדהיים עצמו על כך , ענה כי הציג את השאלה לנשיא האוסטרי 
במהלך ראיון שנמשך עשר שעות . לדבריו , אמר לו הנשיא האוסטרי : " לא הייתי 
חבר חשוב מאוד בקבוצה , אולם ברור שלבי נמצא שם . לו הייתי מפרסם זאת עכשיו , 
אנשים היו חושבים שאני פשוט מנסה להגן על עצמי " . 
