מרבית נכסיו של המלונאי פושט - הרגל חיים שיף יימכרו היום לחברת אפריקה ישראל , 
אם הבוקר לא יופיע בבית המשפט גורם חדש שיבקש לרכוש את הנכסים במחיר מפתיע . 
זאת , לאחר שאיש העסקים אפרים אוריון החליט לחזור בו מהצעתו להתחרות בחברת 
אפריקה ישראל ברכישת נכסיו של חיים שיף . הבוקר ימסור עו"ד אמנון עברון , 
המייצג את אוריון , הודעה לבית המשפט כי מרשו חזר בו מהצעתו לרכישת הנכסים . 
בשיחה עם " הארץ " , אמר אתמול אוריון כי החליט לסגת מאחר שהצעת מחיר הגבוהה 
ב%01 מהמחיר שהציעה חברת אפריקה ישראל הופכת , לדעתו , את רכישת הנכסים 
לבלתי כדאית . אפריקה ישראל הציעה בעבור נכסי שיף 23 מיליון דולר ועוד 9 
מיליון דולר אם יתקיימו תנאים נוספים , ובהם היתר להפוך את מלון דיפלומט 
תל - אביב למלון דירות . אוריון הציע בבית המשפט 43 מיליון דולר , שני 
מיליון דולר יותר מהצעת בנק לאומי . אך בית המשפט החליט כי יהיה מוכן לדון 
מחדש בעסקה רק אם תוגש הצעה הגבוהה בכ%01 מהצעת אפריקה ישראל . קיימת הערכה 
שאוריון החליט לסגת מהצעתו לאחר שעו"ד ראובן ( רובי ) בכר , פרקליט בנק 
לאומי , הודיע שבדעתו לחקור את אוריון לגבי אמצעיו הכספיים . בית המשפט 
גם דרש מאוריון להפקיד ערבות של חמישה מיליון דולר כדי להשתתף במכירה . הכרעת 
בית המשפט הבוקר צפויה לגבי מרבית נכסיו של המלונאי . מלון דיפלומט בתל - 
אביב , קרקעות מלון דיפלומט בירושלים ( לא כולל המלון עצמו א . ל . ) 
מלון הנשיא בירושלים , כולל מגרש יקר ערך הצמוד למלון , קולנוע ומלון 
אורגיל בירושלים . 
