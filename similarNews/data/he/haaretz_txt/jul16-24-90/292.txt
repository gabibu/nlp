התנועה המתקדמת לשלום עומדת בפני פילוג , ערב ועידתה השלישית המתוכננת ליום 
ששי הקרוב . ועד סניף נצרת , אשר ייסד את התנועה ב189 , 1 , הודיע למזכ"ל 
התנועה כי החליט להחרים את הוועידה לנוכח סירובם של הלשכה המדינית של התנועה 
והוועד המרכזי לערוך מפקד בסניפים ולמסור את רשימת הנציגים לחברים המעוניינים 
להציג את מועמדותם למוסדות התנועה , כדי לאפשר להם לנהל מסע הסברה בקרבם . 
דבר זה נקבע בתקנון התנועה ובהחלטותיה , טוען ועד סניף נצרת . כמו כן 
מסרב הוועד המרכזי לגלות את ההצעות לסדר היום לצירי הוועידה . מקורות בסניף 
נצרת מסרו , כי ההחלטה לכנס את ועידת " המתקדמת " נתקבלה בלחצם של חברים , 
שטענו כי הוועידה השנייה התנהלה בצורה לא מסודרת , שכן רבים הצביעו ללא 
זכות הצבעה ונעלמו למחרת היום . לטענת המקורות , הוחלט לקיים ועידה שלישית 
במטרה לתקן את השגיאות ולאחד את השורות , אך חברי הוועד המרכזי החליטו לשריין 
את עצמם כצירים בוועידה והקימו מנגנון שינציחם בצמרת התנועה וימנע ייצוג 
הולם לבעלי עמדות שונות . קפידבינבשבוע שעבר פנה סניף נצרת ללשכה המדינית 
בדרישה לבטל את ההחלטה המשריינת את הוועד המרכזי , לדחות את מועד עריכת 
הוועידה עד לקיומו של מפקד חברים בסניפים ופרסום שמות הצירים . נציג התנועה 
בכנסת , ח"ך מוחמד מיעארי , דחה את הפנייה וקבע שהוועידה תיערך במועדה . 
שלשום החליט סניף נצרת , פה אחד , להחרים את הוועידה ולהרחיק משורות התנועה 
את עו"ד עזיז שחאדה , חבר ועד הסניף , אשר תמך בעמדת ח"ך מיעארי . הוועידה 
תתקיים בעכו למשך יום אחד בלבד ותהיה סגורה לעיתונאים . המפלגה הדמוקרטית - 
ערבית ( דראושה ) הודיעה , לעומת זאת , כי הזמינה לוועידתה שתתקיים בנצרת 
ב42 בחודש את נשיא המדינה חיים הרצוג . דובר " המתקדמת " הגיב על החלטת 
סניף נצרת בהביעו צער על החלטת חבריו ואמר , כי הוועידה תיערך בזמן וכמתוכנן . 
