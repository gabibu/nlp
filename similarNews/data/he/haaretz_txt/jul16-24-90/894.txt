פריטאון ( ע"ץ ) . שרים בממשלת ליבריה , המשתתפים במשלחת הרשמית המנהלת 
את המגעים עם המורדים , ביקשו שלשום בערב מהנשיא סמואל דו להתפטר . שר ההסברה 
הליברי , עמנואל באובייה , הצהיר שהמשלחת " ממליצה לנשיא מתוך האינטרס 
העליון של האומה והעם , להקריב את עצמו כדי למנוע מליבריה אובדן נוסף של 
חיי אדם ורכוש , וכדי לשמור על ביטחונו האישי " . באובייה אישר כי הבקשה 
הועברה לידי הנשיא דו . בתגובה הודיע הנשיא דו כי הוא מסרב להתפטר . כתבים 
במונרוביה מדווחים כי הנשיא הוא כעת שבוי , למעשה , בידי חיילי המשמר האישי 
שלו שאינם מאפשרים לו להתפטר , מחשש כי עם פרישתו יבצעו בהם המורדים טבח . 
לפי מקורות צבאיים סגרו 005 חיילים משבט קראן , הוא שבטו של הנשיא דו , 
על הארמון ואינם מאפשרים לו לברוח . לפי אותה ידיעה , התחייבה קבוצה קטנה 
של חיילי שבט קראן בתוך ארמון הנשיאות , הנמצא על שפת הים , להגן על דו 
ויסייעו לו לצאת בדרך כלשהי על מנת למנוע מרחץ דמים . כעת מתנהל מאבק פנימי 
בין שתי קבוצות בקרב החיילים המגינים על הנשיא , בעוד צבא המורדים נמצא 
במרחק קטן ביותר מן הארמון . מקור דיפלומטי אמר כי דו איבד את הקשר עם המציאות 
והוא " משוכנע שאי אפשר לנצחו " . אותו מקור אמר כי לאחר שהמורדים כבר נמצאים 
במרחק של כמה מאות מטרים מן הארמון , השליט הליברי בן ה83 מאמין כי הכישופים 
של שבטו יצילו אותו . בעקבות זאת מצפים שדו ילחם עד הסוף מתוך הארמון המבוצר . 
נציגי המורדים פרשו בשבוע שעבר משיחות שלום במדינה השכנה סיירה ליאון , 
ונדרו להדיח את דו בכוח . כמה מאות חיילי ממשלה עדיין מגינים על עמדותיהם 
ממזרח לעיר הבירה , לאורך הכביש היחיד המאפשר להיכנס בקלות למונרוביה הבירה . 
מעריכים כי מאז פרוץ המרד , נהרגו יותר מ000 , 5 איש בקרבות . 
