במשך כשלוש שעות וחצי ישאו 41 דוברים את נאומיהם במרכז מפלגת העבודה . בין 
מטות פרס ורבין התנהל בסוף השבוע קרב על הרכב רשימת הדוברים היוקרתית שיכריזו 
על תמיכתם מעל הבימה . לפי הסיכום שהושג בסוף השבוע ידברו ששה נואמים מכל 
צד , מלבד רבין ופרס שיסכמו את הדיון . הרכב הדוברים מטעם מחנה רבין הוא 
ככל הנראה : עו"ד חיים צדוק ; שלום חבשוש , יו"ר ועד עובדי התעשייה הצבאית ; 
ח"ך שמעון שטרית , ח"ך בנימין בן - אליעזר , ח"ך עוזי ברעם שייצג את היונים 
התומכים ברבין , ח"ך נאוה ארד כמייצגת מחנה הנשים , ולבסוף יצחק רבין עצמו . 
מטעם מחנה פרס ינאמו ככל הנראה : ראש המטה נסים זווילי , הסופר ס . יזהר , 
עו"ד שלום פדידה ראש המועצה המקומית בית שמש , ח"ך אברהם כץ - עוז , מזכ"ל 
נעמ"ת מאשה לובלסקי , וראש עיריית טבריה לשעבר , משה צחר , מוותיקי המפלגה . 
את רשימת הנואמים יחתום שמעון פרס . ניסיונו של פרס לגייס לעזרתו את ח"ך 
אבא אבן נכשל אבן סירב , אך הודיע כי יצביע בעד פרס . 
