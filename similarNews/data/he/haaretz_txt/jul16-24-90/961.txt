מקורבי יו"ר מפלגת העבודה ח"ך שמעון פרס החלו אמש להפעיל עליו לחצים 
להרחיק את ח"ך יצחק רבין מכל עמדה והשפעה פוליטית במפלגה , עתה לאחר ניצחונו 
בכינוס המרכז , וקבלת ההחלטה לדחות בשנה עד שנה וחצי את ההתמודדות על תפקיד 
יו"ר המפלגה ומועמדה לכהונת ראש הממשלה לקראת הבחירות לכנסת ה31 . כן נשמעה 
במחנה פרס דרישה להביא להדחתם של כל תומכי רבין מתפקידיהם במפלגה . פרס גבר 
על רבין אתמול , בתום כינוס בן שבע שעות של מרכז המפלגה , בכל שלוש השאלות 
שהוצגו בפני המרכז , בתוצאה משוקללת ברוב של % 45 לעומת % 64 . בלט שיעור 
גבוה של נמנעים , למעלה מ%01 . פרס זכה בתמיכה מאסיבית מצד ותיקי המפלגה , 
אנשי העדות והנשים , בעיקר לאחר שהבליט את המוטיב הרגשי ואת ניסיון רבין 
להדיחו . הח"כים אורה נמיר ומשה שחל הודיעו אמש כי יתמודדו על הנהגת המפלגה 
בבחירות על - פי לוח הזמנים החדש שייקבע עתה . עד אחר חצות נמשכו חגיגות 
הניצחון בלשכתו של פרס ברחוב מנדלר בקריה בתל - אביב . היתה זו ההתמודדות 
הראשונה של פרס ורבין מזה עשר שנים , וניצחונו של פרס הפתיע , לאחר התחזיות 
של הימים האחרונים על רקע ההכרעה בשבוע שעבר בלשכת מפלגת העבודה , שבה זכתה 
עמדתו של רבין ברוב של % 06 . פרס אמר אמש כי הוא שמח על החלטת חברי המרכז , 
" לאחר שרבים במפלגה כבר הספיקו להספיד אותי . הגיעה השעה שגם צמרת המפלגה 
תלמד מההתנהגות והאחריות של חברי המרכז . היתה התארגנות וחתרנות נגדי . 
אני שמח שאלו התוצאות . זו מפלגה של הרבה חברים , שאמרו לא להשמצות אנשי 
רבין ולניסיון להביא להדחתי . עתה יש להתאחד ולפעול בנחרצות נגד ממשלת הימין 
הקיצונית של הליכוד " . על פי החלטת מרכז מפלגת העבודה , היו"ר הנוכחי , 
שמעון פרס , ממשיך לכהן בתפקידו , ובחירת היו"ר הבא תיעשה רק בכינוס ועידתה 
הבאה של המפלגה . עוד הוחלט כי מועמד המפלגה לראשות הממשלה לכנסת ה31 ייבחר 
שנה לפני יום הבחירות , או מיד עם החלטת הכנסת להקדמת הבחירות . ההחלטה 
השלישית של מרכז המפלגה היתה כי יש מקום לשנות , לקראת הבחירות , את חוקת 
המפלגה , באשר לגוף הבוחר את יו"ר המפלגה ואת המועמד לראשות הממשלה . דרישת 
רבין היתה להכריע כי כבר בשבוע הבא , ב92 ביולי , יתכנס מרכז המפלגה לבחור 
את היו"ר והמועמד לראשות הממשלה . הערב מכנס המזכ"ל ח"ך מיכה חריש את לשכת 
המפלגה , כדי להתחיל את הדיון בצעדים הראשונים המתבקשים בעקבות החלטת המרכז . 
בכוונת חריש להוביל עתה את מפלגת העבודה להיערכות לקראת כינוס ועידתה בעוד 
כשנה , לאחר מפקד חברים חדש , ויישום הכוונה להביא לבחירת כל הנהגת המפלגה 
בשיטת הפריימריס . גורמים בכירים בצמרת המפלגה טענו אמש כי לאחר ניצחונו 
של פרס , נקטל הסיכוי האחרון להביס את הליכוד בבחירות הבאות לכנסת . ח"ך 
רבין אמר אמש כי הוא מקבל את הכרעת הרוב , והוא וחבריו יפעלו כדי להביא 
ליישום מהיר של ההחלטות שנתקבלו במרכז . " אני מודה לרבים מחברי המרכז 
שראו צורך בשינוי , אך הרוב הוא הקובע . אני מאמין שהמפלגה צריכה לצאת 
מכאן כמפלגה מאוחדת , ולהתארגן כאופוזיציה מול הליכוד " , אמר רבין מעל 
בימת מרכז המפלגה , ולאחר מכן לחץ את ידו של פרס . בקרב אנשי רבין התקבלו 
אמש התוצאות בהפתעה מוחלטת . כבר עם מניית הקלפיות הראשונות , שבישרו על 
מהפך אפשרי , נתקבצו רבים לחדרו של רבין למעין ישיבת אבל . בין הנוכחים 
הועלתה אפשרות שרבין יודיע בתגובה על פרישתו מהחיים הפוליטיים , אך אפשרות 
זו הוסרה מעל הפרק . רבין כינס את אנשיו לדיון ראשוני , ואמר כי לפניו 
עתה משימה להביא לשינוי מהיר של תקנון המפלגה , כדי שניתן יהיה לקיים בחירות 
בשיטת הפריימריס , שם הוא מאמין להגיע להישג מול פרס . אולם גורמים במחנה 
רבין אמרו כי אפשר שעד קיום הפריימריס עשוי רבין להחליט שאינו מעוניין עוד 
בהתמודדות . רבין סירב להתייחס אמש לאפשרות זו , ואמר כי יש לו עתה זמן 
להחליט על המשך דרכו . ראש מטה הבחירות של רבין , ח"ך מוטה גור , אמר בתגובה , 
כי הוא מאוכזב מהתוצאות , והדגיש כי הוא צופה בעיות ביישום החלטות המרכז . 
" המפלגה תמשיך לפעול כמפלגה מאוחדת . חבורת רבין אינה מתפרקת " . רק כשהיה 
ברור שניצחונו של פרס הובטח , וכמה דקות לפני ההכרזה הרשמית על הניצחון 
הגיע פרס למטהו . שעה קלה קודם לכן הוא נח בביתו , לאחר שלא הרגיש טוב 
במשך היום וחומו עלה . 
