בבית - משפט השלום בירושלים נחשפה אתמול פרשת שוחד במשרד הרישוי בבית לחם . 
שני עובדים בכירים במשרד , חיים מלכה ( 94 ) מירושלים ואסי ניסימו ( 
43 ) מאשדוד , נעצרו . שניהם חשודים בקבלת שוחד כמו מכשירי חשמל , כלי 
נחושת וחפצי ערך . חקירת הפרשה התנהלה זה כמה חודשים בחשאי על - ידי משטרת 
נפת בית לחם . בבית משפט השלום בירושלים טען נציג המשטרה כי מלכה , המשמש 
כפקיד בכיר במשרד הרישוי באזור יהודה , קיבל שוחד וטובות - הנאה תמורת שירותים 
שנתן במסגרת סמכותו כאיש המשרד . בחיפוש בביתו נתפסו חרבות עתיקות , שקיבל 
לפי החשד מתושב בית לחם , תמורת סיוע בהסדרת רשיון - רכב . כמו כן , הוא 
הופלל על - ידי גורמים שונים כמי שקיבל טובות - הנאה רבות תמורת סיוע לאנשים 
נוספים . בהחלטתה ציינה השופטת , דניאלה וקסלר , כי לפי הראיות שהציגה 
המשטרה אין ספק לביסוס חשד סביר של מעורבות בעבירת שוחד . היא ציינה , 
כי לפני המעצר נעשתה עבודת חקירה מסועפת , אך מאחר שמדובר בחקירה קשה , 
הדורשת גביית עדויות חוזרות ועדויות חדשות , ומשום שלעבירה חשיבות ציבורית 
רבה , יש לעצור את החשוד לעשרה ימים כדי לאפשר את השלמת החקירה . בדיון 
בעניינו של ניסימו , טען נציג המשטרה , כי החשוד משמש פקיד בכיר ובודק - 
מסמכים במשרד הרישוי באזור יהודה . המשטרה טענה , כי החשוד הודה שתמורת 
עבודת ריצוף שביצע רצף בבית אביו ללא תמורה עבודה ששוויה 000 , 3 שקל הוא 
ניפק רשיון - נהיגה לרכב מסע כבד , ללא תאוריה ומבחן מעשי . בהסכמת סניגורו , 
הוארך מעצרו של החשוד בשבעה ימים . במהלך החקירה נעצרו תושבים נוספים מהאזור . 
הם נחקרו ושוחררו בתום החקירה . 
