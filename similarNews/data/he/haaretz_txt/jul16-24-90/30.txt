הממשלה אישרה אתמול את מינויו של ח"ך אפרים גור כסגן שר התקשורת , אולם 
לא ברור אילו תחומים יופקדו בידיו . לפני ימים אחדים זימן שר התקשורת , 
הרב רפאל פנחסי , את ח " ך אפרים גור לפגישה ובה הבהיר לו כי אינו מוצא 
תחום פעולה מוגדר שניתן להפקידו בידיו . פנחסי הסביר כי בזק ורשות הדואר 
הם גופים עצמאיים הנמצאים באחריות מיניסטריאלית של שר התקשורת , ועל כן 
לא יוכל להפקידם בידי גור . נושא שידורי הטלוויזיה בכבלים הוא התחום המרכזי 
היחיד שנותר במשרד התקשורת , ולא יתכן שנושא חשוב זה יועבר לאחריותו של 
סגן השר . פנחסי הציע לגור לבקש את דחיית מינויו כסגן שר התקשורת , עד שילובנו 
סמכויותיו , אולם הדבר לא יצא אל הפועל . פנחסי גם הציע באחרונה לראש הממשלה , 
יצחק שמיר , כי גור יתמנה לסגן שר במשרדו שלו ומשם יעסוק בנושא הערוץ השני , 
או שיעשה זאת במסגרת תפקידו כסגן שר במשרד התקשורת . מינויו של אפרים גור 
אמור לקבל אחר הצהרים את אישור מליאת הכנסת . 
