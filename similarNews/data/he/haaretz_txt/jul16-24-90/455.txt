המשנה ליו"ר הוועד המנהל , שלמה קור , התייחס בישיבת הוועד המנהל אתמול 
לתוכניתה של רשות השידור להעביר בשידור חי את מופע הרוק " החומה " מברלין 
ודרש לקיים דיון בנושא , בו ישתתפו גם ניצולי שואה . " החג הזה אינו חגנו 
והתזמורת הזו לא לנו . קשה לנו לשמוע מברלין שידור חי , כי לנו שידרה רק 
מוות " , אמר קור . רוני פיינשטיין תקף את קור באמרו , כי זו " דמגוגיה 
להכניס את נושא השואה לקונצרט " . לבסוף סוכם שבהפסקה בין חלקי הקונצרט , 
יתקיים באולפן דיון עם מומחים , בנושא איחוד הגרמניות והעם היהודי . עם 
היוודע החלטת יו"ר הוועד המנהל , אהרן הראל , לא לכנס את מליאת רשות השידור 
לדיון על ביטול " אולפן הקיץ " , אספה חברת המליאה מיכל כהן ( מערך ) , 
חתימות של עשרה חברים מכל המפלגות ודרשה מיד לכנס את המליאה . החוק מחייב 
את כינוס המליאה אם עשרה חברים דורשים זאת . בעקבות הדרישה הודיע הראל בישיבת 
הוועד המנהל , כי המליאה תכונס בעניין זה ב1 באוגוסט . קפידבינהוועד המנהל 
נדרש אתמול לעניין " אולפן הקיץ " בעקבות שאלתו של חבר הוועד המנהל , 
עו"ד רוני פיינשטיין ( מערך ) , שביקש לברר מדוע הורדה התוכנית . מנכ"ל 
רשות השידור , אריה מקל , השיב שהנושא נבדק היטב בינו לבין נסים משעל ובין 
משעל לגורמים המקצועיים ואין לו ספק שהיה באפשרותה של הטלוויזיה לבצע את 
השידורים . " משעל ראה בנושא זה משימה אישית , ואילו היה ממשיך בתפקיד , 
היה מסוגל לבצעה . הוא הניח את כל כובד משקלו על מבצע זה , שהיה עולה 
יפה " . לדברי מקל , חילופי המנהלים פגעו בתוכנית . מנהל הטלוויזיה , יוסף 
בראל , תיאר את השתלשלות העניינים ואמר שלא היתה ברירה " אלא להפסיק את 
ההרפתקה הזאת , או לתת לה לקרוס . זו היתה החלטה שלא היתה לה אלטרנטיווה " , 
אמר . בישיבה גם הוצגו נתוני תקציב הפיתוח של רשות השידור והתברר כי חל 
שיפור גדול לעומת השנה שעברה , שבה לא נוצלו הכספים . מקל הודיע , כי 
שתי ניידות טלוויזיה חדשות יגיעו בנובמבר ושלוש ניידות רדיו חדשות יוזמנו 
תוך ימים אחדים . " לראשונה מזה 15 שנה , נרכשות ניידות טלויזיה ורדיו 
חדשות " , אמר מקל . 
