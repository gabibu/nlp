קאבול ( ע"ץ ) . נשיא אפגניסטאן , נאגיבוללה , הסכים לסעיף מרכזי בתכנית 
השלום הסובייטית , בהודיעו אתמול על נכונותו להעביר " סמכויות מסויימות " 
של משרדי ההגנה והפנים לוועדה משותפת שבה יהיו נציגים של המורדים המוסלמים 
ושל ממשלתו . על ועדה זו יוטל לארגן בחירות כלליות האמורות לשים קץ למלחמת 
האזרחים . כוחות הממשלה וכוחות המורדים יתחייבו לא לנהל פעולות צבאיות כלשהן 
לפני הבחירות ולאחריהן . הנשיא הכריז כי הבחירות יתנהלו תחת פיקוח האו"ם . 
