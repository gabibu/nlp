כשגמר שופט השלום הערבי להקריא את החלטתו , שלף צאדק בילה ( 84 ) , הידוע 
כמשתף פעולה מאזור טול כרם , את אקדחו ועמד לירות בפרקליט שייצג את יריבו . 
עורך - דין אחר הצליח ברגע האחרון להסיט את האקדח , אך בילה התנפל על 
שניהם והיכה אותם מכות נאמנות , עד שהיה צורך לאשפז את אחד מהם . לאחר 
התקרית , שהתרחשה בשבוע שעבר בין כותלי בית - משפט השלום בשכם , התכנסו 
כמה עשרות עורכי - דין ערבים והחליטו לפתוח בשביתת מחאה ספונטנית בבתי - 
המשפט הצבאיים והאזרחיים . עורכי - הדין גם שיגרו מכתב לראש המינהל האזרחי , 
שבו מחו בחריפות נגד החסינות לה זוכים משתפי הפעולה בחסות הממשל הישראלי . 
בילה מהכפר אל פונדוק , הוא מה שקרוי סייען גלוי , ומאחוריו קופת שרצים 
לא מבוטלת . בנובמבר 98 הרג אשה בשכם , עוברת אורח בשם סיריאל עבד אל 
נביא , אחרי שמכוניתו נרגמה באבנים . בכפר אימתין פצע בשנת 88 שני תושבים 
ביריות מנשקו האישי . למרות עברו זה , ככל הידוע , לא ישב מעולם בכלא , 
למרות שנחקר בעבר במשטרה בפרשה של זיוף מסמכים לצורך מכירת קרקעות . נשקו 
לא נלקח ממנו גם אחרי שפגע באנשים בלתי חמושים . קפמאבינעשרות אנשים חמושים 
מסוגו של צאדק בילה מסתובבים בשטחים . בשבוע שעבר הרג משתף פעולה מוכר באזור 
רמאללה , מוחמד שמאסנה , צעיר מכפר בית איגזא , בעת סולחה שהתקיימה בכפר 
קטאנה הסמוך . יריית האקדח שהרגה את הצעיר היתה מכוונת למישהו אחר אך היא 
החטיאה את מטרתה . שמאסנה המשיך להסתובב אחרי הרצח בכפרו מבלי שייעצר ומבלי 
שילקח ממנו נשקו . לממשל הישראלי יש בעיה : מי שייקח את נשקם של הסייענים 
והמוכתרים גוזר את דינם למוות אכזרי . לאנשים מסוגם של בילה ושמאסנה 
עשויה להיות עדנה אם תתקבל תוכנית שהוגשה באחרונה לשר הביטחון משה ארנס . 
הקו המרכזי בתוכנית החדשה של מועצת יש"ע ו"התחייה " ל"טיפול באינתיפאדה " , 
שהתפרסמו בסוף השבוע ב"הארץ " מציע " להשליט סדר ביש"ע בעזרת כוחות ביטחון 
ערביים " . מנסחי התוכנית טוענים , כי כשם שישראל השכילה להקים בדרום לבנון 
כוח ערבי מזוין המונה 005 , 2 איש והמתפקד בהצלחה , כך יש לעשות בשטחים . 
" יש ביש"ע ערבים נושאי נשק ברשיון , להגנתם האישית , פי כמה יותר ממספר 
חיילי צד"ל . חלק מהם מתחנן ממש להתיר להם לפעול , במסגרת החוק כמובן . 
תחת זאת מפקירה אותם ישראל לגורל אכזר של רציחות אכזריות , לילה אחר לילה " , 
כותבים המתנחלים בעלי התוכנית . על פי ההצעה " יש להקים כוח משטרה ואו 
משמר אזרחי בתוך הכפרים , השכונות והערים . הכוח יהיה חמוש בנשק אוטומטי 
ומצויד במכשירי קשר . אין צורך בנוכחות כוחות צה"ל , אשר ימשיכו לפטרל 
בכבישים " . על פי הוגי התוכנית ( רוב ההצעות נוסחו בידי ח"ך אליקים העצני ) 
, " רק בעזרת החיסכון בעלות של כוחות מילואים ניתן יהיה לממן את הכוח 
הערבי . תפקיד הכוח יהיה לחסל את תופעות ההשתלטות הגלויה של כוחות ההתקוממות 
על הרחוב הערבי , לאחר שצה"ל הפקיר למעשה את השטח ונסוג אל הכבישים המוליכים 
לישובים ולמחנות הצבא " . התכנית החדשה של המתנחלים מנסה להחיות למעשה את 
אחת ההרפתקאות הכושלות ביותר של המדיניות הישראלית בשטחים . בשנת 1891 
התחיל פרוף מנחם מילסון , שהיה היועץ לענייני ערבים של מתאם פעולות הממשלה 
בשטחים להקים את " אגודות הכפריים " , שהיו למעשה מיליצות חמושות תומכות 
ישראל . הרעיון היה להקים ארגון נאמן וחזק מספיק להוות משקל נגד לראשי 
הערים ולאוכלוסיה העירונית , שנתפשו כאנשי אש"ף . היזמים ביקשו אז , כדבריהם , 
" לתת ייצוג ל%07 של תושבי הגדה המערבית , שהם הרוב הדומם , המתון ומשתף 
הפעולה " , בניגוד לתושבי הערים בעלי הנטיות הרדיקליות . מאחר ותומכי אש"ף 
בשטחים הירבו להשתמש בטרור ניתנה ליוזמי הקמת אגודות הכפרים גם מעין הצדקה 
מוסרית להקים גוף שבפועל עסק בטרור . האגודות שהוקמו התבססו על המודל 
של אגודת הכפרים בהר חברון , בראשות מוסטפא דודין , שהיתה קיימת כבר ב 
87 . הקמת האגודות לוותה בחבלי לידה המעידים על טיבן . באזורים אחדים 
התקשו השלטונות במציאת ממלאי תפקיד של ראש האגודה . בבית לחם , למשל , 
התמנה לתפקיד נהג מונית מקומי בשם בישארה קומסיה , שארגן סביבו חבורה 
של פרחחים וביריונים , שעסקו בגביית דמי חסות , וביצעו פשעים אחרים , 
עד שנקעה נפשו של הממשל הישראלי ממעשיו והוא נשלח לכלא . גם ברמאללה התקשה 
הממשל הישראלי במציאת מועמד מתאים . המוכתאר שהסכים לקבל עליו את התפקיד 
בסופו של דבר נרצח . בראש האגודה הכפרית של אזור שכם הועמד אסיר ביטחוני 
לשעבר , שהיה בימי שבתו בכלא מלשין . למרות הקשיים , כבר בשנת 28 פעלו 
אגודות בשבעה אזורים : חברון , בית לחם , טול כרם , שכם , קבטיה וסילת 
אדהר . בין השנים 18912891 הועמד לרשות האגודה סיוע כספי שהגיע ל 8 . 8 
מיליון דולר ושנה אח"ך הוא הגיע ל 21 מיליון דולר . מירון בנבנישתי , 
מנהל פרויקט הגדה והרצועה , העריך כי בשיא פעילותן פעלו בגדה 661 אגודות 
כפריות ואגודות משנה , שלמעלה ם 000 , 86 תושבים נהנו מההטבות שהיו קשורות 
בהן . המינהל האזרחי העניק למנהיגי האגודות סמכויות נרחבות . כל מי 
שביקש רשיון או אישור יציאה , איחוד משפחות וכדומה , הופנה על ידי המינהל 
לראשי אגודות הכפרים . תמורת כל שירות שילמו אגרה לאגודה ובמקומות מסוימים 
אף הוכרחו להצטרף אליה . המינהל הישראלי גם העמיד לרשותם תקציבי פיתוח 
והתיר להם לגייס מיליציות מזוינות . רוב התושבים בשטחים ראו באנשי האגודות 
משתפי פעולה עם ישראל ואת מנהיגיהם כמושחתים . במארס 2891 החליטה ממשלת 
ירדן לגזור דין מוות על כל חבר באגודה בגין בגידה ומאז החלה התנוונות האגודות . 
חלו בהן פילוגים , חלק ממנהיגיהן נעצרו , וגם המימשל הישראלי התחיל להתפכח 
מהרעיון . מעשי רצח , אונס , סחיטה , שוד , היו דברים של יום ביומו 
וחלק ממנהיגיהן , כמו קומסיה , נעצרו ונשלחו , בסופו של דבר , לכלא 
כעבריינים פליליים . הניסיון הכושל עם אגודות הכפרים גרם נזקים קשים בתדמיתו 
של השלטון הישראלי בעיני תושבי השטחים . אבל בבחירת " ידידי ישראל " 
בשטחים לא היה הממשל הישראלי יכול להיות בררן מדי . רבים מן הסייענים הגלויים 
החמושים בנשק ישראלי הם גורמים פליליים למחצה שאצבעם לוחצת בקלות על ההדק . 
מי שמדבר כיום על הקמת מיליציות חמושות בשטחים בנוסח צד"ל מדבר על הקמת 
מיליציות של בריונים ופרחחים נושאי נשק החיים בשולי החברה הפלשתינית . אחד 
המומחים לנושא השטחים הגדיר את הרעיון כאיוולת מטורפת : " מדובר בקבוצת 
מיעוט , ללא תמיכה עממית וללא אינטרס משותף איתנו שאמורה לפעול נגד הקונסנסוס 
של בני עמה . ללא תמיכה עממית מתאימה יהיו אלה קבוצות של שכירי חרב , 
שיגבירו את שפיכות הדמים בשטחים . הם יתנכלו לתושבים ויהרגו בהם " . 
