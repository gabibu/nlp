גולת הכותרת של מפגן חיל האוויר הישראלי בשבוע שעבר היתה הדמיה של קרב אוויר 
בין המיג הסורי שטייסו ערק לישראל לבין מטוס האף - 51 הישראלי . בארצות - 
הברית שלשום , בפתיחה של משחקי הספורט " גודוויל " בעיר סיאטל , גולת 
הכותרת היתה מחווה של שלום : טיסת ידידות של האף - 51 האמריקאי והמיג הסובייטי 
כנף אל כנף , כמטחווי חיוך בין הטייס האמריקאי לטייס הרוסי . הניגוד הזה 
יכול להמחיש היטב את השוני בין האווירה במזרח התיכון לאווירה השוררת בארצות - 
הברית אחרי ההכרזה הרשמית על סיום המלחמה הקרה . אווירת השלום הבין - גושי 
כבר מיתרגמת כאן לשפת המעשה הכלכלי , וברור לכל שהתקציב הצבאי האמריקאי 
לשנה הבאה יהיה מקוצץ מאוד . שני בתי הקונגרס ומחלקת ההגנה של ארה"ב מתמקחים 
בימים אלה , אם לקצץ בשנה הבאה את מצבת כוח האדם בכל הזרועות של הכוחות 
המזוינים ב821 אלף איש ( לפי הצעת בית הנבחרים ) , ב001 אלף ( לפי הצעת 
הסנאט ) , או ב83 אלף ( לפי הצעת הנשיא ) . במקום במצעדי ניצחון חגיגיים 
מציינים בארצות - הברית את סיום המלחמה הקרה בהכנסת אלפי טנקים וכלי נשק 
למעמקי המחסנים . הכסף שייחסך מן הקיצוצים הגדולים בתקציב הביטחון , כפי 
שאמר בשבוע שעבר הנשיא גורג בוש , ייעד לכיסוי הגירעון הענק בתקציב האמריקאי , 
העולה על 061 מיליארד דולר . אמריקה תהדק את החגורה בשנת התקציב הבאה , 
והתקציב הצבאי יהיה בראש רשימת הקיצוצים . אחד מהקורבנות של השלום הבין - 
גושי היא התעשייה הביטחונית האמריקאית , שכבר נאלצת לפטר אלפי עובדים . 
עשרות מפעלים בתעשייה האווירית והצבאית משוועים לחוזי רכש , והממשל אינו 
ממהר לרכוש . זו אחת הסיבות המרכזיות לכך שהשדולה הפרו - ישראלית מתקשה 
מאוד לגייס תמיכה ביירוט של עסקות רכש ערביות , כמו זו שנחתמה באחרונה עם 
סעודיה . ההתפתחויות האלה עמדו ברקע הדיונים של שר הביטחון , משה ארנס , 
עם עמיתו ריצרד צייני , והן יעיבו בלי ספק על דיוני הוועדה המשותפת לתיאום 
הסיוע האסטרטגי של ארצות - הברית לישראל , שהיו אמורים להיפתח אתמול ונידחו 
לספטמבר . על רקע אווירת הקיצוצים האופפת את ואשינגטון בימים אלה , יש לראות 
כהישג ישראלי את הבעת ההסכמה העקרונית של מזכיר ההגנה צייני להמשיך ולפתח 
במשותף עם ישראל את השלב השני של פרויקט ה"חץ " . אך השר ארנס , שהגדיר 
את ההסכמה הזו כ"בשורה הטובה ביותר ששמענו בפגישה עם צייני " , שמע מעמיתו 
האמריקאי גם דברים קשים על אפשרות של קיצוץ אמריקאי בתקציב הסיוע הביטחוני 
לישראל . הרמיזה האמריקאית הראשונה על הקיצוץ האפשרי באה יום אחד לפני הפגישה 
של ארנס עם צייני , כאשר מחלקת המדינה הודיעה לממשלת ישראל על דחיית השיחות 
לתיאום שיתוף הפעולה האסטרטגי בין ארה"ב לישראל . הודעה זו התפרשה בעיני 
דיפלומטים ישראלים בוואשינגטון כסטירת לחי לישראל , בגלל שתי סיבות : ראשית , 
ההפתעה בהודעה , שהיתה סמוכה כל - כך למועד המיועד של פתיחת השיחות . 
שנית וכאן העיקר הנימוק להודעה היה בהיר ובוטה : הממשל עדיין אינו ידוע 
מה מסגרת התקציב שלו , ובאילו מושגים פיננסיים יוכל לדבר עם המשלחת הישראלית . 
לפיכך אין מקום לקיים את השיחות בטרם יסתיימו השיחות בין הקונגרס לממשל 
על מסגרת התקציב . בדרך זו , אומרים דיפלומטים ישראלים בוואשינגטון , 
הודיע למעשה הממשל לישראל , לראשונה , כי תקציב הסיוע הביטחוני לישראל 
עומד בסכנת קיצוץ . היתה זו סטירת לחי לטיעון החביב על מדינאים ישראלים , 
כי ארצות - הברית זקוקה לישראל מבחינה אסטרטגית , כשם שישראל זקוקה לארצות - 
הברית . הקביעה הזו , אומרים פקידים במחלקת המדינה ובמחלקת ההגנה של ארה"ב , 
תלושה היום לחלוטין מהמציאות הבין - לאומית . פעילים פרו - ישראליים בוואשינגטון 
חוששים עכשיו , שהשלב הבא יהיה סטירת לחי אמריקאית לבן - זוגו של טיעון 
הנחיצות האסטרטגית , זה האומר כי מערכת היחסים הדיפלומטית ומערכת היחסים 
האסטרטגית בין ישראל לארה"ב הם שני קווים מקבילים שלעולם לא ייפגשו . פקיד 
במחלקת המדינה של ארצות הברית , שהתבקש להעיר על החשש הישראלי הזה , אמר 
באחרונה כי אל לה לממשלת שמיר להלין על כך : היא היתה הראשונה שקשרה בין 
שני המרכיבים של מערכת היחסים , כאשר החלה לטעון בשבועות האחרונים שהביקורת 
הפומבית האמריקאית על ישראל עלולה ליצור בעיני הערבים רושם של כרסום במערכת 
היחסים האסטרטגית , ובכך היא מגבירה את סכנת המלחמה באזור . 
