מנילה ( ע"ר ) . מספר ההרוגים ברעידת האדמה שפקדה שלשום את צפון הפיליפינים 
הגיע אתמול ל003 . קרוב ל006 בני אדם נפצעו ברעש שעוצמתו הגיע לכדי 7 . 
7 בסולם ריכטר . בתי ספר , בתי מלון , מבני ציבור ובנייני מגורים קרסו 
והתמוטטו בחלקים שונים של צפון הפיליפינים . ארצות הברית שלחה כמה צוותי 
חילוץ וצוותים רפואיים בליווי כלבי הרחה מאומנים לאתר אנשים תחת הריסות . 
צוותי החילוץ הפיליפיניים והאמריקאיים פעלו במשך יום האתמול לחילוץ עשרות 
אנשים שנלכדו מתחת לגושי בטון של הבניינים שנהרסו . העיר שנפגעה ביותר ברעש 
היא באגיו , עיר נופש הררית , שבה נספו לפחות 521 בני אדם . העיר סובלת 
ממחסור קשה במים . בעיר התמוטט מפעל לייצור בגדים על עובדיו , וסטודנטים 
נמחצו במבנה באוניברסיטה שנהרס . 03 כורי זהב נספו בבנגט , מדרום לבאגיו , 
בהתמוטטות מכרה . ארבעה בתי מלון ניזוקו קשה , אם כי רוב האורחים חולצו . 
אך בבית מלון אחד לכודים עדיין כמה אורחים מתחת להריסות . גופותיהם של יותר 
מ02 בני אדם חולצו מהריסות מלון " נוואדה " בבאגיו , שם שהו נציגים של 
ארגוני סיוע אמריקאיים שהשתתפו בוועידה שהתקיימה בעיר . בין ההרוגים אזרח 
אמריקאי אחד , וכמה אמריקאים אחרים נעדרים . תושבים רבים בעיר נשארו מחוץ 
לבתיהם , מחשש לרעידות נוספות . בבית החולים הכללי של העיר נשארו כמאה 
חולים על המדשאה , והמנתחים בבית חולים אחר ביצעו את ניתוחיהם באוהל . 
ואכן , רעידות אדמה נוספות , אם כי בעוצמה פחותה , זעזעו את מנילה וצפון 
הפיליפינים גם אתמול . בקיעים רחבים במסלולים של נמל התעופה בבאגיו מנעו 
ממטוסי תובלה לנחות עם ציוד רפואי , והיה צורך להביא אותו במסוקים . כן 
ניזוקו קשה הכבישים לעיר , כתוצאה ממפולות אדמה גדולות ומהתמוטטות כמה גשרים . 
בשל כך עוכבה אספקת מים לעיר במכליות , אם כי אמש הביעו תקווה לחדשה תוך 
שעות אחדות . השגריר האמריקאי ניקולאס פלאט חזר מחופשה ויצא לבדוק מה עלה 
בגורלם של 000 , 2 האזרחים האמריקאיים המתגוררים בבאגיו . קפידבינישראל הציעה 
עזרה לנפגעי הרעש בפיליפינים , מסר אתמול דובר הממשלה תומאס גומז , שנלווה 
אל הנשיאה קורסון אקינו בביקור בבית ספר בקאבאנאטואן , שם נמחצו למוות לפחות 
93 תלמידים בכיתותיהם . חברים בצוותי החילוץ מסרו כי יותר מ001 תלמידים 
מבוהלים וחבולים חולצו מעיי המפולת של בית - הספר התיכון שלהם , אולם 05 
עד 001 תלמידים עדיין היו לכודים שם אתמול לפנות ערב . תלמידים שנלכדו בין 
גושי בטון ענקיים ופיסות מתכת מעוותות העבירו את שמותיהם החוצה על פיסות 
נייר , כשקרובי משפחה קראו בשמחה " הם חיים , הם חיים " . כאשר ביקרה אקינו 
במקום , קדחו מצילים במרחק של מטרים ספורים משם דרך גושי הבטון , לאחר 
ששמעו שם ילדים שצעקו " תמהרו , תמהרו " . הדובר אמר כי לבד מהסיוע האמריקאי , 
התקבלו הצעות לעזרה גם מבריטניה , אוסטרליה , יפאן , מערב - גרמניה , 
שווייץ וסינגפור . הוא מסר לעיתונאים שממשלתו תתאם עם השגרירויות איך לטפל 
בצורה היעילה ביותר בסיוע המוצע . עוד ציין הדובר כי הממשלה זקוקה מאוד לציוד 
מכאני כבד כדי לנסות ולחלץ עשרות אנשים שנלכדו בבניינים . כמו כן דרושים 
מטוסים כבדים כדי להעביר אספקה רפואית ופצועים לבתי החולים , ודרושות תרופות 
כאנטיביוטיקה , תרופות אנטי - טטנוס ודקסטרוזה . הוא קרא לתושבים לתרום 
דם . 
