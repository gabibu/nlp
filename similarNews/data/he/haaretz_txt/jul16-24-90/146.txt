בסוף החודש יתפרסמו מסקנות ועדת החקירה הממלכתית למערכת הבריאות , בראשות 
השופטת שושנה נתניהו . בעיתונות כבר הופיעו ידיעות מבטיחות על המלצות הוועדה , 
שסיפרו על הצעה לרפורמה מקיפה במערכת . שר הבריאות , אהוד אולמרט , אף 
הזדרז להודיע שהממשלה אינה מתחייבת לקבל את המסקנות בשלמותן . מה שבטוח . 
ועדת נתניהו מונתה ביוני 88 על ידי הממשלה , בעקבות אחד ממשברי מערכת הבריאות 
הקורסת . הוטל עליה לבדוק לעומק את מבנה המערכת , תפקודה ויעילותה , ולהכין 
המלצות לפתרונות ארוכי טווח . אחרי שנים של זעזועים , נתלו בנתניהו תקוות 
רבות : סוף סוף יהיה מי שיעשה סדר במערכת . בשנה שעברה , היתה זו דווקא 
השופטת נתניהו , שהתערבה כדי לעצור ניסיון לרפורמה במשרד הבריאות . אחרי 
שנודע על שינויים שיזם שר הבריאות דאז , יעקב צור , פנתה אליו נתניהו באמצעות 
גורם בכיר במשרד המשפטים , ודרשה ממנו להפסיק . " השופטת ביקשה התחייבות , 
שלא ניגשים לשום רפורמה בסיסית במערכת הבריאות , עד לקבלת מסקנותיה " , 
אומר ח"ך צור , " היא טענה שמינו את הוועדה , היות שהממשלה לא יודעת 
מה לעשות . אם הממשלה יודעת מה לעשות , לא צריך את הוועדה " . האיום המרומז 
הספיק לצור , שלדבריו כתב לשופטת דרך היועץ המשפטי לממשלה , והבטיח לה 
שלא יעשה דבר , פרט לבדיקה ובחינה ראשונית . הוא הביע צער על העיכוב , 
ותקווה שדו"ח הוועדה יושלם במהרה . הוא לא זכה לראותו לפני שעזב את משרד 
הבריאות . השופטת שוהה כעת בחו"ל , ולא ניתן להשיג את תגובתה לדברי צור . 
לוועדת נתניהו קדמו ניסיונות רבים לבחינה ולשינוי במערכת הבריאות הממשלתית : 
מאז 8791 הגישו שלוש ועדות , שמונו בידי שרי הבריאות , המלצות מפורטות 
לרפורמה ; האוצר מינה צוותים משלו ; יועצים מקצועיים ערכו בדיקות . התוצאה 
בכל המקרים היתה אפס . פנייה למשרד הבריאות , בבקשה לשאול את דו"חות הוועדות 
שפעלו במשרד , העלתה שאיש אינו יודע היכן הם . להצעות השינוי היה קו משותף : 
הפרדה בין תפקידי משרד הבריאות כרשות - על ממלכתית , העוסקת בתכנון , 
בהכוונה , בתקינה ובבקרה של המערכת , להיותו ספק שירותי הרפואה הגדול בישראל , 
המפעיל כמחצית ממיטות האישפוז בארץ , וחלק גדול משירותי הרפואה המונעת . 
עם נכסים כאלה , אין פלא שהפקידות הבכירה במשרד לא נלהבת לוותר על עוצמתה 
לטובת שינויים ארגוניים , שיוכלו לשפר את תפקוד המערכת . מנכ"ל המשרד , 
ד"ר משה משיח , מוותיקי המשרד ובעבר ראש שירותי האישפוז , מתנגד לרפורמה 
ותומך בשימור המבנה הקיים . המשרד לא יכול לפקח ביעילות על שירותי הבריאות 
ואיכותם . מה הטעם לקבוע תקן מחמיר , אם יחידות המשרד יתקשו לעמוד בו ? 
ואיך מבטיחים שליטה ובקרה אובייקטיוויות , כאשר המשרד מתחרה בגורמים אחרים 
במשק ? המערכת סובלת מדו - פרצופיות : מצד אחד אוחזת הנהלת המשרד את בתי 
החולים ברצועת חנק , וכל תוספת של רבע פועלת ניקיון זקוקה לתלי אישורים . 
מצד שני , חסר להנהלה מידע בסיסי על תפקוד בתי החולים . איש אינו יודע , 
למשל , כמה אנשים עובדים באמת בבתי החולים , ואיזה ציוד מותקן בהם . 
לכל מוסד רפואי יש אגודת ידידים , וזו מפעילה מנגנון משלה , עם חברות - 
בת וסגל , שאינם בשליטת המשרד . עד לא מכבר , לא היתה אפילו סטטיסטיקה 
של הניתוחים שהתבצעו בישראל . איש לא ידע מה עושים בתי החולים . מנגנון 
הפיקוח היחיד היה ספירת ימי אשפוז . יום האשפוז זהה בניתוח לב מסובך כמו 
בהחלמה במיטה . בשיטה הזו , מי שמבצע פחות ניתוחים וטיפולים יקרים , נהנה 
מעודפי תקציב . " כשבאתי עם המלה תפוקה , התייחסו אלי כמו אל משוגע " , 
אומר פרוף יורם לס , מנכ"ל משרד הבריאות הקודם . " הצלחתי להרגיל את 
בתי החולים לבוא לדיון תקציבי ולהסביר מה הם עושים בכסף . אבל המידע נשאר 
אצלם . לי לא היה מסוף שיכולתי באמצעותו לראות מה נעשה בבילינסון ובתל השומר . 
ניהלתי על פי אינטואיציה . " לכל שר היתה מדיניות , כי החותנת שלו היתה 
בבית החולים . כך שמעת אותם מדברים " . חולשת השרים מול הפקידות הבכירה 
במשרד הביאה , לדבריו , לכך שהפקידים בלמו כל שינוי בשיטות סחבת מנהלית . 
" מי שעובד 03 שנה לא רוצה שינויים " , הוא אומר . " צריך לבוא גורם 
פוליטי מעוניין מבחוץ , ולכופף את היס מיניסטרס " . הדרג המדיני ניסה שוב 
ושוב לשנות , ונכשל . במשך שנים , מהמלצות ועדת זוהר ( 8791 ) , רווחה 
ההצעה להקים רשות אשפוז , שתפעיל את בתי החולים הממשלתיים ואף הציבוריים . 
ב4891 הגישה ועדת טוקטלי תוכנית מפורטת להקמת הרשות . ועדת טריינין , 
שמינתה השרה שושנה ארבלי - אלמוזלינו , חזרה על הרעיון ב8891 . מציעי רשות 
האשפוז רצו לנתק את בתי החולים ועובדיהם ממסגרת המשרד הממשלתי , תוך שמירת 
השליטה הריכוזית בהפעלתם . הרשות נועדה להיות יצור כלאיים בין משרד ממשלתי 
לחברה עסקית . משהו כמו רשות הנמלים , עם מועצת מנהלים עצמאית , אך ללא 
כללי ההתנהגות והחשבונאות של חברה עסקית . בינואר 88 קיבלה ארבלי - אלמוזלינו 
מסקנות משתי ועדות משנה של ועדת טריינין , להקמת רשות אשפוז ולארגון מחדש 
של משרד הבריאות . השרה כינסה מסיבת עיתונאים עם הפרופסורים , הודיעה שהיא 
מאמצת את המלצותיהם , ובו במקום מינתה שני צוותים לביצוע : צוות להקמת 
רשות האשפוז , בראשות מנהל המרכז הרפואי שיבא , פרוף מרדכי שני , וצוות 
לארגון מחדש של משרד הבריאות , בראשות המשנה למנכ"ל , שרגא הבר . שני 
הצוותים לא עשו דבר ; ספק אם התכנסו . הדו"ח הסופי של ועדת טריינין הוגש 
לארבלי ב88 . 5 . 32 . שבועיים אחר כך מינתה הממשלה ועדת חקירה ממלכתית , 
וועדת טריינין נשכחה . חצי שנה אחר כך , הגיע למשרד השר צור . כבר בימיו 
הראשונים בתפקיד החל צור לדון עם יועצים חיצוניים , בניסיון לבחון מחדש 
את משרדו . הוא גיבש צוות יועצים מקצועי : משרד רואי החשבון , " שורר 
אילן " , הופקד על הצד הכלכלי , וחברת " משאבים סינרגטיים " על הפיתוח 
הארגוני . קפידבינצור ויועציו גיבשו תפיסה חדשה , שהיתה תפנית במדיניות 
קודמיו . הם דחו את רשות האשפוז , שלדעתם אינה אלא שם אחר למצב הקיים , 
שבו סוחבים בתי החולים על גבם חטוטרת ארגונית גדולה מירושלים , הבולמת 
בריכוזיותה את התפתחותם . עכשיו נזרקו לחלל מלים כמו ביזור והפרטה . במקום 
רשות האישפוז הגדולה , הוצע להעביר את בתי החולים וגופים אחרים , המספקים 
שירותי בריאות , לניהול עצמי עם עצמאות כלכלית . בראש כל מוסד תעמוד מועצת 
מנהלים , ומעל כולם תוקם חברה ממשלתית לשירותי בריאות . בתחומים שבהם יש 
יתרון ארגוני לגודל ולריכוז מאמצים , כמו קניית תרופות ומזון , או מחקר 
ופיתוח רפואי , יוקמו חברות - בת ארציות , שבעתיד ייחשפו לתחרות בשוק החופשי . 
מוסדות הרפואה עצמם ייהנו מחופש פעולה , ויוכלו להתאים עצמם לקהילה , 
לתגמל את עובדיהם , לפתח שירותים משלהם בתנאי שיעמדו בקריטריונים הכלכליים . 
בתי החולים ייפתחו , על פי ההצעה , למגוון צורות ניהול ובעלות : חברה 
עסקית , עמותה , שיתוף עובדים בבעלות . גורמים חיצוניים , כמו הרשויות 
המקומיות ויזמים פרטיים , יוזמנו להשתתף בניהול . בתי חולים פריפריאליים , 
כמו פוריה , ישתפו למשל את הקיבוצים בשיכון הרופאים . הון פרטי יוכל לרכוש 
או לחכור חלקים מבתי החולים , ולהפעילם למטרות רווח . השליטה תיוותר , 
בכל מקרה , בידי הממשלה וחברת - הגג לבריאות , כדי לשמור על האינטרס הציבורי . 
באפריל 98 קיים צור שלושה ימי עיון , בהשתתפות צמרת משרדי הבריאות והאוצר , 
בנושא " הרפורמות הנדרשות במערכת הבריאות " . בתום החלפת הדעות הוטל על 
היועצים להכין תוכנית לרפורמה כוללת במשרד , ולהפרדת מערך האישפוז ממנו . 
השלב הראשון היה ניתוח כלכלי וארגוני של בתי החולים : במצב הקיים אין לאיש 
מושג על האופי הכלכלי והעסקי של בית חולים ציבורי . לא קיים מודל כלכלי 
להבנת תפקודו של בית חולים ציבורי , כדי להפכו למשל לחברה עסקית . צור 
בחר בשני בתי חולים , גדול וקטן , שיבא ונהריה , ושלח את היועצים לשיקוף 
כלכלי וארגוני שלהם . במקביל נשלחו היועצים לבחון גוף שנועד לפעול במתכונת 
ארצית : שירותי האספקה של המשרד , הרוכשים תרופות וחומרי רפואה . מטרת 
הבחינה היתה להפוך את השירותים ( 06 עובדים , תקציב רכש שנתי של 66 מיליון 
שקלים ) לחברה ממשלתית . היועצים כמעט השלימו את הבדיקה בבית חולים נהריה 
ובשירותי האספקה . בשירותי האספקה נערכו סקר שוק , מאזן ניסיוני ובדיקת 
ההון החוזר , שיידרש לפעילות החברה , והמסקנות הוצגו לפקידות הבכירה של 
המשרד . הבדיקה בשיבא נותרה בשלביה הראשוניים . כשביקשו היועצים לחתום חוזה 
מסודר עם המשרד ולקבל תשלום , נתקלו בחומה ביורוקרטית בצורה ונדחו שוב ושוב . 
לס מספר שגם הוא נכשל בניסיונות להניע את הפקידים מתחתיו להסדרת העניין . 
" הם לא רצו בשינוי , והיועצים לא רצו לעבוד חינם " , הוא אומר . " בסופו 
של דבר , ועדת החקירה שיתקה את המערכת בגלל התערבות השופטת נתניהו אצל השר 
צור " . באוגוסט 98 עזבו היועצים והצעותיהם הוקפאו . לס מצטער במיוחד על 
טרפוד הפיכת שירותי האספקה לחברה עסקית . " השופטת לא היתה מתפטרת בגלל 
זה " , הוא אומר . " אבל המשרד היה מרוויח שנתיים של ניסיון בהעברת עובדי 
מדינה לחברה . זה לא נעשה , מפני שהפקידות לא רצתה " . תגובת משרד הבריאות : 
" על העסקת היועצים סיכם פרוף לס , והאוצר אישר . עקב בעיות כספיות הופסקה 
עבודתם , ובימים אלה מתנהל משא ומתן על התשלום . עד היום המשרד לא שילם 
להם " . הניסיון האחרון , עד כה , לשינוי במערכת הבריאות נולד באוצר , 
וזכה לחשיפה רבה בחודש שעבר , עם פרסום התוכנית למכירת בית החולים וולפסון . 
יוזמי התוכנית , הממונה על התקציבים , דוד בועז , וראש תחום הבריאות 
באגף שלו , דוד מילגרום , סבורים שהעברת בית חולים ציבורי לניהול פרטי 
תביא בהכרח לייעול . ב98 . 21 . 52 הובאה תוכניתם לאישור הממשלה , שהחליטה 
למכור בית חולים במרכז עירוני גדול ליזם פרטי , עם הסדר מסובך לשמירת זכויות 
העובדים . בועז מונה לראש צוות המכירה שבו השתתף גם שרגא הבר , המשנה למנכ"ל 
משרד הבריאות . לתוכנית המכירה לא קדם ניתוח כלכלי ועסקי של בית חולים , 
שכאמור לא נעשה מעולם . איך ידעו כמה לדרוש תמורתו ? ואם העיסקה כדאית 
בכלל לממשלה ? " לא צריך ניתוח כזה " , אומר איש האוצר . " יש גישה , 
שלפני מכרז תכין תוכנית עסקית , ואותה תנסה לשווק . אבל יזם פרטי יודע 
לעשותה לא פחות טוב מהממשלה . תגיד לו מה העקרונות , ושיעשה איזה בדיקות 
שהוא רוצה " . יעקב צור אומר , שהצעת האוצר לא נראתה לו , אבל הוא לא ראה 
טעם להילחם עם האחראים לתקציב . " אין לזה סיכוי ודוגמה בעולם , ואני 
לא מאמין בזה " , הוא אומר . " הם חושבים שגורם פרטי ינהל את בית החולים 
כמו ציבורי , ובגלל שיהיה יותר יעיל הוא ירוויח . אבל לא ראיתי טעם לריב , 
והסכמתי לשתף פעולה " . בינתיים לא יצא דבר גם מתוכנית המכירה , ואיש האוצר , 
כמו עמיתיו במשרד הבריאות , ממתינים לשופטת נתניהו ולוועדתה . הם מתכננים 
כבר את צוות הרפורמה הבין - משרדי , שיקום לאחר אישור ההמלצות . האם יהיה 
גורלו כגורלם של כל קודמיו ? 
