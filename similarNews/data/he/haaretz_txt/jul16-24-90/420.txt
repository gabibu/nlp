" נמנעה בכייה לדורות " , הגיב אתמול שר הפנים , אריה דרעי , על פסיקת 
בג"ץ בעניין צווי החירום של השר שרון . " אין כאן מנצחים ומנוצחים . זה 
גם לא עניין אישי שלי . לפני שבועיים טענתי בממשלה והזהרתי מפני אישור תקנות 
החירום בשל ההשלכות החמורות , שיהיו להם על נושאי התכנון והבנייה , אבל 
קולי היה קול קורא במדבר . עכשיו , אני מקווה שיטו יותר אוזן למה שאנו 
במשרד הפנים אומרים " , הוסיף . השר דרעי אמר , כי משרד הפנים לא יעכב אישור 
תוכניות בנייה . לטענתו , חרף אווירת החירום , שיצר שר השיכון , לא הגיש 
משרדו אף תוכנית בנייה לאישור הוועדות המחוזיות , ואם ייגרם עיכוב יהיה 
משרד השיכון אשם בו . דרעי אמר עוד , כי עד היום לא נחתמו חוזים עם קבלנים , 
ואלו טרם החלו בהכשרת הקרקע ובעבודות להקמת השכונות לעולים בשל ויכוחים , 
שיש להם עם משרד השיכון בנושאי מימון וערבויות . מנכ"ל משרד הפנים , דב 
קהת , אמר כי מיום ראשון הקרוב תחלנה לפעול ועדות המשנה המיוחדות ליד הוועדות 
המחוזיות לתכנון ולבנייה , שמתפקידן יהיה על - פי החוק החדש לזירוז הליכי 
בנייה לדון ולאשר תוכניות בנייה גדולות , לפרויקטים מ002 יחידות דיור ומעלה . 
לדברי קהת , יפעלו בכל מחוז מששת המחוזות של משרד הפנים שתי ועדות , שיעמדו 
לרשות היזמים , והן ידונו ויאשרו תוכניות בנייה תוך 0406 יום מעת הגשתן , 
לעומת תקופה של שנה ויותר , שנדרשה עד כה לאישור תוכניות כאלה . אם יהיה 
צורך , יעבדו הוועדות יומם ולילה , ובלבד שהתוכניות תאושרנה במהירות , 
כדי שאפשר יהיה לגשת לבנייה ללא עיכובים מיותרים " . קהת אמר , כי החוק 
החדש לזירוז הליכי התכנון והבנייה וההיערכות של משרד הפנים ליישומו הפכו 
את צווי החירום של השר שרון למיותרים לחלוטין . גם הוא קבל על כך , שיש 
פיגור חמור של משרד השיכון בהגשת תוכניות בנייה לאישור ועדות התכנון . לטענתו , 
מגיע הפיגור השנה לכדי 08001 אלף יחידות דיור . לדברי מנכ"ל משרד הפנים , 
לא יהיה כנראה מנוס מלייבא השנה 04 אלף יחידות דיור מוכנות , אך עם זאת 
על יתר הבנייה להתבצע כרגיל , אם כי בבנייה רווייה ולא בבתים צמודי - קרקע . 
להערכתו , תידרש בחמש השנים הבאות בנייתן של כ006 אלף יחידות דיור . במשרד 
הפנים הובעה אתמול התקווה , שעם ביטול צווי החירום יחזור משרד השיכון להליכי 
התכנון המסודרים , הדורשים התייעצות עם הרשויות המקומיות וגורמי התכנון 
במשרד הפנים . אתמול נפגשו המנכ"ל החדש של משרד השיכון ומנכ"ל משרד הפנים 
לפגישת עבודה ראשונה ביניהם , שנועדה להביא לתיאום ולהיערכות לבנייה מואצת 
על - פי הליכי התכנון , שנקבעו בחוק החדש לזירוז הליכי הבנייה . אתמול אישר 
שר הפנים אזור תעשייה חדש בגוש שגב בגליל על שטח 058 דונם וכן שכונת מגורים 
חדשה לעולים ולזוגות צעירים בקרית - ים , שתכלול 058 יחידות דיור . מנכ"ל 
משרד הפנים אמר , כי בחודשים האחרונים אישרו ועדות התכנון המחוזיות של 
משרד הפנים תוכניות לבניית 71 אלף יחידות דיור חדשות ב51 יישובים . מדובר 
בתוכניות , שחלקן התעכב בוועדות התכנון , ובעקבות ההחלטה על זירוז ההליכים 
אושרו במהירות על - פי ההנחיות , שהוציא שר הפנים . 
