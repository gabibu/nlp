יחידות הדיור הראשונות לעולים כך אמר אתמול שר הבינוי והשיכון , אריאל 
שרון , בכנס ראשי רשויות מקומיות במרכז השלטון המקומי בתל אביב . שרון אמר , 
כי משרדו ינצל את 12 הימים שבג"ץ התיר לפעול על פי תקנות החירום , והעבודות 
בתשעת היישובים , בהם מתוכננת הקמת 000 , 3 הבתים המיובאים , יימשכו במלוא 
הקצב . בכנס דרשו ראשי רשויות משרון , לסייע בדחיפות במציאת פתרונות לזוגות 
צעירים ולחסרי דיור . השר הציע להקים קרן משותפת לממשלה ולשלטון המקומי , 
שמפירותיה יינתן סיוע משלים למימון שכר דירה , לזוגות צעירים המתקשים בתשלומים . 
שרון מסר , כי מנובמבר יידרשו מדי חודש 000 , 7 התחלות בנייה חדשות . הוא 
הביע ספק , אם ועדות התכנון יוכלו לאשר ללא עיכובים את תוכניות הבנייה וציין , 
כי אין בכוונתו לעקוף את הרשויות המקומיות , ובכוונתו לפעול בתיאום ובשיתוף 
פעולה עמן , תוך תקווה שלא יערימו קשיים ביורוקרטיים מיותרים במתן אישורי 
הבנייה . מנכ"ל משרד הפנים , דב קהת , המשמש גם יו"ר המועצה הארצית לתכנון 
ולבנייה , מסר כי בכוונתו לסייע למשרד השיכון להתגבר על הקושי בייבוא הבתים 
המוכנים , שאינם תואמים לתקן הישראלי . בעייה זו התעוררה בגלל ביטול צווי 
החירום , שעקפו את התקן . קהת אמר שאם יקבל עד יום ראשון את מפרטי הבתים , 
יביא לישיבת המועצה הארצית ביום שלישי הצעה לאשרם מבחינת התקינה ההנדסית , 
מה שיאפשר לשר הפנים להוציא תקנה מיוחדת של בנייה . ביום ראשון יחלו לפעול 
21 ועדות תכנון מיוחדות , בששה מחוזות של משרד הפנים . תפקידן יהיה לדון 
ולאשר בהליך מקוצר תוכניות בנייה גדולות , הכוללות 002 יחידות דיור ומעלה , 
כפי שנקבע בחוק שקיבלה באחרונה הכנסת . הוועדות יאשרו תוכנית בנייה תוך 
0406 יום מהגשתה , במקום שנה ויותר בהליך המקובל . קהת ציין , כי ועדות 
התכנון הונחו " לעבוד יומם ולילה " , אם הדבר יהיה נחוץ להשלמת אישורי תוכניות 
והוצאת היתרי בנייה , בכוונה להוציא את ההיתרים בפרק זמן קצר יותר ממה שקבע 
החוק . לדבריו , מרבית תוכניות הבנייה שהתקבלו עד כה הן במחוז הדרום . 
קהת חתם אתמול על תוכניות לבניית 005 , 21 יחידות דיור חדשות בחולון , מהערים 
הצפופות בארץ . 
