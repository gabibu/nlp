ניקוסיה ( ע"ץ ) . שליט לוב , מועמר קדאפי , האשים את ארה"ב כי הפיצה 
בכוונה תחילה בלוב זבובים אוכלי בשר " במטרה להשמיד את כל בעלי החיים הנמצאים 
במדינה " . " האמריקאים ממשיכים להילחם בנו , בכך שהם מעבירים אלינו את 
הזבובים האלה שהם שמים במוצרים שאנו מייבאים " , הצהיר הקולונל קדאפי בנאום 
שצוטט בידי סוכנות הידיעות הלובית . קדאפי התייחס בכך לזבוב קטלני , המתרבה 
במהירות מפחידה , והמסוגל להשמיד את כל בעלי החיים . החשש מזבוב זה כה גדול , 
עד שהקונגרס האמריקאי העביר ביום שישי האחרון הצעה המאפשרת לכל מומחה בנושא 
זה לצאת ללוב , תוך הפרת החרם שהוטל על טריפולי מאז 4891 . קדאפי גם טען 
בנאומו כי זו אינה הפעם הראשונה בה משתמשים האמריקאים בנשק מסוג זה . " בתקופת 
סאדאת הם החדירו למצרים 21 מיליון מכרסמים , בכדי להרוס את המדינה . המכרסמים 
הללו השמידו לחלוטין את התבואה המצרית , ואילצו את מצרים לקנות חיטה מארה"ב , 
ומנעו ממנה , עד היום , לספק בעצמה את צרכי החיטה שלה " אמר קדאפי . 
השליט הלובי גם חידש את טענתו כי האיידס פותח על - ידי מעבדות שירותי המודיעין 
האמריקאי , והופץ על - ידי סוכניו ברחבי העולם . 
