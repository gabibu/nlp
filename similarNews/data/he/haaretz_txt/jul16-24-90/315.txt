מטפסי - הרים ארבעה מהם ישראלים נספו ביום ששי במפולת בהרי פאמיר בגבול 
בין הרפובליקות הסובייטיות טאגיקיסטאן וקירגיזיה . כך הודיע אתמול ראש המחלקה 
לטיפוס הרים בוועדת הספורט של ממשלת בריה"ם , ולדימיר שאטייב . לדבריו , 
היו 72 מההרוגים מטפסי - הרים סובייטים , ששה צכוסלובקים , ארבעה ישראלים , 
שני שווייצרים וספרדי אחד . הוא לא מסר את שמותיהם של הנספים . מזכיר המועדון 
האלפיניסטי הישראלי , שמטעמו יצאו ארבעת מטפסי ההרים לבריה"ם , אמר כי 
הארבעה הם בני אגור בן 72 , גבי מנובלה בן 22 , יעקב פרג בן 92 , ודב 
מלו , עולה חדש מאיטליה כולם מתגוררים בירושלים . לדבריו , יצאה המשלחת 
את ישראל לפני חודש , וחבריה נשאו ציוד אישי . קודם לבואם לבריה"ם התאמנו 
בטיפוס הרים באלפים . מזכיר המועדון , אלון ניוטון , סיפר כי הארבעה הוזמנו 
על - ידי מועדון מטפסי ההרים מלנינגרד , ובשנה הבאה היו אמורים מטפסי הרים 
מבריה"ם להגיע לביקור גומלין לטיפוס בהרי סיני . בידיעות שלא אושרו נאמר , 
כי שלושה מטפסי - הרים נוספים מתוך הקבוצה שמנתה 041 איש נספו אף הם , 
אך מטפסים אחרים דיווחו , כי ראו אותם לאחר המפולת . 32 מן ההרוגים היו 
מלנינגרד , ובהם לאוניד טרושציננקו , אחד ממטפסי ההרים המפורסמים ביותר 
בבריה"ם . שאטייב אמר עוד , כי כמעט שאין מידע מן האזור שבו אירע האסון , 
מכיוון שהמחלצים מתקשים לפעול בשל השלג הכבד . הגופות עדיין לא חולצו . 
שני אלפיניסטים , סובייטי וצכוסלובקי , נמצאו פצועים . יתר אנשי המשלחת 
אמורים היו להתפנות שלשום , אך לא ברור אם עזבו כבר את ההר . המפולת , 
שנגרמה בשל רעידת אדמה קלה בעוצמה של ארבע דרגות בסולם מרקאלי הסובייטי בן 
21 הדרגות , ניתכה על מחנה המטפסים בגובה 000 , 6 מטר על פסגת לנין , ההר 
השלישי בגובהו בבריה"ם . המטפסים התכוננו באותו זמן לשלב האחרון של כיבוש 
הפסגה , המתנשאת לגובה של 431 , 7 מטר . הר לנין נמצא בגבול בין הרפובליקות 
קירגיזיה וטאגיקיסטאן , לא הרחק מן הגבול הסיני . " זו הטראגדיה החמורה 
ביותר בתולדות טיפוס ההרים בבריה"ם , ולדעתי גם בתולדות טיפוס ההרים בעולם 
כולו " , אמר שאטייב . האסון החמור הקודם אירע ב2591 , כשנמסר על מותם 
של 04 מטפסי - הרים סובייטים בהר אוורסט , אם כי מעולם לא ניתן לכך אישור 
רשמי . לדבריו , היה הסלע השטוח שעליו הוקם מחנה הבסיס על - ידי המטפסים 
בשימוש מאז שנות ה03 . " באתר זה היו מחנות כמעט ברציפות מאז 4791 , ולעתים 
שהו בהם 001 אנשים או יותר . איש לא יכול היה לצפות את שאירע " . דובר שגרירות 
שווייץ במוסקווה אמר , כי הזרים הוזמנו לטיפוס על פסגת לנין על - ידי ארגון 
של איגודים מקצועיים סובייטיים . בסך - הכל היו במשלחת 21 שווייצרים . 
