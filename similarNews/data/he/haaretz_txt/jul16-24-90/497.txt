ואשינגטון ( מיוחד ל"הארץ " ) . גונתן פולארד , המרצה עונש מאסר עולם 
בכלא בארצות הברית באשמת ריגול לטובת ישראל , הודיע אתמול , כי פתח בהליכי 
גירושין מרעייתו אן פולארד ( הנדרסון ) . פרקליטיו של פולארד מסרו אתמול , 
כי הוא שלח מכתב לרעייתו , העוברת בימים אלה סדרה של בדיקות רפואיות בשל 
מצבה הבריאותי המתערער , ובמקביל שלח בקשת גירושין לבית המשפט במדינת מגוריו , 
אילינוי . עוד מסרו פרקליטיו של פולארד כי במכתבו הוא מצביע על " מחלוקות 
שאינן ניתנות ליישוב " , שגרמו להתמוטטות מערכת היחסים בינו לבין אשתו , 
וקובע כי " למרבה הצער , ההתפייסות אינה בגדר האפשרי " . בהודעה נאמר עוד , 
כי פולארד מביע צער רב על כך שהוא נאלץ לנקוט את הצעד הזה , אך הוא מבקש 
להבהיר כי אן פולארד אינה מייצגת אותו עוד ואינה רשאית לדבר בשמו , לכל 
צורך שהוא . פרקליטיו של פולארד , גודית בארנט ולארי שוורץ , מסרו כי מעתה , 
רק עורכי הדין שלו , הוריו ואחותו מוסמכים לייצג אותו בארצות הברית ורק 
הוועד למען גונתן פולארד בראשותו של אמנון דרור מוסמך לייצג אותו בישראל . 
הודעת הפרקליטים אומרת כי פולארד עיכב את הודעת הגירושין במשך כמה חודשים , 
בגלל מצבה הבריאותי של אן פולארד , ובגלל אי - יכולתה לבקר אותו בעת האחרונה . 
בני הזוג פולארד נישאו לפני חמש שנים . משפטן במשרד עורכי הדין המייצג את 
גונתן פולארד אמר אתמול כי סיבות רבות חברו זו לזו , והוליכו להחלטתו של 
פולארד לפתוח בהליכי הגירושין . " אלה נישואין שהחלו בנאמנות רבה ובאהבה 
רבה , אך עתה הגיע גונתן למסקנה שהמחלוקות בינו לבין אן אינן ניתנות עוד 
לגישור " . המשפטן אמר כי גונתן אינו מעוניין שפרטים נוספים יגיעו לידיעת 
הציבור , משום שמדובר בעניין אישי , הכרוך בכאב רב ובמטען רגשי רב . 
