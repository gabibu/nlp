ספרה של מירה מאיר " אלינה היא אילנה " , המלווה בציוריה של יעל רונן ( 
ספרית פועלים , 0991 ) . הספר מגולל את לבטי קליטתה של אלינה הקטנה , 
שעלתה מרוסיה ומנסה להשתלב בחברת הילדים בבית - הספר . בראשונה היא מתקבלת 
בהתנכרות ובעוינות " הביטו , נפוחה כזאת . יושבת לה לבדה בהפסקה . . 
נדמה לה שאם היא עולה מרוסיה אז היא כבר מיוחסת ! תהליך שבירת הריחוק וניסיונות 
ההשתלבות הוא קשה ומייסר . החל מתחושת הזרות , ראיית משחקי - הילדים כטקס 
מוזר ומפחיד , מצוקה של היעדר תקשורת , זרות לנופי האבן הירושלמיים וגעגועים 
לנופי הילדות , בעיקר לחברים ולחברות , ומתח משפחתי כשהאב מתקשה להשיג 
עבודה . החלפת שמה מאלינה לאילנה מסמן את ראשית הקליטה , וחילוף התפקידים 
מתבצע כאשר אלינה - אילנה נרתמת לקליטתה של סוניה , עולה חדשה מרוסיה . 
זהו סיפור ריאליסטי המלווה בצילומים המוסיפים לו תחושה של אקטואליה . הוא 
מדבר אל הילדים בלשונם , ועושה אותם שותפים בתהליך הקליטה . בצד סיפור 
יומיומי זה , כדאי להעמיד סיפור הפונה אל הדמיון ; המדבר על תחושת הזרות , 
היוצרת מאבק המתחולל בנפש , שמתוכו תצמח הפתיחות לחדש והנכונות להשתלב . 
סיפור המשלב ללא הפרדה מציאות וחלום , חוויית יום - יום ומסע של הנפש . 
לכן ראוי להוציא לאור מהדורה חדשה של ספורה של נורית זרחי " כיכר השמחה 
וכיכר העצב " מתוך הספר " הכורסא המתנדנדת " . זה סיפורה של נועה ניוטה , 
המתקשה להיקלט בארץ החדשה , וחושדת באשה זרה המבקשת לעזור , ומביאה לדירתה 
הריקה ריהוט . " אבל נועה ניוטה כיווצה את כתפיה והפנתה גבה . היא לא 
רצתה שום מגע עם האשה הזאת , וגם לא עם שום אדם אחר כאן במקום " . קשה לניוטה , 
שהיתה תלמידה מצטיינת במחלקה הרביעית , ועתה היא חייבת ללמוד לקרוא ולכתוב 
מהתחלה . היא מגלגלת את האשמה על הוריה , שהביאוה למקום הזר הזה , בעוד 
" שם נשארו חברותיה הטובות , היער , הטיולים אל הנהר , גנים היפים שבכיכר 
העיר " . מתוך תחושות השנאה לשפה החדשה , וההתמרמרות על הצורך במאמצים 
קשים כדי להיקלט , נפתח המסע הדמיוני שלה מסע אל תוך הנפש , שהוא פתח 
לעיבודה של חוויית העקירה והפתיחות לקראת מציאות חדשה . נפלא הוא סיפור כיכר 
השמחה וכיכר העצב , שדמויות נפשה מספרות לה . " אנשים משתנים , כמובן , 
אם הם רוצים . כל אחד יכול לאפות לעצמו כיכר משלו , כיכר שמחה או כיכר 
של עצב . זה תלוי באדם בעצמו . " היא טועמת מכיכר השמחה , ותהליך השינוי 
מתחיל . רק עם התחזקותה של נועה - ניוטה , היא מקבלת עליה לאפות את כיכר 
השמחה . היא מבינה כי אפשר לגשר על הפער בין המציאות החיצונית לעולם הדמיון , 
והקשר עם האשה הזרה , שהיא בעלת משק ופרדס לימונים מובחר בשרון נציגה 
מובהקת של המציאות החדשה בארץ הוא הפתח להתקשרות עם הארץ הקולטת . 
