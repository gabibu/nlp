בצמרת המשטרה ואגף החקירות בודקים בימים אלה כיצד לטפל בתלונה שהוגשה לפני 
כשבוע על ידי קציני משטרה נגד סגן ניצב בלה ויינשטוק . בתלונה , שהועברה 
לידיו של ראש אגף החקירות , ניצב עוזי ברגר מתבקשת המשטרה לחקור בחשדות 
לכאורה למסירת עדות שקר על ידי ויינשטוק בעדויות שמסרה בשעתו לבית הדין למשמעת 
של המשטרה בפתח תקוה , בעת ששימשה כראש היחידה לחקירות פנים במשטרה . ויינשטוק 
העידה לפני כחמש שנים במשפטו המשמעתי של ניצב משנה משה פרידמן ( כיום מפקד 
מרחב השרון ) שנערך לפני כחמש שנים בעת שהקצין הואשם בהתרועעות עם עבריין . 
התלונה נגד ויינשטוק הוגשה , כנראה , על רקע גילוייה האחרונים האחרונים 
בוועדה לביקורת המדינה . ויינשטוק העלתה טענות בוועדה על אי סדרים וטיוח 
בחקירות הפנים במשטרה . היא סיפרה לוועדה כי בכירים במשטרה ההתערבו בחקירת 
שוטרים וקצינים שהוחשדו בפלילים ואף שיבשו חקירות נגד אנשי משטרה שנחשדו 
בעבירות פליליות על טוהר המידות . דבריה של ויינשטוק , שזכו לגיבוי מבקרת 
המדינה וחברי הוועדה , עוררו זעם רב בקרב קציני משטרה רבים , שטענו כי 
ויינשטוק מגזימה בהאשמותיה . שניים מהם , ניצב גבי עמיר וסנ"ץ יעקב ברדה , 
אמרו זאת בגלוי לחברי הוועדה לביקורת המדינה , כי ויינשטוק הטעתה במזיד 
את מבקרת המדינה ואת חברי הכנסת וכי היא אינה דוברת אמת . התלונה שהוגשה 
נגד ויינשטוק מסתמכת על פרוטוקול המשפט של פרידמן . לטענת המתלוננים , 
התגלו סתירות חמורות בין הגרסאות , שמסרה סנ"ץ ויינשטוק ושעליהן העידה , 
תחת אזהרה , בבית הדין , לבין הגרסאות והעדויות של חמישה קציני משטרה 
בשלושה נושאים נפרדים . הסתירות האלה מעוררים לדעתם חשדות לכאורה למתן עדות 
שקר על ויינשטוק בבית הדין למשמעת . אחד מאלה שגירסתו סתרה את גירסת ויינשטוק 
היה הממונה עליה אז , תנ"ץ יורם גונן , ששימש כסגן ראש אגף החקירות . שניים 
מהקצינים שהעידו בבית הדין אף טענו במפורש , כי סנ"ץ ויינשטוק משקרת , 
והביעו נכונות להיחקר בפוליגראף על גרסתם . לאחר שהסתיים המשפט ונשארו בעינן 
הסתירות והתמיהות , לא נערכה במשטרה חקירה בעניין ההאשמות שהועלו נגד ויינשטוק 
והסתירות החמורות שהתגלו , אף שעלה חשד כבד כי מישהו מהצדדים דובר שקר . 
הקצינים המתלוננים טוענים היום כי דרושה חקירה כזאת , מאחר שצל עדות שקר 
מרחף מעל המעורבים בפרשה , ובעיקר על בלה ויינשטוק . עוד מציינים המתלוננים 
כי תוך כדי המשפט , ביקשה ויינשטוק " לשפץ " ולשנות את הפרוטוקול הכתוב 
של עדותה בבית המשפט , שניתנה זמן מה לפני כן , לאחר שהסתבר לה כי היא 
עדותה סותרת עדותו של קצין בכיר . היא טענה אז שהפרוטוקול של עדותה לא נרשם 
במדוייק . זאת , בעוד שכל הנוכחים באולם , כולל השופטים , סברו אחרת . 
השופטים סירבו אז לבקשתה ולא שינו את הפרוטוקול . 
