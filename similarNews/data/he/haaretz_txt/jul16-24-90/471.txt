בריסל ( מיוחד ל"הארץ " ) . שגרירי בריה"ם והונגריה בבריסל יואמנו בקרוב 
כשגרירים במטה נאט"ו כאן , ובכך יהיה לדיפלומטים הראשונים ממדינות הגוש 
המזרחי המייצגים את ארצותיהם בברית ההגנה המערבית . על כך הודיע אתמול מזכ"ל 
נאט"ו , מאנפרד ורנר . הוא ציין , שמוסקווה ובודפשט היו שתי המדינות הראשונות 
שנענו להצעת הברית לזכות בייצוג דיפלומטי במטה בבריסל . משקיפים אחדים אומרים , 
כי הייצוג הזה עשוי להיות צעד ראשון לקראת צורה כלשהי של חברות בנאט"ו . 
עד כה היו רק דיפלומטים של מדינות נאט"ו עצמן מואמנים כשגרירים במטה הברית . 
אתמול הגיע למוסקווה יושב ראש נציבות הקהילה האירופית , זאק דלור , שידון 
עם ההנהגה הסובייטית על סיוע כלכלי ועל קשרים עם המערב . מסעו של דלור הוא 
צעד נוסף לקראת בדיקת הצרכים הכלכליים של בריה"ם . הבדיקה נעשית במגמה לגבש 
" חבילת סיוע " מערבית , שתכלול אשראי נרחב לפרוייקטים מוסכמים , וכן 
צורות אחרות של עזרה . מדינות המערב מתנות את הסיוע ברפורמות אמיתיות לקראת 
הנהגת " כלכלת שוק " חופשית . דלור ייפגש בין השאר עם נשיא בריה"ם , מיכאיל 
גורבצוב , ועם שר החוץ אדוארד שוורדנאדזה . קפידבינארה"ב הרחיבה אתמול 
את הצעתה להושיט סיוע טכני לבריה"ם , שמנהיגיה נתונים תחת לחץ גובר והולך 
בארצם לבלום את ההידרדרות הכלכלית . במהלך שעתיים של שיחות עם שר החוץ הסובייטי , 
היתווה מזכיר המדינה בייקר תחומים חדשים שבהם סבורה ואשינגטון כי תוכל להביא 
תועלת , אמר דובר אמריקאי בכיר . שני השרים נועדו משך יותר משעתיים בפאריס , 
לאחר שהשתתפו בשיחות על איחוד גרמניה . בהרחיבו את ההצעה שהועלתה בפיסגה 
האמריקאית - סובייטית במאלטה בדצמבר אשתקד , הציע בייקר סיוע טכני בתחומי 
הדיור , הבנקאות , פיתוח של כלכלת - שוק חופשית וניהול ענייני מיסים . 
הוא גם הציע לסייע בפיתוח מערך יעיל כדי להעביר מוצרים אל השווקים . פקידים 
אמריקאים אמרו , כי זו למעשה ההצעה החשובה ביותר . לגבי רשת השיווק , ציין 
בייקר כי אין תועלת שהסובייטים ייצרו מוצרים רבים יותר אם הם אינם מסוגלים 
להעבירם ליעדיהם . שר החוץ הסובייטי לא השיב מיד על הצעת הסיוע , שהועלתה 
שבוע לאחר הפיסגה הכלכלית של המעצמות הכלכליות המערביות , שנערכה ביוסטון . 
בפיסגה זו לא הצליחה מערב - גרמניה לזכות בתמיכתן של מדינות אחרות , כדי 
להציע לבריה"ם סיוע ישיר במיליארדי דולרים . 
