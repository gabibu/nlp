כמויות גדולות ביותר של מים , שהיו מיועדות לבסיסי צה"ל בצפון הארץ , נקנו 
על ידי דרוזים שהשתמשו במים להשקיית שדותיהם בצפון רמת הגולן . משטרת רמת 
הגולן עצרה את תושב התענכים , החשוד כי השתמש במיכלית שעובדת בשירות הצבא 
ושהיתה ברשותו , כדי להעביר כמויות גדולות של מים , שהיו מיועדות לבסיסי 
צה"ל , לשטחים חקלאיים בצפון הגולן . האיש נעצר בתוך מטע בכפר מסעדה על 
ידי שוטרי משטרת הגולן . נהג המשאית הועבר לחקירה והודה כי במקום להעביר 
את המים לבסיסים השונים , הוא קיבל במשך תקופה ארוכה רשימה ממתווך , תושב 
הכפר מסעדה , ובה מיקום השדות שהוא השקה תמורת תשלום . גם מתווך זה נעצר 
על ידי המשטרה . כזכור , בצפון רמת הגולן ובגליל העליון קוצצו מאוד מכסות 
המים של החקלאים . 
