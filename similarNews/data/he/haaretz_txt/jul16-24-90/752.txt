הוועד הפועל של הקיבוץ הארצי , שיתכנס היום בגבעת חביבה , ידון בעתידו 
של היומון " על המשמר " ביטאון הקיבוץ הארצי ומפ"ם . בקרב חברי הוועד 
הפועל התגבש רוב נגד סגירת העיתון , אך תוך מתן אפשרות לחברי 57 הקיבוצים 
לבחור את העיתון הרצוי להם . לישיבת הוועד הפועל יובאו המלצותיה של ועדה 
בראשות יו"ר ועדת הביקורת של הקיבוץ הארצי , אדם רנד , מקיבוץ עברון , 
לפיהן תימשך הופעת העיתון , שתפוצתו כיום 000 , 71 גיליונות , בכמה תנאים . 
הוועדה מציעה " רצפה " , כלומר מספר מינימאלי של גיליונות " על - המשמר " 
שכל קיבוץ יצטרך להזמין ולשלם בעבורם . קיבוץ שלא יימצאו בו חברים במספר 
שנקבע כ"רצפה " לרכישת גיליונות העיתון , יצטרך להרים תרומה כספית מקופתו , 
שתכסה את ההפרש הכספי בין מספר הגיליונות שהוזמנו בפועל לבין המספר שייקבע 
כ"רצפה " . הוועדה מציעה כאלטרנטיווה , שההפרש יכוסה מתקציב הקיבוץ הארצי 
ומפ"ם , במקום מקופת המשק הבודד . רנד מסר אמש שעד שנת 98 הצליח " על המשמר " 
לשמור על איזון בין ההכנסות לבין ההוצאות , אך בשנת 09 יעבור העיתון לגירעון 
של " עד מיליון דולר " , כדבריו . ועדת רנד ממליצה להוזיל את עלות הוצאתו 
של " על המשמר " באמצעות הגדלת הסבסוד לעיתון לשיעור של % 01 מהתקציב של 
מפ"ם , דהיינו כ053 אלף ש"ח בשנה . במקביל מוצע שמספר העובדים בעיתון יצומצם 
בשיעור של % 01 . כיום מועסקים ב"על המשמר " מעל 04 עיתונאים שכירים , 
כמה עשרות עובדים מנהליים ועוד 02 חברי קיבוצים . הצורך בהגדלת הסבסוד התנועתי 
ל"על המשמר " נוצר עקב החשש לגידול בהפסדי העיתון בתקופה הקרובה , לקראת 
המעבר של קיבוצים רבים לבחירה חופשית של עיתון . ועדת רנד תציע לוועד הפועל 
של הקיבוץ הארצי להחליט ש"על המשמר " לא ייחשב כ"מצרך פרטי " של חברי הקיבוץ , 
שהנו בר - המרה לכסף , אלא ייכלל במסגרת של סל הצריכה הכולל , כמו מזון , 
שירותי בריאות , תרבות כללית וכיוצא בזה . 
