" משרד ראש הממשלה ינפק תעודת אזרח ותיק לכל אזרח ותיק . אזרח ותיק אזרח 
ישראלי שמלא לו לפי הרישום במרשם האוכלוסין בגבר 56 שנים , ובאישה 06 שנים " . 
כך נאמר בשני הסעיפים הראשונים של " חוק האזרחים הוותיקים התש"ן 9891 " , 
שהתקבל בכנסת ב91 בדצמבר אשתקד . סעיפים אלה , כמו גם שאר סעיפיו של החוק 
( פרט לאחד ) , לא מומשו . בהתאם לחוק עמדה לקום מועצה ציבורית לענייני 
אזרחים ותיקים , על - פי מינוי של ראש הממשלה . הוא עצמו צריך לעמוד בראשה . 
יש בחוק פירוט מה צריכה המועצה לעשות . בין השאר , היא אמורה ליזום ולגבש 
פעולות והמלצות שיהיה בהן כדי לשפר את איכות חייהם של האזרחים הוותיקים . 
עליה להמליץ על הקלות , בדרך חקיקה , במסים ובארנונות , ועל הטבות בשירותים 
ציבוריים . המועצה טרם קמה . הסעיף היחיד שבו מילא ראש הממשלה עד כה את 
המוטל עליו כממונה על ביצוע החוק הוא מינוי יועץ לענייני האזרחים הוותיקים . 
לתפקיד מינה את יועצו לענייני רווחה , חיים עמר . זה קרה ימים ספורים 
אחרי שח"ך נאווה ארד , יו"ר השדולה למען הגמלאים בכנסת , שיגרה לשמיר 
מכתב חריף ובו הזכירה לו את הפעולות שעליו לעשות על - פי החוק . היא , 
אגב , היתה יוזמת החוק ונהגה תקיפות רבה כדי להדוף מכשולים שערמו על דרכה . 
סייעה לה יו"ר ועדת העבודה והרווחה בכנסת , ח"ך אורה נמיר . אך למרות 
זאת , ואף שהשתיים היו בקואליציה בכל שלבי החקיקה , התהליך נמשך כשלוש 
שנים . העיכוב העיקרי היה הסמכויות המוענקות בחקיקה . אפשר להגדיר זאת גם 
מאבק על יוקרה . בוועדת העבודה והרווחה של הכנסת הופיעו נציגים של משרד 
העבודה והרווחה . הם הסבירו , שאין צורך במועצה ליד ראש הממשלה . במשרדם , 
אמרו , פועלת זה שנים מספר מועצה ציבורית למען הזקן , בראשותה של שולמית 
שמיר . אם דרושות יתר סמכויות לפעולות למען הזקן , יש להעניק אותן למועצה 
הקיימת . במשתמע התבסס הטיעון נגד המועצה החדשה על כך , שבהיותה כפופה לראש 
הממשלה הוא לא יוכל למנות את רעייתו לעמוד בראשה . בסופו של דבר הוגשה אפילו 
הסתייגות פורמלית בשם הממשלה , שבה היא ביקשה להכפיף את המועצה לשר העבודה 
והרווחה . רק ברגע האחרון חזרה בה הממשלה מההסתייגות , כי לא היה בה שום 
פתרון : שמיר מכהן בשתי הכהונות . בתקופת הביניים הקצרה שבה החזיק בתפקיד 
זה השר רוני מילוא , ייתכן שהיה בהסתייגות זו מענה לטענה של משפחתיות . 
אך לפני כן כיהן שמיר בתור שר העבודה והרווחה , הגם שמסר את הטיפול היום - 
יומי בו לנציג אגודת - ישראל , ולאחר פרישתה מן הקואליציה לנציג של הליכוד . 
כיום חזר המצב לקדמותו : ראש הממשלה מכהן גם בתור שר העבודה והרווחה ( 
לשר דוד מגן , " המופקד " על המשרד , אין מעמד בעיני החוק ) ורעייתו 
שולמית מוסיפה לכהן בתור יו"ר המועצה למען הזקן שבחסות המשרד . אין לגרוע 
מהחיוב בקיומה ובפעולותיה של המועצה למען הזקן . היא משמשת מעין כתובת 
וארגון - גג לארגונים הרבים המטפלים בזקן . במועצה כ06 חברים , מהם אנשי 
ממשלה מן המשרדים הנוגעים בדבר לרבות האוצר , ומן הסוכנות היהודית , אש"ל , 
מכון ברוקדייל , המרכז לשלטון מקומי , חברות שיכון , נציגי ציבור ונציגי 
הזקנים . יש לה רואה חשבון מוסמך הפועל בתור מבקר בהתנדבות , ויועץ משפטי 
בהתנדבות . מדי פעם היא מבצעת פעולות כגון מיגון בתי קשישים , חגיגות והסעות 
המיוחדות לאנשים בגיל המבוגר ופעולות שונות למען הפרט , כגון טיפול בשיניים , 
התקנת מכשירי שמיעה , כביסה ואספקת הליכונים . קפמאבינאך מגרעתה העיקרית 
היא שאין לה כסף . עם הקמתה אורגן " טלתרום " גדול למען הקשיש והיא קיבלה 
סכום התחלתי שאיפשר לה לפתוח בפעולה . הוקמה ועדה ובה אנשי ציבור , שיושרם 
ושיקול - דעתם הם מעל לכל ספק , כגון השופט בדימוס של בית - המשפט העליון , 
צבי ברנזון , ופרוף קלמן מן , לשעבר מנכ"ל " הדסה " . אולם במרוצת השנים 
הידלדלו המקורות . אין עוד תרומות , פרט למה שחיה דסקל ממשרד העבודה מתארת 
" כסף קטן , סכומים של כמה עשרות שקלים פה ושם " . כך נהפכה המועצה למען 
הזקן , למעשה , מארגון מתאם לארגון הפונה לרשויות שונות ומדי פעם נותן 
את חסותו למבצעים שמארגן מישהו אחר . דנים עם המשטרה על אמצעי מיגון , 
עם משרד הבריאות על שירותי קהילה לקשישים סיעודיים , עם הרשויות המקומיות 
על הנחות בתיאטראות . משרד האוצר מנסה לבלום את פעולות המועצה , מספרות 
חברות - כנסת . מאשר זאת גם שמואל פרידמן , המרכז את הפעולות למען הקשיש 
במשרד הרווחה . למשל , כאשר המועצה הציבורית פונה לאחד התיאטראות ומבקשת 
הנחה לקשישים משרד האוצר נוהג להזהיר את הנהלת התיאטרון שלא תוכל משום כך 
לבקש הקצבה מוגדלת מכספי המדינה . חברות התחבורה הציבוריות מעניקות הנחות 
לקשישים ביוזמתן , וגם זאת בניגוד לדעת האוצר . לא בכל הקווים , ולא בכל 
החברות , יש הנחות והן אינן בשיעור אחיד . הטיעון של האוצר הוא , שהנחות 
מסוג זה יוצרות עיוות כלכלי : הדרך הנכונה היא , שמכל אדם ייגבה מלוא הסכום , 
והקשישים יקבלו החזר במישרין מכספי האוצר במסגרת הקצבות כלשהן , או מן 
הרשות המקומית שבה הם גרים . אך זה כמובן אינו פועל , לא בארץ ולא בעולם . 
בארצות מתקדמות רבות יש " כרטיסי גמלאים " הניתנים לקשישים , והם מזכים 
את הקשיש בהנחות במקומות פרטיים ובמקומות ממשלתיים כאחד . זה הצעד הראשון 
שביקשה ח"ך ארד לבצע גם בארץ : תעודה לקשיש , שתעניק לו זכויות . הוצאת 
התעודה זניחה מבחינת עלותה התקציבית , אך גם בנושא זה יש עיכובים רבים , 
שאינם מוסברים די הצורך . בחודש אפריל 9891 , למשל , כשנה וחצי אחרי שהוגשה 
הצעת החוק הפרטית וכמעט שנה אחרי שההצעה עברה קריאה ראשונה , הופיע עמר 
בוועדת העבודה והרווחה ואמר בשמו של שמיר , כי " ראש הממשלה לא הספיק 
לעיין בחוק " . עוד אמר , לפי הפרוטוקול , ששמיר " יודע על קיומה של 
מועצה למען הזקן , בראשות רעייתו , והוא שואל אם לא תהיה כפילות " . בתשובה 
על שאלות של חברי הוועדה אמר היועץ , שהוא " מניח שהפרטים לא הובאו לידיעת 
ראש הממשלה " . כאמור , ועדת העבודה והרווחה לא שוכנעה מדבריו והחוק עבר 
את קריאתו הסופית . אך האם מדובר רק במאבק יוקרה , או שמא המועצה הציבורית 
הקיימת היא כבר במצב שבו יש בה פחות תועלת מאשר במשען , אש"ל , יד שרה 
וארגוני מתנדבים אחרים . אם אינה גוף ממסדי מרכזי , היא תצטרך לפנות לכל 
מועצה מקומית לחוד , לכל גוף לחוד , לכל תורם לחוד . אם הגב שמיר רוצה 
להיות נוכחת בטקסים ולהעניק כמה כיסאות - גלגלים לקשישים , זו זכותה . 
גם רעיות אחרות של ראשי ממשלה ושל נשיאים בארץ ובחו"ל פועלות במסגרת ארגוני 
מתנדבים . קפמאבינהבלעדיות שאליה שואפים שותפיה במשרד הרווחה מפריעה . 
כאשר מתקינים אמצעי מיגון במבצע מסוים אצל 005 קשישים בירושלים ואין מתקינים 
אמצעים דומים עוד אצל מאה אלף במקומות אחרים בארץ זו פעולה מבודדת . כך 
גם כאשר מארגנים טיול לבירה לקשישי באר - שבע , או כאשר משיגים הנחה של 
חמישים אחוזים בבתי הקולנוע בחדרה , אך לא בתל - אביב . לפנות אל כל ארגון 
לחוד ואל כל רשות לחוד זאת עושים גם ארגוני המתנדבים כגון מלב"ן , וגם 
נאוה ארד , בתפקידה כיו"ר שדולת הגמלאים בכנסת . החקיקה שלא בוצעה מדברת 
על הקמת מועצה שתגבש פעולות , ואלה יכללו גם חוקים נוספים שיתקבלו , ואולי 
גם ייושמו . מובן שהאוצר יתנגד גם אז , בגלל הוויכוח הישן על שירותים 
ישירים לעומת מימון אוכלוסיות נבחרות , שיוכלו לקנות שירותים אלה . אך 
למען הקשישים חייבים לפחות לנסות את הדרך שהכנסת אישרה ב74 קולות , בלא 
מתנגדים ובלא נמנעים , בלי שגופים שהפעולה למען הקשישים חרותה על דגלם 
יעכבו את הביצוע . 
