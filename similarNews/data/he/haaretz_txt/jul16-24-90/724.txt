הנהלת קופת חולים הכללית החליטה ביום ששי על הקמת מערך סיוע רפואי למשתכני 
האוהלים ברחבי הארץ . החל מהיום , תאפשר הקופה לדיירי האוהלים לקבל טיפול 
רפואי במרפאות הקופה הסמוכות למאהל , ללא קשר למקום המגורים או לחברות בקופת 
חולים . מחוזות הקופה קיבלו הנחיות מתאימות בסוף השבוע . ניידת בריאות , 
ובה רופא ואחות , תסייר במאהלים פעמיים בשבוע לבדיקת חולים הנזקקים לכך . 
למשתכני האוהלים יסופק ציוד חבישה ועזרה ראשונה בסיסי , ויופנה אליהם צוות 
של אחות ומחנכת לבריאות , להדרכה תברואתית , ובין השאר בהגנה ממזג האוויר , 
מכות חום , מזיקים , מניעת תאונות , מחלות מידבקות והיגיינה אישית , 
ואחסנת מזון בהתאם לתנאי השטח . דגש מיוחד יושם על תינוקת , ילדים ונשים 
הרות . פנקסי החיסונים ייבדקו בשטח , ובמידת הצורך יבוצעו השלמות חיסונים . 
