עיצומים במערכת הבריאות . החל מהבוקר ועד לסוף השבוע יושבתו חדרי הניתוח 
בכל בתי החולים בארץ . תוכנית הניתוחים האלקטיביים שתוכננה לשבוע זה תבוטל . 
בחדרי הניתוח יבוצעו רק ניתוחים דחופים להצלת חיים לרבות ניתוחים להסרת 
גידולים , וניתוחי לב על פי מצבו של החולה . במקביל תחודש השבתת בתי החולים 
ומרפאות קהילה על - פי אזורים שונים . היום יושבתו 52 בתי החולים וכל מרפאות 
הקהילה באזור הצפון מעפולה ועד קריית - שמונה , בגוש דן , ובאזור השפלה 
והדרום מצריפין ועד אילת . בתי החולים באזורים אלו יפעלו היום במתכונת שבת . 
במחלקות ימצא רופא תורן וכונן . מרפאות החוץ והמכונים יהיו סגורים . חדרי 
המיון , מחלקות היולדות , מחלקות הדיאליזה והאונקולוגיה יפעלו כרגיל . 
במרפאות הקהילה תתקיים תורנות של רופא . ( שירותי אחיות , בתי מרקחת 
ושירותים פארא - רפואיים שלא ניתנים על - ידי רופאים יתקיימו כרגיל ) . 
אם במהלך היום לא יחודשו הדיונים בין הממשלה לרופאים יושבתו מחר מרפאות הקהילה 
ובתי החולים באזור ירושלים , חיפה , חדרה , נתניה וכפר סבא . השבתות חדרי 
הניתוח בבתי החולים עלולה לגרום נזק רב לחולים הנזקקים לניתוחים כמו ערמונית , 
קטרקט , שבר , לב פתוח ואלקטיביים אחרים הממתינים לניתוח בין מספר חודשים 
לשנה וחצי ויותר . העיצומים בחדרי הניתוח בכל בתי החולים עשויים להאריך 
את התור ביותר מ000 , 1 ניתוחים ליום . המחלוקת הנמשכת בין הממשלה לרופאים 
מבוססת על הרכב המנגנון וסמכות המנגנון שאמור לעקוב אחר דיוני המו"ם בין 
הממשלה לרופאים ולהבטיח לרופאים את הארכת הסדר תשלום תוספות שכר במסגרת " מבצע 
קיצור תורים " . במסיבת עיתונאים שקיימו אתמול ראשי הסתדרות הרופאים בישראל 
הסבירה יו"ר הארגון כי ההחלטה להחריף את העיצומים באה לאור התשובות השליליות 
שקיבלו הרופאים במוצאי שבת בתגובה להצעות הפשרה שהעלו , בדבר קביעת מנגנון 
בוררות שיבטיח להם את המשך התשלום . בשלב זה אין מגעים בין הצדדים . ניסיון 
נוסף לגשר בפער העמדות בין הממשלה לרופאים ייעשה היום בוועדת העבודה והרווחה 
בראשות ח"ך אורה נמיר , שתתכנס לדיון נוסף במשבר מערכת הבריאות . 
