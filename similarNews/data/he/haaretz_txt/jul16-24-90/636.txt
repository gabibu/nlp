ות צעירים חסרי - דיור בנתניה הקימו אוהלים אתמול בצהריים . הזוגות הצעירים 
התמקמו בשטח פתוח ברחוב איתמר בן אב"י בעיר , סמוך לבית הספר היסודי " יונתן " . 
האוהלים הוקמו על - ידי המשפחות עצמן , ועיריית נתניה מסייעת להן באספקת 
מים , חשמל ואמצעים טכניים נוספים . במקום הוקמה סככה גדולה , שבה אמורים 
לשהות הילדים הרבים הנמצאים במקום . בימים האחרונים התקיימו מגעים בין נציגי 
הזוגות הצעירים חסרי - הדיור בנתניה , המכנים עצמם צח"ד ( צעירים חסרי 
דיור ) , לבין ראש העירייה יואל אלרואי , שביקשם להימנע מהקמת אוהלים 
במקומות מרכזיים בעיר משום הפגיעה האפשרית בתיירות בעיר הנמצאת בעיצומה . 
המשפחות , ובראשן צעירה בשם אורלי חכמון , הסכימו להתמקם במקום שאושר לכך . 
לדבריהן , משפחות צעירות נוספות פונות בבקשה להצטרף למאהל . 
