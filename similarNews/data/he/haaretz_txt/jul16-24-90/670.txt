עשרות מבין מפוטרי המפעל המכני של תדיראן בחולון , פלשו אתמול למשרדי הנהלת 
החברה , הרסו ציוד ואף היכו את מנכ"ל החברה , גורי מלצר . מנכ"ל תדיראן 
הגיש נגד התוקפים תלונה למשטרה . אתמול צרו עשרות מבין עובדי המפעל המכני 
של תדיראן על משרדי הנהלת החברה , ובשעות אחר הצהריים שברו את דלת הכניסה 
הראשית , פלשו ללשכתו של מנכ"ל תדיראן , והתבצרו בה . במהלך ההתפרצות 
הם שברו רהיטים ופרצו ארונות . פלישת העובדים היתה בעת ישיבה שקיים מלצר 
עם ראשי ועד עובדי המפעל המכני , ובה מסר להם כי קיים משקיע חיצוני המגלה 
עניין ברכישת החברה , ובכוונתו אף להעסיק חלק מעובדי המפעל . המפעל המכני 
נסגר בתחילת השבוע , וכל 002 עובדיו פוטרו בצעד מפתיע של הנהלת החברה . 
