משפטני הרשות לניירות ערך השלימו בימים אלה הכנתה של הצעת מסגרת חדשה , 
בכל הנוגע להצעות רכש בבורסה . במרכזה של המסגרת החדשה , שתיכלל בתיקון 
מספר 01 לחוק ניירות ערך ביטול ההנחיה הקיימת של הבורסה , המחייבת את 
בעלי השליטה החדשים לצאת בהצעת רכש לבעלי המניות , עם העברת השליטה אליהם . 
הצעת המסגרת של הרשות כוללת את הדרכים שבהן ניתן להוציא אל הפועל הצעת רכש 
מרצון , והצעת רכש כפויה . ההנחיות קובעות , כי הצעת רכש מרצון ניתן להוציא 
אל הפועל אך ורק באמצעות אחד מחברי הבורסה . מציע הצעת הרכש חייב שתנאי 
ההצעה יהיו שוויוניים , והיא תופנה לכל בעלי המניות . עוד קובעת הרשות , 
כי מציע הצעת רכש יחויב להציג ערבות בנקאית להוכחת רצינות כוונותיו . מי 
שהגיש הצעת רכש , לא יוכל לחזור בו מההצעה . עוד קובעת ההצעה , שבמקרה 
שבחברת ציבורית אין בעל מניות , המחזיק לפחות ב%52 ממניות החברה , יחויב 
מגיש הצעת הרכש לקבל את האישור של האסיפה הכללית של בעלי המניות . הנחיות 
הנוגעות להצעות רכש לא יחולו לגבי מי שרוכש חבילת מניות או שליטה מגורם אחר , 
בדרך העסקים הרגילה . בהצעת הרשות לני"ע יש סעיף המאפשר לבורסה לניירות 
ערך לדרוש הצעת רכש מבעלי השליטה , אך ורק לצורך פתרון בעיות סחירות . 
על פי ההצעה , בעל שליטה , המחזיק בותר מ%09 מהמניות בחברה ציבורית , 
יחויב לקבל אישור מוקדם של הבורסה , במקרה ורכישה נוספת של מניות , עלולה 
ליצור בעיות סחירות . עוד קובעות ההנחיות , כי במקרה של בעיות סחירות , 
תהיה הבורסה לני"ע רשאית לכפות על בעל השליטה , לצאת בהצעת רכש , ולרכוש 
את יתרת המניות . במסגרת פקודת החברות הנוכחית , שמורה בידי בעלי השליטה 
המחזיקים בותר מ%09 מהמניות , הזכות לכפות על הציבור הצעת רכש . עד לכניסתן 
לתוקף של ההנחיות החדשות , יהיו בתוקף הנחיות הבורסה הקיימות . לא כל בעלי 
השליטה נענים להנחיות הבורסה באשר להצעות הרכש , מכיוון שהן אינן מעוגנות 
בחוק . 
