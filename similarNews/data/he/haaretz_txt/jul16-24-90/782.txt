ברלין ( מיוחד ל"הארץ " ) . ברלין הפכה בשלושת הימים האחרונים למעין בבל 
מודרנית . זירה ענקית של צעירים עם תרמילים ושקי שינה שעורכים הפנינג אחד 
גדול לקראת מופע הרוק הגדול . המופע המוסיקאלי השאפתני ביותר והגדול ביותר 
של המאה ציין אתמול את איחוד הגרמניות הממשמש ובא . קונצרט הרוק הועבר בשידור 
חי למיליונים רבים ברחבי העולם . 53 מדינות הזמינו את השידור החי צופים בעשר 
מדינות נוספות יצפו בהקלטה . יש שעשו את הדרך לברלין במשך ארבעה ימים ברכבות 
מבריה"ם ויש שבאו מנורווגיה . הללו רואיינו כל העת בתחנות הרדיו ובטלוויזיה . 
עשרות ישראלים ישנו בחלקם בלילה שלפני המופע מתחת לגשרים או בתחנת צק פוינט 
צרלי לשעבר נקודת המעבר הרשמית בין ברלין המזרחית והמערבית . ספסרי הכרטיסים 
הציעו בבוקר יום שבת כרטיסים בודדים אחרונים ב003 ו004 מארקים גרמניים . 
משטרת ברלין עשתה מאמצים אדירים להכניס סדר באירוע מחשש שיתרחש אסון בריכוז 
המוני זה . 051 אלף מאושרים בעלי כרטיסים החלו להצטופף מהשעה 2 בצהריים בפתחי 
הכניסה בכיכר פוטסדם . אלפים אחרים נותרו מאוכזבים בחוץ . קריאות חוזרות 
ברמקולים קראו לכל מי שאין בידו כרטיסים לעזוב את השטח אך ללא הועיל . המופע 
נועד לאסוף כמיליארד דולר למטרות צדקה : לסייע לנפגעי אסונות , כיום ובעתיד . 
המארגנים סבורים כי הקרן שתאסף תניב ריבית של 08 מיליון דולר בשנה והדבר 
יסייע לנפגעי רעידות אדמה , שטפונות וכל שאר הפגעים הצפויים סטטיסטית לתושבי 
כדור הארץ . קפידבינהדמות המרכזית באירוע היה רוגר ווטרס , מנהיג להקת הפינק 
פלויד . ווטרס הופיע אישית בימים האחרונים באזור ופיקח על הנעשה בכיכר פוטסדם . 
הבמה הוצבה בשטח ההפקר לשעבר בין החומה שחלקה כבר נהרסה , לבין גדרות התיל 
שבמזרח - ברלין . לא מכבר היה זה שטח ממוקש . מלבד להקת הפינק פלויד הופיעה 
אמש על הבמה להקת הצבא הסובייטי של כוחות הכיבוש בגרמניה . הברלינאים קיבלו 
את האירוע ברגשות מעורבים . מדריך תיירים , יורגן נוימן , אמר ל"הארץ " : 
" בתחילה התנגדתי לכל העניין הזה שהתחיל עם קילוף אבני החומה ומכירתם בכסף . 
הרי אנשים נהרגו בנסותם לברוח לחופש . עתה כשאני רואה את כל הצעירים שבאים 
להביע אחווה בין - לאומית אני משלים עם כך . אני רק מקווה שהמון זה יחזור 
בשלום מן האירוע שכבר משבש את חיי ברלין ימים רבים " . ואכן פקקי התנועה בברלין 
הם כמעט אין - סופיים . עוד לפני מופע הרוק סבלה ברלין המערבית מנהירה של 
מזרח - גרמנים אל חנויות מוצרי הצריכה במערב . בימים האחרונים התווסף אל 
בליל האדם הזה ההמון שבא לחגוג . תוך המחשה של קריסת החומות בין מזרח למערב 
פירקו אמש חברי הפינק פלויד תפאורה של חומת ברלין . אליהם הצטרפו על הבמה : 
סידני לאופר , גרי הול , שינייד אוקונור , גוני מיצל , מריאן פייתפול , 
בריאן אדם , תומאס דולבי , " הלהקה " , אלברט פיני , טיני קארי ועוד 
רבים אחרים . עבור תושבי מזרח ברלין המתגוררים בסמוך לחומת ברלין ושבעבר 
יכלו רק לראות את הגדרות שהפרידו בינם לבין החופש נעשתה מחווה מיוחד . הם 
צויידו באישורי כניסה מיוחדים כדי שיוכלו להיכנס למופע . יתרה מכך , התושבים 
נזקקו לאישורים כדי לצאת ולהיכנס הביתה כיוון שהשטח כולו נסגר מטעמי ביטחון 
לתנועת אנשים שאינם מתגוררים כאן . על גבי כרטיסי הכניסה למופע הרוק הזהירו 
המארגנים מפני הסכנה לבריאות מעוצמת המגברים שהוכנו במקום . המופע עצמו 
נכתב על ידי רוגר ווטרס , והועלה ב03 הזדמנויות קודמות בארבע ערים בעולם . 
מתגובות שליקט החליט להפיק לקחים ולהרחיב את המופע לקנה המידה האוניברסלי . 
במסיבת עיתונאים לפני תחילת המופע אמר רוגר ווטרס " אני מאושר להיות חלק 
מן היוזמה התרבותית בקירוב המזרח והמערב ואני נפעם מן ההתלהבות שראיתי בשני 
הצדדים גם יחד " . 
