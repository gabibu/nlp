בודפשט ( מיוחד ל"הארץ " ) . " תהיה זו שטות להעמיד פנים , שבבריה"ם 
לא קיימת שאלה יהודית , שעה שרבבות יהודים נוטשים את בריה"ם , מספרם הולך 
וגדל ומדי פעם מתפשטות שמועות על פוגרומים אנטי - יהודיים מתוכננים " , כתב 
אתמול ב"פראוודה " המוסקוואי ההיסטוריון ס . רוגוב . " אנו חייבים לראות 
כי הפחד מפני פוגרומים מתחיל להגיע לממדים של בהלה " . נראה כי זהו המאמר 
הראשון , לאחר 87 שנות קיומו של העיתון , המנסה להתמודד ברצינות עם הבעייה 
היהודית ועם האנטישמיות בבריה"ם . המחבר סקר את הנסיונות לפתרון הבעייה 
היהודית , החל בהקמת האזור היהודי האוטונומי בבירוביגאן , דרך חיסול מוסדות 
התרבות היהודיים ורצח הסופרים היהודיים ב8491 והמסע האנטישמי של סטאלין במסווה 
של מלחמה ב"קוסמופוליטיזם " . על תקופת ברזנייב כותב רוגוב , כי באותו פרק 
זמן ניסתה ההנהגה להעלים את קיום הבעייה היהודית , בד - בבד עם עידוד מוסווה 
של האנטישמיות . המסע האנטי - ציוני , שניהלה בשנים ההן התעמולה הסובייטית , 
" בקושי נבדל במהותו מן התעמולה האנטישמית של הנאצים " , מציין רוגוב ומעיר , 
כי המסע האנטי - ציוני גרם נזק חמור לבריה"ם , ולמעשה רק הציונים , הם 
שהפיקו ממנו תועלת . קפידבינכיום קיימים בבריה"ם אין - ספור ארגונים , ו"פאמיאט " 
בראשם , הרואים באנטישמיות את הבסיס הרעיוני העיקרי שלהם טוען רוגוב במאמרו . 
ארגונים אלה מפיצים את " הפרוטוקולים של זקני ציון " הידועים לשימצה , 
שחוברו בזמנו על - ידי המשטרה החשאית הצארית וגם התעמולה הנאצית של גבלס 
עשתה בהם שימוש . שוב ושוב מופץ " מידע " על " קשר של ציונים , בונים 
חופשיים ובולשווקים " , וכמה כתבי - עת מאשימים בגלוי ובתוקפנות גוברת את 
היהודים בכל הפגעים ובכל החטאים , החל ברציחתה של משפחת הצאר , דרך הפשעים 
בתקופת סטאלין וכלה בפגמים ובמישגים בתחום ההגנה על איכות הסביבה . " למרבה 
הצער , רעיונות אלה נעשו אופנתיים בקרב חלק מן המשכילים הסובייטיים " , 
כותב רוגוב . " כתוצאה מכל זה , עוזבים היום את בריה"ם גם יהודים , שאין 
להם כל זיקה לציונות , אינם דתיים ואף התרבות היהודית אינה מוכרת להם " . 
מחבר המאמר קורא לציבור הסובייטי לפתוח בדיון גלוי - לב על הבעיות הללו , 
שכן , לדבריו , יחד עם סיפוק הצרכים התרבותיים המגוונים ומתן חופש לפולחן 
הדתי , הרי דו - שיח גלוי , הוא האמצעי היעיל ביותר , כדי להסיר את המישקעים 
שהצטברו , להשתחרר מנטל השקרים ולהגיע לסובלנות ולהמשך שיתוף הפעולה בין 
בני העמים והדתות השונים . קפידבינבשלוש הרפובליקות הבאלטיות הורדו הדגלים 
לחצי התורן והוכרז על יום אבל לאומי במלאת 05 שנה להצטרפותן הכפויה לבריה"ם , 
ב22 ביולי 0491 . הפרלמנט הלאטווי פירסם אתמול גילוי דעת , המכריז על 
ההחלטה מלפני 05 שנה כ"בטלה ומבוטלת מראשיתה " . " מן הרגע ההוא החל בלאטוויה 
עידן הטרור והשמדת העם , שתוצאותיו מורגשות עד היום הזה " , נאמר בגילוי 
הדעת , המגדיר את הנסיון לחגוג את המועד הזה כ"משפיל ביותר ללאטוויה ולתושביה " . 
העיתונות הסובייטית המרכזית מתעלמת מהלכי - הרוח במדינות הבאלטיות ו"פראוודה " , 
למשל , כותב , כי ליטא , לאטוויה ואסטוניה הצטרפו לבריה"ם " על פי החלטת 
עמיהן " . " ראבוצאיה טריבונה " השמרני דוחה את הטענה , שבריה"ם השתמשה 
בדרכי כפייה כלפי המדינות הבאלטיות : " בריה"ם מעולם לא לחמה בהן , לא 
כבשה את ליטא , לאטוויה ואסטוניה בניגוד למה שעשתה גרמניה בפולין " . העיתון 
" סובייטסקאיה רוסיה " מאשים את התנועות הלאומיות במדינות הבאלטיות בהפצת 
שנאה לבריה"ם ולמהפכת אוקטובר ובשאיפה להחזיר על כנו את המשטר הקודם . קפידביננשיא 
הפדרציה הרוסית , בוריס ילצין קרא בינתיים למערב , שיעביר את אמצעי הסיוע 
המיועדים לבריה"ם במישרין לפדרציה הרוסית , ולא למוסדות הסובייטיים המרכזיים . 
הללו טוען ילצין בראיון לעיתון אוסטרי הולכים ומאבדים את סמכותם ואת השפעתם , 
בעוד שהנהגת הפדרציה הרוסית מתייצבת במלוא משקלה לימין הרפורמות הדמוקרטיות 
הרדיקאליות . ילצין הצהיר , כי לאחר שהפדרציה הרוסית הכריזה על ריבונותה , 
היא מנהלת מדיניות חוץ ופנים עצמאית ובלתי - תלויה . הבנק המרכזי הרוסי 
ניתק עצמו מן הבנק המרכזי הסובייטי ובקרוב יוקם גם בנק נפרד לסחר - חוץ . 
לדבריו , רוסיה לא תעביר לתקציב המרכזי כספים שנועדו " לצרכים חסרי - 
תועלת " , תתבע את צימצום ההוצאות הצבאיות " ולא תיתן ולו גם רובל אחד לחקר 
החלל " . 
