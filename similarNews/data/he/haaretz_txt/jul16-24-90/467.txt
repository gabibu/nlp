( ע ) . משטרת ירושלים עצרה ששה פעילים של תנועת כך , שלושה מהם קטינים , 
בחשד למעורבות בפריצה לסניף מפם במרכז ירושלים בראשית השבוע . בין העצורים 
דובר כך , נעם פדרמן , החשוד כי יחד עם שני פעילים נוספים תכנן את הפריצה . 
שלושת הקטינים חשודים בביצועה . אתמול אחר - הצהריים הובאו שלושת הקטינים 
בפני שופט , ומעצרם הוארך בחמישה ימים . השלושה הם כבני 41 , תושבי השכונות 
גבעת שאול , רמות וגילה בירושלים . הדיון במעצר אנשי כך נערך בדלתיים סגורות , 
והשופט עזרא קמא התיר לפרסם רק את החלטת המעצר . השלושה נעצרו שלשום בלילה 
ובעקבות חקירתם במשטרה הגיעו אתמול בבוקר אנשי מחלק הנוער ומחלק הבילוש של 
משטרת ירושלים למשרדי כך ברחוב אגריפס . השוטרים פרצו פנימה ועצרו את פדרמן , 
טירן פולק ושמואל פבר , והחרימו דיסקטים למחשב ורשימות משרדיות אחרות , 
שהכילו פרטים על פעילים בתנועה . לפנות ערב שוחררו פולק ופבר , לאחר שחקירתם 
הסתיימה . לדבריהם , נחקרו על החוברת שהופצה באחרונה בשטחים , ובה עצות 
לתושבים היהודים בגדה כיצד להתגונן . פדרמן הושאר במעצר להמשך חקירה , 
והבוקר יוחלט אם יובא בפני שופט להארכת מעצרו . 
