קרוב לשלושה חודשים נמשכו הלבטים בממשלת פינלנד בטרם החליטה ביום שלישי , 
ה2 ביולי , להתיר למספר מוגבל של יהודים מאזור לנינגרד לטוס לישראל דרך 
נמל התעופה " וילמאן - סטראנד " . במחצית מארס , כאשר ניתן פרסום רשמי בהלסינקי 
להזמנת הנשיא הרצוג לביקור ממלכתי במדינה כאורח נשיא פינלנד , היה ברור 
כי במוקד הביקור תהיה בקשתה של ישראל לנצל את קרבתה הגיאוגרפית של פינלנד 
לריכוזי היהודים בעיר לנינגרד ובמדינות הבלטיות לשם הטסתם מפינלנד לישראל . 
הדחייה בפרסום ההזמנה לנשיא הרצוג , שפורסמה לאחר שהיה ידוע כי שוודיה 
אישרה את ביקור הנשיא בשטוקהולם , העידה על המבוכה שגרמה בקשת ישראל . 
בחודש מארס ביקר בהלסינקי יו"ר הסוכנות , שמחה דיניץ , שגם הדליף לכתבים 
בישראל על הביקור ועל הנושא שהציג לפני ממשלת פינלנד סיוע להגירת יהודי 
בריה"ם לישראל . ככל שהתקרב מועד ביקור הנשיא הרצוג בפינלנד החלו להתפרסם 
בכלי התקשורת הפינים יותר ידיעות הקשורות למעבר יהודי בריה"ם . ערב ביקור 
הנשיא בהלסינקי הזמין נשיא פינלנד קבוצת עורכי עיתונים והבהיר להם את עמדת 
פינלנד לבקשתה הצפויה של ישראל . ם . קויוויסטו הזכיר את מחויבות פינלנד , 
בהתאם להצהרת ועידת הלסינקי משנת 5701 , להתיר לאנשים מעבר חופשי בין גבולות , 
דבר שפינלנד ראתה בו הצהרת עקרונות וחתימת " בלאנקו " על שטר שהוגש לה 
לפרעון 51 שנים לאחר חתימתו ע"י ממשלת ישראל . שטר נגדי היתה חתימת פינלנד 
על הצהרת זנווה משנת 9491 בעניין חובות וזכויות של מדינה הכובשת טריטוריה 
זרה . בין יתר הסעיפים נאסר על המדינה הכובשת ליישב את אזרחיה בטריטוריה 
הכבושה . הנשיא קויוויסטו הבהיר , כי פינלנד תתבע מישראל התחייבות רשמית 
שלא ליישב את העולים מבריה"ם שיעברו דרך פינלנד בשטחים הכבושים . כאשר בא 
הנשיא הרצוג להלסינקי , דחה את תביעת פינלנד ואמר כי במדינת ישראל הזכות 
לכל אזרח להחליט באופן חופשי היכן יתגורר ואין ממשלת ישראל כופה על אזרחיה 
היכן יגורו . פסקה זו בדברי הנשיא הרצוג היתה ככל הנראה סיבה להחלטת פינלנד 
לדחות את הסכמתה להתיר טיסות מפינלנד לישראל . קפמאבינבחודש יוני , כאשר 
גבר הלחץ הישראלי לקבל מפינלנד " אור ירוק " לטיסות הוחלט לשגר את שר 
החוץ , פארטי פאסין , לסוריה , ירדן וישראל . ממשלת פינלנד טענה כי לא 
קיבלה מממשלת ישראל תשובה רשמית לתנאי שהציגה להסכמתה התחייבות ישראלית 
לא ליישב את העולים מבריה"ם בשטחים הכבושים ( כולל מזרח ירושלים , המוגדרת 
בפינלנד כשטח כבוש ) . דובר ממשלת פינלנד אמר כי החלטה סופית לגבי בקשת 
ישראל תתקבל לאחר שובו של השר פאסיו מביקורו בשלוש המדינות . במהלך הביקור 
השמיע פארטי פאסיו בדמשק , רבת עמון וירושלים , את תביעתה של פינלנד לקבלת 
התחייבות ישראלית רשמית בעניין אי - יישוב העולים בשטחים . החלטת ממשלת פינלנד 
להתיר טיסות לישראל היתה ניסיון של פשרה בין המחויבות המוסרית להחלטות ועידת 
הלסינקי לבין החששות לתגובה ערבית חריפה . אין ספק , כי הסכמתה של בריה"ם 
להתיר הגירה יהודית היתה בעלת משקל בהחלטות ממשלת פינלנד . ההחלטה הותירה 
בידי הממשלה פתח למילוט וחרטה . הגם שנאמר כי יתר לאל - על לטוס עד ל42 
באוקטובר 0991 , שמרה לעצמה הממשלה את הזכות לשנות את החלטתה לאחר ארבע 
טיסות , או במלים אחרות : רק ל008 עולים הובטחה הטיסה מפינלנד לישראל ( 
במטוס יש בין 591 ל002 מקומות ) . נוסח ההחלטה אינו מבהיר אם אל על תורשה 
לטוס מדי יום או אחת לשבוע , אבל הסעיף לגבי בדיקת ההחלטה לאחר ארבע טיסות 
הוא חד משמעי . למחרת ההחלטה קיים שר החוץ פארטי פאסיו מסיבת עתונאים , 
שבה הסביר את ההגבלות , והודה כי ממשלת פינלנד לא קיבלה התחייבות בכתב 
מממשלת ישראל . הוא גילה כי פינלנד ניהלה מגעים עם בריה"ם לטיסות ישירות 
בין לנינגרד לישראל . על שאלה של כתב , מדוע בעצם מתנגדת בריה"ם לטיסות 
ישירות , השיב השר תשובה קלאסית של מרואיין : " זו שאלה טובה " ! ואילו 
אש"ף הגיב בחריפות רבה ביותר . הוא הגדיר את ההחלטה כ"פעולת תוקפנות של 
פינלנד נגד העם הפלשתיני " ואיים בהטלת עיצומים כלכליים פוליטיים כולל 
ניתוק יחסים עם פינלנד . מאחר שאין יחסים פוליטיים בין אש"ף לפינלנד , 
שינה משרד אש"ף בטוניס את תגובתו . בתיקון נאמר , כי אש"ף יתבע מכל מדינות 
הליגה הערבית להטיל עיצומים כלכליים ופוליטיים על כל מדינה המתירה מעבר יהודים 
מבריה"ם לישראל . פארוק קאדומי , באיגרת ששיגר לממשלת פינלנד , הגדיר 
את החלטתה כצעד שיעודד את ישראל לפתוח במלחמת תוקפנות נגד מדינות ערב . בשדה 
התעופה הזנוח " וילמאן - סטראנד " , שהפך לפתע ממושג גיאוגרפי למושג פוליטי , 
נעשו כל הסידורים לאבטחת השדה מפיגוע טרוריסטי . הטיסות לישראל יתקיימו 
רק בשעות הערב , משבע בערב עד שבע בבוקר , כדי למנוע כניסת אזרחים לשדה 
המשמש לטיסות פנים ארציות . קשה יותר היה מצבם של אלף חיילי פינלנד המשרתים 
באו"ם בגולן ובדרום לבנון . מחשש לחטיפתם על - ידי גורמים פלשתינים קיצוניים , 
הוזהרו החיילים שלא לצאת בגפם אל מחוץ לגדרות מחנות האו"ם ומוצביו . 
