אחד מוותיקי זייפני הדולרים בישראל , שבתאי חן ( חיחאנשווילי ) , בן 
06 , נעצר ביום שלישי פעם נוספת על - ידי המשטרה כחשוד בזיוף דולרים ובהפצתם . 
אתמול האריך בית המשפט את מעצרו ב51 יום ; מעצרה של אשתו , אניה , הוארך 
בשבעה ימים , ומעצר בנם רולנד בחמישה . שבתאי חן מוגדר במשטרה כזייפן דולרים 
מועד . בעשור האחרון כבר ריצה שתי תקופות מאסר על זיוף דולרים במסגרת שתי 
כנופיות . למרות מאסריו שב ואמר חן לחוקרי המשטרה כי ימשיך לזייף דולרים , 
" משום שזה הדבר היחיד , שאני יודע לעשות " . המשטרה חושדת , כי חן זייף 
בחודשים האחרונים כמות גדולה של שטרות של 001 דולרים , שאותם הזרים טיפין - 
טיפין לשוק השחור . ביום שלישי השבוע עצרו בלשי המשטרה בלוד שני אנשים , 
שברשותם היו 05 אלף דולרים מזויפים . בעקבות מעצרם נערך חיפוש בביתו של 
שבתאי חן בחולון , לאחר שהועלה החשד כי הוא ספק השטרות המזויפים . הבלשים 
פרצו לדירתו של חן ותפסו אותו מתקן שטרות מזויפים של דולרים . על שולחנו 
נמצאו כ02 אלף דולרים מזויפים , דוגמאות של ניירות ופריטים אחרים , המשמשים 
לזיוף דולרים , ואף הוראות לביצוע הזיוף . חן , אשתו ובנו נעצרו . החקירה 
בעניינו הועברה ליחידה הארצית לחקירות פשעים , המתמחה בחשיפת כנופיות זייפני 
דולרים ועסקה בעבר בחקירת פרשיות הזיוף , שבהן היה חן מעורב . שבתאי חן 
נתפס בפעם הראשונה בשנת 1891 , יחד עם כנופיה שזייפה מאות אלפי דולרים בבית 
דפוס ברמת - גן . הוא ריצה עונש מאסר קצר , והעתיק את פעילותו לחו"ל מפחד 
המשטרה בישראל . בשנת 3891 נעצר שוב בישראל , כשניסה להפיץ דולרים מזויפים 
בצרפת , שבה נתפסו שאר חברי כנופיית הזייפנים . הם ייצרו בישראל גלופות 
לזיוף הדולרים , והבריחו אותן לצרפת כדי להדפיס את השטרות . 
