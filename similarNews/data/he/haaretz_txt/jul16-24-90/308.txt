יו"ר ועדת חוקה , חוק ומשפט , ח"ך אוריאל לין , הזהיר אתמול את עורכי 
הדין , המתארגנים כדי להניא את לשכתם מהכרה במכונים הפרטיים הלא - אקדמיים 
ללימוד משפטים , באיימו כי " הכנסת תשקול סמכויות , שהיא מעניקה לגופים 
אינטרסנטיים - מקצועיים " . אל קבוצת עורכי הדין הצעירים , בראשות עו"ד 
חיים שטנגר , המתנגדים לפתיחת המכונים , הצטרפו עשרות עורכי - דין מירושלים , 
ונראה כי בקרוב תצטרף גם קבוצת עורכי - דין , בראשות עו"ד דרור חוטר - 
ישי . עו"ד חוטר - ישי , ממלא מקום ראש לשכת עורכי הדין ויו"ר ועדת בתי 
המשפט של הלשכה , תקף אתמול את ההצבעה החשאית , שנערכה לא מכבר בוועד המרכזי 
של לשכת עורכי הדין , אשר בעקבותיה התאפשרה קבלת התיקון בכנסת , המתיר 
פתיחת המכונים הפרטיים , בתנאי שיזכו בהכרה אוניברסיטאית או בהכרת לשכת 
עורכי הדין . חוטר - ישי הוסיף , כי הכנסת הכירה בשעתו במקצוע עריכת הדין 
כמקצוע אקדמי , ולא ייתכן כי עורכי הדין יסכימו לאבד הכרה זו , בהתירם 
פתיחת מכונים לא - אקדמיים וכניסתם של לא - אקדמאיים למקצוע . ללשכה , 
אמר , אחריות ברמה הציבורית , ופירושה פיקוח על הרמה המקצועית של עורכי 
הדין המשרתים את הציבור . לדברי חוטר - ישי , הכרה במכונים הפרטיים מצד 
הלשכה פירושה הכרה בעורכי דין שלמדו בשיטת חינוך פחות טובה , ועל - כן תהא 
בהכרה כזו הטעייתו של הציבור . " רמת המקצוע תרד , עד שלא נוכל להבטיח 
שנמלא את תפקידנו נאמנה . הלשכה אינה מסוגלת לפקח על הלימודים במכונים הפרטיים , 
כפי שהיא סבורה , ותפקיד זה צריך להיות מוטל בלעדית על האוניברסיטאות , 
במסגרת לימודי המשפט האקדמיים " . ח"ך לין , שהיה שותף בהעברת תיקון החוק 
בכנסת , אמר כי הוא רואה את ההתארגנות כאינטרסנטית - מקצועית ולא כנובעת 
מראייה כוללת של אינטרסים לאומיים . הוא אמר , כי אינו מבין את תפיסתם 
של עורכי הדין הצעירים , המעוניינים שזכות לימוד המשפטים תישמר רק לעידית 
צרה . הנטייה בכנסת , אמר לין , היא לפתוח מקצועות לתחרות ולא להפך . 
בהתחשב בגל העלייה הצפוי ובכך שעריכת - דין אינה מקצוע בר - הסבה , יהיה 
צורך במשפטנים נוספים . עורכי הדין הצעירים פועלים , אמר , בניגוד לרוח 
הזמן , והתארגנות זו תביא את הכנסת לשקול מחדש את הסמכויות , שהיא מעניקה 
לגופים אינטרסנטיים - מקצועיים . 
