שנים לאחר תום מלחמת העולם השנייה הולכים סימניה ונעלמים מהמפה האירופית . 
כל המהלך היום בברלין על שרידי התפר הבין - גרמני , נמצא בהכרח במרכזו 
של תהליך היסטורי רווי סמלים . הדברים מתבטאים בתופעות יום - יומיות , כדוגמת 
מסחור חלקים של החומה המפורסמת , או אפילו בעצם המעבר בנקודת הגבול לשעבר , 
צק פוינט צרלי , שגישר בין חלקי העיר החצויה . רק לפני שבועיים שילמתי 
אגרת - מעבר בסך חמישה מרקים מערב - גרמניים , וכבר הפכה הוויזה שלי למוצג 
היסטורי . תוך פחות משנה הפכה גרמניה לגוף המתפרק לאטו , ולמרכיביו נותרת 
משמעות תיעודית גרידא . העוקב אחר התהליך המתמשך של איחוד הגרמניות והבוחן 
תהליך זה לעומקו , עומד בהכרח בפני השאלה המתבקשת לגבי עתידה של גרמניה . 
יש להודות שהקונוטציה ההיסטורית השלילית מונעת , למעשה , גישה אובייקטיווית 
לנושא . החשדנות כמעט בלתי נמנעת , ובעקבות כך נשאלת השאלה , האם נפילת 
המחסומים המתרחשת לנגד עינינו תביא גם לנפילת מחיצות האי - אמון כלפי גרמניה 
במישור הגלובלי ? בשלב זה אפשר להשיב על השאלה בחיוב . בניגוד לתקריות העבר , 
האלמנט הלאומי - כוחני לא היווה גורם משמעותי בתהליך האיחוד , העומד הפעם 
בסימן של פעילות עממית על בסיס דמוקרטי . בתהליך ההשתחררות במזרח גרמניה 
עומדים בראש הסולם גורמים כלכליים - חברתיים , ולא גורמים הקשורים בלאום . 
כוח המשיכה של מערב גרמניה לגבי תושבי המזרח מתמקד בחופש ובמטריאליזם , 
ולא בעצם האיחוד בין הגרמניות . עוד שונה מבעבר העובדה שתהליך האיחוד הפעם 
אינו תוצר ישיר של כפייה מדינית . אמנם , התפתחותה הכלכלית המהירה של גרמניה 
המערבית והתייצבותה כמדינה בעלת עוצמה כלכלית , שתושביה מקיימים רמת חיים 
גבוהה , השפיעו על דרך החשיבה וההתנהגות של המזרח - גרמנים ; ואולם , 
האחות העשירה לא הפעילה כל אמצעי כפייה וכוח כלפי אחותה הסוציאליסטית . 
האם אנו עומדים בפתחו של עידן חדש , שבו השימוש בכוח במובן הפיסי בין מדינות 
הולך ונעלם , ואת מקומו תופסת יריבות במישור הכלכלי , שהשפעותיה אינן רחוקות 
כל כך מאותו שימוש בכוח צבאי ? על כל פנים , גם אם היה לחץ כלכלי מצדה 
של מערב גרמניה על מזרח גרמניה הרי בסופו של דבר התוצאה היתה תהליך דמוקרטי 
של השתחררות , אשר יש , בעיקרון , לברך עליו . מבחינה היסטורית חשוב להבין , 
שגרמניה קיבלה על עצמה את המחויבות המשתמעת מעצם ראיית עצמה כממשיכה של 
הרייך השלישי . זאת בניגוד למזרח גרמניה , שהכריזה על עצמה כמדינה חדשה , 
שקמה ב9491 ללא כל מחויבות לעבר . בהתאם , נוצר הקשר בין ישראל למערב 
גרמניה . עד לפני זמן קצר לא הכירה מזרח גרמניה במחויבותה לפשעים שחוללו 
בשם גרמניה לעם היהודי . המחויבות שגרמניה המערבית לקחה על עצמה כממשיכה 
ההיסטורית של הרייך השלישי כללה גם אי - ויתור , לפחות באופן פורמלי , 
על איחודה מחדש של גרמניה . הוויתור על האיחוד נגד , למעשה , את החוקה 
המערב גרמנית , הנקראת כדי להדגיש את זמניותה " חוק יסוד " . בחירתה 
של בון , עיירה סתמית ב5491 , כבירת הרפובליקה הפדרלית המערב גרמנית לאחר 
תום המלחמה , היא דוגמה נוספת . בכוונה תחילה לא נבחרו ערים גדולות כמינכן , 
המבורג או קלן . העיירה הקטנה סימלה את אי - ההשלמה עם הוויתור על ברלין 
כבירתה של גרמניה המאוחדת . עם השנים , ככל שמלחמת העולם הלכה והתרחקה , 
גברה ההשלמה עם המצב החדש . התקווה לאיחוד הלכה והתעממה בתודעת הציבור 
הגרמני . רק בודדים עוד האמינו שהאיחוד יקרום עור וגידים מול עיניהם . 
ככל שנושא המלחמה הקרה הלך וירד מהכותרות וככל שגרמניה המערבית הידקה את 
קשריה עם מדינות הגוש המזרחי , כך הפך נושא האיחוד לשולי יותר . זאת ועוד , 
במהלך 04 השנים האחרונות השתרשו בגרמניה המערבית תהליכי חשיבה וביצוע דמוקרטיים . 
תוצאות שתי מלחמות העולם הרחיקו את הצעירים מן הנושא הלאומי . סמלים לאומיים , 
דוגמת מדים ואף דגל והמנון , היו לגורמי דחייה בתפיסת הזהות העצמית של 
הצעיר המערב גרמני . הבט נוסף הוא ההדגש המושם , במערב כבמזרח גרמניה , 
על ההשתלבות במרחב האירופי . גרמניה רואה עצמה כמרכיב אינטגרלי ואף דומיננטי 
בתוך המבנה האירופי , אשר גם הוא הולך ולובש צורה חדשה . כל ההצהרות למיניהן 
הקשורות באיחוד , לוו באותו טנור אירופי , ששר את שבחי המחויבות הכלל - 
אירופית ושואף לגמד את הממד הלאומי . בקשר בין מזרח ומערב אירופה ובמיסודו 
על בסיס השינויים האחרונים , שמור לגרמניה ללא כל ספק תפקיד מרכזי . ניתן 
לומר שגרמניה עומדת היום במבחן המרכזי והמהותי ביותר שהתנסתה בו לאחר מלחמת 
העולם השנייה . יש לזכור שהדמוקרטיה המערב גרמנית , המבנה הפדרלי של מערב 
גרמניה ודרכי התפתחותה הכלכליים והחברתיים הושפעו באופן ישיר מתוצאות מלחמת 
העולם השנייה . השפעת בנות הברית על התפתחותן של הגרמניות היתה מכרעת . 
ארצות הברית שאפה לאחר המלחמה לשלב את גרמניה המערבית במסגרת המלחמה קרה 
כנגד ברית המועצות . הקמתו מחדש של צבא מערב גרמניה ב4591 ( השמאל הסתייגמכך , 
אך הימין זכה בתמיכת ארה"ב , שהיתה מעוניינת בשילוב מהיר של גרמניה המערבית 
ככוח חוצץ בין מזרח למערב ) ושילובה של גרמניה במסגרת ברית נאט"ו ב5591 , 
הם דוגמה בולטת להשפעה האמריקאית על דרך עיצובה של גרמניה המערבית . תהליכים 
דומים , לכיוון ברית המועצות , כמובן , חלו בצד המזרחי של גרמניה . למרות 
שתהליך האיחוד לא היה תוצאת דינמיקה פנים - גרמנית , הפעם אנו עומדים בפני 
תהליך עם מרכיבים דמוקרטיים דומיננטיים , המתרחש בעידן של שלום ונפילת מחיצות . 
האם תשכיל גרמניה לעמוד באתגר ? למרות התנאים האוביקטיוויים הנוחים יחסית , 
לא ניתן עדיין לתת תשובה חד משמעית . התקווה היחידה המשותפת לכולם , למצדדים 
ולמתנגדים כאחד , היא ששאלה זאת לא תתעורר שוב בעתיד . 
