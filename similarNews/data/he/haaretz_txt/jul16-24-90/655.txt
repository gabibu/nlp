שר החקלאות , רפאל איתן , מתכוון להעלות בממשלה את עניין הנזקים הכבדים 
שנגרמו לחקלאים בשני אזורים , האחד בצפון והשני בדרום , עקב סופות קשות . 
איתן יציע לממשלה להכריז על מקרים אלה כאסון טבע . בכך נענה שר החקלאות 
לפנייתו של ח"ך גדליה גל ( מערך ) , שהאשים את הממשלה כי אינה מבצעת את 
חובתה על פי חוק ומתחמקת מלהכריז על אסון טבע בשני אירועים בוטים , כדבריו . 
לדברי גל , ב3 בינואר השנה פקדה סופת גשמים עזה את עמק יזרעאל המזרחי ( 
איזור עין חרוד ) ואת סביבות הגלבוע , שגרמה להצפתם של שטחים נרחבים . 
עוצמתה של הסופה הוגדרה על ידי השירות המטאורולוגי כאירוע נדיר ביותר . 
ב1 באפריל השנה פקדה סופת גשמים פתאומית את חבל אשכול , שגרמה להרס מטעים 
בשלב של הנבה . גם מקרה זה הוגדר על ידי המטאורולוגים כחריג בעוצמתו . 
