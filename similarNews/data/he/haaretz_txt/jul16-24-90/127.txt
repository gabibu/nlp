" נותרו עוד כמה אגוזים קשים לפיצוח אך יש לנו שיניים בריאות " בדברי 
לצון אלה השיב אתמול מיכאיל גורבצוב , במסיבת עיתונאים משותפת עם הקאנצלר 
קוהל , על השאלה האם יושג הסכם בדבר מעמדה הצבאי של גרמניה המאוחדת . על 
השאלה אם יתכן הסכם שבמסגרתו תוכל גרמניה המאוחדת להיות חברה בנאט"ו השיב 
דובר משרד החוץ הסובייטי , גנאדי גרסימוב , תשובה קצרצרה אך רבת משמעות : 
" יתכן " . הן גורבאצוב והן קוהל הביעו שביעות רצון גדולה מן השיחות . 
הופעתם המשותפת במסיבת העיתונאים היתה צעד לא שיגרתי , שביטא , לדעת משקיפים , 
את אווירת ההבנה שהושגה . הקאנצלר בירך את מארחו על " הצלחתו הענקית " 
בוועידת המפלגה הקומוניסטית , שדיוניה הסוערים הסתיימו ביום ששי , ושני 
המנהיגים שפעו חיוכים . גורבצוב עצמו רמז , שבשיחותיו עם קוהל הושגה התקדמות 
גדולה לקראת השגת הסכמה על השתייכותה של גרמניה המאוחדת לברית ההגנה הצפון 
אטלנטית . במסיבת העיתונאים הדגיש גורבצוב , כי בחודשיים האחרונים חלו 
" שינויים חשובים " המאפשרים קירוב של עמדות הצדדים בנושא הזה , שהיה 
שנוי במחלוקת עמוקה . משקיפים במוסקווה סבורים כי שני המנהיגים הצליחו לגבש 
נוסחה חדשה לגמרי בדבר חברותה של גרמניה בנאט"ו . מסיבת העיתונאים נערכה 
במוסקווה לפני שגורבצוב יצא יחד עם אורחו לאיזור הולדתו , סטאברופול , 
בו עשה את הצעדים הראשונים בקריירה הפוליטית שלו . שני המנהיגים מתכוונים 
להמשיך שם בשיחות הרחק מעיניהם הסקרניות והחקרניות של עיתונאים ודיפלומטים . 
בשיחות , שהתנהלו אתמול במוסקווה , הציע קוהל לגורבאצוב קיצוצים מרחיקי 
לכת במספר החיילים של צבא גרמניה המאוחדת . במקביל המשיכו במשא ומתן שרי 
הכלכלה והכספים של בריה"ם ומערב - גרמניה , שדנו בעיקר על דרכי הסיוע הכלכלי 
הגרמני לבריה"ם . אין כל ספק שהדיונים בסטאברופול ובמוסקווה קשורים זה בזה . 
נודע שמערב - גרמניה התחייבה לשלם מדי שנה 057 מיליון מארקים ככיסוי הוצאות 
שהותם של הכוחות הסובייטיים במזרח - גרמניה . מלבד מחווה יוצאת דופן זו 
הבטיח קוהל לגורבצוב שגרמניה תפעיל את השפעתה כדי שהמערב יעניק לבריה"ם סיוע 
רב - שנתי בסך 51 מיליארד דולר . גורבאצוב וקוהל ימשיכו היום בשיחותיהם , 
ומשקיפים גרמניים ניבאו שהקאנצלר יוכל להודיע בתום הביקור על הסכמה סובייטית 
לכך שגרמניה המאוחדת תהיה חברה בנאט"ו . קפידבינבינתיים הופכת שאלת הבירה 
העתידה של גרמניה למכשול אפשרי בדרך לאיחוד מהיר של הארץ החצוייה . ראש 
ממשלת מזרח - גרמניה , לותאר דה מאזייר , הכריז כי הוא לא יחתום על אמנת 
האיחוד הנדונה עתה בין שתי המדינות אם לא ייקבע בה שברלין תהיה בירת המדינה 
המאוחדת . בשלב זה מתנגדים לכך רוב הפוליטיקאים המערב - גרמנים , באמרם 
שהפרלמנט הגרמני המאוחד , שייבחר כנראה בחודש דצמבר השנה , הוא הפורום 
המתאים כדי לקבל החלטה בשאלת הבירה . קפידבינבוריס ילצין נשיא הפדרציה הרוסית 
הצהיר כי רוסיה תפסיק את אספקת הנשק לאפגניסטאן . הוא השמיע דברים אלה בפגישה 
עם הוריהם של חיילים סובייטיים השבויים בידי המורדים המוסלמיים כ003 במספר . 
המורדים מתנים את שחרור השבויים בהפסקת משלוחי הנשק מבריה"ם לממשלת אפגניסטאן . 
ילצין אמר כי הוא מבקש להקל על שחרור השבויים . אי אפשר לבצע מיד את הפסקת 
משלוחי הנשק שכן המפעלים לייצור נשק שבפדרציה הרוסית נתונים לפיקוחה של הממשלה 
המרכזית . ילצין מתכוון תחילה להפקיע את הפיקוח עליהם מממשלת בריה"ם ולהעבירו 
לידי מוסדות הפדרציה הרוסית . 
