בכמה הוצאות יש משוגעים לקולנוע שמדברים על הצורך לשגר לשוק הספרים הישראלי 
ספרים על סרטים ומסביב להם . יש המנסים לשגר לשוק ספר על פיו נעשה סרט מצליח , 
בין אם מדובר בספר חדש או מהדורה מחודשת ( " אשה שטן " ב"כתר " , או 
" המרדף אחרי אוקטובר האדום " ב"מעריב " ) . יש ניסיונות להוציא ביוגרפיות 
או אוטוביוגרפיות של שחקנים ואנשי קולנוע ( פליני בזמורה - ביתן , אינגריד 
ברגמן ב"מסדה " , " רומן " ב"כנרת " ) . היו גם ניסיונות להוציא לאור ספרות 
עיונית על קולנוע : סדרה על במאים גדולים ב"כתר " ( לוסי , רנה , בוניואל ) 
שהוצאתה נפסקה בגלל הצלחה מוגבלת , מאמרים של הלגה קלר או איתן גרין ( 
עם עובד ) או הספר של פרנסואה טריפו או הצלם נסטור אלמנדרו ( הראשון יצא , 
השני אמור לצאת ב"מסדה " ) . לעומת זאת יש מעט מאוד ניסיונות להוציא לאור 
תסריטים כספרים , בעברית . למעט " פאני ואלכסנדר " ( זמורה - ביתן ) 
, או הניסיונות של יעקב מלכין לחנך את הקורא העברי להתייחס לתסריט כאל 
צורה ספרותית , אין על המדף מבחר . הוצאת " כנרת " , בשיתוף עם בית הספר 
לקולנע וטלוויזיה בירושלים , נחלצו לתקן את האנומליה הזאת . הספר הראשון 
בסדרת התסריטים ( בתמיכת קרן תרבות אמריקה - ישראל , בסיוע מרכז הסרט הישראלי 
והסינמטק הירושלמי , עורכים : אורלי לובין ורנן שור ) כולל ארבעה תסריטים 
של סרטים ישראלים קצרים ועטורי פרסים : " ילדה גדולה " של נירית ירון 
גרוניך , " כורדניה " של דינה צבי - ריקליס , " סרט לילה " של גור 
הלר ו"עורבים " של איילת מנחמי . מצורף אליהם מאמר הקדמה של יגאל בורשטיין . 
הספר הבא בסדרה אמור להיות התסריט של " אוונטי פופולו " של רפי בוקאי , 
שאליו יצורף מאמר של אנטון שמאס על העברית והערבית בקולנע הישראלי ומאמר 
של רנן שור ודינה שר על הדרך שבה הפך התסריט מסרט קצר לסרט באורך מלא ; 
אחריו התרגום היחיד בסדרה , בינתיים : " סקס , שקרים ווידיאו טייף " 
של סטיבן סודרברג , בתרגומו של יאיר לפיד ועם מאמר של אורי קליין ; וחזרה 
לסרט המקורי : " נועה בת 71 " של יצחק צפל ישורון . הספר החמישי ( מתוכננים 
ששה בשנה , בפורמט זהה ) אמור להיות התסריט של " סלאח שבתי " של אפרים 
קישון , שאליו יצורף יותר ממאמר אחד . המאמרים הללו עוד לא נכתבו . קפמאפרקשנים 
סובבות ההוצאות לאור בישראל סביב ספרי המדע הבדיוני . בעולם הגדול יש להן 
קהל קבוע , שלפי הלכי הרוחות צריך היה לגדול בהתמדה גם בארץ . כאן ניסו 
את זה הוצאת " מסדה " , " זמורה - ביתן " , " כתר " ו"עם עובד " . רק 
שתי האחרונות ממשיכות בכך במידה של התמדה . המסקנה המו"לית היא שלספרי מדע 
בדיוני יש די קוראים כדי לפרנס הדפסה אחת ויותר . העובדה שכמה הוצאות לאור 
ניסו להתפרנס מתחום זה גרמה לכך שההיצע עלה על הביקוש המכובד אך המוגבל . 
יש , כמובן , ספרים שהצליחו מעט יותר . ניתן לומר שלספרי מדע בדיוני 
יש תומכים נלהבים , גם בחוגי המדע והספרות , יותר משיש להם המוני קוראים , 
אבל הקוראים נאמנים . בזמנו ריכז את הנושא הזה בהוצאת " כתר " פרוף עדי 
צמח , ואילו בהוצאת " עם עובד " מופקדת עליו דורית לנדס . בידי הוצאת 
" עם עובד " הזכויות לספרי היינליין , סילברברג וזילאזני . אצל " כתר " 
הזכויות לספרי אחד מגדולי כותבי המדע הבדיוני , אייזיק אסימוב . עתה הם 
הוציאו את " המסע הפנטסטי 2 " , שכותרת המשנה שלו היא " היעד מוח " . עיקרו 
של הספר מסע בספינת חלל ממוזערת בתוך גוף האדם ואל מוחו , כשבתוך זה מתחוללת 
גם אינטריגה בין - גושית . על הכריכה כתבו אנשי " כתר " באותיות גדולות : 
" לפני יותר מעשרים שנה שיגר אייזיק אסימוב את העולם כולו למסע פנטסטי 
בנבכי גוף האדם . עתה מזמין אותנו אסימוב למסע חדש לגמרי לקצווי החלל העמוק " . 
חבל שהם לא קראו את מה שכתב אסימוב עצמו על הספר הזה והקשר בינו לבין קודמו , 
למרות שזה מודפס בעברית בתוך הספר הזה : " ב6691 הופיע ספרי המסע הפנטסטי . 
למעשה היה זה עיבוד לרומאן של סרט שנכתב בידי אחרים . לבד מתיקון אחדות 
מן הסתירות המדעיות , אלא שהיו קשות מנשוא , עקבתי כמיטב יכולתי אחרי קו 
העלילה שבסרט . אף כי הספר הצליח יפה ועודנו נמכר , הן בכריכה קשה הן בכריכה 
רכה , לא הייתי מרוצה ממנו למן הרגע הראשון , פשוט משום שלא היה לגמרי 
שלי . כשעלתה האפשרות לכתוב ספר חדש על אותו נושא ספינת חלל ממוזערת ובה 
צוות , הנמצאת בתוך הגוף החי הסכמתי בתנאי שאעשה זאת בדרכי שלי " . לפי 
מיטב ידיעתי " המסע הפנטסטי 1 " לא יצא לאור בעברית . במקביל הוציאה " כתר " 
את " בטרם המוסד " של אסימוב , ובו הערת המחבר שמסדר את כתביו בסדר כרונולוגי : 
מדובר ב000 , 054 , 1 מלים , ב41 ספרים שעניינם רובוטים , אימפריה ו"המוסד " . 
הספר " בטרם המוסד " הוא התשיעי מבחינת סדר ההתרחשות הפנימי של הסאגה , 
אם כי האחרון שראה אור , עד עתה . אסימוב כותב שהוא יכול להוסיף ספרים 
נוספים לסאגה , שיתרחשו לפני הספר הראשון בסדר ההתרחשות ( " ספר הרובוטים 
המלא " , שיצא ב2891 ) או אחרי " המוסד והארץ " ( שיצא ב3891 ) . " כמובן 
מאליו , חייב להיות איזה גבול , כי אינני מצפה לחיות לנצח , אבל יש בכוונתי 
להישאר בשטח כמה זמן שרק אוכל " . 
