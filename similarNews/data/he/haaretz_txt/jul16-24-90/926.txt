ראש הממשלה , יצחק שמיר , אמר אתמול כי ישנם סימנים מעודדים מכיוונה של 
ארה"ב . קבלת הפנים שנערכה לשר הביטחון , משה ארנס , בפנטאגון וההזמנה 
שנשלחה ע"י מזכיר המדינה האמריקאי , גיימס בייקר , לשר החוץ דוד לוי לבקר 
בוושינגטון , הם סימנים המעידים על כך שארה"ב איננה מאיימת על ישראל בגזרות . 
שמיר הדגיש , כי אי ההסכמה בתחום המדיני בינינו לבין ארה"ב , איננה דבר 
חדש ועלינו לשמור , חרף חילוקי הדעות , על רמת יחסים טובים ועל רמת הסיוע 
לישראל . ראש הממשלה שנפגש עם חברי מושב נורדיה , שיבח את תפקודה של הממשלה 
החדשה , ואמר שהיא מתמודדת בהצלחה עם הבעיות ומתפקדת כהלכה , תוך ניסון 
להתגבר על משימת קליטת העליה . בהתייחסו לנושא הביטחוני , אמר שמיר שהערבים 
וידידיהם היו משוכנעים שעם הקמתה של ממשלת הליכוד , יישפך דם רב ואז העולם 
כולו יתקומם נגד ישראל . אולם , הדגיש שמיר , ההתפתחות היתה שונה בתכלית , 
המצב בשטחים שקט יותר מאשר בימי ממשלת האחדות , הדרכים בשטחי יו"ש רגועות 
יותר , ויש פחות מקרים של יידוי אבנים . שמיר הוסיף , כי כל עוד אנו הולכים 
בדרך של נאמנות לעקרונות , בלי להתגרות באף גורם , מתוך התחשבות בתנאים 
הבין - לאומיים , ותוך דאגה לא להעמיס מתח מיותר על אזרחי ישראל , יש תקווה 
להתקדמות . ראש הממשלה אמר בגאווה שבחודש וחצי שחלפו מאז שהממשלה החדשה 
החלה בפעולתה , היא הוכיחה שהיא מסוגלת לדבר בקול אחד , לעמוד על רגליה , 
לפעול מתוך אחדות דעים ולגרום אכזבה לכל מבקריה ומנבאי השחורות . 
