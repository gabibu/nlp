סרטי " מקבץ אנימציה בין - לאומי " , המוקרן עתה בפסטיבל הקולנוע בירושלים . 
שניהם נבחרו כמועמדים ל"אוסקר " השנה . " באלאנס " ( איזונשיווי משקל ) 
, סרטם של שני האחים לאונשטיין , סטודנטים ממערב גרמניה , זכה בפרס . 
שבע דקות של מציאות אפורה ; חמש דמויות בובות אדם מסוגננות , קפואות 
מבע מתקיימות בזכות איזון ותלות הדדית . חפץ לא שימושי המתווסף לעולמן 
המאוזן מביא לעימות גורלי . זהו משל קולנועי נפלא , סרט פשוט ומושלם , 
היוצר ציפייה לקראת הסרטים הבאים שיעשו האחים לאונשטיין . את " חוות הגבעה " 
יצר סטודנט כשרוני , מארק בייקר מבית - הספר הלאומי לקולנוע וטלוויזיה בלונדון . 
הוא הפסיק את לימודיו ועבד כמה שנים בתעשיית הקולנוע , ואז שב והשלים 
את לימודיו . ב81 דקות מגולל בייקר סיפור חיים של זוג איכרים , של עוזרם 
המגודל ובעלי החיים בחוותם ובסביבתה . אנשים פשוטים , חיים פשוטים , קיום 
שיש בו שלמות . ההפרעות מצד האדם והטבע הן חלק מן המציאות . יש תחושה , 
שכך הם חיו תמיד וכך יחיו לנצח . בעיני בייקר זה מעין סרט תיעודי , המבוסס 
על התרשמותו מחיי משפחת איכרים בצרפת . הוא בא לשם כילד , בקביעות , עם 
משפחתו לחופשת הקיץ . שנה אחרי שנה הוא מתפעל מן השלמות והפשטות שבחייהם . 
הפשטות מתבטאת בסרט הן בצורת הסיפור והן בעיצוב הנאיווי כמעט . ההומור , 
החן ואהבת האדם עושים אותו לפנינה קולנועית . גם סרטו החכם של לייף מרקוסן , 
הדני , " קול הציבור " ( " פאבליק ויס " ) הוא בבחינת פנינה קולנועית . 
ציור בשם זה , של פול דלוו , משמש נקודת פתיחה למסה פילוסופית על ניתוח 
יצירות של אמנות פלסטית . הסרט שקשה ביותר להתייחס אליו בביקורת הוא " דיוקן 
עצמי " . זהו צירוף של פורטרטים עצמיים באנימציה , של 91 מבכירי האנימטורים 
בארה"ב , בבריה"ם , ביפאן , ביוגוסלוויה ובצכוסלובקיה . כל פורטרט משקף 
סגנון שונה וגישה שונה לחשיפה עצמית ; החל בהסתתרות מאחורי בדיחות והתחכמויות 
וכלה בחשיפה כנה , מתוך פתיחות וידידותיות כלפי הקהל האנונימי שלו הסרט 
מיועד . שמונה דקות של היכרות אישית משעשעת . הסרט משקף תופעה , שנוצרה 
בעשור האחרון והיא תוצאה של הצלחת פסטיבלי האנימציה הבין - לאומיים והשפעת 
השתכללות התקשורת . במשך למעלה ממאה שנות יצירה באנימציה , עד לעשור האחרון , 
היה אפשר להבחין באנימציה , בהכללה גסה , בין עבודה קבוצתית לבין יצירה 
אישית . העבודה הקבוצתית נעשתה כמעט תמיד למטרות בידוריות - מסחריות , 
והיצירה האישית נעשתה לרוב בבדידות . פסטיבלי האנימציה הבין - לאומיים , 
מאז נוסד פסטיבל אנסי בצרפת ב0691 , הביאו למפגשים של אנימטורים . אלה 
מפגשים מרגשים , שעיקרם אחוות יוצרים , הערכה הדדית , גירוי יצירתי 
שונים מאוד מן התחרותיות ה"זאבית " של פסטיבלי קולנוע אחרים . אחת התוצאות 
של מפגשים אלה היא היוזמה ליצירה אישית , המשתלבת בהפקה משותפת . בין ההפקות 
הללו היה סרט שיצרו אנימטוריות , העובדות במרחק של שעות טיסה אחדות זו 
מזו . סביב נושא כללי , הקשור במציאות הנשית , התבטאה כל אחת על חלק אחר 
בכל דף ציור . הדפים המצוירים הועברו בדואר אוויר ביניהן במשך למעלה משנה , 
עד להשלמת הסרט המשותף . בהפקה אחרת , שרוכזה בהולנד , חולקה מנגינת ה"אינטרנציונל " 
ל13 קטעים . הקטעים נשלחו לאנימטורים ב13 ארצות , וחיבור הקטעים ביחד יצר 
סרט , שהתכוון לבטא את המשותף , האנושי והבין - לאומי מתחת לכותרת " לאנימציה 
אין גבולות " . למתעניינים ולאוהבים אמנות , תקשורת , קולנוע או אנימציה , 
מקבץ האנימציה בפסטיבל הוא מתנה נדירה . 
