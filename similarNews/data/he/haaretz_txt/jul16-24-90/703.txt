ניו דלהי ( אי - פי ) . שומרי גבול , שמנעו שני ניסיונות הסתננות לתוך 
קשמיר מתחום פאקיסטן , הרגו שלשום 43 מוסלמים בדלנים כך מסרו אתמול פקידים 
הודיים . היה זה הקרב הגדול ביותר מאז תחילת ההתקוממות בקשמיר , שהתחדשה 
בראשית השנה . לדברי הפקידים , רצו המוסלמים שנתפסו להסיח את הדעת משיחות 
הודו - פקיסטאן העוסקות בשטח המריבה . חזית השחרור של גמו קשמיר הכריזה אתמול 
על שביתת מחאה נגד שיחות איסלמבאד שרי החוץ של הודו ופקיסטאן דנו במשך יומיים 
בבירת פאקיסטן על דרכים לשיפור היחסים בין שתי המדינות , שהגיעו באביב האחרון 
למשבר , ועמדו על סף מלחמה שלישית על שטח המריבה . הודו הציעה לערוך סיורים 
משותפים עם פקיסטאן לאורך הגבול , כדי לנתק את קווי ההסתננות . פקיסטאן 
מעוניינת לערוך משאל עם , שבו יחליטו תושבי קשמיר אם הם רוצים להיות חלק 
מהודו או חלק מפקיסטאן ( שתי המדינות חילקו ביניהן את קשמיר כאשר קיבלו 
את עצמאותן מבריטניה בשנת 7491 ) . הודו מתנגדת להצעה זו בטענה ששאלת הריבונות 
בקשמיר נפתרה כבר מזמן . 
