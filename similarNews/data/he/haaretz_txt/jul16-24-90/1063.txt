לונדון ( מיוחד ל"הארץ " ) . איראן ומצריים עתידות לחדש בקרוב את יחסיהן 
הדיפלומטים , ולכך תרמו באחרונה מאמצי התיווך של נשיא סוריה , חאפז אל - 
אסד , בעת ביקורו בקהיר . היחסים בין שתי המדינות נותקו על פי הוראה מחומייני , 
שנענה לבקשת מועמר קדאפי , בעקבות החתימה על חוזה השלום עם ישראל . כצעד 
ראשון יגיע לבירה המצרית בשבוע הבא שר החוץ האיראני , עלי אכבאר ואליאטי , 
שיששתף בוועידת שרי החוץ של הוועידה המוסלמית . הוא ייפגש עם עמיתו עיסמאת 
עבדול מאגיד . השר האיראני ייפגש גם עם מובראק , וישוחח עמו על הצעתו של 
אסד לערוך ועידת פסגה של ראשי שלוש המדינות בקהיר או בדמשק . ביקורו של אסד 
במצריים , חימם במקצת את האווירה העכורה ששררה על ציר טהראן - קהיר יותר 
מעשור . כמחווה למובארק , שיחררה איראן 63 דייגים מצריים שנשבו לפני יותר 
משנתיים בזמן מלחמת המפרץ , ונדונו למוות באשמת ריגול . הישגו של אסד גדול 
במיוחד על רקע העובדה , שמצריים העניקה בשעתו מקלט לשאח המודח לאחר ההפיכה 
המוסלמית , ובעיקר בשל התמיכה המצרית בעיראק במלחמתה נגד איראן . ה"אינדפנדנט " 
הלונדוני כותב , כי בשדרים רבים שהוחלפו בשבוע האחרון בין שתי הבירות , 
הבטיחה טהראן לקהיר לחדול ממסע התעמולה נגדה בשל השלום עם ישראל , וכן 
ולהפסיק את תמיכת הארגונים השיעים הקיצונים בלבנון בקבוצות מצריות דומות . 
