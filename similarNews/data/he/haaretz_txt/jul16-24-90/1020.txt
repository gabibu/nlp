מיליון שקלים השקיעה אשתקד ממשלת ישראל , באמצעות המדען הראשי , בעידוד 
מחקר ופיתוח בתחומים שונים . הכסף הזה אמור לאפשר את ביצועם של פרויקטים 
בהיקף כפול , שכן על כל שקל מענק - מדען מתחייב היזם להשקיע שקל משלו . 
831 , 1 בקשות טופלו בשנה שהסתיימה במארס במשרד המדען . 526 בקשות עברו 
את כל תהליכי הבדיקה והגיעו לקו הגמר ולהמחאה הנכספת . למי שרואה במדען 
הראשי את הישועה בכל הנוגע לעסקים חדשים נכונה אכזבת - מה . רק % 01 מכספי 
המדען מופנים ליזמים כאלה . % 04 מהבקשות באות מחברות שמחזורן יותר מ05 מיליון 
דולר , ו%04 מחברות שמחזורן יותר ממיליון דולר . סל הפרויקטים העוברים על 
שולחן המדען הראשי כוללים תחומים כאלקטרוניקה , מחשבים חומרה ותוכנה , 
תיב"ם אלקטרו - אופטיקה , תקשב , לייזרים , כימיה , מזון , ביוטכנולוגיה 
ועוד . לשכת המדען מעסיקה 02 עובדים , ועליהם נוספת שורת יועצים בתחומי 
שיווק , כלכלה וטכנולוגיה . כל בקשה עוברת אצל כמה מהיועצים האלה ומגיעה 
בסופו של דבר לאישורה של ועדת מחקר . מה שמעכב את התהליך , אומר המדען הראשי 
יגאל ארליך , הוא הבקשה ולא הבדיקה . ככל שהבקשה רצינית יותר , כהגדרתו , 
היא תטופל מהר יותר . יש מי שמנסים לנצל את המצב הזה ולהציע את שירותיהם 
בהחלקת פינות ובקיצור תהליכי האישור . בשיחות עם יזמים שזו להם התנסות ראשונה 
עולה מפעם לפעם שמם של מאכרים , המציעים טיפול בהשגת מענקי מדען תמורת אחוזים 
בחברה החדשה . ארליך אומר כי הוא מסביר לכל פונה שמאכרים אינם עוזרים . 
לכל היותר הם יכולים לנדנד , ולהשיג את מה שממילא היה ניתן לאותו יזם . 
" אצלנו התופעה עוד יותר מצומצמת מאשר במשרדים אחרים , ואפילו מאשר במרכז 
ההשקעות כאן במשרד התעשייה והמסחר " , הוא אומר . המדען הראשי חושש כי 
התפתחות התופעה הזאת תוציא שם רע לארגון שהוא עומד בראשו . פרויקט המוגש 
כראוי , אומר המדען , לא יצריך יותר מחודשיים - שלושה עד שיאושר . כאשר 
נכנס יגאל ארליך לתפקידו כמדען הראשי , ב4891 , הסתכם תקציבו ב03 מיליון 
דולר . כיום הוא מגלגל 001 מיליון בשנה . אם בעבר נותרו בקופתו כספים לא - 
מנוצלים הרי אשתקד עשה שימוש במלוא מכסת ההתחייבויות שאושרו לו בתקציב המדינה . 
המדען הראשי בארץ אינו מכוון את התעשייה . מה שטוב ליפאנים , שם תומכת 
הממשלה בפרויקטים על - פי סדרי עדיפויות לאומיים , אינו מתאים כנראה לישראל . 
" למיניסטריון התעשייה בטוקיו יש תקציבים ויכולת פיתוח במסגרת המשרד , 
כולל שיתוף התעשייה . הכוח הפנימי שלו מאפשר שליטה טובה יותר בשוק " . 
אצלנו מעדיף המדען לנקוט עמדה נייטרלית בכל הקשור בהכוונת הטכנולוגיה , 
גם בשל פיזור הסיכון המושג בכך וגם בשל חוסר היכולת להגיע לקונסנסוס בין 
היזמים . בפועל , קיימת הכוונה מסוימת , הנעשית על - פי המגמות בשטח . 
כאשר הצליחו חברות בתחומי הבדיקה הממוחשבת , דוגמת אורבוט ואופרוטק , 
רבו היזמים בתחומים האלה והליכי האישור שלהם הוחשו במידת - מה . יגאל ארליך 
גורס כי כל עוד המדען עובד על - פי מדיניות 05 האחוז שלו , ודורש מהיזם 
השקעה מקבילה , אי - אפשר להגביר את מידת ההכוונה . יגאל ארליך חוזה עתיד 
ורוד לתעשיית הטכנולוגיה הגבוהה בארץ . אנשים לומדים ומשנים קונצפציות . 
אם בעבר היתה היזמות הישראלית מנעת מקיומה של טכנולוגיה ולא מן הצורך בשוק , 
כיום מגיעים יותר ויותר פרויקטים שראשיתם בשאלה מי זקוק להם . השקעות מוצלחות 
של מקסוול וברונפמן בתעשייה עתירת - הידע בארץ עוררו עניין אצל בעלי הון 
בחו"ל , והאווירה חיובית מבעבר . בראשית החודש ביקר המדען הראשי בבריה"ם , 
שם נפגש בין השאר עם נשיא האקדמיה למדעים ובחן אפשרויות שיתוף פעולה . 
הקשיים הכלכליים שבריה"ם נתונה בהם כיום , אומר ארליך , יוצרים הזדמנויות 
רחבות . אלא שיש לנהוג בזהירות רבה . הדרך הנכונה לשיתוף פעולה היא , 
להערכתו , ריכוז משלחות שיצאו לבריה"ם ללמוד אילו טכנולוגיות דרושות לרוסים . 
בינתיים הסכימה האקדמיה הרוסית למדעים לארגן הוצאת פרסום משותף שיציג נושאים 
לפרויקטים ישראליים - סובייטיים . 
