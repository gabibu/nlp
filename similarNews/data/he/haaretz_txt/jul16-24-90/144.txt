המעצבים הישראליים לא הסתערו השנה על המשחק האמריקאי - אירופי של שפע רצועות 
בגב , ונשארו יחסית בכיוון השמרני . אצל ירדנה זיו בהוניגמן מצאנו מחשוף 
תמים מצטלב ואילו בניבה ראינו מחשוף שמרני למדי , שגילה משולש החושף את 
עצמות הגב . השמלות בהדפסים פרחוניים הן מסוג שמלות השמש הקלאסיות , שכמותן 
נראו תמיד בארץ היינו : שמלות המושכות לכיוון הקרסול עם הרבה בד באזור 
החצאית . נועז יותר הוא דגם לייקרה קלאסי , צמוד , עם משחק של שרשרות 
פנינים כהות הנופלות מהגב לכיוון המותן ומטה . שמלה כזו לבשה מיריי דארק 
בסרט הצרפתי " הבלונדיני עם הנעל השחורה " . זוהי שמלה צמודה , ארוכה ושחורה , 
סגורה במעלה הצוואר ובעלת שרוולים ארוכים , הנראית מלפנים כשמלת נזירה . 
כאשר הסתובבה השחקנית בסרט , נראה המחשוף שגילה את הגב כולו ואת חלקו העליון 
של הישבן בעומק נועז . 
