עובדים נוספים , והם ינסו לקלוט עולים חדשים מבריה"ם במקצועות השונים הדרושים 
להם . חוסר זה בכוח אדם אותר בעקבות סקר מקיף שקיימה התאחדות המלונות בת"א . 
מנכ"ל סניף ת"א - יפו של התאחדות המלונות , אלי זיו , אמר אתמול , כי 
רוב התפקידים הנדרשים הם בתחום המלצרות והחדרנות , אולם ישנה גם דרישה למקצועות 
תחזוקה כמו חשמלאים . הוא אמר , כי הסקר שערך סניף ת"א של התאחדות המלונות , 
נעשה לבקשת ראש העיר , שלמה להט , שביקש מהארגון להתגייס לעזרת העולים 
החדשים מבריה"ם וקליטתם בעבודה . התאחדות המלונות בת"א מתכוונת לקיים יריד 
תעסוקה משותף עם עיריית ת"א - יפו , במהלכו ינסו למצוא מועמדים מתאימים 
לתפקידים השונים . לדברי זיו , אם יעלה הניסיון יפה , תמשיך ההתאחדות באיתורם 
וגיוסם לעבודה של מועמדים נוספים מקרב העולים החדשים מבריה"ם , לקראת שיא 
עונת התיירות השנה . 
