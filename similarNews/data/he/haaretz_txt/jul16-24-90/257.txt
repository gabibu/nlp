בריסל ( מיוחד ל"הארץ " ) . אי - בהירות שררה אמש בקשר לכוונה של מועצת 
השרים של הקהילייה האירופית לפתוח במזרח ירושלים משרד שיעסוק ב"תיעול " 
הסיוע לשטחים המוחזקים . בתדרוכים לעיתונאים אירופים נאמר , שאכן יש מגמה 
לפתוח משרד כזה , והנושא יועלה בשיחות עם משרד החוץ בירושלים . לעומת זאת , 
נאמר כאן לנציגים ישראליים כאן , שהשרים האירופאיים מעוניינים רק לדון 
עם ישראל על תיעול העזרה לשטחים בצורה יותר יעילה . עיתונאים אירופאיים דיווחו , 
כי המשרד שמתכוונת הקהילייה האירופית לפתוח במזרח - ירושלים יעסוק בין השאר 
בעידוד הסחר עם השטחים . עוד לפני שנים אחדות , התחילה הקהילייה האירופית 
להתייחס את השטחים כאל יחידה כלכלית עצמאית , ואילצה את ישראל להסכים ל"ייצוא 
נפרד " מהגדה המערבית ומעזה . פקיד בכיר במטה השוק אמר אמש , כי לדעתו 
אין סתירה בין הגרסאות שנמסרו לעיתונאים אירופאיים ולנציגים ישראליים . 
" יש רעיונות שונים על הדרך לייעל את הקשרים עם השטחים המוחזקים . מכל 
מקום ברור , שאנחנו רוצים לדון על הנושא הזה עם הישראלים " , אמר הפקיד . 
הזדמנות לדיון כזה תהיה בשבוע הבא , כאשר שלושה שרים של מדינות הקהילייה 
יבואו ארצה במסגרת מסע שיכלול גם ביקור במטה אש"ף בתוניס . בכך תבקש הקהילייה 
להדגיש את הדחיפות שיש לדעתה בעידוד תהליך השלום באזור , וכן להבליט את 
התנגדותה להחלטה האמריקנית להשעות את המגעים עם אש"ף . שלושת השרים האירופאים , 
המכונים ה"טרויקה " , ייפגשו עם שר החוץ דוד לוי . יהיה זה מגע ראשון בדרג 
כזה לאחר חודשים ארוכים . באפריל השנה נדחתה פגישה עם שר החוץ לשעבר משה 
ארנס בשל המשבר הממשלתי בארץ . פגישה של מועצת השרים האירופית עם לוי , 
שעמדה להתקיים אתמול בבריסל , לא יצאה לפועל בגלל מצב בריאותו של שר החוץ . 
בינתיים נשלמות בבריסל ההכנות לקראת פתיחת " מרכז יהודי לקהילייה האירופית " , 
שיישא את השם ( בראשי תיבות ) , " מיק"א " . המשרד ינוהל על ידי בנימין 
גיל , יהודי אנגלי העוסק כיום באיסוף כספים לאוניברסיטת בן - גוריון . 
מיק"א ינסה לטפח הבנה לאינטרסים ולצרכים של ישראל בקרב מוסדות הקהילייה בבריסל . 
קפידבינראש הממשלה יצחק שמיר אמר כי מתרבים הסימנים המעידים על כך שישנם 
ניסיונות מצד ארה"ב וגורמים מתונים בעולם הערבי , להביא לחידוש הדיאלוג 
בין ארה"ב ואש"ף . בפגישה עם קבוצת סנטורים בלגיים המבקרים בישראל , ציין 
שמיר כי מהלך זה של ארה"ב , לא ישרת את תהליך השלום . לדברי רה"ם אש"ף הוא 
ארגון טרוריסטי שאינו רוצה שלום ומשום כך עוסק בטרור . " זו הסיבה " , 
אמר שמיר " שארגון זה אינו יכול להיות ולא יהיה בעתיד שותף למהלכי השלום 
באזורנו " . שמיר הדגיש , כי אם ארה"ב ואירופה לא היו מעניקים לאש"ף את החשיבות 
שהם מעניקים לארגון זה , " אין לי ספק שניתן היה למצוא פרטנרים אחרים חוץ 
מאש"ף שהיו מסכימים להמשיך עמנו בתהליך השלום " . לדבריו למרות מאמצינו להסביר 
עובדה זו לידידינו בארה"ב ובאירופה , עדיין שוררים בינינו חילוקי דעות בהערכות 
לגבי הנזקים שאש"ף גורם בפעילותו נגד השלום . לגבי המתרחש באירופה , אמר 
שמיר שעד כה היינו רגילים לקשרים טובים עם ארצות היבשת , הגם שהיינו חלוקים 
בכמה מהערכותינו המדיניות . " בזמן האחרון אנו נתקלים יותר ויותר בתופעה 
שארצות אירופה מתאמות עמדותיהן כלפי ישראל ובעיות המזרח התיכון ולכן הדו - 
שיח עמם הופך לקשה יותר " . 
