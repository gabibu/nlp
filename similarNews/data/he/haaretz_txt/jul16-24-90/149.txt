של קבוצת " 2 פלוס 4 " ( שתי הגרמניות וארבע בעלות הברית המנצחות במלחמת - 
העולם השנייה ) , הדן בהיבטי החוץ של האיחוד הגרמני , מציינת גם את פתיחתו 
מחדש של עידן החשדנות בחוגי ממשלת בון . סדר - היום של המפגש יוקדש בעיקרו 
לקביעתו הסופית של גבולה המזרחי של גרמניה , ושש המדינות המשתתפות הן הפעם 
שבע , שכן שר החוץ הפולני יוזף סקובישווסקי הוזמן להציג בפני הנוכחים את 
נקודת השקפתו . חרף הכרזותיו האופטימיות של הנס דיטריך גנשר , עלולות שיחות 
פאריס להיות רגישות יותר מכפי שחזו . בנעילת המפגש האחרון של " 2 פלוס 
4 " , במזרח ברלין ב42 ביוני , התרשם שר החוץ המערב - גרמני כי כל האי - 
בהירות בשאלה זו הוסרה בעקבות קבלת ההכרזה ב22 במאי בבונדסטאג המערב - גרמני 
ובפולקסקמר המזרח - גרמני , שהכירה באופיו הסופי והמוחלט של גבול אודר - 
נייסה . זו היתה גם התחייבות על אשרורה בפרלמנט העתידי של גרמניה , אשרור 
שייתן תוקף של חוק בין - לאומי להכרזת הכוונות . בה - במידה ציינו בבון 
בסיפוק שממשלת ורשה ויתרה על דרישתה לאשרר הסכם זה בפרלמנטים של מערב גרמניה 
ומזרח גרמניה לפני האיחוד . אולם שמועות המופיעות גם בעיתונות המערב - גרמנית 
אומרות כי סקובישווסקי ידרוש את השעיית יישומו של ההסכם על כינון ריבונות 
מלאה ושלמה של גרמניה , שאליו היתה אמורה להגיע ועידת " 2 פלוס 4 " , כל 
עוד לא יאושרר הסכם הגבולות . ניתן להעלות על הדעת את זעמם של פוליטיקאים 
מערב - גרמנים שאינם מהססים , אם להאמין ל"פרנקפורטר אלגמיינה צייטונג " , 
לדבר על " סחיטה " ועל " לחץ בלתי - קביל " . הקנצלר קוהל דבק לחלוטין 
בדרישה לאשר את ריבונותה המלאה של ארצו לפני סוף השנה מסיבות אלקטורליות 
ברורות והוא סבור שעשה כל שאפשר לעשות כדי להשביע את רצונם של הפולנים . 
" אין המדובר בבעיה פוליטית אלא בשאלה משפטית , המועלית על - ידי פקידים 
צרפתים ובריטים " , הכריזו בלשכת הקנצלר . ממילא זה צעד מסובך מבחינה משפטית 
חתימה על הסכם השם קץ למעמדה של גרמניה לאחר המלחמה , שתלווה רק בהבטחה 
כי חוזה העוסק בגבולות , והנחשב לחיוני על - ידי בעלות הברית , אכן יעבור 
הליכי דיונים , ייחתם ויאושרר בסופו של דבר . בבון לא שכחו את תמיכתו המופגנת 
של מיטראן בעמדה הפולנית , שמצאה ביטוי בקבלת הפנים שנערכה באביב בפאריס 
לראאש הממשלה מזובייצקי ולנשיא ירוזלסקי . הקנצלר קוהל התרגז על העדר האמון 
מצד נשיא צרפת , שלו הסביר כי דרוש פרק זמן מסוים על - מנת לשכנע חלק ממפלגת 
הנוצרים - הדמוקרטים לקבל את גבול אודר - נייסה . החשש הוא אפוא שבמפגש בפאריס 
צרפת תתייצב כפרקליטת העמדות הפולניות שאינן קבילות על בון . דרישות אלה 
של ורשה מנעות משיקולים של מדיניות פנים : מזובייצקי אינו רוצה לשמש מטרה 
נוחה לגיאות הלאומנית והפופוליסטית של המפלגה הקומוניסטית ושל חסידי ולנסה 
גם יחד . אבל גישה זו מתבססת גם על ההתנסות הטראומטית בנובמבר האחרון , 
כאשר קוהל ביקר בפולין כדי " לתת גושפנקה לפיוס הפולני " . קוהל סירב אז 
בעקשנות לעשות את הצעד הפוליטי המכריע של הכרה בגבולות , אך גם היה חסר 
פשרות לגבי התנאים לשמיטת חלק מהחוב הפולני למערב גרמניה . המסמך הסופי 
קבע בדיוק מה על פולין לעשות בכסף שלא תחויב להחזיר : בעיקר להבטיח את המורשת 
התרבותית הגרמנית בשטחים הגרמניים לשעבר במזרח . אפשר אפוא להבין את להיטותם 
של מנהיגי פולין להימנע מעימות פנים אל פנים עם צד גרמני , שנוסחאות דיפלומטיות 
וקלישאות בדבר פיוס מכסות רק בדוחק על שחצנותו . " סעיף ההשעיה " שהפולנים 
מעמידים בפני הוצאתן לפועל של החלטות ועידת " 2 פלוס 4 " הוא מעין ערובה 
ל"סוף הטוב " של תהליך , שאותו אינם רוצים להותיר אך ורק לכישוריו ולשליטתו 
של השכן הגרמני רב - העוצמה . 
