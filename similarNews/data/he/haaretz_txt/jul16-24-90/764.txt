סיעת המערך נענתה לפניית עוזי לנדאו ( ליכוד ) להופיע בפניה ולבקש את תמיכתה 
בהצעת חוק שלו , המעודדת אזרחים ישראליים להתגונן בנשק בעת שהם נתונים לתקיפה , 
או כשמוסדות המדינה מותקפים , או כשיש אינטרס ביטחוני לעשות כן . לנדאו 
טוען , כי באווירת " הראש הקטן " אין מי שמוכן להתגונן כראוי מחשש שיועמד 
לדין פלילי . הדבר מתבטא גם בצמצום ההתנדבות למשמר האזרחי . לנדאו הדגיש 
כי מי שיתגונן יחויב לשכנע כי הפעיל רק כוח סביר בלבד . הצעה זו עמדה להידון 
בשבוע שעבר במליאת הכנסת , אך נדחתה ברגע האחרון לאחר שנודע כי המערך יצביע 
נגדה וגם בליכוד היה היסוס מסוים לתמוך בה . 
