, 3 חברי מרכז הליכוד הם עובדי מדינה . זו עובדה המדברת בעד עצמה ; זו 
פרצת - ענק הזועקת שחיתות וסיאוב ותלות ומכרזים משובשים ; זו שערורייה לפי 
כל קנה מידה דמוקרטי . מפלגה נבונה אינה מתירה לשיעור כזה של פקידי ממשלה 
לכהן במוסדה העליון , וסיעה פקחית מצניעה , ככל האפשר , את הנתון המדאיג . 
אבל בליכוד נפרצה אפילו משוכת הצביעות . שכן מי שהכריז כי " אנחנו 009 " 
וכוחנו עמנו להזיק ולהרע הם בכירי ה009 עצמם . במכתב בוטה ובתוספות מאיימות 
בעל פה תבעה קבוצת מנכ"לים ממשלתיים מח"כי הליכוד לבטל חוק חדש האוסר עליהם 
להשתתף בדיוני המרכז ומונע מהם לבחור את נציגי המפלגה לכנסת . גוזזים את 
מחלפות ראשם הפוליטי . הן איש לא ימנה אותם למנכ"לים אם לא יוכלו להצביע 
בעדו לתפקיד שר או ח"ך ; ואיש לא יהפוך חברי מרכז לפקידי ממשלה הנהנים מקביעות 
ופנסיה אם תבוטל טובת ההנאה הכרוכה בעסקות אלה הצבעת - התלות המושחתת . 
במלאת 31 שנים לעלייתו לשלטון הפך הליכוד לסיעה המקולקלת בפרלמנטריזם הישראלי . 
צחי הנגבי ומיכאל קליינר תובעים זאת בגלוי , ועמיתיהם לרבות שרים לא 
רק רוצים להחניף לחברי המרכז הנאמנים להם , אלא גם עמלים קשה שכל ה009 יידעו 
כי הם בעד מחיקת החוק החדש . הם מעוניינים הן לזכות בתמיכת ה009 והן להוסיף 
עליהם מינויים בממשלה ובהנהלת החברות ובכל מקום שעשוי להעניק להם ים של ידיים 
בהצבעה בפאנל ובשביעיות . כאשר בליכוד התכנסו לברר מה לעשות בחוק העומד להיכנס 
לתוקפו בסוף החודש , איימו חלק מהח"כים לדווח לחברי המרכז מי מעמיתיהם מסרב 
להשחית את המדינה ומתעקש להרחיק מן המוסד המפלגתי את הפקידים . יהושע מצא 
נכנס כמעט למצב היסטרי כאשר נדמה היה לו שאחד מעמיתיו עלול להלשין עליו 
לפני חברי המרכז , כאילו הוא נגד מעורבותם של הפקידים בחיי המפלגה . בליכוד 
יש גם בני אור . לחוק שיזם אמנון רובינשטיין משינוי נמצאו מליצי יושר בסיעה 
הגדולה . אוריאל לין ניהל מערכה כבדה למען החוק המטהר , וראובן ריבלין 
לחם בשיניו , ודן מרידור ובני בגין התייצבו בגלוי בעד חוק - רובינשטיין , 
ונגד ההשחתה . אבל ח"כים רבים בסיעה הצפופה חוששים כי בסופו של דבר יעלה 
בידי הנגבי - קליינר , הנתמכים במשה קצב ובחיים קורפו , לגרור את הליכוד 
לשנות את החוק החדש ולאפשר לעובדי המדינה לבחור את רשימת המועמדים לכנסת 
ולאשר את הרכב השרים לממשלה . בליכוד כבר שכחו את הדרו של זאב זבוטינסקי . 
ימנו " איש עם צעטאלע " ( פתקה ) בכל משרד ממשלתי והוא יקבל הנחיה מי 
הם " אנשי שלומנו " ומי ראוי לעלייה בדרגה מפני שהוא מצביע בעד השר במרכז 
המפלגה . בנימה נודפת התחסדות מתגוננים מנכ"לי הליכוד ועסקניו כי גם המערך 
היה כזה בראשית דרכו . ודאי . אבל הוא שילם על כך מחיר יקר והתבגר בסוף 
שלטונו וראה את מיטב עסקניו מאחורי סורג ובריח , ואילו הליכוד קיבל לידיו 
ב7791 מדינת חוק מתוקנת . איש לא הסמיך אותו לדרדר בחזרה לימיה השחורים . 
עסקניו יודעים זאת , ובהיתפסם לאזכור ההיסטורי כאילו מגיע להם פיצוי על 
הנהנתנות הזוללת של המערך בשנות שלטונו , הם מבינים היטב כי המלל שבפיהם 
הוא טיעון שקרי . הקרב על נפש הליכוד טרם הוכרע . כשביקשו הנגבי - קליינר 
לערער על החוק החדש , לא נמצא למרידור ובגין וריבלין ולין הרוב הדרוש להודפם . 
נמצאה מין פשרה ; עוד השבוע הם יעלו את קלקולם לדיון טרומי לפני מליאת 
הכנסת , וכל ח"ך ינהג כהבנתו . אין כמעט ספק , כי גם במערך ובין החרדים 
והדתיים יימצאו תומכים - אינטרסנטים להפיל את חוק רובינשטיין או , לפחות , 
לדחותו . במערך בלבד , 004 מכ003 , 1 חברי המרכז נידונים לאבד את כוחם 
לפי חוק רובינשטיין . חלק מן הנזק כבר נגרם ממילא מעצם העובדה כי נמצאו 
מי שלא התביישו לתבוע את ביטולו , ומי שתמכו בהם ברוב עם . אם , בכל זאת , 
מעז יצא מתוק , יהיה זה מפני שהסיבוך יהיה כה גדול , עד שהגושים הגדולים 
ייאלצו להעדיף את שיטת הפריימריס על פני מרכזי המפלגות שלעולם אינם יודעים 
שובעה . 
