בריה"ם ביקשה אתמול מארה"ב להפעיל את מלוא השפעתה , במטרה למנוע יישוב עולים 
בשטחים . שר החוץ הסובייטי , אדוארד שווארדנדזה , אמר לעיתונאים כי ביקש 
מעמיתו האמריקאי , גיימס בייקר , שוואשינגטון תפעיל את כל השפעתה וסמכותה , 
כדי להבטיח שהמהגרים היהודים לא ייושבו בשטחים . שר החוץ הסובייטי הוסיף : 
" איננו מציבים מכשולים בפני יציאתם של כל היהודים , הרוצים לעזוב , 
אולם מה שמדאיג אותנו הוא בעית יישובם של תושבים מבריה"ם בשטחים הכבושים . 
לערבים יש סיבה לגיטימית לדאוג " . השר הסובייטי נועד אתמול בבוקר עם בייקר 
במשך שעתיים ומחצה , במסגרת שיחות על איחוד גרמניה , הנערכות בפאריס . 
נושא המזרח - התיכון הוזכר בשיחה רק בקצרה , ורובה נסבה על המצב בגרמניה , 
קמבודיה ואפגניסטן . לדברי מקורות סובייטיים , אמר בייקר לעמיתו , כי 
יידע טוב יותר מה מצב העניינים במזרח - התיכון לאחר שייפגש עם שר החוץ , 
דוד לוי , בחודש הבא בוואשינגטון . מזכיר המדינה האמריקאי ושר החוץ הסובייטי 
אמורים לשוב ולהיפגש במוסקווה בחודש ספטמבר . מקורות סובייטיים מעריכים , 
כי ידונו באופן מקיף במצב במזרח - התיכון , לאחר שהאמריקאים יקבלו את תשובת 
ישראל לשאלותיהם . משלחת פרלמנטרית סובייטית , העושה בתוניס , האשימה אתמול 
את ארה"ב ומדינות מערב - אירופה בסיבוך בעית העולים מבריה"ם לישראל . אחד 
משלושת חברי המשלחת , דימיטרי ונדיקטוב , אמר כי מדינות המערב היו צריכות 
להעלות את מכסות ההגירה שלהן , כדי לקלוט מהגרים יהודים מבריה"ם . ונדיקטוב , 
אמר כי הבעיה נוצרה משום שמדינות המערב קבעו את מכסות ההגירה בדיוק כשביטלה 
בריה"ם את ההגבלות שהטילה על יציאת יהודים . המשלחת , בראשות חבר הנשיאות 
ולנטין טטנוב , נועדה בתוניס עם יו"ר אש"ף , יאסר עראפת , ועם חברים אחרים 
בוועד הפועל של הארגון . ונדיקטוב אמר , כי אש"ף לא ביקש פעולה סובייטית 
חד - צדדית למניעת יציאת יהודים לישראל . 
