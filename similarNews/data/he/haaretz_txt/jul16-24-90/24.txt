" אם היינו מגיעים למונדיאל באיטליה , לא היינו בשר תותחים " סבור יצחק 
שניאור , מאמן הנבחרת הלאומית של ישראל בכדורגל , עם שובו מאיטליה שם חזה 
במונדיאל החל ממישחקי שלב שמינית הגמר . שניאור : " ישראל לא פחות טובה 
ממצרים , אירלנד ועוד כמה נבחרות . עם קצת מזל היינו מגיעים לשמינית הגמר , 
אך המזל בגד בנו בהפסד לקולמביה ( במיפגש הכפול 01 ו - 00 ) במאבק בשלב 
השני של המוקדמות על הכרטיס לגמר באיטליה " , אמר שניאור . " המסקנות מהמונדיאל 
פרוזאיות מאוד : חייבים להמשיך ולעבוד קשה . נוכחנו לדעת שכל הנבחרות היו 
בכושר גופני פנטסטי ולא היו כלל מתיחות שרירים , או סימני עייפות , אצל 
השחקנים גם במשחקים שנדרשה בהם הארכה של 03 דקות . נבחרות התאימו את שיטת 
המישחק לחומר השחקנים שלהן והתופעה הבולטת היתה : כולם עולים , כולם יורדים , 
כולם תוקפים , עם שבעה או שמונה שחקנים , כולל המגינים , ומפגינים תנועה 
מכסימלית . " במונדיאל באיטליה לא התגלה כוכב זוהר מסוגם של לה , קרויף 
או מראדונה והנבחרות התבססו על מישחק צוות . כמובן שקאמרון היתה הפתעת האליפות , 
אולי משום ששיחקה כמו בראזיל של פעם , עם יכולת אישית גבוהה מאוד . אילו 
נהנתה קאמרון מקצת יותר ניסיון היתה עשויה להגיע לגמר . " המישחק הטוב 
ביותר של המונדיאל היה גרמניה הולנד ( 21 ) . גרמניה היתה ראויה לזכות 
בגביע , כיוון שהיתה היציבה ביותר וגם הפגינה את הכדורגל היפה ביותר . 
התגלית של המונדיאל היה סאלווטורה סקילאצי שנקרא מספסל המחליפים של איטליה . 
האליפות לא היתה מאכזבת , אך התאכזבתי ממישחק הגמר . " אני מודע לכשרון 
הגדול של שוודיה ( היריבה העיקרית שלנו בטורניר הקדם אולימפי בו משובצות 
גם יוון וקפריסין ) טומאס ברולין . הוא שחקן יוצא מהכלל , אך אני בטוח 
שנמצא דרך לעצור אותו . אבי אלמוג , מאמן הכושר , יעבוד גם עם הנבחרת 
האולימפית ונעשה הכל להתכונן כראוי למשימה שעומדת בפנינו . את השיטה נקבע 
בהתאם לשחקנים שיעמדו לרשותנו . לישראל יש כשרונות לא פחות טובים ממדינות 
אחרות " . דברי יצחק שניאור . 
