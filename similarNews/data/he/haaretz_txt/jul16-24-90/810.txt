ללא מערכת טיל ה"פטריוט " יהיה חיל - האוויר חסר יכולת יירוט של טילי הקרקע - 
קרקע , לפחות עד גמר פיתוח מערכת ה"חץ " , כך אמר באחרונה אלוף משנה י , 
מפקד בית הספר לנ"ם וחבר בצוות הבחינה של מערכת ה"פטריוט " בחיל - האוויר . 
אלוף משנה י אף נכח במספר ניסויי ירי של הטיל שנערכו בארה"ב ואשר כללו יירוט 
טילי קרקע - קרקע . להערכתו אין כיום בעולם טיל המסוגל להשתוות ל"פטריוט " 
בביצועיו . מסקנת צוותי הבדיקה שנשלחו מטעם צה"ל לארה"ב היתה חד - משמעית : 
מדובר במערכת מצוינת המסוגלת לתת מענה למספר בעיות קריטיות עמם מתמודד חיל 
האוויר ובהן יירוט טילי קרקע - קרקע . למערכת זו גם יכולת התקפית כתוצאה 
מטווח הכיסוי האווירי שלה . בחודשים האחרונים נבחנה אפשרות רכש ה"פטריוט " 
אולם עלותה הגבוהה של המערכת דחתה עד כה את החלטת הרכש . העובדה שמדינות 
ערב מצטיידות בכמויות גדולות של טילי קרקע - קרקע טאקטיים מסוג סקאד ואס . 
אס . 12 כדי לפצות על נחיתותן האיכותית בכוח האווירי שינתה את פני המצב . 
בארה"ב בוצעו עד כה כעשרה ניסויי יירוט טילי קרקע - קרקע בהם דימו טילי לאנס 
אמריקאיים טילים סובייטיים במעופם . כל הניסויים הוכתרו בהצלחה . המטרות 
הושמדו בכל עשרת הניסויים . לסוללות ה"פטריוט " הנמצאות במדינות נאט"ו ובצבא 
ארה"ב יכולת התמודדות מול טילי קרקע סובייטיים בנוסף לייעודן המקורי הפלת 
מטוסים בטווחים ארוכים של 001 ק"ם ומעלה . את הסוללות הללו צירפו לסוללות 
הוק , וכך נוצרה גזרת הגנה דו - שכבתית המסוגלת לטפל באיומים אוויריים בכל 
טווח . " אם ירכוש חיל האוויר את ה"פטריוט " יקפיץ הדבר את מערך הנ"ם הישראלי 
מספר דרגות " , אמר אלוף משנה י , והוסיף : " הרכש יעניק זריקת מרץ למערך 
ההוק אשר ישתלב עמו , ובעקבות זאת תשתפר יכולת הטיפול שלו באיומים אוויריים " . 
נראה כי יכולת יירוט טילי הקרקע - קרקע של ה"פטריוט " תתן פתרון זמני לפחות 
עד גמר פיתוח טיל ה"חץ " . על - פי הערכת גורמים ישראליים יסתיים פיתוח טיל 
ה"חץ " בעוד מספר שנים . מפקד חיל - האוויר האלוף אביהו בן - נון אמר ביום 
החיל כי ניתן לשלב את שתי המערכות יחדיו . לאחרונה , בעת ביקור הרמטכ"ל 
האמריקאי בישראל , הועלתה אפשרות כי צה"ל ישכור מהאמריקאים את טילי ה"פטריוט " . 
