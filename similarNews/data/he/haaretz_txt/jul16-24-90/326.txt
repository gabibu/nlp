אנטיגואה ( ע"ר ) . תובע באנטיגואה , שהופיע בפני ועדת חקירה , האשים 
פקידי ממשלה , כי אפשרו לנשק מישראל להגיע לברוני הסמים בקולומביה . מאידך , 
הוא טען כי גם ישראל אשמה , כיוון שלא עשתה די כדי להבטיח שהנשק לא יגיע 
לטרוריסטים . הוועדה החלה שלשום בשמיעת עדויות , על - מנת לחקור כיצד הגיע 
משלוח נשק , שהיה מיועד לכוחות הביטחון של אנטיגואה , לידי קרטל הסמים 
מדיין . התובע והחוקר הראשי בפרשה , גופרי רוברטסון , אמר כי כישלון של 
פקידי המכס באנטיגואה " הביא לכך שנשק הועבר לידי הברברים " . רוברטסון טען , 
כי שכירי חרב ישראלים ובריטים אימנו לוחמים של ברוני הסמים . כמו - כן 
מסר פרטים על החברה הישראלית אי - אם - אי , שמכרה רובי עוזי וגליל לאנטיגואה 
ב353 אלף דולר . הוא אמר , כי החברה נמצאת בבעלות משרד הביטחון הישראלי 
ויש לה נציגים מסחריים ביותר מ06 מדינות . התובע ציין , כי למדינות כגון 
ישראל ואנטיגואה אסור לספק ביודעין נשק בניגוד לחוקים בין - לאומיים . בעת 
חקירת הפרשה נתגלה , כי 002 כלי נשק מן המשלוח לאנטיגואה נמצאו בדצמבר שעבר 
על - ידי צבא קולומביה בחווה , שהיתה שייכת למנהיג קרטל מדיין , גונזלו 
רודריגז גאצה . כלי נשק אחרים , טען התובע , עדיין מצויים בידי טרוריסטים , 
שביצעו בהם מעשי רצח . הוא האשים פקידים באנטיגואה על שהשאירו את הנשק במיכלי 
האריזה במשך שבע שעות על רציף נמל אנטיגואה , לאחר שהמיכל פורק מאניית המסע 
שהגיעה מחיפה . " מתעוררת שאלה כמה עיניים עיוורות פנו הצדה " , אמר , 
בהתייחסו לחשדות , כי השר לעבודות ציבוריות לשעבר , וור בירד , בנו של 
ראש הממשלה , היה מעורב בעסקת הנשק . ראש הממשלה בירד השעה את בנו מתפקידו 
בתחילת השנה . החשדות על מעורבותו של בירד בהעברת הנשק לקולומביה נובעים 
מכך שבידי ממשלת ישראל מסמכים חתומים על - ידי בירד , המאשרים את מכירתו 
של הנשק לצבא אנטיגואה , וכן אישור על משלוח הנשק הזה לנמל באנטיגואה . 
