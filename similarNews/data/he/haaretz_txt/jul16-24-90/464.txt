ניו - יורק ( מיוחד ל"הארץ " ) . מקור דיפלומטי בכיר במרכז האו"ם הכחיש 
אתמול את הידיעה , שפורסמה ב"ניו - יורק טיימס " , לפיה ביקש מזכ"ל האו"ם 
מחמש החברות הקבועות של מועצת הביטחון לגבש יוזמת שלום חדשה למזרח התיכון . 
הוא גם הכחיש את הדיווח על הזמנת המזכ"ל את חמש החברות לגלות מעורבות פעילה 
יותר בקידום תהליך השלום באזור . ה"ניו - יורק טיימס " דיווח על פגישה שהתקיימה 
ביום שני בין המזכ"ל לנציגי חמש החברות הקבועות במועצת הביטחון , והגדיר 
אותה כ"הזמנה רשמית ראשונה " לחמש המדינות לגלות מעורבות בהסדר במזרח התיכון . 
לדברי המקור הבכיר , מטרת המזכ"ל בפגישה היתה לדון ולהתייעץ באורח בלתי - 
רשמי עם נציגי חמש החברות , כהמשך למאמציו למנוע את כינוס מועצת הביטחון 
לדיון בדו"ח איימה ולמנוע כינוס עצרת מיוחדת של האו"ם לדיון על המזרח התיכון . 
קפידבינכתוצאה מההפשרה הבין - גושית , מגלות לאחרונה חמש החברות הקבועות 
עניין גובר והולך בנעשה בשטחים ומפגינות רצון למעורבות בתהליך השלום באזור . 
אולם , המזכ"ל , המודע להסתייגותו של הממשל האמריקאי ממעורבות האו"ם , 
ומבקש לתעל את התעניינות המדינות למסגרת של דיונים בלתי - רשמיים ובלתי - 
מחייבים בלבד . בה - בעת סבור המזכ"ל , כי מסגרת התיעצותית תקטין את הלחצים 
המופנים כלפיו מצד חמש המדינות , המצדדות ביוזמה של האו"ם , שתחדש את התהליך 
המדיני . ואשינגטון ( מיוחד ל"הארץ " ) . דובר מחלקת המדינה האמריקאי , 
ריצארד באוצר , הביע אתמול הסתייגות משיתופן של חמש החברות הקבועות של 
מועצת הביטחון בעיצוב תהליך השלום במזרח התיכון . הדובר אמר , כי ואשינגטון 
" ממשיכה להאמין שמוקד תהליך השלום במזרח התיכון צריך להישאר הצדדים באזור , 
ועליהם לפתוח בתהליך של דיאלוג ופיוס " . הוא חזר והדגיש את התנגדות ארה " ב 
לוועידה בין - לאומית . 
