ואשינגטון ( מיוחד ל"הארץ " ) . העיתון " ניו - יורק טיימס " הקדיש אתמול 
את מאמר המערכת הפותח שלו לאיתותים האחרונים מירושלים ומדמשק , בדבר נכונות 
ממשלות ישראל וסוריה לפתוח במו"ם לשלום . המאמר מכנה את ראש הממשלה , יצחק 
שמיר ואת נשיא סוריה , חאפז אל - אסד " הזוג המוזר " ומסביר , כי לשניים 
יש עתה אינטרס משותף , נוכח ההקצנה הגוברת והכוח הצבאי הגדל של עיראק . 
עיראק , מסביר העיתון , היא עתה האיום המסוכן ביותר על שתי המדינות . 
אינטרס משותף נוסף של ישראל וסוריה , לדברי ה"ניו - יורק טיימס " , הוא 
להסיט את מוקד הענין המזרח - תיכוני מן הבעיה הפלשתינית . לדברי המאמר , 
הממשל האמריקאי יכול לתרגם לשפת המעשה את הכרזות שמיר ואסד בדבר נכונותם 
לשאת ולתת , אם יתן דעתו לשני עניינים ראשית , הדיאלוג האפשרי בין שתי 
המדינות יתבסס על אינטרס משותף מול האיום העיראקי . שנית , " ואשינגטון 
צריכה לשכנע את ממשלת ישראל , כי שיחות עם דמשק לא יובילו לשום מקום , 
אלא אם כן תהיה התקדמות בפתרון הבעיה הפלשתינית . שמיר עלול לנסות לדחוק 
הצידה את הסוגיה הפלשתינית " , כותב העיתון . " כרגע , שמיר ואסד נוקטים 
גינוני ראווה , אך הדבר אינו חסר משמעות " , כותב העיתון , " מדינותיהם 
הוכיחו איפוק הדדי ברמת הגולן , מאז המלחמה ב3791 . כדי להוליך לשיתוף 
פעולה מעשי , מעבר לאיפוק הדדי , ייאלץ ממשל בוש להפעיל את כל כוחות ההפצרה 
שלו , כדי לשכנע את הזוג המוזר הפוטנציאלי הזה , שעליהם לפעול בהתאם לאינטסים 
המשותפים שלהם " . 
