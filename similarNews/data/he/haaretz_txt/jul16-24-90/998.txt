צצה באחרונה בעייה חדשה - נושנה המאיימת על יציבות האזור . הפעם אין המדובר 
בשתי יריבות ותיקות אשר יחסיהן תלויים על בלימה , כיוון וטורקיה , אלא 
בשתי מדינות שכנות המקיימות ביניהן לרוב יחסים תקינים : יוון ויוגוסלוויה . 
שתי המדינות נמצאת עתה בתקופת המתנה הכרוכה במשברים רבים : ביוגוסלוויה 
מחכים לראות כיצד ישפיעו האירועים האחרונים בגוש הקומוניסטי על המדינה , 
שמשטרה מתקדם ככל שיהיה עדיין מפגר אחר קצב האירועים באזור . יוגוסלוויה 
הליברלית - יחסית של טיטו , אשר בזמנו זכתה לאהדת המערב בשל נחישותה , 
שוב אינה משמשת פיתוי לדוגלים בדמוקרטיה . וישנם גם המאבקים הבלתי פוסקים 
בין המדינות החברות בפדרציה החשות עצמן כמו תמיד מקופחות . המשבר בדרום 
בין האוכלוסייה הנוצרית למוסלמית - אלבנית ממחיש את השבירות שבמבנה הפדריטיווי 
של יוגוסלוויה . גם יוון נמצאת במצב של הסתגלות תחת הממשלה החדשה . בקריצה 
למשקיעים אמריקניים , מנסה הממשל היווני לשמור על יחסים תקינים עם שכנותיו 
בכלל ועם הבעייתיות שבהן בפרט . קריאתו של רה"ם החדש מיטסוטאקיס לדיאלוג 
עם טורקיה הועמדה בצל הערה מיותרת שכוונה לעבר " אי - יכולתה " , כביכול , 
של ממשלת אנקרה להתמודד עם משברים . פליטים בני המיעוט היווני באלבניה הממשיכים 
לחצות את הגבול ליוון מעוררים אף הם מחלוקת עם הממשל בטירנה ממשל המנסה 
אף הוא להיחלץ מבדידותו המזהירה . הסכסוך הוא על משהו פעוט לכאורה , שמאחוריו 
מסתתרות סיבות עמוקות יותר . הכל החל כשממשלת יוגוסלוויה החלה לפני שבועות 
אחדים להערים קשיים על משאיות עמוסות סחורה העושות את דרכן מיוון לכיוון 
מרכז אירופה ומערבה . בשנתיים האחרונות העניקו היוגוסלווים 03 אלף רשיונות 
מעבר למשאיות הנושאות תוצרת יוונית מדי שנה . מאז שפג תוקפו של ההסכם הקודם , 
באפריל שעבר , סירבו היוגוסלווים להאריך את ההיתרים בהתאם למכסות הקודמות . 
סירוב זה מערים קשיים ניכרים בפני נהגי המשאיות התקועים בגבול ומשווקי הסחורה 
היווניים החוששים לאבד את פרנסתם . בעוד שיוגוסלוויה גורסת כי מספר רשיונות 
המעבר השנתיים יוקטן ל000 , 42 , דורשים היווניים להעניק 000 , 53 רשיונות 
מעבר לשנה לפחות . שר התחבורה והתקשורת היווני ציין במסיבת עיתונאים , כי 
זהו המספר המינימלי הנחוץ להעברת התוצרת היוונית לשוקי אירופה , בהתחשב 
בכך שזוהי הדרך היבשתית היחידה העומדת בפני המשווקים היווניים . ועדה משותפת 
לשתי המדינות שדנה בנושא התפזרה ללא תוצאות בתום שלושה ימי דיונים . עקב 
כך , יצא דובר משרד החוץ היווני בהאשמות כלפי ממשלת יוגוסלוויה הגורמת , 
לדבריו , להתדרדרות ביחסי שתי המדינות . בינתיים החלו גורמים יווניים 
לחפש דרכים אחרות לשיווק תוצרתם , בעיקר באמצעות מעבורות דרך איטליה , 
וכן דרך כבישיה הנפתלים של רומניה . חברות המשאיות היווניות מסרו על כוונתן 
לחסום את גבול יוון - יוגוסלוויה במחאה על הצרת צעדיהן והנזק הכספי הנגרם 
להן . העניין כולו הועבר לטיפולם של מוסדות הקיהיליה האירופית . כבר בסוף 
9891 , החליטה מועצת שרי התחבורה של הקהיליה כי בעיית רשיונות המעבר בין 
יוגוסלוויה , יוון וכן אוסטריה , צריכה להתדיין במוסדות הקהיליה בשל השלכותיה 
על החברות בה . לא מכבר מסרו מקורות בשוק האירופי המשותף כי מציאת פתרון 
לבעיית רשיונות המעבר היא תנאי הכרחי בטרם ייחתם פרוטוקול נוסף לשיתוף פעולה 
בין יוגוסלוויה לשוק המשותף . בכך הופנתה אצבע מזהירה לעתידה של ההלוואה 
בסך 28 מליון יחידת - מטבע - אירופית שהעניק השוק ליוגוסלוויה אשתקד לפיתוח 
דרכי תחבורה . בתגובה להאשמות אלה , פירסם שר החוץ היוגוסלווי הודעה מיוחדת 
ובה קרא לתושבי ארצו " להימנע מצעדים העשויים לחבל ביחסי יוון - יוגוסלוויה " . 
יותר משהודעה זאת באה לפייס את היוונים , היא כוונה כלפי סוחרים יוגוסלוויים 
נזעמים המתכננים פעולות מחאה . זעמם של סוחרי יוגוסלוויה מופנה לא רק כלפי 
השלטונות היווניים , אלא גם , ובעיקר , כלפי בני ארצם החוצים את הגבול 
בהמוניהם מדי יום ביומו בחפשם אחר סחורות יווניות מוזלות . בהודעות שפורסמו , 
מגנים הסוחרים היוגוסלוויים את " מדיניותה של ממשלת יוון כלפי האומה המקדונית 
והמיעוט המקדוני - סלווי " . נראה שבכך , ולא רק בגורמים כלכליים , נעוץ 
שורש המחלוקת בין יוון ליוגוסלוויה . מקדוניה , חבל מריבה מאז שחר ההיסטוריה , 
אליו נשאו עיניהם שליטים רבים , צץ ועולה מפעם לפעם ומשמש לניגוח פוליטי 
בין ממשלות וארגונים שונים . המושג מקדוניה , או מוקדון , מקורו בתקופת 
הקיסרים פיליף השני ובנו אלכסנדר הגדול ששלטו בחבל ארץ זה במאה הרביעית לפני 
הספירה . חבל ארץ לא גדול זה , המורכב מיישובים אחדים השוכנים בעיקר לאורך 
נהר הוארדאר , ידע בעלים רבים . חשיבותו נובעת בעיקר ממיקומו האיסטרטגי , 
בין אירופה לים האיגאי ולים התיכון . במשך כארבע מאות שנה היה החבל נתון 
לשלטונה של האימפריה העותמנית . מלחמות הבלקן שהתנהלו באזור בתחילת המאה 
הרסו כמעט לחלוטין את התשתית ההתיישבותית והכלכלית שלו . בתום מלחמות הבלקן 
הממושכנות עבר האזור לידי ממלכת סרביה העצמאית . לאחר כיבוש בולגריה במרוצת 
מלחמת העולם הראשונה , עבר האזור לריבונותה של יוגוסלוויה ( אשר לפי חוזה 
ורסאי כונתה בזמנו " ממלכת הסרבים , הקרואטים והסלובנים " ) . חרף זאת 
לא שקטו הרוחות . גורמים מסוימים בתוך החבל ומחוצה לו ממשיכים להלהיט 
את הרוחות בדרישה לעצמאות החבל . יתרה מכך , טענותיהם מכוונות גם לעבר 
חלקים מסוימים בבולגריה ובעיקר ביוון , השייכים , לדבריהם , למקדוניה . 
אצבעם מופנית בעיקר לכיוון סלוניקי , בירתה ההיסטורית של מקדוניה . אכן , 
שטחה ההיסטורי של מקדוניה היה באזור סלוניקי של ימינו . במשך מאות שנים 
שימשה סלוניקי בירתו הפוליטית , הכלכלית , והתרבותית של האזור . " הרפובליקה 
הסוציאליסטית מקדוניה " הקיימת במסגרת " הרפובליקה הסוציאליסטית הפדרטיווית 
יוגוסלוויה " , הינה אפוא רק חלק ממקדוניה ההיסטורית שחולקה בין סרביה , 
בולגריה ויוון בתום מלחמתן עם האימפריה העותמנית . סביב טענות אלה התאגדו 
גורמים שונים במקדוניה היוגוסלווית , ובמיוחד קבוצות של יוצאי מקדוניה בארה"ב 
ובדרום אמריקה . אלה פועלים בצורה של מערכת הסברה , לעתים אגרסיווית , 
להשגת מטרותיהם . באחרונה הגבירו הגורמים המכנים עצמם " הכוחות לשחזור 
מקדוניה " את פעולותיהם . תעמולתם מופצת בעיקר בסלוניקי . תושבי סלוניקי , 
הרואים עצמם אזרחים נאמנים ליוון חרף יריבותם הנצחית עם אתונה , עוקבים 
בזעם אחר תעמולה זאת . בכך למעשה נעוץ הסכסוך בין יוון ויוגוסלוויה . סוחרי 
מקדוניה , המבקשים אולי להתנתק מיוגוסלוויה , זועמים על " אחיהם " באזור 
סלוניקי הגורמים להם נזקים כספיים . ואף שהקמתה של מקדוניה עצמאית , הנשענת 
על שרידיהן של יוגוסלוויה ויוון הינה חלום רחוק , בחלק זה של העולם הכל 
אפשרי ומכך חוששים הן באתונה והן בבלגראד . 
