זמן - מה אחרי מלחמת ששת הימים , נפגשתי בכנסת עם שמואל מיקוניס , מנהיגה 
הוותיק של מק"י . הוא סיפר לי כי שמע שידידו משכבר הימים רדואן אל - חילו 
( " החבר מוסא " ) יושב ביריחו והלך לבקרו . השניים נפגשו בביתו הקטן 
והנאה של אל - חילו בפרוור דרומי של העיר הקטנה . הם שוחחו ברוסית וקצת 
בעברית והעלו זכרונות מהימים שהסתתרו יחדיו מפני ממשלת המנדט הבריטי . " סלבה 
( רעייתו של מיקוניס ) הכינה לי אוכל מצוין " , סיפר אל - חילו . בעת 
פגישתם ב7691 , כבר היו שניהם גמלאים של תנועתם . מיקוניס וסנה התפלגו 
מוילנר וטובי ( ב5691 ) ואל - חילו הודח על - ידי פואד נצאר . " רציתי 
תנועה עממית רחבה של פועלים " אמר אל - חילו , ואילו נצאר גרס שיש לבנות 
קאדר אליטיסטי מקרב האינטליגנציה הערבית . מכל מקום , אל - חילו חזר למקצועו 
מימי נעוריו , פועל בניין , ופתח ביריחו מפעל קטן לבלוקים . כעיתונאים 
וישראלים אחרים ביקרתי אצלו פעמים רבות במשך השנים . הוא היה איש צנום מאד , 
חולני , ימים רבים הלך בכתונת - לילה עשויה פסים של תכלת . במציאות אומנם 
נהפך לקפיטליסט , צבר קצת רכוש , אבל בהכרתו נשאר קומוניסט נאמן . ביריחו 
כבר לא הכירוהו כ"חבר מוסא " אלא קראו לו אבו - חסן ( על שם אביו , מפני 
שהיו לו רק בנות ) . כל פעם שבאתי אליו ביקשני כי אביא לו את " אל - איתיחאד " , 
האסור בהפצה בשטחים בצו הממשל הצבאי . הוא ישב על הספה ברגליים משוכלות , 
אשתו , פליטה כמוהו מיפו , ושלוש בנותיהם , טיפלו בו . עם אישתו הראשונה , 
מבודפשט , ושתי בנותיה , לא היו לו כמעט קשרים . הוא הראה לי תצלום ששלחה 
אליו אחת מבנותיו ההונגריות , סטודנטית לרפואה ממוסקווה . ב9691 נודע לי 
כי רדואן אל - חילו נעצר . לאורך הירדן התנהלה אז מלחמת התשה , התנהלו 
מרדפים , ובירושלים היו פיגועים רבים . צעיר ערבי מירושלים שהיה מבוקש 
בחשד סיוע למחבלים , ברח מביתו וניסה לעבור את הירדן . משלא הצליח , חזר 
בשעת לילה מאוחרת ליריחו וביקש מסתור . מישהו הפנה אותו אל ביתו של אבו - 
חסן . " מה יכולתי לעשות ? " אמר אל - חילו אחר - כך . הוא האכיל את 
הצעיר , נתן לו מחסה ולמחרת , כאשר ניסה הצעיר שוב לעבור את הירדן נתפס . 
בחקירתו בידי צה"ל , סיפר היכן התחבא והצביע על הבית . " החבר מוסא " , 
שהיה אז כבן 56 , עייף וחולה , נעצר . לאחר תקופות המאסר שלו בבתי - 
הכלא של הבריטים והירדנים , זכה להכיר גם את הכלא הישראלי . אלא שהמושל 
הצבאי שהכירו , החליט לעוצרו באחד מחדרי הממשל ולא לשלוח אותו לכלא רגיל . 
אשתו הביאה לו יום - יום אוכל מהבית ואחרי שבועות אחדים שוחרר . הלווייתו , 
לפני כעשר שנים , היתה צנועה . לא היו שום טקסים ואזכרות . גם בעיתונים 
מיעטו לכתוב על המזכיר הערבי הראשון של המפלגה הקומוניסטית בארץ , שהסיסמאות 
למען שחרורו מילאו פעם את קירות הבתים בארץ . כעבור כמה שנים , בימים שאחרי 
חתימת הסכמי קמף - דייוויד והשלום עם מצרים , הייתי בקהיר לסיקור שיחות 
האוטונומיה . הצטרפנו אל עיתונאים זרים שהיו שם , ואמנון קפליוק ( אז 
כתב " על המשמר " ) הכיר לי את נציג סוכנות הידיעות ההונגרית . האיש בא 
עם רעייתו , אשה דקת - גזרה , תווי פניה כהים , דוברת אנגלית במבטא הונגרי 
כבד . היא ביקשה לפגוש עיתונאים ישראלים , אולי יספרו לה על אביה רדואן 
אל - חילו , הלא הוא " החבר מוסא " . כנהוג במקרים כאלה , אמרנו שהעולם 
קטן והיא סיפרה שכתינוקת חזרה להונגריה עם אמה וגדלה שם בקהילה היהודית של 
ניצולי השואה . על קורות אביה שמעה מעט . היא ידעה כי מת באחרונה . הגבול 
בין מצרים לישראל כבר היה פתוח , אבל ממשלת הונגריה של אותם ימים אסרה על 
נציג סוכנות הידיעות הרשמית שלה לבקר בישראל . עד שנמצאה סיבה עניינית : 
סיקור ועידת רק"ח . הבת נסעה ליריחו וביקורה שם היה מביך : אשת האב , 
בלבוש מסורתי , קיבלה את פניה . הן שוחחו בעזרת מתורגמן , שיחה מקוטעת 
על האב המת . אחיותיה החורגות ישבו ושתקו . לא היה דבר משותף לאשה מהונגריה 
ולנשים מיריחו . אחר - כך חזרה לקהיר . כאשר פגשתי אותה , אמרה שחסד גדול 
נעשה לה שהורחקה ממאבקים בין יהודים וערבים ומהניסיונות הכושלים לדו - קיום 
ולאחוות עמים . 
