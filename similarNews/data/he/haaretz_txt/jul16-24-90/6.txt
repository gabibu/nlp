בית המשפט המחוזי דחה אתמול את ערעורו של עורך העיתון המזרח ירושלמי " אל - 
פגר " , חנא סניורא , על הרשעתו באי - הגשת ראיון עם יאסר ערפאת לצנזורה . 
שלושת השופטים , אליהו נועם , אריה הגר ויעקב צמח , דחו את ערעורו של 
סניורא על עצם ההרשעה וגם את ערעורו על העונש שנגזר עליו . סניורא נידון 
לפני ארבע וחצי שנים בבית - משפט השלום בירושלים לקנס של 000 , 2 ש"ח , 
או חודש מאסר תמורתם , וכן חוייב לערוב ב000 , 3 ש"ח שלא יעבור תוך שלוש 
שנים על חוקי הצנזורה . מכתב האישום עולה , כי העיתון פרסם " ראיון מיוחד " 
עם ערפאת בלא להגישו לאישור הצנזור בירושלים . הראיון נסב על " המערכה 
נגד העם הפלשתיני בלבנון ובישראל " . בית המשפט המחוזי דחה את כל טענות פרקליטו 
של סניורא , ארנולד שפאר , בערעור שהגיש . נדחתה טענתו כי אין הראיון 
מפר את צו הצנזור להגיש לאישורו כל חומר הנוגע לביטחון המדינה , שלום הציבור 
והסדר הציבורי , כיוון שלא הוכח כי אכן הראיון נוגע לנושאים אלה . שלושת 
השופטים הסתמכו על קביעת בית המשפט הגבוה לצדק , כי לטענה מסוג זה אין ולא 
כלום לעניין החובה להגיש את הידיעה לאישורו המוקדם של הצנזור . עם זאת , 
הדגישו השופטים כי אין בטענה זו ממש גם לגופה . וכך כתבו בפסק הדין : 
" אש"ף , שבראשו עומד המרואיין , הוא ארגון טרוריסטי לעניין פקודת מניעת 
טרור התש"ח - 84 . " בראיון משמיע המרואיין דברים בשבח " התקוממות " ( 
אינתיפאדה , בערבית ) של " עמנו " ב"שטחים הכבושים " ב"פלשתין " ובשבח 
" דבקות עמנו במטרת מאבקו ובארגון השחרור כנציגו החוקי הבלעדי " . " דרכם 
של לוחמינו היא דרך התהילה , דרך ההתעלות , דרך פלשתין " . לדעת השופטים , 
" אין ספק כי פנייה כזאת של ראש ארגון טרוריסטי ללכת בדרכיו , נוגעת לביטחון 
המדינה , לשלום הציבור ולסדר הציבורי , כאמור בצו הצנזור " . שלושת השופטים 
מותחים ביקורת חריפה על טיעוני הערעור של סניורא , ובכלל זה טענתו כי היה 
רתוק באותם ימים למיטתו בגלל תאונה , דבר שלא איפשר לו שליטה על הנעשה במערכת 
העיתון . 
