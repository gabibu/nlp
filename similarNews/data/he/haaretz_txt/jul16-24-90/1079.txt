חברי הכנסת שתמכו בח"ך יצחק רבין לראשות מפלגת העבודה , החליטו אתמול להמשיך 
בפעילותם ולא לפרק את קבוצת התמיכה ברבין . במטה רבין , שהתכנס אתמול לניתוח 
ההפסד במרכז המפלגה , הוחלט להמשיך בפעילות כשיצחק רבין הבהיר בפגישה , 
בה השתתפו כ04 פעילים מרכזיים וביניהם 91 חברי כנסת , כי הוא עדיין רואה 
עצמו מתמודד על ראשות מפלגת העבודה . רבין אמר כי המפלגה היא שהפסידה מההחלטה 
לדחות את ההכרעה והדגיש כי אינו רואה עצמו כלל כמספר שניים לפרס , אינו 
זקוק לכל תואר ואין כל צורך בהגדרת שיתוף הפעולה בינו לבין פרס , כפי שהיה 
בעבר . קבוצת התמיכה ברבין התכנסה אתמול בלשכתו של רבין בקרייה בתל - אביב , 
החליטה להמשיך ולפעול כגוף מאורגן ולמקד את מאבקם בביצוע החלטת מרכז המפלגה 
בכל מה שקשור לקיומו של " פריימירס " פתוח , בו משתתפים כל חברי מפלגת 
העבודה בהכרעה מי יעמוד בראש התנועה . תומכי רבין סיכמו כי יפעלו כדי שכל 
בעלי התפקידים המרכזיים במפלגה , יבחרו בשיטה זו וכי לא ינתן לתומכי פרס 
וגורמים אחרים במפלגה , למנוע את שינוי החוקה , או להביא לביצוע " פריימריס " 
מרוקן מתוכן , על ידי מיפקד מוקדם של חברים . קפידבינעוד סוכם לנצל את הרוב 
הקיים של רבין בלשכת המפלגה ובסיעה לכנסת , כדי לשמור על כוחה של הקבוצה 
מפני נסיונות נקמה מצד שמעון פרס ואנשיו . יצחק רבין אמר אתמול בשיחות עם 
עיתונאים כי בישיבת המרכז לא היה מיבחן של בחירה אישית , בינו לבין פרס . 
העיתוי נידחה בניגוד לרצוננו , אולם האסטרטגיה מבחינתו אינה משתנה והוא 
ימשיך לפעול בדרך בה הלך , עד העיתוי שיקבע לבחירות . " קראתי היטב את 
המפה הלאומית הציבורית , אך לא קראתי היטב את מפת חברי המרכז . הייתי משוכנע 
בצדקת דרכי . אני לא חושב שטעיתי . מפלגת העבודה חייבת כדי להגיע לבחירות 
מוקדמות , ולהתארגן לקראת זאת מוקדם ככל האפשר לקבוע באופן דמוקרטי מי 
יוביל אותה היטב למהלך זה , ומי מסוגל להצליח בבחירות . עתה דחו את מועד 
ההכרעה . הנזק הוא למפלגת העבודה ולתדמיתה בציבור " , אמר רבין . לדבריו 
הוא הלך למאבק במפלגת העבודה תוך נטילת סיכון . " ידעתי כיצד הורכב מרכז 
זה , מי היה מרכיבו , אולם חשבתי שהצלחתי לשכנע את החברים בדבר הנחיצות 
לקבל עתה הכרעה , כדי להתארגן ולהפיל את הממשלה . לצערי השיקול האמונציואלי 
גבר על השיקול הרציונאלי . על יחסיו עתה עם פרס אמר רבין : " אני לא רואה 
צורך בהגדרת שיתוף הפעולה שלי עם פרס כפי שהיה בעבר . אני לא זקוק לשום 
תואר של מספר שניים , אני לא מספר שניים של איש . הדבר לא רלוונטי . אני 
חבר מרכזי במפלגה . אין לי במפלגה כל תפקיד רשמי , אך אני דמות מרכזית 
בה . כך פעלתי וכך אמשיך לפעול גם בעתיד " , הבהיר רבין . 
