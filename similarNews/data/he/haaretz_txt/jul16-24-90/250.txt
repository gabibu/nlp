ח"ך ראובן ריבלין ( ליכוד ) ביקש אתמול מהוועדה לביקורת המדינה לדון בנושא 
ההוצאות הכספיות , שהיו כרוכות במסע התרומות שערך נשיאה לשעבר של אוניברסיטת 
חיפה , עמוס ערן , באוסטרליה ובסינגפור . ח"ך ריבלין אמר כי בהתאם לדו"חות 
הכספיים על נסיעתו של ערן לאוסטרליה לשם גיוס כספים בקהילות היהודיות למען 
האוניברסיטה , הוצאו הוצאות ניכרות על שהיית ערן ובני לווייתו בסינגפור . 
ריבלין ציין כי בעבר כבר נמתחה ביקורת על ערן בנושאים ספציפיים ובתפקידו 
כנשיא האוניברסיטה בחיפה , והנושא עלה על סדר יומה של הוועדה לענייני ביקורת 
המדינה . גם דו"ח מבקר המדינה האחרון אינו פוסח על הנושא , אמר ו"בכל זאת 
אנו מוצאים בכל פעם חריגות נוספות המצדיקות דיון ממצה " . לדבריו , העובדה 
שלאה רבין היתה שותפתו של ערן למסע ההתרמה , אינה מעלה או מורידה מחומרת 
העניין . מבקרת המדינה , מרים בן פורת , ביקשה מריבלין שימציא לה עוד 
פרטים בעניין . אמש אמרה לאה רבין כי אין זה נכון שהתלוותה לערן במסעו לסינגפור 
ולאוסטרליה . רבין אמרה כי היתה באוסטרליה בלבד ולבדה , ויצאה לשם מטעם 
אוניברסיטת חיפה כדי ליצור אקלים ידידותי לאוניברסיטה ברחבי היבשת . היא 
הוסיפה כי יצאה בשליחותו של עמוס ערן , ואילו כרטיס הטיסה והשהות מומנו 
על ידי ארגון הנשים היהודיות של אוסטרליה . נשיא אוניברסיטת חיפה לשעבר , 
עמוס ערן , אישר את דבריה והדגיש שהוא ביקש ממנה להעלות בפני ארגוני הנשים 
היהודיות את נושא אוניברסיטת חיפה . " הודות לה התקבלה תרומה של 0009 דולר 
מטעם ארגון הנשים היהודיות , שאף מימנו את נסיעתה ושהותה " . עוד אמר שייתכן 
שעניין הנסיעה הועלה בכנסת על רקע פוליטי , ושאלה שהעלו את הנושא כנראה 
רוצים לפגוע בה יותר מאשר בו . בתשובה לשאלה האם הגישה לאה רבין קבלות על 
הנסיעה לאוסטרליה , ענה ערן : " יכול להיות שהוגש איזה אש"ל , כי היא 
הופיעה בחוגי בית של ידידי האוניברסיטה . אך טיסה ומלונות שולמו כאמור על 
ידי מועצת הנשים היהודיות באוסטרליה " . בתשובה לשאלה האם שהה בסינגפור באותה 
עת שלאה רבין שהתה שם ענה ערן בשלילה . 
