הקבינט לקליטת עלייה אישר בתחילת השבוע את תוכנית החירום לקליטת העולים החדשים 
מבריה"ם שהגיש שר השיכון אריאל שרון . בהתאם לתוכנית תשכור הממשלה כמה עשרות 
בתי מלון בני 2 ו3 כוכבים וכמה עשרות אכסניות נוער ומרכזי נופש השייכים לתנועה 
הקיבוצית . באתרים אלה ישוכנו העולים החדשים לכמה חודשים , עד שיובאו 
ארצה ויוכשרו בארץ 54 אלף בתים טרומיים בעוד כחצי שנה . " למעשה , לא 
קיימנו , לפחות לא ברמת סניף התאחדות המלונות של תל - אביב , שום דיון 
מסודר בנושא . נראה לי כי מדיניותנו תהיה להשאיר לשיקולו של כל מלון ומלון 
את ההחלטה על כך " , אמר מנכ"ל התאחדות המלונות של תל - אביב רבתי , אלי 
זיו . לדבריו , המלונות שיקבלו על עצמם את הפרויקט יצטרכו להיערך בהתאם . 
שכן " בתי מלון כאלה עלולים למצוא את עצמם , חלקית לפחות , מחוץ לשוק 
התיירות לתקופה מוגבלת . מאידך , השתלבותם בפרויקט הלאומי עשויה לשפר את 
מצבם הכלכלי . זאת בעיקר בתקופות של תפוסה נמוכה בעונות המעבר והחורף " . 
לדברי זיו , ידוע לו שיש בתי מלון ברמה של 2 כוכבים בעיר המגלים עניין בנתונים 
ובהצעות שמשרד הקליטה או רשויות השלטון המקומי יכולים להציע . אך בשלב זה 
אין מדובר ביותר מאשר לימוד הנתונים . " לא ידוע לי עדיין על שום בית מלון 
שקיבל החלטה סופית ומחייבת בהקשר זה , למעט אולי מלון עמי בת"א , שמארח 
זה זמן עולים חדשים " . לדבריו , יש היום בתל - אביב 61 בתי מלון ברמה של 
כוכב אחד עד שניים שיכולים להיכלל בתוכנית החירום לקליטת עלייה . למספר 
זה ניתן להוסיף מלון נוסף בהרצליה ועוד שניים - שלושה בבת - ים . זיו הביע 
ספקנות אם בתי מלון ברמה של 3 כוכבים בעיר ובאזור ייאותו להצטרף לתוכנית . 
הוא אינו סבור כי החלטת הקבינט תוכל לחייב בתי מלון , שלא ירצו בכך , 
להצטרף לפרויקט . עם זה , אמר זיו , התאחדות המלונות בת"א רבתי , תמשיך 
כגוף לעזור בקליטת העולים למשל , בקליטת עובדים חדשים בענף המלונאות בעיר . 
מנכ"ל התאחדות המלונות בירושלים , יונתן הרפז , היה נחרץ יותר בדבריו . 
" עם כל הסימפטיה שיש לנו לנושא קליטת העלייה , אני לא רואה כל אפשרות 
לאכסן את העולים החדשים , בקנה - מידה רחב , בבתי המלון בלי לפגוע בתנועת 
התיירות לישראל " . לדבריו , יש להחליט מה עדיף : מטבע חוץ או שיכון עולים . 
" מכיוון שבתי המלון הם עסקים פרטיים , כל בית מלון יצטרך לקבל החלטה 
מהי האפשרות העדיפה לו ביותר " . לדברי הרפז , לא ברור מה היתה כוונת שר 
השיכון האם לחייב , או לא לחייב , את המלונות המתאימים לקלוט עולים . 
" אני מניח שלא יהיה אפשר לחייב את בתי המלון בהקשר זה , וההחלטה תישאר 
בידי כל אחד מבתי המלון בנפרד " . הוא לא שמע , עד יומיים לאחר קבלת ההחלטה 
בקבינט לקליטת עלייה , על פנייה בנושא זה לבתי המלון בירושלים . הרפז מציין 
כי בירושלים יש רק שלושה בתי מלון בדרגת 2 כוכבים עם כמות חדרים " אפסית 
כמעט " . עד אמצע השבוע התאחדות המלונות בירושלים לא דנה בנושא . אם תהיה 
פנייה אלינו כהתאחדות , נדון בה הוא אומר אך העניין יוכרע בסופו של דבר 
על - ידי כל מלון ומלון . הרפז אומר כי אכסונם של העולים החדשים במלונות 
ברמה עממית הוא פועל - יוצא של ההשקעה הכספית שהממשלה תהיה נכונה להעמיד 
לנושא , ומזהיר כי אם שיכון העולים החדשים בבתי המלון יבוא על חשבון התיירות , 
" הפגיעה בענף יכולה להיות הרסנית גם לטווח ארוך . לא מדובר רק בדחייה 
עכשווית של אותה קבוצת אורחים מחו"ל או תיירים יחידים שצריכים היום להגיע 
למלונות . עלול גם להיגרם נזק של ניתוק קשרים עם סוכני נסיעות בחו"ל " . 
יום לאחר קבלת ההחלטה בקבינט לקליטת עלייה שוחחו מהתק"ם עם מנכ"ל רשת בתי 
הארחה בקיבוצים , אורי שפירא . המנכ"ל עודכן כי עשויים לפנות בצורה מסודרת 
אל רשת בתי הארחה בקיבוצים . שפירא סבור כי סגירה מוחלטת של בית הארחה 
לתקופה ארוכה אינה דבר רצוי : לרובם קשרים מסודרים , עם מסורת ממושכת בתיירות 
פנים וחוץ . לדבריו , אין מדובר על סגירת אגף או חלק בלבד מבית הארחה 
או בית המלון , אלא באפשרות להשתמש בכולו . שהרי יהיה צורך בחדרי אולפן , 
במשרדים לגורמים הממשלתים , בחדרים לטיפול בילדים סל שירותים שלם שהעולים 
החדשים יצטרכו לקבל , בצמוד לחדרי האכסון . " להתנתק מהשוק למשך שנה - 
שנתיים נראה לנו לא נכון מבחינת האינטרסים של בתי הארחה ומלונות הרשת . 
עסק מסחרי חייב לחשוב לטווחי זמן ארוכים יותר " . קפמאבינלדברי שפירא , ייתכן 
שלקיבוץ מסוים , או לתנועה הקיבוצית , יהיה עניין לקלוט עולים חדשים , 
לתקופה מוגבלת . במקרה כזה יהיה אפשר לנסות לגייס דירות או מקבצי דירות 
בקיבוצים . חלקן של דירות אלה מתפקד היום כלינה כפרית לאורחים . במקרה 
כזה הקולטים יהיו הקיבוצים , כמערכת , להבדיל מבתי הארחה או מלונות הרשת . 
" מבחינה עסקית טהורה לא הייתי ממליץ לבתי הארחה ולמלונות הרשת להיכנס 
לפרויקט מסוג זה " , אומר שפירא . רשת בתי הארחה בקיבוצים מקיפה 82 בתי 
הארחה וכפרי נופש המחזיקים יחד 004 , 2 חדרים . רק אם נאתר בית הארחה שאינו 
מתפקד טוב מבחינה מסחרית , ולאחר שנבחן את כל השיקולים לטווחים הארוך והקצר , 
ייתכן שבמקרים חריגים כדאי יהיה להשתתף בפרויקט " . לדבריו , סקר דירות 
שערכה באחרונה התנועה הקיבוצית העלה , כי כיום מצויות בקיבוצים כאלף דירות 
בנות 54 מ"ר . כמחציתן משמשות , להערכתו , ללינה כפרית . עידוד תנועת 
התיירות העממית לישראל ובניית מקורות אכסון מתאימים הם מאבני היסוד של מדיניות 
שר התיירות , גדעון פת . מבחינה זו , תוכנית החירום של קבינט הקליטה מאיימת 
להנחית מהלומה על ענף הנסיעות העממי . קיים גם חשש כי אכסון עולים במלונות 
יביא להאמרת מחירים , בדומה למצב שנוצר בשוק הדירות השכורות . פת מצביע 
על כך שכיום יש בתי מלון שאינם משרתים תיירים , למשל " אור - גיל " ו"דיפלומט " 
בירושלים . " אין סיבה שאותם בתי מלון לא ינוצלו לאכסון קצר - מועד של 
עולים " . לדבריו , יש גם בתי מלון שפועלים , אך אינם ברמה הולמת לאכסון 
תיירים מחו"ל , ואפשר להסב אותם לאכסון העולים . עם זה הבהיר , כי לא 
יסכים שמלונות תיירות מובהקים ישמשו מרכזי קליטה למשך שנה עד שנתיים ואחר - 
כך יבואו למשרד התיירות כדי שיסייע בשיפוצם ובהשבת רמתם כמלונות תיירות . 
פת אף התבטא בחריפות נגד התוכנית בכללותה : " הרעיון אינו רציני . לא 
ייתכן לבוא בהצעה בלי להתייעץ עם הגורמים הנוגעים בדבר " . לדבריו , מישהו 
ישב וחישב כמה חדרים יש במדינה , בלי לשאול את משרד התיירות לדעתו . היבט 
נוסף שהשר פת התייחס אליו הוא עליית מחירים אפשרית בבתי המלון . לדבריו , 
זו טעות לחשוב ששיכון עולים חדשים במלונות יפחית את שכר הדירה שבעלי דירות 
דורשים . הדבר עשוי לגרום עליית מחירים בבתי המלון , מכיוון שאם בתי המלון 
יקבלו סכום מסוים מעולים חדשים , הם עשויים לדרוש סכום דומה מתיירים זרים . 
אולם מעל לכל שר התיירות רואה בתוכנית פגיעה ישירה במדיניות משרדו . זה 
טעם נוסף מדוע אינו רואה צורך לחסום את מעט המלונות הטובים , בדרגה עד שני 
כוכבים , בפני תנועת תיירות עממית . " יש למצוא פתרונות רציניים ומהירים 
לשיכון העולים שלא יבואו על חשבון תעשיית התיירות " . 
