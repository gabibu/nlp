שני המחנות במפלגת העבודה נערכו אתמול לקראת ההצבעה ביום ראשון , שבה יכריע 
המרכז אם ומתי יתקיימו הבחירות לתפקיד יו"ר מפלגת העבודה ומועמדה לראשות 
הממשלה בבחירות לכנסת הבאה . ראש עיריית ירושלים , טדי קולק , יחרים את 
ישיבת המרכז . קולק החליט שלא להשתתף בישיבה כאות מחאה על מה שהגדיר כ"הידרדרות 
בחברות הפוליטית במפלגה " , והביע את סלידתו מהוויכוח ומהמריבות בה . " ירדנו 
לגמרי מן הפסים , ואין כל זכר לריסון פוליטי כלשהו שנהגנו לפיו בעבר " , 
אמר קולק , " הערכתי ביותר את שמעון פרס כראש ממשלה , ואני מעריך את 
הפופולריות של רבין . אך כואבת לי הנטייה לשכוח מהר כל - כך את העשייה הציבורית " . 
קולק היה מקורב לפרס שנים ארוכות והחרמתו את הישיבה מתפרשת כהסתלקותו מהתמיכה 
בפרס , למרות שקולק עצמו הדגיש , כי אין בכך הבעת עמדה לגבי ההתמודדות 
עצמה . פרס ורבין כינסו אתמול בנפרד את תומכיהם והאשימו זה את זה במצבה 
הקשה של המפלגה . שניהם טענו , כי על - פי הערכותיהם , הם עתידים לזכות 
בניצחון ביום א . במלון " ימית " בתל - אביב כינס אתמול שמעון פרס כ002 
פעילים ותומכים , במסגרת " המטה המורחב של פרס " . בדבריו , ביקר פרס 
קשות את החלטתו של רבין להוביל להתמודדות . בפני עשרות הפעילים אמר פרס , 
כי הוא אופטימי ביותר לגבי תוצאות ההצבעה , כיוון שבימים האחרונים הוא 
מקבל תגובות מעודדות ביותר ממאות " אנשי שטח " של מפלגת העבודה . " כפי 
שהתאכזבתי מעמדתם של אנשי הצמרת במפלגה , כפי שבאה לידי ביטוי בהצבעה בלשכת 
המפלגה , אני מופתע לטובה מעמדתם של אנשי השטח , נטולי האינטרסים " , אמר 
פרס . הוא העריך , כי יחסי הכוחות במרכז שקולים עתה , עם נטייה קלה לטובתו . 
ראש מטה הבחירות של פרס , ניסים זווילי , אמר לאחר מכן , בתדרוך לעיתונאים , 
כי מהבדיקות שערך מחנה פרס עולה , כי לפרס רוב בקרב חברי המרכז . זווילי 
אמר , כי כ002 מחברי מרכז עדיין מתלבטים , והם שיכריעו בסופו של דבר . 
זווילי אמר גם , כי אם התוצאות במרכז המפלגה יראו על תיקו או הכרעה בלתי - 
ברורה , יביא הדבר למצב חדש , בו תהיה חייבת לקום הנהגה קולקטיווית בת 
שבעה חברים . פרס ורבין יהיו המנהיגים הרוחניים של המפלגה , ללא סמכויות 
ביצוע , הציע זווילי . במחנה רבין לגלגו אתמול על הנתונים שפרסם מחנה פרס . 
אנשי רבין האשימו את פרס וזווילי ב"ניסיון אווילי ליצור אווירה של ניצחון , 
תוך שימוש במלחמה פסיכולוגית " . ההערכה במחנה רבין היא , כי הקרב במרכז 
יוכרע בהפרש של כ%01 עד % 51 לטובתו של רבין . " לא יעזרו לפרס ואנשיו כל 
הגימיקים השקריים . התוצאות יתבהרו ביום ראשון והם יאלצו לקבור את ראשיהם 
בחול . אחר פרסום התוצאות נעשה איתם את החשבון " , אמר אחד מאנשי רבין . 
