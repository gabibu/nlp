שנה , אם האוצר יוסיף לשלם על הפקדותיהן % 3 . 6 , כנהוג עתה . עם זאת , 
ההסתדרות מוכנה לדון על שיטה אחרת להבטחת ערך הפיקדונות . יעקב אנטלר , 
אקטואר האגף לביטחון סוציאלי בוועד הפועל , מבסס את הערכותיו האופטימיות 
גם על שחיקת השכר המבוטח לפנסייה , וגם על הצטרפות עמיתים צעירים בשלוש 
השנים האחרונות . מזכ"ל ההסתדרות , ישראל קיסר , הודיע אתמול במליאת הוועדה 
המרכזת , כי ההסתדרות עומדת על תביעתה מהאוצר , להמשיך ולשלם ריבית בשיעור 
% 3 . 6 על כספי הקרנות , אולם הדגיש את הנכונות לדון על שיטה אחרת , ובלבד 
שתבטיח את השמירה העתידית על ערך הפיקדונות . דב פלג , ראש האגף לביטחון 
סוציאלי , דחה את הטענה לפיה הריבית הגבוהה לכספי קרנות הפנסייה משפיעה 
על שוק ההון , באומרו כי בשנים שבהן הריביות בשוק היו גבוהות מאלה שניתנו 
לכספים הצבורים , השלימו הקרנות עם המצב , מתוך מגמה לשמור על רמה ריאלית . 
הוא הודיע , שתהליך איחודה של מבטחים עם קרן הביטוח של פועלי הבניין והפועלים 
החקלאים יסתיים עד אוקטובר , והביע תקווה , כי גם ביתר הקרנות תיחלש התנגדותם 
של המבוטחים , וגם בהן יבוצע האיחוד עליו החליטה הוועדה המרכזת בעבר . 
