העלה גורג קאנן את התקווה שאם במשך כמה עשורים תיושם במרץ מדיניות של בלימת 
ההתפשטות הקומוניסטית , יוביל הדבר ל"התפוררות או התרככות הדרגתית של השלטון 
הסובייטי " . כיום ההתרככות או ההתפוררות של השלטון הסובייטי מתרחשת לנגד 
עינינו . היא מתרחשת כתוצאה של לחץ אמריקאי אשר אילץ את בריה"ם להיכנס למירוץ 
חימוש שהרס את כלכלתה , עיוות את טענתה כי היא מדינת פועלים , והרחיק מעליה 
את מי שבזמנו ראו אותה כמקור מנהיגות מוסרית ואידיאולוגית . בריה"ם סבלה 
תבוסה עצומה . באותה מידה זכה המערב בניצחון דיפלומטי , צבאי ואידיאולוגי 
שנראה כמצדיק את תומכי הבלימה ובדיעבד מבאיש את ריחם של מבקריה . אולם , 
חשוב לזכור שמבקרי הבלימה , ועמם נמנה קנאן עצמו לאחר אמצע שנות ה05 , 
התמקדו לא רק בהשפעות שיהיו לה על החברה הסובייטית אלא בעיקר בהשפעותיה 
על החברה האמריקאית . הם אולי הפחיתו מעוצמת יכולתו של המערב לשחוק את בריה"ם , 
אבל הם צדקו בחשבם כי מאבק גלובלי ממושך נגד הקומוניזם , הדבק אך ורק במטרה 
זו , עלול לפגוע במוסדות דמוקרטיים מבית . הם הזהירו שאפילו ינצח המערב , 
יהיה עליו לשלם מחיר יקר , וארה"ב תשלם את המחיר הכבד מכולם . עם תחילת 
המלחמה הקרה חזה וולטר ליפמן כי הבלימה תאלץ את ארה"ב להרכיב יחד מערכת של 
מדינות לקוחות , וכי בסופו של חשבון הלקוחות הן שיכתיבו את הטון . הצורך 
לשמור על אמינותה כמגינה של משטרים אנטי קומוניסטים יוביל את ארה"ב לפעולות 
שיטור , אפילו למלחמות , שלא יהיו תואמות את האינטרסים הלאומיים שלה . 
המלחמה בווייטנאם היא עדות למידת דיוקה של תובנה זו . הודות לנכונותו לתמוך 
במשטרים מושחתים ומדכאים במסע צלב עולמי נגד הקומוניזם , נחשב כעת הענק 
הצפון אמריקאי למעצמה קולוניאלית , שלתמיכתה המלולית בחירות , דמוקרטיה 
ורפורמה חברתית אי אפשר להתייחס ביתר רצינות מאשר לזו של בריה"ם . מבקרי 
מדיניות החוץ האמריקאית ציינו כי בלימה עלולה ליצור עיוותים בכלכלה האמריקאית . 
הוצאות צבאיות יסיטו השקעות מהרחבת מפעלים ומודרניזציה , יחלישו את ארה"ב 
בתחום היצוא ויהפכו אותה לפגיעה במידה רבה והולכת בפני יבוא . הניסיון אישר 
גם תובנה זו . מדינות שעליהן לא רבצה מעמסת הוצאות צבאיות גדולות , בעיקר 
מערב גרמניה ויפאן , זינקו והקדימו את אמריקה ביכולת הייצור שלהן , השתלטו 
על שווקים שבעבר היו בשליטת אמריקה ופלשו לשוק האמריקאי . המלחמה הקרה הסבה 
פצעים עמוקים בהרבה לחברה האמריקאית . התמקדות בענייני חוץ הובילה להזנחת 
הרפורמות מבית , אפילו בשירותים בסיסיים . פיתוח גופי משטרה חשאית , הסחף 
בחירויות האזרח , החנקת הדיון הפוליטי לטובת הקונסנסוס הדו - מפלגתי , 
ריכוז תהליך קבלת ההחלטות ברשות המבצעת , החשאיות האופפת את פעולות הרשות 
המבצעת , השקרים שהתקבלו בהדרגה כשגרה בפוליטיקה האמריקאית כל אלה נגזרים 
באורח ישיר או עקיף מהמלחמה הקרה . השפעתה הגרועה ביותר היתה לחבל באמון 
בממשל , להחליש את התרבות הציבורית ולהרוס את המרקם העדין של אמון וביטחון 
שבו תלוי קיומם של חיים אזרחיים . אם ניצח המערב במלחמה הקרה , אפשר בדוחק 
לומר שארה"ב שותפה לפירות הניצחון . בריה"ם וארה"ב הרסו זו את זו כמעצמות 
על , בדיוק כפי שמבקרים רבים של המלחמה הקרה חזו . 
