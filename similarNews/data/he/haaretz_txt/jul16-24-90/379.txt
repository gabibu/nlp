מישהו חייב להעיר למפכ"ל המשטרה , רב - ניצב יעקב טרנר , שלהיטותו להתראיין 
ברדיו ובטלוויזיה מבוקר ועד לילה עלולה להיות בעוכריו ובעוכרי המשטרה . 
אינני יודע כמה פעמים ביום מתייצב טרנר אל מול המיקרופונים והמצלמות , אך 
נוצר הרושם שכל אימת שתפתח את אחד המקלטים טרנר שם . גם העיתונים נושאים 
את דיוקנו ברמה . חשוב שהציבור יכיר את המפכ"ל החדש ויידע מי ממונה על ביטחונו . 
אך ההגזמה רק תזיק . מן הניסיון ומהספרות המקצועית אנו יודעים שאינפלציה 
גדולה בחשיפה אישית עלולה לכרסם במעמדו של האיש . חשוב שהשוטר מספר 1 ידבר 
אל הציבור רק באירוע או במעמד המחייבים זאת . חשיפה נדירה תגרום לציבור 
שיחוש שקרה דבר - מה יוצא דופן , שבאמת מחייב את הופעת המפכ"ל . דוגמה 
מתחום אחר : כאשר נרצח אמיל גרינצווייג בירושלים , ולחברה הישראלית נשקפה 
סכנת פיצוץ , בא עזר וייצמן מביתו בקיסריה לטלוויזיה , לאחר תקופה ארוכה 
של שתיקה , וצינן את המוחות המתלהטים . אילו היה וייצמן מופיע השכם והערב , 
או כמה פעמים ביום אחד , כמו כמה חברי - כנסת רודפי - פרסום , לא היו 
לדבריו המשקל וההשפעה של מי שקטע את שתיקתו הממושכת . אם יקרה אירוע יוצא - 
דופן או דרמטי ביחסים בין יהודים לערבים , או בין יהודים לבין עצמם , ותידרש 
הופעתה של אישיות סמכותית כדי לצנן את הרוחות ולהחזיר את הסדר על כנו מי 
ידבר ? את טרנר שומעים כל יום , את רוני מילוא כל יומיים , ואילו ליצחק 
שמיר יש עתה השפעה שולית , גם משום שהרבה להפריח אמירות סתמיות , ונשמע 
כמי שהוא עצמו אינו מאמין בהן . תמיד עיניו מתרוצצות לצדדים , כמי שמבקש 
את אישורו של עוזר או יועץ . יתר על כן , שומעים כל העת שראש הממשלה אינו 
מקיים הבטחות ואינו מייחס חשיבות רבה לאמירת אמת . במישור הביטחון הפנימי 
חשוב שיהיה אדם שבהופיעו לפני הציבור ייהנה ממעמד סמכותי . כזה שאינו מדבר 
בכל יום . אין זה אסון אם יהיו צופי - טלוויזיה שיראו את המפכ"ל על המרקע 
וישאלו מי הוא . כתובית שתוקרן כעבור שניות מעטות תבהיר להם . מוטב כך 
מאשר השאלה - ההערה שכבר נשמעת : " מה , הוא שוב מדבר ? " ממקור ראשון 
אני יודע , שהשאלה חוזרת ונשמעת עתה גם בפיקוד המשטרה . על כן טוב יעשה 
המפכ"ל טרנר אם ימעט את הופעותיו בתקשורת , לטובתו . גם נשיא המדינה , 
חיים הרצוג , נוהג כמו המפכ"ל . מבין השניים שמורה לו זכות ראשונים . 
הרצוג מתקשה להתעלם מכך שבעבר היה פרשן ושהמוניטין שלו באו מן הפרשנות במלחמת 
ששת הימים . הוא מתפתה לעתים קרובות , בהיותו הנשיא , להגיב על אירועים 
גם עתה . אינני יודע באיזו מידה משפיעים דברי הרצוג היום , אך תגובות - 
הנגד של מי שרואים עצמם נפגעי דבריו אינן מעידות על כבוד גדול אל הנשיא הנוכחי . 
נשיא המתערב בחיי היום - יום לעתים קרובות מדי , מתערבים חיי היום - יום 
במעמדו . ממילא רבים רואים בו נטע זר , המדבר במבטא זר להם , ותמיד הוא 
קורא את דבריו מן הנייר . יצחק נבון דיבר אל העם , שוחח עמו . הרצוג נשמע 
מדקלם , במבטא אנגלו - סכסי . נשיא המדינה יכול לבוא לאירוע זה או אחר 
גם ללא תרועת - חצוצרות חגיגית . גם בלי שקריין יבקש מן הקהל לכבד את הנשיא 
בקימה . אישיות נערצת באמת מקבלים בקימה ובתשואות גם בלי שיתבקש הקהל לכך . 
עובדה שמקפידים על הגינונים הטקסיים , כדי להזכיר או להדגיש את מעמדו הממלכתי 
המיוחד של נשיא המדינה . באחרונה שמע הציבור על כך שחיים הרצוג , לפני 
שנים , גישש לגבי האפשרות לעבור מן המערך לליכוד . הרצוג הכחיש והביא את 
גרסתו . בא איסר הראל וסיפר לפתע על כך שהאמריקאים גירשו את הרצוג מארצות - 
הברית כשהיה נספח צה"ל . שוב הרצוג הכחיש , ופירסם ברבים את גרסתו . אילו 
היה הנשיא הרצוג מתערב בחיי היום - יום לעתים יותר רחוקות , היה נשמר מעמדו 
הטקסי - ממלכתי ואנשים היו נמנעים , מפאת כבוד בית הנשיא , מדברי ביקורת 
כלפיו ומהעלאת גרסות כאלו ואחרות על פרשיות הקשורות בו בעבר . קפמאפרקיש 
מי ששואל מדוע חוגגים רק את יום האם ולא את יום האב . ארגוני נשים יזמו , 
בעולם ובארץ , את יום האם . יוזמה יפה , לכל הדעות . אבל לגברים אין 
ארגונים דומים לייצוג האינטרס הגברי ולכן אין מי שידרוש . משפחות , בדרך 
כלל , אינן חד - הוריות , וגם לאב חלק כלשהו בגידול ילדיו . אמנם זו לא 
היתה דעתו של הפילוסוף ברטרנד ראסל , שכתב " חלקו של האב במשפחה המודרנית 
של פרוורי היוקרה העירוניים קטן מאוד . על אחת כמה וכמה אם הוא משחק גולף " . 
רוברט בירן ותרסה סקלטון , צמד תחקירנים מקליפורניה , חיברו אנתולוגיה 
ושמה " כל יום הוא יום האב הדברים הטובים ביותר שנאמרו על אבאלה היקר " . 
זו אינה אנתולוגיה מתקתקה של חנופה לאב . השניים מביאים ציטטות , אמרות 
וקטעים מספרים גם על צדדים לא מחמיאים לדמותו של האב . הם אינם חסידים שוטים 
ושוביניסטים של אבא - הכל - יכול , אבל לדעתם מגיע לו שיחגגו לו כמו לאם . 
בספר נדפס , בין השאר , תצלום של גון קנדי השולח מבט מתמוגג ויח"צני אל 
בתו הפעוטה קרוליין , השוכבת בעריסה . אבל הם גם מביאים תצלום של צלם " לייף " , 
הנושא את הכיתוב " ליל האמבטיה " . דמות אימתנית וגדולה של אב , המטיל 
את צלו המפחיד על הקיר , כשהוא רץ ומנסה ללכוד את ילדו הקטן , העירום , 
חסר האונים והסיכוי . " לא רוצה אמבטיה ! " , להזכירכם , היא זעקתה 
של אחת מתנועות המחאה הגדולות והצעירות - ביותר במאה העשרים . גם האיש האימתני 
בתצלום הוא אב . כשהאם נשברת וזועקת " הוא הורג אותי , אני לא יכולה יותר , 
אולי אתה תכניס אותו לאמבט ? ! " האב הוא המוציא - לפועל . וכשמורה 
היסטרית צועקת על תלמיד : " לא מעניין אותי שאביך הוא הרמטכ"ל . מחר הוא 
עוזב הכל ובא אלי , לבית - הספר . אבא אמרתי , לא אמא ! שמעת ? " לא 
מגיע לאב שיחגגו את מעמדו ? 
