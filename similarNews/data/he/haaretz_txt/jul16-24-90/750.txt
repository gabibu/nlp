למאהל חסרי הדיור בשכונת התקוה הגיעה לקראת השבת קבוצה של רבנים ובראשם הרב 
של צפון תל - אביב יונה מצגר . הם הביאו 57 בקבוקי יין ו052 חלות לשבת , 
סידורים , ספרי תהילים וכיפות . יו"ר ועד הפעולה הנמרצת שבמקום , לבנה 
שרעבי , אמרה שיש כאן יותר ממאה משפחות ו57 בקבוקים לא יספיקו . הרב מצגר 
חייך ואמר שאין צורך להביא יותר בקבוקים . " אם ישתו יותר מדי יסתובבו 
כאן המפגינים כשהם שיכורים " , הסביר . האווירה בגן - התקוה נעימה למדי . 
ילדים משחקים שש - בש , אחרים צופים בטלוויזיה . יום קודם , תרם להם 
יהודה אווזי , בעל מסעדה מזרחית בשכונה , אוטובוס להוביל את יושבי המקום 
למשרד הפנים כדי להחליף באופן מאורגן את הכתובת בתעודות הזהות מהדירות הקודמות 
ל"גן - התקוה " . על אווזי מדברים כאן בהערצה רבה . מזכירים שלפני כמה ימים 
עשה חאפלה לכל החברה . הביא סלטים , פירות וגם עשה בשר על האש , והכל 
כתרומה . ראש העירייה שלמה להט היה כאן והבטיח , לדברי התושבים , לעזור 
ככל שיתאפשר . 31 יום יושבות 52 משפחות במאהל בכפר - שלם , בשטח פתוח הסמוך 
לדרך לוד בתל - אביב . רוב המשפחות מכפר - שלם עם בעיות דיור חמורות . 
פה ושם מטיחים כמה מלים קשות , אבל בסך - הכל האווירה די רגועה . המפגינה 
אריאלה גלילי חושבת שאין ברירה אלא להקפיא את העלייה לחודשים מספר ואולי 
אף לשנה , להתארגן בעניין הדיור ורק אחרי שיסדרו את העניינים לישראלים , 
לפתוח שוב את השערים . העירייה דואגת כל יום לשפר את התנאים במשהו : במים , 
שירותים , חשמל , קייטנות לילדים . היום צריכים לבוא לכאן מ"חלמיש " , 
" עמיגור " כדי לבדוק איך אפשר לעזור לאנשים . רוני גלילי מסביר , כי 
" לכן אנחנו שומרים על שקט , אבל אם לא יזוז שום דבר נעבור לפסים מסוכנים . 
" אני לא רוצה שיתנו לנו דירה במתנה אבל שיקחו את תלושי המשכורת שלנו , 
יעשו חשבון כמה כסף צריך בשביל לשלם את כל התשלומים ואוכל , נעזוב את הבילויים , 
ויקחו חלק יחסי לשכר דירה או משכנתא . במצב היום אני צריך להוציא את המשכורת 
כולה על שכר דירה וזה לא מתקבל על הדעת " . גלילי עובד בחנות רהיטים ומרוויח 
005 , 1 שקלים בחודש . קפידבינבמאהל בסלמה ג ( רמת - שקמה ) ברמת - גן 
הוצבה כרזה : " חזרנו לימי המעברות של 8491 . גדעון סלמן , עובד עירייה , 
מסביר : ההורים שלנו גרו במעברות והצלחנו לצאת מזה . והנה עכשיו מגיעים 
הרוסים ומחזירים אותנו למעברות " . לפני חמש שנים הוא שילם על דירת שני החדרים 
שלו בשכונה 001 דולר בחודש . היום רוצים ממנו 005 דולר . " אני עשיתי צבא 
קרבי , היום אני לא הולך יותר למילואים . בשום פנים ואופן לא . לא מוכנים 
אפילו לגור בקרוואנים . שהעולים יגורו שם . זה התור שלהם . ובכלל במצב 
שלנו היום לא מכניסים אותנו למכולת ואפילו הירקן לא מסתכל עלינו " . בין המוחים 
כאן גם כמה נשים בהריון ותינוקות . מספרים על תינוקות שלקו בשלשולים . 
אבל מבטיחים לא לוותר . אם יהיה צורך יישארו כאן גם בחורף . 
