ההסתדרות תציע היום לשר האוצר , יצחק מודעי , להפחית ב%5 . 0 את התוספת 
נטו הצפויה לכלל השכירים כתוצאה מהרפורמה במס הכנסה ובתמורה לכך להחזיר על 
כנם את הפטורים ממס לעבודה במשמרות , להלוואות מהמפעל , לארוחות במקום 
עבודה ומתנות מעסיקים . הוועדה המרכזת החדשה של ההסתדרות אימצה אתמול בישיבתה 
הראשונה את הצעתו זו של המזכיר קיסר המבוססת על מידגם של כלכלני ההסתדרות . 
ד"ר רובי נתנזון , ראש המכון הכלכלי חברתי בוועד הפועל גורס כי הפחתת % 5 . 
0 מכלל השכירים שוויה 041 מיליון שקל לעומת 031 מיליון שקל תוספת הכנסה לאוצר 
הצפויה עם ביטול הפטורים ממס . מזכיר איגוד הימאים , שלמה אביטן , המכהן 
בפורום הוועדים הגדולים הודיע כי אם תופעל הלכה למעשה החקיקה המבטלת פטורים 
ממס , המשק יושבת לאלתר . פורום הוועדים הגדולים מתכנס מחר להחליט על כך , 
לאחר שהסכים לתת פסק זמן לבקשת קיסר למצות את המשא ומתן עם מודעי . קיסר 
אמר כי יביא היום את ההצעות ואם לא ייענה יינתן אור ירוק לא רק לוועדים הגדולים 
לפתוח בעיצומים , כי אם גם למטה המאבק שליד האגף לאיגוד מקצועי . קיסר 
תובע ממודעי לזרז במקביל את החתימה על הסכמי השכר במיגזר הציבורי כדי להגיע 
לשקט תעשייתי שיאפשר קליטת עולים ויצירת תעסוקה במקביל . 
