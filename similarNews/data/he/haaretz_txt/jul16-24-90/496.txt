הבוקר מסתיים האוליטמטום שהציב ראש עיריית הרצליה אלי לנדאו , למתנחלי האוהלים 
בעירו . אתמול הודיע להם ראש העירייה , כי אם לא יפנו את המאהל עד הבוקר , 
תפעל העירייה בהתאם לחוק כדי לפנותם מן השטח הציבורי שתפסו שלא כחוק . ראש 
העיר הודיע לזוגות הצעירים , שהתנחלו על שטחו של גן ציבורי במרכז העיר , 
כי העירייה ערכה את הסידורים הראויים לטיפול מידי וארוך - טווח לזוגות הצעירים , 
ואי לכך אין עוד טעם במחאה . בפגישה שהתקיימה אתמול בלשכתו , אמר לנדאו 
כי אלה שנזרקו לרחוב בשל שכר דירה גבוה ואין להם שום פתרון חלופי , ישוכנו 
בבתי מלון עד למציאת סידור אחר , בהתאם ליכולת העירייה . אמש מסר דובר עיריית 
הרצליה יוסי גבעתי , כי מי שיגיע עם הוכחה חד - משמעית , לפיה הוא מפונה 
מן הדירה בשל דרישת הבעלים לשכר דירה גבוה יותר , יקבל את ההפרש שישולם 
לו מקרן מיוחדת אשר תועמד לטובת העניין . הדובר מסר אמש עוד כי משפחת דבוש , 
שלהם תינוקת בת חודשיים , כבר פונתה הלילה למלון תדמור בעזרת העירייה . 
בשבוע שעבר סיכם לנדאו עם שר השיכון אריאל שרון , על היערכות משותפת לבניית 
008 יחידות דיור לעולים ולזוגות צעירים כאחד . למפגינים הובהר כי " שלא 
כמו בערים אחרות , עיריית הרצליה לא תספק מים , חשמל , או כל סיוע אחר , 
למי שימשיך להתגורר על השטח הציבורי , ומי שלא יאות להתפנות לא יטופל 
בעתיד על ידי שום גורם עירוני . לנדאו הבהיר כי " תפיסת השטח הציבורי נעשתה 
ללא הרשאה . מחאתכם נתקבלה באהדה עד גבול מסוים , ומעבר לכך זאת אנארכיה " , 
אמר אלי לנדאו . אתמול יצא צוות עירוני , כשבראשו סגן ראש העיר שמואל לוי , 
" על מנת לטפל באופן פרטני בבעיות אמת שהתעוררו בשטח " . דבריו של לנדאו 
חוללו סערת רוחות בקרב חסרי הדיור בהרצליה . הם הודיעו כי לא יתפנו מן המקום , 
ולא ילכו לבתי מלון , משום שזהו פתרון זמני בלבד . העצרת שתוכננה לשעה 
7 בערב הפכה מיד להתפרצות רגשות אדירה . לנדאו , שהגיע למקום , הוקף במאות 
מפגינים זועמים , שצעקו לו : לך הביתה , לך להרצליה פיתוח , לגקוזי שלך , 
לך תבנה מארינה לעשירים . אתה זורה חול בעינינו . למה העולים קיבלו דירות 
ולנו אין ? 
