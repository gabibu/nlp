הצעצוע הפופולרי ביותר המוצע בשוק - המציאות במדרחוב ברחוב ארבאט , במוסקווה , 
הוא בובת נחום - תקום בדמות מיכאיל גורבצוב : איך שלא תדחוף ותפיל אותו , 
תמיד הוא קם על רגליו . בוועידת המפלגה הקומוניסטית הסובייטית רבים כבר 
הספידו את גורבצוב אך הוא הפריך את כל הנבואות השחורות והוכיח שהוא נחום - 
תקום אמיתי . אך מה על מפלגתו ? במסיבת - עיתונאים רשמית שהיתה בימי הוועידה 
במוסקווה , שאל עורך סוכנות הידיעות " נובוסטי " את הנוכחים אם שמעו את 
הבדיחה החדשה מלנינגרד : שניים נוסעים בחשמלית . אחד שואל : חבר , אתה 
יורד בתחנה ? השני משיב : " לא , אני יורד רק אחרי הוועידה " . התרגום 
מטשטש קצת את עוקצו של המקור : ברוסית , המלה " יורד " ( מאוטובוס ) 
כמוה כמלה " פורש " . במרכז העיתונות של הוועידה סיפרו בדיחה ( ישנה ) 
אחרת : שואל פולני את חברו : " הלכת לכנס האחרון של המפלגה ? " משיב 
החבר : " אילו ידעתי שהוא האחרון , הייתי הולך " . יש להניח שבדיחה זו 
הגיעה גם לאוזניו של גורבצוב , שאם לא כן , קשה להסביר מדוע סיים את נאומו 
בנעילת הוועידה במלים שהן ממש תשובה לבדיחה זו : " התבדו הסבורים כי זו 
תהיה הוועידה האחרונה של המפלגה . המפלגה חיה ותוסיף לחיות ! " בסיום 
הוועידה , היה גורבצוב הרבה יותר אופטימי ובוטח בעצמו מאשר בתחילתה . ובצדק : 
באמנות רבה הצליח לנווט את הוועידה בכיוון הרצוי לו , לבודד חלק גדול מיריביו 
ואף לסלקם . הוועידה בחרה בו שוב ברוב מרשים , אישרה תוכנית פוליטית התואמת 
בקוויה הכלליים את רצונו וגם בחרה בוועד מרכזי שהרכבו יהיה נוח יותר לגורבצוב 
משהיה קודמו . אבל לניצחון זה שבעת הוועידה נדמה כי הוא חומק מידי גורבצוב 
היה מחיר . יותר מכל מתבטא מחיר זה בתקנון ובמבנה הארגוני של המפלגה שאושרו 
בוועידה , המשאירים בעינו את עקרון " הצנטרליזם הדמוקרטי " ובאמצעותו , 
את שליטת המנגנון על ביצוע ההחלטות ועל ניהול הפעולה היומיות . אמר ויאצסלב 
שסטואקובסקי , רקטור בית - הספר המפלגתי הגבוה , מפעילי " המצע הדמוקרטי " , 
בטרם יודיע על פרישתו מן המפלגה : " הרכב הוועד המרכזי יכול להשתנות ב%09 , 
בלי שישונה מיסודו אופיו הפוליטי " . יהיה קשה לגורבצוב לפעול תוך כדי חיבוקו 
המחניק של מנגנון זה . אנשי " המצע הדמוקרטי " שאחרי הוועידה פרשו חלקם 
מן המפלגה חישבו ומצאו , כי % 47 מצירי הוועידה היו אנשי המנגנון המפלגתי 
או עובדי מוסדות מפלגתיים . % 72 בני 0506 . % 44 בני 0405 . רק % 72 צעירים 
מגיל 04 . כלומר , רובם המכריע גדל ולמד לפעול בתקופת סטאלין וברזנייב . 
הם ואנשי הצבא שיסעו במחיאות - כפיים הפגנתיות את נאומיהם של " הליברלים " , 
הם שיצרו בוועידה את הלחץ השמרני המעיק , שהניע את העיתון " מוסקובסקאיה 
פראוודה " לפרסם קריקטורה , שעל רקע ההמולה באולם הוועידה נראה בה סטלין 
אומר לברזנייב : " אנשינו עדיין אינם נכנעים ! " ( קבריהם של סטלין 
וברזנייב סמוכים זה לזה בחומת הקרמלין , שמאחוריה שוכן ארמון הוועידה ) 
. את השמרנים מניעה , בין השאר , הגאוה המעצמתית הפגועה . קשה מאוד להשלים 
עם אובדן השליטה באירופה המזרחית ( " מגרשים אותנו מארצות שאבותינו שיחררו " 
אמר הגנרל מאקאשוב , ושר החוץ אדוארד שוורנדזה השיב לו בקול שבור מהתרגשות , 
כי יש אנשים שאינם מסוגלים להבין , שהצבא הסובייטי שיחרר את הארצות ההן 
ולא לקח אותן שלל ) . קשה להשלים עם המציאות שבמקום היומרה המנופחת להורות 
את הדרך לאחרים , באה העמידה בתור לעזרה כלכלית , שנתינתה מותנית בתנאים 
הנראים לעתים משפילים למעצמה עולמית . וקשה מכל להתרגל לדרכי - פעולה חדשות . 
מנהיג הפלג הפרו - מוסקוואי של המפלגה הקומוניסטית האסטונית התלונן מרה במסיבת - 
עיתונאים על שותפיו של גורבצוב , אלכסנדר יאקובלב ואדים מדוודייב , שפעלו 
בארצות הבלטיות . הם " תלו על צווארנו את החזית הלאומית ובשל כך נדחקנו 
עתה למעמד של מיעוט בארצנו " . למשמע דבריו , התבררה ביתר חדות בעייתם של 
האנשים מסוגו : הניהול האדמיניסטרטיווי אינו רק צורת שליטה נוחה ורצויה 
להם ; בשבילם זו דרך הפעולה המוכרת היחידה שהם מסוגלים לנקוט . עם " החזית 
הלאומית " ( או עם כל ארגון או רעיון אלטרנטיווי ) אפשר להתמודד על - 
ידי איסורו המינהלי והמשטרתי . אם חוסמים לפניהם את נתיב האיסורים אין 
הם יודעים שום דרך אחרת להתמודד עם יריב פוליטי . דומה כי אין כל אפשרות 
לגשר או למצוא מכנה משותף בינהם ובין אנשים כיאקובלב או שר החוץ שוורדנדזה , 
שעל - פי הסימנים יודעים כי שגורל המפלגות הקומוניסטיות באירופה המזרחית 
עלול ליפול גם בחלקה של " האחות הבכירה " הסובייטית . הלחץ השמרני , שבימיה 
הראשונים של הוועידה נראה מוחץ , נבלם לבסוף בכל זאת . נדמה לי כי הגורם 
הראשי לכך היה , שהשמרנים נבהלו מעצמם ומן התוצאות הצפויות של ניצחונם האפשרי . 
עוד לפני פתיחת הוועדה נפוצו שמועות על זרם חזק של פרישות מן המפלגה בעקבות 
בחירתו של איוואן קוזמיץ פולוזקוב השמרני לראשות המפלגה הקומוניסטית של הפדרציה 
הרוסית . " אם תעמידו בראש המפלגה את קוזמיץ השני ( יגור קוזמיץ ליגאצוב ) 
, הר פנקסי - החבר המוחזרים יחסום את הכניסה לקרמלין " , הזהיר אחד הצירים 
הדמוקרטים . לא היה אפשר להתעלם מאזהרתו . סיסמאות עוקצניות בגנות " שני 
הקוזמיצים " נשמעו בכל האסיפות במוסקווה וחדרו גם אל עמודי העיתונים . 
" יוחלט מה שיוחלט כאן בקרמלין , ההכרעות על גורל המדינה נופלות מחוץ לחומותיו " , 
הטיח בוריס ילצין לעבר הצירים . על ליגאצוב דיברתי עם שני עיתונאים מאירופה 
המזרחית , באחת ההפסקות בדיוני הוועידה . עדיין הונא נשמע בוטח בעצמו ואף 
יהיר . " לא מכם נקבל עצות " , אמר לעיתונאית הונגרייה , ולכתב העיתון 
הקומוניסטי הסלובקי העיר : " לא היה מזיק , לוא גם לכם היה מין פולוזקוב 
כזה " . אבל על השאלה , מי יהיה מנהיג המפלגה , תשובתו היתה חד - משמעית : 
" אצביע בעד גורבצוב , גם אם יהיו מועמדים אחרים " . ימים מספר לפני סיום 
הוועידה כבר היה ברור , כי גורבצוב הוא המעומד הבטוח לתפקיד המזכיר הכללי 
וכי גם אנשי האגף השמרני יצביעו בעדו , באין להם מועמד נגדי שווה - משקל 
וגם כדי לחסות תחת " המטרייה " של גורבצוב . כנראה קיוו שיצליחו להביא 
לבחירת מועמדם לתפקיד החדש של סגן המזכיר הכללי , אשר ירכז את עיקר פעילות 
המפלגה , מאחר שגורבצוב יהיה עסוק רוב הזמן במילוי חובותיו כנשיא המדינה . 
גורבצוב הוא רב - אמן פוליטי גדול . מצד אחד , דחף את ליגאצוב להצגת מועמדותו 
לתפקיד סגן המזכיר הכללי ; לעומתו הציב את המועמד האוקראיני , ולאדימיר 
איבשאקו ( רחוק מתמיכה חד - משמעית ברפורמות , אך מקובל יותר על הליברלים 
וגם על נציגי הלאומים הלא - רוסיים ) . כך הנחיל לליגאצוב תבוסה משפילה 
( 677 קולות בעד , 2463 נגד ) . תבוסה זו שמה קץ לקריירה הפוליטית שלו . 
אחריה הכריז כי הוא חוזר לסיביר " לכתוב את זיכרונותיו " . מעמדו האישי 
של גורבצוב התחזק במוסדות החדשים של המפלגה . האם זה מסמן גם את ניצחונו 
בחברה הסובייטית ואת ניצחונה של מדיניות ה"פרסטרויקה " ? העניינים במוסקווה 
אינם מתנהלים עוד כמו שהתנהלו בעבר . זו עיר עצומה , לא - שקטה , מגוונת , 
רבת - סתירות . בכיכר האדומה מזדחל התור בלתי - פוסק של מאות מטרים : 
הממתינים לכניסה למאוזוליאום של לנין . כמה עיתונאים ציניים , כמה עשרות 
תיירים סקרנים ואלפי רוסים מכל רחבי המדינה , המצייתים לכל הוראה של השוטרים , 
מתנהלים קדימה בדומייה גם הילדים ! ונכנסים לחזות בגופה החנוטה בייראת 
מאמינים . לא הרחק משם , בפרוספקט קלינין , ממתינים בתור להצטלם ( תמורת 
51 רובל כשלושה דולרים בלבד ; כסף רב למדי לרוסי ממוצע ) עם דמות קרטון 
של גורבצוב . מותר לעמוד ליד דמות הקרטון , אבל אסור לשים יד על כתפו של 
ה"פרזידנט " . מאה מטרים משם , בשכונת ארבאט מדקלמת משוררת צעירה בלהט שירים 
ארסיים על גורבצוב ועל אשתו ראיסה . היא מוקפת קהל גדול , שניכר בו כי 
הוא נהנה , אך אינו מוחא כפיים . אחר - כך ניגשים רבים וקונים תמורת חמישה 
רובלים את קובץ השירים המשוכפל . החנויות ריקות , האספקה לקויה , כל מקום 
שיש בו סחורה , יש בו גם תור : תור לחלב , תור לכרוב , תור לגלידה , 
תור לכניסה למזנון בירה , תור בחנות ספרים . לכאורה , עם צייתני , סבלני , 
ממושמע , לויאלי . אך בפארק גורקי נאספים 02 אלף איש בעקבות כמה מודעות 
שנתלו בקרנות - הרחוב וקריאות טלפון בשרשרת . עצרת למען הדמוקרטיה . בין 
הסיסמאות : " אלוהים ישמרנו מפני הקומוניסטים " ; " למי , לעזאזל , 
נחוצה המפלגה ? " ; " קומוניסטים , הסתלקו מן השלטון " ; " הסוביטים 
העם , המפלגה הקומוניסטית מנגנון " . על - פי תוצאות הסקר שעשה המכון הסובייטי 
לסקרי דעת - הקהל ( מוסד מיוחד במינו , שהדרך המופלאה שבה נשמרה עצמאותו 
ראויה לסיפור נפרד ) , רק % 81 מן האזרחים סבורים כי הממשלה הנוכחית מסוגלת 
לחלץ את המדינה מן המשבר לעומת % 23 בסקר מקביל בחודש מאי . % 64 אינם רוחשים 
אמון להנהגה הסובייטית הנוכחית ( לעומת % 03 במאי ) , רק % 6 ( לעומת % 41 
במאי ) הביעו אמון החלטי בהנהגה . % 15 אינם תומכים בתוכנית הרפורמות הכלכליות , 
רק % 41 תומכים בה חד - משמעית . קשה לדעת מה תהיה דמותה של בריה"ם בעוד 
חמש שנים . על - פי התקנון , הוועידה הבאה תצטרך להתכנס , אבל היא תהיה 
שונה מדמותה כיום . ייתכן שגורבצוב אופטימי יתר על המידה , אולי יתברר 
לאחר - מכן כי זו היתה ועידתה האחרונה של המפלגה הקומוניסטית הסובייטית במתכונתה 
הנוכחית . 
