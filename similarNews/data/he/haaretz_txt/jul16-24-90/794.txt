לאחר שקט יחסי ששרר בשבוע האחרון ברצועת עזה , התפתחו בסוף השבוע התנגשויות 
קשות , בעיקר ברפיח , שם נפצעו 03 תושבים לדברי מקורות צבאיים ופלשתיניים . 
מקורות צבאיים לא רשמיים ברצועה מסרו , כי ברחובות רפיח ועזה נראו צמיגים 
בוערים ועשרות תושבים שהתעמתו עם החיילים . ההתנגשויות ברצועה התפתחו בעיקר 
בגלל שמועה ששלושת העצירים מכלא קציעות , שנרצחו בשבוע שעבר על ידי עציר 
אחר על רקע מאבקי כוח ארגוניים , נרצחו על ידי השב"ך . ביום ששי הותקף סיור 
של חיילי מילואים באזור רפיח מן המארב . רכב הסיור , שנהגו איבד את השליטה , 
התנגש בעמוד . על פי מקורות צבאיים לא רשמיים , הסתערו עליו תושבים רבים . 
אנשי הסיור פתחו באש על המסתערים , ו21 תושבים נפצעו . כוחות נוספים של 
צה"ל הגיעו לרפיח , ובסוף השבוע היו להם עימותים קשים עם התושבים . בסוף 
השבוע שבת נפצע חייל צה"ל מאבן בראשו , והועבר במצב בינוני לבית החולים 
סורוקה בבאר שבע . חייל משמר הגבול נפגע מאבן ששברה את ידו . נציג דובר 
צה"ל בפיקוד דרום מסר , כי ברצועה היו הפרות סדר מעטות , ונפצעו 21 תושבים . 
עוד מסר הדובר , כי כוחות הביטחון הרסו ביום ששי חלק מביתו של חאלד תדיר 
מחאן יונס , החשוד בהשתייכות לחוליית הנינגה הפלשתינאית שפעלה במיוחד בשם 
הפתח באזור חאן יונס והשתתפות ברצח חשודים בשיתוף פעולה . קפידבינמקורות 
פלשתיניים דיווחו על חמישה פצועים בתקריות שהיו בסוף השבוע בין חיילים לתושבים 
בגדה . בהתנגשויות בעיירה קבטיה בשבת , נפצעו אחמד זכארנה ( 81 ) ואיאד 
אחזניה ( 91 ) מפגיעת גולות מתכת מצופות גומי . בבית החולים בגנין אושפז 
בסוף השבוע עלי דורא ( 62 ) מגנין , אחרי שנפגע בצווארו מקליע פלסטיק . 
האיש נפגע על ידי חיילי סיור , שנרגמו באבנים . בבית חולים בשכם אושפזו 
שני נפגעים מיריות : חאדר מוסטפא ( 91 ) משוויכה , סמוך לטול כרם ; 
ועבד אל גאבר אניס ( 81 ) מדיר אל חטב , מזרחית לשכם , שנפצע מקליע חי 
ביום חמישי בלילה , אותו ירה כנראה משתף פעולה . מקורות פלשתיניים מסרו , 
כי חיילים הגיעו לבית החולים ועצרו את הפצוע . מקורות צבאיים מסרו כי ידוע 
להם על שלושה פצועים : הפצוע מגנין , שנורה בכדור גומי בתקרית יידוי אבנים ; 
הפצוע משוויכה , שצה"ל והמשטרה בודקים את נסיבות פציעתו ; אשר לפצוע מדיר 
אל חטב , המקורות הצבאיים טוענים שייתכן ונפגע בריב חמולות . אתמול חודשו 
הלימודים במכללת אל - נגאח בשכם . ביום הלימודים הראשון התייצבו רק 021 
תלמידים מתוך 005 הרשומים במכללה , אך ההנהלה הודיעה כי בתוך שלושה ימים 
צפויה התייצבות מלאה . 
