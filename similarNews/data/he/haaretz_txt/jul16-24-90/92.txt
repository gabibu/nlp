" המיטיבים עם העניים " , נוהג לומר האיש המזוקן העומד מאחורי הדלפק בחנות 
הבגדים שלו , " נכנסים לגן עדן 005 שנים לפני העשירים האנוכיים " . יוסוף 
מחומד חסים השתקע בעזרה לנצרכים יותר מאשר בחנותו הקטנה בפרבר בפריטוריה , 
אותה פתח סבו שהיגר לדרום אפריקה מהודו ב0191 . איש העסקים הדתי היה פעיל 
בבקשות חנינה לנידונים למוות או הוציא כספים על קבורת עניים שבני משפחותיהם 
בעיירת השחורים הסמוכה לא יכלו לממן את דמי הלווייתם . את מעשי הצדקה שלו 
ראה תמיד כ"לא פוליטיים בעיקרם " . אולם הפרויקט האחרון של חסים עורר סערה 
במדינה כולה והכניס את ממשלת דרום אפריקה למבוכה עמוקה . בטלוויזיה ראה 
חסים צילומים על מצבם המחריד של בתי היתומים ברומניה והחליט מיד לנסות לעזור 
לילדים . " לבי שתת דם " , אמר , " לא היתה לי שום ברירה " . יחד עם כמה 
ידידים הוא אירגן טיסות לכ005 ילדים להם נועדו חיים טובים יותר אצל הורים 
מאמצים בדרום אפריקה . אבל ניסיונו נתקע במבוך חוקי הגזע במדינה . שכן 
לחסים פנו בינתיים 0002 זוגות שרצו לאמץ . בין הפונים היו דרום אפריקאים 
רבים ממוצא הודי , אך גם שחורים ולבנים . על פי חוק האימוץ התקף כעת , 
ציילד קאר אקט מ3891 , רשאים אנשים לאמץ רק ילדים מבני גזעם . ללבנים מותר 
לאמץ רק לבנים , לשחורים רק שחורים , להודים הודים בלבד . גם השתייכות 
הילד וההורים לאותן דת ותרבות נחשבת כתנאי מוקדם חשוב לאימוץ . השאלה אם 
חסים יוכל להפקיד ילדים רומנים בידי משפחות צבעוניות או שחורות מפלגת את 
המדינה והפכה למקרה מבחן לרצונו הטוב של המשטר המכריז על שאיפתו לרפורמות . 
גברת " ממוצא סקוטי - בריטי " הביעה את זעמה במכתב למערכת בעיתון " ארגוס " 
המופיע בקייפטאון , על שרבים מהאנשים שהביעו רצון לאמץ את הילדים הרומנים 
" הם הודים וצבעוניים " . האנשים האלה הם אנוכיים , כתבה , שכן " זו 
אמת הידועה לכל שאנו מיטיבים יותר להגיע להבנה עם בני סוגנו " . גם אנשי 
מקצוע תקפו את תוכניתו של חסים אותה הגדירו כ"מסמרת שיער " ו"בלתי אחראית " . 
" היתומים " , נתנה ביטוי לחששותיה מומחית לאימוץ ביוהנסבורג , " הרי 
יכולים להיות חולי איידס " . הלא הכל יודעים שרומניה נגועה לחלוטין במחלה . 
אין חוקים רבים החושפים כמו חוק האימוץ את מכלול ההיררכיות הפנימיות האבסורדי 
של האפרטהייד : ילדים בני תערובת המועמדים לאימוץ חייבים לקבל את סיווגם 
הגזעי לפני שניתן יהיה למצוא להם הורים מתאימים . ברגע שבעורקיו של ילד 
זורם גם דם לבן , חייבים פקידי שלטונות הרווחה לבדוק את חזותו החיצונית 
לפני שתיפול החלטה בנושא . אי לכך בדרום אפריקה מאמצות משפחות לבנות כמעט 
אך ורק ילדים לבנים . בשל חוק זה רובם הגדול של היתומים השחורים אינם מוצאים 
הורים מאמצים , למרות שיש בהחלט לבנים המוכנים לאמץ אותם . אפילו תקנות 
הטיפול במשפחות אומנות מסווגות על פי צבע העור . משפחות אומנות מקבלות תמורת 
ילדים לבנים 531 ראנד לחודש ( כ001 מארק ) , תמורת ילדים הודים או צבעוניים 
321 ראנד , תמורת שחורים רק 07 ראנד . הסיכון של תינוקות שחורים למות 
בששת החודשים האחרונים לחייהם גדול פי שישה מאשר בקרב תינוקות לבנים . " מרושע " 
מכנה נואל זאל , פרופסור לחוק אזרחי , את כללי האימוץ של האפרטהייד , 
ולוא משום שהאינטרסים של הילדים מועמדים כך בסדר עדיפות משני , בניגוד 
לכל הנוהגים הבין - לאומיים . " לרוע המזל " , סבור המשפטן , " מאלץ 
החוק הזה את ההורים לחפש אחר תינוקות לאימוץ גם בחו"ל " . לאחר אי אילו היסוסים 
שקלו הפקידים לא לסווג את הילדים הרומנים כבר מלכתחילה בקטיגוריה גזעית 
מוגדרת , אלא להסתפק בסיווג הילדים המובאים למדינה כיתומים . פירוש הדבר 
הוא שאנשים הרוצים לאמצם ושאינם לבנים יוכלו לזכות בסיכוי רק אם יצליחו להביא 
לסיווג התינוק הרומני כשחור או כצבעוני . מבחינה תיאורטית הדבר אפשרי . 
מדי שנה מוכנסים שינויים במעמדם הגזעי של אנשים שונים , ומאות מוגדרים 
מחדש כסינים או בני תערובת , הודים , שחורים או לבנים . אבל המדינה אינה 
רואה זאת בעין יפה כאשר בני ארצה בהירי העור מוכנים " לרדת בדרגה " . בדרך 
כלל מבקשים שחורים סיווג של צבעוני , וצבעונים סיווג של לבן . בחסדם כי 
רב נאותים לפעמים השלטונות . הממשלה שנקלעה למיצר הודיעה כי בשנה הבאה יוכנסו 
תיקונים גם בחוק האימוץ . עד אז אמור להתעכב בואם של הילדים . דובר הכריז 
שרשמית עוד לא התקבלה שום בקשת אימוץ מחסים , ואילו חסים מצפה לקבל מהממשלה 
מידע מדויק בנושא התקנות כדי שיוכל לדעת איזה פרטים לבקש מהמשפחות הרוצות 
לאמץ . " את החוק הברברי הזה יש לבטל מיד " , דורש חסים . 
