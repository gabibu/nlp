" לי יחסר מאוד אם צבע ערבי לא יהיה כאן " . בנימוק זה מבקש הארכיטקט אילן 
פיבקו להסביר מדוע הוא רוצה בהמשך קיום הקהילה הערבית ביפו . ממרום הקומה 
השלישית של הבית הערבי ששיפץ למגוריו , נשקפים מצד אחד הים , נמל יפו וחלק 
ממדרון יפו ליתר דיוק מצבור אשפה עצום שהפך ללשון ים יבשתית שעליה מתכננים 
לבנות עשרות דירות קוטג מפוארות ומן העבר השני בתי שכונת עגמי , שגם הם 
נכללים בתוכנית מדרון יפו , כאשר חורבות יוצעו במכרזים וישוקמו לבתי פאר . 
בפרויקט זה הערבים נתפסים כתפאורה , שכן , מן הסתם , לא יימצאו תושבים 
ערביים רבים שידם תוכל להשיג את הסכומים הגבוהים שידרשו עבור דירות יוקרה 
אלו . פרויקט " מדרון יפו " נכלל במסמך שהגיש ראש עיריית תל אביב , שלמה 
להט , בחודש שעבר לשר השיכון , אריאל שרון , במה שהוגדר על - ידי ערביי 
יפו , כתוכנית להט - שרון ל"ייהוד יפו " . במסמך שהגיש , מציין להט כי 
אפשר לשפץ ולבנות כ890 , 6 יחידות דיור ביפו כל פוטנציאל הדיור ביפו שבהן 
ניתן ליישב עולים חדשים , זוגות צעירים ומחוסרי דיור . התוכנית התסיסה 
את תושבי יפו . הם רואים בה ניסיון לנשלם מבתיהם . " להט מנסה להגשים 
את תוכנית הטרנספר של בן טיפוחו רחבעם זאבי " , אמר אחד מפעילי הציבור הערביים 
ביפו . מה שלא הצליחו ערביי יפו להשיג במשך כל השנים , הצליח להט לגרום 
בן לילה : לראשונה התאחדו כל הוועדים המייצגים חלקים שונים מאוכלוסיית ערביי 
העיר לוועד אחד , שדחק הצידה את כל המחלוקות והיריבויות שפילגו אותם עד 
היום , ונרתם למשימה אחת ויחידה לסכל את תוכניתו של להט ולהבטיח את " המשך 
קיום הקהילה הערבית ביפו " . תגובת ערביי יפו כללה איומים בפנייה לגורמים 
בחו"ל ולדעת הקהל העולמית וכן עריכת הפגנות ועצרות מחאה . דברי ההבהרה וההרגעה 
שהשמיע להט כאילו התוכנית לא נועדה לנשל ולו גם ערבי אחד מביתו שביפו , 
לא הרגיעה אותם . הם משוכנעים כי אכן התוכנית לא נועדה אלא לאלצם לעקור 
לריכוזים ערביים בלוד , רמלה , באזורי שוליים של העיר ועוד . קפמאבינערב 
קום המדינה התגוררו ביפו כ000 , 47 ערבים . כשפרצה מלחמת העצמאות עזבו כ000 , 
07 מתושבי יפו את בתיהם והיגרו אל מחוץ למדינה . נכסיהם הוכרזו כנכסי נפקדים 
והועברו לרשות המדינה . ביפו נותרה בעיקר האוכלוסיה הערבית דלת האמצעים . 
ערביי יפו קלטו כבר בעבר גלי עלייה גדולים . לאחר קום המדינה יושבו עשרות 
אלפי משפחות עולים ביפו , בהם מיוצאי בולגריה , רומניה , פולין , וגם 
מארצות צפון אפריקה ואסיה . מוחמד עבד אל גאני ( 05 ) עוד זוכר היטב את 
המשפחה הבולגרית שגרה מולו ברחוב הצר בשכונת עגמי . " היו לנו יחסים מצוינים . 
בערבים ישבנו ביחד ושתינו קפה . אבל היום זה אחרת . רוצים להביא לכאן 
עולים כשאין דירות לילדים שלנו . יש לי שלושה חדרים ואנחנו שבעה איש , 
ובהם הבת שלי הנשואה , בעלה והילד שלה . הם גרים איתנו כי הם לא יכולים 
להגיע לדירה . בת אחרת שלי כבר פעמיים ביטלה אירוסים בגלל שאין דירה " . 
במקום שבו עמד הבית של ה"שכן הבולגרי " נותר שריד של קיר בלבד ומאחוריו 
חלקה פנוייה שהצמיחה קוצים ועשבים . זה אחד מהמגרשים הפנויים שסומנו לבנייה 
פוטנציאלית לעולים . " מי שראשון כאן יש לו זכות . בתור אזרחים שנולדנו 
כאן לא מגיע שיעזרו לנו ? " שואלת אשתו של מוחמד אל גאני . הבית שבסמוך 
חציו אטום ובחציו מתגוררת משפחה ערבית . זוהי התמונה שחוזרת על עצמה בשכונות 
הערביות של יפו . עם השנים עזבה מרבית האוכלוסיה היהודית את יפו " הערבית " , 
כאשר הוצעו לה פתרונות דיור מחוץ ליפו , בעיקר בבת ים וכן בשני שיכונים 
ציבוריים שהוקמו מדרום לגבעת עלייה ( יפו ב ויפו ג ) . כל פתרונות הדיור 
הללו הוצעו ליהודים בלבד . הבתים שפינו היהודים חזרו ל"עמידר " ולחברת 
" חלמיש " . חלק מהבתים נאטמו ועומדים במצב זה עד היום , חרף מצוקת הדיור 
הקשה של ערביי יפו . בתים אחרים פונו ממתיישביהם היהודים ואו הערבים בנימוק 
שהם מסוכנים ומיועדים להריסה . ב"אורח פלא " הם הפסיקו להיות מסוכנים ונמכרו 
לכל מיני מקורבים ו"אנשי שלומנו " ששיפצו אותם בהקפיצם את ערך הבתים באלפי 
מונים . קפמאבינבארבעת העשורים האחרונים גדלה האוכלוסיה הערבית של יפו . 
למרבה הפלא אין בידי הרשויות הממלכתיות נתון מדויק על מספר התושבים הערביים 
ביפו . ההערכות נעות בין 000 , 41 ל000 , 81 נפש . מרבית תוספת האוכלוסיה 
היא כתוצאה מריבוי טבעי גבוה יחסית והשאר מהגירת ערבים מערים כלוד , רמלה , 
כפרים מהגליל וכן מהשטחים , אם כתוצאה מנישואים ואם מסיבות אחרות , לרבות 
הגירה בלתי חוקית שאת ממדיה אין איש יודע . כיום מהווים התושבים הערביים 
כשליש מכלל האכלוסיה ביפו . " כבר עכשיו יש ייהוד בפועל של יפו " , אומר 
מוחמד זבדה , מנהל בית ספר " עמל " ביפו , שנרתם לפעולה ציבורית של הוועד 
" למען קיום הקהילה הערבית ביפו " . פעיל אחר בוועד החדש עמד בשעתו במרכז 
מאבק ציבורי שנוהל למענו . זהו המהנדס נחלה שאקר , בן 04 , שעיריית תל 
אביב התנגדה ב3891 למינויו כנציג משרד התחבורה בוועדת התחבורה העירונית , 
מפני שהוגדר על - ידי גורמים בעירייה כבעל " דיעות אש"פיסטיות " . בסופו 
של דבר מונה שאקר לתפקיד , אך ראש העירייה ועושי דברו ממשיכים לראות בו 
" גורם מתסיס ועוין " . נחלה הוא פעיל מרכזי באגודת " הרביתא " " האגודה 
למען ערביי יפו " , שבראשה עומד אחיו עו"ד נסים שאקר . האגודה נבחרה ב2791 
על - ידי כמה מאות מתושבי יפו . היא אחת משורה של ארגונים המבקשים לספק 
לתושבי יפו הלא יהודים את מה שהממסד לא נלהב לתת להם . " הרביתא " היא 
הגוף החילוני היחידי בין האירגוני הציבור הפעילים בקרב ערביי יפו . בממסד 
הישראלי נתפסת האגודה כגורם הקיצוני ביותר בקרב ערביי יפו . גוף זה , שבראשו 
עומדים צעירים משכילים בעלי מקצועות חופשיים , שם לעצמו למטרה להתמודד עם 
ההזנחה בשכונות הערביות ביפו בדרך שאינה נראית כל כך לממסד בעבודות שיקום , 
חינוך וכיו"ב באמצעות תרומות שחלקן מגויסות בחו"ל ולטענת גורמים בממסד , 
חלק מהתרומות מגיע מאש"ף . פעילי האגודה מאתרים משפחות ערביות שהוצעו להם 
כספים כדי להתפנות מיפו ומשכנעים אותם לסרב לעקור , בין השאר באמצעות עזרה 
כספית ועזרה בשיפוץ הדירות . הזוכים לסיוע מוחתמים על מסמך שבו הם מתחייבים 
בפני " הרביתא " לא למכור את הבית במשך תקופה ארוכה . " הפיתוי למכור 
הוא גדול " , אומר נחלה שאקר . " בשכונות מסתובבים כל מיני מתווכים ויהודים 
בעלי - אמצעים שמבקשים לרכוש דירות מערבים ומציעים להם כסף רב . ידוע לי 
על מקרים שבהם הציעו גם 002 אלף דולר לבית " . גם אליו עצמו פונים בהצעות 
כאלה . ביתו בראש גבעה נשקפת לים בשכונת גבעת עלייה ( גבליה ) קורץ לרבים . 
נחלה , שלמד במשך שבע שנים במילאנו שבאיטליה , שיפץ בית ישן ורעוע והפך 
אותו לבית מעוצב בסגנון מודרני ומצויד במיטב אביזרי הנוחות . בית זה מתחרה 
בווילות המפוארות של יהודים שהשתקעו ביפו , אבל עומד בניגוד משווע לאלפי 
הדירות הרעועות שמאכלסות את מרבית תושבי יפו הערביים . הנחשלת היא לא רק 
בדיור , אלא חלק ממעגל של עוני ומצוקה שתושבי יפו הערביים מתקשים לפרוץ . 
זבדה , מנהל בין הספר , מעיד כי חלק ניכר מהילדים ביפו מסיימים בית ספר 
עממי מבלי לדעת קרוא וכתוב . אין כמעט משפחה ערבית ביפו שאחד מבניה איננו 
נרקומן או סוחר בסמים . להט , שמקפיד שיקראו לו בתואר המלא " ראש עיריית 
תל - אביב - יפו " , לא זכאי , לדעת שאקר וזבדה , לשאת את התואר בהקשר 
ליפו , שכן עשה מעט מאוד למען תושבי יפו הערביים . אבל יפו נמצאת במסלול 
הסיורים הקבוע שלהט עורך לתורמים ולאח"מים המתארחים בעיר . " הוא לוקח אותם 
לרחוב אחד , רחוב לוטוס , להראות להם שיקום פיזי שנעשה שם . זה חלון הראווה 
שהוא מציג . אבל הוא לא מראה את החצר האחורית את השכונות המוזנחות ביפו , 
דירות רעועות המסכנות את חיי המתגוררים בהן , שבהם מצטופפות שבע עד עשר 
נפשות בשלושה חדרים ; בתים נטושים שהפכו למאורות סמים ; אזורים שלמים ללא 
כביש וללא תאורה . להט מתגאה כי הוא זה שכלל לראשונה בישראל שכונה ערבית 
בפרויקט שיקום השכונות . 
