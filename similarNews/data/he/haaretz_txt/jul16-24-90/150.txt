מן המפלגה הקומוניסטית היא מהלך כמעט בלא תקדים כל הסוטים מן הקו גורשו 
עד כה מן המפלגה ולאחר גירושם נלקחו לא אחת היישר לכלא , בוודאי לא לאולם 
הסובייט העליון , כדי לשבת ראש בישיבתו אך הנמקתה אף יותר מרעישה . ילצין 
ציין , כי בדעתו היה להודיע על פרישתו רק עם סיום הוועידה , אך מאחר שהוצגה 
מועמדותו לוועד המרכזי , החליט להקדימה . " כיו"ר הפרלמנט הרוסי אינני 
יכול למלא אחר החלטותיה של מפלגה אחת בלבד " . לאחר יציאתו הדרמטית מאולם 
הוועידה , כאשר ילצין נכנס לאולם הישיבות של הפרלמנט הרוסי , הצירים קמו 
על רגליהם , הריעו לו ממושכות ובשם הצירים הלא - קומוניסטים פנה אליו גנאדי 
יאקונין בתואר " אדון " ( גוספודין ) ואמר לו : " זה היה בשבילך בוודאי 
צעד קשה , אבל הוא היה נחוץ , כדי להפריד את המדינה מן המפלגה . אנו מודים 
לך " . למחרת היום הודיעו על פרישתם מן המפלגה ראש עיריית מוסקווה , גבריל 
פופוב , וראש עיריית לנינגרד , אנטולי סובצק , והעלו נימוק זהה לפרישתם : 
הם רוצים לשרת את כל תושבי עירם ועל כן אינם יכולים לקבל על עצמם משמעת 
של מפלגה אחת . ב7191 פתח לנין את הסתערותו על כיבוש השלטון בסיסמה : " כל 
השלטון לסובייטים " . ברוסיה היה אז שלטון כפול של הממשלה בראשות קרנסקי , 
מכאן , ושל הסובייטים ( המועצות ) של הפועלים , האיכרים והחיילים , 
מכאן . המאבק ביניהם הסתיים כאשר מהפכת אוקטובר העבירה את השלטון כולו 
לידי הסובייטים , שבהם היה אז רוב למפלגת הבולשוויקים של לנין . ב07 השנים 
שחלפו נוצרה זהות עקרונית , מעשית ואפילו מושגית בין שלטון הסובייטים 
לשלטון הקומוניסטים . ההנהגה הסובייטית היתה הנהגת המפלגה הקומוניסטית . 
פרישתם של ילצין , פופוב וסובצק מציינת את סופה של זהות זו . לפני יותר 
משנה , כאשר ילצין נבחר במוסקווה ברוב עצום ל"אסיפת צירי העם " ( הפרלמנט 
המורחב ) , היה בכך משום אישור שבבחירות יש עתה גם אפשרות אחרת , לבד 
מבחירתם של מומלצי המפלגה הקומוניסטית . השד השתחרר מן הבקבוק . באוקראינה , 
ברפובליקות הבלטיות , באזור הקווקזים , קמו ארגונים לאומיים ומפלגות , 
שהציגו מועמדים מתחרים , וברוב המקרים ניצחו בבחירות . לכאורה , זו חזרה 
ל7191 . מפלגות יריבות מתחרות על השליטה בסובייטים , שעל - פי החוקה הם 
הבסיס השלטוני בבריה"ם . למעשה , נראה שמבחינת המפלגה הקומוניסטית חזרה 
אינה אפשרית . בשבעה עשורים היא נהפכה מגוף פוליטי לוחם למנגנון ניהולי , 
ודומה שאינה מסוגלת לפעול אלא באמצעות הוראות מנהליות וצעדים משטרתיים . 
בכל מקום שכוח המנגנון עדיין בעינו . שליטת המפלגה איתנה . אך במקום שעליה 
להתמודד באמצעים פוליטיים ידה על התחתונה . הסיכוי היחיד הנשקף למפלגה הקומוניסטית 
הוא בהפיכתה לארגון פוליטי מודרני , המסוגל להתמודד עם יריבים פוליטיים . 
מי שעקב אחרי דיוני הוועידה ה82 של המפלגה אינו יכול שלא להטיל ספק ביכולתה 
לבצע מהפך כזה . הלחץ השמרני הנרחב , שהורגש בדיונים , נבע לא רק מניגודי - 
דעות פוליטיים אלא מתחושתם של אנשי המנגנון ( % 47 של הצירים בוועידה היו 
עובדי המנגנון או המוסדות המסונפים למפלגה ) , שההיערכות הפוליטית החדשה 
שומטת את הקרקע מתחת רגליהם . על אף סימנים מבשרי - רעה בעת הוועידה , גורבצוב 
הצליח לבסוף לבצר את מעמדו במפלגה , להביא לאישור החלטות פוליטיות המאפשרות 
לו להמשיך בתוכנית הרפורמות , ולשנות לטובת תומכיו את הרכב המוסדות העליונים 
של המפלגה . אך הוא נאלץ להסכים לפשרות רבות , והתקנון שאושר משאיר אותו 
שבוי בידי המנגנון השמרני . הפער בין התזוזה במדיניות המפלגה לתזוזות בחברה 
הסובייטית גדל . לדעת האגף הדמוקרטי הרדיקלי במפלגה ( שיוצג בוועידה על - 
ידי " המצע הדמוקרטי ו"המצע המרקסיסטי " וכן על - ידי קבוצות צעירים ) 
, המפלגה במתכונתה הנוכחית אינה מסוגלת עוד לסגור את הפער הזה . חלק מאנשי 
האגף הזה החליט להישאר בשורות המפלגה ולהמשיך להילחם " מבפנים " אולם 
המנהיגים הבולטים של " המצע הדמוקרטי " , כגון ויאצסלב שסטאקבסקי ולדימיר 
ליסנקו , הגיעו למסקנה כי למאבק מבפנים אין עוד טעם . הם הכריזו כבר בראשית 
הוועידה כי החליטו לדחות את ההכרעה על פרישתם עד נעילתה , כדי לנסות ולחזק 
בוועידה את מחנה גורבצוב . מיד בתום הוועידה מימשו את כוונתם המקורית והודיעו 
על ייסוד מפלגה חדשה . זו התפתחות המזינה את עצמה : הרפיון של מחנה גורבצוב 
מייאש את האגף הדמוקרטי הרדיקלי ומניע אותו לפרוש , ופרישתו מחלישה עוד 
יותר את מעמדו של גורבצוב מול השמרנים . 
