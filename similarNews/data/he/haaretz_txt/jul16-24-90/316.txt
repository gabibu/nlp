שר התיירות גדעון פת מתח ביקורת על הצעתו של שר הבינוי והשיכון אריאל שרון , 
לשכן את העולים החדשים בבתי - מלון . בפגישה עם כתבים כלכליים בירושלים 
אמר אתמול פת כי " זוהי שליפה לא מוצלחת ובלא כל צורך . שליפה זו היא תוצאה 
של אינפורמציה שנמסרה לשר , כנראה על - ידי חבר עוזריו , מבלי לשאול את 
הגורמים המכירים את המצב " . פת הוסיף , כי " זו הצעת נפל . המלונות בדרגה 
של 34 כוכבים לא יפנו את עסקי התיירות ויהפכו למרכזי קליטה " . השר הודיע 
כי הבהיר למלונאים כי מלון שירצה לעבור הסבה למרכז קליטה , לא יהיה מלון . 
" מי שחושב שעכשיו המלון ייהפך למרכז קליטה ובעוד שלוש שנים יבקש מאתנו 
סיוע כדי לשוב ולהיות מלון טועה , כי אנו לא נהיה הכתובת " . עם זאת , הסביר 
כי אינו מתנגד לכך שבתי - מלון בדרגה של כוכב או שניים יוסבו למרכזי קליטה . 
הוא ציין כי מספר המיטות בבתי - מלון כאלה אינו עולה על 005 , ואין בהם 
כדי לתת תשובה ל000 , 7 יחידות דיור הנחוצות מדי חודש . יתר על כן , במרבית 
בתי המלון בדרגות אלה אין שירותי בישול , ובחלקם אין אפילו שירותים הולמים . 
האם לשם רוצים להכניס את העולים החדשים ? שאל פת . עוד הסביר , כי מחיר 
לינה למשפחת עולים בבתי מלון בני 12 כוכבים הוא 06 ש"ח . פירוש הדבר הוצאה 
של 008 , 1 ש"ח לחודש , " באמצעות גימיק לא חכם " . במישור הכלכלי , מתח 
פת ביקורת עקיפה על שר האוצר יצחק מודעי . " איני מאמין במהלכים כלכליים 
דרמאטיים , ואני מתייחס בשאננות לאיומים הבאים ממשרד האוצר על אוי ואבוי " , 
אמר . פת הוסיף : " מי שאין באמתחתו תוכנית כלכלית כוללת ולא יודע מה 
לעשות מחר , מדבר על פתרונות רחוקים בעתיד הלא נראה לעין . מי שלא רוצה 
לעשות שום דבר בחודשים הבאים מדבר על שינוי מבנה במשק , ואלה דברים שצריכים 
להיעשות בחמש שנים . אי - אפשר לשנות את מבנה המשק בשלושה חודשים " . 
