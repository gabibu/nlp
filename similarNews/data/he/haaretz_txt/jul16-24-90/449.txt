בית המשפט העליון דן אתמול בדלתיים סגורות בבקשתו של מרדכי וענונו לפרסם 
את נימוקי פסק הדין , שבו נדחה ערעורו נגד הרשעתו בבגידה וגזר דינו 81 
שנות מאסר . וענונו הורשע לפני למעלה משנתיים . ערעורו , שנשמע בדלתיים 
סגורות , נדחה לפני פחות מחודשיים . עתה הוא מבקש , באמצעות עו"ד אביגדור 
פלדמן , כי בית המשפט העליון יתיר לפרסם את פסק הדין , המשתרע על - פני 
98 עמודים . פרקליטות המדינה אינה מתנגדת לפרסום חלקים נרחבים מפסק הדין , 
הנושאים אופי משפטי גרידא , אך וענונו אינו מסתפק בכך ותובע לפרסם את פסק 
הדין בשלמותו . בבית המשפט נכח אחיו של וענונו , אשר , אולם לא ניתן לו 
להיות נוכח בדיון . המשך הדיון נדחה למועד אחר . 
