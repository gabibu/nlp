הזמר שלמה ארצי לא יככב בסרטו החדש של הבמאי חיים בוזגלו " עונת הדובדבנים " . 
הצעה מהחברה האמריקאית " אפיקר " לכתוב מוסיקה לסרט בשם " מעילי העור " , 
שיביים האנגלי לי דרייזדל , קסמה לו יותר . סרטו של בוזגלו ( " נישואים 
פיקטיוויים " ) הוגדר על ידו כ"קומדיה שחורה " מזווית אישית על מלחמת לבנון . 
העלילה עוסקת בכתבת אמריקאית ( עידית טפרסון ) המתארת את מותו של חייל 
מילואים . בסרט משתתף גם טד לאנג , המוכר מסדרת הטלוויזיה " ספינת האהבה " , 
וכן השחקנים משה איבגי , רוברטו פולק , רמי דנון , ששון גבאי ואלי יצפן . 
" היה בינינו רומן טוב מאוד " , אומר בוזגלו , " ובהחלט חבל לי ששלמה 
עזב , אבל אני מכבד את החלטתו . אין לי ספק שגם אני הייתי נוהג כך במקומו " . 
בימים אלה בוחן בוזגלו שחקנים רבים לתפקיד , ומעיד שטרם איתר מחליף נאות . 
לדברי בוזגלו לא יחול עיכוב במועד תחילת הצילומים , והם יתחילו באמצע ספטמבר . 
הוא מפריך גם את השמועות לגבי בעיות עם המשקיעים , בגלל עזיבת ארצי . 
בוזגלו התכונן לצלם כמה סצינות מהסרט בתוך מטע דובדבנים , אך עונת הדובדבנים 
תמה בשבוע שעבר . בוזגלו מעיד שהתגבר על בעיה זו הודות ל003 ק"ג דובדבנים 
שהופקאו בעוד מועד . הם יוצבו באופן מלאכותי במטע ברמת הגולן , שם יצולמו 
הסצינות . 
