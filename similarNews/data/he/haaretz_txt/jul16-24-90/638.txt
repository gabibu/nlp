שר התקשורת , רפאל פנחסי , הודיע אתמול כי יינתנו שירותי דואר לחסרי הדיור 
המתגוררים במאהלים ברחבי הארץ . רשות הדואר נענתה לפנייתו והיא נכונה להיערך 
למסירת דברי דואר לדיירי האוהלים חרף הקשיים הכרוכים בכך . לדברי פנחסי , 
היערכות כזו אפשרית כל עוד מדובר במספר מוגבל של מאהלים המונים אהלים מעטים . 
רשות הדואר תוכל לעשות כן אם על דבר - הדואר יירשם כמען השם המוכר של המאהל 
ושם היישוב ( לדוגמא : מאהל גסי כהן - חולון ) ; או אם הדייר במאהל 
יודיע לרשות הדואר את מענו הקודם ואת מענו החדש במאהל , על - ידי מילוי 
טופס בקשה . 
