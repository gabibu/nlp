קבוצת הנאמנים , העוסקת במכירה של נכסי דלא - ניידי של קופת חולים הכללית , 
סיימה בימים אלה מכירתן של קרקעות ודירות המשמשות למגורי רופאים בסכום של 
8 מיליון דולר . נמכרו קרקעות בירושלים ( רחוב אמודאי ) , באר - שבע , 
עפולה , פתח - תקווה , רעננה , חיפה , יפו ורחובות ( ליד בי"ח קפלן ) 
, וכן דירות ביבנה , שדרות , עפולה וכפר - ויתקין . קבוצת הנאמנים , 
שמונתה על - ידי הממשלה וקופת - חולים , עדיין לא הצליחה למכור מגרשים 
של קופת - חולים בפתח - תקווה , חיפה , צפת ( בית בוסל , ששימש כבית 
הבראה ) בסך הכל , 61 נכסים . מכירת הנכסים נעשית כחלק מתוכנית ההבראה 
לקופת - חולים שגובשה בשנת 68 בידי יעקב גדיש , לשעבר ראש אגף התקציבים 
במשרד האוצר . על - פי התוכנית אמורים להימכר נכסי דלא ניידי של הקופה בהיקף 
של עשרות מיליוני דולר . בין הנאמנים , עורכי - הדין יעקב נאמן , ליפא 
מאיר וצבי פירון , וכן יעקב גדיש . הקבוצה יצאה לפני כשלושה חודשים במכרז 
ארצי למכירת הנכסים . ההצעות שנתקבלו הושוו להערכה של שמאי ממשלתי ולאחר 
מכן נוהל משא ומתן עם בעלי ההצעה הגבוהה ביותר . תוקף המנדט של קבוצת הנאמנים 
יפוג בינואר 19 . 
