הנהלת תנועת רץ אסרה על סיעתה בהסתדרות להיכנס למשא ומתן עם מזכ"ל ההסתדרות , 
ישראל קיסר , בנוגע להצטרפותה לקואליציה . ההחלטה התקבלה בסוף השבוע , 
בעקבות הזמנה רשמית למשא ומתן , ששיגר קיסר לח"ך רן כהן . ח"ך יוסי שריד , 
המתנגד להצטרפותה של רץ לקואליציה בהסתדרות , אומר כי אין שום הצדקה עניינית 
להפוך את רץ " לעלה התאנה " של המצב החמור , שבו שרויה ההסתדרות , מה 
גם שהוועדה המרכזת החדשה , המונה בלי רץ 34 איש , היא בגדר " שערוריה 
ציבורית " . שריד מדגיש , כי בניגוד לממשלה , שבה היה צורך לחבר מספר רב 
של מפלגות , כדי לרצות אותן , הרי שבוועדה המרכזת של ההסתדרות חברות מפלגות 
מועטות , אך גודלה מעיד על רצונו של קיסר לרצות עסקנים ואגפים במפלגת העבודה . 
בדיון שערכה הנהלת רץ , הדגישו המתנגדים למשא ומתן , כי הצטרפותה של רץ 
לקואליציה לא תוכל לשנות כהוא זה את המבנה הנוכחי של ההסתדרות . מזה זמן 
רב התכוון קיסר להזמין את רץ למשא ומתן על שותפות בקואליציה ההסתדרותית , 
אך מפם התנתה את הצטרפותה המחודשת לקואליציה בכך , שהמשא ומתן יתנהל תחילה 
עימה , ורק לאחר שהיא תחתום על ההסכם , ייפתחו הדיונים עם רץ . קיסר נהג 
בהתאם לתנאים של מפם , ולפני כשבועיים הוא שיגר הזמנה רשמית לח"ך רן כהן . 
סיעת רץ בהסתדרות נמנעה מלתמוך באישור הוועדה המרכזת החדשה במליאת הוועד 
הפועל , אך לא התנגדה לה . ההימנעות נומקה בצורך להשאיר פתח לדיונים קואליציוניים 
עם קיסר . הנהלת סיעת רץ בהסתדרות מתכוונת לתבוע דיון חוזר בהנהלת התנועה 
על עצם פתיחת המשא ומתן . בנובמבר אשתקד קיבלה רץ % 4 מקולות הבוחרים בבחירות 
להסתדרות , ועל - פי יחסי הכוחות , היה ביכולתה לתבוע צרופם של שניים או 
שלושה מחבריה לוועדה המרכזת . 
