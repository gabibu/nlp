( ע ) . סכנה תברואית איימה ביום ו על יושבי האוהלים מחוסרי הדיור בבאר - 
שבע , כאשר ליד המאהל ב"גן הראשונים " פרצו מי - שופכין ממערכת הביוב העירונית , 
וזרם המים המזוהמים החל להציף את הגן . התקלה אירעה בשעה 04 : 11 . נציגי 
המאהל פנו לעירייה בבקשה לעצור את זרם הביוב , אך בינתיים הוצף הגן במים 
עכורים , שהיוו סיכון תברואי חמור . למרות התקלה המשיכו להגיע למקום אזרחים , 
נבחרי ציבור וחברי כנסת , המביעים הזדהות עם מחוסרי הדיור . מחוסרי הדיור 
של באר - שבע הודיעו על כוונתם לקיים הצבעה על הצעה להעתיק את המאהל אל סמוך 
לחוותו של שר השיכון אריאל שרון , ליד קיבוץ רוחמה . מחנה האוהלים של " גן 
הראשונים " בבאר - שבע מאכלס בשלב זה כ05 משפחות ובודדים ועוד כ002 מתכוונים 
להצטרף עד סוף החודש , לאחר שיפקעו חוזי השכירות שלהם . מאהל מחוסרי הדיור 
מאורגן למופת , עם ועדות שנבחרו , וביום ו החלה לפעול במקום מדריכה , 
המפעילה במקום קייטנת קיץ לילדי האוהלים . המבוגרים עורכים מתחילת השבוע 
החתמות הזדהות עם מצוקתם במדרחוב של באר - שבע . ביום ששי מלאו ארבעה ימים 
לתחילת שביתת הרעב של שניים מאנשי האוהלים , אלברט סבג , נכה מערכת הביטחון 
ושמשון בונקר , מדריך נוער בעיריית באר - שבע . תושבי " מעברת הראשונים " , 
כפי שהיא מכונה בבאר - שבע , מטעימים , כי הם הכריזו מראש שלא יפעלו באלימות . 
אנשי האוהלים ממורמרים על כך ששר השיכון לא הגיע לבאר - שבע לפגישה עמם , 
ועקב הודעתו כי לא ידבר עם מי שינהג באלימות . " אנחנו נקיים עתה דיון 
על המשך דרכנו , מתוך מגמה שלא לנקוט אלימות גם להבא " , אמרו המתנחלים . 
הם הודיעו כי אם השר שרון לא יגיע אליהם יעתיקו את מחנה האוהלים ליד חוותו 
חוות " שקמים " . ירקני השוק העירוני בבאר - שבע וקיבוצי האזור ממשיכים 
לסייע באספקת פירות , ירקות ומצרכי מזון למאהל מחוסרי הדיור ב"גן הראשונים " 
וביום ו הם סייעו לערוך את קבלת השבת השנייה במקום . 
