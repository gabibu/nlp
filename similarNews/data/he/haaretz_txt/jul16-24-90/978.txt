ספר חדש , אלא מהדורה חדשה של רשימותיו של אורי אבנרי מימי הקרבות של 
מלחמת העצמאות , שקובצו לספר וראו אור ב9491 . הספר נחל הצלחה עצומה באותם 
הימים והיה מן הסתם הרב - מכר הראשון במדינת ישראל . כילד קראתי את " בשדות 
פלשת " פעמים כה רבות , עד שיכולתי לצטט ממנו על - פה קטעים שלמים . 
אולי גם משום כך הקריאה המחודשת בספר , כעבור ארבעים שנה , היא חוויה 
מוזרה משהו . אפשר להתווכח על אישיותו של אורי אבנרי , על עמדותיו הפוליטיות 
ועל סגנונו . אך הקריאה בספר מאשרת לפחות תכונה אחת בולטת שלו : אומץ לב . 
הוא היה לוחם קרבי מסור והתנדב למבצעים מסוכנים , ובשלהי המלחמה אף נפצע 
קשה . חשוב לציין זאת , משום שתעודת שירות כזאת לא תמיד נחשבת אצלנו . 
בממשלת ישראל " הלאומית " מחצית השרים עשו שירות צבאי מפוקפק למדי ויש 
שלא שירתו כלל , וכצעירים בימי פקודה לא טרחו להתנדב למשימה לאומית כלשהי . 
את אומץ לבו משדות פלשת 8491 הפך אבנרי , בשנות ה05 , לסיסמת " העולם 
הזה " : " בלי מורא ובלי משוא פנים " . אורי אבנרי של מלחמת העצמאות שונה 
מאוד מאורי אבנרי של שנים מאוחרות יותר . כתיבתו ב8491 אפופה הרואיקה והתרוממות - 
רוח לאומית , ומלאה בפאתוס ובתום . מבוגרים שזוכרים את הימים ההם יחזרו 
ויקראו את הספר מתוך התרגשות נוסטלגית . נכון עשה אבנרי שלא שינה מאומה 
מהנוסח המקורי , אף שלעתים יש בו ביטויים שיכולים להיחשב מעט גזעניים 
ושכיום בוודאי לא היה משתמש בהם . " . . . תפסנו עמדות בית דאראס , כפר 
מרופש . . . ולחמנו במשך ימים אחדים במצרים ובפרעושים . הפרעושים היו 
שואפי קרב יותר " ( עם 201 ) . במקרה אחד , כאשר המצרים פותחים באש לא 
יעילה , הוא כותב שזו " עצבנות ערבית טיפוסית " ( עם 08 ) , ובמקרה 
אחר הוא מתאר " פנטסיה מזרחית " ( עם 701 ) . הכפרים הערביים שנלחמו 
בהם אבנרי וחבריו בחטיבת " גבעתי " מתוארים כמקומות מסריחים , מלוכלכים , 
מלאי כינים ופרעושים . רק במקרה בולט אחד הסיפור על חסן השבוי הקטן ( 
עם 402 ) יש גילוי של הזדהות עם הטרגדיה של הפלאח הפשוט , שמאבד את ביתו 
ואת אדמתו בנסיבות המלחמה . בסיפור הזה יש יותר מרמז לאבנרי הבוגר . 
הספר ספוג אווירה של הימים ההם , בעיקר באמצעות סיפורים וביטויים של התקופה . 
נוער הזהב , כובע גרב , מכונת ירייה שמרביצה במשלט וחבריא כולם עברו 
מן העולם , והיום מעוררים לעתים הרגשה מוזרה של דיבור מיושן ושל מערכונים 
היתוליים . אווירת הימים ההם באה לידי ביטוי גם בדרך שאבנרי רואה את מלחמת 
תש"ח , הקשה שבמלחמות ישראל . עולם האסוציאציות שלו כחייל קרבי מבוסס על 
" במערב אין כל חדש " , שסיפורו מתרחש במלחמת העולם הראשונה , ויותר 
מכך על " אנשי פנפילוב " , המתאר את קרבות סטאלינגרד ואירופה במלחמת העולם 
השנייה . הדפים הקרביים של חטיבת גבעתי וסיסמתה : " מוות לפולשים " , 
שיצר המשורר אבא קובנר , קצין התרבות החטיבתי , וכן שיריו התמימים של 
אבנרי , הפזורים בספר כולם בנויים על מושגי הצבא האדום הלוחם בחיה הנאצית . 
הסגנון ה"ריאליסטי " , שהיום נשמע נמלץ מאוד , היה אמין ואמיתי באותם 
ימים . אבנרי מהלל את מפקדיו , את חבריו " עכברי החזית " מול " אריות 
העורף " ( היום הייינו אומרים " הגובניקים " ) , וכמעט קשה להעלות על 
הדעת , שזמן קצר אחרי המלחמה נעשה כותב זה למבקר חריף של הסדר החברתי בארץ 
ולמורד מאין כמותו בממסד . כילד קראתי את " בשדות פלשת " בשקיקה . עכשיו 
קראתיו בהתרגשות . אך מעבר לכך , זהו מסמך היסטורי מעניין . יומן של 
חייל במלחמת 8491 , שהציב אנדרטה ליחידת הקומנדו שלו , " שועלי שמשון " , 
ולחטיבת " גבעתי " , שחסמה את הצבא המצרי העולה על תל - אביב . 
