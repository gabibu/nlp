בשיטת " הרבי והעזים " מופנית תשומת הלב הציבורית בימים אלה לתקנות הקיצוניות 
לשעת החירום בעניין תכנון ובנייה , שמציע שר הבינוי והשיכון אריאל שרון . 
אולם דבר חקיקה חשוב עוד יותר נמצא עתה על שולחנה של ועדת הפנים של הכנסת , 
ומן הראוי שתשומת לב רבה יותר תופנה אליו . " הצעת חוק הליכי תכנון ובנייה 
( הוראת שעה ) " תחול על כ000 , 05 יחידות דיור חדשות בשנה הבאה ועוד 
כ0607 אלף יחידות דיור בשנים הבאות , אם תימשך העלייה ותגבר כצפוי . לקבלת 
קנה מידה נציין שמדי שנה נבנו בישראל בשנים האחרונות פחות מ000 , 02 יחידות 
דיור . ההיקף החדש של בנייה יטביע חותם עמוק על נופה הפיסי והחברתי של מדינת 
ישראל לדורות אחדים , כפי שתקופת הבנייה המקבילה בשנות החמישים והשישים 
קבעה הרבה מדמותה של המדינה . הצעת החוק תחול על תוכניות הכוללות 002 יחידות 
דיור ומעלה , ושירותי ציבור ומסחר הנלווים אליהן . היא מיועדת לקצר בהליכי 
תכנון ואישור על - ידי יצירת " ועדות לבנייה למגורים " , שיקומו בכל מחוז , 
ושיחליפו את שני הדרגים של הוועדות הדנות בכל תוכנית כיום הוועדה המקומית , 
בדרך כלל מועצת הרשות המקומית , והוועדה המחוזית המורכבת בעיקר מנציגי 
שרים . החוק המוצע יקצר בתקופת ההתנגדות לתוכניות מופקדות ויעמידה על 02 
יום , במקום חודשיים או שלושה כיום ; ידלג על דרישת הפרסום על הכנסת תוכנית 
; יקצר מאוד את התקופה שבה מוסמך שר הפנים לעכב אישור תוכניות ; והחשוב 
מכל יפחית מאוד מעוצמתה הרבה של הוועדה לשמירת קרקע חקלאית . על הצורך בקיצור 
הליכים בשעה זו , אין עוררין , אך הצעת החוק בוחרת ללכת בדרך של מרכוז 
קיצוני של החלטות תכנון , שבה טמון נזק רב . הוועדות המיוחדות שהחוק מציע 
תהיינה מורכבות בעיקר מנציגי משרד הפנים ומשרדי ממשלה אחרים . לרשויות המקומיות 
מוצע נציג אחד בלבד ראש הרשות המקומית או סגנו , ברשות שבתחומה נופלת התוכנית . 
התוכניות לא יעברו כלל את הוועדה המקומית , ואף שזו תוכל להביע התנגדות 
בתקופת 02 הימים ככל בעל עניין אחר , הרי תקופה זו אינה מאפשרת התייחסות 
רצינית של נציגי המקום שיצטרך לחיות עם השכונות החדשות לדורות הבאים . חוק 
התכנון והבנייה דורש שכל תוכנית מקומית טעונה דיון ואישור בשני דרגים לפחות , 
ובנוסף בדיקה על - ידי שר הפנים , ולעתים דיון נוסף בוועדה לשמירת קרקע 
חקלאית או במועצה הארצית לתכנון ובנייה . דרישה זו נובעת מתפיסת עולם ריכוזית 
לעילא , שאותה הצעתי לשנות עוד בטרם החלה העלייה . הנזק הנובע ממרכוז , 
מוגדל שבעתיים דווקא כאשר יש צורך בתכנון מהיר של מספר רב מאוד של יחידות 
דיור . במקום המבנה המוצע של הוועדה החדשה , שהיא למעשה מעין ועדה מחוזית 
בהרכב קצת שונה , אני מציעה שכל תוכנית למגורים ( ולא רק תוכניות ל002 
יחידות ומעלה ) תוכל לקבל אישור סופי בדרג יחיד של הוועדות המקומיות . 
אני גם מציעה להבחין בין ועדות מקומיות הבשלות לאחריות זו , לבין אלה שאינן 
מוכנות לכך . לא יקשה לפתח אמות מידה הגיוניות לצורך הבחנה זו . בנוסף , 
ניתן להעניק " בונוס " למועצות מקומיות שהשכילו במשך השנים לפתח מחלקות 
תכנון הראויות לשמן . במקביל , מוצע שבמקום כוח האדם הרב שמשרד הפנים ייאלץ 
להעסיק כדי לעמוד בלחץ לוח הזמנים וכמויות האישורים של הוועדות המיוחדות , 
יקים משרד הפנים משרד של " שירותי תכנון מקצועיים " שאליו יוכלו הרשויות 
המקומיות לפנות לקבלת סיוע מקצועי על פי רצונן וצרכיהן ( שיטה הנהוגה בצרפת ) 
. אם עשו כן יוכלו גם הן לזכות בעצמאות שבביזור . התיאום הדרוש עם צורכי 
התכנון המחוזי והארצי יובטח בראש ובראשונה על - ידי הקפדה על הוראות התוכניות 
הארציות הקיימות והתוכנית הארצית לקליטת עלייה הנמצאת כיום בשלבים ראשונים 
של הכנה . עניינם של משרדי הממשלה יובטח גם על - ידי מתן הודעה וזכות תגובה 
להם , או אפילו זכות וטו , שתוגבל לתקופה בת 02 הימים . ואלה הסכנות שבתכנון 
מרכזי : תכנון מרכזי של שכונות מגורים הוכח בכל מדינה שבה הוא פועל , כהרה - 
סכנות להיווצרות שכונות שידרשו שיקום תוך זמן קצר . כך עולה ממחקר שבו סקרתי 
תשע מדינות מערביות . ה"צופן הגנטי " של התכנון המרכזי הוא מרשם מסוכן . 
הוא מעדיף ריכוז של מספר גדול של יחידות דיור במתחם קרקע אחד , כדי להקל 
על התכנון והביצוע , ומעדיף עיצוב אחיד או חזרתי של הבניינים והדירות כדי 
להקל על התחשיבים , על פי " פרוגרמה " הנקבעת באופן מנהלי . שכונות מוצלחות 
בנויות על צופן הפוך : על בחירה מרצון של הצרכנים מתוך מגוון של צורות דיור 
שהשוק מכוונן ; על תכנון ב"מנות קטנות " על - ידי יזמים שונים שסיכוייהם 
לקלוע לרצונות הצרכנים השונים טובים יותר ; ועל פיזור הסיכון של טעויות 
" בגדול " ומניעת הידרדרות של אזור שלם . העולים נחשבים למשאב רצוי , 
שראוי לעודד תחרות עליו . היחס של הרשויות המקומיות לבנייה לעולים שונה 
מאוד מיחסן לעלייה בשנות החמישים . אז היו תופעות של רשויות מקומיות שלא 
חפצו בשכונות עולים בתחומן . מדוע יש כיום צורך לקבוע " מלמעלה " היכן 
יהיו שכונות המגורים החדשות ? עדיף לעודד רשויות מקומיות להתחרות ביניהן 
על תכנון לעולים וזוגות צעירים . בתחרות כזו יהיה לרשויות המקומיות עניין 
לזרז הליכים כדי להשיג יזמים והטבות שמציע משרד השיכון ; להבטיח תכנון טוב 
ככל שניתן למשוך עולים כלבבן : ולתכנן שכונות בעלות " תעודת ביטוח " טובה 
ככל שניתן מפני הידרדרות . התכנון " מלמעלה " הוא בהכרה עיוור לפרטים , 
ונשען על מידע ממקור שני . עובדה זו תפריע במיוחד לאספקת שירותי ציבור 
נאותים . כיצד תדע הוועדה הנכבדה כמה מקומות פנויים צפויים בכל אחד מגני 
הילדים ובתי הספר השונים ביישוב מסוים ? כיצד תבחין בין זרמים ומגמות , 
בין שינויים דמוגרפיים וחברתיים בשכונות סמוכות ? מידע כזה נמצא ברשויות 
המקומיות . מאחר שדווקא בנושא אספקת שירותי ציבור אני צופה קשיים מרובים 
וצורך בוויתורים הולכים וגוברים שיידרשו התושבים הוותיקים לעשות , תכנון 
מלמעלה צפוי להחטיא " בגדול " , בעוד תכנון מקומי מסוגל טוב יותר לענות 
על הצרכים ולסייע במיתון חיכוכים . גם בקביעת הסף של 002 יחידות דיור יש 
כדי לגרום נזק . על מנת להיכנס למסגרת המקוצרת עשויים חלק מהיזמים , כולל 
משרד הבינוי והשיכון עצמו , להגיש תוכניות העונות על סף זה , אף אם אין 
לכך הצדקה כלכלית או חברתית במקום מסוים . חלק מהתכנון העודף , עשוי להישאר 
" על הנייר " . החלת התהליכים המקוצרים על בניית מגורים במנות קטנות יותר 
עשויה לתרום תרומה חשובה להפיכת הבנייה לכלכלית . אין זה סוד שהיזמים אינם 
ששים עדיין להתפתחות אחרי התמריצים שמעניק משרד הבינוי והשיכון , משום שהם 
טוענים , שההתחייבות לרכישת חלק מהדירות על - ידי משרד השיכון אינה מספקת 
ושהם עלולים להישאר עם מלאי שאין לו שוק , במקרה שלעולים לא יהיו מספיק 
אמצעי מימון , או שקצב העלייה יקטן . מאידך , הקבלנים מודעים מאוד ליתרון 
הכלכלי שבהליכים מזורזים . הצעתי , שתאפשר לקבלנים להנות מיתרונות הקיצור 
גם בפרוייקטים קטנים , תפחית את הסיכון הכלכלי , תפזר ותגוון את האתרים 
שבהם תתרחש הבנייה . ולבסוף , שיקול שצריך להיות לנגד עיניה של הממשלה : 
אילו הייתי אני נציגת השלטון המרכזי , הייתי נמנעת ככל האפשר מהאחריות 
הפוליטית ליצירתם של ריכוזים גדולים של עולים וזוגות צעירים . שכונות גדולות 
מרכזות בעיות גדולות . אין זה סוד שנושא התעסוקה , שאינו ניתן לפתרונות 
קלים , עלול להתפרץ בתוך חודשים אחדים כבעיה ציבורית - פוליטית . פיזור 
של מגורים יש בו כדי להשיג התאמה טובה יותר למקומות תעסוקה , למתן חיכוכים , 
ולהביא להשתלבות חברתית טובה יותר . בעת מצוקה והתמרמרות , ישחקו נבחרי 
השלטון המקומי תפקיד מרגיע ומתווך ביתר כשרון מאשר פקידים שאינם מעורים במקום . 
אם תעבור הצעת החוק בנוסחה הריכוזית , אני חוששת שבתוך שנים לא רבות , 
נאלץ לומר " בסרט הזה כבר היינו " . הסרט הוא פרויקט שיקום השכונות , 
שבו השקיעו ממשלת ישראל והעם היהודי כ008 מיליון דולר בעשור האחרון לשיקומן 
של השכונות שתוכננו בגישה הריכוזית . עובדה פרדוקסלית היא , שפרויקט השיקום 
חרט על דגלו את ביזור הסמכויות , כדרך לשפר את ההחלטות על שיקום . המסקנה 
היא שהחלטות ריכוזיות בעת התכנון היום , יביאו לצורך בביזור החלטות בשיקום 
השכונות בעתיד . 
