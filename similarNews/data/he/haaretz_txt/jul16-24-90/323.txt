אתמול לאחר 72 חודשי מאבק נפתח רשמית " המרכז הרפואי הרצליה חורב " , בית 
חולים פרטי שהקימה החברה הדרום אפריקאית " מדאינווסט " . המרכז הוא שלוחה 
של מרכז רפואי הרצליה בע"ם , שהוקם כבר ב3891 . שר הבריאות אהוד אולמרט , 
שנכח בטקס , אמר שאין בהשתתפותו בפתיחת בית חולים פרטי משום הצהרת כוונות 
נגד הרפואה הציבורית , ושאין מטרתו להיאבק או לצמצם אותה , משום שזו תהיה 
תמיד תשתית הרפואה בארץ , בשל המבנה החברתי בישראל . עם זאת אמר שאל לה 
למתכונת הנוכחית להישאר כפי שהיא , וכי עליה להתאים את עצמה לפעול בתנאי 
תחרות אמיתית ולאמץ דפוסי מחשבה של התייעלות וחסכנות . אנשי המרכז הרפואי 
החדש אומרים שאין זו רפואה לעשירים , ועם זאת יש בבית החולים מידה רבה של 
הידור ונוחות , לא רק בחדרים הפרטיים אלא גם בחדרים שבהם שתיים או שלוש 
מיטות . בית החולים משתרע על פני 005 , 4 מ"ר . 005 מ"ר מהם הוקצו לקומה 
הטכנית , שבה נמצא הפיקוד האלקטרוני על כל מערכות המכשור הרפואי , החשמל , 
החמצן , אבזרי השירות והבקרה שבחדרי החולים כולם , לדברי אנשי המרכז , 
הם המלה האחרונה בתחום הרפואי . בשלוש הקומות שמעל נמצאים שלושה חדרי ניתוח 
לכל הסוגים , כולל לב וחזה , יחידה לטיפול נמרץ , יחידה להתאוששות ומעבדה . 
לקראת סיום עומדת מחלקת הדמיה ( רנטגן , אולטרה - סאונד וסי - טי ) . 
כן נמצאים במקום טלוויזיה במעגל סגור לצפייה בניתוחים ואודיטוריום להרצאות . 
בצד אלה ישנו חדר קבלת נבדקים ושתי מחלקות אשפוז שבהן 06 מיטות . האשפוז 
עצמו אינו מחלקתי ולכן אין מיטות פנויות . גם תוכנית הניתוחים אינה מחלקתית , 
והיא פועלת על פי הזמנה מראש , דבר המאפשר ניצול מירבי של ציוד רפואי , 
ציוד אשפוזי וכוח אדם . הרופאים במרכז אינם מועסקים על ידו אלא הם בבחינת 
שוכרי שירות ציוד וכוח סיעודי . ההתקשרות של החולה לרופא ישירה . לפני כשנתיים 
וחצי החליטה שרת הבריאות דאז , שושנה ארבלי - אלמוזלינו , לעכב את הקמתו 
של המרכז משום שלדעתה היו באזור מספיק מיטות אשפוז , ומאז הוא ניהל מאבק 
משפטי . במאי השנה , לאחר נפילת ממשלת האחדות , הורה יצחק שמיר לאולמרט 
להביא לפתיחתו . 
