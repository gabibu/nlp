שני חברים במועצת עיריית תל - אביב , אריה צוקר ( מפ"ם ) , המכהן כיו"ר 
ועדת הביקורת העירונית ושמואל וילוזני , עתרו אתמול לבג"ץ נגד העירייה וראש 
העירייה , שלמה להט . בעתירה , שהוגשה באמצעות עו"ד גדעון כהן , מבקשים 
השניים כי בג"ץ יאסור על ראש העירייה ועל העירייה להוציא כספים כלשהם מתקציב 
הפיתוח העירוני לשנת הכספים הנוכחית , תקציב שטרם אושר על - ידי שר הפנים , 
כנדרש בחוק . העותרים טוענים , כי העירייה הוציאה מאז אפריל השנה למעלה 
מ5 . 4 מיליון ש"ח , ללא קבלת אישור ממועצת העירייה ומשר הפנים ובכך עברה , 
לכאורה , על החוק . העותרים מבקשים מבג"ץ , כי יורה לראש העירייה ולמנהל 
הכספים בעירייה להפסיק כל תשלום כספי ולהימנע מלהכנס לכל התחייבות כספית 
הקשורה לתקציב הפיתוח לשנת 0991 . מועצת העירייה אישרה ביום ראשון את התקציב 
הבלתי - רגיל ( תקציב פיתוח ) לשנה זו , בסך 101 מיליון ש"ח . אישור 
זה נעשה לאחר שהעירייה החלה כבר להוציא כספים על חשבון התקציב , מבלי לקבל 
את האישורים הנדרשים על - פי החוק . עיריית תל - אביב טרם השיבה לעתירה , 
אולם דובר העירייה מסר בתגובה , כי ההוצאה בה מדובר נועדה בעיקרה לעבודות 
שיפוץ דחופות בבתי - ספר , שהיתה חובה להתחילן בחופש הגדול כדי ליושלמו 
לקראת פתיחת שנת הלימודים . לכן , טען דובר העירייה , אי - אפשר היה להמתין 
עד לקבלת האישורים הפורמאליים . 
