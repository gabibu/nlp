ראשי משרד האנרגיה מסרו אתמול לראשי התעשייה הפטרוכימית , כי הם נחושים 
בדעתם לבטל את הסבסוד המיוחד למחירי הנפטא לתעשייה הפטרוכימית , ולקבוע 
מחירים ריאליים בענף . אתמול נערכה פגישה , שבה לקחו חלק מנהלי התעשיות 
הפטרוכימיות , וכן ראשי משרד האנרגיה , בראשות מנכ"ל המשרד , סילבן שלום , 
וראש מינהל הדלק , שמעון גלבוע . מינהל הדלק טוען , כי עומק הסבסוד של 
הנפטא לתעשייה הפטרוכימית הוא 51 דולר לטונה . מפעלי הפטרוכימיה רוכשים 
כיום את הנפטא על - פי מחיר פו"ב איטליה ועוד 3 דולר . הסדר זה הונהג באפריל 
9891 , והיה בתוקף במשך שנה ושלושה חודשים . תוקף ההסדר פג בתחילת השבוע 
הנוכחי . הסדר הסבסוד הוחל תחילה אך ורק לגבי גדות - פטרוכימיה , אך בהמשך 
הוא הורחב גם לגבי החברות האחרות . על - פי ההערכות , המחיר הריאלי שצריך 
לשלם עבור רכישת הנפטא הוא פו"ב איטליה ועוד 81 דולר . בדיונים מוקדמים 
שערכו נציגי משרד האוצר והאנרגיה , הוחלט לבטל את הסבסוד , ועמדה זו גם 
הובאה לידי ביטוי בישיבה אתמול . ראשי התעשיות הפטרוכימיות התריעו נגד אפשרות 
זאת , וקראו להשאיר את המצב על כנו לפחות לתקופה נוספת . לדבריהם , כדאיות 
התפעול של מפעלי הפטרוכימיה תקטן מאוד אם יעלו את מחירי הנפטא , וחלק מהם 
אף עלולים לעמוד בפני סכנת סגירה . בסיום הישיבה סוכם על הקמת צוות , שיבדוק 
במשותף עם חברות הפטרוכימיה את טענותיהם . הצוות יגיש במהרה את מסקנותיו 
לשר הממונה . המצב שנוצר לפי שעה , כרוך בסימן שאלה גדול . מצד אחד , חברות 
הפטרוכימיה הודיעו כי לא ישלמו את המחיר החדש . מנהל הדלק הודיע כי לא יסבסד 
את המחיר . מסקנה אפשרית מכך היא שחברות הפטרוכימיה , לא ימשכו נפטא מחברות 
הדלק , מה שיביא להשבתה בפועל של המפעלים . 
