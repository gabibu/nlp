הממשלה הגישה לכנסת הצעה לתיקון חוק הפיקוח על מצרכים ושירותים , לפיו אי 
אפשר יהיה , באמצעות תקנות או צווים , למנוע רישוי של פתיחת בתי חולים 
פרטיים , מכונים או מחלקות במקצועות רפואיים שונים . הצעת החוק הוגשה לאור 
הביקורת של נשיא בית המשפט העליון , השופט מאיר שמגר , בפסיקתו בעתירה 
שהגיש עו"ד רפי דינרי בשם חברת " מדינווסאט " , בעלי המדיקל סנטר בחיפה 
ובהרצליה . כזכור , הוציא ב88 משרד הבריאות תקנה לפיה , כל בקשה לפתיחת 
בית חולים , מחלקה או שינוי יעד של מתקן רפואי יועבר להחלטת מנכ"ל משרד 
הבריאות והרישוי לכך יינתן על פי שיקול דעתו . התקנה הוצאה כדי למנוע , 
באותה תקופה , מתן רשיון לבעלי " המדינוואסט " לפתוח סניף בחיפה . מדיניות 
המשרד באותה עת היתה למנוע פתיחת מתקני רפואה פרטיים . בדיון בעתירה שהוגשה 
לבג"ץ לפני שבעה חודשים פסקו השופטים כי יש לתת למשקיעים את הרשיון לפתיחת 
בית החולים והמליץ לבטל לאלתר את התקנות שהוצאו במסגרת החוק . בעקבות המלצת 
נשיא בית המשפט העליון גיבש משרד המשפטים הצעה לתיקון החוק . בהצעה נקבע 
כי הצווים והתקנות שהותקנו במסגרת החוק ישארו בתוקף 81 חודשים מיום פרסום 
החוק . במסגרת אותה מדיניות ובאמצעות אותן תקנות נמנע גם מבעלי ר - ם - י 
לקבל רשיון להפעלת בית חולים במוסד שהקימו בבנין מדיכלל ברחוב שמואל הנגיד 
בירושלים . בעלי ר - ם - י עתרו גם הם לבג"ץ ועתירתם תידון בקרוב . 
