" אין ברירה אלא לייבא בניינים מוכנים מחו"ל , במקביל למיצוי הפוטנציאל 
הקיים בארץ להקמת 000 , 6 יחידות דיור " כך אמר אתמול במסיבת עיתונאים 
מזכיר מועצת פועלי חיפה , אורי אגמי . לדברי אגמי , יש להזמין בנייה מתועשת 
מחו"ל , מאחר ש000 , 6 יחידות דיור לא יפתרו לחלוטין את מצוקת הדיור . 
" אין הגיון בכך שאנשים יגורו באוהלים . אין צורך לחכות עד שתסתיים בנייתם 
של בתים מתוצרת מקומית . מאחר שייבוא בתים הפך מחוסר ברירה לצו השעה , 
על ממשלת ישראל להזמין בתים במפעלים המקומיים ולייבא בתים , כדי לפתור את 
בעיית המחסור הגדול " , אמר אגמי . שני נושאים יעמדו במרכז המאבק של המטה 
המשותף של ההסתדרות , הרשויות המקומיות וארגוני המעסיקים בחיפה ובצפון : 
בעיית התעסוקה והמאבק למען תוצרת הארץ . מטה המאבק הוקם לפני שלושה חודשים 
על - מנת לפתור את משבר התעסוקה החריף , הפוקד את חיפה והצפון מזה זמן רב , 
ובו משתתפים גם נציגי הליכוד בהסתדרות . אגמי קרא לוועדי העובדים לרכוש 
שי לראש השנה מתוצרת כחול לבן , הן במסגרת המאבק נגד הייבוא , והן על - 
מנת לעודד מפעלים הנמצאים בקשיים , וליצור מקורות תעסוקה נוספים . לדבריו , 
על - פי קריאת ההסתדרות , יוחרמו רשתות שיווק וחנויות שיעדיפו באופן קבוע 
מוצרי ייצוא על פני מוצרים ישראלים . אגמי אמר , כי המאבק בנושא התעסוקה 
באזור חיפה והצפון יתמקד בחודשים הקרובים בהקמת תחנות הכוח חמש ושש בחיפה , 
ביבוש חוף הים לצורך הקמתן , ובבניית בניין המשרדים המרכזי של חברת החשמל 
בחיפה , לאור ההסדר שהושג באחרונה בין העיריה וחברת החשמל . כמו כן , ידרוש 
המטה להתקין את הסולקן הנורווגי הראשון בחברת החשמל בחיפה , כניסיון לשיפור 
התדמית בנושא זיהום האוויר . ההסתדרות בחיפה תיאבק גם על הקמת בית קירור 
בחיפה , ועל הקמת בניין משרדים למס הכנסה , בהשקעה של עשרים מיליון דולר . 
נושא מרכזי שהוא בגדר " התקווה היחידה של אזור הצפון " , כדברי אגמי , 
הוא פיתוח התעשייה הכימית והפטרוכימית באזור . המטה ייאבק למען סיווג אזור 
פיתוח ב לתעשייה זו . בנוסף , תיאבק ההסתדרות גם על סיום בניית מפעל כרמל 
אולפינים , שיספק מאות מקומות עבודה למובטלי חיפה והצפון . 
