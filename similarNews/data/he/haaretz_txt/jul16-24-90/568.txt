ועדת החקירה בראשות האלוף ( מיל ) עמוס ירון הגישה אמש את מסקנותיה לרמטכ"ל 
ולמפקד חילות השדה . מן המסקנות עולה , כי הסיבה הישירה לתאונה היא טעות 
אנוש של קצין ארטילריה וכישלונה של מערכת הבקרה והבטיחות , שהיתה אמורה 
למנוע טעות מסוג זה . אמש כונסה בלשכת הרמטכ"ל ישיבה , שבה השתתפו מפקד 
חילות השדה , האלוף אורי שגיא , אנשי ועדת החקירה וקצינים בכירים נוספים , 
ודנו במסקנות הדו"ח עד שעת לילה מאוחרת . הרמטכ"ל דיווח לפנות בוקר לשר 
הביטחון על מסקנות הוועדה ועל החלטתו . הוועדה הגישה שורה של המלצות בתחום 
המקצועי והבטיחותי , במטרה למנוע הישנות מקרים כאלה . ההמלצות אומצו כולן 
על - ידי הרמטכ"ל ומפקד המפח"ש . בתחום המסקנות האישיות החליט מפקד המפח"ש , 
באישור הרמטכ"ל , להעביר מתפקידם או להדיח משירות בצה"ל שמונה קצינים בשירות 
סדיר ומילואים , ולנזוף בעוד מספר קצינים , אחד מהם בדרגת תת - אלוף . 
קצין זה יישאר בתפקידו , ככל הנראה . ההליכים נגד כל קצינים אלה יסתיימו 
עד מחר . כנהוג בכל מקרה של תאונת אימונים , נפתחה חקירה של המשטרה הצבאית 
ומסקנותיה יועברו לפרקליט הצבאי הראשי . מקורות בלתי - רשמיים בצה"ל העריכו , 
כי אחדים מן הקצינים יועמדו לדין בין בבית - דין צבאי ובין בדין משמעתי . 
קצין הסיוע הארטילרי הגדודי , בדרגת סרן , שנלווה לכוח חיל הרגלים והיה 
אחראי על טיווח המטרות ועל הנחתת אש התותחים , נטל אתמול על עצמו את האחריות 
לתאונה . מקורות לא - רשמיים אמרו , כי בניגוד לפקודות היו בתרגיל שני קציני 
קישור ארטילריים , במקום אחד . קצין הקישור הארטילרי הגדודי , שאמור היה 
לתת את כל הפקודות ולהיות מעודכן , לא נכח בעת מתן קבוצת הפקודות המאולתרת 
לחלק הבלתי - מתוכנן ( בלת"ם ) של התרגיל . מתברר , כי הפקודה הראשונה 
לירי ארטילרי על היעד המסוים , ניתנה שעה וחצי לפני התאונה על - ידי קצין 
הסיוע הארטילרי החטיבתי , הממונה על קצין הקישור הגדודי . אחר - כך נתן 
קצין הקישור הגדודי את הפקודה לירות לעבר היעד , בשעה שכבר היו עליו חיילים . 
קפידבינמהתחקיר עולה , כי החיילים שהשתתפו בתרגיל שמעו ברשת הקשר את מפקד 
הסוללה הארטילרית שואל : " האם אתה בטוח , שצריך לירות שוב ? " . קצין 
הקישור הארטילרי הגדודי ענה בחיוב . בין אישור הפקודה לירי הפגז חלפו דקות 
אחדות , משום שהסוללה הארטילרית לא היתה טעונה , דרך מקרה . גם במהלך 
פרק - זמן זה לא הבין אף אחד מהקצינים , שפיקדו על התרגיל , כי הסוללה 
עומדת לירות לעבר חיילי יחידת חיל הרגלים . האימונים בכל יחידות צה"ל הופסקו 
אתמול , ומפקדיהן העבירו הרצאות ותדריכים בכל נושא הבטיחות , כפי שהחליט 
הרמטכ"ל לאחר התאונה . ( ע ) . אתמול פורסמו שמותיהם של שני חיילי מילואים 
נוספים , שנהרגו בתאונת האימנוים . אחד מהם הוא רס"ר יוסף ברינקר מקיבוץ 
גשר הזיו , נשוי ואב לשלושה . השני הוא סמ"ר שמעון ביטון , בן 22 מירושלים . 
מועדי הלוויותיהם טרם נקבעו . בבית החולים " הדסה " עין - כרם בירושלים 
מאושפזים עדיין שלושה מפצועי התאונה : אברהם חגבי , בן 22 מראש העין , 
מאושפז במצב בינוני , ביחידה לטיפול נשימתי נמרץ , לאחר שנותח והוצאו 
רסיסים מבית חזהו ; אלי דליצקי , בן 72 מראשון - לציון , מאושפז במחלקה 
הכירורגית לאחר שספג רסיסים בצווארו . הוא סובל גם מחבלה בכף - יד שמאל ; 
בני גואטה , בן 23 מתל - אביב , השתחרר שלשום מבית החולים ונצטווה לשוב 
אתמול , כדי לעבור ניתוח להוצאת רסיסים משורש כף - יד ימין . שר הביטחון , 
משה ארנס , ביקר אתמול אחרי - הצהריים את שלושת הפצועים , המאושפזים בבית 
החולים " הדסה " . במצבם של שלושת הפצועים , המאושפזים במרכז הרפואי " סורוקה " , 
חל שיפור קל : סג"ם יפעת גרינוואלד , בת 91 מתל - אביב , שהיתה חונכת 
באימון אנשי המילואים , מצויה בהכרה מלאה , ומצבה מוגדר קשה אך יציב ; 
דניאל עזיזוב , בן 52 מנתניה , מאושפז במצב קשה ביחידה לטיפול נמרץ נשימתי ; 
יאיר כהן , בן 62 מבית - שאן , מאושפז במחלקה האורתופדית . 
