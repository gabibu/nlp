" כאשר מספר רב כל כך של תלמידים שונא את בית הספר שבו ( הם ) לומדים , 
אין לבוא אליהם בטענות , אלא לבדוק שוב את המערכת " . ביקורת חריפה זו 
על מערכת החינוך , ובעיקר על בחינות הבגרות , כלולה בגליון האחרון של " תדר " , 
עיתון מועצת הנוער העירונית בחיפה , היוצא לאור מטעם האגף לחינוך בעירייה . 
" המערכת החינוכית כפופה למבחני הבגרות והחומר נלמד בצורה כמותית ולא איכותית " , 
כותב המבקר , ארנון מידב , תלמיד י"א בתיכון " אליאנס " בחיפה . " מטרת 
מבחני הבגרות היא לדרג , אינטלקטואלית , את התלמידים המסיימים תיכון , 
כדי לקבוע מי מתאים ללימודים גבוהים . האם הבגרות משיגה מטרה זו ? חוששני 
שלא . " אנשים רבים עם תעודת בגרות בינונית , היו יכולים להסתדר במסגרת 
חינוך אקדמאית . הם היו עסוקים מדי בפעילויות שונות בזמן הלימודים , או 
שמטעמים שונים , לא ראו לנכון להשקיע בלימודים . יוצא , איפוא , שפוטנציאל 
רב בארץ הולך לאיבוד , או שצעירים נאלצים לבזבז שנה מחייהם במכינות ( קדם 
אקדמיות ) ובמקרה הגרוע , לעזוב את הארץ כדי ללמוד בחו"ל . " איני זוכר 
דבר מהחומר שנלמד בהסטוריה בשנה שעברה " , כותב מידב . " אני בקושי זוכר 
חומר שנלמד לפני חודש . אין זה מפני שאני תלמיד גרוע במיוחד , פשוט אין 
אדם שיכול לזכור כל כך הרבה פרטים בכל כך הרבה מקצועות . " הלמידה על פי 
תכנית הלימודים לבגרות גורמת לכך , שרוב השעורים משעממים ביותר . כדי שהמורה 
יספיק להעביר את כל החומר , עליו ללמדו בצורה יבשה , ולהדגיש פרטים אשר 
אולי מעניינים את שר החינוך , אך ודאי שלא את התלמידים . " לימודי התנ"ך 
( הם ) דוגמא מושלמת לכשלון המערכת . בשעורי תנ"ך אנו לומדים , למשל , 
אנליזה של מקרא , פירוש פסוקים שוליים וחלוקת טעמים ( ש ) אינה רלוונטית 
לאדם שאינו מתכוון ללמוד בישיבה . כאתאיסט , שאולי לעולם לא יפתח את התנ"ך 
אחרי סיום בית הספר , אותי מעניין התנ"ך כמכלול תוכן הפרקים , משמעותם 
וכיצד ניתן להשליך מהם על חיינו . " אין אני בא בטענות אל המורה לתנ"ך . 
אני משוכנע לחלוטין , שהיא מסוגלת ללמד בצורה מעניינת , אך היא כפופה 
למערכת , ואינה יכולה להרשות לעצמה לסטות מהעניינים הטריוויאליים ההופכים 
את שעורי התנ"ך לסיוט . " דוגמה נוספת , הממחישה את חסרון מערכת החינוך 
הכפופה ( לבחינות ) הבגרות , הם שעורי המעבדה בפיסיקה ברמה מוגברת . 
בשעורים אלה אין אנו לומדים איך לפתור בעיות ושאלות העולות ( תוך כדי עבודה ) 
, אלא כיצד לבצע ניסויים פרימיטיוויים שנצטרך לדעת למבחן הבגרות במעבדה , 
בסוף כיתה י"ב . " יוצא , איפוא , שכל השעות שהושקעו במעבדה בוזבזו 
לחינם , במקום לנצלן להצבת אתגרים בפני התלמידים , היכולים להביא לעליה 
ברמת ההתעניינות במקצוע . התלמידים לומדים חומר רב בעל פה , במקום לפתח 
את יכולת המחשבה העצמית . . . זוהיא הבעיה החמורה ביותר בשיטת החינוך בארץ 
והיא מביאה לכך שתלמידים בעלי פוטנציאל רב מזלזלים בלימודים . . . " . 
