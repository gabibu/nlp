שר החוץ הליברי בחר להישאר בארה"ב , השרים שנסעו לשיחות הפסקת האש עם המורדים 
קראו לנשיאם להתפטר , וחיילי המורדים הגיעו למרחק של קילומטר מביתו המבוצר 
של הנשיא , סמואל דו . נראה שעוד פרק אלים בתולדות ליבריה מגיע לקצו . 
אך רק מעטים מאמינים שניצחון יריבו של דו , צרלס טיילור , יפתח פרק חדש 
בתולדות המדינה . שלטונו של דו , שההפיכה בהנהגתו היתה השביעית מאז נרצח 
הנשיא הנבחר האחרון , ויליאם טולברט , החזיק מעמד יותר מעשר שנים , אך 
היה התגלמות שתי המחלות הממאירות מהן סובלות הרבה ממדינות היבשת השחורה : 
השחיתות והשבטיות . מקובלת ההנחה , שחלק נכבד מ006 מיליון הדולרים של 
הסיוע האמריקאי לליבריה בעשור האחרון מצא את דרכו לכיסיהם של דו ובני פמלייתו ; 
מנהיג המורדים טיילור היה אחד מהם , אך הוא ברח מליבריה , לאחר שהואשם 
בגניבת 009 אלף דולר מקופת המדינה . הנשיא דו מחזיק עדיין מעמד בזכות כ005 
חיילים מבני שבטו , הקראן ואחת הסיבות לאריכות פרפורי שלטונו הוא הפחד מפני 
טבח בין שבטי : לפני כמה שבועות הסכים דו להתפטר , בתנאי שיינתנו ערובות 
לכך שהמורדים לא יבצעו טבח בבני הקראן , אך טיילור סירב להתחייב . כעת 
נראה שטיילור מוכן לתת את ההבטחות , אך אנשי משמרו של דו לא מאמינים להן 
ומונעים ממנו לפרוש . מה שמייחד את הסיפור הליברי מבין פרשיות אפריקאיות 
דומות היא מידת מעורבותה וכישלונה של ארה"ב . קשריה המיוחדים עם ליבריה 
קיימים מאז הוקמה המדינה על - ידי עבדים משוחררים שהוחזרו מאמריקה . הדולר 
של ארה"ב הוא הילך חוקי בליבריה , ויש בה הריכוז הגדול ביותר של בסיסים 
אמריקאיים באפריקה : שדה תעופה גדול המשמש בסיס אספקה ראשי לכל הארצות דרומה 
מהסהרה ; משדרי " קול אמריקה " העיקריים באפריקה ; תחנת מעקב ותמסורת 
חלל למערכת הלוויינים האמריקאיים , המקיימים את התקשורת עם הצוללות הגרעיניות 
בחצי הדרומי של האוקיינוס האטלנטי . למרות זאת ואולי דווקא בשל כך ארה"ב 
נמנעה מלהפעיל לחץ למען דמוקרטיזציה בליבריה . צארלס טיילור , שאשתו וילדיו 
חיים בארה"ב , מבטיח לשנות את פני הדברים . בהתחשב בניסיון העבר , מוטלת 
עליו ההוכחה . 
