אין הקלטת אולפן טובה של מאריה קאלאס האגדית ב"לה טראוויאטה " . נשמע מוזר , 
אך זו עובדה . טוליו סרפין , מנצח האופרות האיטלקי , שעשה עם קאלאס דרך 
ארוכה והקלטות גדולות שמילאו את מרתפי חברת אי - אם - איי בזהב רב , סבר 
שקאלאס אמנם תיטיב לשחק אך תתקשה לשיר כוויולטה . את " טראוויאטה " שלו 
לאי - אם - איי הקליט עם אנטונייטה סטלה . קאלאס הגיבה בזעם , וראתה בכך 
פגיעה נוראה . לאורך שנים היתה אי - אם - איי בלי " טראוויאטה " של קאלאס . 
יום אחד נתגלה בליסבון סרט - הקלטה מהצגת " טראוויאטה " בבית האופרה המקומי , 
שנערכה ב72 במארס 8591 . קאלאס היתה באותו ערב בשיאה בגילום דמותה של ויולטה 
במשחק קולי , אף כי שירתה לקתה בחוסר - ניקיון . 12 שנה לאחר אותה הצגה 
רכשה החברה האנגלית את סרט ההקלטה המקורי והפיקה ממנו תקליטים . עתה אפשר 
לקבלו בקופסת שני דיסקים ( במחיר מלא , אי - אם - איי , 781947 ) . 
צמד הדיסקים אינו מומלץ לאלה המחפשים את " לה טראוויאטה " של ורדי בהקלטה 
חדישה . ההקלטה היא מונו , מהצגה פומבית , ולאורך ההצגה כולה מלווים 
את הזמרה שיעולים , חריקות קרשי הבימה , ואפילו לחשושים מגרונו של הלחשן . 
באותה שנה , 8591 , היתה קאלאס בבתי אופרה שונים ויולטה בלתי נשכחת . 
הקהל בהקלטה משסע את ההצגה בתשואות סוערות . היא סוחפת אתה את פרנקו גיונא , 
מנצח - האופרות המנוסה , ואת מי שהיה אז טנור ספרדי צעיר , אלפרדו קראוס . 
מאריו סרני , שועל - בימה מנוסה , מוסיף סמכות ונוכחות , בתפקיד האב . 
זוהי חוויה אופראית נדירה בעוצמתה , המגיעה אל שיאה במערכה האחרונה . 
בדיסקים נעשתה מלאכת שיפוץ טובה , אך את הרעשים הנלווים אי אפשר למחוק . 
לטעמי , הם מוסיפים אותנטיות . בהיות קאלאס בתחילת דרכה , הקליטה החברה 
האיטלקית " צטרה " את הזמרת הצעירה ( והשמנה ) מאריה מנגיני - קאלאס 
ב"טראוויאטה " , עם תזמורת הרדיו בטורינו ומקהלת " צטרה " . ניצח גבריאלה 
סנטיני , ועם קאלאס זימרו הטנור פרנצסקו אלבאנזה והבריטון אוגו סאוורזה . 
קאלאס לא הרשימה , ההפקה לא היתה טובה במיוחד , הההקלטה יצאה מן הקטלוג 
וחזרה אליו רק לאחר שמאריה התפרסמה מאוד . שלושת התקליטים ראו אור גם בהטבעה 
ישראלית של " הד ארצי " . כעבור שנים , תציע " צטרה " הקלטה חדשה יותר 
של " טראוויאטה " עם קאלאס , מהצגת האופרה ב"לה סקאלה " של מילאנו , 
בניצוחו של קרלו מריה גוליני . זוהי הקלטת מונו מהצגה פומבית ששודרה ברדיו . 
בתפקיד אלפרדו זימר גוזפא די סטפאנו , ידידה הקרוב ושותפה בהצגות ובהקלטות 
רבות , גם בסתיו חייה . הבריטון הנודע אטורה בסטיאניני שר בתפקיד האב . 
כולם בגדולתם , אך גם כאן זמרתה של קאלאס אינה נקייה , איכות ההקלטה אינה 
מן המשובחות , והתקליטים האיטלקיים , אריכי - הנגן , מלאים רחשים וגם 
התעוותו , לעתים עוד לפני שהגיעו אל הקונה . אני מצפה לדיסקים שיגיעו . 
אולי תסייע הטכניקה הממוחשבת לתקן את מה שקילקלו האיטלקים במקור . יש הקלטות 
פירטיות ולגיטימיות - למחצה של קאלאס ב"טראוויאטה " , כולל אחת עם די - סטפנו 
במקסיקו - סיטי , ביוני 25 , אך מאלו המצויות ברשותי , אני מעדיף את קאלאס 
בליסבון , בצמד הדיסקים של אי - אם - איי . משלוח חדש יגיע אל היבואן בשבועות 
הקרובים . כדאי להזמין מראש . מבין ההקלטות החדישות בדיסקים נסיר ראשית 
מן השולחן הקלטה שלא מומלץ לרכשה , של גון סאתרלנד ולוצאנו פאווארוטי ב9791 , 
ב"דקה " ( שני דיסקים בהקלטה דיגיטלית , 451 014 ) . שמו וקולו של 
פאווארוטי עשוי לקסום לרבים , אבל סאתרלנד , המתאמצת והמשעממת , היא המכתיבה 
את הקצבים ואת האווירה . המנצח , כמעט כמו תמיד , הוא בעלה של סאתרלנד , 
ריצרד בונינג , שמאט למענה את הקצבים . המלצה לביצוע שכולו דיגיטלי ( 
) : ריקרדו מוטי מנצח על המקהלה האמברוזית ותזמורת " פילהרמוניה " מלונדון 
( קופסת שני דיסקים של אי - אם - איי במחיר מלא , 835747 ) . זה הנוסח 
המלא , ומוטי כולל בו גם את הקטעים שמקצצים , בדרך כלל , בהצגות בבתי 
האופרה . ויולטה היא הסופרן רנטה סקוטו , שלה משחק קולי עשיר , אף כי 
אינו מתעלה לדרמה המצמררת שיוצרת קאלאס . קולה קצת לחוץ בטונים הגבוהים , 
אך הפיאניסימו שלה מלא קסם . הטנור אלפרדו קראוס הוא גם הפרטנר של סקוטו , 
ובתפקיד האב שר רנטו ברוסון , בסמכות וביכולת גדולות המוסיפות משקל לביצוע 
התוסס . איכות ההקלטה מצוינת . המלצה בטוחה . " טראוויאטה " בהקלטה אנלוגית 
משובחת , שהועברה למסטר דיגיטלי ( ) : קרלוס קלייבר מנצח על מקהלת בית - 
האופרה הבווארי והתזמורת הממלכתית של בוואריה , בהקלטה משנת 7791 . ויולטה 
שלו היא הסופרן הרומניה אילאנה קוטרובש . אלפרדו הוא פלסידו דומינגו . 
שריל מילנס בתפקיד האב . קלייבר , מנצח גדול , מבקש כעמיתו מוטי לנצח 
" כמו טוסקניני " . המוסיקה קולחת . קוטרובש מעולה בגילום דמותה של ויולטה , 
אך פה ושם לוקה זמרתה בחוסר - ניקיון . דומינגו ומילנס במיטבם . ההקלטה 
נשמעת בדיסקים טוב יותר מאשר בתקליטים . לסיכום , אין ל"טראוויאטה " ביצוע 
מושלם מכל שלוש הבחינות הזמרה , הנגינה והאיכות הטכנית של ההקלטה . הבחירה 
תיפול , בסופו של דבר , בין הביצועים של קאלאס , סקוטו וקוטרובש . קפמאפרקאין 
קלטת וידיאו מלהיבה של " טראוויאטה " . אילו אפשר היה לקנות קלטת של הסרט 
הגדול , בבימויו של זפירלי , ובניצוחו של לוויין , היה זה פתרון מצוין . 
אמנם הפיקו בארץ קלטת וידיאו של הסרט , עם כתוביות בעברית , שהן מעלה 
גדולה , אך איכות הקלטת עצמה היתה רעה . הצבעים היו דהויים וההדפסה המקומית 
לא העבירה לצופה את עושר הצבעים שעיצב זפירלי . תרזה סטרטס , הסופרן הפצפונת 
( מטר וחמישים ) היתה ויולטה יפה , שברירית ומתייסרת . פלסידו דומינגו 
היה אלפרדו מרשים , אף כי מבוגר לתפקידו , וקורנל מקניל שר ושיחק בתפקיד 
האב . גיימס לוויין ניצח על פסקול דינמי וקולח ( שראה אור גם בתקליטים ) 
, עם המקהלה והתזמורת של ה"מטרופוליטן " בניו - יורק . סולני ה"בולשוי " 
ממוסקווה הדהימו ביכולתם בסצנת הנשף . בימויו של זפירלי היה כמו קרן שפע 
בלתי נדלית של רעיונות ותמונות . אולם קולנוע חדיש , עם מערכת צליל משובחת 
שרמקוליה מקיפים את האולם , העניק תחושה של ערב - אופרה גדול . בקלטת וידיאו 
מסחרית אפשר להשיג את " טראוויאטה " בהפקה של פסטיבל גליינבורן באנגליה , 
עם צוות זמרים בריטי , ובראשם הסופרן הצעירה מרי מקלאפלין . ההפקה בניצוחו 
של ברנרד הייטינק ובבימויו של פיטר הול . הצגה יפה , קומפקטית , לא מסעירה , 
אך גם ללא נפילות מכאיבות . הצליל סטריאו , הייפי . 331 דקות . איכות 
התמונה טובה . קפמאפרק " טוראנגלילה " , יצירתו הארוכה ( 07 דקות ) של 
מסיאן , המנוגנת עתה בפילהרמונית בניצוחו של מהטה , מושמעת באולמי הקונצרטים 
בעולם לעתים רחוקות מאוד . ההקלטות נדירות עוד יותר . רק שתיים מצויות 
בדיסקים , ורק אחת מהן מומלצת : בניצוחו של סיימון ראטל . המנצח הבריטי 
הצעיר מצליח לדלות מהיצירה יופי שוותיקים וגדולים ממנו נכשלו בו . ראטל 
מנצח על תזמורתו , הסימפונית של העיר בורנמות , ועמו פיטר דונהיו בפסנתר , 
וטריסטן מוראיי במתנד - מרטנו . בקופסת שני הדיסקים ( אי - אם - איי , 
הקלטה דיגיטלית , 364747 ) יצירה יציגה ומוכרת יותר של המלחין הצרפתי : 
הרביעייה לאחרית הימים . ביצוע מצוין בהקלטה מעולה . 
