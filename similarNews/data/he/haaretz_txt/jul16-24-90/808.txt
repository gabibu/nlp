כוחות צבא גדולים , בהם יחידות צנחנים , גבעתי , הנדסה ומשמר הגבול , 
מלווים באנשי המנהל האזרחי , השתלטו בשעת בוקר מוקדמת בשבת על הכפר בית - 
אומר בהר - חברון , עצרו למעלה מעשרה מבוקשים בפעילות חבלנית ובמה שמוגדר 
כפעולות של הפרת סדר , וקיימו מבצע עיקולים וגביית מסים . הכפר הוזכר פעמים 
אחדות בשנה האחרונה כמי שהוציא מתוכו פעילי אינתיפאדה . במשך שנת האינתיפאדה 
השנייה רכש צה"ל מיומנות רבה בפעולות מסוג זה שהיתה אתמול . למעשה , זו 
הפכה למעין רוטינה : הצבא ומשמר הגבול משתלטים על הכפר שסומן , בשקט , 
בדרך - כלל בשעת בוקר מוקדמת , מקימים תצפיות על הגגות ומכנסים את הגברים 
ברחבה המרכזית . חיילים אחרים מקיימים חיפושים מבית לבית , ואנשי המנהל 
האזרחי מנצלים את ההזדמנות לגביית מסים ולביצוע עיקולים . לפני תחילת הפעולה 
אתמול נחסמו מבואות הכפר , והשטח הוכרז כאזור צבאי סגור . סמוך לשעה שלוש 
לפנות - בוקר עצרו החיילים כמה מן המבוקשים , בעודם במיטותיהם . עם שחר 
הושמעו ברמקולים הודעות על עוצר , והחיילים התחילו לסרוק את הכפר מבית לבית . 
מסוק שחג באוויר דיווח על כיווני הבריחה של מבוקשים שניסו להימלט להרים , 
והחיילים הצליחו ללכוד מקצת מהם . כל גברי הכפר , בגיל 6154 , נצטוו ברמקולים 
להגיע עם כלי רכבם , לרבות משאיות וטרקטורים , לרחבת בית הספר ( באחרונה 
שוחררו מחובת התייצבות בפעולות מעין אלה נערים בני 4151 ) . בזמן שהגברים 
שהתכנסו ברחבת בית הספר עברו בדיקות ביטחוניות ופליליות , בדקו אנשי המנהל 
האזרחי את חובות המס שלהם , ואף ביצעו כמה מעצרים . במקביל סרקו חיילים 
אחרים את הבתים . פעולות מעין אלה הסתיימו בעבר עם פצועים , מוכים ואף 
עם הרוגים . הפעם , " הפעולה עברה ללא השלכת אבן אחת " , כדברי מקורות 
צבאיים . " הגברים המתינו ברחבת בית הספר , בישיבה עם גישה חופשית למים 
ושירותים . יו"ר המועצה המקומית הורשה לנוע בחופשיות , כדי לסייע במקרים 
של מחלה ובעיות אחרות " . מפקד הכוח , אל"ם א , אמר : " הוריתי לנהוג 
בעדינות מירבית ולפעול בצורה נקייה ומסודרת , כי זה קובע במידה רבה את תגובתם 
של המקומיים " . מקורות פלשתיניים מסרו , כי בסוף השבוע קיים צה"ל פעולות 
יזומות בכפרים נוספים בהר חברון : אידנא , בית - אולא , תרקומיא , נובא 
וחוסאן . 
