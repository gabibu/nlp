המשרד לאיכות הסביבה שיגר מכתב חריף מאד בניסוחו למנכ"ל מלון הילטון בתל 
אביב , פיטר ואן - דר פליט , בו נתבע המלון לבצע לאלתר תיקונים במערכת 
הדלק של המלון , כדי למנוע הישנות מקרי זיהום ים בשמן , על ידי המלון . 
המכתב , שעליו חתום מנהל האגף למניעת זיהום הים אליק אדלר , שוגר בעקבות 
אירוע זיהום קטעים מחופי תל אביב , כתוצאה מהזרמה ישירה של מזוט ממלון הילטון , 
שהתרחש ב09 . 6 . 71 . המשרד לאיכות הסביבה מציין , כי " הנזק שנגרם 
לחופים ולסביבה הימית , היה ניכר . בסיום המכתב מטעים המשרד לאיכות הסביבה , 
כי " הישנותו של אירוע כזה תחייב את המשרד לפעול בהליכים משפטיים , גם 
בתוקף החוק החדש למניעת זיהום הים ממקורות יבשתיים שתקנותיו נכנסו לתוקף 
בימים אלה " . אתמול נמסר כי פרס כספי של 004 ש , יוענק על ידי הקרן למניעת 
זיהום הים במשרד לאיכות הסביבה , ליודולוף כץ מתל אביב , על כך שהודיע 
למפקחי זיהום הים על הזיהום בחוף הילטון . נמסר כי על פי נהלי הקרן למניעת 
זיהום ים , משלמת הקרן פרס כספי לאדם המודיע על זיהום ים בשמן ועל זהותו 
של המזהם ואשר בעקבות דיווחו מוגשת תביעה פלילית כנגד המזהם . 
