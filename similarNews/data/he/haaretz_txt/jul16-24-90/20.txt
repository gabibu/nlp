תוניס ( ע"ר ) . משלחת פרלמנטרית סובייטית הגיעה אתמול לתוניסיה , לשם 
עריכת שיחות עם אש"ף על ההגירה ההמונית של יהודים סובייטיים לישראל . מקורות 
סובייטיים מסרו , כי המשלחת , בראשותו של חבר הנשיאות , ואלנטין טטנוב , 
תבקר מאוחר יותר גם בירדן ובסוריה . מצפים כי בחודש ספטמבר ידון הפרלמנט 
הסובייטי על החוק לענייני הגירה , שהדיון בו נדחה זה זמן רב . ארה"ב רוצה 
כי חוק זה יבטיח הגירה חופשית , ואילו אש"ף והמדינות הערביות לוחצים על 
מוסקווה לדרוש הבטחות מישראל שהעולים החדשים לא ישתקעו בגדה המערבית וברצועת 
עזה . מקורות של אש"ף אמרו , כי ייתכן שהמשלחת הסובייטית תיפגש עם ערפאת , 
בטרם תצא ביום חמישי לרבת - עמון . השאלה המרכזית בדיון בין שני הצדדים 
על ההגירה היהודית : האם תתיר מוסקווה טיסות ישירות לישראל ? שרי חוץ ערביים 
התכנסו אתמול בתוניס , כדי לדון בהשעיית הדו - שיח בין ארה"ב ואש"ף . 
