חברת קונסורטיום אינטרנשיונל נסגרה אתמול במפתיע , זאת לאחר שחברת בזק ניתקה 
את קווי הטלפון של החברה . חובות קונסורטיום לבזק מסתכמים במאות אלפי דולרים , 
ובזק דרשה מהחברה פירעון מיידי של החובות . מאחר וקופת קונסורטיום ריקה , 
אין באפשרותה לקבל אשראי , ופעילותה העיקרית היא בתחום התיקשורת הבין - 
לאומית , היא נאלצה אתמול להפסיק את פעילותה . 52 עובדי קונסורטיום שהגיעו 
אתמול למשרדי החברה ברחוב דיזינגוף בת"א מצאו את הדלתות סגורות . פניות 
העובדים לד"ר יהודה שנהב , היו"ר שרכש לאחרונה % 31 מהשליטה בחברה מדני בינקין , 
לא נענו . שכרם של העובדים כבר לא שולם מזה חודשיים . קונסורטיום אינטרנשיונל 
היא ההחזקה העיקרית של חברה האם קונסורטיום הרשומה בבורסה . מניות החברה 
עומדות בפני מחיקה , ונראה כי ניסיונותיו של ד"ר שנהב להחיותה עולים לפי 
שעה בתוהו . 
