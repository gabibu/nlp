. כיום מוגבלת הנוכחות הישראלית לשני נציגי " כור - סחר " , העושים עסקים 
לא - גדולים , אבל רווחיים מאוד . ב3791 מילא קאונדה תפקיד פעיל בהחלטת 
הארגון לאחדות אפריקה לנתק קולקטיווית את היחסים הדיפלומטיים עם ישראל . 
מאז לא נכלל שמו בשום רשימה של מועמדים מיידיים לחידוש . בשנה שעברה שלחה 
ישראל ללוסאקה את השגריר הנודד שלה , דויד קמחי , לשעבר מנכ"ל משרד החוץ , 
בעל קשרים מצוינים באפריקה , כדי לדבר על לבו של קאונדה . מאחר שהוא מן 
הבולטים והמוערכים במנהיגי היבשת , אפשר לשער כי אילו היה קאונדה מסכים 
לחדש את היחסים , היו נשארות מדינות מעטות מאוד באפריקה שלא היו מצטרפות 
אליו . קאונדה קיבל את ד"ר קמחי בידידות אישית מופגנת . הוא קרא לו " דייב " 
לעיני מצלמות הטלוויזיה , ובילה אתו שעה ארוכה בשיחה . אבל לעיני אותן 
המצלמות הוא גם הטיח דברים קשים בישראל , ואמר כי לא יקבל שגריר ישראלי 
בלוסאקה כל עוד ישראל תעמוד בסירובה לדבר עם אש"ף . קאונדה מכיר ב"מדינת 
פלשתין " . נציגות אש"ף בלוסאקה נהנית ממעמד של שגרירות לכל דבר , ויאסר 
ערפאת הוא אורח רצוי . הזכרתי לקאונדה את שליחות קמחי , ושאלתי אותו על 
דחיית הבקשה לחדש את היחסים . קאונדה : " אתה טועה , כשאתה אומר שדחיתי 
( את קמחי ) . לא השלכתי אותו ממשכן הנשיא . היתה לי אתו שיחה ארוכה . 
הסברתי לו בדיוק מפני מה עשינו מה שעשינו ב3791 . אמרתי לו , כי אמות 
איש עצוב מאוד אם אלך לעולמי מבלי לבקר בבית - לחם , מפני שאני אוהב את 
משיחי ואני רוצה לראות איפה נולד . הייתי רוצה לעשות כן כראש מדינה , או 
כפנסיונר . אבל מצפוני אינו יכול להרשות לי לעשות כן . . . אני מכיר במדינת 
ישראל . אינני מקבל את התיאוריה שהיא צריכה להתבטל . . . אבל באותו הזמן 
לא אקבל את מדיניותה של הממשלה הנוכחית בישראל . גינינו את מה שעשה היטלר 
לעם היהודי . זה , והעובדה שקרא לנו קופים , שיכנעו אותי להתגייס למלחמה 
נגדו בהיותי בן 71 . ומה אני רואה ? אותם האנשים שהיו לי כלפיהם תחושות 
כל - כך חזקות מה הם עושים לאנשים בצלמם , לערבים ? קאונדה מספר שכשיצא 
ב8891 להלוויית קיסר יפאן , הירוהיטו , שיגר מסר אל יצחק שמיר . " אמרתי 
שאשמח מאוד לעצור בתל - אביב ולראות את ראש הממשלה , אם הוא יוכל לשכנעני 
שהוא מתקדם לקראת שלום עם השכנים הערבים . מצאנו שאיני יכול לבוא " . קאונדה 
ישמח לחזור ולבחון את העניין , אם תקום בישראל ממשלה שתסכים לדבר עם ערפאת , 
" איש שאני בוטח בו " . הוא רוצה ש"ישראל תנהג בהיגיון ותחדל להרוג ילדים 
חפים מפשע ואנשים צעירים , כלאחר - יד כך נהג היטלר ביהודים " . הוא אומר 
שהוא " מתפלל " להצלחתו של שמעון פרס , אבל הוא חושש שמא פרס ייכשל , 
" והאיש השני ( שמיר ) ייטול את המושכות . זה יחזיר אותנו למשבצת הפתיחה " . 
את פרס פגש , לדבריו , בכמה הזדמנויות ו"אני חושב שאני בוטח בו , כי 
מכל הדיווחים נראה שהוא איש הגיוני . הייתי רוצה ששני האנשים האלה ( פרס 
וערפאת ) יעבדו זה עם זה , ויכוננו שלום במזה"ת . אשמח לתמוך בפרס ואשמח 
לבקר בתל - אביב , אם אאמין שממשלה בראשותו תעשה את הדברים הנכונים " . לא 
הרחק ממשכן הנשיאות , באזור של וילות דיפלומטיות , חוצה את לוסאקה שדרה 
הקרויה על שם נשיא עיראק סדאם חוסיין . את השלט מאיר - העיניים גיליתי יום 
אחרי שסדאם איים להשמיד את מחצית ישראל בנשק כימי משוכלל . שאלתי את קאונדה 
על הצהרת סדאם . הוא חזר ואמר שאינו תומך בחורבן ישראל , אבל הוא גם " מקווה 
שישראל לא תתקוף את עיראק " . שאלה : אדוני הנשיא , טראגית ככל שתהיה העובדה 
שחיילים ישראלים הרגו מאות פלשתינאים בשטחים נשיא עיראק השתמש בנשק כימי 
והרג אלפי כפריים כורדים ביום אחד . אף - על - פי - כן , יש בלוסאקה שדרה 
הקרויה על שמו . קאונדה : כיבדנו אותו , מפני שכאשר פגשתיו בראשונה ב9791 
משכה אותי מאוד המדיניות שהוא הצהיר עליה במזרח התיכון ובאפריקה . אמרתי 
לך , שאינני מקבל שישראל תיחרב . אם תשאל אותי מדוע קראנו שדרה גדולה 
זו על שמו של סדאם חוסיין זה היה מפני שהרשים אותי בנקודה מסוימת . אם 
עכשיו יש לו נשק כימי זה משהו שאינני צריך לדבר עליו בעיתונות , אני אדבר 
על זה אתו בעצמי " . סיפור שדרת סדאם מורכב קצת יותר . נשיא עיראק שילם כסף 
רב לזמביה כדי לזכות בשדרה . בלוסאקה אומרים , כי כאשר ביקר שם וראה את 
התוצאות היה נרגז מאוד . בלוסאקה אין שדולות , בוודאי לא שדולה פרו - ישראלית . 
בזמביה יש קהילה יהודית זערורית , 04 איש בסך הכל . כמה מאנשיה עושים 
חיל . יו"ר הקהילה , מייקל גאלון , בן 34 , הוא מנהל קונצרן חקלאי משגשג 
שבבעלותו שמונה חוות . הוא מספק בשר לבתי מלון ולצבא . אביו היה מהגר יהודי 
מליטא , שהגיע לזמביה עם פרוץ מלחמת - העולם השנייה . משפחת גאלון שכרה 
באחרונה את שירותיו של פול שפירו , מרצה להיסטוריה באוניברסיטה העברית , 
כדי שיעלה על הכתב את תולדות יהודי זמביה , אשר גם בימי תור הזהב שלהם 
לא מנו יותר מ005 נפש . שפירו הספיק לגלות , כי 11 מ81 המתיישבים הלבנים 
הראשונים בזמביה , בתחילת המאה , היו יהודים . המתיישב היהודי המפורסם 
ביותר של זמביה היה סר רוי וולנסקי . בסוף שנות ה05 היה וולנסקי ראש ממשלת 
הפדרציה של נייאסאלנד ושתי הרודזיות , אשר קיבלו לימים את עצמאותן תחת השמות 
מאלאווי , זמביה וזימבבואה . וולנסקי לא זכה להכרת טובה מיוחדת מצד האפריקאים . 
ב1591 הכריז כי על האפריקאים להבין שלאיש הלבן אין כוונה " להסתלק מאחריותו " , 
והוא יוסיף לנהל את הטריטוריה לאורך ימים . איום האלימות היחיד שבא מפי 
קאונדה בימי מאבק העצמאות כוון כלפי וולנסקי . הוא הזהיר אותו ב0691 , 
כי אם יעמוד בהתנגדותו לעצמאות , לא יהיה אפשר למנוע התקוממות בזאמביה , 
" שבהשוואה אליה ייראו המאו - מאו ( מחתרת שחורה בקניה , שהשתמשה בשיטות 
טרור ) כמו פיקניק לילדים " . לימים סלח קאונדה לוולנסקי . הוא אפילו ערך 
לכבודו ארוחה חגיגית במשכן הנשיא . וולנסקי הזקן גמל למארחו , והיכה על 
חטא . " טעיתי " , אמר . 
