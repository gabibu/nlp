דולר , שנועדו להוצאות הכרוכות בפינוי השוכרים הנוכחיים של המשרדים ולביצוע 
עבודות השיפוצים הדרושות . לאחר הפעלת המלון יזכו המשקיעים המערב - גרמנים 
ב%57 מן הרווחים והחברה ההונגרית תזכה ב%52 . מהרווחים האלה יפרעו משקיעי 
החוץ את קרן ההלוואה וההונגרים יפרעו את הריבית עליה . כעירבון לביצוע 
כל העסקות האלה ישמש הבניין עצמו . נראה , אם כן , שהמשקיעים המערב - 
גרמנים ישתלטו בדרך זו על נכס בשווי 02 מיליון דולר , ועל % 57 מן הרווחים 
שיופקו ממנו , בלי להשקיע בפועל דולר אחד , אלא תמורת גיוס הלוואה בנקאית 
בלבד . הם גם אינם מסתכנים בחובה להחזיר את ההלוואה , שהרי הבניין משמש 
עירבון . וכאן בא המסמר בכל העסקה : מן הצד ההונגרי , " החברה לשיווק 
דגנים " אינה השותפה היחידה . מלבדה שותפה , ב%3 , חברה פרטית בעירבון 
מוגבל , שהוקמה רק לצורך השותפות . לדעת המשקיעים הזרים , שותפות ב%3 
מן הרווחים אינה תמורה מוגזמת לסיועם בביצוע העסקה . אלה אינן הדוגמאות היחידות . 
בכל ארצות מרכז אירופה מגלים מנהלי חברות התעופה הלאומיות להיטות למכור 
אותן לחברות מערביות . מומחי כלכלה מערביים ( דווקא הם ) מזהירים , כי 
במצב הנוכחי כרוכה מכירת החברות בהפסדים גדולים . ציודן מיושן , צי המטוסים 
שלהן , ברובו מתוצרת סובייטית , אינו נחוץ לקונים הפוטנציאליים , הנכס 
העיקרי שלהן הוא חלקן בשוק . אילו חברות התעופה של צכוסלובקיה , פולין 
והונגריה ( ואולי גם יוגוסלוויה ) היו יוצרות ביניהן שותפות , הנתח המשותף 
שלהן בשוק - התעופה היה מעלה את ערכן ואת מחירו לאין ערוך . אבל ספק אם 
תקום שותפות כזאת . כל אחת מן החברות הלאומיות רוצה להימכר לבד , ומהר . 
שכן , בשותפות יהיה קשה יותר להגיע להסכם על עסקות צדדיות , האפשריות 
כאשר כל אחד פועל בנפרד . מומחים רבים מזהירים גם מפני הפרטה - מחדש חפוזה 
של מפעלים תעשייתיים גדולים במצבם הנוכחי . לדעתם , כדאי יותר לשפץ אותם 
ולהציעם למכירה רק לאחר השיפוצים . " גם כאשר רוצים למכור מכונית פרטית , 
מתקנים אותה לפני פרסום המודעה בעיתון " , אמר כלכלן שווייצי ממוצא צכי 
ברב - שיח בטלוויזיה הצכוסלובקית . " אפשר , כמובן , למכור מכונית משומשת 
גם בלי משאבת שמן ובלי תיבת הילוכים , אבל מחירה יהיה בהתאם " . אבל ברוב 
המקרים נחפזים מנהלי המפעלים , וטעמיהם עמם . הכל תמימי - דעים כי הניהול 
הכושל הוא מן הסיבות העיקריות למשבר הכלכלי הפוקד את ארצות הגוש הסובייטי 
לשעבר . אך ראה זה פלא , מנהלים כושלים רבים מגלים תושייה וכשרון כאשר 
עליהם לדאוג לעצמם , להתעשרותם ולהצלת מעמדם הפרטי . 
