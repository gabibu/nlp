בהפועל טבריה עדיין לא נרגעו ממחול השדים שאפף את הקבוצה בעקבות פרשת החשדות 
למכירת מישחקים לקבוצות התחתית בליגה הארצית . סוחר הרכב מורדי לוי אשר 
תוחקר אתמול ב"מודיעין אזרחי " , הגיב בזעם על הרינונים ועל שירבוב שמו בפרשה . 
לטענתו , אין שחר לפרסומים , וכל העניין בא להשמיצו . לוי הוסיף שבטופסי 
הטוטו שמילא לפני השבת ניחש שטבריה תנצח . האימון אתמול נערך באווירה קודרת . 
שלושת השחקנים החשודים , יוסי אדרי , מרדכי אבו - חצירא ודני גואיטה , 
סיפרו כי נוקו מכל חשד , אך לא התאמנו . גואטה ואדרי הוזמנו לחקירה נוספת 
היום . שחקן הרכש יוסי " קרלוס " אדרי " לא הופיע גם אתמול לאימון , 
ונראה שסיים את פעילותו העונה בקבוצה . 
