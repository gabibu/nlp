ניימיכן ( ע"ר ) . נביל שעאת , מבכירי אש"ף , אמר בניימיכן שבהולנד 
כי לארגונו אין התנגדות להגירת יהודי בריה"ם לישראל , כל עוד אין המהגרים 
מתנחלים בגדה המערבית וברצועת עזה . " החשש שלנו אינו נובע מבואם של יהודים 
סובייטים לישראל " , אמר שעאת , אחד מעוזריו של יאסר ערפאת , בוועידה שהתכנסה 
בהולנד לדיון על " הכלכלה בשטחים המוחזקים " . " החשש שלנו הוא שראש ממשלת 
ישראל , יצחק שמיר ינצל את המהגרים האלה כמכשיר פוליטי לסיכול תהליך השלום , 
ע"י כך שיישב אותם בגדה המערבית וברצועת עזה , ואחר - כך יטען כי אין שם 
מקום לפלשתינאים " . שעאת ציטט מהודעתו של שמיר בינואר , כי ההגירה היהודית - 
סובייטית מבריה"ם דרושה בשביל " ישראל גדולה " . עוד אמר , כי אש"ף היה 
הרבה פחות מודאג מזרם ההגירה לישראל , אילו התקיים תהליך של שלום . מוסקווה 
( ע"ר ) . משלחת של אש"ף , ובראשה אבו - מזין , מהנהגת הארגון , נפגשה 
ביום חמישי במוסקווה עם קבוצת יהודים , והביעה בפניה דאגה על העלייה היהודית 
מבריה"ם לישראל . אחד מאנשי הקבוצה היהודית , עורך ביטאון יהודי היוצא 
במוסקווה , טאנקרד גולנפולסקי , אמר לסוכנות " טאס " : " הודענו למשלחת , 
כי הליך הכניסה והיציאה של אזרחים סובייטים קשור עתה באורח ישיר לדמוקרטיזציה 
בארצנו ולמימוש זכויות האדם . איש אינו יכול לצוות על אנשים להיכן ילכו 
והיכן יתגוררו " . גולנפולסקי אמר , כי הפגישה עוררה תקווה שהסכסוך במזרח - 
התיכון ניתן לפיתרון : " נציגי אש"ף הבטיחו לנו , כי אין לעם הפלשתיני 
רגשות אנטישמיים " . הוא הביע תקווה , כי המגעים בין אש"ף לבין יהודי בריה"ם 
יימשכו . קפידבינבגדאד ( ע"ם ) . שר החוץ העיראקי יעמוד בראש משלחת שרים 
ערבית , שתבקר אחרי חודש הרמדאן בבריה"ם , בתימן , בדרום - תימן , בירדן 
ובכוויית , כדי לדון בהגירת יהודי בריה"ם לישראל . כך כותב השבועון העיראקי , 
" חוראס - אלוטן " . לדברי השבועון , הוקמה המשלחת בעקבות הכינוס האחרון 
של מועצת הליגה הערבית . חבריה יציגו בפני מנהיג בריה"ם את ההשקפה הערבית 
בנושא זה , ואת הצורך להעניק למהגרים דרכונים במקום תעודות מסע , המאפשרות 
להם לצאת אך ורק ל"ישות הציונית " . עוד יבקשו חברי המשלחת ממארחיהם בקרמלין , 
להתיר את שובם של המהגרים הסובייטים לבריה"ם תוך חמש שנים ממועד יציאתם , 
במקום המצב הנוכחי , שבו נאסר עליהם לשוב . עיתון אחר , " אלראי - אלעאם " , 
מוסר גם הוא , כי צפויים מגעים בין - ערביים ופעילות הסברה עניפה , בהתאם 
להחלטות ועדת ירושלים , כדי להבהיר את הסכנות שבהגירת יהודי בריה"ם ל"אדמות 
הפלשתיניות הערביות הכבושות " : תורכב ועדה בראשותו של מלך מרוקו , חסן השני , 
שתבקר בחמש המעצמות החברות במועצת הביטחון של האו"ם , ותנסה להבהיר את 
הסכנה שבעלייה . יאורגן מפגש איסלמי - נוצרי , שבו ישתתפו בצד הנוצרי הוואתיקן 
והכנסיות , כדי לשמור על זהותה של ירושלים . תופנה קריאה לסנאט האמריקאי 
לעיין מחדש בהחלטה " המתעלמת מהזכויות הערביות " , לממשלת ארה"ב להתערב 
כדי למנוע את " ישוב המהגרים באדמות הפלשתיניות הכבושות , לבריה"ם למנוע 
הגירת יהודים לישראל , ולשוק המשותף להגביר מאמציו כדי לשים קץ למדיניות 
ההתנחלות . מועצת הביטחון תתבקש להקים ועדה מפקחת בינלאומית , שתפקידה יהיה 
למנוע את הקמת ההתנחלויות בשטחים , ובכללן ירושלים . תופנה קריאה לכנס ועידת 
שלום בינלאומית , שתהיה בפיקוח האו"ם . 
