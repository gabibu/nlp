כוויית ( ע"ם ) . העיתון " אלסיאסה " כתב אתמול מפי מקורות יודעי דבר 
כי נשיא עיראק , סדאם חוסיין , ביקש מנשיא מצרים , חוסני מובארק , לשקול 
אפשרות שמצרים תבטל את הסכמי קמף - דייוויד ואת חוזה השלום עם ישראל , אם 
עיראק תיחשף לתוקפנות מצד ישראל . לדברי העיתון , נאמרו הדברים בעת ביקור 
חטוף שערך חוסני מובארק בעיראק ב7 באפריל כדי להפיג את המתח שנוצר ביחסי 
עיראקארה"ב . סדאם אמר אז כי ההנהגה העיראקית אינה צריכה לטמון ראשה בחול 
כבת - יענה , ולשתף פעולה עם המעצמות . הוא נימק זאת בכך שעבר זמנן של 
שיטות אלו , שכן עיראק הצליחה לעמוד איתן שמונה שנים במלחמה עם איראן ולהשיג 
ניצחון צבאי , למרות מזימותיהן של המעצמות בשלבי המלחמה השונים . סדאם חוסיין 
אמר למובארק , כי מצרים אינה יכולה להיות מתווכת בין עיראק לישראל , כיוון 
שהיא מחויבת להגן על עיראק בהתאם לאמנת הליגה הערבית ובהתאם להסכמי ההגנה 
הערבית המשותפת ולחברותה ב"גוש הארבע " . 
