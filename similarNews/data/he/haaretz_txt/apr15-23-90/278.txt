( ע ) . נרקומן בעל עבר פלילי עשיר נעצר אתמול בבית משפט השלום בתל אביב 
לשבעה ימים , כחשוד בהכאת בנו בן ה71 במקל . הוא חשוד כי היכה את בנו בכל 
חלקי גופו , כלא אותו בבית ואיים לרצוח אותו ואת אחיו בן ה11 . בא כוח המשטרה 
טען כי האב האלים נעצר בעקבות פקודת מעצר של ההוצאה לפועל . בנו בן ה71 
פעל לצורך השגת הכסף הדרוש לשחרור אביו . אולם מיד עם שחרורו מהכלא ביקש 
האב מהבן כסף למימון צריכת הסמים שלו . משסירב הבן , תקף אותו האב במקל , 
גרם לו חבלות בגופו , כלא אותו בבית ואף גרם לו לשתות מים עם סבון . למחרת 
היום , טען בא כוח המשטרה , היכה החשוד את בנו בן ה11 ואף רדף אחרי שני 
בניו , כשהוא נושא בידו סכין ומאיים לרצוח אותם . במהלך המרדף אף צעק , 
כי השתחרר מן המעצר כדי לרצוח את בניו . החוקר ציין כי אחד הילדים , בן 
ה11 , מסרב בכל תוקף לחזור לביתו , מאימת אביו . החשוד עצמו העיד בבית 
המשפט כי הוא אב לתשעה ילדים , ותלה את קולר האשמה בבנו , אותו כינה לא - 
נורמאלי . השופט ארי זיו - אב ציין בהחלטתו כי עדויותיהם של שני הילדים 
מצביעות על אלימות מצד החשוד כלפיהם , ויש צורך להשלים את החקירה . 
