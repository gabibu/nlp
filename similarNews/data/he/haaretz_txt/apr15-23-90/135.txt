רק"ח עומדת בפני פילוג , על רקע דרישת חברים רבים ממנהיגות המפלגה לאמץ 
גישה של פתיחות ומצע ארגוני ליברלי בוועידת המפלגה , העומדת להיערך בקיץ 
הקרוב . עד כה נודע על קיום שתי התארגנויות אופוזיציוניות . האחת , שבראשה 
עומד הסופר אמיל חביבי , מנסה לכונן קואליציה של פעילי ציבור ואנשי - רוח 
ערבים , שיגבשו עמדות לקראת ייסוד " חזית מאבק " . ההתארגנות השנייה שואפת 
לשקם את המפלגה הקומוניסטית , ע"י ליכוד כל האלמנטים האופוזיציוניים להנהגה 
הנוכחית , השמרנית לטעמם . בין השאר פנו בעלי היוזמה הזאת להחזיר למפלגה 
את כל פורשיה בעשור האחרון יהודים וערבים . הם קיימו כנס ראשון בחיפה והקימו 
" ועד יוזמה " , הממשיך לפעול לליכוד השורות . הנהגת המפלגה פתחה במבצע 
ארצי לעריכת מפקד חברים , כדי לאתרם לקראת הוועידה . זאת , נוכח התרופפות 
השורות . 
