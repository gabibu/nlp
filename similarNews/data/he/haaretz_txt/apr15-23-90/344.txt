בנאום שנשא בפני באי הכנס השנתי להנדסת רכב שהתקיים לפני חודש , הציע גקי 
אבן , מנכ"ל משרד התחבורה , כי ישראל תנצל את משאבי האנוש שלה לפיתוח אמצעים 
טכנולוגיים מתקדמים למלחמה בתאונות הדרכים , בבחינת " המוח היהודי ימציא 
לנו פטנטים " . קפמאפרקבקרב המאזינים היו שהטילו ספק האם מאחורי המלים היפות 
אכן קיימת במשרד התחבורה פתיחות של ממש לרעיונות שמקורם מחוץ לממסד התחבורתי . 
הניסיון מלמד , שאפילו מומחי הטכניון נתקלו בקשיים בבואם להציע אמצעים 
להשחזת הכלים למלחמה בתאונות . מעבדת הרכב של הטכניון פיתחה , למשל , 
תוכנת מחשב המסוגלת לנתח גורמי תאונות באמצעות נתוני הדפורמציה של מרכב המכוניות 
לאחר התאונה . התוכנה , האמורה לשמש כלי עזר בידי בוחני המשטרה , עשויה 
להוות גם מאגר נתונים רב ערך שירוכזו בו ניתוחי אירוע של תאונות . אין צורך 
להכביר מלים על השימוש המחקרי והמעשי שאפשר להפיק מנתונים אלה . אלי קרסני , 
ראש המעבדה , הציע את התוכנה למשטרת ישראל , אבל בינתיים התוכנה בטכניון 
והמשטרה נשארה בשלה . ראש מחלקת התנועה במשטרת ישראל , נצ"ם אריה עמית , 
לא היה מוכן להתייחס לנושא . קפמאפרקמיכאל קלה הוא פסיכולוג חברתי שהיה 
שותף בצוות שפעל במסגרת המכון האוסטרי לבטיחות בדרכים ופיתח מערכת שתפקידה 
לאבחן תפקודי נהיגה . המערכת , המכונה 09 , בודקת בעזרת סדרה בת 21 מבחנים 
יכולת תפיסתית לקליטת גירויים חזותיים , כושר לסינון המידע הנקלט ויכולת 
פיצול קשב בין מטלות שונות . עוד נבדקת יכולת ההבנה הבסיסית הדרושה לכל 
נהג , יכולת התגובה של הנבחן למספר גירויים שונים , קואורדינציית עין - 
רגל - יד , זיכרון חזותי , גורמי אישיות ובריאות כללית . המערכת מופעלת 
באופן שגרתי באוסטריה מאז 3891 ומשמשת כבדיקה מחייבת של מועמדים למשרת נהגים 
מקצועיים , נהגים בעלי מחלות או מומים מסוימים , נהגים שעברו עבירות תנועה 
קשות או גרמו כמה תאונות דרכים ונהגים קשישים . מיכאל קלה טוען , כי מעורבותם 
בתאונות דרכים של נהגי אמבולנס בצבא אוסטריה ירדה ב%08 לאחר שעברו סינון 
באמצעות המערכת . קפמאפרקמכון " אדם " לאבחון פסיכולוגי , המעסיק את מיכאל 
קלה , מנסה זה כשנה לשלב את 09 - בבדיקת אוכלוסיית הנהגים הנבדקת כיום 
במסגרת המכון הרפואי לבטיחות בדרכים . המערכת הוצגה בפני עתניאל שנלר , 
ראש המנהל לבטיחות בדרכים . אנשי המכון סברו כי שנלר התרשם לחיוב , אבל 
מאז הפגישה חלף זמן רב ומן המנהל לבטיחות לא הגיע כל מענה , חיובי או שלילי . 
מאלפת ביותר היתה תגובת הגוף האחראי למלחמה בתאונות דרכים , לשאלה לגבי 
מערכת 09 - כעזר באבחון נהגים מקצועיים המועדים לתאונות . עתניאל שנלר 
זכר במעורפל כי היו אצלו כמה פסיכולוגים , שהציעו משהו , ואמר שהוא צריך 
לבדוק מה קורה עם זה . לאחר שבועיים הגיעה התגובה הרשמית : נחום עידו , 
דובר המנהל , טען כי המערכת לא ענתה על הדרישות ובפגישה שהתקיימה בזמנו , 
הציע ראש המנהל לפונים לשוב ולהיפגש לאחר שיכניסו במערכת שיפורים אחדים . 
הייתכן כי שנלר הוא מדען לטנטי , פסיכולוג מבריק , המסוגל בהבזק של פגישה 
אחת לאתר דרכים לשיפור מערכת מורכבת שפיתוחה ארך שנים ? האם המוח היהודי 
המציא לנו פטנטים , או שמא התנשאות וזלזול ? אין ספק כי אל המנהל לבטיחות 
מגיעות מדי שבוע הצעות רבות לפתרון בעיית התאונות , שרובן , מתקבל על הדעת , 
הוא לא יותר מגיבוב שטויות . אבל אפשר לצפות שמערכת הפועלת בהצלחה באירופה 
תזכה לפחות לבדיקה רצינית . קפמאפרקאין בידי שמץ מושג מה התרחש הלכה למעשה 
בפגישה בין אנשי מכון אדם לעתניאל שנלר , אך אני מהמר כי בעיני ראש המנהל 
המערכת דווקא מצאה חן , וסביר שרשם לעצמו כי כדאי לבדוק את העניין . אך 
בינתיים הוזמן לראיון בטלוויזיה בנושא הגבלות על נהיגת צעירים , או הגברת 
האכיפה , ואחר כך החלו דיונים בנוגע למבצע ציבורי חדש רב היקף וכך זה התגלגל 
ונשכח . 
