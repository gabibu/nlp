בואנוס איירס ( ע"ר ) . קרוב ל08 אלף עובדי מדינה בארגנטינה יפוטרו עד 
סוף אפריל , במסגרת תוכנית הצנע הקיצונית שמפעילה הממשלה במלחמתה נגד האינפלציה . 
השר לשירותים ולעבודות ציבוריות , חוזה רוברטו דרומי , אמר אתמול כי כל 
עובד מדינה שעבר את גיל הפרישה או שפרישתו צפוייה תוך שנתיים , יתבקש להתפטר . 
כמו כן יחוייב כל המחזיק בשתי משרות במגזר הציבורי להחליט תוך חודש על איזו 
מהן לוותר . שר הכלכלה , אנטוניו ארמן גונזאלס , אמר קודם לכן כי צמצום 
עובדי המדינה מהווה חלק נכבד מתוכנית הממשלה לקצץ 2 מיליארד דולר בהוצאות . 
הפער בין הוצאות הממשלה לבין הכנסותיה הוא הסיבה העיקרית לאינפלציה הדוהרת 
של ארגנטינה , שהגיעה לפני תוכנית הצנע הממשלתית לשיעור שנתי של 02 אלף 
אחוזים . ממשלת ארגנטינה מעסיקה כיום 006 אלף עובדים , ועוד 4 . 1 מיליון 
עובדים בחברות בבעלות ממשלתית ובעסקים אחרים במגזר הציבורי . 
