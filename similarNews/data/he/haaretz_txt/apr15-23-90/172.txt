שחקן נבחרת הכדורעף של ישראל , רפי רולניק , עשוי לעמוד לדין משמעתי על 
פי דרישת המאמן מאריו טרייביץ . דרישתו של טרייביץ באה בעיקבות היעדרו של 
השחקן מאימונים מאז ה - 03 במארס . רולניק לא התייצב לאימונים במכון וינגייט , 
ולא הודיע על כך למאמן , או למנהל הנבחרת איתן הוד . התברר , כי רולניק 
יצא לביקור פרטי באירופה וחזר לישראל כעבור שבועיים . הוד , שיעביר היום 
את הבקשה להעמיד לדין משמעתי את רולניק , אמר כי יומלץ להפסיק את מילגת 
הלימודים שקיבל רולניק בסיוע איגוד הכדורעף , ולהשעותו מפעילות במשחקי הליגה 
למשך חודשיים בעונת המישחקים הקרובה . נבחרת הכדורעף המתכוננת לטורניר האביב 
שיחל בשבת , תיכנס היום למחנה אימונים עד לפתיחת הטורניר . מחר ומחרתיים 
תשתתף הנבחרת בטורניר חימום עם נבחרות אנגליה ופורטוגל . במישחקי ההכנה 
תשתתף גם נבחרת ישראל ב , שגם היא תשתתף בטורניר האביב . 
