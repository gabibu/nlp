באחרונה מרבים להתייחס למאמרו של פרנסיס פוקויאמה " קץ ההיסטוריה " המבשר 
" ניצחון חסר בושה של הליברליזם הכלכלי והמדיני " . ההתייחסות הרבה למאמר 
זה מובנת , שכן יש בו ניסיון להבהיר במלים פשוטות את טיבם של השינויים המסעירים 
המתחוללים סביבנו . ברחבי העולם חל כיום שינוי תודעתי שביסודו העדפת מכשיר 
הווידאו הקפיטליסטי על - פני חזון אחרית - הימים הקומוניסטי . על - פי פוקויאמה , 
זהו קץ ההיסטוריה של המאבקים הפוליטיים והאידיאולוגיים כפי שהכרנום . המאמר 
זכה לביקורות מכיוונים שונים ובעיקר מצד אלה החשים שעודם נטועים עמוק מדי 
בהיסטוריה מכדי לחוש את קצה . טינה רוזנברג החיה במרכז פרו , למשל , בישרה 
לקוראי ה"ניו - ריפבליק " כי השינוי התודעתי שפוקויאמה מדבר עליו כבר הגיע 
לאזור שבו היא מתגוררת , והכל מצפים למכשירי הווידאו , אלא שאינם יודעים 
כיצד , משיגיעו , יוחזרו הקלטות לספריות באין שם כבישים . לפנינו , לכאורה , 
פילוסוף הגליאני המבשר את קץ ההיסטוריה , ולמעשה בחור הממוקם בלב לבו של 
ממשל בוש הרפובליקאי , המכריז על ניצחונו של צד אחד במלחמה הקרה . נראה 
שאפשר להוציא את פוקויאמה מהמלחמה הקרה , אבל קשה הרבה יותרקפמאליד4חמלהוציא 
את המלחמה הקרה מפוקויאמה . המאמר ממחיש עד כמה הפכה המלחמה הקרה חלק מתודעתו 
של דור שלם שפוקויאמה , בוגר אוניברסיטת הרוורד ואיש תאגיד " ראנד " לשעבר , 
הוא אחד מנציגיו המובהקים . למעשה , המלחמה הקרה הפכה לתופעה תרבותית , 
פסיכולוגית , כלכלית ואינטלקטואלית וכמו כל תופעה תרבותית , היא בעלת 
כוח - חיות מעבר לשינויים הפוליטיים המתחוללים כיום בעולם . המלחמה הקרה 
הוגדרה כקונפליקט חריף במיוחד שבו משתמשים באמצעים טיפוסיים לתקופת מלחמה , 
מלבד הלוחמה עצמה . את ראשיתה של המלחמה הקרה אפשר לראות במפגש הצבאות 
הרוסיים והאמריקאיים ב52 באפריל 5491 , על גדות נהר האלבה במרכז אירופה . 
יצירת נקודת - חיכוך בין שתי המעצמות הגדולות , על חורבותיו של מאזן - 
הכוחות האירופי שהתערער עם תבוסת גרמניה במלחמת העולם השנייה , מביאה למדיניות 
של בלימה הדדית בין המעצמות המעצבות את אירועי העידן : דוקטרינת טרומן , 
תוכנית מרשל , הקמת נאט"ו וברית ורשה , משברי ברלין וקובה , מרוצי החימוש 
והחלל , מלחמות קוריאה , וייטנאם ועוד . צדק , כמדומני , גון לוקאס , 
ההיסטוריון הנודע של המלחמה הקרה , בטענתו כי אירועיה קשורים פחות במאבק 
האידיאולוגי בין הקפיטליזם והקומוניזם ויותר באינטרסים גיאו - פוליטיים של 
רוסיה וארה"ב המתגבשים מאז המאה ה81 . למשל , אילו שמעו מטרניך , קסלרי , 
טאלירן ויתר גיבוריו של קונגרס וינה מ5181 הרצאה מפיו של גורג קנן , הדיפלומט 
האמריקאי שעיצב ב7491 את דוקטרינת המלחמה - הקרה , היו מבינים היטב את האינטרסים 
שבהם מדובר , למרות שלא היו יודעים דבר וחצי - דבר על הקומוניזם . עם זאת , 
עולמו של קנן ב7491 שונה מעולמו של מטרניך ב5181 במובן חשוב , במובן של 
הגיוס הטוטלי של הכלכלה , התרבות והתודעה האנושית למאמץ הפוליטי . גיוס 
טוטלי זה הוא תופעה ייחודית , פרי העולם המודרני . כפי שהראה הכלכלן גון 
קנת גלבריית , המדינה התעשייתית החדשה , הן במערב והן במזרח , קשורה קשר 
הדוק עם דימויי המלחמה הקרה , בעיקר הדימוי שעל - פיו פירוק נשק הדדי הוא 
מצב מסוכן יותר , בסופו של דבר , מהמשך מירוץ - החימוש . דימוי זה בא , 
למשל , לידי ביטוי בטענתו של אותו קצין ישראלי שאמר כי גם בעולם שבו יגור 
זאב עם כבש הוא יעדיף להיות הזאב . כל עוד דימוי זה שורר בתודעת ההמונים , 
סבר גלבריית , פורח הקומפלקס התעשיתי - הצבאי , קרי המערכת שבה האילוצים 
הביטחוניים והצרכים התעשייתיים מזינים אלה את אלה . בלשונו של גלבריית , 
" בית - העסק הקשור בפיתוח דור חדש של מטוסי - קרב , יש לו אפשרות נהדרת 
להשפיע על עיצובו וציודו של המטוס . אפשר שתהיה לו דעה על המשימה אשר לה 
המטוס מותאם , על מספר המטוסים הדרוש , על הצבתם , וגם על בחירת האויב 
שכנגדו הוא מכוון " . בשנות המלחמה הקרה התפתח הקומפלקס התעשייתי - צבאי ללא 
תקדים . מבחן ראשון במעלה לסוף המלחמה הקרה טמון , לפיכך , בכושרה של 
" המדינה התעשייתית החדשה " , בכל העולם , להסתגל למטלות חדשות . נוכל 
לדבר על קץ המלחמה הקרה כאשר התעשייה האמריקאית , למשל , תדע להסתגל למטלה 
כגון שיקום הדמוקרטיה בניקרגואה כשם שידעה לייצר נשק בשביל ה"קונטראס " . 
המלחמה הקרה גייסה דור שלם של מדענים ומהנדסים העוסקים ביצירת כלי - משחית 
להשמדת הציוויליזציה האנושית . יתרה מזאת , היא הצמיחה כפטריות לאחר הגשם 
הוגי - דעות אסטרטגיים הנותנים לכך גיבוי מוסרי . כוונתי לכל אותם מלומדים 
באוניברסיטאות ובמכוני - המחקר העוסקים בבנליזציה של האימה באמצעות המצאת 
מושגים כגון " הפצצה הנקייה " , " מלחמת הכוכבים " או " הרציונליות של 
אי - הרציונליות " , מושג שביסודו ההנחה הידועה כהנחת " דילמת האסירים " 
ושעל - פיה היעדר שיתוף פעולה בין צדדים נצים הוא רציונלי יותר משיתוף פעולה . 
אי - אפשר שלא להזכיר בהקשר זה את טבלאותיו המפורסמות של האסטרטג הרמן קאהן , 
שמאות תלמידיו מפוזרים כיום במחלקות ליחסים בין - לאומיים ברחבי העולם . 
טבלאות אלה מודדות בקור - רוח מדעי לכאורה את מספרי ההרוגים במלחמה תרמו - 
גרעינית , מעריכות את שוויים של הנכסים שיושמדו במלחמה כזאת , וכיוצא באלה . 
כך קם לו דור שלם של מלומדים השרוי בעולם דימויים הלקוח מעולמה של המלחמה 
הקרה , והסוגר עצמו , למעשה , מפני עולם דימויים אלטרנטיווי , כגון זה 
הצופה שלום בין - גושי . זו , לדעתי , הסיבה העיקרית לכישלונם של המלומדים 
לחזות את אירועי השנה האחרונה . כאשר עולם הדימויים שלך מתבסס על עיתון 
הבוקר , אינך יכול לחזות אירועים החורגים מן השגרה . קץ המלחמה הקרה תלוי , 
אם כן , לא רק בתהפוכות פוליטיות אלא גם במהפיכה מחשבתית בכושרה של המחשבה 
המדעית והאסטרטגית לבנות עולם מושגים חדש שאינו פחות " ריאליסטי " מקודמו , 
ומצד שני , הוא מבטא את מה שנראה כראשית ההתפכחות של הציוויליזציה האנושית 
מן הכוחות העומדים עליה לכלותה . קפמאפרקהמלחמה הקרה חילקה את אירופה לא 
רק מבחינה פוליטית אלא גם מבחינה תרבותית . במזרח אירופה הוכרעו הספרות 
והאמנות על - ידי המדינה . סופרים הוגלו , הוגי - דעות הושתקו ואמנים רבים 
הובסו על - ידי הריאליזם הסובייטי . במערב אירופה בלטה ההשפעה האמריקאית 
על התרבות , ואין כוונתי רק למישור הגינס , הקוקה - קולה וכו . מסיבות 
מורכבות הנוגעות להגירת מוחות אירופיים לארה"ב במלחמת העולם , לשיטות השיווק 
וההפצה של תרבות ואמנות באמריקה כמו גם להגמוניה הפוליטית האמריקאית , נוצרה 
סימביוזה תרבותית אירופית - אמריקאית שתוארה היטב על - ידי אלן בלום ב"דלדולה 
של הרוח באמריקה " כאשר דיבר על " גרסת דיסנילנד לכל המשפחה של רפובליקת 
ויימאר " . לואי ארמסטרונג המנגן את מקי סכינאי , טאלקוט פארסונס המפרש 
את מקס ובר הם מייצגיה הבולטים של סימביוזה זו . עכשיו נשאלת השאלה כיצד 
תשפיע נפילת החומות הפוליטיות על התפתחויות תרבויות . התהפוכנה שוב פראג , 
בודפשט , וינה או ברלין למרכזים אמנותיים ואינטלקטואליים או שהפעם זה יקרה 
במדריד או בלנינגראד או מחוץ לאירופה ? כיצד ישתלבו מבחינה תרבותית הכוחות 
הלאומיים והעל - לאומיים הפועלים כיום ב"כפר הגלובאלי " של העולם ? מה 
יהיה מקומו של העולם השלישי בהתפתחויות הספרותיות והאמנותיות של המאה העשרים 
ואחת ? את כל זה אי - אפשר לנבא , אבל אפשר לטעון כי מבחן חשוב לקץ המלחמה 
הקרה טמון בהתהוותם מחדש של מרכזים תרבותיים שבהם נוצרות יצירות רוחניות - 
אנושיות בעלות ערך אוניוורסלי , המשוחררות , בתוכנן ובצורתן , מאילוצי 
הפוליטיקה והכלכלה הבין - לאומיות . יצירות משוחררות מתעמולה , סגידה , 
תמיכה , מחאה , ו"רלוונטיות " , יצירות עצמאיות מאילוצי המלחמה הקרה . 
