עם רבים מידידי ישראל אני צופה במשבר הממשלתי הנוכחי ברגשות מעורבים : שוב 
עולה בי תחושת ערכה של ישראל , כמדינה הדמוקרטית היחידה במזה"ת המוטרד והסוער , 
ומחויבותה האיתנה לערכים ולעקרונות דמוקרטיים . די בזה בלבד להבדיל בינה 
לבין שכנותיה באזור ; אבל יותר מאי - פעם בעבר ברור כי שיטת הדמוקרטיה המיוחדת 
לישראל אינה מיטיבה עוד לשרת את המדינה . עם מרבית הישראלים אני תומך בדעה 
ששיטה זו הובילה את המדינה לשיתוק הפוליטי הממושך , שהיה הנורמה במרבית 
העשור האחרון , וכי הגיע הזמן לשנותה . המבוי הסתום של בחירות 4891 ו8891 
הביא להקמת ממשלות קואליציה , שלא היו מסוגלות לספק כיוון החלטי והנהגה 
חזקה . לרוע המזל , הדבר קרה בדיוק כאשר ישראל עמדה בפני בעיות קריטיות 
רבות , בתחומי החברה , הכלכלה ומדיניות החוץ , וכן בעיות ביטחון . תכונות 
אלה נדרשו כדי לעמוד פנים אל פנים מול אותן בעיות ולפתרן . ושוב רוח הרפאים 
של מבוי סתום מרחפת , בשל התמוטטות ממשלת האחדות הלאומית במארס . הישראלים 
מותשים מהמשברים הפוליטיים , הנראים אין - סופיים , מהתמרונים הבין - מפלגתיים 
ומחיזור - היתר אחר קבוצות וסיעות קטנות , המאפיינים את חייהם הפוליטיים . 
הזמן חולף בלא שבא שינוי יסודי , והציניות כלפי השיטה יכולה רק להתגבר , 
והיא מפחיתה את הסיכוי לשינוי בונה . את מקורם של רבים מגורמי האי - יציבות 
בפוליטיקה הישראלית אפשר לייחס לשלושה מומים בסיסיים בשיטה הנוכחית : ראשית , 
באמצעות השימוש בכלל של ייצוג פרופורציוני מוחלט כמעט , מפלגות פוליטיות 
זוכות במושבים בכנסת בכוח אחוז אחד בלבד מכלל הקולות ; שנית , על חברי - 
הכנסת אין מוטלת החובה למסור דין וחשבון אישי למצביעים ; שלישית , תפקידו 
של ראש הממשלה חלש מדי . מומים אלה הם בבחינת עונש כבד למצביעים . מכיוון 
שקל כל - כך למפלגה לזכות במושבים , מספר גדול של מפלגות קטנות וקבוצות - 
רסיסים מחזר אחר הקולות . בבחירות 8891 , למשל , פשטו 52 מפלגות על הנוף 
הפוליטי ו51 מהן זכו באחוז האחד הקסום . כך נוצר מצב אבסורדי . הישראלים 
אינם יכולים להרשות לעצמם את המותרות של שלטון עצמי , שביסודו האילוץ לחשל 
רוב , שחייב להיכנע לדרישותיהן של מפלגות מיעוט קטנות . זאת ועוד , חברי - 
הכנסת אינם חייבים לתת דין וחשבון למצביעים בשר ודם , אלא לבוסים המפלגתיים , 
המחברים את הרשימות האלקטורליות , ולמצביעים אין השפעה ישירה על הרכב הרשימות 
האלה . בדמוקרטיה חייבים המצביעים , ולא הבוסים המפלגתיים , ליהנות מנאמנותם 
של הפוליטיקאים . זאת ועוד , מכיוון שאין מפלגה שמושכת שיעור תמיכה שדי 
בו לשלוט לבדה , הפוליטיקה הקואליציונית מאלצת את ראשי הממשלות להקדיש משאבים 
רבים של זמן ואנרגיה לעצם ההישרדות בשלטון , משאבים שיש להפנותם למציאת 
תשובה הולמת לאתגרי האומה . בלא רפורמה , מצב זה ימשיך להטריד גם את ראש 
הממשלה הבא , ואין זה משנה מי ימלא את התפקיד . כפוליטיקאי אני נדהם לגלות 
עד כמה השיטה הישראלית אינה יעילה ועד כמה היא מסיחה את דעת המנהיגים מחובותיהם . 
אני משוכנע שבלא שינוי ישראל תישאר בתוך הסד הפוליטי . אני מריע לממשלה 
הקודמת על הכרתה בצורך בשינוי אלקטורלי , ומציין בפני את ההתקדמות שהשיגה 
הוועדה הדו - מפלגתית לרפורמה פוליטית בטיפול בנושא החשוב . ההכרעה אילו 
רפורמות יבוצעו היא , כמובן , בידי הישראלים עצמם , אבל כידיד לישראל 
הייתי ממליץ על שלושה צעדים שיש לשלבם בכל שינוי כולל . ראשית , יש להעלות 
ל%5 את שיעור הבוחרים המינימלי הדרוש כדי לזכות בייצוג בכנסת . צעד זה 
יהפוך את השיטה הנוכחית לדמוקרטית יותר , בבלימת העריצות הנוכחית של המיעוט , 
ויאפשר למפלגות בעלות תמיכה עממית משמעותית יותר לשרוד . במסגרת חוק חמשת 
האחוזים יצטרכו המפלגות הגדולות יותר להסתגל למגוון דעות רחב יותר בקרבן , 
וכך יובטח שהדאגות ונושאי ההתעניינות של כל הישראלים יזכו לאוזן קשבת . 
שנית , חברי - הכנסת חייבים לייצג אזורי הצבעה , לא רק מפלגות פוליטיות . 
כך יהיו בעלי היענות רבה יותר , מכיוון שיהיו אחראים אישית בפני הבוחרים 
בהם . שלישית , יש להעלות את מעמדו של ראש הממשלה , כדי להיפטר מהמאפיינים 
השליליים המכרים הכרוכים בהקמת ממשלות והחזקתן בחיים . ניסיון השנים האחרונות 
מלמד שממשלה חזקה ויעילה בישראל היתה היוצא מן הכלל , לא הכלל . ישראל 
זקוקה למנהיגות כזאת . במקום להתמקד באיומים הממשיים מאוד שישראל עומדת 
מולם , מנהיגים פוליטיים מבלים חלק רב מדי מזמנם בעיסוק בתהפוכות של הפוליטיקה 
הקואליציונית ובכיבוי שריפות . כל פוליטיקאי ישראלי שאתו דיברתי , מהעבודה 
ומהליכוד , מסכים שהשיטה טעונה תיקון . זה הזמן לשינוי , ומנהיגי ישראל 
חייבים להורות את הדרך . רפורמת בחירות אינה צריכה להיות החלום הבלתי - 
אפשרי של הפוליטיקה הישראלית , והמאמצים להשיגה אינם חייבים להיפסק עם נפילת 
הממשלה הנוכחית . כל עוד הרפורמה תתמהמה , יישארו הישראלים עם השיטה הפוליטית 
הגרועה , במקום שיזכו לשיטה הטובה שהם ראויים לה . 
