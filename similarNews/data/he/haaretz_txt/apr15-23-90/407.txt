( ע ) . מפכ"ל המשטרה , רב - ניצב יעקב טרנר , החליט לאמץ את כל מסקנות 
צוות החקירה המשטרתי שבדק את התקריות האלימות בהפגנת שלום עכשיו , סביב 
חומות ירושלים בסוף חודש דצמבר 9891 . המפכ"ל החליט להעביר מתפקידו את מפקד 
תחנת המשטרה בעיר העתיקה , סגן ניצב יאיר מוסט . מוסט היה מפקד הגיזרה שנתן 
את הוראת פיזור המפגינים באזור שער הפרחים , ובעקבותיה הפעילו השוטרים אמצעים 
חריגים נגד המפגינים . כמו כן אימץ המפכ"ל את החלטת פרקליטת המדינה , לנקוט 
בהליכים פליליים נגד שלושת שוטרי היחידה המיוחדת ללוחמה בטרור , רס"ל דורון 
מדמון , סמ"ר יוסי אברגיל , ורס"ר נתן אשועל , שתקפו שני צלמי עתונות ; 
וכן לנקוט בהליכים משמעתיים נגד שני שוטרים נוספים , שהשתמשו בכוח בלתי 
סביר לפיזור המפגינים . אשר להיבט המבצעי שעליו דנה בהרחבה פרקליטת המדינה 
בדו"ח שהעבירה בראשית השבוע למפכ"ל הורה טרנר להקים צוות בראשות עוזר ראש 
אגף המבצעים שיבחן את כל הלקחים המתבקשים לצורך יישומם במשטרת ישראל . הצוות 
יגיש למפכ"ל את המלצותיו בתוך חודש ימים . המפכ"ל טרנר קיים ביום ו דיון 
בלשכתו במסקנות צוות החקירה , בו השתתפו מפקד המחוז הדרומי ניצב רחמים קומפורט , 
ראש אג"ם ניצב אסף חפץ , ראש אגף חקירות ניצב עוזי ברגר , ראש מחלקת מודיעין 
תנ"ץ רפי פלד , הממונה על הביקורת ועל תלונות הציבור תנ"ץ משה צור , מפקד 
מרחב ירושלים תנ"ץ אריה ביבי , ראש היחידה לתלונות הציבור ניצב דוד מיברג , 
וראש צוות החקירה שחקר את האירוע סנ"ץ משה אלכסנדורני . בסיכום הדיון הטעים 
המפכ"ל , כי מדובר היה באירוע שבו השתתפו אלפי אנשים שהקיפו את חומות העיר 
העתיקה , והמקרים החריגים , עם כל חומרתם , הצטמצמו לגיזרה צרה אחת ובוצעו 
על ידי מספר קטן של שוטרים מבין אלפי השוטרים שאיבטחו את האירוע . המפכ"ל 
גם הדגיש , כי לצד אנשי שלום עכשיו , שבאו להביע דעתם בדרך דמוקרטית , 
היו קבוצות גדולות של גורמים לאומניים שניצלו את האירוע לחימום האווירה 
ולהפרות סדר . לדבריו , בשל מורכבות האירוע היה על אלה שחרגו בהתנהגותם 
לגלות מידה מרובה יותר של רגישות ושליטה עצמית . יצוין , כי מיד לאחר האירוע 
ערכה המשטרה תחקיר שנמשך כיממה ובסיומו לא נמצא דופי בפעולתה . גם שר המשטרה 
דאז , חיים בר - לב , טען מיד לאחר ההפגנה , כי המשטרה פעלה כנדרש וללא 
שום חריגות . 
