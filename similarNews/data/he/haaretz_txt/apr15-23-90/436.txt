( ע ) . תנועת רץ הפנתה מכתב ליועץ המשפטי לממשלה , בבקשה שיפתח בהליכים 
משפטיים נגד חברי הכנסת צחי הנגבי , גאולה כהן , עובדיה עלי , אברהם ורדיגר 
ואליעזר מזרחי , שהציגו לאחרונה את חברי הכנסת הערבים כסוכני אש"ף ותומכיו . 
כך מסר אמש ח"ך יוסי שריד במסיבת עתונאים , שערכו הח"כים הערבים מהמפלגות 
השונות , בבית סוקולוב בתל - אביב . למסיבה הוזמנו גם ח"כים יהודים . הגיעו 
יוסי שריד , יאיר צבן ואברהם בורג . " מדובר פה בטרנספר , ומלאכתו של 
רחבעם זאבי נעשית בידי הליכוד " , אמר שריד . " הכוונה היא להעביר את המגזר 
הערבי אל מחוץ לגבולות הדימוקרטיה הישראלית , מבלי להעבירם מחוץ לגבולות 
הפיזיים של המדינה . גם זה למעשה טרנספר " . שריד קבל על כך שמפלגת העבודה , 
המנסה להקים ממשלה בתמיכת הח"כים הערבים , לא יצאה נגד התופעה , ואיש 
ממנהיגיה הבכירים לא טרח להגיע . הוא הזהיר , כי ההסתה הזו יכולה להביא 
לפורענות קשה . " יונה אברושמי ( זורק הרימון שהרג את אמיל גרינצוויג ) 
אמר הסיתו אותי ורצחתי , ומה שקורה היום זה המשך להסתה . אם יש המשך , 
להסתה , אנו עלולים להגיע לפורענות " . ח"ך תופיק טובי אמר כי דברי הפוסלים 
את חברי הכנסת הערביים הם קריאה למתן לגיטימציה למשטר אפרטהייד בישראל . 
ח"ך טובי מסר כי קבוצת חברי הכנסת הערבים תיוועד ביום ראשון עם נשיא המדינה , 
וביום שני תיערך עצרת מחאה בנצרת . " אנו נפנה לח"כים מסיעות שונות , 
להקמת ועדה פרלמנטרית , שתפעל נגד גזענות . ח"ך עבדל והאב דראושה אמר כי 
חסרה לו עמדה מוסמכת מטעם מפלגת העבודה , הרוצה בתמיכת חברי הכנסת הערבים 
בממשלת פרס . " אם היא לא מגנה את גל ההסתה נגדנו , אנחנו צריכים לשקול 
שוב את צעדינו . היכן הציבור היהודי ? למה לא נשמע קולו של נשיא המדינה , 
למה לא נשמע קולו של שמעון פרס ? " , היקשה . הח"ך היהודי היחיד ממפלגת 
העבודה , שהשתתף במסיבה , אברהם בורג אמר כי הרס הדימוקרטיה מדאיג אותו , 
אך לא כפי שהוא מודאג מהפגיעה במיתוס הלאומי שלנו , ברמה הקיומית . " אדם 
חובש כיפה , הנושא בתואר רב אומר יהדותינו היא נגד ערבים ומיעוטים . יהדותו 
אינה יהדותי , אני לא חבר בערכי היהדות של ורדיגר . לשרון , ורדיגר ומזרחי 
אין מונופול על היהדות " , הבהיר . " מזה 04 שנה מתקיים קרב בו מנסים לדחוף 
את המגזר הערבי החוצה , והוא מנסה לפרוץ פנימה לתוך מעגל הלגיטימציה הפוליטית 
בישראל " , אמר ח"ך מוחמד יערי מהתנועה המתקדמת לשלום , " החידוש עכשיו 
הוא שהפעם מדובר בחברי כנסת " . 
