ספרים , כתבי - יד ומכתבים מתחום היודאיקה , על ידי סותבי - ישראל לכל 
המרבה במחיר . 691 מפות , יצירות אמנות , תשמישי קדושה יימכרו מחר מ11 
בבוקר . בסותבי מקווים , שבמכירה הפומבית החמישית של יודאיקה בישראל יהיה 
פדיון של כ2 מיליון דולר . מגילת אסתר שנכתבה ואוירה בידי משה פוסקרל בפררה , 
ב0261 בקירוב , מוערכת ב051002 אלף דולר . על הגדה של פסח שצוירה ונכתבה 
בווינה בידי אהרון בן וולף הרלינגן ב6471 נכתב בקטלוג : " הערכה תימסר 
למתעניינים בלבד " . התעניינתי , ומדובר בכרבע מיליון דולר , לא סופי . 
הפריטים האלה הובאו למכירה מחו"ל , כפי שמעיד סימן צלב קטן ליד המספר . 
אם יירכשו בארץ , יחולו עליהם 2 אחוזי מס יבוא . העובדה שפריטים מגיעים 
למכירה בישראל מחו"ל מעידה על כך שהנהלת סותבי העולמית מאמינה כנראה במה 
שמאמינות מנהלות סותבי - ישראל , רבקה סאקר ודניאלה לוקסמבורג כי יש עתיד 
לקיום מכירות פומביות בתל - אביב . כיוון שהמדובר בעסק , אם ההכנסה לא 
מצדיקה זאת , לא מקיימים מכירה . ובסותבי - ישראל מתעקשים שכדאי , ולאט 
לאט זה יותר קל . הקונים באים לא רק מישראל , והללו פטורים , כמובן , 
גם ממס היבוא במקרה של חפץ מיובא וגם מהמע"ם על מחיר היצירה . מע"ם משולם , 
עם זאת , על העמלה שמשלמים הן הקונה והן המוכר . אפשר היה כבר להציץ על 
מה שיימכר אצל סותבי ביריד הבין - לאומי ליודאיקה בבנייני האומה בירושלים , 
בראשית אפריל , ובימי חול - המועד בהילטון בתל - אביב . למרות התקוות 
שהשנה יהיו יותר מתעניינים ביריד היודאיקה מאשר לפני שנתיים היו פחות . 
כ000 , 8 במקום 61 האלף המקווים , וההסברים הם הגשם הפתאומי והקרבה לפסח . 
ביריד היודאיקה בירושלים היה אפשר ללמוד , שכל העניין של מכירה פומבית הוא 
שאלה של הערכה , היצע וביקוש . כתובה של האמן ארדין הלטר , שנכתבה על 
ידו בירושלים ב8891 , מוערכת על ידי סותבי ( פריט 781 במכירה ) בין 005 , 
1 ל000 , 2 דולר . הלטר עצמו , בדוכן שהציג בו עבודות מעניינות משלו , 
מכר שם כתובה דומה בכ006 דולר . יריד היודאיקה בירושלים הראה גם שאי אפשר 
בלי הנקודה הרוסית . הנציג הרוסי המסיים את תפקידו , גיאורגי מרטירוסוב , 
פקד את היריד והתעניין ב"הגדת התפוצות " בהוצאת " יניב " , שרואה אור 
בהרבה שפות וגם ברוסית , עם תרגום ותעתיק פונטי באותיות קיריליות . הוא 
עצר לרגע ליד תצוגה של גלריה לאמנות קשתות , של אמנות יהודית מודרנית מברית 
המועצות היוצאת לסיור תערוכות ביפאן ובשווייץ בתקווה למכור , וגילה עניין 
רב דווקא ביודאיקה שמעצבת משפחת ימיני לדורותיה . גם למכירת היודאיקה של 
סותבי יש זווית רוסית : יש עולים שמביאים ארצה רכוש גדול כך הם מקווים 
בצורת אמנות . לעתים קרובות מדי מתברר להם שמה שהביאו כאוונגרד רוסי , 
הזוכה עכשיו להרבה עניין במערב , הוא זיוף , או יצירה חסרת ערך אמנותי 
או כספי . לעומת זאת , כשהמדובר בספרים או כתבי יד , אין בעיה של ערך 
אמנותי , וערכו של הפריט נקבע על פי נדירותו והעניין שבו . מן הקציר הרוסי 
יימכרו על ידי סותבי מחר בבוקר יצירות של מאיר אקסלרוד , אחד מאמני התיאטרון 
האמנותי המוסקוואי , שעיצב תפאורות ותלבושות ועיצב ספרים . את ששת הפריטים 
שיימכרו הביא לארץ נכדו של האמן , והם מוערכים ב00010002 דולר . סדרת 
פוסטרים וכרוזים בענייני תיאטרון ואמנות , כולל 63 מסמכים של ה"יבסקציה " 
מן השנים 81910291 , מוערך ב8102 אלף דולר . האמן המוכר יותר במכירה הוא 
אל ליסצקי . איוריו ל"חד גדיא " , שמקורם בארץ , מוערכים ב0608 אלף דולר . 
היתה זו מהדורה של 57 עותקים שהודפסה ב9191 , ועותק אחד ממנה נמצא במוזיאון 
תל - אביב . על פיו יצר פרנק סטלה את ה"חד גדיא " שלו . ליסצקי נמכר גם 
כפריט מבוקש במכירות של אמנות אוונגרד רוסי . פריט 731 במכירה , שגם מקורו 
בארץ , הוא " שיחת חולין " מגילה שנכתבה בידי משה ברודרזון וצוירה בידי 
ליסצקי ב7191 . עותק זה מוערך בין 08 ל001 אלף דולר . המעניין במגילה הוא 
קופסת העץ שלה , שעליה מצויר יהודי ומתחתיו הכתובת " שמיר " . האם ידע 
ליסצקי משהו על העתיד ? 
