כשלוש שנים מנסה נדיה חיר לקבל מן המנהל האזרחי בגדה אישור פורמלי לעובדת 
קיומה . אבל עד היום , בגיל 12 , אין לה תעודת זהות והיא חסרת מעמד , 
חסרת זכות ישיבה , ובעצם , תושבת בלתי - חוקית באזור , מועמדת לגירוש 
מביתה בכל רגע . כמה שנים לאחר מלחמת ששת הימים , כשנולדו בנותיו של עיסא 
אליאס חיר , סוחר בן 55 מהעיירה בית - סאחור , לא נתן האב דעתו לעניינים 
פורמליים , כמו רישום בנותיו בתעודת הזהות שלו . כמו עשרות מתושבי הגדה , 
לא היו בנות משפחת חיר קיימות מבחינת הביורוקרטיה הממשלית . כשהיתה בת 61 , 
לפני כארבע שנים , הגישה הבת הבכירה בקשה סטנדרטית למנהל האזרחי להוצאת 
תעודת זהות , ובקשתה נענתה בחיוב . אבל לפני כשנתיים וחצי , כשהגיע תורה 
של הבת השנייה , נדיה חיר , להוציא תעודת זהות , גילה פקיד הרישום במנהל 
כי היא אינה רשומה כתושבת השטחים . עד היום לא נרשמה נדיה כתושבת האזור , 
למרות ההתרוצצות הביורוקרטית האינטנסיווית שנכפתה עליה . נדיה חיר , כמו 
רבים אחרים מתושבי השטחים , נמצאת בקו התפר שבין החוק למקרה . מעמדה המשפטי 
הוא כמעמדם של תושבי שטחים אחרים , שמסיבה זו או אחרת לא התפקדו במפקד האוכלוסין 
שערכה ישראל בשטחים בספטמבר 7691 , אף ששהו בהם אז . ההגדרה החוקית לתושב 
השטחים היא מי שהתפקד במפקד האוכלוסין שנערך אז , או ילד שנולד בשטחים ונרשם 
בתעודת הזהות של הורה - תושב , או מי שקיבל אישור מהמנהל האזרחי לאיחוד 
משפחות . נדיה חיר לא התפקדה ולא נרשמה בתעודת הזהות של אביה . היא נולדה 
בבית חולים בבית - לחם ב96 . 01 . 61 . כל משפחתה , הוריה , אחיה ואחיותיה 
הם תושבי בית - סאחור . מעולם לא עזבה את האזור וברשות המנהל האזרחי מצוי 
תיעוד מלא על כך . מה מונע , בכל זאת , מן המנהל האזרחי להעניק לה תעודת 
זהות ? מערכת ההתכתבויות שניהלו עורכי - הדין ששכרה משפחת חיר עם הפקידות 
הבכירה של המנהל האזרחי מעוררת רק תהיות בנוגע לסרבולו של המנגנון הישראלי 
בשטחים . בנובמבר 78 , בעקבות בקשתה להוציא תעודת זהות , קבע תזכיר של 
לשכת מרשם האוכלוסין בבית לחם , שנשלח לממשל הצבאי בנפה , כי נדיה חיר 
הגישה בקשה לקבלת תעודת זהות מכיוון ש"הנ"ל , ילידת 96 , לא רשומה כלל 
בתיק האב ( לא התפקדה ) " . קפמאליד4באותו מסמך ביקשה פקידת לשכת המרשם 
( שמה אביבה ) את פקיד הממשל ( שמו עובדיה ) " לפעול בהתאם לנוהל המקובל 
ולבקש ממנה הצהרות ותעודות מבית - ספר וכי למדה ולא עזבה את האזור בכלל . 
התזכיר נחתם במלים " לטיפולך המסור " . עיסא חיר הציג אישורים , כמבוקש , 
שאף נחתמו בידי המנהל האזרחי . מהאישורים עולה כי בתו למדה 21 שנה בבית - 
הספר המקומי בבית - סאחור . הוא אף הציג את תעודת הלידה שלה מבית - לחם 
והציג תצהיר בשבועה שלו עצמו , שנחתם בכנסייה , בנוגע למקום הולדתה . 
התשובה לפנייה התעכבה שנה ויותר , אף - על - פי שהתיעוד שהוצג למנהל האזרחי 
התברר כמדויק . למרות הנאמר בתזכיר , הטיפול בבקשה לא היה " מסור " כלל 
וכלל . רק לאחר פנייה של מרואן טהא , הפרקליט ששכרה המשפחה לזירוז הטיפול 
בעניינה של נדיה , נמסר מן המנהל האזרחי כי בעייתה תוסדר בדרך של הגשת בקשה 
לאיחוד משפחות במקום מפקד ( מכתב של רס"ן גיטה גופר , בשם היועץ המשפטי 
במנהל , אל"ם אחז בן - ארי , מ98 . 6 . 62 ) . גופר , אז ראש מדור מנהל 
משפטי , קצינה יעילה ובעלת רצון טוב , הבטיחה כי מדובר בהליך פורמלי בלבד , 
הליך מזורז . פעם , עד האינתיפאדה , הכל היה פשוט יותר . אבל לאחר מכן 
התאושש הממשל הישראלי מההלם הראשוני שהנחיתה עליו ההתקוממות , וייצב מערך 
שלטוני חדש בשטחים . כל בקשה של תושבי השטחים בתחום הביורוקרטי מחייבת התרוצצות 
מתישה , יקרה וממושכת . תושב השטחים המגיש בקשה חייב למלא , למשל , אחר 
תנאי " טופס אי - חובות " . אמצעי זה , שהוחל בראשית האינתיפאדה , קושר 
את האוכלוסייה הפלשתינית בשטחים בעבותות מנהליים , הגובלים באלימות ביורוקרטית . 
כל בקשה , מחידוש רישיון נהיגה ורכב ועד לאישור בנייה , אישור יציאה לחו"ל 
ובקשות לאיחוד משפחות , מאלצת את המבקש להחתים את כל אגפי השלטון ( המשטרה , 
המכס , מס הכנסה , המוכתאר ואחרים ) . העדר אחת החתימות מסכל באופן 
אוטומטי את ההיענות לבקשה . מעבר לסרבול הביורוקרטי , להתרוצצות ההכרחית 
ולכעס שהוא מעורר , ההליך המעצבן הזה הוא גם יקר מאוד . בקשה לאיחוד משפחות 
עולה 061 ש"ח . זוהי , ככל הידוע , האגרה היקרה ביותר המוטלת על בקשה 
נוהלית , גם בלי להתייחס לעובדה שרוב הבקשות האלה נדחות ( על - פי נתוני 
הצלב האדום , הוגשו בין השנים 76917891 041 אלף בקשות לאיחוד משפחות ורק 
000 , 9 מהן נענו בחיוב . מאז פרוץ האינתיפאדה אושרו בקשות מעטות בלבד לאיחוד 
משפחות ) . מחירה של האגרה המוטלת על הוצאת דרכון אחת האגרות היקרות המוטלות 
על אזרחי מדינת ישראל הוא כמחצית מחירה של אגרה זו ואגרות דומות לה , המופעלות 
בשטחים כאמצעי נוסף לגביית כספים מהאוכלוסייה לצורך מימון פעולות המנהל האזרחי 
בתקופת האינתיפאדה . זמן - מה לאחר שהגיש עיסא חיר בקשה לאיחוד משפחות בשביל 
בתו , הוא נעצר במסגרת מבצע אכיפת גביית המסים בבית - סאחור . כשנקבע כי 
הוא חייב מס , לא היה יכול עוד להחתים את הטופס של " אי - חובות " , ההכרחי 
להגשת הבקשה . כך נתקע שוב ההליך , שנועד להעניק לנדיה חיר לגיטמציה חוקית 
לישיבתה באזור . בינתיים , בהעדר תעודת זהות , נאלצת חיר להסתגר בביתה . 
היא חרדה ממעצר ומגירוש אפשרי ואינה מעזה לצאת החוצה . בסוף חודש נובמבר 
9891 התחתנה נדיה עם חאדר מצלח , תושב העיירה הלומד תיאולוגיה . בינואר 
השנה פנה הבעל הטרי אל עו"ד שלמה לקר בבקשה לטפל בעניינו . לקר , עו"ד 
המצוי בענייני האזור , פנה לאל"ם בן ארי , היועץ המשפטי של המנהל האזרחי , 
ונענה כי האמצעי היחיד לפתרון בעייתה של נדיה הוא בקשה לאיחוד משפחות . 
הבעל ביקר כבר כמה פעמים בנפה , ולטענתו , בכל פעם מוצא הקצין הממונה 
על הטיפול בעניינו סיבות לדחות אותו בלך ושוב . פעם חסר מסמך , פעם חסרו 
בולים ופעם אחרת חסרה חתימה . " כבר שנתיים וחצי מנסה גב חיר , שהיא ילידת 
ותושבת השטחים , לקבל תעודת זהות , אבל בשל מכשולים ביורוקרטיים שמערימות 
הרשויות לא צלח הדבר בידה עד עתה " , כתב לקר למשרד היועץ המשפטי בבית - 
אל לפני כשבועיים . " על אף שאין מחלוקת כי גב חיר נולדה בבית - לחם ומעולם 
לא עזבה את האזור , מסרה לי סגן נחמני בשם היועץ המשפטי , כי הדרך היחידה 
להנפקת תעודת זהות לגברת חיר היא הגשת בקשה לאיחוד משפחות שיגיש אחד מבני 
משפחתה . ברצוני לציין , כי בקשה כזו תהיה כוזבת על פניה . על אף שאני 
סבור כי אין זו הדרך הנכונה , הפניתי את בעלה של גב חיר למשרדי הממשל בבית - 
לחם , לצורך הגשת בקשה לאיחוד משפחות . הפקיד המטפל , סגן ב . י . , 
סירב לקבל את הבקשה , וזאת מסיבות לא ברורות . במאמר מוסגר אציין , כי 
אותו פקיד נוקט כדבר שבשגרה בשיטות של סחבת . הוא דוחה קבלת בקשות לאיחוד 
משפחות , בתואנות שונות ומשונות , ועל כך כבר התרעתי . . . בתחילת השבוע 
שעבר הגיש בעלה של נדיה בקשה רשמית למפקדת כוחות צה"ל באזור יהודה לאיחוד 
משפחות . כמו כל מבקש , היה הבעל חייב למלא טופס , ובו פרטים על בני משפחה 
הנמצאים בחו"ל ועל בני משפחה הנמצאים בשטחים , ולחתום על הצהרה וכתב ערבות 
שלפיו הוא נוטל על עצמו את האחריות להתנהגותו הטובה של כל אחד מבני המשפחה 
האלה . כמו כן , היה עליו לחתום על הצהרה וכתב ערבות , כי איש מבני המשפחה 
לא היה מעורב ואינו מעורב בפעולות כלשהן נגד כוחות צה " ל , ובלשון עתיד 
" לא ייטול חלק בפעילות כלשהי נגד מדינת ישראל ותושביה , או כוחות צה"ל , 
או הממשל הצבאי , לא יפר את תקנות ההגנה לשעת חירום , לא יפר את תחיקת 
הבטחון ולא יפר את שלום הציבור " . היה עליו לחתום על הצהרה , שכל הפרטים 
שמסר נכונים ומדויקים . " מדובר בטופס שקרי על פניו , אבל אין לאנשים אלה 
ברירה אחרת אלא לפעול בהליך שמאפשרים להם " , אומר לקר . " באיזו זכות 
דורשים ממנו לערוב להתנהגותם של קרובי משפחה , שחלק מהם אין הוא מכיר כלל ? 
מדוע מאלצים אדם , שמעולם לא עזב את השטחים , לשקר ולהגיש בקשה לאיחוד 
משפחות ? " בראשית השבוע שעבר הגיש הבעל לקצין המנהל האזרחי בבית - לחם 
את הבקשה הרשמית לאיחוד משפחות . הקצין הבטיח להעביר את הבקשה למושל , 
ולדברי חאדר , הבטיח הקצין תשובה בתוך 02 יום . ומה אם המושל יחליט לדחות 
את הבקשה ? שאל חאדר . " נגרש את אישתך " , השיב הקצין , על - פי גרסת 
חאדר . המקרה של נדיה חיר מייצג את מצבה של אוכלוסייה שלמה , הנתונה בצבת 
שרירותו הביורוקרטית של השלטון . היחסים בין הממשל הצבאי לתושבי השטחים 
מאופיין כיום בהעדר כל דו - שיח שהוא . מאז תחילת האינתיפאדה מקשה המנהל 
האזרחי במודע את חייה של אוכלוסיית השטחים . מושלים צבאיים אף מתחו באחרונה 
ביקורת על קציני המטה הכפופים לראש המנהל ומופקדים על תחומים שונים בשירות 
הציבורי בגדה . המושלים טענו , כי קציני המטה מכבידים על חייהם של תושבי 
השטחים , ובכך מלבים את האינתיפאדה ( ראה ידיעה ב"הארץ " 09 . 4 . 6 ) 
. באחרונה , בדיון במנהל האזרחי , תקף מושל בכיר את התנהגותם של אנשי 
המכס , אשר לטענתו " רודים באוכלוסייה הערבית " . לדבריו , הגי - עו תלונות 
מתושבים ערבים באזור רמאללה כי אנשי המכס גובים מהם את המסים בדרך אלימה , 
ומשתמשים בכוח , השפלות והפחדות . בשיחה שהיתה בין סגן ראש המנהל האזרחי , 
אל"ם דוד שחף , לממונה על משרד המכס בגדה , סא"ל יצחק סורק , קרא שחף 
להעלאת הרמה האישית שלאנשי המס בגדה . לפחות שלושה קציני מטה בכירים במנהל 
בגדה סיימו בשנה שעברה את תפקידם בגלל תפקוד לקוי , סכסוכים פנימיים וחשדות 
לקבלת טובות - הנאה . חלק מהביקורות הפנו המושלים כלפי לשכת התכנון במנהל 
האזרחי , הממעטת , לדבריהם , לתת אישורי בנייה לערבים . הדבר גורם לזעם 
באוכלוסייה ולבנייה בלתי - חוקית . כתוצאה מכך יכול המנהל להרוס מאות בתים 
בחסות החוק . הריסת הבתים , אמרו הקצינים , היא זרז להקצנה בקרב האוכלוסייה . 
( בתגובה הודיע המנהל האזרחי , כי לשכת התכנון עורמת קשיים גם על תושבים 
יהודים המבקשים לבנות , ומבחינה זו אין כל הבדל בין יהודים לערבים ) . 
השיטות שבאמצעותן כופה המנהל האזרחי את רצונו על האוכלוסייה האזרחית בשטחים 
נעשות משוכללות יותר ויותר ככל שהאינתיפאדה נמשכת , אבל השאלה היא , ממש 
כמו בתחומים אחרים , מהו המחיר שניאלץ לשלם על כך ? שילוב של אלימות ביורוקרטית 
מכוונת ואטימות מזדמנת של פקידי מנהל פועל פעילות הרסנית על מרקם - היחסים 
העדין בין האוכלוסייה האזרחית , שחלק גדול ממנה אינו פעיל בהתקוממות , 
לבין השלטון הישראלי . המגע בין התושבים לרשות מביא כיום , כמוצר לוואי 
הכרחי כמעט , לזעם , למרירות ולשנאה של אנשים שאין להם עם מי לדבר , גם 
לא על מה לדבר , ואין להם עוד מה להפסיד . מן המנהל האזרחי נמסר כי בקשתה 
של נאדיה חיר לרישום כתושבת האזור מטופלת בהתאם לנהלים . " הנהלים מחייבים 
בכל מקרה מהסוג הזה הגשת בקשה לאיחוד משפחות . תמוה מאד בעינינו שהגברת 
שוהה באזור מאז 9691 ומשפחתה לא דאגה לטפל עד כה בבעייתה " , אמר דובר המנהל 
האזרחי . לגבי הטענות על התמשכות הטיפול של המנהל בבקשתה במשך כשנתיים וחצי , 
נמסר כי נושא זה נבדק עתה . 
