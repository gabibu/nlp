בית הדין האזורי לעבודה בחיפה הוציא אתמול צו מניעה זמני האוסר על מפעל לייצור 
אסבסט בשם איתנית , לפטר 33 עובדים קבועים . פיטורי העובדים אמורים היו 
להיכנס לתוקף מחרתיים . בערב חג הפסח פיטרה הנהלת איתנית תשעה עובדים זמניים 
במסגרת צעדי התייעלות הנערכים במפעל הנמצא בנהריה . צעדי ההתייעלות ובעקבותיהם 
פיטורי העובדים הם תוצאה של מחסור בהזמנות למוצרי האסבסט של המפעל . לאחר 
קבלת הודעות הפיטורים פנו אנשי ועד העובדים של המפעל באמצעות נציגות ההסתדרות 
בנהריה לבית הדין האזורי לעבודה , אתמול כאמור נענה בית הדין והוציא צו 
זמני . 
