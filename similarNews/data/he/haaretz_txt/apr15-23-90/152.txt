קהיר ( ע"ץ ) . סדרת טלוויזיה על אודות מרגל מצרי שפעל במשך 02 שנה נגד 
ישראל , זוכה לצפיית שיא במצרים . הסדרה , המשודרת מתחילת צום הרמדאן , 
קרויה " ראפת אל חאגאן " ( על שמו של הגיבור ) , מספרת את סיפורו של 
סוכן חשאי מצרי שמת , ושלדברי המצרים פעל בתוך החברה הישראלית . המצרים 
מספרים כי במשך 02 שנה העבירה ה"חפרפרת " הזאת ידיעות חשובות ביותר לשלטונות 
במצרים מבלי שנתגלתה . כך למשל , טוענים המצרים , הזהיר אותם חאגאן כמה 
שבועות מראש על פתיחת מבצע סיני . מחבר התסריט , סאלח מורסי , המתמחה בסיפורי 
ריגול , טוען כי הוא שואב את המידע שברשותו מהארכיונים של שירותי המודיעין 
המצריים . בכותרות המשנה של הסדרה נכתב " פרק מפואר בתולדות המוחאבראת " 
( שירותי המודיעין המצריים ) . בסדרה מופיעים גם אישים פוליטיים ישראלים 
רבים . כך למשל , מוזכר שמעון פרס כאחראי על עסקת הנשק עם צרפת שהביאה 
לישראל מטוסים מסוג מיסטר . משקיפים רבים אומרים כי הצלחת הסדרה מצביעה עד 
כמה רדודה הנורמליזציה ביחסי ישראל מצרים . אחת השחקניות בסדרה סיפרה עד 
כמה שמחה להשתתף בה , " מפני שזה מאוד מרנין ומרגיע למצוא מצרי שהצליח 
להטריד כל כך את המוסד " . זאת גם תגובתם של מרבית משתתפי הסדרה . בידיעות 
נאמר כי חאגאן מעולם לא נתפס , וכי סיים את חייו בגרמניה , נשוי ליהודיה 
ממוצא גרמני . אשתו , כך אומרים , לא ידעה כי הוא מרגל עד שגילה לה את 
סודו על סף מותו . 
