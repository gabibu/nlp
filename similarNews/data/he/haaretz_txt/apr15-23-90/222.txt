אמיליה דוס ראמוס תשיב בזעם למי שישאל האם טחנת המים העתיקה של בניה , בין 
הרי מו בדרום הסלעי של פורטוגל , היא רווחית . " האם היו משקיעים בה כסף 
אם לא היתה רווחית ? " שואלת האישה המצומקת בת ה56 , ומניפה את מטפחתה 
השחורה . שני בניה השקיעו את כל חסכונותיהם , 031 אלף אסקודוס ( כ009 דולר ) 
ורכשו את הבעלות על טחנת מים עשויה אבן . הם עובדים לפי תור , עשרים וארבע 
שעות ביממה , טוחנים קמח לשכניהם , בכפר סאו ברנאבה . בלילה הם עובדים 
לאורה הקלוש של מנורת נפט . דוס ראמוס מאושרת . בניה , לדעתה , הם סיפור 
הצלחה . אבל למתבונן מן החוץ , החיים על רכס הר מו הצחיח מזכירים את החיים 
לפני מאתיים שנה . החקלאים מתפרנסים מגידוליהם בלבד . בגבעת ברונהירה , 
ליד טחנת המים של בני דוס ראמוס , אופים הכפריים את הלחם שלהם בתנורים 
משותפים דמויי כיפה . השכנים מתאגדים יחד לקציר במגלים . כאשר השמש שוקעת 
מעבר לרכס , המקומיים חוזרים , רוכבים על חמוריהם , אל בתי האבן המסותתים 
בגסות . סאו ברנאבה מרוחק רק 042 קילומטר מדרום לליסבון המשגשגת , שם הזמינו 
בשנה שעברה משקיעים זרים ואילי ההון החדשים של פורטוגל הזמנות יתר לכל מבצעי 
ההפרטה של הממשלה . נראה ששיעור הצמיחה המהיר של פורטוגל , % 4 . 5 , בין 
המהירים באירופה , השאיר מאחור את חקלאי הרי מו . מאמצי הקהילייה האירופית 
להביא מודרניזציה למקומות כדוגמת סאו ברנאבה , נתקלים בקשיים רבים . רמת 
ההשכלה הנמוכה של האוכלוסייה הכפרית המזדקנת והמשקים הזעירים מבלבלים את 
מתכנני המדיניות בבריסל . יותר ממחציתם של 057 אלף החקלאים של פורטוגל הם 
בני 55 או יותר , כשליש מהם אנלפבתים . כמחצית ממשקיהם , בעיקר בצפון , 
קטנים יותר משטח שני מגרשי כדורגל . אף שהחקלאות קולטת % 32 מכוח העבודה , 
% 41 יותר מן הממוצע בשוק האירופי , עדיין חייבת פורטוגל לייבא מחצית ממזונה . 
עד עתה לא הצליחהכסף שהזרים השוק המשותף למגזר החקלאי בפורטוגל מ6891 להביא 
להתקדמות כלשהי בקהילות של חקלאות קיומית . תוכניות הפיתוח , שמומנו בכספי 
השוק המשותף , עודדו סלילת כבישים והקמת רשת חשמל מסביב לסאו ברנאבו , 
ועכשיו בכל יישוב , אפילו העלוב ביותר , מכוסים הגגות באנטנות . אבל התושבים 
שבויים עדיין בשיטות הישנות ומחזיקים בהן בקשיחות . אין החקלאים רוצים 
בעזרת השוק , ואין הם יודעים מה לעשות בה . מנואל אלכסנדו גוריארה , איכר 
צולע בן 07 , מתפאר שהוא מהחקלאים בעלי היוזמה באזור מו . הוא ביקש משכניו 
בגבעת ברונהירה לאסוף כסף , כדי לקנות טרקטור ולנצל את הדרכים החדשות שנפרצו 
בהר . בקשתו לא נשאה תוצאות . " האחרים חשדו בציוד החדש " , הוא אומר , 
" וכך כולנו צריכים עדיין לשאת את השעם שלנו במעלה ההר , בעגלות רתומות 
לשוורים " . בגלל שיטות העיבוד הפרימיטיוויות שלהם , אין חקלאי רכס מו מסוגלים 
להדביק את קצב ההתייקרויות הגואה ונאלצים לנטוש את אדמתם . אנטוניו גוריירו 
דוס סנטוס הוא אחד מאלה שעזבו . " כשמחירי הזרעים והדשנים מאמירים מדי 
שנה , אנחנו פשוט לא יכולים להמשיך " , הוא אומר , מתבונן בצמחייה ההררית 
המכסה את השדות , שפעם גדל בהם תירס . לוח הזמנים של השוק המשותף מקציב 
לפורטוגל ארכה , עד 6991 , לנער את חקלאיה ולהיפטר מחקלאות קיומית בת דורות 
מורשת המדיניות הבדלנית של הדיקטטור לשעבר , אנטוניו סאלאזר . מדי שנה 
קובעת עכשיו הממשלה מחירים אמיתיים למוצרי מזון רבים . החקלאים , שיבוליהם 
מגיעים רק לרבע מהיבול של חקלאים אירופים אחרים , חשים בלחץ . מחקר של 
המכון הגבוה לחקלאות של ליסבון מגלה שבין השנים 5891 ו8891 ירדו הכנסות הכפריים 
ב%21 . הנפגעים העיקריים הם חקלאים קטנים , שאינם מסוגלים להתגבר באמצעים 
של מודרניזציה על ירידת מחירי התוצרת . זאת ועוד , אם השוק המשותף יקבל 
הצעות לרפורמה במדיניות החקלאית , ויקרב את המחירים המסובסדים של המוצרים 
החקלאיים למחירים הנמוכים יותר בשוק העולמי , יהיה על החקלאים כאן לעמוד 
בפני קיצוץ חמור יותר במחירים , כדי להישאר תחרותיים . מעריכים שעד 6991 
ירדו מחירי הבשר ב%51 , מחירי החלב ב%03 ומחירי הדגנים ב%04 . גוזה קבריטה , 
סגן מנהל לתכנון חקלאי בפורטוגל לשעבר , אומר שחקלאים רבים , בעלי ציוד 
דל וחלקות זעירות , לא יוכלו לעמוד בהורדות מחירים נוספות ליבולים סטנדרטיים . 
הוא מציע שיעברו למוצרי איכות , כמו פירות לפני העונה , נקניקים ויין 
מסורתיים , שמחיריהם גבוהים . בינתיים מתקדמת הממשלה בתוכניתה להקמת מפעלי 
השקיה ולאיחוד חלקות החקלאים . ליסבון מתכננת הענקת תמריצים כספיים , כדי 
למשוך חקלאים זקנים לפרישה מוקדמת ולפנות מקום לצעירים . פקידים אומרים , 
שלפורטוגל יש פוטנציאל יערות עצום וחשוב מאוד לפתחו . מחקרים מראים שקרקעות 
גרועות , שנתונות עדיין לעיבוד , וצריכות לעבור לייעור , מהוות % 52 משטחה 
של פורטוגל . אחדים מכנים את עץ האקליפטוס הצומח במהירות , ומספק חומר 
גלם לתעשיית הנייר המתפתחת של המדינה תעשייה שהיא חלק ניכר מהכנסותיה שלפורטוגל 
במטבע חוץ , " הזהב הירוק " . 
