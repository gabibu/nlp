מול אנדרטת הזיכרון למרד גטו ורשה ברחבת " יד ושם " בירושלים , נפתחו 
אמש אירועי יום הזיכרון לשואה ולגבורה . בעצרת הממלכתית שהפכה למסורת השתתפו 
נשיא המדינה חיים הרצוג , וקהל רב של תושבי הבירה מניצולי השואה ומחנות 
המוות , בני משפחות ששכלו את יקיריהם בשואה ומוקירי זכרם של מיליוני הקורבנות . 
במהלך העצרת , הודלקו שש משואות אש כנגד ששת המיליונים מבני העם היהודי 
שנטבחו בידי הנאצים . המשואות הודלקו ע"י נציגי הניצולים , ארגוני נכי 
הנאצים והלוחמים בשורות הפרטיזנים ובצבאות בנות הברית , ובשם חסידי אומות 
העולם . ראש הממשלה , יצחק שמיר , הזכיר בדבריו כי רוב רובם של שערי אומות 
העולם היו נעולים בפני הפליטים היהודים בתקופת השואה . שמיר אמר , כי " קולם 
של קורבנות הנאצים זועק אלינו מן האדמה " . עם זאת הזכיר את גילויי הגבורה , 
ההתקוממות והמרד נגד הצוררים הנאצים . הוא הדגיש כי כיום פתוחות דלתות 
מדינת ישראל בפני העלייה החדשה , ואמר כי אין כמו קליטת העלייה החדשה הזו , 
להנצחת זכר השואה ולקחיה . שמיר הוסיף , כי גילויי האנטישמיות החדשה בעולם 
מעוררים דאגה ומחייבים פעולה ומאבק נגדם בכל עוז . דברים לזכר הקורבנות השמיעו 
ד"ר יוסף בורג , יו"ר מועצת יד ושם , וד " ר יצחק ארד , יו"ר הנהלת רשות 
הזיכרון . השניים קראו לזכור ולהזכיר את לקח השואה . אברהם כהן , מנכ"ל 
ארגון הפרטיזנים ונכי המלחמה בנאצים , הביא את דבר ניצולי השואה והזהיר 
את העולם מפני התחדשות הנאציזם . הוא קרא " לחנוק באיבם את הנחשים הנאו - 
נאציים המרימים ראש " . קפידבינורשה ( מיוחד ל"הארץ " ) . בפנייה רשמית 
של בני נוער יהודים מן העולם לנשיא פולין הגנרל ירוזלסקי נפתח אתמול בפולין 
טקס יום הזיכרון לשואה ולגבורה . בקריאה , שהושמעה לרגלי אנדרטת הגבורה 
של רפפורט , ליד גטו ורשה על - ידי נציגיהם של כ000 , 4 בני הנוער היהודי 
מכ02 ארצות , תבעו הצעירים מממשלת פולין להדגיש באופן רשמי את יהדותם של 
מרבית הנספים בשואה על אדמת פולין . נוסח הפניה אומר : " אנו משתתפי מצעד 
החיים פונים היום לנשיא פולין הגנרל ירוזלסקי בבקשה לרשום בכל אתר זיכרון 
לשואה ברחבי פולין את כל הכתובות וההסברים בשלוש שפות אנגלית , עברית ופולנית 
ולהדגיש באופן ראוי את יהדותם של מרבית הנספים שנרצחו בשל היותם יהודים " . 
שבוע ביקורם של בני הנוער בפולין יגיע היום לשיאו במצעד החיים הסמלי מאושוויץ 
לבירקנאו . לקול תקיעת שופר ייצאו היום משתתפי המצעד בטור ארוך המוביל במסלול 
של כארבעה ק"ם ממקום הריכוז באושוויץ אל אתר הטקס בבירקנאו . כל המשתתפים 
ילבשו מעילים כחולים מיוחדים שעוטרו על - ידי האומן יעקב אגם במגן דוד המשחזר 
את חזון העצמות היבשות . באתר הטקס בבירקנאו ידליקו המשתתפים ששה לפידים 
המסמלים , כל אחד , מוטיב שונה בהשמדתם של ששת המיליונים . את הלפיד הראשון 
ידליק מיכאל גלעד , ממשתתפי מצעד המוות , לזכר אסירי המחנות . אורנה בירנבך 
ניצולת מחנות תדליק את הלפיד השני לזכר האם היהודיה . חברי הכנסת אליהו 
בן אלישר ושבח וייס שניהם ניצולי שואה , ידליקו במשותף את הלפיד השלישי 
לזכר האומנים ואנשי הרוח שניספו . את הלפיד הרביעי תדליק הד"ר אליזבט מקסוול , 
רעייתו של רוברט מקסוול , ניצול שואה מברטיסלווה לזכר חסידי אומות העולם . 
ח"ך מוטה גור שיציג עצמו בטקס כרמטכ"ל ומשחרר ירושלים ידליק את הלפיד החמישי 
לזכר הלוחמים והפרטיזנים . אדמונד ספרא ורעייתו ידליקו את הלפיד הששי לזכר 
הילד היהודי שנספה בשואה . עם תום חלקו הרשמי של הטקס יתפזרו בני הנוער ברחבי 
בירקנאו ויטעו יתדות הנושאים את שמות קרוביהם שנספו בשואה . בבואם לארץ 
בשבוע הבא ישחזרו הצעירים את המעבר משואה לתקומה בנטיעת עצים ביער מצעד החיים 
שליד נווה אילן לזכר הנופלים במערכות ישראל . יו"ר ארגון מצעד החיים , אברהם 
הירשזון , הדגיש את הקלות היתרה בארגון המבצע עתה לעומת הקשיים בארגונו 
לפני שנתיים תחת השלטון הקודם בפולין . עם זאת בניגוד לתקשורת העולמית המגלה 
עניין רב במצעד החיים בפולין , זוכה הנושא עד כה לאיזכור דל בתקשורת הפולנית 
עצמה . עיתונאים פולנים בכירים אמרו ל"הארץ " כי להערכתם נובע הדבר מחששות 
על רקע ביטחוני לאור גילויי האנטישמיות בפולין בתקופה האחרונה . הם מצביעים 
על כך שביטויי אנטישמיות אלה עומדים בסתירה לעניין העצום ביהדות שמציף את 
פולין בשנה האחרונה . עניין זה בא לידי ביטוי בתוכניות טלוויזיה , דיונים 
בתקשורת הכתובה , ועשרות ספרים העוסקים ביהדות המוצגים בהבלטה בחלונות הראווה 
של חנויות הספרים בורשה . קפידביניו"ר הכנסת דב שילנסקי יפתח הבוקר ברחבת 
הכנסת , את האירוע המרכזי של מפעל ההנצחה " לכל איש יש שם " קריאה פומבית 
של שמות קורבנות השואה . שילנסקי יקרא את שמות בני משפחתו וחבריו שנספו 
בשואה ובעקבותיו יקראו את שמות הנספים חברי כנסת , אישי ציבור , תלמידים , 
חיילים , עולים חדשים ותיירים . בשעה 03 : 21 יקרא במקום ראש הממשלה , 
יצחק שמיר , שמות של קורבנות השואה . מפעל ההנצחה ייערך היום במקומות רבים 
בארץ וברחבי העולם : בקיבוץ לוחמי הגיטאות , ביד ושם , בבתי הספר העל - 
יסודיים , בתנועות הנוער , באוניברסיטאות , ברשויות מקומיות , בכותל 
המערבי , בקהילות ישראל , ובבתי ספר יהודיים בארה"ב , מזרח אירופה ומערבה , 
דרום אמריקה , אוסטרליה ודרום אפריקה . רשימת השמות הוצאה מספרי הזיכרון 
של " יד ושם " ומארגני המפעל קוראים לציבור להשתתף בקריאת השמות ואף להביא 
עמם למקום הקריאה את שמות בני משפחותיהם שנספו בשואה . ארגון בני נפגעי 
הנאצים הציב אמש משמרת מחאה ב"יד ושם " בעת קיום העצרת המרכזית . משמרת 
המחאה , תחת הכותרת : פיצוי לכל נפגעי הנאצים , נועדה להעלות את המודעות 
לציבור שלא זכה לפיצויים מסיבות טכניות שונות : בהם החמצת מועדי הגשה , 
העדר השתייכות למעגל התרבות הגרמנית , ובכלל זה קבוצה גדולה של ישראלים 
ממוצא יוני , וזאת למרות ששהו במחנות . נציגי הארגון טוענים כי היום , למעלה 
מארבעים שנה לאחר השואה , נותרו נפגעי רדיפות הנאצים ללא כל פיצוי למרות 
שהגישו תביעות ובחלקם אף מתדיינים מזה 71 שנים ומעלה . ורדה לביא העומדת 
בראש הארגון אמרה אתמול כי ממשלת ישראל צריכה ללחוץ על שתי ממשלות גרמניה , 
המערבית והמזרחית כדי לתקן את העוול . לחילופין , טוענים נציגי האירגון , 
צריכה ממשלת ישראל שקיבלה מאות מיליוני מארקים מממשלת גרמניה לשאת בפיצויים 
של אותם נפגעים שעברו סבל רב בשואה . 
