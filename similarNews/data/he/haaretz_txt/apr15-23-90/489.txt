ח"ך שמעון פרס ימשיך להשתמש במכונית האמריקאית הממשלתית , ששירתה אותו בעת 
כהונתו כממלא - מקום ראש הממשלה , עד שתיכון ממשלה חדשה . פרס היה אמור 
להחזיר אתמול את המכונית האמריקאית , ולקבל רכב מסוג " וולוו " , שלו זכאים 
ראשי ממשלות לשעבר . הוא לא החזיר את המכונית , ולשכתו סיכמה עם מינהל 
הרכב הממשלתי במשרד האוצר , כי פרס יוסיף להשתמש בה , עד שיתבהר המצב הפוליטי . 
לעומתו , השיב אתמול ח"ך יצחק רבין את המכונית האמריקאית , שבה נסע בחמש 
שנות כהונתו במשרד הביטחון . רבין זכאי אף הוא לרכב שרד צמוד לכל ימי חייו . 
לפיכך , קיבל אתמול רכב מסוג " וולוו047 " ומשנת ייצור 0991 . כלי - 
רכב זה נקנה לפני מספר חודשים על - ידי מינהל הרכב הממשלתי , והיה בשימושו 
של השר לשעבר , רפי אדרי . ח"ך יצחק נבון ימשיך אף הוא להשתמש במכונית ה"וולוו042 " , 
ששימשה אותו בשנים האחרונות . לאחר כינון ממשלה חדשה יחזיר נבון מכונית 
זו , ויקבל מכונית " וולוו " חדישה אחרת . אתמול השלימו שרי המערך לשעבר 
את החזרת רכבי השרד למשרד האוצר . באוצר מבקשים עתה , כי שני עוזריו של 
פרס , נמרוד נוביק ודוד גל , ישיבו אף הם את מכוניות ה"סובארו " הממשלתיות , 
הנמצאות בשימושם . גורמים באוצר אמרו , כי מאחר שפרס אינו מכהן עוד כשר 
האוצר , נותרו שני עוזרים אלה ללא תפקיד , ולכן עליהם להחזיר את כלי - 
הרכב . מאז שעזב פרס את משרד האוצר נמצאים נוביק וגל בחופשה . מלשכת פרס 
נמסר בתגובה , כי השניים מועסקים על בסיס חוזים אישיים , ומבחינה רשמית , 
כל עוד לא נמסרה להם הודעה על סיום החוזים , הם מכהנים עדיין בתפקידיהם . 
בלשכת פרס אמרו עוד , כי עובדי מדינה , הנהנים מרכב צמוד , יכולים להשתמש 
בו גם בעת חופשותיהם , וכי נוביק וגל שוהים בחופשה . 
