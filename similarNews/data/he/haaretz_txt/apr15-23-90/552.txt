במוצאי שבת , 4 . 7 , הפגינו עשרות אלפי אזרחים נגד הפוליטיקאים שנבחרו 
על - ידם . זו לא היתה הפעם הראשונה . למחרת הבחירות גילו אלפי אזרחים 
שהפוליטיקאים שבהם הם בחרו מנהלים משא ומתן קואליציוני " מאוס " , ויצאו 
להפגין . היכן היו אותם אזרחים ביום הבחירות ? מי בחר בפוליטיקאים המבטיחים 
הבטחות לפני הבחירות ושודדים את הקופה הציבורית לאחריהן ? רוב הצועקים בעד 
שינוי שיטת הממשל יכלו להצביע בבחירות בעד רשימה הדוגלת בשינוי זה , אך 
הם לא עשו כן , אף - על - פי שהיו רשימות כאלה . האם בבחירות הבאות יצביעו 
אחרת ? לבוחר הישראלי זיכרון קצר . עד הבחירות ישכח שיצא להפגין בעד שינוי 
שיטת הממשל , וישכח גם שאחרי הבחירות מתקיים משא ומתן להקמת קואליציה , 
ושהבטחות לא נהוג לקיים . שיקוליו בבחירת הרשימה שבעדה יצביע יתבססו על 
" האופיום התקשורתי " שיפזרו הרשימות הגדולות לפני הבחירות . אחרי הבחירות 
שוב יצא לכיכר להפגין . רחובותקפמאביגייתכן שמעז יצא מתוק , ומהשיא החדש 
של אסתטיקה פוליטית נגיע לשיטת בחירות חדשה . אלא שאל לנו לשכוח שהבעיה 
העיקרית שלנו היא הבעיה הערבית , ואם לא נשתמש בהזדמנות הבלתי - חוזרת הזאת 
של התעוררות לאומית לקדם את פתרונה , נחזור חיש מהר למצב שנמצאנו בו ערב 
המשבר הנוכחי . שינוי שיטת הבחירות לבדו , אם השיטה החדשה לא תותאם למצב 
היחסים הרצוי בינינו לבין שכנינו , לא יציל אותנו מפיצול האומה לשניים בנושא 
השלום . היום , לאחר ניסיון של שנה , אין צורך בהעזה רבה כדי להגיע למסקנה 
ש"תהליך השלום " בעייתי . תהליך זה יעמידנו בפני שוקת שבורה , אם לא בתחנה 
הנוכחית של אמירת " הן " לבייקר , כי אז בתחנה הבאה של התנאים הדרושים 
להשתתפות בבחירות , או ברשימת המועמדים של ההנהגה הפלישתינית . עם האוהב 
את ארצו , והוא עם בריא , לעולם לא יסכים לחלוקתה . יותר מזה עם שארצו 
חולקה נגד רצונו , לא ינוח ולא ישקוט עד שיאחדה מחדש . עלינו למצוא שיטת 
ממשל שתבטיח מערכת פוליטית ישרה עד כמה שאפשר , ומתפקדת כהלכה , שתשמור 
על שלמות הארץ , ותצביע על הכיוון הנכון לכינון בסיס מוצק ובעל פרקספקטיווה 
לעתיד ליחסי ישראל - ערב . יש שיטה אחת שעונה על הציפיות : השיטה השווייצית . 
שיטה נשיאותית , המחלקת את המדינה למחוזות אוטונומיים ( קנטונים ) , 
ושבה יש איזון דק בין השלטון המרכזי הפדרלי לבין ממשלי המחוזות . שיטה 
זו הצליחה לשכן תחת קורת גג אחד , ואף להביא עושר ורווחה לשלושה עמים שבמסגרות 
אחרות ההיסטוריה ההדדית שלהם ידעה רק שנאה ומלחמות . שיטה זו גם הוכיחה 
את עצמה בעם שהיקפו הדמוגרפי דומה לשלנו . רבים וטובים העלו רעיון זה בעבר , 
אך זה אינו גורע מתקפותו . יש להעלותו שוב ושוב . תל - אביבקפמאביגההפגנה 
שהיתה במוצאי בכיכר מלכי ישראל בתל - אביב הביעה את שאט הנפש מן המערכת הפוליטית 
הרקובה שלנו . גדולתה של ההפגנה , ונקודה זו לא הוזכרה בתקשורת , שהאנשים 
התארגנו בעצמם כדי להגיע להפגנה , בלא ארגון מרכזי . בנהריה התארגנו אנשים 
ביוזמתם , בלא הבטחה שכספם יוחזר . הנוסעים שילמו מכיסם לנסיעה , ונסעו 
בעמידה . ממאמר המערכת של " הארץ " , " איך לשנות את שיטת הבחירות " , 
ב4 . 9 , ומכתבתו של יואל מרקוס " הדרך לגיהנום " באותו תאריך , נראה 
שבעיתון " הארץ " לא הבינו את מטרת עצרת המחאה . המטרה , וכך גם כתוב 
בעצומה לנשיא המדינה , למנות ועדה בלתי - תלויה ובלתי - מפלגתית אשר תדון 
במשך כמה חודשים ותציע לעם מהי השיטה הטובה ביותר לטווח ארוך למדינת ישראל . 
אין המדובר בבחירות אישיות של חברי - הכנסת או בבחירות אישיות של ראש הממשלה . 
דברים אלה נאמרו על - ידי ראשי הערים , לא על - ידי שובתי הרעב . תפקידה 
של העיתונות לעמוד אתנו על המשמר מפני כל מיני פופוליסטים אשר ינסו לנצל 
את המחאה ולתת לנו פחות ממה שאנו דורשים . כבר שמענו שרוני מילוא עומד להציע 
בחירות אישיות של ראש הממשלה . כבר התנסינו בהצעות חפוזות ולא - בדוקות שמטרתן 
היתה לדאוג למציע ההצעה ולשולחיו . איפה היה מילוא כאשר המערך רצה לשנות 
את השיטה ? נהריהקפמאביגמפלגות השמאל , הגם שגינו את השוחד שקיבל ח"ך שריר 
מידי ח"ך פרס , כדי שיתמוך בממשלתו , הסכימו לתת את ידן לממשלה שיקים 
פרס , משום שתהליך השלום חשוב יותר ממעשה נגוע זה או אחר . היה מקום שמפלגות 
אלה יאמרו כי אין בכוחו של תהליך השלום להכשיר כל שרץ , ממש כשם שאין שהפטיוטיזם 
יכול לכסות על מעשי נבלה . המוצא למשבר האמון שחש הציבור כלפי המערכת הפוליטית 
מצוי בגזימת צמרותיהן של המפלגות , ובראש ובראשונה במערך ובליכוד . חברי - 
כנסת כדן מרידור ובני בגין , אם ינהיגו את הליכוד , ישיבו , ול במקצת , 
את סובלנות הציבור כלפי המערכת שהסתאבה . כפר אז"רקפמאביגאני משתייך לזרם 
" הכיפה הסרוגה " , אך תמיד הציקה לי העובדה שרוב החרדים אינם משרתים בצבא 
ואינם תורמים לחברה כולה גם בדרכים יותר מעשיות , נוסף על לימוד תורה . 
לא ייתכן להזרים מיליוני שקלים לישיבות שתלמידיהן חיים על גב החברה הישראלית , 
בעוד משפחות שלמות קרובות לפת לחם ומערכת הבריאות מתמוטטת . זוהי מכירת 
כל ערכי המוסר בעבור שלטון . אי לכך , אני מצהיר בשמי ובשם מכרי מהזרם 
שלי : א . אין סתירה בין קיום התורה לשירות בצבא . ויותר מכך התורה מחייבת 
שירות בצבא . ב . בסיסמת בני עקיבא " תורה ועבודה " , הדת מחייבת לימוד 
תורה וקיום מצוותיה , במקביל ליגיע כפיים . אין מקום לחיות על כספי אחרים 
ועל עמלם . ג . אין לתת יד , בשום צורה שהיא , לניסיונות הסחיטה החרדית . 
יש למנוע בחקיקה מתן תקציבים חריגים לישיבות , ולתקן את החוק הפוטר תלמידי 
ישיבות , בלא הבחנה , משירות צבאי . ד . הפוליטיזציה של הדת היא עיוות 
היהדות . אינני מבטל או מוריד מערך לימוד התורה וממפעלם של העמלים בו . 
תפקידם רב בשמירת המורשת היהודית הדתית ובקירוב עם ישראל אל ה , ועל כך 
יישר כוח . אלא שיש לשלב את לימוד התורה עם עיסוקים ומעשים שמטרתם לקדם 
את טובת החברה והעם בכללותם . ירושלימקפמאביג " נאומו של הרב שך היה גדוש 
אי - דיוקים עובדתיים . למשל , שבוועידת סן - רמו ויתרו על כל ארץ ישראל " , 
כתב יואל מרקוס ( " הארץ " , 3 . 03 ) . האזנה קפדנית להקלטת נאומו של 
הרב מלמדת כי הנאום עסק בשאלה מיהו יהודי , ולא כלל עובדות היסטוריות , 
למעט אזכורה של ועידת סן - רמו . בנושא זה אמר הרב : " בוועידת סן - 
רמו נתנו לנו את כל ארץ ישראל , אפילו עבר הירדן , ומה נשאר לנו ? כמה 
עיירות " . זו עובדה היסטורית נכונה , והאי - דיוק נמצא אך ורק בידיעה שהופצה 
על - ידי סוכנויות ידיעות למערכות העיתונים , שעליה הסתמך כנראה יואל מרקוס . 
