ואשינגטון ( ע"ץ ) יכולתה של בריה"ם לנצח במלחמה קונבנציונאלית נגד נאט"ו 
" ירדה באופן משמעותי , בשל שחיקה באמון שיכולה בריה"ם לתת בבנות ברית 
וארשה " קבעו מפקדי חמש החיילות של צבא ארה"ב בדו"ח שנתי על האיום הבין - 
לאומי . דו"ח ראשון מאז נפילתה של חומת ברלין בנובמבר . הסיכויים להסלמת 
המלחמה הקונבנציונאלית למלחמה גרעינית ממשיך לרדת , קובעים מחברי הדו"ח . 
" אווירה בטחונית שונה לגמרי משתררת , כאשר מאפייניה העיקריים הם ירידה 
באיום הסובייטי , הקטנת תקציבי ההגנה ועולם מסובך יותר ויותר . מציאות 
זו דורשת שינוי של המדיניות האמריקנית בנושאי הבטחון , האסטרטגיה , האמצעים 
והיכולת של הכוחות , נאמר בדו"ח , שפורסם בחלקו שלשום , כאשר הדו"ח בשלמותו , 
הכולל מידע סודי נמסר לקונגרס . עם זאת על ארה"ב לשמור על " זהירות וכוננות " , 
להגיב במקרה של שינוי ברפורמות בבריה"ם , או נוכח איומים אחרים , כמו 
הסמים , הטרור , סכסוכים אזוריים או טילים באליסטים של העולם השלישי . 
אסטרטגיית ההגנה של ארה"ב צריכה להמשיך להתבסס על הנשק הגרעיני , קובעים 
ראשי הצבא , וממליצים להשקיע במערכת טילים באליסטים . " זה המינימום הדרוש 
כדי לעמוד בפני התקפה אפשרית של טילים סובייטים על ארה"ב , ומול הסכנה הגוברת 
של הפצת מערכות טילים מתוחכמות בעולם השלישי " . הדוח שהכין הרמטכ"ל האמריקאי , 
הגנרל קולין פאוולס , יסייע לקביעת האסטרטגיה ותקציב ההגנה של ארה"ב . 
