עולים חדשים נקלטו מאז ראשית השנה בעשרות מפעלי תעשייה ברחבי הארץ . מנהל 
המחלקה לניהול תעשייתי ולקליטת עלייה בהתאחדות התעשיינים , רן פרוכטמן , 
מסר על כך בתום סקר שנעשה ב383 מפעלים . פרוכטמן ציין כי בשלושת החודשים 
האחרונים איתרו אנשי המחלקה לניהול תעשייתי בהתאחדות התעשיינים 7011 מישרות 
פנויות בתעשייה לקליטת עולים חדשים , חיילים משוחררים ומובטלים , לעבודה 
במפעלים . לדבריו , מאז נרתמה התאחדות התעשיינים לנושא הקליטה בינואר השנה , 
הוקם מטה מיוחד בראשותו של רולנדו אייזן , מנכ"ל " רים " המתאם את פעולות 
הגופים השונים המטפלים בנושא הקליטה עם מפעלי התעשייה . במסגרת פעילות המטה , 
הוקמו 35 תאים של מנהלי כוח אדם ממפעלים באזורי תעשייה בכל רחבי הארץ , 
הפועלים באתרים בהם נמצאים מרכזי הקליטה והאולפנים . 
