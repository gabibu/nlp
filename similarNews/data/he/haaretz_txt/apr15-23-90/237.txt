באי - כוח הרשימה המשותפת , כאמור לעיל , של שתי המפלגות לעניין הגשת רשימת 
מועמדים לכנסת יהיו נציג הליכוד ונציג הסיעה , כאמור בסעיף 75 לחוק הבחירות 
לכנסת נוסח משולב התשכ"ט - 9691 . באי - הכוח מתחייבים לא לשנות את הרשימה 
המשותפת שתוכן בהתאם להסכם זה . חברי הסיעה ישולבו כשרים בממשלה . אם תמנה 
הסיעה ארבעה חברים , יהיה לה נציג אחד בממשלה שר אוצר , יצחק מודעי וסגן 
שר . מספר שרי הסיעה בממשלה ייקבע בהתאם למפתח שעל - פיו ייקבע הייצוג של 
הליכוד בממשלה . כן ישולבו בכל מוסדות השלטון המרכזי והמקומי , שבהם מיוצג 
הליכוד , על - פי כוחם היחסי . לנציג הסיעה יינתן תפקיד של יו"ר ועדת הכספים , 
אולם אם יימסר תפקיד זה לשותף קואליציוני , יימסר לנציג הסיעה תפקיד יו"ר 
ועדת הכנסת . למרות האמור בסעיף 71 לחוק יסוד : הממשלה , ותקנון עבודת 
הכנסת , כל שינוי בחלוקת תפקידי נציגי הסיעה כאמור בסעיף זה , יהיה בהסכמתם 
בלבד . אין ולא תהיינה לליכוד תביעות כספיות מהסיעה . ההוצאות המשותפות 
של הרשימה בכנסת בעתיד , במידה שתהיינה , תחולקנה על - פי כוחם היחסי של 
הצדדים . הסכם זה ייחתם על - ידי כל שרי הליכוד ובא - כוח רשימת הליכוד 
בבחירות לכנסת . הסיעה מתחייבת לפעול יחד עם הליכוד בכנסת , להצביע בכל 
הנושאים בהתאם לעמדת הליכוד והממשלה . הסיעה תיהנה מחופש הצבעה בענייני דת 
ומצפון , בכפוף למה שיסוכם , על דעת הסיעה , בין הליכוד והשותפים להקמת 
הקואליציה . כל האמור בהסכם זה , וכל ההתחייבויות ההדדיות של הליכוד והסיעה , 
יתקיימו החל מחתימת הסכם זה , אם תיכון ממשלה בראשות יצחק שמיר ואו אם 
תיכון ממשלה בהשתתפות הליכוד , או אם תערכנה בחירות לכנסת ה31 בכל מועד 
לפני שנת 2991 , בין אם יהיה הליכוד בממשלה ובין אם יהיה באופוזיציה , 
לרבות עד תום כהונת הכנסת הנוכחית . אי - עמידה של אחד הצדדים בכל תנאי 
בהסכם יגרום לביטולו . הליכוד מתחייב ליזום הצעות חוק לשינוי שיטת הבחירות 
לכנסת לשיטת אזורית - ארצית , על - פי העקרונות שסוכמו בוועדה הדו - מפלגתית , 
ולשינוי שיטת הממשל לבחירה ישירה של ראש ממשלה , בתיאום והסכמה עם השותפים 
בקואליציה שתקום בראשות הליכוד , ולגרום לכך כי הליכי החקיקה יסתיימו תוך 
ששה חודשים , ככל שהדבר תלוי בליכוד . במידה והליכוד לא יגיש הצעות כאמור , 
תגיש הסיעה הצעות והליכוד מתחייב לתמוך בהן כאמור לעיל , והכל כפוף לתנאים 
הכלולים בהודעת ראש הממשלה בעניין זה המצורפת להסכם . הליכוד מתחייב , 
כי בכפוף לאמור בהסכם זה לא יפעל ראש הממשלה לפי סעיף 12 ( א ) לחוק יסוד : 
הממשלה בדבר העברת שר מכהונתו , לגבי שרי הסיעה . ועידת הליכוד תאשר את 
ההסכם תוך עשרה ימים . להלן נוסח ההצעה שתובא להחלטת הוועידה : " ועידת 
הליכוד מאשרת את ההסכם בין הליכוד לבין הסיעה לקידום הרעיון הציוני . הסכם 
זה אינו ניתן לשינוי , אלא לאחר תום כהונת הכנסת ה31 " . הצדדים מסכימים 
כי עו"ד אמנון גולדנברג ישמש בורר ביניהם לעניין הסכם זה . הבורר יחליט 
מהן הערובות וההבטחות לביצוע ההסכם ופסיקתו תהא סופית , ללא זכות ערעור . 
הבורר יפסוק בכל מחלוקת בין הצדדים להסכם זה , ולפסיקתו יהא תוקף של פסק 
דין של בית - משפט . הודעת ראש הממשלה , המצורפת בזה , הינה חלק בלתי - 
נפרד מהסכם זה . " בתום הדיונים בין הליכוד ובין הסיעה לקידום הרעיון הציוני 
בישראלי , ולאחר חתימת ההסכם אתה , מסר ראש הממשלה , מר יצחק שמיר , 
את ההודעה הבאה : ראש הממשלה מברך על יוזמת ראש המפלגה לקידום הרעיון הציוני 
בישראל בנושא בחירות ישירות לראש הממשלה , וכן בנושא שינוי שיטת הבחירות , 
והודיע כי בכפוף להסכמת השותפים בקואליציה שתקום בראשות הליכוד , ובתיאום 
אתם , יפעל הליכוד כך שהחקיקה לבחירות ישירות לראש הממשלה ולשינוי שיטת 
הבחירות לכנסת מהשיטה הנוכחית לשיטה האזורית - הארצית תסתיים תוך פרק זמן 
של עד ששה חודשים לכל המאוחר , ככל שהדבר תלוי בליכוד . פעולה זאת , תיעשה , 
כאמור , לאחר השגת הסכמה של השותפים לקואליציה ובתיאום אתם . הליכוד יקיים 
במלואו את ההסכם עם סיעת המפלגה לקידום הרעיון הציוני בישראל . חתימת כל 
שרי הליכוד על ההסכם ואישורו תוך עשרה ימים בוועידת הליכוד יהפכוהו לסופי 
ומחייב ובלתי - ניתן לשינוי . ראש הממשלה מעריך את כישוריו , ניסיונו ויכולתו 
של השר מודעי לחלץ את המשק והחברה מקיפאונם , כפי שבאו לידי ביטוי בהדברת 
האינפלציה ב5891 , ולכן מציע ראש הממשלה לשר מודעי את תפקיד שר האוצר בממשלתו 
שתקום . אין ולא היו שום פערים בין הליכוד לבין עמדות סיעת המפלגה לקידום 
הרעיון הציוני בישראל בכל הנוגע לתוכנית השלום של ראש הממשלה , ליעדיה הכלכליים 
והחברתיים של המדינה ולצורך בטיפול דחוף בנושאים אלו , ובעיקר בנושא קליטת 
עלייה . ראש הממשלה מאמץ את הצעת סיעת המפלגה לקידום הרעיון הציוני בישראל 
להמשיך ולחפש דרכים להרחבת הבסיס הפרלמנטרי של הממשלה שתקום בראשות הליכוד , 
על מנת לחלץ את המדינה מהמשבר הפוקד אותה והקיטוב בעם . 
