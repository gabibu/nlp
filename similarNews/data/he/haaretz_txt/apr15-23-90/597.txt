חממי שאמורה להגן על אזרחי ישראל מחדירתו המאיימת של " האח הגדול " לענייניהם 
הפרטיים היא עו"ד שרה בר - סלע , רשמת מאגרי המידע במשרד המשפטים . יש 
לה חדר וחצי בבית ישן במרכז ירושלים , עם מסדרון עמוס ארגזי קרטון שנראה 
כמגנזה , והרבה כוונות טובות . לפני שמונתה לתפקידה , ב1 בינואר 9891 , 
היתה אחראית על לשכת הסיוע המשפטי של המשרד , וטיפלה בעזרה משפטית למעוטי 
הכנסה . הדחף לעזור לזולת נשאר אצלה מאז , וברישום מאגרי המידע היא רואה 
" חלק מהגנת זכויות האזרח , חלק מאיכות החיים שלנו פה " . החוק מעניק לשרה 
בר - סלע סמכויות רבות , כמו הרשות להיכנס לכל מקום שבו מותקן מחשב , ולפשפש 
בקרביו אחר סודותיהם האינטימיים של אזרחי ישראל . אבל למי שאמור לפקח על 
כל המחשבים בישראל , ענקים כזעירים , אין אפילו מחשב אישי קטנטן . רק 
באחרונה , בתום מאבק ביורוקרטי ממושך , נקנה מחשב לשימוש רשם מאגרי המידע , 
ואחרי קרב נוסף הושגה גם תוכנה מתאימה . עכשיו משחיזים ציפורניים לקראת 
הדרישה לקבל קלדנית . עד היום אין לרשמת מאגרי המידע תקציב פעולות מסודר , 
או תקן לעצמה ולאנשיה . משרד המשפטים שולח האשמות בכיוון ידו הקפוצה של 
האוצר , אבל לא מקל , מצדו , על חיי הרשמת . לבר - סלע יש כנראה סבלנות , 
והמנגנון נהנה לבחון את יכולתה בהישרדות ביורוקרטית : חודשי מאבק ארוכים 
הניבו מזכירה צמודה , אבל בשבוע שבו ביקרתי במשרדה לקחו ממנה את הארון , 
ורשימת מאגרי המידע של המדינה הונחה בערימה על כיסא . בתחילת 1891 צעדה 
הכנסת צעד חשוב לקראת שמירת זכויות האזרח , וקיבלה את חוק הגנת הפרטיות . 
ישראל היתה מהמדינות הראשונות שקיבלו חוק כזה , עוד לפני אנגליה , למשל . 
בגרסתו הראשונה , הגן החוק על האזרח בעיקר מפני עיתונאים חטטנים וצלמי 
פפראצי , אסר מעקבים מטרידים , צילומים משפילים והעתקת מכתבים אישיים , 
והעניק זכויות שונות לנפגעים . מראשית דרכו סבל חוק הגנת הפרטיות ממירוץ 
מעייף , כמעט חסר סיכוי , אחרי התפתחות הטכנולוגיה . בזמן הדיונים בהצעת 
החוק היה ברור שהסכנה הממשית ביותר לפרטיות האזרח טמונה במחשבים , ביכולתם 
לאגור כמויות מידע ולהצליבו , ובתקשורת בין מחשבים , ולא בסקרנות העיתונאים . 
מחשוב מערכות הממשל והמשק , והסכנה של יצירת " אח גדול " שיציץ לחייהם 
של מיליוני אזרחים וישמור בקרביו כל פרט מידע לנצח , הטרידה את מנסחי החוק . 
כחודש אחרי קבלת החוק המקורי , הוכנס בו תיקון שעסק בהגנה על הפרטיות במאגרי 
מידע ממוחשבים . מאגר מידע , לפי החוק , הוא כל מערכת מחשב המשמשת לאחסון 
מידע ונתונים . החוק החדש חייב לרשום כל מאגר מידע ממוחשב אצל רשם מאגרי 
המידע , והטיל עונש של שנת מאסר על ניהול מאגר לא רשום . החוק מחייב לרשום 
כל מאגר שבו מצויים נתונים על " אישיותו של אדם , מעמדו האישי , צנעת 
אישותו , מצב בריאותו , מצבו הכלכלי , הכשרתו המקצועית , דעותיו ואמונתו " . 
סעיפים אחרים בחוק חייבו את מי שמבקש מידע לגלות לאן יימסר המידע ולשם מה , 
ואסרו על שימוש במאגר מידע למטרות אחרות מאלה שלשמן הוקם ונרשם . המחוקק 
העניק לאזרח שתי זכויות חשובות : זכות העיון במידע ותיקונו . כל אדם רשאי 
לעיין ברשימת מאגרי המידע , לפנות לבעלי מאגרים שבהם עשוי להימצא מידע עליו , 
ולדרוש לעיין בחומר . אם מצא טעות , הוא רשאי לדרוש את תיקונה . " לכל 
אדם יש זכות לעיין במידע , ואם מצא שהדביקו לו מידע על אדם אחר שצורך סמים , 
ובגלל זה נסגרו בפניו כל הדלתות , יש לו זכות לתקן את הפרטים " , מסביר 
עו"ד גבי קלינג , יו"ר המועצה הארצית של לשכת עורכי - הדין , שהיה חבר 
בוועדה לניסוח החוק . מאגרי המידע של המשטרה , שירותי המודיעין ורשויות 
המס , חסומים כמובן בפני האזרח הסקרן . אין ספק שחוק הגנת הפרטיות הוא צעד 
חשוב בכיוון של כיבוד זכויות האזרח . המשפטנים שהיו שותפים לניסוח החוק 
בגלגוליו השונים , מלאים סיפוק מהמלאכה הנאה שהוציאו תחת ידם . " בתחום 
הגנת הפרטיות אנו מהמדינות המתקדמות בעולם " , מכריז עו"ד חיים קלוגמן , 
מנכ"ל משרד המשפטים , המלווה את החוק משלב הטיוטה , ונחשב כמי שמקדם את 
הגנת הפרטיות והמודעות לה בצמרת הממסד המשפטי . קפמאפרקחמתשע שנים עברו ממאז 
נחקק החוק , והפיקוח על מאגרי המידע עדיין מדשדש הרחק מאחורי המחשוב המתפשט . 
עד היום לא הוגשה שום תביעה משפטית על ניהול מאגר מידע לא רשום , או על 
שימוש במידע בניגוד לחוק . רק לפני שנתיים הוחל בעריכת ביקורות במאגרי המידע . 
ממצאי הביקורות מלמדים שהגנת הפרטיות קיימת בתודעת המשפטנים , אבל רחוקה 
מלבם של מפעילי המחשבים והציבור . על הפער בין החוק הכתוב למציאות , מעידה 
רשמת מאגרי המידע : " נכון שהחוק לא מבוצע ואין הקפדה " , היא אומרת , 
" אבל אי - אפשר אחרת . השדה הזה עדיין פרוץ מבחינת המודעות להגנת הפרטיות . 
רוב הגופים , פרטיים וציבוריים , לא מודעים בכלל לעניין , ומי שמודעים 
לא עושים מה שצריך . וגם אם משרדי הממשלה , למשל , יתחילו לעשות את מה 
שאנחנו דורשים , לא אעמוד בזה בהיקף כוח - האדם שלרשותי " . במחצית 8891 
החל משרד המשפטים להעסיק שני מפקחים לביקורת מאגרי המידע . להעסקת המפקחים , 
כמו הרשמת , לא נמצא תקן , והם עובדים בקבלנות דרך המכון לפריון העבודה 
והייצור . מדו"חות הביקורת שהצטברו עד כה מצטיירת תמונה עגומה למדי על הציות 
לחוק . " לגופים הפרטיים " , אומרת שרה בר - סלע , " יש אינטרס להגן 
על המידע שלהם בגלל סודיות עסקית , וככל שהמידע יותר סודי , יש מודעות 
רבה לאבטחה . הם פחות ערים להגנת הפרטיות , כי זה לא פוגע בהם " . ב6891 
פירסם שר המשפטים תקנות להחזקת מידע במאגרי מידע , שהטילו על מנהלי המאגרים 
אחריות לאבטחת המחשבים והחומר הרגיש , מניעת גישה לחומר ממי שאינו מוסמך 
לכך , וקביעת נהלי אבטחה . לגבי מידע רפואי , ביטחוני או מידע של רשויות 
מס , פורסמו כללים מחמירים יותר . אבל הגנה על המחשבים והתוכנה עולה כסף 
רב , והחוק אינו מבחין בין מאגר מידע של בנק עתיר ממון ובין חברה קטנה , 
שאמצעיה הכספיים לא מספיקים לקניית מערכת להגנת המידע . הגופים הציבוריים 
מתלוננים , מטבע הדברים , על מחסור בתקציבים מתאימים . צמד המפקחים של 
הרשמת נתקלים תדיר בבעיות אבטחה מגוונות : אין קודים סודיים המגבילים את 
השימוש במחשב למורשים בלבד , הדיסקטים הרגישים שעליהם מאוחסן המידע הסודי 
פזורים על השולחן , מידע רפואי רגיש אגור במחשב ללא תוכנה להגנת המידע מפני 
עיניים סקרניות ולא מורשות . " אולי אחד , קטן " . " הפרץ כל - כך גדול , 
עד שאינך יודע מאיפה להתחיל . ואם אגיש תביעה , הרי יזרמו אלי מאות בקשות , 
וזה מפחיד אותי . כלום אוכל לבדי לבדוק אותן במהירות הדרושה ? " עמדת 
הרשמת , שלפיה אין טעם להתחיל באכיפה בגלל ממדי הזלזול בחוק ובגלל מחסור 
במשאבימקפמאליד4חמובכוח - אדם , מקבלת גיבוי מפי הממונה עליה , מנכ"ל משרד 
המשפטים חיים קלוגמן . " הקונצפציה שלנו " , הוא אומר , " היא שחוק הגנת 
הפרטיות לא מופעל עם שוטרים ופקחים . אנחנו שמים דגש על ערנות הציבור . 
אם נלך לקונצפציה של מניעה , כמו גניבות , לא נצליח . זה לא תופסמקום 
גבוה בסדר העדיפויות של המשטרה והממשלה . יש לתת לאזרח כלים לשמירת הפרטיות , 
לעיון במידע , ולתביעה משפטית " . לפני חודשיים יצא משרד המשפטים בהודעה 
לעיתונות , שבה סופר בגאווה על גילוי מאגרי מידע לא חוקיים בבתי - ספר . 
ביקורות בששה בתי - ספר גילו חוסר מודעות של המנהלים לשמירת הפרטיות . 
במחשבי בתי - הספר נאגרו חוות דעת על תלמידים , והגישה למידע היתה חופשית 
למדי . מנכ"ל משרד המשפטים איים על בתי - הספר , כך דווח לתקשורת , בהחמרת 
האכיפה ואף בתביעות פליליות . אבל הסכנה הגדולה לפרטיות אינה נובעת מחוות 
דעתה של המורה אסתר על תלמידיה , שלילית ככל שתהיה . המידע הרגיש ביותר 
מוחזק בבתי - חולים , בבנקים , בחברות האשראי , בחברות הביטוח , במשרדי 
הממשלה . מאגר מידע של בנק יכול ללמד כמעט הכל על מצבו הכלכלי של אדם , 
על התנועות הכספיות , על השקעותיו בבורסה , הלוואות שלקח ועל הביטחונות 
שברשותו ( דירה , מכונית ) . חברות האשראי יודעות היכן קנה כל בעל כרטיס 
אשראי , מתי , ובכמה כסף . ביקורות במאגרי המידע של הבנקים ושלוחותיהם 
העלו שהם נהנים מהגנה יעילה למדי , בעיקר מכיוון שהבנקים רגישים לסודיות 
ענייניהם של הלקוחות . במאגרי המידע של חברות הביטוח מוחזק מידע רב על מצבו 
הכלכלי של המבוטח , בפוליסות לביטוח מנהלים , או בפיצוי המובטח על אובדן 
הכנסה בסוגי ביטוח מסוימים . פוליסת הביטוח האלמנטרי נראית כהצהרת הון שלמה , 
עם פירוט מדויק של רכוש המבוטח וערכו . המידע הרפואי , שהחברות אוספות 
לצורכי ביטוח חיים , אינו נשמר במחשב , וקשה יותר להגיע אליו . לדברי 
הרשמת וגורמים במועצה להגנת הפרטיות , לא בכל חברות הביטוח יש הגנה טובה 
על מאגרי המידע . בשנים האחרונות התפשט השימוש במחשוב גם לסוכנויות הביטוח . 
הסוכנים לא נרשמים כמאגרי מידע אצל הרשמת , ואבטחת המידע אצלם יעילה פחות , 
אם היא קיימת בכלל . קפמאפרקחמפנקס מאגרי המידע שמור בששה קלסרים . רוב 
המאגרים הרשומים בו הם של לשכות שירות כמו " מלל " ו"חילן " , ומשמשים 
להכנת תלושי המשכורת לעובדיהם של לקוחות לשכת השירות . מהתלוש אפשר ללמוד 
על המצב הכלכלי , המעמד האישי וההכשרה המקצועית של העובד . מאגרים אחרים 
משמשים למטרות כמו " ניהול החברה " , " ניהול אדמינסטרטיווי ופדגוגי של 
בית - הספר " , ויש גם מאגר מידע אחד שנקרא " מאגר מס - הכנסה " ומשמש 
" לביצוע פקודת מס - הכנסה וחוקים נלווים " . נציבות המס אוספת מידע על 
מצב כלכלי , מעמד אישי והכשרה מקצועית . מעת קבלת החוק ועד היום נרשמו בפנקס 
הרשם 006 , 2 מאגרי מידע . בקשות חדשות לרישום זורמות לעשרות , ונערמות 
על שולחנה של שרה בר - סלע , שמטפלת לבדה בערימה כולה . חלק ניכר מזמנה 
מוקדש לניירת . רק מאגרים מעטים נרשמים במקום . רוב הטפסים , כתשעים אחוזים 
מהם , מוחזרים למבקשים בגלל פרטים לא מדויקים , רישום לא ברור של שמות , 
ושאר ליקויים . לא כל הבקשות חוזרות עם הפרטים הנכונים . המדיניות הזו 
מעוררת ביקורת על הרשמת מצד חברים במועצה הציבורית להגנת הפרטיות , החוששים 
כי בעליו של מאגר כזה ירגז על החזרת הטופס , לא יפנה שוב והמאגר שלו יפעל 
שלא כחוק , ללא רישום ובלי שהרשמת תדע על קיומו . הרשם חייב לרשום כל מאגר 
מידע בפנקס , אלא אם חשד שהמאגר משמש מסווה לפעולות בלתי חוקיות . עד היום 
סירבו הרשמים פעמיים לרשום מאגרי מידע . שני המאגרים המסורבים נועדו לאיסוף 
מידע על מושכי צקים ללא כיסוי , ומכירתו למעוניינים , בעיקר לסוחרים . 
במקרה הראשון פסק בית - המשפט המחוזי שהרשם חייב ברישום המאגר . הרשם עירער 
לבית - המשפט העליון , והמשפט תלוי ועומד שם . במקרה השני הגישה חברת " מכם 
מידע כלכלי ממוחשב " בקשה לרישום מאגר מידע , שיאסוף " רשימות שחורות " 
מבעלי עסקים . לקוחות המאגר יוכלו להתקשר למחשב , ולקבל בזמן אמת מידע 
על אמינותו של מי שמשלם בצק . הבקשה הוגשה בנובמבר 8891 , ומאז נמצאת בדיונים 
בין החברה לרשמת . ההתנגדות לרישום נבעה מהצלבת המידע בין הרשימות השחורות , 
ויצירת מאגר שיקיף הרבה יותר מהמידע המותר היום לפרסום על מושכי צקים ללא 
כיסוי ובעלי חשבונות מוגבלים . המידע עלול לגרום לחשיפה מיותרת של מצבם 
הכלכלי . " הצענו רעיונות לפתרון הבעיה בצורה שתניח את דעת הרשמת " , אומר 
שלמה שריר , מנכ"ל " מכם " , " אני מקווה שהעניין יסתדר בקרוב " . עמדת 
הרשמת היא שהרישום המדויק קודם לפיקוח , ומשרת גם את בעלי המאגרים , כי 
מילוי נכון של הטופס מחייב איתור ומיפוי של מאגרי המידע , רשימת מורשי הגישה 
למאגרים וקיום מערכת לאבטחת המידע . " אני באה למשרדים " , היא אומרת , 
" והם לא יודעים בכלל כמה מאגרי מידע יש להם , איפה הם , מי משתמש בהם 
ולאן הולך המידע " . בתי - חולים אוספים מידע על חוליהם , ומעבירים אותו 
לרופאים לצורכי מחקר . אותם רופאים מקימים לעצמם מאגרי מידע על מחשב אישי , 
ואיש בבית - החולים לא יודע היכן נמצא המידע ולמה הוא משמש . בעיה דומה 
קיימת באוניברסיטאות , בעיקר בפקולטות למדעי החברה , שאנשיהן עורכים מחקרים 
סוציולוגיים . חוק הגנת הפרטיות , בגלגוליו המוקדמים , לא התייחס במיוחד 
לממשלה ושלוחותיה , ולא הורה להם הוראות מיוחדות . היועץ המשפטי לממשלה , 
יצחק זמיר , קבע בחוות דעתו ב2891 שהחוק אוסר העברת מידע בין רשויות השלטון , 
אם הן לא הוסמכו לכך במפורש . אנשי הממשל נבעתו : אם נאסר עליהם להצליב 
את המידע של משרד הרישוי עם הצבא , למשל , הרי שהאזרחים יהנו ממידה רבה 
של חופש , ויוכלו , למשל , למסור פרטים שונים לרשויות שונות . שר המשפטים 
מינה ועדה לניסוח תיקון חדש לחוק , שיסדיר את העברת המידע בין גופים ציבוריים . 
אנשי הממשל , שהופיעו בוועדה , דרשו היתר להעברת מידע ביניהם ולהצליבו , 
בנימוקים של ייעול המינהל וחיסכון בכספי הציבור . הוועדה קיבלה את עמדתם 
והתיקון לחוק שהתקבל ב5891 קבע שלגופים ציבוריים מותר להעביר ביניהם מידע 
במסגרת תפקידם , ובלבד שעובדת העברת המידע תובא לידיעתו של רשם מאגרי המידע . 
בדרך זו רשאי מס - הכנסה לדרוש כמעט כל מידע מכל רשות , בטענה שהמידע דרוש 
לאימות מצבו הכלכלי של הנישום . פקידי המס רשאים , למשל , לדרוש מהדואר 
את רשימת בעלי תאי - הדואר , להצליב אותה עם מודעות הזימה בעיתוני השבת , 
ולשמור את החומר במחשב , לשימוש עתידי . התקנות להעברת מידע בין גופים 
ציבוריים קובעות נוהל מפורט להעברת המידע ואפילו את צורת הטופס המתאים . 
כל העברת מידע כזו טעונה אישור מהיועצים המשפטיים של הגוף המוסר והגוף המקבל , 
אבל במשרדי הממשלה לא טרחו , כנראה , לקרוא את התקנות . עד היום לא דיווח 
שום גוף ציבורי לרשמת מאגרי המידע על קבלת מידע מגוף ציבורי אחר . רק משרד 
הפנים , שם נתגלו בעבר דליפות מידע חמורות ממרשם האוכלוסין , מקפיד לדווח 
על כל מסירת מידע . במועצה להגנת הפרטיות אומרים שרמת האבטחה במשרדי הממשלה 
אינה אחידה . מערכת הביטחון היא היעילה ביותר בשמירת המידע , בגלל רגישותה 
לסודיות ותקציביה הגדולים בהשוואה לגופים האזרחיים . המידע המשטרתי והרישום 
הפלילי שמורים לא רע . משרד הפנים זהיר בעקבות פרשת הדליפות . משרד הבריאות 
עוסק היום במיפוי מאגרי המידע שלו . משרד הרישוי לא מאובטח . " אני חושש 
פחות ממשרדי הממשלה " , אומר חבר במועצה להגנת הפרטיות , " פקידי הממשלה 
דואגים בדרך כלל לכסות את עצמם , וחוץ מכמה מטורפי כוח , הם פוחדים לקחת 
יוזמה " . איש המועצה רואה סכנה לפרטיות בעיקר ביוזמות של ארגונים גדולים 
כמו המפלגות , שהקימו מאגרי מידע גדולים ערב הבחירות לכנסת . מפלגת העבודה 
ערכה סקר טלפוני של מאות אלפי מצביעים , שנשאלו אם הם מצביעים " אמת " . 
מאגר כזה יוכל בעתיד לשמש את המפלגה בהיותה בשלטון , למשל בהענקת הטבות 
למי שאמרו " כן " ויחס חשדני למי שהשיבו בשלילה , או טרקו את הטלפון . 
המפלגות התחייבו להשמיד את מאגרי המידע לאחר הבחירות , אבל הרשמת ומפקחיה 
לא ביקרו אצלן . בסוף 6891 הוקמה המועצה הציבורית להגנת הפרטיות , ביוזמתו 
של חיים קלוגמן שגם עומד בראשה . המועצה היא גוף מייעץ ליישום החוק ולפיתוח 
המודעות להגנת הפרטיות . חבריה ביקשו שלא לקבל סמכויות בחוק , ולהישאר 
גוף מייעץ בלבד שחבריו מתנדבים . הם חששו שמעמד חוקי יהפוך את המועצה לעוד 
סניף מפלגתי . היום חברים במועצה משפטנים ואנשי מחשבים , עובדי מדינה ואזרחים 
פרטיים . רבים מבקשים להתקבל לשורותיה . משיחות עם חברים בה נראה שיש להם 
מוטיווציה ורגישות רבה לצנעת הפרט , והמועצה אינה חותמת גומי ממשלתית . 
כוחה העיקרי של המועצה הוא כלפי גופים ציבוריים . החוק מתיר העברת מידע 
בין משרדי הממשלה ורשויות ממלכתיות , וקובע שכל מוסד אחר זקוק לאישור משר 
המשפטים ומוועדת החוקה , חוק ומשפט של הכנסת , כדי לזכות במעמד הנכסף של 
גוף ציבורי הרשאי לקבל מידע . שר המשפטים מתחשב בדעת המועצה להגנתהפרטיות , 
ולמועצה זורמות פניות רבות מגופים ציבוריים , המעוניינים לקבל מידע ממרשם 
האוכלוסין , מהביטוח הלאומי ומגופים אחרים . רוב הגופים טוענים שהם יכולים 
להגיע למידעקפמאליד4חמממילא , והם רק מעוניינים לחסוך כספי ציבור . " גישת 
המועצה " , אומר עו"ד גבי קלינג , " היא לבדוק אם הצורך במידע הוא אמיתי , 
או שהמטרה רק לחסוך כסף . חיסכון בכסף ציבורי הוא דבר ראוי , אבל הגנת 
הפרטיות חשובה יותר ויש לה מחיר בדיוק כמו לשמירת איכות הסביבה . אישרנו 
העברת מידע רק במקרים שהיו חיוניים לתפקוד הגוף המבקש , והפגיעה בפרטיות 
היתה זעירה " . בין הגופים שזכו בהיתר לקבלת מידע : ארגון נכי צה"ל ויד - 
לבנים המקבלים ממשרד הביטחון מידע על נכים ומשפחות שכולות , קופות - החולים , 
המקבלות מידע רפואי ומוסדות להשכלה גבוהה , המקבלים שמות וכתובות ממרשם 
האוכלוסין לצורכי מחקר . המועצה גם אישרה לחברת בזק למכור דיסקים מגנטיים 
עם פרטי ספר הטלפונים , למרות החשש שהם ישמשו לאיתור אנשים לפי מספרי הטלפון 
שלהם ( שירות שמודיעין 441 אינו מספק ) . בין הגופים שבקשותיהם נדחו : 
האגודה למען החייל , שביקשה לקבל את מרשם האוכלוסין לשם איסוף תרומות , 
וקופות - חולים שרצו להצליב מידע עם המוסד לביטוח - לאומי . בישיבה האחרונה 
של המועצה להגנת הפרטיות , ב12 במרס השנה , הופיע בפניה סגן יו"ר האגף 
לאיגוד מקצועי בהסתדרות . הוא ביקש היתר לדרוש מכל מעסיק במדינה שימסור 
להסתדרות את רשימת עובדיו , עיסוקם , הדירוג המקצועי שלהם , מצבם המשפחתי 
ותאריכי הלידה של העובד ובני משפחתו . הוא נימק את הבקשה בצורך לעקוב אחר 
קיום ההסכמים הקיבוציים , בכל האמור לקידום המקצועי של העובדים , וברעיון 
לשלוח שי הסתדרותי לימי ההולדת של העובדים ובני משפחותיהם . הנימוקים לא 
סיברו את אוזנם של חברי הוועדה , והם סירבו להיענות לבקשה . איש ההסתדרות 
גם לא הבהיר די הצורך את האמצעים שיינקטו לאבטחת המידע . לפיכך , נכון 
לעכשיו , פרטיהם של העובדים עדיין מוגנים מעיניהם של הפקידים בוועד הפועל . 
בקשה אחרת שנדונה בישיבות המועצה האחרונות , וטרם הוכרעה , היתה של אזרח 
שביקש לעיין בחוות דעת פסיכולוגיות עליו , שנשמרו במאגרי המידע של צה"ל . 
לפי החוק , מאגר כוח - האדם הצבאי אינו חסוי , והמועצה לא דחתה את הבקשה 
על הסף בטענת סודיות ביטחונית . רוב החברים קיבלו את הדעה , שמסירת חוות 
דעת פסיכולוגית עלולה לפגוע במקבל , בגלל חשיפתו להערכות על אישיותו . 
המועצה נוטה לדחות את הבקשה . המשימה העיקרית שהטיל קלוגמן על המועצה היתה 
לנסח תיקון חדש לחוק , שיתבסס על הניסיון שנרכש בהפעלתו . הצעת התיקון 
הושלמה לא מכבר והועברה לשר המשפטים , דן מרידור , לקראת הגשתה לכנסת . 
התיקון מנסה גם לעקוב אחרי ההתפתחות הטכנולוגית : כשנחקק החוק לא היו עדיין 
מחשבים אישיים , והיום הם נפוצים בכל בית . החוק הקיים מתייחס אליהם כמו 
למערכת מחשבי ענק בבנק , ולפיכך , כל מי שמחזיק על דיסקט ביתי את רשימת 
חבריו ושמות בני זוגם וילדיהם , מבצע עבירה פלילית . ההצעה פוטרת מרישום 
כל מאגר מידע לשימוש אישי , שאינו למטרות עסקיות . מוצעים גם תיקונים בתחום 
הדיוור הישיר ( ראה מסגרת ) , ובהסדרת מעמדן של לשכות השירות שיחויבו 
להעסיק קצין אבטחת מידע , בדומה לחוק המחייב את בעליהם של ציי רכב גדולים 
בהעסקת קצין בטיחות . הצעת התיקון מותירה עדיין פרצות רבות הניתנות לניצול 
על - ידי מי שמבקשים לעקוף את החוק , ולהקים להם " אח גדול " עם מידע 
על ענייניהם הפרטיים של האזרחים . אפשר להעתיק את המידע הממוחשב לרשימות 
ידניות , וכך לצאת לגמרי מתחום תחולתו של החוק . אפשר גם להקים את מאגר 
המידע בחו"ל , ולקיים איתו קשר טלפוני בתקשורת מחשבים . המצב הפוליטי הישראלי 
מקל על כך במיוחד . אין צורך להרחיק עד ניו יורק , אפשר להקים מאגר מידע 
מעבר לקו הירוק ולהתחבר אליו בשיחת טלפון מקומית . העוסקים בהגנת הפרטיות 
מסכימים שהדרך לאבטחה מספקת של הפרטיות עוד ארוכה , אבל הם מאמינים שהעניין 
ייכנס בהדרגה למודעות הציבורית . גם החוק למניעת מפגעים היה שנים רבות דוגמה 
לחוק בלי שיניים , עד שהוקם המשרד לאיכות הסביבה וקיבל תקציבים ומנגנון 
יחסי ציבור . " יש בעיות רבות " , אומרת שרה בר - סלע , " ויש ימים שאני 
מרגישה בהם סחרחורת , בגלל שזה ים גדול ונורא . אבל יש ימים שבהם נדמה 
לך , שהצלחת לפתור בעיה " . 
