ברוב של ארבעה כנגד אחד , ביטל בית הדין העליון של איגוד הכדורסל את החלטתו 
הקודמת ( בדיון בפני שני דיינים ) , בדבר מישחק חוזר בין בני יהודה למכבי 
תל אביב , בחצי גמר הפליי אוף לנשים . בעיקבות הפסיקה חוזר המצב לקדמותו 
ובני יהודה ואליצו"ר חולונתל אביב , ימשיכו בבהתמודדות הגמר סל במצב של 
10 לאליצור . עתה התעורר ויכוח לגבי מועד קיום המישחקים ( סידרת הגמר מתנהלת 
בשיטת הטוב משלושה מישחקים ) . הקבוצות מבקשות לקיימו לפני יציאת הנבחרת 
הלאומית לטורניר קדם אליפות אירופה בתחילת מאי , בעוד הועדה המקצועית באיגוד 
הכדורסל מבקשת לקיימו אחרי שובה של הנבחרת באמצע חודש מאי . באיגוד קיבלו 
ערב החג בסיפוק רב את החלטת בית הדין העליון בהרכב של חמישה דיינים , שנענו 
בכך לתביעת בא כוח האיגוד עו"ד צבי יפה , לבטל את ההחלטה הקודמת . הדיינים 
עו"ד עובדיה רזיאל , השופט שאול אלוני , עו"ד אליעזר וולובסקי ועו"ד משה 
ורבה החליטו בעד קבלת העירעור בעוד עו"ד מיכה ויתקון שישב בדיון הקודם , 
נשאר במיעוט , כשהוא דבק בהחלטה הקודמת שלו לקיים מישחק חוזר . משה ורבה , 
לעומת זאת , שהיה שותף עם ויתקון בהחלטה הקודמת שינה את דעתו . בהחלטה 
בה חתומים רק הארבעה , ללא חתימת ויתקון , מנמקים הדיינים : " הכל מסכימים 
ששיקול הדעת בכל הקשור בניהול המישחק , לרבות הפסקתו , מסור לשופטי המישחק . 
בניגוד לדעת בית הדין העליון ( בדיון הראשון ) , סבורים אנו , כי שיקול 
דעת זה , שהופעל הלכה למעשה על ידי שופטי המישחק , אינו שגוי ואין למצוא 
בו כל פגם המצדיק התערבות הערכאה השיפוטית " . " עם כל הכבוד למוסדות המשמעת 
והמשפט של איגוד הכדורסל , אין בשום פנים , להרבות במקרים בהם יוכרע גורלם 
של משחקים מחוץ לשדה המשחק . תחרות ספורטיווית חייבת להיות מוכרעת במסגרת 
הספורטיווית , על פי הכללים והעקרונות הקבועים לכל מישחק ומישחק " , מציינים 
חברי בית הדין העליון . 
