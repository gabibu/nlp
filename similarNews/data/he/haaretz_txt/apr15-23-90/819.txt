( ע ) . בבסיס גדנ"ע במרכז הארץ נפתח שלשום מחנה הכנה לקראת חידון התנ"ך 
העולמי לנוער שייערך ביום העצמאות . במחנה ישתתפו 54 מתמודדים ממדינות רבות , 
ביניהן גם ארצות המיוצגות לראשונה בחידון , כמרוקו , בולגריה וטורקיה . 
מחנה הכנה ישלב שינון החומר הנלמד עם סיורים בארץ בהדרכת מדריכי הגדנ"ע , 
ופגישות עם שורה של אישים , ביניהם נשיא המדינה חיים הרצוג , יו"ר הכנסת 
דב שילנסקי , הרב הראשי לישראל מרדכי אליהו , הרב הראשי לצה"ל גד נבון , 
יו"ר דירקטוריון קק"ל משה ריבלין . רב פיקוד הגדנ"ע רב סרן שלמה גרברציק , 
המרכז את החידון מסר כי במרכזו יעמדו השנה הנושאים , " תחיית הלשון העברית " 
ו " 04 שנות עלייה לישראל " . את שאלות החידון ניסח חתן התנ"ך לשעבר פנחס 
נריה , עם אפרים חזן מאוניברסיטת בר - אילן . בחידון מוקדם שייערך מספר 
ימים לפני חידון העצמאות במושב אורה ליד ירושלים , יוכתר חתן התנ"ך של התפוצות . 
את החידון מארגנת המועצה האזורית מטה יהודה . רס"ן שלמה גרברציק ועוזריו 
סגן דוד פרוינד וסגן שאול דוד סיפרו כי " ניסיון העבר מלמד כי רבים מבוגרי 
חידון התנ"ך לנוער התאהבו בישראל ועלו לארץ ואף גרמו לעליית משפחותיהם . 
אנו מקווים כי מגמה זו תימשך וחידון התנ"ך שמארגן הגדנ"ע יהווה בנוסף למטרתו 
החינוכית גם מכשיר נוסף לקידום העלייה " , מסרו . 
