בית הדין האזורי לעבודה בתל - אביב , הוציא צו מניעה נגד עובדי בנק דיסקונט , 
בעקבות תביעה שהוגשה אתמול , באמצעות עו"ד ישראל גיל , כנגד ההסתדרות 
הכללית של העובדים והוועד הארצי של אירגון עובדי בנק דיסקונט . הבקשה הוגשה 
לצו מניעה דחוף , לאחר שאתמול בבוקר הודיע הוועד הארצי להנהלת הבנק על השבתה 
מיידית של המחשב עד יום ו בחצות . פירוש הדבר , נטען בכתב התביעה , שיתוק 
מוחלט של הבנק על כל שלוחותיו , כאשר המחשב הוא לב לבו של הבנק , ובהעדרו 
אין נתונים בסיסיים ודו"חות חיוניים לניהול השוטף של עסקיו . העילה לעיצומים , 
מתברר מכתב התביעה , היא דרישת העובדים לתשלומי דמי הבראה מראש ולא באמצע 
השנה , תשלום בונוס עבור 9891 וכן תשלום מקדמה על חשבון הסכם השכר ל0991 . 
