זה רק בלתי - אפשרי , אלא גם בלתי - מוסרי , לכתוב על אודות השואה " . 
באותו עניין כתב ם וייסנרוד : " אני מאמין באמונה שלמה שאמנות אינה יכולה 
להיות מבע לשואה . האמנות נוטלת את העוקץ מן הסבל . אסור ליצור ספרות יפה 
על השואה . כל ניסיון למבע השואה באמנות מגמד את השואה , ובסופו של דבר 
יוצר אמנות גרועה " . שתי התייחסויות אלה מזהירות מפני ניסיון לעשות את הבלתי - 
אפשרי לתת ביטוי אנושי לבלתי - אנושי . להביע במלים המוגדרות , הסגורות , 
היונקות את קיומן מעולם האדם , את הבלתי - ניתן להבעה בכלים השפויים שנוצרו 
בידי האדם . ולעומת זאת מתבררת יותר ויותר ההכרה שמבע זה הכרחי , וברבות 
השנים הוא אף האמצעי החינוכי היחיד לדבר אל הדורות שלא ידעו את השואה . בספרות 
הנכתבת לילדים נוסף לכך החשש , שתיאורה של השואה על כל נוראותיה יפגע באיזונם 
הנפשי של הילדים והשפעתו עליהם תהיה טראומטית . אולם על אף החששות קיימת 
ההכרה שיש הכרח להביא בפני הילדים את סיפור השואה . ולא רק משום שלא ניתן 
להשאיר בתודעתם חלל היסטורי , אלא משום שאין לדבר על עם ישראל בלא הזכרת 
השואה ; משום שאי - אפשר לתפוס את קיומנו בלא חוויית הפצע הנורא הזה . 
השאלה איננה אם להגיש יצירות ספרותיות על השואה לילדים , אלא מה היא הדרך 
הפסיכולוגית הנאותה , מהן עוצמות האימה שניתן להעלות , מהן צורות הסיפור 
ההולמות . ספרה של עמי גדליה נלחם בהשכחה המכוונת של השואה . לפנינו סיפור 
מאבקם של תלמידים בבית - ספר תיכון בשוודיה היוצאים למלחמה במורתם להיסטוריה , 
המלמדת אותם כי תאי - הגזים לא היו קיימים וכי המיליונים לא נרצחו . תלמיד 
אחד , אריק לרסון , מוביל את המאבק . הוא מתמודד עם הגורמים השונים המבקשים 
להשתיק את הפרשה ומצליח למצוא את העד המהימן שחושף את התנסותו האישית בגיא 
ההריגה . מן הרגע שפורסמו הדברים הולכת הפרשה וצוברת עוצמה ותומכים בעיר 
כולה : הורים , מורים , כמרים , חברי מועצת העיר , בני - נוער רבים , 
כולם נסחפים בפעילות נגד הכחשת השואה . המחברת מציינת כי מקורו של ספרה 
במקרה אמיתי שאירע בבית - ספר תיכון בשווייץ ב7891 . היא העבירה את ההתרחשות 
לשוודיה , אך כל העובדות ההיסטוריות , לרבות שמות ה"חוקרים " וה"היסטוריונים 
מכחישי השואה , הן אמיתיות . היא משלבת בסיפור קטעים מכתביהם של " חוקרים " 
אלה , כמו דבריו של הארי אלבר בראנס : " עיקר האשמה של הסילוף מוטלת על 
האנשים שאנו חייבים לקרוא להם רמאי המשרפות הפוליטיקאים הישראלים המפיקים 
ביליוני מארקים מפגרים שאינם בנמצא . . . " או דברי הבלע של מנפרד רדר : 
" גרמניה לא רצתה במלחמה ולא התחילה בה , היא נגררה לתוכה על - ידי אויביה 
המושבעים . להיטלר לא היה כל חשק לרצוח את היהודים והוא מעולם לא נתן פקודה 
להשמידם או להשמיד עמים אחרים . מתקני - הריגה בגז לא היו ולא נבראו . 
כל אלה הן המצאות של מוחות חולניים . כמעט כל המשפטים של פושעי - המלחמה , 
נוהלו בעזרת עדי שקר ומסמכים מזויפים " . אריק מצליח , לאחר קשיים רבים , 
לשכנע את הרופא הפולני שהיה באושוויץ לדבר בפני הכיתה , וסיפוריו הם מסמרי - 
שיער . בשיחות ארוכות הם מנסים להבין מי הם האנשים המכחישים את השואה . 
הם סבורים שחלקם נאצים ותיקים המנסים לטהר את עצמם , אחרים ניאו - נאצים 
וניאו - פאשיסטים שמאמינים , שאם יטהרו את הנאצים ישיגו הכשר לאידיאולוגיות 
שלהם . האחרים הם היסטוריונים המבקשים לקנות לעצמם מעמד ברוויזיה שהם עורכים 
בהיסטוריה . הם גם מנסים לנתח את מניעי המורה הדבקה בכזב הנורא , אך מרגישים 
כי מה שחשוב הוא התוצאה של דבריה : " חשוב להכיר בסכנה שבדעותיה , כי 
גם אם אנשים רבים מזדעזעים היום מדעות כאלה ודוחים אותן , הרי לאט לאט הן 
תיקלטנה , בספקות , תכנה שורשים ותתפשטנה בציבור כעשב רע , שתלטני " . 
הספר שלפנינו איננו רק סיפור תיעודי החושף דרכיו של מאבק ציבורי . זהו 
קודם כל סיפור אנושי המיטיב לגלם דמויות , להעלות את חייו של אריק , לחשוף 
את עולמו הכואב של אביו הנמלט אל השכרות ולתאר את עולמם של תלמידים בבית - 
הספר התיכון . אמנם לא תמיד הסופרת משכילה לשמור על הטון הסיפורי ועל העיצוב 
האמנותי . לעתים היא נגרפת לעבר הכתיבה הדיווחית , ההיסטורית , התיעודית . 
אולם רגעי נתק אלה מעטים , הסיפור קולח והעיצוב תלת - ממדי וחי . יש 
חשיבות רבה לקטעי ההגות שבספר ולשאלות המנקרות בנפשם של הגיבורים . כדאי 
להדגיש כי גיבורי הספר אינם יהודים אלא נוצרים , ושאלת הכחשת השואה היא 
מבחינתם שאלה אנושית מן המדרגה הראשונה . אריק חושש כי " גם אם הדברים 
של מכחישי השואה לא יתקבלו , הרי בעוד כמה עשרות שנים השואה הזו תהיה עוד 
שיעור משעמם בהיסטוריה , עוד מלחמה אחת שצריך ללמוד לבחינה " . וכשהוא נשאל 
למה זה כל - כך אכפת לו הוא משיב : " לא אכפת לי מהיהודים דווקא , אכפת 
לי מאתנו , מהאדישות הזו שלנו . . . השואה קרתה מפני שהיתה אפשרית , 
נתנו לה לקרות . ואם נחזור לשקוע באדישות היא עלולה לקרות שנית כמלחמת - 
עולם , רצח עם , שואה גרעינית " . 
