ואשינגטון ( ע"ר ) . חברת פרייה תוותר על התווית בה נאמר כי בקבוקים מתוצרתה 
מכילים " מי מעיינות מוגזים " . כך נאמר בהודעה מטעם שירות המזון האמריקאי . 
החברה הצרפתית ושירות המזון הגיעו להסכמה , לראשונה בתולדות החברה , כי 
המים מתוצרתה מכילים פרט למים גם פחמן דו - חמצני , ובמידת הצורך גם תוספת 
טעם . זאת מכיוון שבקבוקי החברה באים גם בטעמי לימון , ביטר לימון , דובדבנים 
ותפוזים . " המוצר מורכב מלפחות שני מרכיבים או יותר , מים , פחמן דו - 
חמצני ולעתים גם תוספת טעם . אלא שעד כה התווית לא דיווחה על כך " , נאמר 
בהודעה מטעם רשות המזון האמריקאית . עקב הדרישה לשינוי התווית , הוחלט לא 
לחדש את שיווק הבקבוקים לפני סוף יולי . 
