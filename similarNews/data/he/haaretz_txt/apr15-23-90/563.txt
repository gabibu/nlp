אתמול נמסר בעיתון , כי לפי דעתו של הרב עובדיה יוסף " אין מנוס מהקמת 
ממשלת אחדות לאומית , עם רוטציה בראשותה " . אין צורך לשאול את הרב על מה 
מתבססת דעה זו ; ממשלת האחדות שבקה חיים לכל חי , ויש להתריע מפני כל ניסיון 
להחיות את המת . ממשלה הנשענת על שתי מפלגות , אשר המצע הרעיוני של כל אחת 
מהן מציב מחיצה גבוהה ביניהן , תיתכן רק בתנאי ששתיהן מוכנות לשתף פעולה 
למען מטרה שאינה שנויה במחלוקת מבחינה אידיאולוגית . כך קורה בעת מלחמה 
באויב חיצוני , למשל . בארצות הברית ידועה גם הדוגמה של " מדיניות דו - 
מפלגתית " ; כלומר , שתי הסיעות הגדולות בקונגרס מתלכדות , חרף ניגודי 
מצעיהן בענייני מדיניות פנים , חברה וכלכלה , כדי לתמוך במדיניות החוץ 
של הנשיא . ממשלת האחדות הלאומית , שהוקמה אחרי הבחירות של שנת 4891 , 
הצליחה בשתי משימות : לליכוד היה נוח להטיל את מחצית האחריות לסיומה של 
מלחמת לבנון והוצאת צה"ל ממרבית שטחה של לבנון על שכמו של המערך ; והמערך 
היה יכול להעביר את תוכנית ההבראה הכלכלית , משום שעלה בידו לגייס את תמיכת 
ההסתדרות למשימה זו . המדינה יצאה נשכרת מהשותפות הזאת , אם כי יש מקום 
לגרוס כי תרומת הליכוד להישגים אלה נפלה מזו של המערך . לממשלת האחדות שלאחר 
הבחירות של 8891 חסרה משימה אשר סביבה היו יכולים להתאחד שני מרכיביה העיקריים . 
ההסכם הקואליציוני וקווי היסוד , על עשרות הסעיפים בהם , לא היו יכולים 
לספק את התכלית המשותפת . המערך ניסה לקדם את תפיסתו במדיניות החוץ , אבל 
הליכוד עמד מנגד . יצחק רבין עמל כדי לחייב את הליכוד לתמוך בתוכניתו ( 
בחירות בשטחים ) , והחלטת הממשלה מיום ה41 במאי 9891 היתה פרי העמל הזה ; 
אבל כעבור זמן מה התגלה כי הליכוד תמך בה רק מהשפה אל החוץ . כאשר השותף 
האמריקאי ליוזמה הישראלית עיצב דרך להוציא לפועל את העיקרון הבסיסי של היוזמה , 
הפעיל הליכוד את כל הבלמים שעמדו לרשותו כדי לעכב את מימוש השלבים שהיו 
דרושים לכך ; מאז פירסם גיימס בייקר את חמש הנקודות שלו ( ראשית נובמבר 
98 ) , טרח הליכוד לתקוע יתדות בגלגליו של התהליך המדיני . האחדות שלמראית 
עין נשברה כתוצאה מתכסיסי ההשהיה של הליכוד , ואין תימה כי בעקבות זאת התפורר 
גם הדבק שהיה צריך לקיים את הממשלה אשר השם אחדות התנוסס עליה . יצחק שמיר 
מצדיק את פיטורי שמעון פרס בכך שיושב - ראש מפלגת העבודה חתר תחת קיום הממשלה . 
אבל ניסיונו של פרס להניח יסודות לממשלה חליפית נבע מאבחנתו , כי ממשלת 
האחדות אינה מסוגלת לקדם את התהליך המדיני . גם יצחק רבין הגיע לבסוף לאותה 
אבחנה ; גם הוא התפטר מהממשלה , עקב פיטוריו של פרס , והצעת האי - אמון 
בממשלה הוגשה לכנסת בשמה של סיעת המערך כולה , ללא יוצא מהכלל . מה טעם 
יכול להיות בניסיון לרתום מחדש את שני הסוסים לעגלה , אשר הוכח בעליל שנבצר 
מהם למשוך אותה לאותו כיוון ? הכנסת הנוכחית אינה יכולה לשמש בסיס לממשלת 
של קואליציה גדולה , ויהיה זה רק בריא אם נחזור למתכונת של ממשלה המתגבשת 
מסביב לאחת משתי המפלגות הגדולות . נמתין עוד כמה ימים כדי להיווכח , אם 
שמעון פרס יכול להקים ממשלה שהמערך ישמש לה גרעין . אם ייכשל , הדעת נותנת 
כי נשיא המדינה יטיל את התפקיד של הרכבת ממשלה על מי שסיעת הליכוד המליצה 
עליו ואשר הוא עצמו טוען כי בכוחו להקים ממשלה שתזכה באמון הכנסת . אם גם 
שמיר לא יצליח במשימה זו , תיוותר הברירה של הקדמת הבחירות . בכל מקרה , 
אל הניסוי העקר של ממשלת אחדות אין לחזור . 
