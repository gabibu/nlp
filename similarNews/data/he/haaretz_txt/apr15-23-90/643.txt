( ע ) . צעדת מחאה לשינוי שיטת הבחירות תצא הבוקר מהעיר אילת . ששה מתושבי 
העיר , ביניהם שני סגני ראש העירייה גד לוין ודוד בלום , וגזבר העירייה 
אורי צוונבר , יוצאים למסע ברגל בן 081 ק"ם עד לקבר בן - גוריון , תחת 
הכותרת " אני הולך על שינוי השיטה " . מטרת הצועדים להגיע , תוך שלושה ימים 
לשדה בוקר ולחבור עם צועדים נוספים שיגיעו למקום . הצועדים מתכננים להגיע 
בערב יום העצמאות מול משכן הכנסת בירושלים ולהצטרף לעצרת המרכזית שיוזמיה 
הם חברי העמותה למען שינוי שיטת הבחירות בישראל . בית משפט השלום בירושלים 
שיחרר אתמול בערבות עצמית את דב גולדשטיין מראש פינה , שאיים ביום שלישי 
להתאבד מול הכנסת בירושלים . המשטרה ביקשה לעצרו לעשרה ימים ולשלוח אותו 
לבדיקה פסיכיאטרית . גולדשטיין אמר בדיון כי הוא כלל לא התכוון להתאבד . 
" התכוונתי שיבואו עיתונאים על מנת לעשות פרסומת לתוכנית שלי " . עוד נודע 
בדיון , כי הפיקה של אחד הכדורים ברובהו היתה נקובה . השופט משה רביד החליט , 
כי בקשת המשטרה לעצרו אינה מגלה עבירה שהחשוד עבר . " אין בדין הישראלי 
עבירה של ניסיון לבצע התאבדות " כתב השופט . הוא הוסיף כי לא נטען גם שהחשוד 
איים על מישהו ואם הוא הפר את הסדר הציבורי , אין בכך עילה למעצר . משום 
כך , הורה לשחרר את גולדשטיין בערבות עצמית של אלף שקל ובתנאי שלא יתקרב 
לאזור הכנסת משך 03 ימים . 
