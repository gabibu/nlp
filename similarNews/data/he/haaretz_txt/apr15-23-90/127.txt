ממזרת כמותו . אגב , כדאי לדעת כי אם האיש אשר הוליד ילד זה אינו יהודי 
הילד ייחשב יהודי כשר למהדרין ! ועוד : די לה לאישה אשר נחשדה בלידה מגבר 
שאינו בעלה לטעון בפני הרבנים שהגבר אשר הרתה לו לא היה יהודי , כדי שיוצא 
חלציה לא יסבול שום תו ממזרות עליו . כאן לא תעלה ולא תוריד שום בדיקת רקמות . 
עקרון השוויון כלל אינו עיקרון ביהדות . היא מבדילה בקרב בניה לא רק בין 
ממזר ל"ישראל " , לא רק בין גבר לאישה , אלא גם בין ישראל לכהן , בין פנויה - 
גרושה לפנויה - לא - גרושה , בין יהודייה מלידה ליהודייה מכוח גיור ועדיין 
לא מנינו הכל . לכאורה , הבדלים הנובעים מחובה בעיקר , למעשה זכויות 
יתר מזה וקיפוח - זכויות מזה . שלא להזכיר את ההבדל בין יהודי ללא - יהודי . 
אמנם כזה גם זה נבראו בצלם האלוהים , אף על פי כן אין הם יכולים לבוא 
בברית נישואין , שהרי גם הנישואין הם בגדר שירות להשגחה ומי שאינו יהודי 
אינו זכאי לשרת שירות זה . גם עדותו לא תישמע בבית הדין , כי שבועתו אינה 
שבועה . יינו הוא יין - נסך ומאכליו מאכלי פיגול . מערכת צווים שהם עול 
וחובה על בני העם הנבחר מפרידה ביניהם ובין שאר בני האדם , השווים אף הם , 
לכאורה , לצלם אלוהים . קפמאפרקהאדם , באשר האחריות חלה עליו , נמדד 
על פי מעשיו ועל פי מחדליו . אם עבר על החוקים אשר קבעה החברה חוקים החלים 
במידה שווה ובלי איפה ואיפה על כל חבריה ראוי הוא לעונש , ואם הצטיין בה 
ראוי הוא להוקרה ולהערכה . לא הייחוס המשפחתי , לא המין , לא ההשתייכות 
לקבוצת אוכלוסין מסוימת , כגון דת או עדה , צבע העור , המעמד החברתי או 
שפת האם צריכים לקבוע את מקומו בחברה . גם אם בפרטים אלה ואחרים שונים בני 
החברה זה מזה , אסור שתכונות אלה או דומיהן יקבעו את זכויותיהם בחברה . 
אופיה של החברה החילונית הוא אפוא אופי של חברה הישגית . ומאחר שתכונות - 
משנה לא מהותיות אינן מקנות זכויות ואף אינן שוללות זכויות , אופיה של החברה 
החילונית הוא גם אופי של חברה סובלנית . ממילא , מאחר שלא יישללו זכויות 
מקבוצות מיעוט פנימיות , החברה החילונית היא חברה פלורליסטית . האם יש איזו 
תקווה שחברה יהודית תהיה בעלת שלוש התכונות הללו ? החברה היהודית היא מלכתחילה 
חברה שיוכית . הזכויות והחובות , ההיתרים והאיסורים חלים על אדם זה או 
זה על פי השאלה אם היא גבר או אישה , אם הוא ישראל או ממזר , כהן או ישראל , 
יהודי או גוי , ומי שמקנה זכויות ושולל זכויות על פי שאלת שיוכו של האדם 
חברתו אינה הישגית , אינה יכולה להיות סובלנית וממילא אינה פלורליסטית 
מתוך בחירה . צא ובדוק בכל קהילה דתית ומצאת כי ככל שהיא קיצונית יותר כן 
היא חסרת סובלנות יותר . השקפה שיש בה התגלות כוח על - אנושי המשגיח , וכתבים 
קדושים שאין לשנותם מה פלא שהתפתחו בה איסורים והיתרים בתחום רוחו של האדם . 
ההשקפה הדתית הרי היא טוענת שכבר הגיעה אל הפתרונות המוחלטים והבלתי ניתנים 
לערעור של כל הבעיות העקרוניות בחיי האדם והעולם . היא יודעת מאין באת ואומרת 
לך לאן אתה הולך . היא מצווה עליך זאת וזאת עשה וזאת וזאת אל תעשה . מה 
פלא שחקירת העבר , כגון חפירות ארכיאולוגיות , אינה נוחה לה . האיש הדתי 
אינו חייב להבין טעמן של המצוות . די שיקיים אותן . ואתה , גם אם תראה 
לו שחור על גבי לבן את חוסר הטעם , את העוול או את הקיפוח הכרוכים במצווה 
דתית זו או זו גם אז לא ייענה לך . הוא הרי פטור מן האחריות להצדיק את 
מעשיו שנצטווה עליהם מגבוה . והוא מוסיף ללכת בדרכו מתוך ביטחון שהצדק הוא 
באחריותו של בורא העולם והמשגיח עליו בלבד , זה שאין להרהר אחרי מידותיו . 
קפמאפרקאין פלא אפוא שהדת מנסה וניסתה מעולם לעצור את התפתחות המין האנושי 
ככל שהיא יכולה . אין זה מונע מן המטיפים לה מלהשתמש בכל הישגי המדע , 
שקם והתפתח על אפה ועל חמתה . היום הם יאמרו לצאן מרעיתם הנבער שתפילותיהם 
יעברו וייצאו ממערכת השמש ודרך כל הגלקסיות יחלפו עד שיגיעו לפני כיסא הכבוד 
של מלך המלכים . אולם כשפרשן קדום ביקש להעיר על איזה בדל ספק בהבנת פסוק 
כפשוטו , היה עליו ללכת סחור סחור ברמזי רמזים ובשום פנים לו להעלות על 
הכתב דבר שאינו עולה בקנה אחד עם הדעה הרשמית , האנטי - מדעית . המעצור 
לרוח ניכר אצל הדתיים בייחוד בתחום חינוך ילדיהם . ככל שהם קיצוניים יותר 
באדיקותם , כך הם סוגרים ומסגרים יותר את ילדיהם . תלמיד ממוסד דתי אינו 
זוכה להכיר השקפות אחרות . " כזה ראה וקדש " יאמרו לו מחנכיו , המחדירים 
למוחו הצעיר יותר ויותר " אמיתות " שאסור להרהר אחריהן . אין לו הזדמנות 
להתראות עם בני גילו החילוניים , שמא ישמע שמץ של רעיונות אחרים . שום 
איש חילוני לא יזכה לעבוד במוסד לימודים דתי , ויהא אפילו מורה למקצוע טכני 
או יבקש לעבוד ללחמו כחצרן או שרת . ודאי ששום מרצה אורח לא יוזמן לשיחה 
עם התלמידים באיזו שעת מחנך . אף זאת : הסיבה האמיתית הנוקבת למלחמה העיקשת 
שנלחמים החרדים על פטור מן הצבא לבניהם ולבנותיהם איננה אלא שלא ייחשפו לקשר 
כלשהו עם בני גילם שאינם כמותם . צא ובדוק בבתי הספר הנקראים " כלליים " 
ומצאת שהרבה מן ההסתגרות והיהירות של השקפת " בני העם הנבחר " מבצבצת ועולה 
מתוך ספרי הלימוד שלהם . אף כאן שוררת התפיסה של " כבוד לאמונת אבותיך " , 
ושום ניסיון כן וישר להתמודד עם עצם הערכים של היהדות איננו נעשה בהם . 
המורה לתנ"ך בבית הספר הקרוי כללי יכריז שספר המקרא שונה לגמרי מן המיתוסים 
האליליים , ושהוא עולה בהרבה על ספרי הקודש של האסלאם או הנצרות , אבל 
איזה תלמיד זוכה להתוודע בעזרת מוריו ובהדרכתם ההוגנת אל הקוראן או הברית 
החדשה או אל כתבי אגרית או שירת שמר ואד ? הרי כל שירת הקדם וכתבי הקודש 
למיניהם הם פרי רוחו של האדם ומדוע זה תימנע הקריאה בהם בעת שהתלמיד לומד 
את תרבות האדם ? מה גם שכל אלה נוצרו בארצנו או בסביבתנו הקרובה , שהיתה 
ערש ראשית התרבות . ערך מרכזי בחינוך החילוני הוא לפתח בלב החניכים רצון 
מתמיד לבדוק ולבקר כל דבר שהם לומדים . הכל על פי המסיבות והכל על פי הגיל . 
החינוך החילוני מחייב העמדת מקורות מידע חופשיים לחניכים , והוא אינו מונע 
מהם שום מגע עם השקפות עולם שונות ומגוונות . ההשקפה החילונית בוטחת בערכיה 
ולעולם אינה נמנעת מויכוח עם כל מי שמוכן לוויכוח ענייני . החילוני סבור 
שיש לבדוק ולבקר כל השקפה . הוא לומד לזהות את הדמגוגיה ולבדוק כל מה שהוא 
קורא בעיתון , כל מה שהוא שומע ברדיו , כל מה שהוא רואה בטלוויזיה . כי 
האחריות על " סמוך על דברי " פזיז היא שלו , ושלו בלבד . לא כך החברה 
הדתית . זו אינה מהססת כלל למנוע מאלה שהיא סבורה כי הם שייכים לה את הזכות 
הרוחנית לכפור באמיתותיה ולצאת מן ההשתייכות לארגוניה , גם לא להתארגן בהתארגנות 
דתית אחרת , כגון בקהילה קונסרבטיווית או מתקדמת . היא הרי קובעת את מעמדו 
של האדם על פי שיוכו , ומי ששייך לה מכוח הביולוגיה הוא שלה . היא מסירה 
מן המאמינים בה האחריות של מעשיהם ומחדליהם ומריעה באוזנינו בקול גדול כי 
חובתו של האדם היא לדבוק במורשת אבותיו הביולוגיים , ותהיה זו מורשת אווילית 
ומאוסה בעיניו כאשר תהיה . קפמאפרקהשקפותינו החילוניות אינן נובעות מן היהדות . 
אבותינו החלוצים , שפעלו לאורן גם בלי לנסחן בדיוק , הכירו אותן מתוך 
תולדות הרוח הכללית אשר לאדם , זו אשר ענקי המהפכות וגדולי הפילוסופים עיצבוה 
מדורי דורות ועד עצם ימינו אלה . הדת היהודית , אשר עלתה כטרמפיסטית אל 
מפעלנו ואל חיינו , הנה היא תופסת את ההגה ומכוונת את דרכנו . אין היא 
מעוררת שום כבוד . התבוננות במורשתה הרוחנית מוכיחה עד כמה אין היא ראויה 
לייסד עליה את חיינו . המאמינים בה יכולים להוסיף ולפעול , בהגבלות מובנות , 
בתוך קהלם ובפני עצמם . כדרך שעשו בכל הדורות , ואין צורך להצר את צעדיהם . 
אך אוי להם למנהיגי המפלגות החילוניות המבקשים מאלה חסדים ומחלקים להם טובות 
הנאה בחצרות חשוכות , כשכיפת - רמייה מכסה את פדחתם . מנהיגים אלה סופם 
שילקו הן באכילת הדג המסריח , הן בתשלום כסף הענושים והן בספיגת ארבעים 
המלקות . את האמת החילונית שלנו יש לשאת בגאון , בלי מורא ובלי היסוסים : 
החברה הישראלית ראוי שתהא מיוסדת על האחריות האישית המוקנית לכל אחד מחבריה ; 
עליה להעניק שוויון מוחלט בזכויות ובחובות לכל המהווים את הארגון המדיני 
הקרוי ישראל , יהיו שייכים או לא - שייכים לאיזו קבוצת אוכלוסין שהיא ; 
עליה להקנות לעצמה אופי של חברה הישגית באמת , סובלנית ופלורליסטית . 
בבתי הספר הממלכתיים שלה ואלה היחידים שיש להעניק להם את כספי הציבור עליה 
לחנך את אזרחיה לעתיד לא על שורשים ביולוגיים עם וני - חן עדתיים - גלותיים , 
כי אם על רוח החופש המאחדת ומשווה את האזרחים ועל חובת הביקורת . רק חברה 
כזאת , שממילא היא חברה פתוחה ולא מסתגרת , נאורה ולא דוחה , תוכל לשמש 
מקור גאווה למשתייכים אליה ותוכל לעורר רצון להצטרפות בין היושבים מחוצה 
לה , ועל כן רק בהיותה כזאת תוכל לצעוד בדרך של התפתחות ושלום - אמת . 
