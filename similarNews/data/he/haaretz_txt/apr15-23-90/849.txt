כחמישים שנה חלפו מאז שואת יהודי אירופה ועדיין המחקר המדעי ממשיך לחשוף 
עוד ועוד פרקים עלומים מאותה תקופה ולהוסיף תיעוד חיוני . אלא שחלק ניכר 
מהפרסומים המחקריים החשובים הללו הם נחלת מתי מעט . הפעם ענייננו בספר חדש 
המבוסס על עבודת הדוקטורט של מחברו . המחקר , המבוסס על חומר ארכיוני שהתגלה 
באחרונה ועל עשרות עדויות של ניצולים , עוסק באחד הפרקים המופלאים בסיפור 
הצלת ילדים יהודים בשואה סיפור הצלתם של ילדים יהודים ברומניה . בין שתי 
מלחמות - העולם חיו ברומניה יותר משלושת - רבעי המיליון יהודים . היה זה 
הקיבוץ היהודי השלישי בגודלו באירופה , אחרי פולין ובריה"ם . ב41 בספטמבר 
0491 התחילה לכהן ברומניה ממשלתו של יון אנטונסקו . עמדות - המפתח נמסרו 
לידי אנשי " משמר הברזל " , לשביעות רצונה הגמורה של גרמניה . באותו יום 
התפרסם צו המכריז כי רומניה היתה לממלכה " נציונל - לגיונרית " ומשמר הברזל 
הפאשיסטי למפלגה החוקית היחידה . משטרת הלגיונרים שהוקמה בספטמבר ( " לובשי 
החולצות הירוקות " ) נקטה שיטות של טרור והפחדה , במטרה למגר כל התנגדות 
לתפנית הפרו - גרמנית . ההתנכלות ליהודים לא איחרה לבוא . הוחל בגירושים 
המוניים של יהודים בידי יחידות הצבא והזנדרמריה הרומניים , ורכוש יהודי 
הוחרם , הכל בנימוק של " שיתוף פעולה של היהודים , שכולם קומוניסטים , 
עם הסובייטים " . סילוק משמר הברזל מן הממשלה לא הבטיח לאנטונסקו יד חופשית 
בכל . החל מאוקטובר 0491 הזרימה גרמניה יחידות גדולות של " יועצים " צבאיים 
לרומניה . המשלחת הצבאית הגרמנית , בראשותו של הגנרל אריך האנסן , אשר 
נועדה להבטיח את השליטה בשדות הנפט ובנקודות אסטרטגיות אחרות , הלכה וגדלה 
ככל שהתקדמו ההכנות לפלישה לבריה"ם . ביוני 1491 מנה הכוח הצבאי הגרמני 
על אדמת רומניה יותר מ086 אלף חיילים . מדיניותה של ממשלת אנטונסקו בחודשים 
שקדמו לכניסתה של רומניה למלחמה עם בריה"ם עמדה בסימן של התגברות הגזירות 
נגד האוכלוסייה היהודית . נשלח נציג גרמני מיוחד , שעמד בקשר ישיר עם אדולף 
אייכמן , ותפקידו היה " להדריך את הממשלה הרומנית בחקיקת חוקים נגד יהודים 
בדומה לאלה שחוקקו בגרמניה " . לא עברו ימים ספורים מפרוץ המלחמה והחל ההרג 
ביהודים הרומנים . ראשונה היתה העיר יאסי , שבה נערך פוגרום מאורגן מלמעלה , 
בתואנה כי " היהודים מאותתים בפנסיהם בלילות למפציצי האויב " . בפוגרום , 
שנמשך ימים מספר , נרצחו בין 000 , 01 ל000 , 21 יהודים . כיבוש בסרביה 
וצפון בוקובינה מידי הרוסים היה מלווה מעשי רצח המוניים , שבהם מצאו את 
מותם מרבית היהודים שהתגוררו באותה עת באזורים אלה . מעשי הרצח השיטתיים 
בוצעו בידי האיינזצגרפה , יחידות בראשותו של אוטו אולנדורף . גם היחידות 
הרומניות לא משכו את ידן מן הטבח . המחקר של ד"ר בן - ציון עוסק בגירוש ובחיסול 
יהדות טרנסניסטריה ובהצלתם של אלפי ילדים יהודים באזור זה . המדובר בשטח 
המשתרע בין נהר הדנייסטר במערב , נהר הבוג במזרח , נהר הליאדובה - באר 
בצפון והים השחור בדרום . עד יוני 1491 השתייך שטח זה לבריה"ם ועם שחרורו 
בידי הצבא האדום , באביב 4491 , חזר להיות חלק ממנה . בדו"ח מסכם מ21 בדצמבר 
1491 דיווחה האיינזצגרופה , כי עד אותו מועד הוצאו להורג באזור זה כ55 אלף 
יהודים . על מעשיהם מעידים קברי - אחים ענקיים שהתגלו בדובסר , בטירספול , 
בראבניצה , בימפול , בגולטה ועוד . על - פי המחקר , כ581 אלף מיהודי 
טרנסניסטריה נרצחו . ד"ר בן - ציון מדגיש במחקרו כי ההחלטה לגרש את יהודי 
בסרביה ובוקובינה לטרנסניסטריה היתה בראש ובראשונה תולדה של המדיניות האנטישמית 
הרומנית . האוכלוסייה היהודית שגורשה החל מספטמבר 1491 לחבל - ארץ זה מנתה 
כ051 אלף איש , מחציתם ילדים . בתוך שנה אחת מתו יותר ממחציתם ברעב , 
בקור , במגיפות ובידי מרצחים . בינואר 3491 נותרו בחיים כ71 אלף ילדים , 
מהם 000 , 8 יתומים מאחד ההורים ו000 , 5 יתומים מאב ומאם . ד"ר בן - ציון 
מתאר בפירוט רב את מאמצי ההצלה של ילדים אלה . הוא זוקף זאת לזכות ההתארגנות 
הפנימית של הקהילות היהודיות , בעיקר ועדי הגטאות שהקימו בתי יתומים מאולתרים . 
בסך הכל פעלו בחבל - ארץ זה 41 בתי יתומים , שסיפקו בית חם כמידת האפשר , 
מנת אוכל דלה , קצת בגדים מרופטים וטיפול רפואי אלמנטרי ל248 , 1 ילדים 
בני כל הגילים . ההנהגה היהודית בבוקרשט הבינה כי הפתרון היחיד העשוי להציל 
את המגורשים , ובפרט את הילדים , הוא הוצאתם מטרנסניסטריה . מאמצים בכיוון 
זה החלו עוד בסתיו 2491 . כשהתברר ש"תוכנית ה07 אלף " ( להצלת יהודים 
רומנים ) אין לה סיכוי , התמקדה הפעילות בניסיון להציל את 000 , 5 היתומים . 
בסתיו 3491 הסתמן שינוי בעמדתה של ממשלת רומניה . ההתקדמות המהירה של הצבא 
הסובייטי והסכנה שהגרמנים ירצחו בנסיגתם את המגורשים פשע שייזקף לחובתו 
של אנטונסקו וכן המגעים שקיימה ממשלה זו , בסתר , עם בעלות - הברית כדי 
להגיע להסדר נפרד ולהתנתק מגרמניה , הניעו אותה לעשות מחווה של רצון טוב 
כלפי היהודים ובמיוחד כלפי המגורשים בטרנסניסטריה . אבל גם אז התנו הרומנים 
את הסכמתם לשיבת היתומים בהוצאתם המיידית מן הארץ . המאמצים להשיג , באמצעות 
הצלב האדום , את הסכמת הגרמנים למעבר חופשי ובטוח בים השחור , נכשלו . 
רק בשלהי אותה שנה נתנה ממשלת רומניה את הסכמתה הסופית להחזרת היתומים לארצה , 
אבל הגבילה רשות זו ליתומים משני הורים שהם למטה מגיל 51 . ב6 במארס 4491 
הוחזרו לרומניה 909 , 1 ילדים שענו על קריטריונים אלה , ואילו 000 , 3 יתומים 
אחרים נותרו בטרנסניסטריה עד לאחר שחרור האזור בידי הצבא האדום . ב12 באפריל 
4491 הפליגה קבוצה ראשונה של היתומים לארץ בספינת המעפילים " בלה ציטה " , 
וקבוצות אחרות צורפו אל האוניות שהפליגו בין קונסטנצה לקושטא . לא כולם 
זכו להגיע לחוף מבטחים . באסון " מפקורה " , שטובעה בליל 4 באוגוסט 4491 , 
מצאו את מותם 16 מילדי טרנסניסטריה . אחרי המלחמה התלקחו ויכוחים מרים בדבר 
מעשיהם ומחדליהם של גופים ואישים שונים במאמציהם להציל את המגורשים לטרנסניסטריה . 
מחקרו של ד"ר בן - ציון מנסה לתת בספרו תשובות על כמה מאותן שאלות מטרידות . 
שאלות רבות אחרות עדיין מצפות למחקר נוסף . 
