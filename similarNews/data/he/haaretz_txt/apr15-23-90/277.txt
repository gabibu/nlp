( ע"ר וע"ץ ) . הקואליציה של המרכז - ימין ניצחה בבחירות בסלובניה ושמה 
קץ למשטר הקומוניסטי ברפובליקה זו , אחת המתקדמות ביותר ביוגוסלביה . הקומוניסטים , 
השולטים ביוגוסלביה זה 54 שנים , עומדים עתה בפני מאבק קשה לשמירת שלטונם 
ברפובליקה הקרואטית השכנה , שם יתקיימו בחירות חופשיות ב22 באפריל . מערכת 
הבחירות בקרואטיה נמצאת עתה בעיצומה . היא סוערת ביותר ובאים בה לידי ביטוי 
ניגודים לאומיים ואתניים . " מבחינה פוליטית קם ניתוק בין סלובניה לבין 
יוגוסלביה . תקום בה עכשיו שיטת ממשל אחרת " , אמר דיפלומט מערבי בעקבות 
הבחירות . " אם הקומוניסטים ינחלו תבוסה גם בקרואטיה , יהיו , למעשה , 
שתי יוגוסלביות " , הוסיף . על - פי התוצאות הסופיות בסלובניה , זכתה האופוזיציה 
המאוחדת של סלובניה " דמוס " ב74 מושבים ( מתוך 08 ) בבית העליון של 
הפרלמנט הסלובני . הקומוניסטים , שלפני הבחירות שינו את שמם למפלגת הרפורמה 
הדמוקרטית והכריזו על דמוקרטיה - סוציאלית בנוסח המערב , קיבלו 41 מושבים 
בלבד . ביתר המושבים זכתה מפלגת שמאל - ליברלית . מנהיג " דמוס " , יוזה 
פוצניק , אמר לכתב רויטר : " העדיפות הראשונה שלנו היא הכנת חוקה סלובנית 
חדשה , שתבטיח את ריבונות סלובניה ותסלול דרך להפיכת יוגוסלביה לקונפדראציה " . 
" דמוס " גם דורשת אוטונומיה פנימית וחיצונית . היא גובלת עם אוסטריה , 
איטליה והונגריה . גורמים לאומניים בתוכה , שיש גם להם ייצוג בקואליציה 
החדשה , קראו לניתוק מהיר מיוגוסלביה . 
