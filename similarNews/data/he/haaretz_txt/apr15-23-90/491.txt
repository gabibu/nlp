נשיא המדינה חיים הרצוג , הציע אתמול לבטל את הנוהל הקיים מזה שנים רבות , 
לפיו נישאים נאומים בטכס המרכזי בערב יום השואה ביד ושם . בפנייתו אל יו"ר 
מועצת יד ושם ד"ר יוסף בורג , מציין הרצוג כי לדעתו עדיף שבמהלך הטקס המסורתי 
לקראת יום השואה , יקראו קטעי יומנים , כתבים , עזבונות ומכתבים של הנספים 
בשואה , במקום נאומיהם של אישים שונים . לדבריו , חשוב מבחינה חינוכית 
להביא את דבריהם ופרקי יומניהם של הנספים בשואה לידיעת הציבור הרחב בכלל 
ובני הנוער בפרט . הנשיא הוסיף שהוא מצידו מוותר על נשיאת הנאום בטקס ערב 
יום השואה במוסד יד ושם . לדבריו הושפע בגישתו זו מהכבוד והמעמד שהיו בטקס 
לזכרו של זאב זבוטינסקי , בו אין נוהגים לשאת נאומים ורק מקריאים קטעים 
מכתביו . 
