העמקת הפערים הכלכליים ומודעות לממדי העוני בחברה העלו בשנים האחרונות של 
נשיאות רייגן סימני שאלה לגבי סיוע החוץ האמריקאי . דרישות מדינות מזרח אירופה , 
המשתחררות מהקומוניזם , לסייע להן בשיקום כלכלתן פתחה את הוויכוח על העדיפויות 
בחלוקת הסיוע . מי שלא איבד את חוש הפרופורציה בחמסנות הלאומית לא היה זקוק 
להערותיו של הסנטור רוברט דול , בשיחה עם עיתונאים , כדי להבין שתתעורר 
גם שאלת היחס בין גודלה של ישראל ורמת החיים שבה לבין המיליארדים שהיא מקבלת 
מאמריקה מידי שנה . תמונות שבירת עצמות , סירוביו של שמיר וההתגרויות בעיר 
העתיקה של ירושלים חידדו וזירזו את התהליך . בטווח הארוך אולי יתממשו הציפיות 
שהחיסכון בהוצאות הביטחון יאפשר לכולם למסייעים ולמקבלי הסיוע להקציב יותר 
כספים לצורכי פיתוח והבראה כלכלית . אך כאן ועכשיו " דיווידנדות השלום " 
עדיין לא שיחררו תקציבים צבאיים בוואשינגטון ובבון , בדמשק ובירושלים . 
ארה"ב מנסה להרגיע את מדינות העולם השלישי , שחוששות כי הסיוע למזרח אירופה 
יבוא על חשבונן . מדינאים מערביים אחרים מזהירים שהקטנה ניכרת של הסיוע 
לשלוש הנהנות העיקריות ישראל , מצרים ופקיסטאן עלולה להגביר את המתיחות 
בשני אזורים מן הרגישים בעולם , ולכן לא יעזו להקטין שם את הסיוע . ואכן , 
בין הכלכלנים במערב יש ויכוח בשאלה האם יהיו אלה מדינות מתפתחות הנמצאות 
כבר בעקומת השיקום או שמא המדינות העניות ביותר , שירגישו את השפעת הסיוע 
למזרח אירופה . מציינים , שכאשר יחודש ציוד המפעלים במזרח אירופה , יתחילו 
מוצריהם להתחרות בשוק העולמי במוצרי תאילנד , סינגפור , ומדינות מתפתחות 
אחרות . אלה יתחרו גם עם מזרח אירופה על ההשקעות מן המערב . אך יש מומחים 
הטוענים שהסובלות העיקריות יהיו דווקא המדינות העניות ביותר משום שלהן קשה 
בהרבה להתאים עצמן לצמצום השווקים והסיוע . דילמה זאת עשויה , במוקדם או 
במאוחר , להוביל את המדינות העשירות , ובעיקר את ארה"ב , למסקנה שקיצוץ 
בסיוע לבני - טיפוחים המיוחסים יכול לממן תוספת למזרח אירופה ולמנוע צמצומים 
בסיוע לארצות הנחשלות ביותר . על זה מדבר הסנטור דול הדורש לקצץ ב%5 בסיוע 
הענקי לישראל , למצרים ולפקיסטאן ( וכמה נהנים פחות בולטים ) , כדי לאפשר 
הגדלה ניכרת בהקצבות לפולין , רומניה ומדינות דרום אמריקה , המשתחררות 
מעול הדיקטטורה . לו נותרה בישראל מידת תבונה וראיית הנולד , היינו מציעים 
מיוזמתנו להעביר מקצת ממיליארדי הדולרים המוקצבים לנו למוכי הרעב באתיופיה 
ובהאיטי ולקורבנות הכלכלה הקומוניסטית ברומניה ( הרצון הטוב היה אולי מחזיר 
לנו חלק מהוויתור בצורת תנאי קונסולידציית חובות טובים יותר ) . מחווה 
כזאת היתה עוזרת להיאבק בתדמית המדינה האנוכית , הקטנונית והחמסנית שדבקה 
בישראל בשנים האחרונות באמריקה ומערב אירופה . אמר דול בשיחה עם עיתונאים : 
" יש אנשים שמתמכרים לסיוע חוץ . הם לא מוכנים לקבל פחות . זה כמו סמים . 
היוונים אמרו , בבקשה , קחו חזרה % 5 . . . לכם מגיעה עדיפות בכל תחום " , 
המשיך דול . " זה מרגיז הרבה אנשים . יש לכם עדיפות להגירה , עדיפות 
לשיכון . לנו יש חיילים משוחררים שלא יכולים לקבל שיכון ואנו מקציבים 004 
מיליון דולר לשיכון בישראל " . 004 המיליון שהזכיר דול מדגימים יפה לאן מובילה 
החמסנות הישראלית . אין המדובר במענק לשיכון עולים ואפילו לא בהלוואה . 
המדובר בערבות אמריקאית להלוואות בנקאיות , שתוריד את שיעור הריבית על 
ההלוואות באחוזים אחדים . דול אמר שהוא אמנם יצביע " בעד ההקצבה " ( 
004 המיליון ) אבל הוסיף : " אני אשאל כמה שאלות בסנאט . לא ייתכן שישראל 
תהיה תמיד מועדפת . . . זה כמו עם ילדים : במוקדם או במאוחר הם צריכים 
לעמוד על רגליהם . כמה זמן אפשר לסייע למדינה ? ישראל בראש התור כשמחלקים 
סיוע . אתם מרוויחים 07 מיליון דולר בריבית . . . אתם מרוויחים כסף 
מהכסף מיד בהתחלה ( ישראל מקבלת את הסיוע בהתחלת השנה ולא בתשלומים ) . 
" קיבלתם 04 מיליארד דולר ב01 או 21 השנים האחרונות . הישראלים מקבלים 
000 , 01 דולר לנפש . אפריקאים שחורים מקבלים דולר אחד לנפש " . דול סיים 
בהדגישו שלא רק רפובליקאים אלא גם דמוקרטים ליברלים מזהירים שבארה"ב גובר 
הרוגז על סיוע החוץ כשאמריקאים כה רבים זקוקים לעזרה . ייתכן שדול אינו ציוני 
נלהב . אך מה שהוא אומר בעניין סיוע החוץ משקף שינויים שמתרחשים בוואשינגטון . 
ישראל שמסוגלת להגיב על דברים לא - נעימים בצורה רציונלית צריכה לומר לו 
תודה על האזהרה . 
