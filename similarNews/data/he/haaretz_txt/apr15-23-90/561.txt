מאז תחילת חודש מארס מורגש שינוי חד במעורבותו של הבנק המרכזי בשוק הכספים . 
השינוי מקיף את כל תחומי המדיניות המוניטרית , החל במדיניות שער החליפין 
וכלה במעורבות הבנק בשווקים משניים ובבורסה . בתחילה היתה תחושה , כי בנק 
ישראל מנסה לפתוח את הברז ולהביא , באמצעות הרחבה מוניטרית , להורדת הריבית 
במשק . אולם חלק מהשינויים שהבנק מבצע אינם נוגעים למה שמכנים בכלכלה שינויים 
של הטווח הקצר בלבד אלא לשינויים חד - כיווניים , שאין כוונה לחזור מהם 
בעתיד . כך , לדוגמה , ההמלצה שהתקבלה אתמול להוריד את שיעורי הנזילות 
על פיקדונות לא - צמודים ל%6 . 8 בממוצע היא בעלת משמעות החורגת מעבר להרחבת 
בסיס הכסף בטווח הקצר . פירושה המעשי הוא , כי מעתה ואילך יעמדו שיעורי 
הנזילות על פיקדונות לא - צמודים ברמה של נזילות עסקית כמעט . הסתכלות רחבה 
יותר מלמדת , כי מתחילת 88 הוריד הבנק בעקביות את שיעורי הנזילות על פיקדונות 
אלה מ%4 . 13 ל%6 . 8 . לכן יש להתייחס במלוא הרצינות להצהרות האחרונות 
של ראשי הבנק בדבר הצורך לנטוש את שיעורי הנזילות כבסיס למדיניות מוניטרית . 
הנזילות היא רק צעד אחד במסע מוניטרי רחב היקף שבנק ישראל מוציא לדרך . 
בחדרי חדרים מדברים בבנק המרכזי על מהפכה שקטה שעובר התחום המוניטרי בשנתיים 
האחרונות . עכשיו מדברים על האצת המגמה , על היווצרותם של תנאים נוחים 
במשק לביצוע תוכנית מקפת של שכלול שוק הכספים . כדי להמחיש את גודל השינוי 
וכיוונו , נמנה את צעדי הבנק המרכזי מאז 82 בפברואר שנה זו . אחדים מהצעדים 
נועדו , כאמור , לוויסות השוק בטווח הקצר . אולם חלקם מצביעים על כיווני 
מדיניות , שמטרתם להביא שינוי בכללי המשחק המוניטריים במשק בטווח הארוך . 
: ב82 בפברואר הודיע נגיד בנק ישראל על שינוי שער האמצע של השקל מול סל 
המטבעות ב%5 . 4 , יחסית לשער ששרר במשק באותו יום . בנוסף הודיע הנגיד 
על הרחבת פס הניוד סביב שער האמצע החדש ב%5 כלפי מעלה וכלפי מטה , וזאת 
בלא כל צורך להיוועץ עם שר האוצר . הסקטור העסקי , שהורגל לפיחותי " דה 
לוקס " , רץ לבנקים להמיר את הדולרים שהצטברו בכיסו בחודשים שקדמו להודעה 
הצפויה . בסיום יום המסחר הראשון שלאחר התיקון בשער האמצע התברר לממירים , 
כי שער החליפין לא זו בלבד שלא עלה , אלא אף ירד . הפיחות היה לתיסוף . 
היצואנים סברו , כי נעשה כאן תרגיל חד - פעמי וכי במהרה יעלה שער החליפין . 
אולם עד אתמול , כחודש וחצי לאחר הפיחות שלא היה , שער האמצע עדיין נמוך 
ב%2 בערך מהשער של 8881 . 2 ש"ח שנגיד הבנק הכריז עליו ב82 בפברואר . מה 
בעצם קרה כאן ? מתברר , כי חל שינוי מהותי במדיניות שער החליפין של הבנק 
בהשוואה למדיניותו ב98 : א . אין עוד פיחותים מובטחים . ב . מדיניות שער 
החליפין אינה כפופה לשיקולי רווחיות היצוא , ובחודשיים האחרונים הצהיר על 
כך נגיד הבנק , פרוף ברונו , בכמה הזדמנויות . למעשה , זוהי חזרה למדיניות 
העוגן המוניטרי , שאיפיינה את הבנק בשנים 7888 , בשינויים המפורטים להלן . 
ג . הוגדל חופש הפעולה של הבנק המרכזי בקביעת מדיניות שער החליפין : תרם 
לכך במישרין הצעד הטכני לכאורה של הגדלת אפשרויות הניוד של השקל סביב שער 
האמצע , מ%3 לכל כיוון לכ%5 לכל כיוון . דוגמה ליתרון שמקנה גמישות זו במדיניות 
שער החליפין היא מה שהתרחש ביום המסחר שלאחר ההודעה על " הפיחות " . אילו 
היה פס הניוד נשמר ברמתו הקודמת , הבנק המרכזי לא היה יכול להביא לירידה 
של % 5 . 4 בשער החליפין למחרת ההודעה כלומר , להביא לשינוי " אמיתי " 
בשער החליפין , כפי שהתחייב מהמכירות המאסיוויות של מטבע חוץ לבנק ישראל . 
הגדלת פס הניוד נותנת בידי הבנק המרכזי בולמי - זעזועים רחבים הרבה יותר 
בתקופות של חוסר יציבות בתחום המט"ח . כשיש מכירות מאסיוויות של מטבע חוץ , 
השער יכול לרדת בשיעורים חריפים , והוא הדין כשיש קניות מאסיוויות . 
פרדוקסלית , הדבר מאפשר יתר התחשבות בגורמי ההיצע והביקוש בשוק המט"ח . 
ד . קביעת השינויים היומיים בשער החליפין תיעשה מתוך התחשבות גדלה והולכת 
בכוחות השוק : לצורך תמיכה בביצוע מדיניות זאת בעתיד כבר הכינו בבנק שני 
מכשירים נוספים , שייכנסו לפעולה בחודשים הקרובים . הראשון מתן אפשרות 
לבצע פעולות קנייה ומכירה של מט"ח בשערים משתנים . מכשיר זה יקנה לאנשי 
העסקים אפשרות להגיב בזמן אמיתי על שינויי שער , ולמעשה יביא למיתון התנודות 
בשער החליפין היומי . המכשיר השני הוא מכשיר " פורוורד " הנהגת האפשרות 
לבצע קנייה ומכירה עתידית של מט"ח עד חודש אחד קדימה , כנגד עסקות ריאליות 
של יבוא ויצוא . מכשיר זה מאפשר ליצואן וליבואן להתגונן מפני תנודות ושינויים 
גדולים שצפויים בשערים . עקב כך מקווים בבנק שיקטן הלחץ היומי על קניות 
ומכירות של מט"ח . : כבר בשנת 98 באו בבנק ישראל למסקנה כי מכשיר הפת"ם 
גורם עיוותים רבים בשוק הכספים . הפת"ם , הזכור מתקופות האינפלציה הגדולות , 
נועד אז להגן על הציבור מפני פיחותים תכופים . אך מכשיר זה גבה מחיר יקר 
מן המשק . הריבית הנקבעת על פת"ם היא ריבית מנהלית ואינה תלויה בהיצע והביקוש 
בשוק . כאן משמשים הבנקים המסחריים מתווך בלבד בין הלקוח לבנק המרכזי . 
בעבור שירותי תיווך אלה הבנקים גובים עמלה . הפת"ם מגדיל למעשה את חובו 
של הסקטור הציבורי , הצמוד לשער החליפין . בנוסף , חובת הנזילות על חשבונות 
הפת"ם היא % 001 ואינה מותירה בידי הבנקים המסחריים מקורות פנויים למתן אשראי 
צמוד - מט"ח . זהו מאגר נזילות אדיר שאינו מנוצל . בפברואר 09 עמדו יתרות 
הפת"ם על 6 . 1 מיליארד דולר . כאשר מדברים על החלפת אשראי ממקורות חיצוניים 
במקורות פנימיים , כסף המשתחרר ממכשיר הפת"ם יכול לשמש למטרה זו . באמצע 
98 סגר הבנק המרכזי את האפשרות בפני לקוחות חדשים להצטרף למכשיר הפת"ם . 
פעולה זו לא הביאה להקטנה משמעותית ביתרות הפת"ם . לכן הודיע הבנק המרכזי 
בחודש שעבר על הורדת הריבית לבנקים ב%1 על הפקדות בפת"ם , צעד שנועד להמריץ 
את הציבור להיפטר מפיקדונות הפת"ם . בד בבד נתן הבנק המרכזי תמריץ נוסף 
לציבור ולבנקים לעבור למכשירי שוק אחרים הצמודים למט"ח . המכשיר המועדף על 
הבנק המרכזי הוא הפצ"ם ( פיקדון צמוד - מט"ח ) . כדי לעודד מעבר לפצ"ם , 
הודיע הבנק המרכזי בחודש שעבר על הורדת שיעורי הנזילות על פצ"ם ב%5 . 26 ! 
הורדה זו אושרה אתמול , ומעתה תעמוד חובת הנזילות בפצ"ם על % 5 בלבד . : 
דוד קליין , המופקד על התחום המוניטרי בבנק המרכזי , אמר באחרונה כי אחד 
התחומים שהשוק הישראלי מפגר בהם אחר שוקי הכספים בעולם הוא שיעורי הנזילות . 
קביעת שיעורי נזילות מטעמים של מדיניות מרחיבה או מצמצמת היתה אחת מאבני - 
היסוד של המדיניות המוניטרית בישראל . שיעורי הנזילות הגבוהים ששררו במשק 
הם עדות לגישה זו . בשנתיים האחרונות מורגש שינוי מהותי בגישתו של הבנק 
המרכזי : שיעורי הנזילות אינם נתפסים עוד כמכשיר מוניטרי לצמצום והרחבה 
של בסיס הכסף במשק . הבנק חותר להורדת שיעורי הנזילות לרמה עסקית . השינוי 
האחרון בשיעורי הנזילות אמור להיכנס לתוקפו עוד השבוע . הוא כולל , בין 
היתר , הפחתה של שיעורי הנזילות על פיקדונות לא - צמודים ל%6 . 8 . מבחינה 
זאת , בנק ישראל הולך בדרכן של אנגליה , ספרד ומדינות אחרות באירופה , 
שכבר החליטו על הורדת שיעורי הנזילות הממוצעים שלהן . בספרד הוחלט על הורדת 
רמת הנזילות ל%5 בממוצע . באנגליה אין כיום שיעורי נזילות כפויים כלל , 
אלא שיעורי נזילות עסקיים שהבנקים כופים על עצמם מטעמי ביטחון . ישראל 
עדיין רחוקה מרמת הנזילות הנהוגה באירופה . נכון לסוף 98 ( לפני השינוי 
שבוצע אתמול ) עמד שיעור הנזילות הממוצע במשק על % 2 . 75 . שיעור גבוה 
זה נובע משיעורי נזילות גבוהים על פיקדונות צמודי - מט"ח ( % 67 בממוצע ) 
ועל פיקדונות צמודי - מדד ( % 56 בממוצע ) . מדוע חותר הבנק המרכזי להורדת 
שיעורי הנזילות ? השימוש בשיעורי הנזילות כמכשיר לקביעת בסיס הכסף במשק 
מעוות את הקצאת המקורות בו , מקשיח את המעבר בין סוגי אשראי שונים ומעוות 
את קביעת הריבית במשק בעזרת מנגנוני השוק . והעיקר בשעה שמדיניות מוניטרית 
מחייבת תגובות מהירות בשוק הכספים , מכשיר הנזילות הוא מכשיר מסורבל . כדי 
להוריד או להעלות את שיעור הנזילות במשק , הבנק המרכזי נדרש להודיע על כך 
לוועדה המייעצת , שצריכה לאשר את ההמלצה ולהעביר אותה לממשלה , וזו אמורה 
לדון בשינוי ולפסוק . תהליך זה אורך לעתים גם חודש . ייתכן שעד שהצעד יבוא 
לביטוי ממילא יתהפכו המגמות במשק . בנוסף , מאחר שכל שינוי בשיעורי הנזילות 
מחייב הודעה מראש של הבנק המרכזי , אפשר לצפות מלכתחילה את צעדי הבנק וכיווני 
מדיניותו . דבר זה יכול להביא לנטרול מדיניותו של הבנק בשל פעולות שייעשו 
בינתיים בשוק . : בחודש האחרון חזר בנק ישראל לפעול בבורסה , לאחר תקופה 
ארוכה של הימנעות מפעולה בשוק המשני . הבנק קנה אג"ח , וכך הביא להגדלת 
היצע הכסף במשק . ככל הנראה , אין זאת פעולה חד - פעמית והבנק המרכזי רואה 
כיום במכשירי האג"ח והמק"ם תחליפים למכשירים כשיעור הנזילות . בהקשר זה 
אמר דוד קליין בתחילת החודש : " המדיניות המוניטרית שננקטה בשנה האחרונה 
נועדה לאפשר לבנק לפתח מכשירי תגובה מהירים לתנודות בשערי הריבית במשק ולכמות 
הכסף והאשראי החופשי העומד לרשות הבנקים " . בשנה הקרובה אנו צפויים אפוא 
להגברת הפעילות של הבנק המרכזי בשווקים באמצעות המק"ם , האג"ח והפצ"ם , 
בד בבד עם הירידה בשיעורי הנזילות . כל הפעולות שתוארו לעיל הביאו להגדלה 
ניכרת של בסיס האשראי במשק בחודש האחרון . מבחינה זו , צעדי המדיניות ארוכת - 
הטווח השתלבו עם הצורך הדחוף שרואה הבנק המרכזי בהורדת הריבית במשק . הרפיון 
במשק איפשר לראשי הבנק לנקוט צעדים בעלי משמעות ארוכת - טווח דווקא עתה . 
כך משתלבת הורדת שיעורי הנזילות יעד ארוך - טווח , המביא להרחבה ניכרת 
בבסיס הכסף עם המגמה להורדת הריבית . לא הכל מאושרים מהמדיניות המוניטרית 
של בנק ישראל . משה זנבר , יו"ר בנק לאומי , אמר לפני שבוע כי " המדיניות 
המרחיבה של הבנק תביא אסון למשק " . לדבריו , בנק ישראל פועל להגדלת הרווחיות 
במשק על - ידי הרחבה מוניטרית , מכיוון שהוא מעוניין להחזיק את שער החליפין 
ברמה קבועה . הבנקאים גם טענו שאין עכשיו מקום להורדת הריבית השקלית , 
אך אתמול הודיעו הבנקים על הורדתה ב%2 לשנה . זו היתה בעצם הודעת כניעה 
של הבנקאים ללחץ שהופעל עליהם הן מכיוון בנק ישראל והן מכיוון התקשורת . 
היצואנים זועקים חמס נגד מדיניות שער החליפין החדשה שהנהיג הבנק . לדבריהם , 
המדיניות פוגעת ביצוא התעשייתי ואינה מאפשרת למשק לצאת מהקיפאון . בבנק 
ישראל דוחים את הביקורת וטוענים , כי המבקרים סובלים מקוצר - ראות ואינם 
רואים את משמעות הצעדים בשכלול שוק הכספים . בינתיים , אומרים שם , צריך 
להוריד את הריבית , להקטין את המעורבות המנהלית במשק ולהביא לליברליזציה 
בתנועות ההון מישראל ואליה . 
