תחיית המתים וחיי נצח עמדו תמיד על סדר - היום של הדתות , של המדע הבדיוני 
ואף של המדע המערבי המודרני . למרבה הצער ( ואולי למרבה השמחה ) , נשארו 
נושאים אלו בגדר אמונות או חלומות בלבד . אבל חלומות הנצח של האדם נהפכו 
גם לתעשייה כלכלית פורחת : חברות מוכרות שירותי הקפאה עמוקה ומטפחות תקוות 
ערטילאיות שיום אחד יופשרו המוקפאים לחיים ( ביום בהיר נוכל לחיות לנצח " , 
יבשם עזגד , " הארץ " 98 . 21 . 22 ) . מכל מקום , מה שנחשב לחלום 
בשבילנו , הוא מציאות ממשית לסוגי צפרדעים מסוימות . לא שהן הבטיחו לעצמן 
חיי נצח , אלא שהאבולוציה ציידה אותן במנגנון הישרדות מדהים המאפשר להן 
להישמר בקיפאון שבועות ואף חודשים בלי להיפגע כלל . הרעיון להקפיא אנשים 
ולהפשירם נזקף לזכותו של גון הנטר , מנתח ופיסיולוג בן המאה ה81 , שחשב 
לארגן לו גן עדן בעולם הזה , בזכות מכירת העולם הבא . רבה היתה אכזבתו 
כאשר נוכח לדעת שהקרפיונים החיים שהקפיא בתשומת לב כה רבה , עברו לגמרי 
אל עולם שכולו טוב . הנטר זנח עד מהרה את הרעיון ופנה לעשות כסף ברעיונות 
יותר ממשיים . כישלונו של הנטר לא ריפה את ידיהם של רבים אחרים , שחשבו 
כי העניין רציני מכדי להשאירו לחסדם של מספרי בדיחות . ההתמדה והאמונה באפשרות 
להקפיא רקמות ותאים חיים בלי להמיתם הולידו ברבות הימים את מקצוע הקריוביולוגיה . 
מקצוע זה כבר הרים תרומה ניכרת מאוד לתחום ההקפאה של תאי יונקים דוגמת זרע , 
דם , ביציות , תאי רקמות , עור , עוברים בשלב מוקדם ועוד , אולם בכל 
הנוגע להקפאת אברים או אורגניזמים שלמים , אין כל חדש במדע מאז הקרפיונים 
של הנטר . אבל מה שנבצר מן המדע , לא נבצר בהכרח מאלוהים . קפמאפרקחמזה 
שנים ידוע שמיני חרקים , צדפות וסרטנים מסוגלים לעבור בשלום תקופות של טמפרטורות 
מתחת לאפס מבלי להינזק . הם עושים זאת בעזרת חלבונים מיוחדים המונעים את 
קיפאון התאים ובעזרת חומרים בעלי צמיגות גבוהה המורידים את נקודת הקיפאון 
אל מתחת לאפס . בין השאר , מייצרים חרקים מסוימים אתילן - גליקול , חומר 
המשמש גם כחומר עיקרי נגד קפיאה ברדיאטורים של מכוניות בארצות הקור . הורדת 
נקודת הקפיאה בנוזל הבין - תאי מונעת היווצרותם של גבישי הקרח בתוך התאים 
והתפוצצותם הבלתי - נמנעת . כל זה טוב ויפה לחרקים וסרטנים אבל לא לנו , 
היונקים , בעלי הדם החם והמערכות הפיסיולוגיות המורכבות . בשנת 2891 גילה 
צוות מאוניברסיטת מינסוטה בארה"ב שלושה מיני צפרדעים צפון - אמריקאיות החיות 
באזורים שהטמפרטורה יורדת בהם מתחת לאפס . עוד מין הנודד אל אזורי הקוטב 
נתגלה לאחר - מכן . כידוע , עורן של הצפרדעים דקיק ואין להן שום אמצעי 
פיסי לשמר את חום גופן , התלוי ממילא לחלוטין בשינויי הסביבה . כיצד איפוא 
הן שורדות בחורף המקפיא ? בניגוד לחרקים וסרטנים , הצפרדע ( חולייתנית 
המשתייכת למחלקת הדו - חיים ) , היא גם יצור מפותח למדי , בעלת אברים 
ומערכות פיסיולוגיות מוגדרות כמו לב , ריאות , כליות , מוח , ולכן אפשר 
למצוא הקבלות ביולוגיות רלוונטיות בינה לביננו , היונקים . מסתבר שאותן 
צפרדעים עוברות את החורף בשינה קפואה ומתוקה . מתוקה לאו דווקא במובן שאנו 
רגילים לחשוב עליו . הצפרדע הקפואה היא יצור חריג בהחלט . אילו ראינו אותה 
בצד הדרך , אין ספק שהיינו מתייחסים אליה כאל בר - מינן מושלם . בבדיקה 
חיצונית לא נוכל לגלות בה שום סימני חיים כמו נשימה , דופק , זרימת דם 
או תנועה . עורה מכוסה קרח , אבריה מוקשים , עיניה מכוסות דוק לבנבן , 
קפוא ובבטנה גוש קרח . אבל אם בכל זאת נחליט להביאה אל חדרנו , נוכל לחזות 
בתחיית - מתים לכאורה : תוך שעה לערך יתחיל לבה הזעיר לפעום , וזמן קצר 
לאחר - מכן תתחיל הצפרדע לבלוע אוויר עד שתפשיר לחלוטין ותתחיל לקפץ כמנהג 
הצפרדעים . אם במקרה נקלעה הצפרדע הקפואה לידיו של גסטרונום צרפתי , שהחליט 
להפשירה במקרר כמנה מיוחדת , הוא עלול להיות מופתע למראה צפרדע שתקפוץ כעבור 
יומיים שלושה ישר אל פניו . זה הזמן הנדרש לצפרדע להפשיר במקרר . לעומת 
זאת , אם החליט לשמור את המנה לשבוע הבא בהקפאה עמוקה של מינוס 02 מעלות , 
ימצא פגר צפרדע אמיתי . גם לצפרדעים גבולות סיבולת משלהן והגבול במקרה 
זה הוא עד 8 מעלות צלסיוס מתחת לאפס . השאלה הגדולה היא : איך הן עושות 
זאת ? מה מאפשר להן לשמור על חייהן במקום שכל יצור אחר ללא כסות היה מתפגר 
מזמן ? לא הכל ברור , אבל העיקרון מובן . קפמאפרקחמהמרכיב העיקרי באסטרטגיה 
של צפרדעים אלו הוא ייצור כמויות עצומות של גלוקוז ( חד - סוכר מצוי המוכר 
בשמו העממי " סוכר ענבים " ) . עם המגע הראשון של גבישי קרח או שלג בעור 
הצפרדע , מופעל מנגנון מטבולי ההופך גליקוגן זמין מהכבד לגלוקוז . פעולה 
זו נעשית בעזרת זרז חלבוני ( אנזים ) , שגם כמותו עולה בדם פי עשרה ויותר . 
מצד שני , מופעלים עוד מנגנונים המונעים הפיכה חוזרת של הגלוקוז לגליקוגן 
וייצור אינסולין על - ידי תאי הפנקריאס . רמת הגלוקוז בדם ממריאה פי 001 
עד פי 005 מאות מהרמה הנורמלית . כידוע מחולי הסוכרת , רמות כאלו עלולות 
לגרום לגוף נזק ללא תקנה , ואף להמיתו . הצפרדעים מצליחות בדרך זו או אחרת 
ליהנות מהיתרונות ולהימנע מהנזקים . ברור שרמת הגלוקוז קשורה קשר הדוק לטמפרטורה 
החיצונית וקרום תאי הצפרדעים יש בו מעין תעלות המאפשרות מעבר חופשי כמעט 
של גלוקוז אל ומן התא . מעבר הגלוקוז בתאי יונקים הרבה יותר איטי וסלקטיווי . 
לגלוקוז כמה תפקידים . ראשית , הוא מוריד את טמפרטורת הקפיאה של נוזלי 
הגוף בדומה להשפעה שיש למלח על שלג . שנית , הגלוקוז משמש מאגר מזון זמין 
לתאי הגוף לכל תקופת התרדמה הקפואה . ושלישית , הגלוקוז מדכא פעילות מטבולית 
ובכך מונע תהליך של הרעלה עצמית . ככל שיורדת הטמפרטורה , כן מצטברים יותר 
גבישי קרח בנוזל שמחוץ לתאים , והנוזל הנשאר המקיף את התאים נעשה צמיג ומרוכז 
יותר ונקודת קפיאתו יורדת . נקודת השבירה תקרה כאשר תעלה כמות הקרח על % 05 
מהנוזלים הבין - תאיים . הנוזל נעשה אז מרוכז כל - כך שהתאים עצמם מתחילים 
לאבד מים בתהליך אוסמוטי , ומצטמקים עד מוות . השאלה המעניינת ביותר מבחינתנו , 
כמובן , היא אם אפשר ליישם את מנגנון המניעה של הצפרדעים לאברי אדם . 
כאמור , תאי הצפרדעים הקופאות שונים מתאי היונקים ביכולתם להעביר גלוקוז 
במהירות וביעילות . אולם אין זה ההבדל היחידי . מגלי התופעה עדיין אופטימיים 
בדבר האפשרות לעודד תאי יונקים לייצר בתוכם רמת גלוקוז גבוהה , אבל מכאן 
ועד לשימור ממושך הדרך ארוכה . בינתיים מסתבר שהצפרדעים אינן היחידות המנצלות 
את הגלוקוז הזמין כדי להינצל ממוות בקיפאון . יצור אחר , זוחל המכונה הצב 
הצבוע , משתמש בדיוק באותו מנגנון כדי להציל את צאצאיו הבוקעים בסתיו וקופאים 
בחורף כדי לשרוד לאביב הבא . בכל הנוגע לנו , היונקים , נאלץ בינתיים להסתפק 
בקירור אברים להשתלה , הנשמרים עד 84 שעות לכל היותר . האתגר של שימור 
אברים הוא עצום . אילו הוארך זמן השימור של אברי אדם ולוא לימים ספורים , 
זה היה יכול לשפר את חייהם של אלפים ואולי אף לחולל מהפיכה של ממש בתחום 
ההשתלות . ואשר להקפאת יונקים שלמים , שום - דבר לא השתנה מאז הוקפאו בשנות 
ה05 כמה עשרות אוגרים ומכרסמים אחרים ומתו מיתה קפואה לגמרי . ככל הנראה , 
זה גם לא ישתנה בעתיד הנראה לעין . 
