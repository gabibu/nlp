( ע . ) חברת התוכנה הישראלית " פרודקט מחשבים בע"ם " הציגה במסיבת 
עיתונאים אתמול את " מיכל " , תוכנה המתקנת שגיאות כתיב במעבדי תמלילים 
ועושה פעולות הגהה . התוכנה נמצאת באופן קבוע בזיכרון של המחשב האישי ומאפשרת 
למשתמש לבצע הגהה לטקסט עברי , בלי לצאת ממעבד התמלילים . אמנון עובדיה , 
מנכ"ל משותף של " פרודקט מחשבים " , מסר כי התוכנה מכילה רבבות מלים , 
מטבעות לשון , פתגמים , מלים לועזיות שהשתרשו בשפה העברית ואף מונחים 
מקצועיים וטכניים . התוכנה יודעת לפענח את הטקסט העברי על צורותיו המגוונות , 
היא מסמנת את השגיאות ונותנת הצעות לתיקון . לדברי עובדיה , אחוז ההצלחה 
של " מיכל " הוא יותר מ%99 בממוצע , בטקסט רגיל בעברית . היא מכירה את 
הפעלים על בנייניהם והטיותיהם . התוכנה מסוגלת לסרוק כ002 מלים בשנייה . 
לתוכנה החדשה יש יכולת למידה עצמית . היא צוברת וממיינת את סוגי השגיאות 
שהמשתמש עושה ובהתאם לניסיונה המצטבר מציעה לו תיקונים . לתוכנה יכולת ללמוד 
ולצבור אוצר של מעל 001 אלף מלים וביטויים . " מיכל " עובדת עם כל מעבדי 
התמלילים הנפוצים בישראל . החברה תתאים תוכנה לכל מעבד תמלילים שתפוצתו 
עולה על שלושה אחוזים מהשוק הישראלי . ניתן לעבוד עם דיסקט ואין חובה להשתמש 
בדיסק קשוח . " פרודקט מחשבים " מקיימת מגעים עם חברת מחשבים גדולה על 
יצוא התוכנה לחו"ל . 
