( ע ) . בית המשפט המחוזי בתל אביב , חייב לאחרונה את חברת פיקנטי תעשיות 
בשר , מבני - ברק , לפצות בסכום של 000 , 007 ש"ח , נער ערבי בן 71 שכף 
ידו הימנית נקטעה וחלק מזרועו נקטעו , בעת שעבד על מכונה לטחינת ירקות במפעל . 
בעל החברה משה בדש , פנה אתמול לבית המשפט וביקש לבטל את פסק הדין , בטענה 
שכתב התביעה לא נמסר לו כדין והתובע עצמו מעולם לא עבד בחברה . בכתב התביעה 
טען הנער , כי הועסק כפועל שכיר במפעל לייצור סלטים ונקניקים של פיקנטי 
תמורת משכורת של 009 ש"ח ברוטו . ביום 88 . 8 . 22 ניסה לטחון שום , שגרם 
לסתימת המכונה לטחינת ירקות . תוך מאמציו לנקות את המכונה ולהכשירה שוב 
לעבודה על ידי הוצאת קליפות השום , נלכדה ידו הימנית בסכיני המכונה ונקטעה 
כולה יחד עם חלק מהזרוע שלפני המרפק . התובע טען כי הנתבעת לא התקינה אביזרי 
בטיחות , או אמצעי מיגון הולמים , כדי להעניק לעובדיה הגנה מפני חלקיה 
המסוכנים של המכונה ולכן עליה לפצותו בשל התרשלותה . לאחר שהנתבעת שהוזמנה 
כדין לא הגישה כתב הגנה במועד , חייב אותה בית המשפט לפצות את הנתבע עבור 
כאב וסבל של נכותו , הפסד השתכרות בעתיד במשך תקופה של 05 שנה , והוצאות 
שונות . פיקנטי חוייבה גם לשלם לתובע הוצאות משפט בסך של 000 . 05 ש"ח . 
