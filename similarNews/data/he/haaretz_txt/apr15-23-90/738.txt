קאהיר ( ע"ם ) . השר המצרי בוטרוס ראלי אמר כי יתכן שהגיע הזמן לדרוש 
להחיל את חסותה של הקהילה הבין - לאומית על השטחים שמחזיקה ישראל , לנוכח 
ההגירה היהודית החדשה . בראיון לעיתון המצרי " אחר סאעה " אמר ראלי שיש 
להציב דרישה זו במוקד ההתעניינות העולמית , וכי על הגוש הערבי לפעול כדי 
" לחייב את ישראל להעניק ערבויות בין - לאומיות שלא ליישב מהגרים חדשים 
באדמות הכבושות , כל עוד לא נעשו הסדרים בין - לאומיים להחלפת האדמות בשלום " . 
עוד אמר ראלי שסוגיית ההגירה היהודית לישראל מהווה ותהווה בעתיד הקרוב מבחן 
קשה ליכולתם של הערבים להמציא כלים חדשים כדי להתמודד עם המצב באופן שיתאם 
לחומרתו . בהתייחסו לממשלה בישראל אמר שהיא נפלה לראשונה בהיסטוריה שלה 
בשל התמורות במישור הפלשתיני , המתבטאות בהתקוממות הפלשתינית וביוזמת השלום 
הפלשתינית " הנתמכת על - ידי המדינות הערביות כולן ועל - ידי מרבית מדינות 
העולם " . " ישראל נכשלה כאשר ממשלתה התבססה על זמן ודיכוי כדי לשבור את 
עוצמת ההתקוממות ולסכל את יוזמות השלום " , אמר , והוסיף שאם ישראל לא תלמד 
את לקח המשבר , יהפוך זה משבר ישראלי פנימי ולא ישראלי - פלשתיני . לדבריו , 
יש להגירה היהודית " לאדמות הכבושות השלכות מסוכנות על תהליך השלום , 
הביטחון והיציבות במזרח התיכון " . ראלי אמר עוד שמתוך ההשלכות השליליות האפשריות 
נובעת הדחייה המצרית החד - משמעית ליישוב היהודים הסובייטים " באדמה הערבית 
הכבושה " . יחד עם זאת , אמר שמצרים והאומה הערבית כולה " מכבדים את עקרון 
זכויות האדם ובעיקר את הזכות לנוע ממקום למקום , " אלא שזכויות האדם אינן 
ניתנות לחלוקה ואין משמעותן קיצוץ בזכויות הזולת " . ביירות ( ע"ם ) . 
ל"אל - חיאת " נודע ממקורות פלשתיניים בקאהיר , כי הנציג הפלשתיני בתוניס , 
חכם בלעאווי , מסר לשגריר האמריקאי , רוברט פלטרו , תזכיר שבו מבקש אש"ף 
להטיל על גורם בין - לאומי את הפיקוח על קיום הבחירות בשטחים שבידי ישראל , 
כפי שנעשה בבחירות שהתקיימו באחרונה בניקרגואה . אותם מקורות ציינו כי 
אש"ף הביע את הסכמתו לכך שבראש הצוות שיפקח על הבחירות יעמוד אמריקאי מקובל 
ו"אישיות שוחרת שלום " כגון הנשיא לשעבר , גימי קרטר . המקורות אמרו כי 
כשנפגש ערפאת עם קרטר בפאריס הוא הביע את הערכתו על השתתפותו בפיקוח על הבחירות 
בניקרגואה ואת רצונו שישתתף גם בפיקוח על הבחירות בשטחים . 
