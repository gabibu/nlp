צו הפינוי , שהוציא בית - משפט השלום בירושלים למתנחלים ברובע הנוצרי תקף . 
כך קבעה אמש , בתום דיון שארך חמש שעות , שופטת בית - המשפט המחוזי בירושלים , 
רות אור . השופטת סירבה להשעות את צו הפינוי , עד שיתברר הדיון לגופו 
של עניין בפרשה . עם זאת , המליצה השופטת אור למשטרה , שלא לבצע את הפינוי 
בלילה , ולהמתין עד הבוקר בשעה 00 : 9 , כדי לאפשר למשפחות המתנחלים באכסניה 
שליד כנסיית הקבר לערער על ההחלטה בפני בית - המשפט העליון . ערעור כזה 
צפוי עוד הבוקר . החלטתה של השופטת אור באה לאחר שהמשפחות היהודיות פתחו 
מחדש בהליך הערעור על החלטת בית - משפט השלום לפנותם , לאחר שצו העיכוב 
הוכרז על - ידי נשיא בית - המשפט המחוזי כפסול . השופטת אור קבעה בהחלטתה , 
כי שום נזק לא ייגרם למשפחות , אם צו הפינוי לא יעוכב . היא קבעה עוד , 
כי " אין מדובר בדיירים מוגנים , המצויים בנכס תקופה ארוכה , שאם יפונו , 
ייגרם להם נזק בלתי ניתן לתיקון " . לדבריה , " אם יתברר בתום הדיון , 
כי העברת הזכויות בנכס על - ידי מטוסיאן היתה כדין , תוכל החברה הפנמית 
לאפשר לאורחיה , המשפחות היהודיות , לגור בנכס . . . לעומת זאת , קל 
לראות את הנזק , שייגרם לבעלי הנכס , הכנסייה היוונית - אורתודוכסית , 
אם פתאום יהא עליה להתמודד משפטית עם פינוי אורחים שונים , שאף אינם מוכנים 
להודיע מתי בדעתם לעזוב את הנכס " . שני הצדדים בדיון , עו"ד דן אבי - יצחק 
ועוזי עצמון , שייצגו את המשפחות היהודיות , ועו"ד סוכובולסקי , שייצג 
את הכנסייה , סירבו להצעת השופטת , כי יסכימו ביניהם , שלא לתפוש חזקה 
על הבניין לאחר הפינוי . אבי - יצחק אמר : " לא שילמנו 5 . 3 מיליון דולר 
כדי להישאר מחוץ לבניין " . קפידבינקודם לכן פסל נשיא בית - המשפט המחוזי 
בירושלים , השופט ורדי זיילר , את צו העיכוב , שהשיגו פרקליטי המתנחלים 
בלילה שבין יום חמישי ליום שישי , וזאת משום שהצו הושג בדרכים פסולות . 
בכך ביטל למעשה בית - המשפט המחוזי את החלטת שופט בית - המשפט , שלום ברנר , 
משום שבדרך , שבה הושגה ההחלטה , נעשה שימוש לא - נאות בהליכים , " אם 
לנקוט לשון המעטה " , כדברי בית - המשפט . כמו - כן פסק בית - המשפט לעו"ד 
עוזי עצמון , המייצג את המשפחות היהודיות , שהתנחלו ברובע הנוצרי , לשאת 
בתשלום הוצאות הדיון המשפטי , בסך 01 אלפים שקל . בנימוקי החלטתם כותבים 
השופטים , כי לאחר ששופט בית - משפט השלום פסק , שיש לפנות את המתנחלים 
מן הבניין , הוגשו שתי בקשות לעיכוב הפינוי . בקשה אחת היתה של עורך - 
הדין , המייצג את המתווך הארמני מטוסיאן , שמכר את החזקה על הבניין למתנחלים . 
הבקשה נדחתה על - ידי השופטת רות אור . בקשה שנייה הגישו עורכי הדין של 
המתנחלים . אתמול דנו השופטים בדרך הגשת הבקשה והשגת ההחלטה . השופטים קבעו , 
כי המבקשים , המייצגים את המתנחלים , לא מסרו לשופט ברנר , כי כמה שעות 
קודם לכן יכלו לפנות לשופטת אור , שהיתה השופטת התורנית עד לחצות הליל ביום 
חמישי , כיוון שידעו , שקודם לכן דחתה בקשה אחרת לעיכוב הפינוי . הם בחרו 
לפנות לשופט ברנר , לאחר שהשופטת אור סיימה את התורנות שלה . " כך פגעו 
המבקשים בכללים המינימליים של הלכות נימוס והלכות התנהגות בין הבריות בדרך - 
כלל , וכלפי בית - המשפט במיוחד , כשהזעיקו שופט באישון - לילה ושלא לצורך , 
מכיוון שהיו מוכנים לדיון קודם לכן . מתוך העובדות נחשפת כוונה לפסול שלא 
כדין את השופטת אור " , כותבים השופטים . קפידבינבתגובה על החלטת בית - המשפט 
המחוזי אמר דובר מטעם המשפחות ב"נאות דוד " בשעות אחרי - הצהריים , כי 
האווירה בקרב היהודים , שנכנסו למקום , קשה . " יש כאן הרבה התארגנויות " , 
אמר האיש , " יש ודאי הרגשה קשה ולא - נעימה . אני לא מאחל לאף - אחד 
את ההרגשה הזאת . ברור לנו , שנכבד את החוק הישראלי . זה החוק שלנו . 
זה בית - המשפט שלנו , ואנחנו חס - ושלום לא רוצים , שתחזורנה כל מיני 
סצינות מההיסטוריה . אנחנו קרועים ובבעיה , ואפשר לקרוא לזה לחץ " . בעקבות 
החלטת בית - המשפט התכנסה צמרת משטרת ירושלים והמחוז הדרומי של משטרת ישראל 
להתייעצות חירום בבניין הקישלה שבעיר העתיקה , במטרה לבחון את דרכי ההיערכות , 
אם אכן יישאר צו הפינוי בתוקפו לאחר הדיון , לגופו של עניין , בלשכתה 
של השופטת רות אור . בדיון נטלו חלק מפקד המחוז הדרומי , מפקד משטרת מרחב 
ירושלים , מנכ"ל עיריית ירושלים , יועץ ראש העיר לענייני ערבים , יועצים 
משפטיים של המשטרה וקצין מהמטה הארצי , האחראי על הקשר עם הכנסיות . קפידבינאתמול 
ביקר בבית המריבה , ואחרי - כן בכנסיה היוונית - אורתודוכסית , שר הדתות , 
זבולון המר . הפטריארך היווני - אורתודוכסי , דיאודורס הראשון , הכריז 
במהלך הביקור , כי הכנסייה שבראשותו לא תניח לפרשה זו ולא תשקוט , " עד 
שהמתיישבים ייצאו , ובמהירות המירבית " . בתום פגישתו עם המתנחלים אמר המר , 
כי הוא משוכנע , שלא היתה כל כוונה לפרובוקציה . " נכון שיש מתח , אך 
לא צריך להוציא אותו לכיוונים מזיקים , אלא להשאיר את העימות במסגרת המשפטית - 
אזרחית , שבו הוא שרוי עתה " , אמר המר . שר הדתות נשאל , האם הוא מרגיש 
חצוי בקשר לפרשה זו , והשיב : " קיימת כאן בעיה אם יהודי קונה כדין וכחוק , 
הוא יכול לגור היכן שהוא רוצה . אנו , מצדנו , נהגנו במשך כל השנים באופן 
מופתי בקשר להתנהגות של הכנסיות , ושמרנו באדיקות על הזכויות שלהן . לכן 
יש כאן בעיה , וצריכים לפתור אותה " . שר הדתות הודיע , כי יבקש מהנהלת 
בתי - המשפט לזרז את הדיון המשפטי בעניין , במטרה להפחית את המתח , המתלווה 
לפרשה . הוא התרשם , כי שני הצדדים סומכים על פסיקת בית - המשפט הישראלי , 
וביקש מהם , שלא להחריף את היחסים , ולקבל כל פסק דין שהוא , לכשיינתן . 
כ001 צעירות פלשתינאיות הפגינו אתמול בתוך כנסיית הקבר ברובע הנוצרי , במחאה 
על ההתנחלות הסמוכה . בין המפגינות התערבו מספר צעירים רעולי פנים , שהניפו 
דגלי פלשתין בתוך הכנסייה , השמיעו ססמאות כגון : " נוצרים , מוסלמים 
אחדות לאומית " ו - " אש"ף כן , ישראל לא " , ושרו שירים לאומניים . 
זו הפעם הראשונה , שדגל פלשתין מונף בתוך כנסיית הקבר , מאז תחילת האינתיפיאדה . 
שוטרים , שהיו מוצבים מחוץ לכנסייה , לא התערבו , והמפגינים התפזרו בשקט . 
