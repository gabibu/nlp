חמיהודה לוי קורא לעצמו , בקורטוב של הומור , אסיר ציון , מפני שמאז עלייתו 
לארץ , בפברואר 7491 , לא נסע מעולם לחוץ - לארץ . השבוע עלה עם רעייתו , 
שושנה , למטוס שהטיסו להונגריה . את יום השואה יציין בבודפשט , העיר 
הקשורה בזיכרונותיו הקשים ביותר . שם , בתום מלחמת - העולם השנייה , אבדה 
לו הכרתו , ורק אשתו יודעת שמתוך העילפון שנמשך ימים אחדים , השמיע זעקות 
אימים בגרמנית , כמו חזר בפרטי - פרטים על החקירה שהתנסה בה במרתפי המשטרה 
הנאצית . בין הלם חשמלי למשנהו , צרבו המענים צלב קרס על חזהו כמו שעושים 
הבוקרים לבהמותיהם . אין לדעת כיצד היו קורותיו של יהודה לוי מתגלגלות אילולא 
העזרה הראשונה שהגיש לו בהיפנוזה רופא - הנפש שלמה קולצר , שלימים הלך שמו 
לפניו כפסיכיאטר גדול גם בישראל . לוי שבאחד באפריל פרש לגמלאות מעבודתו 
במשרד הביטחון לא יצא למסע אל העבר הנורא . פניו אל העתיד . הוא נושא 
באמתחתו מכתב המייפה את כוחו להחיות את השלוחה ההונגרית של הנוער הציוני , 
תנועה שפוזרה בפקודת השלטונות הקומוניסטיים שנתיים אחרי שעזב את אירופה . 
לוי היה מפעילי התנועה הזאת ובשליחותה נקלע להרפתקאות שאפשר למלא בהן כרך - 
זיכרונות עב כרס . יומיים לפני צאתו לדרך , נפגשנו בדירתו הצנועה והנאה 
בלוד . בראשונה בחייו העלה זיכרונות אלה באוזני זר . מן הקיר ניבט אלינו 
דיוקן בנו , איש סיירת גולני שנפגע פגיעת ראש קשה במלחמת יום - כיפור ; 
הבן נשא אישה חודש לפני הפציעה , אך הרעיה הצעירה לא עמדה בנטל ונטשה אותו 
כשהכל סברו כי יישאר לתמיד כצמח . לא ברצון מדבר יהודה לוי על הבן ועל גורלו , 
אף שעלה בידי הבן להשתקם ולבנות חיים חדשים . היום לבן אשה שנייה , הוא 
אב לשלושה ועובד במפעל מוגן לנכי צה"ל . בתו , אירית , נשואה לשחקן עזרא 
דגן . קפמאפרקחממדובר בשנה אחת בלבד , שתחילתה במאי 4491 וסיומה במאי 5491 . 
זו היתה השנה הארוכה ביותר בחייו של יהודה לוי . הוא נולד בעיר הרומנית 
קלז , שהיתה בירת טרנסילווניה . חבל זה ניתן לממשלת הונגריה הפשיסטית תמורת 
הצטרפותה לציר ברלין - רומא . כאשר פלשו הגרמנים להונגריה , במרס 4491 , 
מצאו עצמם יהודה וחברתו שושנה תחת שלטון הנאצים . תוך פחות מחודשיים החלו 
הרדיפות . מספר לוי : " במאי החלו משלוחי יהודים למחנות . הייתי אז בן 
91 ויחד עם חבורת בני - גילי מהנוער הציוני התחלנו להרהר כיצד להינצל מרוע 
הגזירה . החלטנו כי הפתרון הנכון יהיה לבנות מקום מחבוא חפור עמוק באדמה , 
מתחת לרפת בחווה חקלאית של אחד מידידינו . את המקלט היינו אמורים לצייד 
בכל הדרוש להישרדות ממושכת . היה לנו ברור שלא נצליח להציל את כל יהודי 
קלוז , אך לא לשווא אומרים שכל המציל נפש אחת . . . בעייתנו העיקרית 
היתה המימון . היה דרוש כסף לקניית בטון , קורות - עץ וחומרי - בנייה אחרים , 
ואחר - כך גם למאגר מצרכי המזון . פנינו לראשי הקהילה היהודית בעיר , 
אך הם גירשו אותנו בטענה שבגלל צעירים לא - אחראים כמוכם עלולה לבוא כליה 
על הקהילה כולה . כשהבינו את טעותם , כבר היה מאוחר מדי . " אבי היה סוחר 
זעיר ; אותי שלח ללמוד חרטות . היו בתוכנו אנשים שבזו למתפרנסים ממלאכת 
כפיים , אך במקרה שלי מעז יצא מתוק . עבדתי במפעל לעיבוד שבבי של גוי 
מקומי . כאשר החלו ההפצצות על קלוז , ברח מעבידי מן העיר והפקיד בידי את 
השמירה על ביתו הפרטי . כעבור זמן קצר הגיעה אלינו שליחת התנועה מבודפשט 
והביאה עמה צרור של תעודות וחותמות . עד מהרה הפכנו את הבית הריק למפעל 
לזיוף מסמכים ונתנו אותם לכל חבר - תנועה שביקש להימלט . לבסוף הצטיידתי 
גם אני בתעודת - זיהוי על שם אימרה קרקש ובעצה אחת עם הורי , החלטתי לברוח 
מקלוז . בהתרגשות רבה נפרדתי ממשפחתי ; לא היתה כל ודאות שנתראה עוד אי - 
פעם בחיים . ואמנם , הורי אחי ואחותי נספו באושוויץ . קרקש , פירושו בהונגרית 
עגול . שים לב , באמת יש לי פרצוף עגלגל , עיניים בהירות ומראה מאוד לא - 
יהודי . בימים ההם זו היתה כעין פוליסת ביטוח חיים . וכדי שההסוואה תהיה 
שלמה , השגתי לי מדים של ארגון פאטפי הפשיסטי , ועליתי לרכבת הראשונה שיצאה 
לבירה . כאן מתחיל , למעשה , הסיפור האמיתי . התנועה שירדה למחתרת עסקה 
בהברחת יהודים מהונגריה לרומניה . בערי השדה בהונגריה כבר הוקמו גיטאות 
ואדולף אייכמן הפעיל במלוא הקיטור את רכבות המוות שלו אך יהודי רומניה עדיין 
נהנו מביטחון יחסי . אפשר לומר שמי שחצה את הגבול , זכה בחייו כבפיס " . 
קפמאפרקחם " בודפשט של הימים ההם חיתה חיים כפולים . מצד אחד , היתה נתונה 
לשלטון חסר - מעצורים של הפשיסטים המקומיים ושל הגסטפו , ומצד שני , הצטיינה 
בחיי הוללות , במועדוני לילה ובמסעדות יוקרה . לאורך הדנובה טיילו להנאתם 
תושבי העיר הלא - יהודים . אלא שאני נועדתי לטיול שונה לחלוטין . טיול 
שימש אז כינוי מחתרתי למבצע הברחה . כעבור שלושה שבועות בבודפשט , נשלחתי 
לנהל תחנת הברחה קבועה שהפעילה תנועת הנוער הציוני בעיירת הגבול אורדיאה . 
דרך אגב : אז לערך , פשטה שמועה על רכבת ההצלה לשווייץ שמארגן הד"ר קסטנר , 
אף הוא יליד קלוז . באתי בדברים עם מרטון אטה , שהיה עורך העיתון היהודי - 
הונגרי אויקלט ( ממקורבי קסטנר ) והוא הבטיח לי שאם תצא הרכבת הזאת למקום - 
מבטחים , יועלו אליה גם בני משפחתי . לצערי , כפי שכבר אמרתי , הם לא 
הועלו לרכבת של רודולף קסטנר אלא לרכבת של אדולף אייכמן " . באורדיאה עמד 
יהודה לוי בקשר עם מבריח מקצועי , שגבה בין 051 ל002 דולר לגולגולת . המבריח 
ראה בו שותף לרדיפת - בצע ולא עלה על דעתו כי יש לו עניין עם שליח של תנועה 
ציונית . מצויד בתעודות מזויפות ובשריון שהעניקו לו מדי הארגון הפשיסטי , 
לא היסס להירשם במלון מקומי . רק כעבור כמה ימים נוכח לדעת כי בקומת - 
הקרקע של המלון שוכנת הלשכה המקומית של הגסטפו . " הם לא הפריעו לי , 
ואני לא הפרעתי להם " , אומר יהודה לוי בחיוך של שובב . " באותה הזדמנות 
התיידדתי עם בלש הונגרי מחברי הארגון צלב החץ , ובהמלצו נרשמתי למחלקת הצעירים 
במפלגה הפשיסטית . עד מהרה היתי לצלם רשמי של המפלגה באורדיאה וצילמתי את 
כל האורחים החשובים שביקרו במקום . לימים , שימשו התצלומים שלי לזיהוי 
פושעי - מלחמה שהועמדו לדין בהונגריה וברומניה " . כל יום אחר - הצהרים עלה 
יהודה לוי לרכבת המהירה , הגיע לבודפשט בשעות הערב המאוחרות ושם פעמיו לשדרה 
מסוימת בפארק העירוני . שם , יושבים על הספסלים , המתינו לו המועמדים 
לטיול . הוא פסע הלוך ושוב באור הפנסים כדי שיזהוהו על - פי קומתו הנמוכה , 
על - פי מדיו שכובע מצויץ בנוצה היה חלק לא - נפרד מהם , ואחר פנה לבית - 
הנתיבות להספיק לרכבת - הלילה לאורדיאה . המועמדים להברחה הלכו בעקבותיו . 
מצוידים מראש בכרטיסי הנסיעה התפזרו בקרונות כדי שלא לעורר חשד כי הם קבוצה 
מאורגנת . באותה שיטה נהגו כשהגיעה הרכבת ליעדה . מהרציף הלכו , זוגות 
זוגות , בשדות וביער , עד שחצו את הגבול ופגשו את מורה הדרך שהמתין להם 
בצד הרומני , כדי להובילם עד בוקרשט . יהודה לוי לא החליף אתם מלה מעולם 
ולא היה לו מושג על זהותם האמיתית של אנשים אלה . במשך שלושה חודשים הבריח 
כך מאות יהודים . סביר להניח שרובם חיים כיום בישראל אך גם הם אינם מכירים 
את האיש שהעבירם לרומניה והציל את חייהם . יהודה לוי : " בעיה בפני עצמה 
היתה העברת התשלום בשביל המבריח . היה מדובר בסכומים גדולים והיה ברור שאם 
ייעשה חיפוש וימצאו עלי הון עתק בדולרים , ייחרץ לא רק גורלי שלי , אלא 
אולי גורלו של המבצע כולו . לכן נקשר קשר עם עורך - דין הונגרי בעל נטיות 
קומוניסטיות , שהיה מוכן לעזור . בהיכנסי לרכבת הייתי מניח את הכסף , 
ארוז בחבילה עטופה נייר גס וקשורה בחבל , על המדף שמעל לספסל . בפינת התה 
שלי ישב עוד מלווה שכל תפקידו היה לפקוח עין על החבילה . אם תתגלה , היה 
עליו לשוב לבודפשט ולמסור את כרטיס הנסיעה שלו לעורך - הדין , כדי שהלה 
יוכל לפנות לשלטונות בטענה כי נסע באותה רכבת , ושכח בה את כספו . למזלנו , 
לא נזקקנו מעולם לשירותיו הטובים " . קפמאפרקחמבתחילת אוגוסט 4491 , הצטווה 
לוי להעביר את ניהולה של תחנת ההברחה לאדם אחר . כללי המחתרת דרשו כי אנשים 
מסוגו יתחלפו לפרקים כדי להקשות על זיהוים . כמו שעשו לפנים מאות המוברחים , 
נסע גם יהודה לבוקרשט והתייצב שם בהנהגת הנוער הציוני . בינתיים נכנסו 
חיילי הצבא האדום לרומניה . המלך החליט לפרוש מן הברית הנאצית והודיע על 
הצטרפות ארצו לבעלות - הברית . מה שהיה עד כה גבול רומניה - הונגריה , 
נהפך מעתה לחזית . זה לא מנע בעד הנהגת הנוער הציוני בבירת רומניה להטיל 
עליו משימה דחופה שהיתה קשורה בחציית הקווים . מפי שליח ארץ ישראלי , ברוך 
קמינקר שמו , נודע על צניחתם של פרץ גולדשטיין וחנה סנש באזור הררי ביוגוסלוויה , 
אזור שהיה בשליטת הפרטיזנים של טיטו . משם היו השניים אמורים להגיע לבירת 
הונגריה , כדי לסייע בהצלת יהודיה . אלא שבינתיים עברו שבועות רבים ועקבות 
הצנחנים נעלמו כלא היו . יהודה לוי התבקש לעשות ככל יכולתו , להגיע לבודפשט 
ולאתרם . הוא נזכר : " קצינים יהודים שערקו מהצבא האדום מסרו לנו מידע 
על פריסת הכוחות בחזית ועל האזורים שמהם ינועו הכוחות הסובייטים למתקפה הבאה . 
הלכתי בהתגנבות יחידים אל חבל - ארץ גבולי שרוכזו בו האוגדות הרוסיות והסתתרתי 
ביער , בהמתנה לפתיחת האש . חשבתי שבתוהו ובוהו של הקרב לא אתקשה להסתנן 
לתוך הונגריה . שלושה ימים עברו ומתקפה אין . הייתי רעב . יצאתי ממחבואי 
לרוות את צמאוני וללקט קצת פרי יער . אלא שבמקום שאמצא אוכל ומשקה מצאוני 
זנדרמים גרמנים שסיירו בשטח . נלקחתי למפקדה עורפית . היו אתי שלושה סוגי 
מסמכים : תעודות שהעידו כי אני רומני למקרה שאתקל בפטרול הצבא הרומני שעבר 
ללחום לצד הרוסים ; תעודות שהעידו כי אני הונגרי שנמלט מפני הסובייטים 
למקרה שאתפס בצדה ההונגרי של החזית ; וגם תעודת - זיהוי פשיסטית כדי שאוכל 
לנוע בביטחה בשטחה של הונגריה הכבושה . כאשר הפשיטו אותי החוקרים הנאצים , 
מצאו לא רק את כל המסמכים האלה ; הם גם גילו שאני יהודי " . אילו תפסו סתם 
יהודי , ודאי שהיו יורים בו במקום , וחסל . אך הואיל ויהודה לוי היה בדרכו 
משטח משוחרר לארץ כבושה , האמינו הגרמנים כי לכדו מרגל . איזה אדם שפוי 
יילך מרצונו מחירות לעבדות , מהחיים אל המוות ? התעודות המזויפות חיזקו 
בלבם סברה זו . עשרה ימים נחקר לוי על - ידי הקצינים הנאצים . גם עכשיו , 
כשאנו יושבים בביתו בלוד , ערב צאתו לבודפשט , הוא מתקשה לשחזר את אשר 
עבר עליו בעשרת הימים ההם : " תחילה טיפלו בי בהלם חשמלי . כל פעם שמכת 
החשמל הרעידה את עמוד - השדרה שלי , ראיתי את המוות לנגד עיני . אחר - 
כך הצמידו לאוזני מכשיר שהשמיע צלילים גבוהים . זו הרגשה שבכלל אי - אפשר 
לתאר אותה . חשתי איך הצלילים האלה חודרים לתוך מוחי ומפוצצים את ראשי 
מבפנים . " החוקרים שאלו שאלות על פריסת הכוחות הסובייטים , על מקור מסמכי 
ועל טיב שליחותי . למרות העינויים הקשים , לא עלה בידם להוציא הגה מפי . 
ביום האחרון לחקירה , החליטו לשבור את שתיקתי בשיטה מקורית : על שולחן 
במחסן שנכלאתי בו העמידו פרימוס דולק והניחו באשו חותם ברזל דמוי צלב קרס . 
כל כמה דקות לקח אחד החוקרים בצבת את הברזל וירק עליו , לבדוק אם הוא מלובן 
דיו . הצטוויתי לפשוט את חולצתי . רעדתי מפחד . ידעתי מה מצפה לי . " אך 
לבסוף , כשהצמידו את הברזל לגופי , התעלפתי ולא חשתי דבר . אבל נראה שאין 
שוכחים דברים כאלה . בשנים שלאחר - מכן , כשהייתי חסר הכרה , ממלמל וצועק 
מלים בגרמנית , צפה ועלתה החוויה הזאת מתהום הנשייה . היא נשארה חבויה 
בתת - התודעה שלי ונאלצתי לחוות אותה שוב ושוב " . עברו 64 שנים . הפצע על 
החזה הגליד , נותר רק סימן בהיר של צלב הקרס . ומה על הפצע שבנפש ? את 
שרידי צלב הקרס הצרוב ואת הפצע שבנפש הוא לוקח עמו בדרכו להונגריה . אם 
יצליח במשימתו ויפיח רוח חדשה בתנועת הנוער הציוני , זה יהיה לו לא רק ריפוי 
מסיוטיו ; תהיה בכך גם סגירה נפלאה של מעגל - חיים . 
