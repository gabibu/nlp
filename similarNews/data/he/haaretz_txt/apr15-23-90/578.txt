ניו יורק ( מיוחד ל"הארץ " ) . שלושה בנקים ישראליים הפועלים בניו יורק 
הם בין הבנקים הנחקרים בחשד כי שירותיהם נוצלו על - ידי סוחרי סמים להלבנת 
כספים מרווחי הברחות וסחר סמים , ומהעברות סמויות של כספים לחו"ל . שר המשפטים 
הודיע שלשום כי על סמך מידע שמצאו האמריקאים בעת הפלישה לפנמה , הוקפאו 
מאות חשבונות חשודים ב371 בנקים ברחבי ארה"ב , מחציתם באזור ניו יורק ופלורידה . 
לפי ידיעה אחת , מדובר ב03 חשבונות בבנקים לאומי , דיסקונט והפועלים , 
לגביהם קיים חשד כי שימשו להלבנת כספים של מבריחי סמים . מקור באחד הבנקים 
הישראליים אישר כי אכן הוקפאו חשבונות החשודים כשייכים לסוחרי סמים או לאנשי 
ביניים שעבדו בשירותם . חוקרים מטעם משרד המשפטים הפדרלי אמרו כי החשבונות 
שהוקפאו מסתכמים ב004 מיליון דולר שהופקדו על - ידי ברוני הסמים בקולומביה . 
נמסר כי נחקרים גם חשבונות בבנקים במדינות חוץ , ביניהן קולומביה , אורגוואי , 
לוקסמבורג , שוויץ , בריטניה , קנדה ואוסטרליה . החקירה מתנהלת במסגרת 
מבצע מיוחד של משרד המשפטים האמריקאי , שמטרתו לחשוף העברות כספים סמויות 
של סוחרי סמים באמצעות הפקדות בחשבונות עובר ושב בבנקים אמריקאיים . לפי 
הערכת החוקרים , הוברח מארה"ב סכום של מיליארד דולר באמצעות העברות סמויות 
בשנים 78919891 . בדיקת חשבונות של בנקים העלתה כי 053 מיליון דולר מתוך 
מיליארד הדולר שהולבנו , הועברו חזרה לארה"ב . 
