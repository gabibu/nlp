מכוניתו של ח"ך יאיר לוי מש"ס חובלה בלילה שבין שישי לשבת במקום חנייתה ליד 
ביתו של לוי בבני ברק . המכונית מדגם פזו 505 חנתה בחנייה מקורה משלשום 
אחרי הצהריים , לפני כניסת השבת . אתמול בבוקר כאשר יצאו ילדי הבניין לשחק 
בחצר , גילו כי שלושה מצמיגי המכונית נחתכו . על המכונית , מכל צדדיה , 
צוירו צלבי קרס ונכתבו כמה כתובות , שנוסחן " מוות לבוגדים " . ח"ך יאיר 
לוי אמר אמש לסופר " הארץ " , כי הוא אינו יודע מי ביצע את המעשה , אין 
לו חשד נגד מישהו מסויים והוא גם לא קיבל איומים בתקופה האחרונה . לוי אמר , 
כי הוא מזועזע " עד עמקי נשמתו ממה שקרה " ומהעובדה שצלבי קרס צוירו על 
מכוניתו ועוד בערב יום הזיכרון לשואה ולגבורה . " אני מזועזע עד לאן הגיעה 
הפוליטיקה . דברים מהסוג הזה צריכים כל ראשי הציבור להוקיע . לא יכול להיות 
שהדמוקרטיה תהיה כגנגסטריזם . זכותו של כל אדם למחות ולהשפיע ויש דרכים 
מקובלות לכך . אבל לגרום נזק כזה ולצייר צלבי קרס ערב יום השואה , כל יהודי 
חייב לגנות את זה . ובנוסף לזה כל המעשה שנעשה קרה בשבת ויש כאן חילול קודש 
גדול " , אמר ח"ך לוי . 
