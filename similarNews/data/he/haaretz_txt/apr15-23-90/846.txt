" באתי לעשות עבודה מקצועית והוגנת כפי שעשיתי כל השנים , במיטב מצפוני 
המקצועי והממלכתי . עיקר מעייני נתונים לשידורים והדבר החשוב ביותר הוא 
לספק שירות טוב לצופים " , כך פתח בחגיגיות אריה מקל את הקדנציה שלו כמנכ"ל 
רשות השידור בחודש מאי לפני שנה . כעבור שנה הרשות עדיין שקועה עד צוואר 
בפוליטיקה ומסובכת בסכסוכי עבודה . מה לא עבר עליה : פרשת רפי גינת , 
פרשת אריה אורגד , עדת ישראל סגל בפרשת בנק צפון אמריקה , פסילת שיריהן 
של חוה אלברשטיין ונורית גלרון על - ידי חברי הוועד המנהל מן הליכוד , חתימת 
הסכם שכר וביטולו בגלל התערבות האוצר . מערכות הוידיאו החדישות האי - אן - 
גי הן בגדר חלום רחוק . בדבר אחד נבדלת הרשות מן המדינה מצבה הכספי היה 
טוב יותר , עד שהממשלה החליטה לנגוס ברזרבות שלה ולקחת 57 מיליון שקל שנחסכו 
בתקופת פורת חלקן על גב העובדים . ההיסטוריה מלמדת שהקדנציה של מנכ"לים 
ברשות השידור מתחלקת לשני חלקים : החלק הראשון , בן שנתיים עד שלוש , 
שבו הוא לומד לתפקד במוסד המסורבל , והשנתיים האחרונות שבהן הוא טובע את 
חותמו ומתכונן במרץ לחידוש המינוי . מבחינת התכנים , זו עדיין הטלוויזיה 
של אורי פורת ( לרבות " חיים שכאלה " עם ד"ר ישראל אלדד ) , שכן מקל 
נכנס לתפקידו במאי 98 , כאשר לוח השידורים של 9809 כבר היה מאושר . השנה 
של מקל , מבחינה תוכנית , מתחילה רק מחודש זה ובלוח החדש כלולות עשרות 
תוכניות חדשות . כאשר מקל נכנס לתפקידו הוא קיבל ירושה קשה : מוסד שעובדיו 
מושפלים ומדוכאים , אווירה של פחד וחשבון , עזיבה נרחבת ברדיו , חוסר 
ציוד ותדמית ירודה . מערכת הציפיות מהמנכ"ל החדש היתה כה גדולה , שהיא 
היתה לו לרועץ . כששואלים את העובדים על השנה עם מקל חוזרת המלה " אכזבה " . 
אומר עיתונאי ותיק במערכת : בא איש שהתחיל את הקריירה שלו בעיתונות . ציפינו 
לאיזשהו שיפור , ולכן אולי התאכזבנו . התוצאה היא שהעמיקה הפוליטיזציה . 
הוא התחיל במקום שאורי פורת הפסיק . מהר מאוד קיבל החלטות פוליטיות . 
באופן אישי הוא אדם חביב , והאווירה ברשות השידור השתפרה מעט . עם זאת , 
הרשות עשירה יותר מבחינה כלכלית , אך ענייה יותר תרבותית ותוכניתית " . 
קפמאבינחוק רשות השידור , שנחקק לפני 22 שנה , קבע שהמנכ"ל יהיה מינוי 
פוליטי . נוסף לכך , בשיטת המינויים הנוכחית שום דרג אינו ממנה את הדרג 
שמתחתיו וגם אינו יכול לפטרו . המנכ"ל אנוס לחיות עם מנהלי מדיה שאינם לרוחו 
ואילו העובדים , הבאים במגע עם הפוליטיקאים האחראים למינוייהם , בוחשים 
גם הם בקדירה . אומר איש תקשורת : " כל זמן שהקריטריונים למינוי מנהלים 
יהיו פוליטיים , הרשות לא תתאושש . רמת המקצועיות של הסיקור ופעולתה של 
מחלקת החדשות , שהיו תמיד נקודת האור של הטלוויזיה , הן בהידרדרות . רואים 
איך הרדיו בעיקר גלי צה"ל עושה עבודה בלתי - רגילה והטלוויזיה נשארת מאחור . 
יש שחיקה והידרדרות בעיקר בגלל הלחץ הפוליטי , כי אנשים לא מעזים . מראש 
הם לא עוסקים בנושאים שיסכנו אותם , ויש צנזורה עצמית חמורה , המובילה 
לעקרות . המעורבות הפוליטית וההרגשה שאתה חייב לשולחיך מונעות כל אפשרות 
שהטלוויזיה תהיה טלוויזיה יוצרת , ולכן אין זה משנה אם מקל הוא המנכ"ל או 
מישהו אחר " . עורך בטלוויזיה מוסיף : " לא היו מעולם סייגים לסיקור האינתיפאדה . 
לא היה צורך . הצנזורה העצמית עובדת ואין אחד בטלוויזיה שיהיה מסור לעניין 
ויילחם למענו " . יש המסבירים כי עברו של מקל כעיתונאי לא הכשיר אותו לנהל 
מערכת כל - כך מסובכת וגוף בעל רגישות פוליטית עצומה . תמיד היה איש לשכה , 
עובד תחת מישהו ולא חשוף לביקורת וללחצים . אין זו הפעם הראשונה , כמובן : 
רק בישראל מאפשרים לאנשים חסרי ניסיון להתנסות בניהול תקשורת ברמה כה בכירה . 
בעבר שירתו בתפקיד עיתונאים כמו שמואל אלמוג , יצחק לבני ויוסף לפיד . 
אך לידם עזרו מנהלי מדיה בעלי שיעור קומה , כמו ארנון צוקרמן שהיה מנהל 
טלוויזיה בימיו של לבני , או גדעון לב - ארי שניהל את הרדיו בימיהם של לפיד - 
פורת . על הטענות שהוא מתערב בשידורים עונה מקל שהוא , על - פי החוק , 
העורך הראשי , ואלמלא היה מצוי בעניינים באופן שוטף לא היה ממלא את תפקידו . 
הוא מקבל מדי יום את הליין א " הנושאים שיועלו ב"מבט " הוא בקשר עם 
מנהל הטלוויזיה ועם מנהל החדשות פעם בשבוע , ובאופן שוטף עם מנהל הטלוויזיה . 
" יש שיחות מסודרות " , הוא אומר , " כל עוד הדברים נעשים על - פי הכללים 
העיתונאיים ומסמך - נקדי ( מסמך נקדימון רוגל , תדריך החדשות של רשות השידור ) 
אין בעיות " . שני המנכ"לים הקודמים מן הליכוד , יוסף לפיד ואורי פורת , 
היו ידועים כאנשי ליכוד באידיאולוגיה שלהם . לפיד אמר שהוא רוצה טלוויזיה 
ציונית , פורת אמר שהוא רוצה רשות שידור ליכודניקית , ואילו על מקל אומרים 
שהוא רוצה רשות שידור שלא תפריע לקריירה האישית שלו . שלא כפורת ולפיד , 
מקל אינו באמת איש ליכוד ואין לו שורשים במפלגה . הוא הגיע ללשכת ראש הממשלה 
שמיר מהמרכז לחקר מדיני במשרד החוץ , והוא אינו חבר בשום מוסד של המפלגה . 
לכן , מרגע שהתנתק מלשכת ראש הממשלה וניסה לבסס יחסים תקינים עם העובדים 
איבד את המפלגה ונשאר להתמודד לבדו , בלי תמיכה מבפנים . אומר פרשן מדיני : 
" מקל ניסה להחזיק את המקל בשני קצותיו , ולכן הרגיז את כולם . את המערך 
כי כל דבר שעשה בכיוון הימני נראה בשליחות שמיר , וגם הליכוד לא מרוצה , 
כי חשבו שהוא יהיה הקומיסר שלהם , ואילו התיאבון היה גדול ממה שהוא יכול 
היה לספק . מקל איבד את אמון הפוליטיקאים גם מימין וגם משמאל , מכיוון 
שהרשה להם ללחוץ עליו ונענה ללחצים . מצד שני , איבד גם את אמונם של העיתונאים , 
כי כניעתו היתה בראש חוצות " . דוגמא אופיינית היא מקרה ה"מוקד " עם שמיר 
והאיזון עם פרס . כזכור , " מוקד " עם ראש הממשלה אורגן ערב הצבעת האי - 
אמון בכנסת . מספרים שעובדים מתוך רשות השידור צילצלו לפוליטיקאים מן המערך 
וביקשו : " הצילו , תכריחו את הדרג המקצועי שלנו לעשות את עבודתו " . 
המערך התעורר , פרס זימן את מקל ללשכתו , ולקראת הערב נמצאה הפשרה שפרס 
יופיע בסוף " מבט " ושמיר ב"מוקד " . מקרה - איזון ידוע אחר היה הראיון 
עם הרב עובדיה יוסף והתגובה החריפה עליו . למחרת הראיון נתפס המסך כולו 
לצורכי איזון . הופיעו רבנים . כתבים הלכו לשכונת הבוכרים כדי למצוא תומכי - 
שמיר . יגאל גורן , שריאיין את הרב יוסף , מעד שם עם שני נציגים של מפלגת 
העבודה שבאו לנשק את ידי הרב . המערכת קמה מיד להגן עליו . ביגאל לא נוגעים . 
קפמאליד1וגורן הגדיל לעשות . ב03 במארס השנה התראיין למקומון הירושלמי " כל 
העיר " כשהוא מספר על קשריו עם הפוליטיקאים , מגלה דברים שנאמרו לו בשיחות 
פרטיות ונוקט עמדה פוליטית ברורה . ציטוט : " היו לי שיחות נפש עם רבין , 
ורבין זה איש עם קומפלקסים אישיים מאוד מסובכים . אני חדרתי אל הנשמה שלו , 
וכל הזמן שיכנעתי אותו ללכת הלאה ואמרתי לו : רבין , הכל תלוי בכך . 
תעשה הכל שנגיע לקהיר . והוא אמר לי : יגאל , אתה תראה , אנחנו נצליח , 
אנחנו נצליח . כשזה התפוצץ , הוא דיבר אתי בטלפון ואני מצטער שלא הקלטתי 
את השיחה . רבין נשמע כמו איזה תינוק מייבב ואמר : תראה מה קרה , תראה 
מה קרה יגאל , החלום התנפץ " . " כל העיר " שואל : " איך הרגשת עם האנטי - 
קליימקס המדיני הזה ? גורן : " זה כמו לגמור בחוץ . הייתי נורא עצוב . 
ישבתי אצל שמיר באותו יום שהוא פיטר את פרס ואמרתי לו : למה , למה לא 
נתת הזדמנות לתהליך השלום . האיש הזה קורץ מחומר שאיש מאתנו לא יוכל להבין 
בחיים " . לדעת עיתונאים רבים , אחרי ראיון כזה היה גורן צריך להיות מושעה 
מיד מתפקידו , אך במצב הפוליטי ההפכפך גם אנשי המקצוע מסתכלים אל מעבר לכתפם : 
לא מנהל החדשות , אלימלך רם , ולא מנהל הטלוויזיה בפועל , נסים משעל , 
העזו לגעת במי שנחשב לאיש של פרס . מקל בוודאי לא רצה להסתבך . הוא העדיף 
להפוך זאת לסוגיה משפטית והטיל על היועץ המשפטי של הרשות , עו"ד נתן כהן , 
לבדוק אם גורן עבר על החוק או על כללי רשות השידור . קפמאבינבטלוויזיה מצביעים 
על כך שמקל נכשל כמעט בכל המינויים שניסה לבצע . הוא דחף לא להאריך ליבין 
את הקדנציה , לבסוף הציע שיישאר ונכשל . הוא הבטיח למשעל את חטיבת החדשות , 
גרם לו לא להיבחר , ולבסוף קיבל את אלימלך רם , שמזוהה עם המערך , ונאלץ 
לתת למשעל את ניהול הטלוויזיה . אומרים שחלק מהחלטותיו של מקל הן ניסיון 
להתמודד עם משעל , השואב את כוחו מאותו שדה פוליטי . גם מנהלי מחלקות , 
כתבים ובמאים פונים במישרין אל הפוליטיקאים ומפעילים עליו את המערכת הפוליטית 
שהוא עצמו תלוי בה . באחרונה פסל מקל לשידור שני סרטים מקוריים : את סרטו 
של רון רותם על הגליל ואת סדרת הסרטים של אסתר דר על המנהיגות הצעירה . 
בשיחות פרטיות אמר מקל , שהיו בסדרה דברים בלתי - סבירים . היו גם שמועות 
שמשעל הוא זה שהרכיב את רשימת ה"מנהיגים " , שלא נעדרו ממנה מקורביו , השרים 
רוני מילוא ואריה דרעי . " הבעיה היא , שיותר מדי אינטרסים פוליטיים ואחרים 
רובצים על רשות השידור ומשבשים את התפקוד התקין של המערכות " , אומר מקל . 
" הטלוויזיה תעלה על דרך המלך אחרי שהערוץ השני יפעל כסדרו כולל בשידור 
חדשות וכשתחנות הכבלים ישדרו . עם היעלמות המונופול יפחתו במידה רבה גם 
הלחצים וגם התחושה של עובדים מסוימים בנוסח אני ואפסי עוד , המרגישים כאילו 
הם מנהלים את המדינה " . טוענים נגד מקל שאינו מוציא מכרזים ( כיום פתוחים 
המינויים של עורך " מבט " , מזכיר מערכת החדשות ברדיו , מנהל מחלקת התעודה 
בטלוויזיה , מנהל מחלקת הדרמה בטלוויזיה ) . מקל מצביע על 02 מינויים 
שנעשו באחרונה , ביניהם מנהל חטיבת הביצוע וההפקה בטלוויזיה יוסי משולם ; 
מנהל רשת ג יואל רקם ; מנהל התוכניות ברדיו בערבית ד"ר ארנון גרוס , ועוד . 
לדבריו , בעניין המינויים הפתוחים צריך לדון בכל מקרה לגופו . מאשימים 
את מקל בריכוזיות ובתופעה של סמנך " לים חזקים תהליך ההולך ונמשך . יוחנן 
צנגן , הסמנכ"ל לכספים , הוא האיש שהביא את רשות השידור לצבירת מיליונים 
בקופתה , וכיום הוא שולט בה ביד רמה ומחזיק את היד על תקציבי הפקה . הוא 
זה שהודיע לאיציק קול מאולפני ג"ג על הפסקת הפקת " זה מה יש " . מקל משתמש 
בסמנכ"לים ( צנגן , ועמרם עמר לכוח - אדם ) כבאמצעי שליטה . " הדרך 
היחידה שלו לרצות את האחרים היא לוותר על הסמכויות ואין הוכחות שזה יעזור " , 
אומר אחד ממקורביו . מקל היה מאוד רוצה להישאר מנכ"ל גם בתקופת המערך . 
גם נסים משעל היה רוצה להיות מנהל טלוויזיה קבוע , ומכיוון שסר חינו בליכוד , 
הוא זקוק לתמיכת המערך . גם לדעת העובדים , הטלוויזיה מנגנת היום מערך . 
הצרה היא , שהשידור מבית ברל , ערב הצגת הממשלה על - ידי פרס , היה שירות 
דוב למערך , שכן לפרס היו באותו ערב כמה מעידות לשוניות כלפי הדתיים . 
ח"ך אברהם ורדיגר , שישב מול הטלוויזיה ושמע את פרס , אמר : " זהו , 
החלטתי . אני מתפטר " . 
