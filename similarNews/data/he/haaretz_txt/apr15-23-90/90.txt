" פירסם כתב - העת האמריקאי " טיים " גיליון מיוחד , שבו ניסה לשרטט 
את פניו של העולם בשנות ה08 באמצעות " מנהיגי העתיד " . " טיים " בחר 
מאה פוליטיקאים ואנשי עסקים מחמש יבשות , והטיל עליהם את אדרת סוף המאה 
ה02 . היו ל"טיים " כמה קליעות לא - רעות . למשל , אוסקאר אריאס סאנצס , 
שנעשה כעבור 21 שנה נשיא קוסטה ריקה , ניצח על תהליך השלום באמריקה המרכזית , 
וזכה בפרס נובל לשלום . היו גם כמה החטאות . " טיים " חזה שגד יעקבי 
ושולמית אלוני יהיו מנהיגי העתיד של ישראל . אפריקאים מעטים קישטו את הרשימה . 
אחד מהם רנון מוואנגה . הוא היה אז בן 03 , ושימש זה שנתיים שר החוץ של 
זמביה . עד אז הספיק להיות שגריר ארצו בלונדון , במוסקווה ובמרכז האו"ם 
כאשר זמביה היתה חברה תורנית במועצת הביטחון . הוא אפילו שימש עורך ראשי 
של גדול עיתוני זמביה . ל"טיים " היתה סיבה טובה להאמין , שפניה של זמביה 
בעתיד ידמו לתווי פניו של מוואנגה . " טיים " היה רשאי לשער , שהאיש 
הזה ירחיק לכת גם בזירה הבין - לאומית , כאשר יגיע יום אחד תורה של אפריקה 
להציע את המזכיר הכללי הבא של האו"ם . הכללתו של מוואנגה בפנתיאון של " טיים " 
חרתה את שמו בזיכרוני . בינתיים נעלם איש - העתיד בזרועות העבר . שאלתי 
אחדים " לאן נעלם ורנון מוואנגה " . לא קיבלתי תשובה . בתחילת החודש מצאתי 
את מוואנגה בבניין משרדים צנוע במרכז לוסאקה . הוא ישב בחדר קטן , מוקף 
ניירות , לבוש בבגדי ספורט לבנים . " סלח לי על חוסר הפורמליות " , חייך , 
" אני הולך מכאן לשחק גולף " . הניירות מסביב ? " אני עסוק עכשיו באיסוף 
החומר לחיבור ספר מי - ומי בזמביה " . אנטי - קליימקס קצת אירוני למי שהיה 
מיועד להוביל את רשימת המי - ומי . מוואנגה שוב אינו ילד פלא . קו השיער 
שלו נסוג ומותניו התעבו . לאורחיו הוא מציג עותק של אוטוביוגרפיה , שקרא 
לה במידה של צניעות " חיים יוצאים מן הכלל חייו של ורנון גי . מוואנגה " . 
הוא פירסם אותה בגיל 83 , גיל שבו רוב האנשים נמצאים בתחילת הביוגרפיה 
שלהם . החיוך לא מש משפתיו , גם כאשר הסברתי לו שאני בא בעקבות " טיים " . 
רק לקראת סוף השיחה סיפר , כי הפרסום ב"טיים " התחיל את צרותיו הפוליטיות 
והאישיות . " יחסי עם הנשיא קאונדה התחילו להידרדר אחרי הפרסום . כאשר 
יצא הגיליון , הייתי בדאר - א - סאלאם ( בירת טנזניה ) בכינוס של הארגון 
לאחדות אפריקה . אמרתי לאנשים , שהפרסום יהיה מכת - מוות בשבילי . כאשר 
חזרתי הביתה קאונדה לא אמר לי מלה בעניין זה " . מוואנגה אומר ולא היה לי 
די זמן לנסות ולבדוק את הטענה שמקורבי קאונדה , בכללם ידידים אישיים של 
מוואנגה , הזהירו את הנשיא ששר החוץ מנהל מערכה בין - לאומית לקידום הקריירה 
שלו . " הם האשימו , שהפצתי בעולם את הדימוי של עצמי , במקום את הדימוי 
של זמביה . אמרו לי שאני בונה בסיס כוח . אחרי הפרסום בטיים היתה לי ההזדמנות 
לפגוש את הנרי קיסינגר . הוא בירך אותי על הפרסום . אמרתי לו , אל תברך 
אותי , זה עומד לעלות לי במשרתי " . באוטוביוגרפיה שלו כותב מוואנגה : " קיבלתי 
כמה ברכות מכל רחבי העולם , אבל בעומק לבי הבנתי , כי במדינה מתפתחת כשלנו , 
חזקה על העניין הזה שלא יובן כהלכה . זה היה יכול להיות לברכה , אילו 
הייתי שר חוץ בדמוקרטיה מסורתית בנוסח וסטמינסטר " . כעבור זמן קצר הועבר 
מוואנגה מכהונתו . הוא שמע על ההחלטה בפעם הראשונה במסיבת עיתונאים של הנשיא . 
קאונדה מינה אותו לחבר הוועד המרכזי של מפלגת השלטון . חברות בוועד היא 
אמנם עמדה בעלת כוח , אבל היא גזלה ממנו את הילת ה"בנימין " של הדיפלומטיה 
הבין - לאומית . " קאונדה חשש , שנסיעותי בעולם כשר החוץ מזכות אותי ביותר 
מדי חשיפה " . קפתמונה1 , 31פ4מוואנגה בילה שנתיים מתסכלות בוועד המרכזי . 
באוטוביוגרפיה שלו הוא כותב רק : " הרגשתי כי זה כיוון מוטעה , ושימוש 
לקוי מאוד בכשרונותי " . מאז הוא איש עסקים , המשמיע מדי פעם ביקורת נוקבת 
על המשטר . המשטר מניח לו לעשות עסקים , אבל זה חמש שנים אין הוא מורשה 
לצאת מזמביה . דרכונו נמצא בכספת של משרד הפנים . הסיפור הזה הוא ביטוי 
אופייני מאוד לכובד - היד הקפריזי של אוטוקרטים . אופואט בואני , נשיא 
חוף השנהב , בחר לעצמו יורשים , וסילק אותם אחרי שצברו יותר מדי כוח . 
דנג שיאופינג בסין מינה לעצמו שני יורשים : אחד הורד בדרגה ומת בשברון - 
לב והשני מוחזק במעצר - בית . למובוטו ססה סקו מזאיר היה סיפור דומה להפליא 
לסיפור מוואנגה בזמביה . ב77 וב87 פלשו שכירי חרב לחבל שאבה , בדרום זאיר . 
משטר מובוטו היה קרוב להתמוטטות ורק חילות משלוח ממרוקו , מצרפת ומבלגיה 
הצילו אותו . " לה מונד " כתב אז על העריצות והשחיתות במשטר מובוטו , 
והוסיף כי מועמד אפשרי להחליף אותו הוא שר החוץ המוכשר שלו , נגזה קארל 
אי - בנד . נגוזה הודח . כאן מסתיים הדמיון למוואנגה , ומתחיל ההבדל בין 
קאונדה למובוטו . נשיא זאיר העמיד את נגוזה למשפט בעוון בגידה ודן אותו למוות . 
שר החוץ האומלל הוחזק בבית סוהר תת - קרקעי בקינשאסה , וממשלות וארגונים 
בעולם התחננו על חייו . מובוטו חנן אותו לבסוף , החזירו אל משרד החוץ , 
ואחר - כך מינה אותו לראש הממשלה . מסיבות מובנות לא היה נגוזה בטוח שכהונת 
ראש הממשלה מבטיחה את שלמות ראשו . הוא נסע עם אשתו לטיפול רפואי בבלגיה , 
ביקש מקלט מדיני , והודיע על הקמת תנועת אופוזיציה למובוטו . הוא אפילו 
הופיע לפני ועדת קונגרס בוואשינגטון , ומילא תפקיד חשוב בקיצוץ הסיוע האמריקאי 
לזאיר . ב7891 חזר נגוזה והופיע בוואשינגטון , הפעם כשגריר מובוטו בארה"ב . 
כאשר השוויתי באוזני מוואנגה את תלאות נגוזה עם גורלו שלו הוא התרצה ואמר : 
" בזמביה יש יותר סובלנות פוליטית מאשר במקומות אחרים . קאונדה ראוי לאשראי 
על זה . אבל נחוצה לנו עוד יותר סובלנות . אי - אפשר שלא נהיה מבוגרים 
מספיק כדי לקבל ביקורת " . ב2791 תמך מוואנגה בהחלטת קאונדה להפוך את זמביה 
למדינה חד - מפלגתית . הוא אינו מתחרט , אבל בחודש שעבר הופיע לפני " עצרת 
לאומית " שזימן קאונדה וקרא בזהירות ל"הערכה מחדש " של ההחלטה ההיא . " חד - 
מפלגתיות מובילה לשאננות של הביורוקרטיה והפוליטיקאים " , הוא אומר . " היא 
מניבה מונופול רעיוני , טוטליטריות . יותר מדי כוח מתרכז בידי אדם אחד " . 
על " האדם האחד " הנשיא קאונדה הוא אומר : " הוא אינו רק אוטוקרטי 
בשיטות הניהול שלו . הוא גם מוקף ביועצים , האומרים לו רק מה שהוא רוצה 
לשמוע . מעטים מאוד יכולים ללכת אליו ולהעניק לו עצה הגונה " . מוואנגה מאשים , 
שלקאונדה יש שאיפות שושלתיות . הוא מינה לא מכבר את בנו נבוואווזי , בן 
ה83 , לשר המדינה במשרד הפנים . קאונדה האב היה בן 04 כאשר נטל לידיו את 
הנשיאות . האם תגיע רוח מזרח - אירופית לזמביה ? מוואנגה טוען כי " מאורעות 
אירופה המזרחית זיעזעו את קאונדה . הוא היה ידיד קרוב של ניקולאי צאושסקו " . 
מוואנגה מספר כי בחודש ינואר , מיד אחרי המאורעות ברומניה , זימן קאונדה 
את כל שגריריו בבירות אירופה המזרחית לשמוע מהם את פרטי המהפכה . " שום 
דבר לא יקרה כאן בשנתיים - שלוש הבאות " , מעריך מוואנגה . " הכל תלוי 
בקאונדה אבל מקרה צאושסקו לימד אותנו שאיש אינו מחוסן . יש לנו שני מיליון 
וחצי צעירים מובטלים , והלחץ יגבר וילך " . בחודש שעבר הזמין אותו ידיד ותיק , 
סאם נימה , נשיא נמיביה , לחגיגות העצמאות של ארצו , ב12 במארס . מוואנגה 
כתב לשר הפנים וביקש לקבל את דרכונו . מנכ"ל המשרד ענה לו באדיבות , כי 
" מקץ שיקול קפדני הוחלט כי בקשתך אינה יכולה להיענות " . ליתר ביטחון הגיעה 
אליו התשובה ב62 במארס . האם יש בלבו של מוואנגה מרירות ? " מרירות היא 
משא כבד מדי בשבילי " , הוא עונה . " אני מהרהר בזה באופן פילוסופי . 
המערכת מצפה ממני להיות מריר , ולכן אין בין מרירות " . כל זמן שקאונדה 
בשלטון הוא אינו מתכוון לחזור לממשלה , גם אם יתבקש . הוא מוסיף להיות 
חבר מן המניין במפלגה , " ואני מתכוון לעבוד בתוכה " . 
