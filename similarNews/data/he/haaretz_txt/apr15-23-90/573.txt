( ע ) . מזכירות ארגון הסוכנים ובעלי תחנות הדלק החליטה לדחות את שביתת 
האזהרה שנועדה לסוף השבוע . דובר הארגון מסר כי הסיבה היא על מנת שלא לגרום 
סבל לציבור הנהגים . ההחלטה התקבלה אתמול בישיבת המזכירות . כן הוחלט 
לנקוט צעדים משפטיים , " על מנת לגרום למשרד האנרגיה לקיים את ההתחייבויות 
הצודקות שנתנו לראשי ארגון סוכנים ובעלי תחנות דלק בדבר שילובם בתחרות הוגנת 
ברפורמה " . בדיון במזכירות נמסר , כי מנכ"ל משרד האנרגיה , ד"ר נתן 
ארד , אישר בדיון עם ראשי הארגון אתמול , כי משרד האנרגיה לא עמד בהתחייבויות 
לארגון . הארגון העביר הודעה לשר יצחק מודעי , הממונה על תיק האנרגיה , 
כי דחיית השביתה נועדה לאפשר לשר להיכנס לעובי הקורה ולתרום לפתרון הנושא , 
וזאת לנוכח העדרו של שר אנרגיה במשרד . עו"ד חנן מלצר יטפל מטעם הארגון 
בכל ההליכים המשפטיים בנושא . ביום ראשון תכונס מועצת החירום של הארגון 
לקבלת החלטות . 
