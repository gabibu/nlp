מועדון ליוורפול בו עושה חיל החלוץ הישראלי רוני רוזנטל כבר השיב על פניית 
ההתאחדות לכדורגל לשחרר את רוני למישחקי הנבחרת הלאומית נגד נבחרות ברית 
המועצות וארגנטינה . תשובת ליוורפול : על ההתאחדות בישראל לפנות לסטנדרד 
ליאז כיוון שעם סיום המשחקים באנגליה , החל מה - 51 במאי רוזנטל חוזר להיות 
שחקן של המועדון הבלגי . נבחרת ישראל תארח בשבועות הקרובים שלוש נבחרות שישתתפו 
בטורניר גמר הגביע העולמי באיטליה שיהיה בקיץ הקרוב . בסוף אפריל תארח ישראל 
את רומניה ( בקרית אליעזר ) ב - 61 במאי את ברית המועצות ( סגנית אלופת 
אירופה ) וב - 22 במאי את ארגנטינה ( אלופת העולם ) המישחקים עם ברית 
המועצות וארגנטינה יהיו באיצטדיון רמת גן . מאמני נבחרת ישראל יצחק שניאור 
ויעקב גרונדמן הזמינו לשלושת המישחקים את שחקני הנבחרת השייכים למועדונים 
אירופיים . הרשימה כוללת את שלום תקוה ( סטנדרד ליאז הבלגית ) , אלי 
אוחנה ( מאלין הבלגית ) , ניר לוין ( גנט הבלגית ) , רוני רוזנטל ( 
הושאל עד סוף העונה מסטנדרד ליאז לליוורפול ) , השוער בוני גינצבורג ( 
גלזגו ריינגרס אלופת סקוטלנד ) השוהה בארץ בעקבות פציעה . אברהם בנדורי , 
מנהל הנבחרת , העריך כי אף אחד מה"אירופיים " לא ישוחרר למישחק עם רומניה . 
" המועדונים הבלגיים עדיין לא השיבו לנו . ליוורפול היא היחידה שהשיבה 
ועתה נפנה לסטנדרד ליאז , כדי שרוני ישוחרר למישחקים עם ברית המועצות ועם 
ארגנטינה " , הסביר בנדורי . גם השבוע לא יהיה אימון לסגל הלאומי , בעקבות 
מישחק הגומלין ברבע גמר גביע המדינה בין הפועל פתח תקוה לבני יהודה שניצחה 
בבית 21 . לשתי הקבוצות נציגים רבים בסגל והמאמנים העדיפו לא לקיים אימון , 
כדח לא לפגוע בקבוצות המתמודדות על העליה לחצי גמר הגביע . הסגל יתכנס 
בתחילת השבוע הבא ויחל את ההכנות למישחק עם רומניה . 
