במחנה הפליטים עסכר הישן ליד שכם נפצע אתמול קשה מבוקש שניסה להימלט מכוח 
של צה"ל . האיש יוסוף אסלחי , בן 02 , המבוקש על רצח תושב מקומי נסע במכונית 
עם צעיר נוסף , אף הוא מבוקש . כאשר חיילים סימנו לשניים לעצור , הם ניסו 
להימלט ונורו . מקורות צבאיים מסרו , כי החיילים הבחינו ברכב חשוד , ומשלא 
עצר ביצעו נוהל עצירת חשוד . המבוקש שנפצע נלקח לביה"ח אל - איתיחאד בשכם , 
ומשם הובהל לאשפוז בבית חולים בישראל . חברו נעצר . מקורות פלשתיניים 
מסרו , כי בשבת נפצעו בבית לחם שני תושבים והם אושפזו בבית החולים אל - 
מכאסד במזרח ירושלים . מקורות פלשתינים מסרו , כי ביום ששי בבוקר אירע פיצוץ 
בכיכר השעון בשכם . ממקורות צבאיים נמסר , כי בדיקה של קצין בכיר העלתה 
כי נעשה ניסיון לירות מכלי נשק מאולתר לעבר תצפית של צה"ל שעל גג אחד הבניינים 
במרכז העיר . לאחר התקרית פתחו חיילים בחיפושים באזור . לדברי מקורות פלשתיניים , 
במהלך החיפושים נכנסו החיילים לכ02 חנויות ורוקנו את תכולת כמה מהן לרחוב . 
במהלך החיפושים נעצרו והוכו כמה תושבים , וצעירים מהאזור החלו ליידות אבנים 
לעבר החיילים . מקורות צבאיים אישרו כי באיזור התקיימו אחרי התקרית חיפושים , 
אך מסרו כי לצה"ל לא הגיע אף תלונה על התנהגות חריגה של החיילים . קפידבינבכפר 
סלם ממזרח לשכם , התקיים אתמול מצעד גדול של רעולי פנים של " הצבא העממי 
הפלשתיני " לזכרו של אבו גיהאד , שיום מותו יחול השבוע . כמאה רעולי פנים 
צעדו בכפר עם תמונותיהם של ערפאת ואבו גיהאד ובטקס השתתפו נציגי השאביבה 
מכל כפרי האזור . ביום ששי התקיימה בכפר תהלוכה של אנשי החמאס , שנשאו 
דגלים ירוקים ססמאות בעלות אופי לאומי ודתי כמו " אין אלוהים מבלעדי אללה " 
ו"פלשתין מהנהר עד לים " . אתמול בלילה הסיר צה"ל את העוצר מהכפר סילוואד 
לאחר כמה ימים , בעקבות יידוי בקבוק תבערה במקום . קפידבינמקורות צבאיים 
מסרו , כי בהתנגשויות קשות שהיו אתמול ברצועת עזה , נפצעו ארבעה חיילים , 
ביניהם קצין בדרגת אלוף משנה המשמש מח"ט , וכן חייל מג"ב . נמסר , כי 
אחד החיילים נפצע בבטנו ברחוב אל וואחדה מבעיטת צעיר מקומי . החייל איבד 
את הכרתו ונלקח לטיפול . שלושת הפצועים האחרים , בהם חייל מג"ב , נפצעו 
מפגיעות מאבנים שיודו לעברם . מקורות צבאיים מסרו , כי אתמול נרשמו ארועים 
קשים ברחוב אל וואחדה בעיר עזה . חמישה תושבים מקומיים נפצעו . מקורות פלשתינאיים 
דיווחו , כי בסוף השבוע ארעו התנגשויות קשות במספר מקומות ברצועת עזה בעיקר 
בחאן - יונס , ובעיר עזה . לדברי מקורות פלשתיניים , נפצעו תשעה תושבים 
מאש כוחות צה"ל , וכן מספר תלמידות שהשתתפו בהפגנות נפצעו מגז . המקורות 
הפלשתיניים דיווחו כי בחאן יונס נפצעו חמישה תושבים וכאמור בעיר עזה עוד 
ארבעה . עוד דיווחו המקורות , כי צעיר מקומי שנחשד כמשתף פעולה עם השלטונות , 
אשר נפצע לפני מספר ימים , מת בביה"ח שיפא בעזה . בשבת לכדו כוחות צה"ל 
מספר עוטי מסיכות . נציג דובר צה"ל בפיקוד הדרום דיווח על התנגשויות מקומיות 
ברצועה , ועל פצוע אחד שהגיע לבתי החולים . לא נמסר על מקרי עוצר . מקורות 
צבאיים דיווחו , כי כוחות צה"ל נערכים לקראת ה61 בחודש , שהוא יום השנה 
למותו של חליל אל וואזיר , המכונה אבו גיהאד , סגנו של יאסר ערפאת שנרצח . 
עוד מסרו , כי ב61 בחודש יוטל עוצר ברצועה , על מנת למנוע ארועים אלימים . 
נציג דובר צה"ל בפיקוד דרום דיווח אתמול על שני חיילים פצועים בלבד , ביניהם 
חייל מג"ב . מקורות צבאיים ציינו , כי בימים האחרונים נרשמה עלייה קלה 
במקרי האלימות , והם מעריכים שעם סיום צום הרמאדן , יתגברו ההתנגשויות 
בכל אזורי הרצועה . 
