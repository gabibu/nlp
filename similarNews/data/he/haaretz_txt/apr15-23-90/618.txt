חמגיבור מחזהו של ויליאם בורכרד , " האיש בחוץ " , הוא חייל גרמני החוזר 
ממלחמת - העולם השנייה . רעב , שחפן , חבוש מסיכת גז נלעגת , הוא מתפרץ 
לבתיהם של גנרלים - לשעבר , פוליטיקאים , שופטים ומבקש שיקחו ממנו את האחריות 
למותם של חפים מפשע . הוא נענה בקללות , בוז ורחמים ומושלך בחרפה אל הרחוב . 
בסופו של דבר , הנהר אלבה מוכן לקבל את האחריות אל מימיו הקפואים , בתנאי 
שהגוף יצלול יחד עמה . שפר עליו גורלו של סמ"ר דוד אנקונינה , שהצליח להיפטר 
מאחריותו למותו של תושב עזה , עסאד חמודה , בדרך נעימה הרבה יותר , בבית - 
המשפט העליון , לאחר שהורשע בעבירה של גרימת מוות בהתרשלות בבית - הדין 
הצבאי של מחוז הדרום וערעורו נדחה בבית - הדין הצבאי לערעורים . בית - המשפט 
העליון , בפסק דין ( ע"ף 88684 ) שנכתב על - ידי הנשיא מאיר שמגר , והצטרפו 
אליו השופטים גבריאל בך ואליהו מצא זיכה את אנקונינה . את האחריות עצמה 
לא מסרו השופטים לאיש והיא ממתינה עד היום הזה לבית חם ולמשפחה אוהבת שתהיה 
מוכנה לאמצה . פסק - הדין בבית - המשפט העליון ניתן בימים אלה ואף שנודעת 
לו משמעות מרחיקת - לכת לגבי הקוטל מס 1 בשטחים הוראות הפתיחה באש לא עורר 
שום תשומת - לב . ההליך הפלילי הוא מעבדה פילוסופית לניסויים במושגים עמוקים 
כמו סיבתיות , כוונה מניע , רצון חופשי , אחריות . יום - יום מתפקדים 
הנאשמים בבתי - המשפט כעכברי ניסוי פילוסופיים : ההרשעה היא מכת - החשמל , 
הזיכוי הוא חריץ הגבינה מירוץ הנאשם במבוך המעשה , הסיבתיות והמחשבה הפלילית . 
אנקונינה מתחיל את המירוץ שלו אחר הגבינה או אל מכת - החשמל ב21 ביוני 6891 
לפי פסק - הדין בבית - הדין הצבאי לערעורים או ב21 בנובמבר 6891 , על - 
פי פסק - הדין בבית - המשפט העליון . אם כה ואם כה , התאריך מזכיר לנו 
כי היו חיים וביתר דיוק : היה מוות גם לפני האינתיפאדה . זה היה יום סוער . 
בצהרי היום נדקר בעזה תושב אשקלון וצה"ל סגר את הדרכים סביב אזור הפיגוע . 
על סמ"ר אנקונינה הוטל לבצע את חסימת צומת בית - להיה על - ידי ארבעה חיילים , 
שלטי אזהרה , פסים זוהרים ודוקרנים . נחסמו הדרכים לכיוון ישראל ( מחסום 
ארז ) , נחסמה העיר עזה ונחסם הכביש עוקף - עזה . לכיוון הכפר בית - להיה 
נשאר הצומת לא - חסום . החסימה יצרה פקקים מכל צדי הצומת ותורים ארוכים 
של מכוניות השתרכו משם . כשהתארכה ההמתנה , עשו כמה נהגים מאמץ לחזור על 
עקבותיהם ולנוע לאחור או לעקוף את הצומת בדרכים שונות . אנקונינה ואנשיו 
התקשו להשתלט על המתרחש . הם קראו לעבר כלי - הרכב המסתלקים לעצור , אף 
ירו באוויר . היו מקרים שהצליחו בכך והרכב נעצר , אך היו כלי - רכב שהצליחו 
להסתלק . קפמאפרקחמנכנס המנוח . במשפטים פליליים , כמו בשיעורי אנטומיה , 
בלי גופה אין ניסוי פילוסופי . אך לבתי - המשפט אין מחסור ב"מנוחים " 
התורמים בעל כורחם את גופתם לצורכי המדע . עסאד חמודה מצטרף לקבוצה גדולה 
של גופות בפסקי - הדין . יום אחד יעשה מישהו מחקר השוואתי על חייהם ומותם 
הפתאומי של המנוחים בפסקי - הדין של בית - המשפט העליון . כדאי לברר כמה 
חיים נותן להם פסק - הדין עד שהוא מפגיש אותם עם נאשם הפועל לגבי המנוח לא 
כעכבר במבוך אלא כמינוטאורוס קטלני . כדאי לבדוק אם יש קשר בין זמן הטיסה 
של המנוח מן הכניסה לפסק - הדין ועד היציאה ממנו , עטוף בסדין , ובין מוצאו , 
דתו מינו . המחקר ישאל שאלות בעלת צלצול סטטיסטי : מה תוחלת - החיים של 
ערבי , של אשה , של ילד , בפסק - דין של בית - המשפט העליון ? אפשר גם 
להשוות את כמות הנתונים הביוגרפיים שפסק - הדין מספק על המנוחים השונים . 
הרושם שלי הוא שאם ההורג יימצא זכאי בתום פסק - הדין , נקבל מנוח רזה , 
שלד ועצמות ; והיפוכו של דבר , אם פסק - הדין יסתיים בהרשעה : אז יהיה 
המנוח דמות עגלגלה בעלת ביוגרפיה חלקית , חברים , הרגלים ומשפחה . על המנוח 
של סמ"ר אנקוניה אנו יודעים מפסק - הדין בבית - המשפט העליון כי : " בשלב 
מסוים התקרב לצומת מצד צפון ( מחסום ארז ) רכב פולקסווגן סטיישן שהיה בידי 
המנוח , עסאד חמודה . כאשר הבחין בתור המשתרך , עקף אותו על - ידי ירידה 
לדרך עפר עד לדרך המובילה לבית להיה " . זה הכל , איננו יודעים מניין בא 
ולאן הלך האיש בצומת , אדם של שום מקום . הוכחה קטנונית של התזה בדבר הקשר 
בין הרשעה וגופה שטוחה , ובין זיכוי וגופה עגולה , נמצאת בפסק - הדין של 
בית - הדין הצבאי לערעורים , שהרשיע את סמ"ר אנקונינה . המנוח שם אינו 
האיש בצומת הטוטלי , אלא יש כיוון לנסיעתו ופסק - הדין מזכיר כי היה בדרכו 
אל העיר עזה . מותו הוא איפוא תנועה שלא הושלמה , פעילות שנקטעה . פסק - 
הדין הצבאי אף מציין כי " כנראה אצה לו הדרך " ויוצר כך קרבה עם נפש חמה 
ופעילה . הדמויות הפועלות הוצבו במקומותיהן , סמ"ר אנקוניה בצומת . המנוח 
מנסה להתחמק מן המחסום . ברגע שנשאר עד שתסתיים תוחלת חייו מן הקצרות ביותר 
שראיתי בפסקי - הדין נפרוש את הרשת הנורמטיווית שבהם הם פועלים ; זה העולם 
הפיסיקלי שאת חוקיו אנו בוחנים . סמ"ר אנקונינה פועל במסגרת הוראות נוהל 
מעצר רכב חשוד במחסום . בית - המשפט העליון אסר על פרסום הנוסח המדויק של 
הוראות אלו , אך מן החלקים שהתפרסמו מסתבר כי הן קבעו שאפשר לבצע נוהל עצירת 
חשוד לגבי רכב שלא נשמע להוראות המחסום . נוהל עצירת חשוד כולל , בסיומו , 
לאחר קריאות - האזהרה והיריות באוויר ירי מכוון . אומנם זה ירי שלא כדי 
להרוג , אך הוא נעשה באופן המסכן מאוד את חיי החשוד ועלול במקרים רבים להביא 
לידי התוצאה הקטלנית . עם זאת , הכל הסכימו כי " נוהל עצירת חשוד " נותן 
שיקול דעת למפקד שלא לפתוח באש גם בנסיבות שבהן יש לו לכאורה סמכות מכוח 
הפקודה לפתוח באש . המנוח במכוניתו מנסה לעקוף את המחסום . הוא נוסע בדרך - 
עפר מקבילה לכביש ומוליכה אל הכפר בית - להיה שהדרך אליו לא נחסמה , כנראה 
מחמת החוסר בכוח - אדם שלרשות אנקונינה . יחד אתו ניסו עוד שניים או שלושה 
כלי - רכב להסתובב ולהסתלק . סמ"ר אנקוניה רץ אל כלי - הרכב המתרחקים וצעק 
להם בערבית לעצור . כשלא נעצרו , ירה כמה יריות באוויר . כשהמשיכו בנסיעתם , 
ירה המערער אל גלגלי הרכב האחרון שניסה להתחמק מן המחסום . שאר המכוניות 
השלימו את הפנייה ונעלמו מעבר לעיקול הדרך . אחרי הירייה נעלם גם הרכב האחרון 
מאחורי העיקול . אנקונינה חזר על עקבותיו ושב למחסום . הוא לא דיווח לאיש 
על כלי - הרכב הנמלטים או על היריות וגם לא רדף אחריהם . כותב בית - הדין 
הצבאי לערעורים ובית - המשפט העליון מצטט : " מסתבר כי כתוצאה מן הירי 
נפגע נהג הפולקסווגן ונהרג " . " מסתבר " זה מעניין בשביל המחקר הקטן על 
הערבי המת בפסקי - הדין . המצלמה של פסק - הדין מסרבת לזוז מן הצומת ולוא 
מרחק קצר אל מעבר לעיקול - הדרך כדי להביא תמונות מקוריות של הכדור שחדר , 
הדם שניתז , הרכב שמן - הסתם התנדנד על גלגליו כשיכור עד שירד מן הדרך 
ונתקע בעץ , התהפך לתוך תעלה איננו יודעים . " מסתבר כי כתוצאה מן הירי 
נפגע הנהג " , כאילו מדובר בשמועה מארץ רחוקה , שהגיעה לצומת מפה לאוזן . 
גם השימוש בפועל הניטרלי " מסתבר " מקנה מיד לאירוע אופי הגיוני , מנוכר , 
כאילו עניין לנו בהסתברות סטטיסטית . המנוח מוכר בפסק - הדין אך ורק כאיש - 
בצומת . כשעבר את העיקול ואף לקח עמו מן הצומת כדור נעוץ בראשו , נבלע 
בארץ האפלה המשתרעת שם , נבלע במעמקי היערות , הגיע למקורות האמזונס . 
וכשעלילת פסק - הדין חייבת להחזיר את המנוח כדי להשלים את החולייה האחרונה 
החיונית לניתוח המשפטי , הוא כבר לא אדם אלא רוח מסתברת . בפסק - הדין של 
בית - המשפט העליון מובא מותו המסתבר של המנוח לא בלשונו של בית - המשפט 
העליון , אלא כציטוט מתוך פסק - הדין הצבאי , וזה ריחוק על - גבי ריחוק . 
המוות לא זו בלבד שהוא מסתבר אלא הוא ציטוט , טקסט , ולא רסיסי עצם ורקמה 
שנדבקו לחלון הקדמי של הפולקסווגן . כמו בניסוי המפורסם של סטאנלי מילגראם , 
המתנסים האמיתיים הם היושבים מעבר לזכוכית החד - כיוונית ונמסר להם הכוח 
ללחוץ על הכפתור הענישה , כלומר , בתי - המשפט . התוצאות מפתיעות . ראשונים , 
שופטי בית - הדין הצבאי למחוז שיפוט דרום , סא"ל יורם צלקובניק , סא"ל 
אהרן שליין , סא"ל דוד בן שבת . מכת חשמל או חריץ גבינה ? בפסק - דינם 
קבעו ברוב דעות כי סמ"ר אנקונינה אחראי למותו של המנוח , כי בנסיבות שהיו 
במחסום לא היה לאנקונינה כל מידע קונקרטי המחשיד את המנוח במעורבות בדקירת 
תושב אשקלון בעזה . העובדות מצביעות כי אנקונינה ידע בסתר - לבו שהמנוח 
מנסה להתחמק מפקק התנועה שהמחסום יצר כדי להגיע למחוז חפצו ואין הוא חשוד 
אמיתי המנסה להתחמק מן החיילים . התנהגות המנוח לא חרגה מהתנהגותם של נהגים 
אחרים שביקשו לעקוף את המחסום ולחזור על עקבותיהם . בעת שפתח באש , היו 
לנגד עיניו של אנקונינה שלוש מכוניות שניסו באותה עת לעקוף את המחסום ואין 
להניח כי כל אחת מהן חשודה . היה על אנקונינה להבין כי התנהגות המנוח תמימה 
ואין היא אלא חיקוי להתנהגותם של כלי - הרכב האחרים המתחמקים מן המחסום . 
אנקונינה הבין זאת , שהרי בעדותו בבית - הדין הסביר כי ירה לעבר גלגלי 
המכונית של המנוח ולא לעבר המכוניות שהתחמקו מן המחסום לפניו , מפני ש - 
" פה החלטתי שלא לוותר " . קפמאפרקחמבית הדין קבע שהדריך את אנקונינה השיקול 
של " ללמד את הנהג לקח " , ולא הרצון ללכוד חשוד אמיתי . הוכחה אחרת שזה 
היה הלוך - נפשו של אנקונינה מצא בית - הדין בהתנהגותו לאחר המעשה . הוא 
לא רדף אחר המכונית לברר את תוצאות היריות וגם לא דיווח ברשת הקשר על המכוניות 
המתחמקות או על הירי לעברן . אילו היה בלבו של אנקונינה קורטוב של חשד כי 
מדובר בחשודים אמיתיים , היה מדווח על זה למחסומים האחרים שפוזרו באזור 
ולגורמים הצבאיים האחרים , שייצאו במרדף וינסו ללכוד את החשודים . שוויון 
נפשו מלמד כי לא חשד באמת במנוח כמו שלא חשד במכוניות האחרות שהתחמקו מן 
המחסום . יוצא בית - הדין הצבאי למחוז הדרום , נכנסים השופטים של בית - 
הדין הצבאי לערעורים , האלוף בן - ציון פרחי , אלוף - משנה אביגדור רביד 
ואלוף - משנה עודד מודריק . גם הם הגיעו ברוב דעות לתוצאה דומה , שאפשר 
לסכמה כך : הוראות הפתיחה באש לעבר רכב חשוד במחסום מעניקות למפקד שיקול 
דעת . על היורה לחשוד באופן קונקרטי שהמכונית המנסה להתחמק מן המחסום מעורבת 
בפשע . בכל מקרה שיסתבר כי לא היה בלב היורה חשד ממשי כזה , אלא היפוכו 
של דבר , הנסיבות מלמדות כי ידע שזו מכונית תמימה המנסה לקצר את דרכה למחוז 
חפצה יהיה החיל אחראי לתוצאת הירי ויורשע בגרימת מוות ברשלנות , אם נהרג 
אדם . זה " ראש גדול " במיטבו . זו עמדה מוסרית המדגישה את האחריות האישית 
והרצון החופשי של החייל להחליט בשאלה הגדולה ביותר שאדם עלול להישאל : להרוג 
או לא להרוג . ואשר לתוצאות הניסוי הפילוסופי שעשינו , הוכחנו במעבדת - 
החיים לא פחות מאשר את הצו הקטיגורי הראשון של קאנט אוטונומיות הבחירה החופשית 
של כל אדם היא העיקרון המוסרי העליון . קמים שופטי בית - הדין הצבאי ומתיישבים 
במקומם שופטי בית - המשפט העליון . מכת חשמל או חריץ גבינה ? הזכרנו כי 
בתיאור הקצר של המנוח בפסק - הדין ב"עליון " הושמט האזכור של מחוז - חפצו , 
העיר עזה . מכאן שלא יצלח ההסבר התמים של המנוח , כי מיהר להגיע לביתו 
וביקש להתחמק מפקק התנועה . מי שהוא איש - בצומת נטו , ללא יעד ומטרה , 
גם אינו ממהר לשום מקום . אני מתעכב על זוטות אלו מפני שיש בהן הדגמה לתחבולות 
המאפשרות לנבדקי מילגראם להכות בנבחנים מכות חשמל שעל - פי מיטב ידיעתם הן 
כמעט קטלניות . ואכן , בשאלת האחריות קובע בית - המשפט העליון כי הפתיחה 
באש אינה מותנית בחשד קונקרטי כלשהו , וכלשון בית - המשפט : " הענקת תווית 
של רכב חשוד לכל רכב בורח , כפי שהדבר עלה מן הפקודות , היא שהפכה רכב 
בורח לזה אשר לגביו מותר להסיק מסקנות קונקרטיות . במלים פשוטות אומר בית - 
המשפט כי הכרעת היורה היא מעשית אך לא מוסרית . עליו להחליט האם נהג הרכב 
מודע למחסום ואם הוא מנסה להתחמק מן המחסום , אך ההחלטה להרוג נפלה במקום 
אחר , זו החלטה של המערכת , הקבוצה , הגוף חסר - הפנים שהוא הצבא , המפקדים , 
הפקודות , היודעים טוב יותר , שרכב המנסה להתחמק מן המחסום הוא לעולם 
חשוד . שחרור החייל מהכרעה מוסרית , אינדיווידואלית , הופך את הירי לחסר - 
מעצורים . בניסוי של מילגראם , כבניסויים אחרים , מסתבר כי אדם שהוא בדרך - 
כלל ישר , מוסרי ושומר חוק , יעשה מעשי זוועה ופשע אם השתכנע כי ההחלטה 
לנהוג כך התקבלה על - ידי " הגורמים המוסמכים " . נכון , חייל אינו האדם 
המגשים באופן מוחלט את הציווי המוסרי העליון של קאנט . פקודות הצבא מסירות 
ממנו חלק מן האחריות להכרעות חיים ומוות והן מספקות לו מנות - קרב של הכרעות 
מוסריות מיידיות , אך בתי - הדין הצבאיים הדגישו בעניין אנקונינה כי לא 
היה במצוקה גדולה או בסכנת חיים ועל כן , אין לחייל במחסום שחרור מקאנט . 
דווקא בית - המשפט העליון , העומד בראש המערכת האזרחית , והוא בעל מבט 
רחב המקיף רפרטואר הרבה יותר מגוון של זכויות אזרח ועקרונות חוקתיים , ממה 
שרגילים לייחס לבתי - הדין הצבאיים , דווקא הוא קבע כי אנקונינה פטור מאחריות 
פלילית מפני שמילא כראוי את הפקודות שניתנו לו . זה זרע העלול להניב פורענות . 
בית - המשפט העליון אומר לחייל כי אינו מחויב לעשות שיפוט ערכי אינדיווידואלי 
של המצב המתהווה בפניו , גם כאשר אין נשקפת לו סכנת חיים . כך עלול פסק - 
הדין להתפרש , שחייל המקבל פקודה שיש לבצע נוהל מעצר חשוד כלפי אזרחים המפרים 
הוראת עוצר , אינו חייב לשקול אם האזרחים הנמלטים מפניו יצאו לקנות מוצרי 
מזון או שהם בדרכם לביצוע פיגוע , והוא אף אינו רשאי לשקול שמא מדובר באנשים 
שאיחרו לשוב משדותיהם , כפי שהיה בהרוגי כפר קאסם . השיפוט היחיד שנדרש 
לו החייל הוא אינסטרומנטלי : האם ידעו שעוצר הוכרז ? בית - המשפט העליון 
פירש את הוראות הפתיחה באש פירוש יותר מצומצם מבתי - הדין הצבאיים , כך 
שהן מצדיקות ירי בלא שיהיה חשד קונקרטי בלב היורה . לא ברור מה המקור לפירוש 
זה העומד בניגוד לעדויות מפקדים שהופיעו בבתי - דין צבאיים . אך אם כך עשה , 
נפתחה הדרך לבירור נוקב של השאלה שמא זו פקודה לא - חוקית בעליל , שאינה 
מעניקה הגנה למבצע אותה . בית - המשפט העליון לא עשה זאת . מצאתי עצמי מעדיף 
את פסיקת בתי - הדין הצבאיים על פסיקתו של בית - המשפט העליון , שכפה על 
הצבא עמדה פחות מוסרית ויותר " צבאית " . קשה להבין מה ראה בית - המשפט 
העליון לירות מהר יותר ממערכת השיפוט הצבאי הקרובה לחיי יום - יום בשטחים , 
הן המעשיים והן הפתולוגיים . הבנת השופטים הצבאיים את משימות חיילי צה"ל 
ומודעותם לצורכי הביטחון אינן נופלות מן ההבנה והמודעות של בית - המשפט העליון 
ופסיקתם בפרשת אנקונינה מלמדת כי היו מוכשרים יותר להעריך את הסיכונים החמורים 
שבאצבע הקלה , המשוחררת מאחריות אישית , המונחת על ההדק . 
