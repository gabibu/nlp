מטוסי חיל האוויר תקפו אתמול בשעות הצהריים יעדי מחבלים באזור נועימה שמצפון 
לדאמור שבלבנון . דובר צה"ל מסר כי המטוסים שבו בשלום לבסיסם . היעדים 
שהותקפו שימשו בסיס להתארגנות ויציאה לפיגועים של אירגון המחבלים של אחמד 
גיבריל . כתבי סוכנויות הידיעות הזרות בלבנון מסרו כי בתקיפה הראשונה שנערכה 
לעבר בסיסו של גיבריל , נורו שני טילים שהוטלו משני מטוסי חיל האוויר הישראלי . 
דובר החזית העממית ציין כי שני בני אדם נפצעו , אך לטענתו הנפגעים לא 
היו אנשי ארגונו של גיבריל . סוכנויות הידיעות מדווחות , לעומת זאת , 
כי לפחות אחד מההרוגים היה מאנשי גיבריל . לא נמסרו פרטים על תוצאות התקיפה 
השנייה . היתה זו הפעם העשירית השנה שמטוסים ישראליים תקפו יעדים בלבנון . 
בהתקפות קודמות נהרגו שמונה אנשים ו05 נפצעו . רעם הפיצוצים נשמע היטב 
בבירת לבנון . שעות ספורות לאחר ההפגזה הראשונה עדיין התמרו ענני עשן לבנים 
ושחורים ענקיים לגובה של מאות מטרים . בשעה שהכבאים נאבקו בלהבות שהתלקחו , 
הגיעו שני מטוסי סילון נוספים של חיל האוויר הישראלי וירו טילים לעבר בסיסי 
החזית העממית לשחרור פלשתין המפקדה הכללית . מקורות ביטחוניים לבנוניים 
אמרו כי בנוסף להרג שני אנשים , השמידו הטילים מתקן צבאי וגרמו נזק לשני 
בניינים . עדי ראייה מסרו כי מחבלים ואנשי המליציה הדרוזית פתחו באש ן . 
ם . לעבר שני מטוסי הקרב וארבעת מטוסי הליווי שלהם , אך החטיאו . כלי 
התקשורת האמריקאיים האשימו את גיבריל באחריות לפיצוץ מטוס פאן - אם בשמי 
סקוטלנד , בדצמבר 8891 , ולמותם של 072 אנשים . מאז ניסתה ארה"ב מספר 
פעמים להשיג את גירושו של גיבריל וארגונו מסוריה , והיא אף הגדירה את ארגונו 
כקבוצת טירור . 
