( ע ) . הפלפל האדום מזן " מכבי " נהפך ללהיט בארה"ב , והוא כיום הזן 
העיקרי של פלפל אדום בארה"ב , בעיקר בקליפורניה , דרום ארה"ב ומקסיקו . 
גידולי הפלפל משתרעים על אלפי דונמים והיקף המכירות בארה"ב 002 מיליון 
דולר . את מכבי , או בשמו האמריקאי - צרפתי " לה - רוז רויאל " ( אדום 
מלכותי ) , טיפח בארץ ד . נדל מחברת " הזרע " וד"ר שיפריס מהמחלקה לגנטיקה 
במרכז וולקני לפני שמונה שנים . הפיתוח נעשה בעבור חברת הזרע . מכבי נועד 
בתחילה לגידול בישראל , אבל לא זכה כאן להצלחה ממשית . הזרע שלחה לחברה 
האמריקאית , " סאן וורלד " זרעים מזן זה לבחינה בארה"ב . הוא זכה להצלחה 
וכבש מעמד בכורה בשוק . בעקבות הצלחה זו , נוצר לא מכבר קשר בין סאן וורלד 
למנהל המחקר החקלאי בבית דגן , בנוגע לטיפוח זני תות שדה , זני גפנים ומינים 
אחרים , בעבור החברה האמריקאית . ההצלחות מבשרות שיתוף פעולה נרחב והנהנים 
העיקריים יהיו חקלאי ישראל , שייצרו את הזרעים ואת חומר הריבוי המובחר בעבור 
השוק האמריקאי הענק . 
