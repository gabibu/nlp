איש העסקים האמריקאי דוד בליך , שהשקיע בשנים האחרונות למעלה מחמישה מיליון 
דולר בחברת ביו - טכנולוגיה , מתכוון להשקיע בימים הקרובים כמיליון דולר 
בחברת אביטק , שהוקמה על ידי פרוף חיים אביב . בליך ואחיו , שניהם ילידי 
ברוקלין שבניו יורק , רכשו את עיקר התמחותם בעולם הכספים של הוול - סטריט , 
אך את עיקר הונם עשו כתוצאה מהשקעות מוצלחות בענף הביו - טכנולוגיה האמריקאי . 
השניים , שהפכו לשם דבר בענף זה , הוכתרו לא מכבר על ידי השבועון ניוזוויק , 
בתואר " המלכים הביישנים של עולם הביו - טכנולוגיה " . דוד בליך יגיע 
בשבוע הבא לביקור בישראל , שבמהלכו ייפגש עם גורמים שונים מענפי תעשיית 
ה"הי - טק " והביו - טכנולוגיה הישראלים . בהזדמנות זו גם יבחון את האפשרות 
להרחבת פעילותו בישראל לתחומים נוספים . בין היתר עומד בליך להצטרף כשותף 
בחברת אביטק , שהוקמה על ידי הפרופסור חים אביב , לשעבר איש מכון וייצמן 
והמנכ"ל הראשון של חברת ביו - טכנולוגיה . חברת ביו - טכנולוגיה , שמניותיה 
נסחרות מעבר לדלפק בבורסה האמריקאית בניו יורק , עוסקת בהנדסה גנטית . 
החברה הוקמה לפני תשע שנים בהון שהושקע על ידי איש העסקים האמריקאי פרדריק 
אדלר . פרופסור אביב , שהיה מיוזמיה , פרש ממנה והקים בשנים האחרונות 
כמה חברות נוספות בתחום זה ובהן חברת דיאטק , העוסקת בדיאגנוסטיקה ושבהקמתה 
השתתפו גם דן טוקולובסקי ופרדריק אלדר , וכן הקים את חברת אסוטק , העוסקת 
בפיתוח תוספי מזון . החברה החדשה , אביטק , עוסקת בפיתוח תצורות חדשות 
לנטילת תרופות , על פי טכנולוגיה שפותחה בבית הספר לרפואה של בית חולים 
הדסה בירושלים . טכנולוגיה זו באה לחסוך את הצורך להשקיע בפיתוח תרופות 
חדשות , על ידי הסבת ושינוי אופן הנטילה של תרופות קיימות . 
