" נוכל להרשות לעצמנו לפתוח פער בין יבוא לייצוא בתנאי שנשתמש בו לחיזוק 
המשק ולא להעלאת רמת החיים " , אמר אתמול נגיד בנק ישראל פרוף מיכאל ברונו 
בכנס האביב של מדרשת רופין בנושא מאזן התשלומים והיצוא של ישראל . " גלי 
העלייה הנוכחיים יביאו לגידול חד בצמיחה בשיעורים שבין % 5 ל%7 בטווח הבינוני 
ומימוש הפוטנציאל הזה כדאי אפילו במחיר של הגדלת הגירעון במאזן התשלומים , 
כלומר הגברת היקף הייבוא על חשבון הייצוא " . אמר הנגיד . לדעתו חובה להתייחס 
למאזן התשלומים באורח שונה מהמקובל כדי להיערך לקליטת העלייה בעשור הקרוב , 
שתביא לצמיחה חדה במשק . הנגיד ציין כי יהיה צורך ב05 אלף דירות , ושיש 
לחשוב בחיוב על יבוא בתים ולא רק על יצירת תשתית של ענף בנייה ענק שבעוד 
כמה שנים , עם השלמת המטלות , יצטמק ותיגרם אבטלה . לכן יש להתרכז ביבוא 
לא רק של עובדים זרים וחומרי גלם אלא של בתים מוכנים . " זה יהיה זול יותר " , 
אמר . עוד אמר ברונו שהמערכת במשק לוחצת לתיסוף ריאלי מסוים ולא לפיחות 
ושלזמן מה כדאי להגדיל את הגירעון וללוות כספים בחו"ל כדי לבנות תשתית לעולים . 
לדבריו ניתן להשיג בקלות יחסית מימון לצורך היבוא הזה מבלי להגדיל משמעותית 
את הגירעון , בעיקר בצורת הלוואות מבנקים זרים כשארה"ב תשמש לנו כערב . 
עוד ציין הנגיד , כי כאשר תקום ממשלה חדשה יהיה עליה להגיש תקציב נוסך ללא 
הגדלה כוללת של ההוצאות אלא על ידי שינוי סדרי העדיפויות . המשק נמצא בצומת 
דרכים מבחינת תהליך ההבראה והאופק נראה ורוד , " אמר . " יהיו בעיות 
התאמה קשות בטווח הקצר , אבל כבר בסוף 0991 ניתן יהיה לסכם שהיתה זו השנה 
הטובה ביותר לממש עם רפורמות מבניות שיתאימו ל2991 " . 
