בבית חולים " אסותא " בתל - אביב נפתח מכון לטיפול יום במצבים דיכאוניים . 
זוהי מסגרת טיפולים אינטנסיווית , המיועדת לחולים המבקשים לחזור במהירות 
לתפקוד מלא , תוך שמירה על סודיות . מבית החולים נמסר , כי הוחלט לפתוח 
מכון יום במסגרת בית חולים פרטי , בגלל הצורך למצוא פתרון יעיל ומהיר ( 
כפי שהדבר נעשה בענפי רפואה אחרים ) כדי לחסוך את הצורך באשפוז , ניתוק 
מהמשפחה ומהסביבה , וכן להימנע מהסטיגמות הנלוות לטיפול מסוג זה . מדובר 
במסגרת טיפול יום שיינתן בידי מומחים , הכוללים בין השאר פסיכיאטר בכיר , 
רופא פנימי ומרדים . הטיפול ייעשה באמצעות עירויים ושוק חשמלי , שהוכיחו 
את יעילותם בחלק גדול של המקרים הקרויים " דיכאון עקשני " . הטיפול בתרופות 
באמצעות עירויים נמשך 901 ימים , והטיפול בגירויים חשמליים יתבצע פעמיים 
בשבוע במשך 01 שבועות . 
