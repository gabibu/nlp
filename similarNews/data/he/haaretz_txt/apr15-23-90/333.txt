בתוך המהומה הכללית סביב הקמת הממשלה והפגנות המוחים והמסתייגים , נבלע 
תצלום שנדפס ב"על המשמר " ובו מסר קודר יותר ממה ששידר עריק פוליטי זה או 
אחר . בתצלום , של סוכנות " ישראל סאן " , נראים ששה צעירים אתיופים מניחים 
את כף ידם על ידו של אורי גורדון , מנהל מחלקת העלייה והקליטה בסוכנות , 
כמו היו קבוצת כדורסל ומאמנה . לטקס הזה לא היה כל קשר לכדורסל , אלא 
לספורט היהודי הלאומי מירוץ - הפילוג . לעולי אתיופיה בארץ , המונים כ81 
אלף נפש בלבד , שבעה ארגוני עולים . מי שהגיעו לארץ בדרך חתחתים וסכנות 
כבר תפסו את דרך - החיים היהודית : להתפלג מהר ככל האפשר , לרסיסים רבים 
ככל האפשר . תסביך האמבה הדביק גם אותם . לא נותר לגורדון אלא להקים לשבעת 
הארגונים ארגון - גג . הארגון הזה אמור לרכז ולתאם את פעילותם של הארגונים 
השונים בעדה הקטנה . העתיד יראה אם אמנם יהיה תיאום כלשהו , או שמא תמשיך 
האמבה להתפלג . לאחר תקופת ההתאקלמות הראשונה , שהיתה מלווה בהתאבדויות 
ובדיכאונות קשים , מסתגלים עתה עולי אתיופיה לחייהם החדשים . הם רואים 
את בניהם במדי צה"ל , את בנותיהם רוקדות ריקודי - עם ישראליים , יש להם 
שמות עבריים חדשים , ושכבת עסקונה חדשה מפלגת ומתפלגת . ומה על העולים הרבים 
מאוד מברית - המועצות ? כבר עתה מחזרות מפלגות , בכתב ובעל - פה , אחר 
הציבור החדש , הפוטנציאל הגדול בבחירות הבאות לכנסת . דתיים וחרדים רצים 
אחריהם . המפלגות והארגונים נוהגים בדיוק כפי שנהגו כלפי האתיופים ( והירבו 
את הפילוגים במחנם ) . גידול במספר הבוחרים של מפלגה פירושו גם גידול כמעט 
אוטומטי בהקצבות מקופת הציבור . כמו בגלי העלייה הקודמים מברית - המועצות , 
גם הפעם ייאבקו הליכוד ומפלגת העבודה על קולו של כל עולה , עוד קודם שיוכרז 
על עריכת הבחירות לכנסת הבאה . זה לא החל היום ולא החל בארץ . עוד בטרם 
יצק היישוב היהודי החדש בארץ יסודות ראשונים לביתו הלאומי , כבר הביאו לכאן 
עסקנים , רבנים וגבאים את תחלואי החיים היהודיים בגולה . להלן ציטוט ממחקרו 
של הד"ר אליקים רובינשטיין , היום מזכיר הממשלה , על מוסדות ומפלגות מיישוב 
למדינה : " היישוב היהודי בתקופה העותומנית היה מפולג במידה ניכרת . ערב 
מלחמת העולם הראשונה היוו יהודי ארץ - ישראל , שמנו ב4191 כ000 , 58 נפש , 
% 41 מכלל האוכלוסייה בארץ . כלומר , אחוז היהודים בה היה גדול מאשר בכל 
ארץ אחרת , ואף על פי כן , היה משקלם המדיני מועט . הסיבות לכך היו קשורות 
במצבם הכללי של המיעוטים באימפריה העותומנית וגם בפילוג הפנימי בתוך היישוב 
היהודי . הניסיונות להתגבר על פיצול זה בתקופת העלייה הראשונה ( 28814091 ) 
לא עלו יפה " . ב91 באפריל 0291 נערכו בארץ הבחירות לאסיפת - הנבחרים הראשונה , 
המוסד שהיה אמור להיות מעין - פרלמנט יהודי ראשון בארץ - ישראל . בסך הכל 
הצביעו כ000 , 02 איש . לכל 08 בוחרים ניתן ציר אחד . בבחירות השתתפו 02 
( ! ) רשימות , שהתחרו על 413 מקומות בגוף הנבחר ! כל הרשימות זכו 
לייצוג באסיפת - הנבחרים . רובינשטיין : " הבחירות הביאו לידי ביטוי תופעה 
שעתידה להתבלט במשך כל שנות קיומה של אסיפת - הנבחרים : הפיצול הרב של רשימות 
שהשתתפו בבחירות ובאסיפה , המוסבר בקלות שבה איפשרו תקנות הבחירות להקים 
רשימות ; בריבוי הסיעות , גם בהסתדרות הציונית , שהלך וגבר והיה דגם מוכר 
ביישוב ; ובאופיו ההטרוגני של היישוב בכלל , על ריבוי העליות וארצות - 
המוצא " . הדברים , להזכירכם , תיארו את המצב בארץ לפני שבעים שנה . מאז 
דבר לא השתנה . אותם פילוגים נמשכים ומחריפים וחודרים לעוד תאים של החברה 
הישראלית , החילונית והדתית . אלה אבות הבחילה והזעם שחשים היום ישראלים 
רבים . . 
