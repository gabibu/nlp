רק לפני ימים ספורים הם אמרו שאין מקום להורדת ריבית , אך הלחץ גבר עד שאתמול 
הודיעו הבנקאים שהם מורידם את הריבית ב%2 , החל מיום א הקרוב . האמת היא 
שאין מדובר ב%2 שלמים , כי הבנקים מורידים מחרתיים רק את הריבית הניתנת 
לעסקים בחשבון חח"ד חשבון חוזר דביטורי . הם עדיין לא הודיעו על הורדת 
הריבית על האשראי הניתן בריבית קבועה ורובם לא הודיעו על הורדת הריבית למאות 
אלפי משקי הבית . וזה עוד לא הכל . גם % 2 על החח"ד אינם % 2 . ההורדה היא 
על המרכיבים השונים של ריבית זו , כך שהממוצע המשוקלל נמוך מ%2 . מכל זה 
נובע , לפי חשבוננו , שהריבית ירדה רק ב%1 . כלומר הבנקים עושים צחוק 
מאתנו ומבנק ישראל גם יחד . הרי צמרת בנק ישראל הודיעה בפומבי שהיא דורשת 
הורדה של % 3 , והבנקים עושים שבת לעצמם ומספקים רק שליש מהסחורה . האם 
מיכאל ברונו יגדיר את הטיפות שהוא מרגיש באוויר כגשם ? לדעתו של דוד קליין , 
הממונה על המדיניות המוניטרית בבנק ישראל , פעולות הבנק המרכזי בשוק הכספים 
יביאו לירידה המקווה בלי כפייה . אין טעות גדולה מזו . קליין אמנם מציף 
את הבנקים במזומנים אך הבנקים מורידים רק את ריבית הזכות במהירות וביעילות 
כדי להגדיל את רווחיהם . אם התקשורת היתה שותקת , הם לא היו מורידים את 
ריבית החובה אפילו לא באותו אחוז בודד . כי הבנקים בישראל אינם פועלים בתחרות 
משוכללת . אם שלושה מוסדות שולטים ב%09 משוק האשראי , זה אוליגופול , 
ועם אוליגופול צריך להתנהג בהתאם , כמו שכתוב בכל ספרי הכלכלה על ידי כיפוף 
ידיים . בישראל גם אי אפשר לעבור מבנק לבנק עקב אי שחרור ביטחונות , ובמשק 
במיתון אין ביקוש לתוספת אשראי , לכן התחרות המסוימת אפילו קטנה יותר . 
אז איך ניתן להאמין שתחרות תביא להורדת הריבית ? נכון שלכופף ידיים זה פחות 
אלגנטי , אך על ראשי בנק ישראל לקחת אחריות על נושא חשוב זה המצוי באחריותם . 
זה פשוט אנטי - כלכלה לתת בתקופת מיתון אשראי בשיעור של % 72 בממוצע כאשר 
האינפלציה הצפויה היא % 41 בלבד . מעניין מה היתה כותבת על כך מחלקת המחקר 
של בנק ישראל , אם מחדל זה היה של משרד האוצר . 
