קים ביכולתו של שמעון פרס להרכיב ממשלה שתזכה באמון . לפרס יצא שם של מיועד 
נצחי , שתפקיד ראש הממשלה חומק ממנו שוב ושוב מאז הציג את מועמדותו בראשונה , 
החודש לפני 61 שנים . רק פעם אחת ציפו הכל בביטחון גמור שהתפקיד יימסר 
לו . היה זה כאשר נאלץ יצחק רבין לפרוש , ערב הבחירות ב7791 . אבל אז 
הופתעה המדינה כולה מהמהפך ההיסטורי הבלתי - צפוי , שדחק בראשונה את מפלגת 
העבודה מניהול הממשלה . מנחם בגין זכה בראשות הממשלה כיוון שהצליח ללכד 
את כל הימין , השיג תומכים חדשים והסתייע במחדלי המערך . פרס מנסה לעשות 
מהפך שני וצועד באותה דרך , שבה השיג הליכוד את ניצחונו ב7791 . הקש ששבר 
את גב התמיכה רבת - השנים במערך היה מלחמת יום הכיפורים . על המחדל , שהביא 
לנפילת 053 , 2 חיילים ולערעור חוסנה הביטחוני של המדינה , לא סלח הבוחר . 
היה זה עונש למי שנהגו כשאננים , הופתעו והביאו את המדינה למצוקה קשה . 
האינתיפאדה היא המלחמה המכריעה את הליכוד . ישראל לא מנוצחת בשדה הקרב 
מול המתקוממים בשטחים והיא יכולה לספוג את מאבקם עוד שנים רבות , אבל בשדה 
הקרב הדיפלומטי , ידה של ישראל על התחתונה . המשך האינתיפאדה הוא המחדל 
של הליכוד . אילו היה מחסל אותה , לפי שיטתם של שרי החישוקים , היה זה 
בבחינת פתרון לבעיית הליכוד . או , לחלופין , אילו היה הליכוד מצליח לנווט 
את הצעותיו להסדר אל שום מקום לאורך עוד כמה חודשים או שנים , היה גם זה 
הישג . בתמורה להצלחות כאלה הוא היה יכול להמשיך ולהחזיק בראשות הממשלה . 
המחדל של שמיר הוא בכך שלא חיסל את פעולת המתקוממים או את התשוקה האמריקאית 
להסדר . יצחק רבין פיטר מהממשלה את המפד"ל בדצמבר 67 , בצעד שתואר אז כסיום 
הברית ההיסטורית בין מפא"י והמזרחי , שהחלה בהסתדרות הציונית ב3391 . משך 
עשרות שנים הסתייעו הפועלים בדתיים בהרכבת הממשלה , ובשנים האחרונות ממש 
חבו להם את היכולת לאחוז בבכורה , אבל רבין לא זכר להם חסד . יצחק שמיר 
דחק את שותפתו הדתית הנאמנה , אגודת ישראל , מהממשלה . המפלגה פרשה בראשית 
אוקטובר 98 בצעד ששימש אות אזהרה , אבל שמיר לא ייחס לכך חשיבות . הוא 
זילזל בברית , שערך קודמו בגין ב7791 , שהשיבה את אגו"י אל הקואליציה בראשונה 
מאז 2591 ואיפשרה לליכוד לקיים את ממשלותיו הצרות עד 4891 . שמיר פגע באגו"י 
כמו שרבין פגע במפד"ל , וזו פנתה אל הגוש היריב לא מתוך קרבה אליו , אלא 
מתוך אכזבה ממנהיג הגוש שלידו פעלה . המהפך של 7791 נזקף לשינוי בדפוסי 
ההצבעה של בני עדות המזרח , שהעבירו קולם מהמערך לליכוד . יוצאי צפון - 
אפריקה ואסיה חשו יחס דו - ערכי כלפי מפלגת העבודה . מנהיגיה ההיסטוריים 
של המפלגה חילצו אותם מן הגלות בראשית ימי המדינה , אבל הם גם שלחו אותם 
למעברות , הקשו עליהם לצאת משם ועוד חיבלו במורשת תרבותם ובמסורתם . לפתע , 
בשנות ה07 , העזו , בני הדור השני בעיקר , לבגוד באב הפוליטי ולמצוא 
מחסה בצלו של בגין . יוצאי צפון - אפריקה עדיין אינם נוטשים את הליכוד . 
בתריסר השנים האחרונות הם הפכו את המפלגה לביתם , אבל בכל זאת היו אלה 
בני עדות המזרח , שחרצו את גורל ממשלת שמיר בהצבעת אי - האמון . ש"ס , 
הרובצת לצד הליכוד , מצאה לפתע טעם להעדיף את מפלגת העבודה , את מנהיגיה 
והשקפותיה . מנהיגותו של הרב עובדיה יוסף , שהוביל את המהלך הזה , יכולה 
לחזור ולשנות את דפוסי הצבעה של מקצת הספרדים החרדים , שינוי שימנע מגוש 
הליכוד לכונן ממשלה . ממשלת רבין היתה חלשה ומעורערת , בגלל המאבקים החריפים 
בתוכה . שר הביטחון פרס חתר תחת ראש הממשלה . היה זה מאבק על הכהונה הבכירה 
שהחל ב4791 בניצחונו של רבין ונמשך בהיערכותו של פרס לסיבוב שני . כאשר 
התקוטטו השניים על הכיסא , זכה בו לבסוף בגין . מלחמת הירושה גברה בליכוד 
בחודשים האחרונים . שרון , לוי ומודעי נאבקים בשמיר במסגרת היערכותם מול 
ארנס והנסיכים . חתרנותם בלתי - נלאית , עלבונותיהם משפילים . בתוך שבעה 
חודשים כונס מרכז המפלגה פעמיים , כדי להדק את המצור על שמיר בחישוקים ולהקשות 
על תפקודו . במערכה על כיסא ראש הממשלה , הוא כמעט נשמט מתחתם . המהלומה 
הקשה שניחתה על המערך היתה כאשר חוג תומכים גדול , שמעולם לא היה מעז לבגוד 
במפלגתו , העז להצביע למפלגה שקמה מתוך שורות תנועת העבודה . ד"ש היתה 
גוש פוליטי מתון , שכמעט כל פעיליו היו חניכי מפא"י . הם נדהמו מן המחדל 
והתאכזבו מדור ההמשך חסר היעילות וההרמוניה . בבחירות 77 נטלה ד"ש 51 מנדטים 
מהמערך ובכך העניקה את הבכורה לליכוד ולימים אף חצתה את הקווים והצטרפה לממשלת 
בגין . המהלומה הקשה ניחתה על הליכוד כאשר קבוצה של חמישה חברי כנסת ביקשה 
לחצות את הקווים ולהצטרף לממשלה צרה של מפלגת העבודה . שלא כמו ד"ש , אין 
זו קבוצה המחפשת בשורה פוליטית חדשה . זו חבורה של עסקנים , החוששים לגורלם 
הפוליטי האישי בתום הקדנציה . התנהגותם של הח"כים תמוהה , כיוון שהם פנו 
לעבודה על רקע משבר מדיני סביב נוסח התגובה הישראלית לארה"ב , לאחר שקודם 
לכן ביקשו לחזק את אחיזתם במרכז הליכוד ולאבטח את עתידם באמצעות נקיטת עמדות 
ניציות . רק שריר , שהדאגה לעתידו התערבבה בתחושת השפלה ואכזבה , חצה 
לבסוף את הקווים . עליית הליכוד לשלטון התאפשרה רק לאחר שכל הגוש הימני 
חרות וליברלים , אנשי ארץ ישראל השלמה , המרכז החופשי ואנשי הרשימה הממלכתית , 
תלמידיו של בן - גוריון התאחד ב3791 . מפלגת העבודה הצליחה להופיע באחרונה 
בראש גוש מלוכד . כדי להקים ממשלה גייס פרס את כל המפלגות שמשמאל לו , 
בעוד הוא מתחייב מראש להיענות לתביעות החרדים . רק כך יכול הגוש הפועלי - 
יוני להרכיב ממשלה ולקדם את תפישתו המדינית . הן גוש הליכוד ב7791 וגם היום , 
והן גוש המערך , אינם יכולים לכונן ממשלה צרה בלא חברי כנסת דתיים . מתברר 
שב7791 חל בעיקר מהפך בכללי המשחק : כל גוש חייב להיות מגובש , ורק מי 
שמשיג ראשון את מספר הדתיים הנחוץ לו , זוכה בראשות הממשלה . 
