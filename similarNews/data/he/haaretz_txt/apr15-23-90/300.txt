קטמאנדו ( ע"ר וע"ץ ) . קרישנה פראסאד בהאטאראי , מתנגד המשטר לשעבר 
ועתה ראש הממשלה המיועד של נפאל , אמר אתמול כי בחירות בממלכת ההימלאיה 
יתקיימו תוך שנה . בהאטאראי , שמונה על ידי המלך לראש ממשלה זמני , אמר 
לכתבים כי הוא רוצה להחיש את עבודת הוועדה לשינוי החוקה , לאחר שהמלך בירנדרה 
ביטל את שיטת המימשל ללא מפלגות ובאמצעות מועצות , הידועות בנפאל בשם פאנצאיאטה . 
הודעת בהאטאראי באה לאחר החלטת המלך מיום שני , להענות לתביעת האופוזיציה 
לפיטוריו של ראש הממשלה , לוקנדרה בהדור צאנד , ולסלול את הדרך לדמוקרטיה 
רב - מפלגתית בממלכה בת 71 מיליון התושבים . ראש הממשלה המיועד בהאטאראי , 
אשר השלים את הרכבת ממשלת הקואליציה , יושבע מחר על ידי המלך על כך נמסר 
ממקורות אופוזיציה בקטמאנדו . בצאתו משיחה בת שעתיים עם המלך , הכריז בהאטאראי 
כי בירנדרה הביע " שביעות רצון " לנוכח השינויים המוצעים על ידי מנהיגי 
האופוזיציה . עוד סיפר בהאטאראי כי הממשלה החדשה תורכב מ11 שרים , ובהם 
הוא עצמו ושלושה חברים נוספים ממפלגת הקונגרס הנפאלית שבראשה הוא עומד . 
בקבינט יהיו גם שני נציגים של המלך , שני שרים עצמאיים וכן שלושה שרים 
של מפלגת אופוזיציה אחרת " חזית השמאל המאוחדת " . 
