אלכסנדריה ( אי - פי ) . אוטובוס שהסיע את כדורגלני קבוצת הכדורגל המצרית 
זאמאלק קהיר ומלוויהם התהפך בשבת בדרך מדברית . בתאונה נהרג אחד הנוסעים 
ו - 61 נפצעו . משטרת אלכסנדריה מסרה , כי ההרוג הוא חאמדי חאפז , הפיסיותראפיסט 
של הקבוצה . בין הפצועים 01 כדורגלנים , המאמן הבראזילי זואן קארלוס , 
שלושה אנשי מינהלה , נהג האוטובוס ועיתונאי מצרי שנלווה לקבוצה . שלושה 
עשר מהפצועים שוחררו לאחר טיפול רפואי קצר . זאמאלק ואל - אהלי , גם היא 
מקהיר , הן קבוצות הצמרת של הכדורגל המצרי . אבל נמסר כי התאונה לא תשבש 
את הכנות הנבחרת הלאומית לטורניר הגביע העולמי הנפתח ביוני באיטליה . איש 
מהפצועים אינו נמנה עם הסגל הלאומי , שחזר בליל שבת מאירופה לאחר מסע מישחקים 
ואימונים שנמשך שלושה שבועות . דובר המשטרה מסר , כי התאונה אירעה אור לשבת 
מדרום לאלכסנדריה , בדרך ספוגת מי הגשמים המוליכה לקהיר . הנהג איבד את 
השליטה על רכבו בעיקול חלקלק , והאוטובוס התהפך . זאמאלק חזרה ממישחק ליגה 
נגד קבוצת אולימפיק אלכסנדריה . 
