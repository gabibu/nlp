משפחת רקנאטי מבקשת לקבל באמצעות " תרגיל חשבונאי " , פטור ממס על מניות 
אי . די . בי . שתקבל ממשרד האוצר . האוצר אמור להעביר מניות אלה , המהוות 
% 3 מהון המניות של החברה , בתמורה לנכונותה של משפחת רקנאטי , להשוואה 
מרצון של זכויות ההצבעה באי . די . בי . " התרגיל " אמור להתבצע באמצעות 
החלפת מניות אי . די . בי . שהמשפחה אמורה לקבל , במניות אחרות . נציבות 
מס ההכנסה עמדה עד כה על דעתה , כי הפיצוי שיקבלו בעלי השליטה בבנקים , 
עבור נכונותם להשוואה מרצון של זכויות ההצבעה בבנקים , יהיה חייב במס . 
בפגישה שקיים לא מכבר משה גביש , נציב מס ההכנסה , עם אלי כהן , סגן יו"ר 
דירקטוריון אי . די . בי . ונציג משפחת רקנאטי , עמד גביש על כך שהפיצוי 
יחוייב במס . גביש סירב לקבל את הפתרונות שהוצעו , אך עם זאת , עדין לא 
חיווה את דעתו על ההצעה לחילופי מניות . סוגיית המס , וכן חילוקי דעות עקרוניים 
עם האוצר ( כמו באיזה אופן ומאיזה מקור ישולם הפיצוי ) , גרמו עד כה לעיכוב 
של 3 חודשים בלוח הזמנים המקורי שנקבע למכירת הבנקים . לפי שעה , אף בעל 
שליטה בבנקים , למעט אוצר התיישבות היהודים , לא זימן עדין אסיפה כללית , 
שתדון בהצעה להשוואת זכויות ההצבעה . 
