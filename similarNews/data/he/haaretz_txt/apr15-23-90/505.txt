בני יהודה לא חונכו העונה למישחק הגנתי ולשעשועי זמן . לא תפור עליהם . 
הפועל פתח תקוה , יודע זאת טוב מהם , ובשילוב כמעט מושלם של מיתפרצות . 
בדרך מהשכונה לפתח תקוה שיננו אולי המובילים הלאומיים , מה שלעסו ביציעים , 
כי תיקו יספיק להם ; כי " שער קטן " אחד לזכות הפועל ימיס את התואר הכפול 
שהם כבר חשו אותו ברגליהם דורסות הליגה . אולי פחדו . וזה עלה להם בהפסד 
בגלל מישחק מאופק וחסר ביטחון . , שעשתה שיעורי בית באדיקות . אף לא 
כתום אחד לא היה בכושרו הרגיל , גם קבוצתית . איפה הבטחון , הקצב האופייני 
והתנועה הקלילה ? שיחקו כמעט כמו פתח תקוה , באותו מיגרש מותר להיות משוכנע 
שגיורא ורמי לוי לא הינחו אותם לשחק כך . הצמד המוביל אף נראה מדרבן , 
מחלק הוראות . כי כך בני יהודה לא משחקים בליגה . כך הם לא היו דוהרים 
אל האליפות . כך הם איבדו את הדאבל . הכתום החזק דהה אתמול . פגשו אתמול 
את פתח תקוה האחרת . החלטית ונלחמת על הפרס האחרון שנותר לה ; זה שזכתה 
בו בפעם הראשונה והאחרונה לפני 33 שנה . לא רק הנחישות של המחצית השניה 
הביאה לה את חצי הגמר . את דמותה המשוקמת . שובו של ניר אלון לאחר תקופת - 
נצח ( פציעה ) החלטה נועזת ומוצלחת ביותר של גרנט ייצב והרגיע את ההגנה , 
ביחוד בגבהים . תרומה אישית בולטת נוספת היתה כניסתו של אלון חזן במחצית 
השניה . חילוף גדול . ניצחון גדול . וכבר 21 שנה מחכה הכדורגל שלנו לשובו 
של הדאבל . שיחכה . 
