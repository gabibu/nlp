יו"ר תנועת רץ , ח"ך שולמית אלוני , הגישה לנשיא המדינה הצעה , שעל פיה 
תקום ועדה לבחינה מחודשת של שיטת הבחירות , ובדיקת היחס בין הרשויות במדינה 
וכושרו של הממשל לשלוט בהתאם לחוק הראוי . הצעתה של אלוני היא שהוועדה תורכב 
מ51 חברים , לא יכללו בה חברי כנסת או חברי מרכזי מפלגות , ובראשה יעמוד 
הנשיא לשעבר של בית המשפט העליון , משה לנדוי , " או איש בלתי תלוי וחכם 
כמוהו " . מסקנות הוועדה אמורות לכלול התייחסות למערכת הריסונים והאיזונים 
בין הממשלה לכנסת , וכינון סדרים , שיבטיחו ביקורת נאותה על פעולותיהן . 
הן יגובשו בהצעת חוק , שתוגש לוועדת החוקה חוק ומשפט של הכנסת . זו האחרונה , 
לדברי אלוני , היא יורשתה של האספה המכוננת , שאמורה היתה להכין חוקה 
לישראל , ומכוח סמכותה , לאחר דיון ציבורי פתוח ונרחב , היא תגש למלאכת 
החקיקה . לדעתה של אלוני אין לממשלה ולראש הממשלה כל מעמד בנושא כזה , 
שכן זו חקיקה שהיא בסמכות הכנסת בלבד . לדבריה , תיקון זה אולי לא יפתור 
את כל הבעיות הכואבות של המדינה , אך הוא עשוי לתת תחושה נורמטיווית יותר 
לחיים הציבוריים , ולהביא לכך שאי - הנחת , אשר באה לידי ביטוי בכיכרות , 
תנוקז להתייחסות לבעיות הקיומיות של ישראל . 
