שיקאגו ( ע"ר ) . מדענים בארה"ב הודיעו אתמול כי יש בידם הוכחות לקיומו 
של גן הגורם לאלכוהוליזם אצל כמה אנשים וכי זו הוכחה נוספת לכך שהתורשה ממלאת 
תפקיד במחלה זו . עם זאת אמרו , כי לא כל אחד שיש לו גן כזה , צפוי להיות 
אלכוהוליסט וכי מחקר נוסף עשוי לגלות כי גנים נוספים ממלאים תפקיד בתופעה . 
חוקרים במרכז לבריאות הציבור באוניברסיטת טקסאס ובאוניברסיטת קליפורניה בלוס 
אנגלס , מסרו כי בדקו רקמות מוח של 53 אלכוהוליסטים ושל 53 שאינם אלכוהוליסטים , 
בניתוחים שלאחר המוות . נבדקו זכרים ונקבות , שחורים ולבנים שמתו מאלכוהוליזם 
לאחר שניסו מספר פעמים להיגמל מן התופעה . " מצאנו קשר חזק בין האלכוהוליזם 
לבין הגן " , נאמר במחקר שפירסמו החוקרים בביטאון האגודה הרפואית האמריקאית . 
הגן שנתגלה אצל % 77 של האולכוהוליסטים , לא נמצא אצל % 27 מבין אלה שלא 
לקו במחלה . הגן בו מדובר הוא קולט של דופאמין , אחד המעבירים של שדרים 
כימיים באמצעות מערכת העצבים ואשר באמצעותו תאי העצבים מתקשרים האחד עם רעהו . 
הגן המיוחד הקולט את הדופאמין , נמצא בדרך כלל אצל אלכוהוליסטים וקיבל 
את הכינוי " אל אלאלה " . " חלק גדול מן האלכוהוליסטים במחקר הנוכחי , 
עברו טיפולים חוזרים ונשנים לצרכי גמילה וסיבת המוות יוחסה בעיקר לנזקים 
כרוניים שנגרמו על ידי אלכוהול במערכת הגוף " , נאמר במחקר . קיימת בהחלט 
אפשרות כי הגן " אל אלאלה " שנתגלה במחקר , קשור בצורה כלשהי באחד מסוגי 
האלכוהוליזם " , טוען המחקר . החוקרים הוסיפו כי קיימות עדויות מצטברות לגורמי 
תורשה בתופעת האלכוהוליזם . הם אומרים כי מחקר נוסף בתחום זה יכול להביא 
תועלת רבה ל82 מיליון הילדים של האלכוהוליסטים בארה"ב , שבאורח פוטנציאלי 
חשופים למחלה . 
