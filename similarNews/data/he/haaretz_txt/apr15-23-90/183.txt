ראשי ההתאחדות לכדורגל מצפים להיפגש היום , או מחר , עם זואן האוולאנז , 
נשיא פיפ"א . נציגי ישראל הגיעו שלשום למלטה , בה יחל היום קונגרס אופ"א 
( התאחדות הכדורגל האירופית ) . הקונגרס ידון בבקשת ישראל להצטרף לאירופה , 
אך עדיין לא הוחלט איזו בקשה תוגש . אמש אמר יו"ר ההתאחדות לכדורגל שאול 
סווירי : " רק עתה מתחילות להגיע לכאן משלחות הארצות הששונות . מחר ומחרתיים 
נראה לאן נושבת הרוח ונגבש הצעה שתועלה להצבעה ביום חמישי " . סווירי הוסיף , 
כי הפגישות ינוצלו לקביעת מישחקי מבחן לנבחרת האולימפית . המועמדות הן 
שוייץ , אירלנד וצכיה . 
