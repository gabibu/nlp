נעימות ישנות עדיין מתהמהות לעזוב , וחדשות מתקשות להיקלט בדמוקרטיות החדשות 
של פולין , צכוסלובקיה והונגריה . אנשים מחפשים נואשות אחר נושאים , 
בעוד שנושא השיחה המרכזי , ואין זה משנה עד כמה עורר סלידה , נעלם לפתע 
לאחר למעלה מ04 שנה . האם המלה חירות היא " רק מלה אחרת למצב שבו בלאו 
הכי הכל נאמר ? " מה קורה לאחר הסוף הטוב ? רישרד קפוצינסקי , שכתב ספרים 
על השינויים הפוליטיים באיראן , אתיופיה ואנגולה , מתאר את המצב בפולין 
כ"מצב שלאחר מלחמה " . " ההריסות של היום הן בראש ובראשונה פסיכולוגיות , 
אתיות , מוסריות וכמובן כלכליות , יותר מאשר פיסיות " , הוא אומר , " אך 
אני זוכר את קץ המלחמה האמיתית שהיתה פה , וגם אז לא היתה התלהבות . משימת 
הבנייה מחדש כה אדירה עד שהיא משתקת . זה מזכיר לי מירוץ מרתון הקהל 
מריע כשהזוכה עובר את קו הגמר ולאחר מכן הוא נופל ארצה ומתעלף " . שרת התרבות , 
איזבלה ציווינסקה , מנהלת לשעבר של תיאטרון " נובי " המעורר הערכה רבה , 
הסבירה לי את סגירתם של יותר מ05 מבין 57 התיאטראות המסובסדים . " הם 
יצטרכו למצוא את מקור פרנסתם בעצמם " , אמרה בנסותה למחות מפניה את סימני 
העייפות . " אין חלופה אחרת . במשך 54 שנה אמנים פולניים , ואני בכללם , 
נהנו מפריווילגיות מסוימות , כמו סובסידיות , פנסיות והקלות מס . כעת , 
כשאנחנו בדרך לכלכלת שוק , עלינו לוותר על רבות מהן . אני מנסה לגייס 
כספים מהגולה הפולנית וגם , למשל , על ידי הטלת מסים על קלטות וידאו . 
אנו זקוקים לזמן " . קפמאבינהתרבות מקבלת % 66 , 1 מהתקציב הלאומי , שצמצומו 
הוא יעד מרכזי של ממשלת מזובייצקי . ככל שהתפתחות זו תצליח , כן תקבל התרבות 
עוד פחות , עד אשר יקום סקטור פרטי משמעותי . " יהיו כמה חודשים קשים , 
אולי שנים " , אומרת ציווינסקה . " בעבר היה לנו סוציאליזם ללא צדק סוציאלי " , 
אומר הסטיריקן יאן פיאטזק , שכתב את ההמנון של סולידריות " הניחו לפולין 
להיות פולין " . " כעת יש לנו קפיטליזם בלי קפיטל " , הוא אומר בפרצוף פוקר . 
בזמנו נעצר לא אחת בדרכו להופעות ואפילו הוחזק מדי פעם במעצר 84 שעות . 
כמה פעמים גם נאסר עליו להופיע במשך שנה או שנתיים . הוא כתב שירים תחת 
שם בדוי , דיקלם מונולוגים חתרניים במרתפים , בבתים פרטיים וכו . כעת 
יש לו בעיה אחרת : מציאת בדיחות חדשות . במהלך סיבוב הופעות שנערך לא 
מכבר בשלזיה , היו למופע הקברט שלו 71 הופעות שבהן נמכרו כל הכרטיסים . 
" אנשים צחקו כמו מטורפים " , אמר . " לא חשבתי שנשאר עוד מאגר צחוק 
כה רב והופתעתי לראות שאנשים יכולים להרשות לעצמם את המחיר הזה . לרוע המזל , 
חברי סולידריות מאבדים כנראה את חוש ההומור שלהם " . " אם נעזוב לרגע את 
נושא הכסף " , שאלתי את ציווינסקה , " האם חיי התרבות כאן עשירים כעת ? 
" היא ענתה לי בחיוך : " תודה שאתה מאפשר לי לשכוח לרגע את עניין הכסף . 
בתוך תוכי אני מרבה לחשוב על שאלה זאת . ככל הנראה מוקדם מדי לענות עליה , 
אבל עד כה לא צמחה ספרות גדולה מהמצב החדש . כל השינויים בתיאטרון נראים 
מתמצים בסילוקם של דגלים אדומים . בציור כבר מופיעים פחות תיאורי צליבה 
שותתת דם . תפיסותיהם של אמנים יצירתיים רבים מדי סובלות מפיגור . עליהם 
למצוא תשובות קונסטרוקטיוויות יותר . מהלכת שמועה שהבמאי אנדזיי ויידה , 
סגן שר בממשלה ואחד משלושת הבעלים העיקריים של עיתון סולידריות " גזטה " , 
יבוא במקומה של ציווינסקה . " הוא ימצא דרכים להתקדם מהר יותר " , אמרה 
אדריכלית בוורשה . בעלה חלק על דעתה : " יש רק דרך אחת להתקדם מהר יותר . 
על ידי טנקים " . מלון מריוט בן 04 הקומות הוא מבצר של מטבע קשה בתוך ים 
של נייר טואלט קשה . שלט המודיעין בכניסה הודיע שסומיטומו קורפוריישן , 
מושל פלורידה , " המשרד הטכני של שוודיה " ובנק מציריך קיימו בו כולם 
לא מכבר ישיבות . באולם הגז של קומת הגג ניגנה אותו לילה כדרכה רביעיית 
זביגנייב נמיסלובקי . לורנס איגלברגר , סגן שר החוץ האמריקאי ומתאם הסיוע 
האמריקאי הפיננסי לאירופה המזרחית , מחא כפיים ושלח ללהקה כמה בירות בשמו . 
קפמאבין " אנו עדיין חיים בתוך מחשבה קומוניסטית " , אמר מיכל קומר , סמנכ"ל 
בית ההוצאה לאור ציטלניק . " אלא שעכשיו במקום לרוסים אנחנו מחכים לאמריקאים 
שיטפלו בנו . הכל הוחלט תמיד מלמעלה והוטל עלינו . אנשים לא מסוגלים לשכנע 
את עצמם שתקופה זו תמה . המערכת חרצה את גורלנו במשך שנים כה רבות , שאיננו 
יכולים להאמין באפשרות לנהל את חיינו בעצמנו " . קומר ישב מאחרי שולחנו 
במשרדו המפואר : " האמנים מתמקדים בהיסטוריה מפני שהם רוצים להצדיק את 
עצמם . הם אינם חשים אהדה כלפי עברם . ההיסטוריה היא חלק מההתפוררות המוסרית 
כאן . היא יצרה חברה מלאה שחיתות ועצלות . כאשר העתיד אינו ודאי , אינו 
מסתמן בבירור , כפי שהדברים הם כיום , כאשר היעדים רחוקים , קיים פיתוי 
לפנות חזרה להיסטוריה . זה מסוכן כיוון שהדבר מנציח גישה פסיווית כלפי ההווה . 
סופרים רבים מתלוננים כי לא קיימת שום אפשרות להוציא לאור את כתביהם . 
אל תאמין להם . זה פשוט אינו נכון . מחיר הנייר עלה פי שלושה והוצאות הדפוס 
המריאו לשחקים , אבל קיימים גם גורמים אחרים , כמו כוח רצון אנושי ועבודה 
קשה . התורים לספרים ארוכים יותר מאשר התורים ללחם . " אני שונא את שולחן 
הכתיבה הזה . אני סופר , לא איש עסקים , התחלתי לכתוב תסריטים . תחילה 
עשיתי מה שהרשו לי לעשות , אז עשיתי מה שלא הרשו לי לעשות , ואז הם העבירו 
אותי ל . . . נקרא לכך סנטוריום , ואחר כך ידידים שלי הפכו לשרים ומינו 
אותי למוציא לאור גדול . אני שונא את הצד העסקי של עבודה זו אבל אני גם 
שחקן פוקר . הייתי רוצה להוכיח שמשהו אפשרי כאן , שאפשר לעשות דבר מה בנוגע 
לרחובות המזוהמים , השתייה לשוכרה , הפרצופים הלא מחייכים , התבוסתנות 
הפולנית . וכי אפשר לעשות זאת בלי טנקים ? 
