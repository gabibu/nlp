בודפשט ( מיוחד ל"הארץ " ) . ועדת מומחים בין - לאומית בשם " ועדת הסרט 
הכחול " מורכבת מכלכלנים מארה"ב , קנדה , יפאן , איטליה והונגריה , 
הגישה שלשום את המלצותיה לגבי הצעדים שיש לנקוט למעבר הונגריה ממשק מתוכנן 
לכלכלת שוק . במסיבות עיתונאים שנערכו בעת ובעונה אחת בבודפשט ובואשינגטון 
הודגש , כי חברי הוועדה פעלו על דעת עצמם ולא ייצגו ממשלות או מוסדות כלשהם . 
הם הגיעו לתמימות דעים כמעט בכל השאלות , על אף גישותיהם הפוליטיות והרעיוניות 
השונות . הדוברים הדגישו , כי ירושת השלטון הקודם בהונגריה היא קשה , 
המעבר יהיה כרוך במכאובים והונגריה לא תהיה מסוגלת להיחלץ מהמשבר בכוחות 
עצמה בלבד ותהיה זקוקה לסיוע הקהילה הבין - לאומית . כן נאמר במסיבת העיתונאים , 
כי חברי הוועדה סבורים שהעתקה אוטומטית של השיטות המערביות להונגריה תהיה 
מלכודת ויש להימנע ממנה . " תוכנית הפעולה " שהוועדה ממליצה עליה מתווה 
מטרות ארוכות - טווח , וכן תוכנית קונקרטית ל001 הימים הראשונים של פעילות 
הממשלה שתקום בעקבות הבחירות החופשיות לפרלמנט ההונגרי . הונגריה היא הארץ 
הראשונה במזרח אירופה המנסה להסתייע בוועדת מומחים בין - לאומיים מסוג זה . 
הוועדה הוקמה לפני יותר מחצי שנה ביוזמתו ובתמיכתו הפיננסית של אדגר ברונפמן , 
נשיא הקונרס היהודי העולמי , שפעל בעניין זה בתור נשיא חברת " סיגרם " 
ונשיא " הפורום מזרח מערב " . בדברי הברכה ששיגר ברונפמן לחברי הוועדה עם 
סיום עבודתם ציין , כי לדעתו ראויה הונגריה לכל הסיוע האפשרי מצד הקהילה 
הבין - לאומית בזכות תרומתה החשובה לתהליכים הדמוקרטיים הפוקדים עתה את מזרח 
אירופה כולה . ברונפמן הזכיר באיגרתו במיוחד את הרגישות שגילתה ממשלת הונגריה 
לדעת הקהל העולמית ואת דבקותה בעניין חרויות האדם שבאה לביטוי בגישתה בפרשת 
חברת התעופה ההונגרית " מאלב " שהפסיקה את הטסת היהודים הסובייטים בדרכם 
לישראל . ברונפמן פנה בעניין זה לראש ממשלת הונגריה , מיקלוש נמט , שהבטיח 
הסיר לאלתר את כל המכשולים בדרכם של העולים . 
