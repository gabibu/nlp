מטיקאים והממציאים של ימי קדם בפתרונה של הסוגייה , אם תרו של המלך אמנם 
עשוי זהב טהור . עירום כביום היוולדו רץ ארכימדס ברחובות , נרגש ונרעש 
מהתופעה שזה עתה התגלתה לו בבית המרחץ : לנפחו של גוף המושקע במים קשר ישיר 
עם כמות המים הנדחים . ארכימדס ידע למצוא את הקשר בין התגלית החשובה לבין 
השאלה שהטרידה את הממלכה היוונית . 002 , 2 שנה מאוחר יותר התגלתה בישראל 
תופעה שהפתיעה את הציבור . לפתע התגלה , שכללי המשחק בפוליטיקה אינם הגונים , 
שקבלת החלטות אינה על פי שיקולים ענייניים , וכי בשיטה הקיימת מתפקדת המערכת 
בקושי . זה 61 שנה מדשדשת ישראל בסבך הכלכלי ואינה מצליחה להתרומם . המשק 
אינו מצליח להרחיב את מקורותיו . התוצר לנפש בישראל עלה בתקופה זו בשיעור 
של % 71 , בעוד שביפאן הגיע שיעור זה ל%07 , בבריטניה לכ%54 ובשיעור דומה 
עלה התוצר בכמה מדינות באירופה המערבית . בצל הוויכוח על השטחים והשאלה אם 
על ישראל לסגת , מתרחשת לה בפועל נסיגה אחרת . ישראל נסוגה מההישגים שהיו 
לה בעבר , בהשוואה למדינות מערביות אחרות , בתחום המדע , הטכנולוגיה , 
החקלאות , הרפואה ועוד . המדינות שאליהן רוצה ישראל להידמות ואף להתחרות 
בהן מתפתחות ללא הרף . אצלנו לא הצליחה המערכת הפוליטית להתמודד עם הבעיות 
האמיתיות של המשק . שינויים מבניים בכלכלה לא התרחשו . המעורבות הממשלתית 
הגבוהה לא רק שלא קטנה , אלא אף גדלה . הסקטור הציבורי ממשיך לזלול מקורות 
רבים ומונע אותם מהסקטור העסקי , המבטא יותר מכל את תקוותה של הצמיחה . 
בסכסוכי השכר ובעימותי התקציב לא הצליחה המערכת הפוליטית להעביר את המסר , 
כי שם המשחק הוא צמיחה ובלעדיה לא תשופר רווחת העובדים ולא תורחב ההוצאה 
הלאומית . ההתייחסות של המערכת הפוליטית בשנים האחרונות לרפורמות הכלכליות , 
לאכיפת מדיניות השכר המוצהרת , לתוכניות ההבראה של גופים גדולים שהסתבכו , 
לכורח לשכלל את המשק על ידי חשיפתו לתחרות , לצורך בביטול מנגנונים מונופוליסטיים 
ובעיקר לחשיבות שמירת היקף ההוצאה הציבורית יכולה לשמש עדות והסבר לכישלון 
הכלכלי הגדול . מדינות הגוש המזרחי מתארגנות כיום במרץ להפעלת כלכלותיהן 
על - פי עקרונות השוק הפתוח . בישראל השאפתנית כל - כך בתחומי רמת - החיים 
והשגת יעדים חברתיים , מתקשים להעביר החלטות על ביטול חברות ממשלתיות ומשרדי 
ממשלה מיותרים , על ביטול כפילויות במגזר הציבורי ועל הקטנת מעורבותה האדמיניסטרטיווית 
של הממשלה כמעט בכל תחומי החיים . ייתכן כי עיקר הכישלון נובע מאי היכולת 
של המנהיגים להמחיש לציבור את הקשר שבין המקורות העומדים לרשות המשק לבין 
היכולת להשתמש בהם . משק שאינו מתפתח , אינו יכול להרחיב את הוצאותיו 
גם אם המדובר בהשקעות תשתית חשובות או בנושאים חברתיים רגישים . דרום - קוריאה , 
מדינה נטולת אוצרות - טבע ובעלת אילוצי ביטחון קשים , שמה לה כערך לאומי 
עליון את העבודה והפריון . מדינה זו הגיעה לשיעורי צמיחה של % 05 בחמש השנים 
האחרונות , ובעקבות הישג זה הצליחה להעלות את רמת החיים של אוכלוסייתה , 
לבנות תשתית מודרנית ולהגשים יעדים חברתיים חשובים . בישראל לא חל גידול 
בתפוקה הלאומית בענפי המשק , אך הלחצים לנגוס עוד ועוד בעוגה הלאומית התעצמו 
משנה לשנה . הכניעה ללחצים אלה הביאה לגידול בחוב הלאומי , דבר שכשלעצמו 
גרם להקטנה נוספת של המקורות הפנויים בתקציב השוטף . העולם מסיר גבולות 
מדיניים ביחסים כלכליים ומחפש דרכים להתפתח ולצמוח . התימצא השיטה הפוליטית 
שתאפשר לישראל להתמודד עם הבעיות הכלכליות שלה ? היימצא ארכימדס שיגלה את 
הקשר בין הליקויים בשיטה הפוליטית בישראל לבין הבעיה האקטואלית של המשק הישראלי ? 
