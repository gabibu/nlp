תיקים . המדובר בפניות שקיבלנו מארה"ב , קנדה ומאוסטרליה לגבות עדויות 
מניצולים החיים בארץ כנגד חשודים כפושעים נאציים וכעוזריהם , עדויות שנתגלו 
בארצות אלה על מנת להכין ראיות להעמדתם לדין . המפלג המיוחד במשטרה לחקירות 
פשעי הנאצים ועוזריהם טיפל למן הקמתו בכ008 , 1 תיקים . לא ידוע לי על תיקי 
חקירה שנפתחו כתוצאה מתלונות שהגישו אזרחים ישראליים . ברוב המקרים , אם 
לא בכולם , מדובר בפניות של משטרות זרות , האוספות ראיות נגד חשודים שהתגלו 
על אדמתן , כדי להעמידם לדין . כל מידע שמגיע אלינו , אנו מעבירים לידיעת 
הנוגעים בדבר . משטרת ישראל גם מנועה לפעול במדינות זרות ולכן לא יכולה 
לנהל פעולות מעקב , בילוש וחקירות עצמאיות משלה כנגד פושעים נאציים . זו 
שאלה שאני לא חושב שיש עליה מענה . אני לא חושב שיש מישהו היודע כמה פושעים 
נאציים עוד מסתובבים חופשי . כל פעם מפרסמים מספרים אחרים . אבל אני לא 
חושב שיש נתון מבוסס . אני יכול רק להעיד על מספר התיקים שאנחנו פותחים . 
ראוי לציין , כי כל 05 התיקים שאנו מטפלים בהם כיום , הם לא של פושעים 
נאציים גרמניים , אלא של עוזריהם , בעיקר אוקראינים , סלובקים , רומנים 
ועוד . כולם היו זוטרים במערך ההשמדה הנאצי . אני חייב לציין לשבח בעניין 
זה את אוסטרליה , קנדה ובמידה מסויימת גם את ארה"ב שמאוד פעילות בתחום זה . 
העובדה היא שרוב התיקים שאנחנו מטפלים , מקורם בפניות ממשלות אלה . היו 
לנו הרבה פחות פניות ממדינות כמו צרפת , אנגליה . מגרמניה יש טפטופים . 
כיום יש לנו שלושה תיקים , שנפתחו על סמך פניות של משטרת גרמניה . הבעייה 
שבה אנו נתקלים היא שיש מדינות כמו ארה"ב שהן אמנם חוקרות ופותחות בהליכים 
משפטיים נגד פושעים נאציים , אבל לא ממצים את ההליך ולעיתים קרובות הדברים 
מסתיימים בשלילת האזרחות ובגירוש הפושעים מארה"ב . ידוע לנו על כמה פושעים 
כאלה שגורשו מארה"ב וחיים כיום בשקט ובשלווה בארצות אחרות . בשוודיה למשל 
גם הועלתה הדרישה לתקן החוק כדי לאפשר העמדתם לדין של פושעים נאצים , שמצאו 
מקלט במדינה , אך גופי הממשל לא ששים משום מה לתקן את החוק . ככל הידוע 
שוודיה מהווה מקלט לפושעים נאצים רבים . התיק לא נסגר אף שנמצאו שרידי שלד 
שהיו שקבעו כי הם של ד"ר מנגלה . אבל עד היום לא ניתן לכך אישור רשמי . 
יש עדיין ויכוחים בין המומחים , אם אלה הם באמת שרידי גופתו של מנגלה ומחזיקים 
בדיעה שמדובר בפעולת הטעייה של מנגלה עצמו ושל עוזריו . אנחנו מקבלים מדי 
פעם כל מיני ידיעות מאנשים שראו כביכול את מנגלה , או נודע להם על קיומו 
ואת המידע אנו מעבירים למי שצריך להעביר . אצלנו תיק מנגלה עדיין פתוח . 
בהחלט . החקירות שלנו מתבססות בעיקר על עדויות של ניצולי שואה . אנשים 
אלה הזדקנו והזיכרון של חלקם בוגד בהם , מה גם שרבים כבר נפטרו . לפעמים 
איתרנו , אחרי מאמצים , את שמו של עד מפתח , הדרוש למשפט נגד פושע נאצי 
שאותר וכשהגענו לכתובתו התברר לנו שהוא כבר נפטר . 
