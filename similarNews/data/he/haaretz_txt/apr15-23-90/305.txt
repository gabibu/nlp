בריסל ( מיוחד ל"הארץ " ) . טייס קנדי נהרג , חברו נפצע קשה ותושבים אחדים 
נפצעו , בעת התרסקות שני מטוסי " אף 81 " של נאט"ו ליד העיר המערב גרמנית 
קארלסרוהה . המטוסים היו בטיסת אימונים שגרתית . חלקים מן המטוסים נפלו 
בתחומי העיר קארלסרוהה שבדרום גרמניה , וגרמו שם לשרפות ולנזקים ברכוש . 
פצועים אחדים מאושפזים בבתי חולים ומצבם הוגדר טוב . יש להניח , כי התרסקות 
המטוסים הקנדיים , השייכים למפקדת כוחות נאט"ו במערב אירופה , תגביר את 
הביקורת הציבורית על טיסות אימונים , הגורמות לסיכונים לאוכלוסייה . במערב 
אירופה מתחזקת באחרונה הדעה , שאין עוד צורך בטיסות מסוג זה , נוכח היחלשותו , 
או אף היעלמו של האיום הצבאי ממזרח אירופה . 
