בריסל ( ע " ר ) . צוות של מומחים אירופיים מסר כי מצא הוכחות שנשק כימי 
הופעל נגד אזרחים ולוחמים כאחד במהלך מלחמת האזרחים באנגולה , הנמשכת כבר 
51 שנה . " דיווחים של הקורבנות , בבדיקות שנערכו בידי שלושה מומחים , 
מעידים על כך כי חומרים כימיים הופעלו במהלך המלחמה " , נאמר בהודעה מטעם 
הצוות המורכב מארבעה פרופסורים מערב - אירופים . ההודעה אישרה דיווחים שנמסרו 
קודם לכן מטעם אחד מאנשי הצוות . חברי הצוות , שביקרו בשלוש ערים באנגולה 
במהלך חודש פברואר , אמרו כי מצאו הוכחות לשימוש בפצצות המכילות את החומר 
פוספין , הפוגע במערכת העצבים וגורם לשיתוק . ארגון אוניטה , הלוחם כנגד 
הממשלה , האשים בעבר את כוחות הממשלה כי השתמשו בנשק כימי . הטענה הוכחשה 
מכל וכל . 
