פרשת כריתתם של עשרות עצי אורן - ירושלים חיים בצד הדרך העפר המובילה לחי - 
בר בפארק הכרמל על - ידי קבלן , שהועסק מטעמה של רשות שמורות הטבע , תיחקר 
על - ידי " קצין בודק " . על כך החליטו המנהלים הכלליים של רשות הגנים הלאומיים 
ושל רשות שמורות הטבע , מרדכי בן פורת ואורי ביידץ , לאחר שסיירו שלשום 
במקום . מדובר בכריתה של עשרות עצי אורן - ירושלים בצידי חלקה העליון שלא 
נשרף של דרך החי בר ובקרבת השטחים שנשרפו בדליקה הגדולה בפארק הכרמל . 
ככל שניתן היה לברר , נקטה רשות שמורות הטבע , לקראת הקיץ ו"עונת השריפות " 
הקרבה , בפעולה יזומה לכריתת עצים בשני צידי הדרך , בעיקר במקומות , שבהם 
היה מצב , שצמרות של עצים בצד האחד של הדרך נגעו , או שהיו קרובים מאד 
לצמרות עצי האורן בצד השני , או שהיה חשש , כי אם יפול עץ במהלך שריפה 
הוא יחסום את דרך הגישה לשמורת החיות הנדירות של החי בר בכרמל . העצים שנכרתו 
הם אורנים ולא נעשתה פעולת כריתה של עצי החורש הטבעי למיניהם . לצורך ביצוע 
העבודה התקשרה הרשות עם קבלן ובסיור מוקדם עימו ועם אנשי הקק"ל ניתנה לקבלן 
הוראה לבצע את הכריתה עד לשער החי - בר , בעוד בפועל ביצע הקבלן כריתה עד 
למחסום שבמעלה הדרך במרחק של כ051 ם מהשער , תוך כניסה לתחום גן לאומי וכריתת 
יותר מעשרים עצים שם . בעקבות הארוע שיגרו ראשי בית ספר שדה " כרמל " של 
החברה להגנת הטבע בחיפה , מיקי ליפשיץ וחוה להב , מכתב אל מנכ"ל רשות שמורות 
הטבע , ובו נאמר בין השאר , כי במהלך אותן עבודות נכרתו " עצי אורן גדולים , 
חיים ויפים לאורך דרך הגישה לחי בר ובמרחק של עד 51 ם מהדרך . העבודה בוצעה 
במסגרת תוכניתה של הרשות לשיפור דרך הגישה לשמורת החי בר . תוך כדי כך נגרם 
נזק מיותר " . עוד מציינים אנשי החברה להגנת הטבע , כי הרשות אמנם העלתה 
את כוונתה לצפות באספלט את דרך הגישה לחי - בר בישיבת הוועדה המנחה את שיקום 
פארק הכרמל , אולם " לא דובר על הרחבת הדרך או על כריתת עצים לאורכה " 
וכי " הוועדה התיחסה לעצים שרופים בלבד " . בסיום פנייתם למנכ"ל רשות שמורות 
הטבע מציינים ליפשיץ ולהב , כי " שוכנענו שחלק מהנזק המיותר , אשר נגרם 
על ידי הכריתה מקורו באי הבנה וטעויות . אך אין להתעלם מכך שכל הפעולה נעשתה 
מבלי שנדונה בוועדה המקצועית לשיקום הכרמל וללא תיאום עם גורמי שטח נוספים . 
בישיבת התיאום האחרונה ב09 . 4 . 4 היתה אפשרות לפרוש את התכנית אך הדבר 
לא נעשה . אנו רואים בחומרה פעולות כגון אלה העלולות לפגוע בשיתוף הפעולה 
ההכרחי בין הגופים הפועלים בשטחים הפתוחים בכרמל " . בתשובה לשאלות הגיב דובר 
רשות שמורות הטבע , כי ברשות ממתינים עתה לממצאי הקצין הבודק ולהמלצותיו 
וכי הרשות הודיעה מראש שתקבל את המלצותיו . 
