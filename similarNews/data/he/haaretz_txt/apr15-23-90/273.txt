פאריס ( מיוחד ל"הארץ " ) . ראשי הממשל בבוקרשט הורו לשגריר רומניה בפאריס 
" לשוב מיד הביתה להתייעצויות " בעקבות הצהרותיו בדבר " חוסר בגרות פוליטית " 
של ראש הממשלה פטרה רומאן . השגריר הסופר אלכסנדר פאלאולגו , שנמנה עד לפני 
חודשים אחדים על הרשימה הארוכה של אינטלקטואלים שהורחקו מן הזירה הציבורית 
על - ידי המשטרה החשאית של צאושסקו , מתח בשבוע שעבר ביקורת נגד החלטת הממשל 
בבוקרשט לאסור על מלכה הגולה של רומניה , מיחאי , לבקר במולדתו . אשרת 
הכניסה שהוענקה למלך בוטלה ברגע האחרון , שעות ספורות לפני שעמד לצאת במטוס 
מציריך לבוקרשט . ראש הממשלה רומאן נימק אז את האיסור הפתאומי ב"סכנה המאיימת 
על הדמוקרטיה " על רקע כוונותיו הפוליטיות של המלך . השגריר פאלאולגו , 
המחזיק מזה שנים בהשקפות " מונארכיסטיות " , הגיב בהבעת השתאות נוכח האיסור 
כאשר נשאל בראיון בכלי התקשורת בצרפת כיצד הוא מסביר החלטה זו . " ראש 
הממשלה רומאן הוא צעיר . ייתכן שהוא לוקה עדיין בחוסר בגרות פוליטית " , 
אמר השגריר . פאלאוגלו , שיצא שלשום לבוקרשט , הביע את ביטחונו כי ישוב 
בקרוב למקום האמנתו בפאריס , אולם דיווחים מרומניה מצביעים על כוונת הממשל 
להדיחו מכהונת השגריר בצרפת . קפידבינמנהלת בבית חרושת ברומניה , אולגה 
כריסטסקו , הודיעה כי היא תתמודד בבחירות לנשיאות ברומניה בחודש הבא . 
כריסטסקו , האשה הראשונה במירוץ , התחייבה להעמיד את הכלכלה המעורערת של 
רומניה על הרגליים תוך שלוש שנים . " מה ששכנע אותי לרוץ לנשיאות היה המראה 
של כל המועמדים האחרים . הם אומרים כי הם רוצים לעשות הכל , אולם לא אומרים 
כיצד הם יעשו זאת " , אמרה . " אם אנצח בבחירות , אקים צוות של אנשים טובים 
מאוד ואחזיר את המשק למסלול הישיר , תוך שנתיים - שלוש " . לדבריה מודל החיקוי 
של רומניה צריך להיות מדיניותה הכלכלית של ראש ממשלת בריטניה מארגרט תאצר . 
המועמדת היא מהנדסת בטכנולוגיה של העץ ומנהלת בית חרושת של 000 , 2 עובדים , 
המכין תיבות למכשירי רדיו וטלוויזיה . היא אמרה כי הצילה את המפעל , שעמד 
על סף פשיטת רגל , והפכה אותו לעסק משגשג תוך שש שנים . " אני סבורה כי 
ניתן להחזיר את רומניה לכלכלה מתפקדת בזמן קצר ביותר " , אמרה . כריסטסקו , 
כבת 05 , נשואה ואם לבן בגיל 72 , היא המועמדת הששית המצטרפת למירוץ לנשיאות , 
והמועמדת הבלתי - תלויה הראשונה . הבחירות יתקיימו ב02 במאי . חמשת המועמדים 
האחרים הם מדינאים בעלי ניסיון . בעל הסיכויים הטובים ביותר בשלב זה הוא 
הנשיא הזמני , יון אילייסקו , איש המפלגה הקומוניסטית לשעבר . קפידבינכ02 
רומנים שביקשו מקלט בשוודיה , הודיעו כי השתייכו לסקוריטאטה המשטרה החשאית 
של הרודן צאושסקו . כך מסר אתמול משרד ההגירה השוודי . מבין 051 הרומנים 
שהגיעו בשבועיים האחרונים לשוודיה , הודיעו כ02 כי השתייכו למשטרה החשאית , 
וכי הם צפויים להעמדה למשפט אם יוחזרו לרומניה . שלטונות שוודיה עדיין 
לא החליטו על גורלם . אתמול לא התירו שלטונות שוודיה לתריסר רומנים להיכנס 
למדינה , והם הוחזרו להונגריה ממנה באו . רובם משתייכים לבני המיעוט ההונגרי 
ברומניה . 
