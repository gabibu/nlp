לאחר חודשים שבהם טענה שתישאר עצמאית , מודה חברת פוגי - תעשיות כבדות , 
יצרנית מכונית הסובארו הנתונה בקשיים , שגורלה יהיה קשור באחיה הגדול בתעשיית 
המכוניות , ניסן מוטור . הפסדי שיא ומותו הפתאומי של אחד ממנהליה הבכירים , 
מוטומו טושיה , בדצמבר שעבר , עוררו שמועות על מאבק מאחורי הקלעים על 
השליטה ביצרנית המכוניות השלישית בגודלה ביפאן . ניסן , שבבעלותה % 9 . 
5 מן השליטה בפוגי , גילתה סימנים של חוסר סבלנות גובר והולך כלפי ניסיונותיהם 
של פוגי ובעל המניות השני הגדול ביותר בה , הבנק התעשייתי של יפאן ( אי - 
בי - גי ) , להגדיל את ההכנסות . תוצאת מאבק זה התבהרה לפני ימים אחדים 
כאשר נשיא פוגי , טושירו טאגימה , הודיע שהוא מפנה את מקומו לאיסאמו קאוואי , 
הנשיא בן ה86 של ניסן - מנועי דיזל ומנהל בכיר לשעבר בניסן מוטור . " העולם 
משתנה , הטכנולוגיה מתקדמת . אנחנו חייבים להתקרב אל ניסן " , אומר טטסואו 
מיאגי , סגן נשיא בחברת פוגי . " החלטנו שיהיה טוב יותר אם נעמיק את הקשרים 
בינינו " . האסיפה הכללית של בעלי המניות ביוני , כך מצפים , תאשר את מינויו 
של קאוואי במקום טאגימה . טאגימה יישאר יושב ראש חבר המנהלים . הפעולה 
" היא ניצחון לניסן ומפלה לאי - בי - גי " שבבעלותה % 7 . 4 ממניות פוגי , 
אומר סטיב אשר , מומחה למכוניות ב"קלייוורט בנסון אינטרנשונל " . מומחים 
מנבאים שברגע שקאוואי ייכנס לתפקידו , תחזק ניסן במהירות את שיתוף הפעולה 
בין שתי החברות בכל שלב , מתכנון ראשוני עד לייצור , למכירות ולשיווק . 
" זה האות שניסן מתעתדת להשתתף באורח פעיל בפוגי " , אומר ניל דויינג , 
מומחה למכוניות ב"בארינג סקיוריטיס " . בעוד שאיש אינו מצפה שניסן תתחיל 
מיד בניסיון השתלטות , מומחים אינם מוציאים מכלל חשבון אפשרות של מיזוג 
בעתיד . לדבריהם מיזוגים מסוימים יהיו בלתי נמנעים בשנות התשעים , כאשר 
כמה מיצרני המכוניות הקטנות ביפאן ייראו שאין בידם מספיק כסף או מומחיות 
כדי לפעול בכל העולם . מיום שנכנס למשרדי פוגי , ליד תחנת הרכבת שינגוקו 
בטוקיו , היו ידיו של קאוואי מלאות עבודה . לא מזמן הגדילה פוגי את תחזית 
הפסדי התפעול שלה לשנה שהסתיימה ב13 במארס ל32 מיליארד ין ( 541 מיליון 
דולר ) . גם ההכנסה הנקייה עלולה להיות גרועה יותר מכפי שנחזה בעבר , 
ירידה של % 61 , ל6 מיליארד ין . מספרים סופיים לשנת הכספים יפורסמו רק 
במאי . " הם פשוט לא מוכרים מספיק מכוניות כדי לכסות את הוצאותיהם " , אומר 
פיטר בורדמן , מומחה ב"קרדיט ליונאז " . פוגי חלשה בשוק היפאני שבו התחרות 
קשה . ביטול המסים הגבוהים על מכוניות , באפריל שנה שעברה , פגע קשות 
ביצרני המכוניות הקטנות , בעיקר בפוגי . הדרישה למכוניות הרקיעה שחקים , 
אבל הצרכנים התרחקו מן המכוניות הקטנות וחטפו דגמי מותרות גדולים . מכירות 
של מכוניות קטנות של סוברו ירדו כמעט ב%02 , ל302 אלף מכוניות בשנת הכספים 
שעברה . יחד עם מכוניות גדולות עלו מעט המכירות ל222 , 523 מכוניות . בעוד 
שיש כמה סימנים לכך ששוק המכוניות הקטנות יתאושש השנה , הצעות חדשות להכביד 
את תקנות החנייה על מכוניות קטנות עלולות לקטול את הביקוש . עד עכשיו לא 
היו קוני מכוניות קטנות חייבים להציג הוכחה שיש להם מקום חנייה לפני קניית 
המכונית , כפי שנדרשים קוני מכוניות גדולות . תקוותה האמיתית היחידה של 
פוגי היא הלגסי " , הדגם החדיש ביותר שלה שהגיע לשווקים ביפאן בפברואר 9891 . 
בהתחשב בתחרות הקשה " הונדה אקורד " ו"טויוטה קאמרי " הפופולריות נמכרת 
הלגסי טוב יחסית ביפאן , כ51 אלף מכוניות בשלושת החודשים הראשונים של שנה 
זו . אבל היסמכות כזאת על הלגסי מותירה את פוגי פגיעה ביותר , אומרים מומחים . 
המצב לא נראה טוב יותר בשוקי החוץ . הלגסי לא נמכרה בשוק האמריקאי החיוני , 
כפי שקיוותה פוגי . המכירות ירדו מ31 אלף ביוני 9891 ל075 , 6 בינואר 0991 . 
המכירות עלו מעט השנה , אבל לא במידה מספקת כדי להציל את פוגי . סך כל 
המכירות בארצות הברית בשנה שהסתיימה ב13 במארס 9891 ירד ב%9 . 91 , ל955 , 
941 מכוניות . במאמץ לצמצם את הפסדיה הודיעה פוגי בינואר על תוכניות לקנות 
את חלקו של השותף בחברה הבת שלה בארצות הברית , סובארו אמריקה , שבה היא 
מחזיקה כיום ב%6 . 94 . אף שהעיתונות היפאנית פירסמה השערות שניסן עלולה 
להטיל וטו על ההצעה , פקידים בפוגי הכחישו בתוקף שחל שינוי כלשהו באסטרטגיה . 
בעיותיה של פוגי לא נפלו עליה כרעם ביום בהיר . מומחי תעשייה אומרים ששגיאתה 
הגדולה ביותר היתה הקפיאה על השמרים אחרי שהיתה חלוצת הרכב בעל הנעה בארבעה 
גלגלים . מכוניות אלה של סובארו גרפו הצלחה גדולה בסוף שנות השבעים וראשית 
שנות השמונים , בעיקר במדינות הרי הרוקי . אבל יצרני מכוניות יפאנים אחרים 
מיהרו לייצר מכוניות דומות ובסופו של דבר התחילו לנגוס בנתח השוק של סובארו . 
רשת מכירות חלשה בבית ובחוץ לארץ לא עזרה לחברה . " פוגי רצתה ליצור לה 
גומחה משלה " , אומר ריוצירו אינואה , מנתח תעשייה במכון מיצובישי למחקר . 
" אבל בעשר השנים האחרונות הידלדלה הגומחה שלהם " . אינואה סבור גם שקשריה 
ההדוקים של פוגי עם אי - בי - גי , הבנק העיקרי שלה , היו חלק מבעיותיה . 
יצרן מכוניות קטן המנסה לשרוד חייב לקחת על עצמו סיכונים , אבל " בנקאים 
תמיד מסתכלים על השורה התחתונה ומנסים להקטין ככל האפשר את הסיכונים " . 
דבר זה עשוי להסביר במידת - מה מדוע פוגי היתה האחרונה בקרב יצרניות המכוניות 
היפאניות , שהתחילה לייצר מכוניות סובארו בארצות הברית , ומכוניותיה הראשונות 
התחילו לצאת מקו הייצור בלפאייט , אינדיאנה , רק באוקטובר שעבר . מומחים 
אומרים שלמרות כל צרותיה של פוגי תרוויח ניסן מן ההסדר החדש . למשל , ללא 
כל השקעה רצינית היא תוכל להשתמש במפעלים של פוגי . זה יסייע בהתמודדות 
עם מגבלות יכולת הייצור הנוכחיות של ניסן . בנוסף לכך תוכל פוגי לספק לניסן 
את התמסורת המיוחדת שלה . בעוד ששתי החברות הן בעיקר יצרניות מכוניות , 
לכל אחת מהן יש גם מחלקות תעופה בחלל בשלבי צמיחה , שיכולות רק להרוויח 
משיתוף פעולה וחילופי טכנולוגיה . פוגי , מצד שני , תוכל ללמוד הרבה מניסן 
בשטחי פיתוח מוצרים ושיווק . אחרי שנים של ייצור מכוניות ורווחים חסרי ברק 
ביצעה ניסן מהפך דרמטי בשנתיים האחרונות והסירה מעליה מנהגים נוקשים . פוגי 
התחילה ליישם כבר כמה מהעצות של ניסן . כתוצאה ממה שמיאגי מכנה " הפיצוץ 
הגדול " של פוגי , נהנים עכשיו העובדים במשרד הראשי ממערכת זמן גמישה ללא 
כללי לבוש נוקשים . עובדי המפעל עדיין לובשים מדים , אבל פקידים בחברה 
אומרים שהם מנסים לעשות אותם אופנתיים יותר . וכדי לשפר את העיצוב והתדמית 
שכרה פוגי את אוליבייה בוליי הצרפתי , מצוות העיצוב של מרצדס , והביאה 
אותו למרכז העיצוב שלה בטוקיו . אפילו עם עזרתה של ניסן והגיבוי הכספי של 
אי - בי - גי לא מצפה איש למהפך בין לילה . אבל אם יש מישהו שיצליח לגרום 
להצלחת הקשר בין פוגי לבין ניסן , זהו קאוואי . במשך 93 שנה הוא עלה בסולם 
הדרגות בניסן , לפני שמנה למנהל ניסן - דיזל ב5891 . מומחי התעשייה מעניקים 
לו ציון גבוה על שהצליח להוציא את ניסן - דיזל מהמשבר שבו היתה נתונה ולהרחיב 
את חלקה בשוק המשאיות . במשך הזמן פיתח קאוואי קשרים אישיים טובים עם אנשי 
פוגי . לטענת מיאגי בחר טאגימה בקאוואי לניהול פוגי משום שיש לו רקע בהנדסה 
וכן ניסיון בשיווק ובמכירות ביפאן . אומר אשר : " טוב לראות שוב איש - 
מכוניות ליד ההגה בפוגי , ולא בנקאי " . 
