" ירדן ואש"ף דנות בדרכים לכינון קונפדרציה " , כך אמר בסוף השבוע חבר הוועד 
הפועל של אש"ף , מחמוד עבאס . עבאס שבא לירדן כדי להכין את ביקורו של יאסר 
ערפאת ברבת - עמון השבוע , אמר כי קונפדרציה תיתכן רק לאחר שתקום מדינה 
פלשתינית עצמאית בשטחים . בינתיים פועלת ירדן לפיוס בין סוריה לבין אש"ף . 
שר החוץ הירדני , מרואן אל - קאסם , פתח אתמול ביקור רשמי בדמשק ונועד 
עם הנשיא חאפז אסד . אל - קאסם אמר כי ירדן מעוניינת בעמדה ערבית מאוחדת 
לאור הסכנות והאיומים שניצבים בפני העולם הערבי . לצורך כך , הוסיף , 
יש לעשות לאיחוד וליכוד השורות בין מדינות ערב . אל - קאסם ציין כי הבעיה 
העיקרית שניצבת בפני העולם הערבי כיום היא העלייה היהודית מבריה"ם . סימן 
ראשון ממשי להתקרבות בין אש"ף לבין סוריה היה בשבת בפגישה בין שר החוץ הסורי , 
פארוק א - שרע לבין אינתיסאר ואזיר , אלמנתו של אבו גיהאד . זו הגיעה 
לדמשק כשבאמתחתה איגרת בעל - פה מיאסר ערפאת לנשיא סוריה אסד . הנשיא הסורי 
שוחח בסוף השבוע בטלפון עם המלך חוסיין ועיקרה של השיחה הוקדש להתפתחויות 
האחרונות באזור , ובראשן עליית יהודי בריה"ם לארץ . 
