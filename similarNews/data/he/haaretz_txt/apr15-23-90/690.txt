ביירות , ( ע"ץ ) . ארגון הגיהאד האיסלמי לשחרור פלשתין הודיע כי החליט 
לדחות את שחרור אחד מבני - הערובה האמריקנים . הסיבה לדחיה , לדברי הארגון , 
הינה " אי שיתוף הפעולה של הממשל האמריקאי " . בהודעה שהתקבלה במשרדי סוכנות 
הידיעות הצרפתית בביירות , הודיע הארגון כי הוא ממתין שהמצב יתבהר . כן 
חוזר הארגון על דרישתו לביקור בדמשק של סגן - שר החוץ האמריקאי לענייני המזרח - 
התיכון , גון קלי . ואשינגטון ( מיוחד ל"הארץ " ) . דוברת מחלקת המדינה 
מרגרט טאטוויילר הבהירה אתמול , כי הידיעה על אפשרות שחרור אחד מבני הערובה 
התקבלה בממשל שלשום בשעת בוקר מוקדמת , באמצעות מסר מממשלת סוריה . " לקחנו 
את המסר ברצינות ואנו דנים בו ברצינות " , אמרה , אף כי כבר בעבר היו דיווחים 
על שחרור בני ערובה , שלא יצאו לפועל , ואין כל ביטחון שהפעם האפשרות תתממש . 
טאטוויילר השיבה בשלילה על השאלה , אם איראן ניסתה להפעיל השפעתה למען שחרור 
בני הערובה . רבת - עמון ( ע"ץ וע"ר ) . ההסכם לשחרור בני הערובה האמריקאים 
בלבנון סוכם שלשום בדמשק , בפגישה שנערכה בין השייח אל - תופאילי , אחד 
ממנהיגי החיזבאללה , מחמוד רבסאנגני , אחיו של נשיא איראן , ובכירים של 
השירות החשאי האמריקאי כך אמר אתמול לסוכנות הידיעות הצרפתית פקיד פלשתיני 
בכיר . 
