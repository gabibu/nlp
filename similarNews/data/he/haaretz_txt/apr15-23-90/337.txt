הופתעו הטייסים באחת מטייסות הסקייהוקים , כאשר הבחינו בסוחרי נשק אחדים 
מסתובבים בבסיסם , בודקים את מטוסיהם ומעיינים במסמכים . עד מהרה התברר , 
כי הסוחרים מעוניינים לקנות אחד מהמטוסים . " היתה לנו תחושה מוזרה " , 
אמר אחד הטייסים , " הרגשנו כאילו הבסיס הפך למחלקת מציאות בכל - בו 
גדול . הסיפור מאחורי הקלעים הוא , שמוזיאון חיל האוויר , בניהולו של יעקב 
טרנר , מפכ"ל המשטרה ותת - אלוף במילואים , היה מעוניין לצרף לאוסף מוצגיו 
שני מטוסים , קטלינה ונורסמן . באותו זמן היו אנשי חברת " תיל " , העוסקת 
בייעוץ למערכות ביטחוניות ובסחר בנשק , מעוניינים לקנות מצה"ל מטוס סקייהוק 
ללקוח בחו"ל . כשנודע לאנשי " תיל " שמוזיאון חיל האוויר מחפש מטוסי קטלינה 
ונורסמן , שאפשר לרוכשם במחירים נמוכים בשוק האזרחי בארה"ב , הציעו לחיל 
האוויר עסקה : הם יספקו למוזיאון את שני המטוסים , ובתמורה יקבלו מחיל 
האוויר מטוס סקייהוק . חיל האוויר בדק את העסקה , והחליט שהיא עונה 
על צרכיו . במסגרת זו ביקרו סוחרי הנשק בבסיס חיל האוויר . לאחר שנבחר הסקייהוק , 
נחתמה העסקה , וב61 במאי 98 כתב סגן אלוף צבי , הנציג המוסמך של חיל 
האוויר , מכתב רשמי לגד סנדקמחברת " תיל " , והודיע לו שהעסקה מאושרת על 
ידי חיל האוויר וכי אפשר להשתמש במכתבו כאישור רשמילביצועה . צבי כתב גם 
מכתב למשרד הביטחון , לסיב"ט ( סיוע יצוא ביטחוני , הגוף המוסמך לעסוק 
במכירת ציוד צבאי ) והסביר מדוע אישר חיל האוויר את העסקה , וביקש " הסדרה 
מהירה " שלה . בדברי ההסבר ציין , כי מוזיאון חיל האוויר מעוניין להוסיף 
למוצגיו שני מטוסים , קטלינה ונורסמן , בעלי " ערך היסטורי רב " , וכי 
חברת " תיל " הסכימה לספק שני מטוסים אלה בתמורה למטוס סקייהוק לא מבצעי , 
מעודפי חיל האוויר . לכן , כתב , העסקה היא " לטובת מוזיאון חיל האוויר " . 
קפמאבינהניסיון מורה , כי לאחר שחיל האוויר בודק עסקה , ממליץ עליה ואף 
מוציא כתב - התחייבות לקיומה , סיב"ט , הגוף המוסמך לביצוע כל עסקות הנשק , 
יאשר אותה . הבקשה הועברה לעו"ד שמעון אבירם , סגן היועץ המשפטי של מערכת 
הביטחון , והלה נמנע ברגע האחרון מלאשר אותה . כיוון שהתעוררו אצלו ספקות , 
החליט לבדוק את העניין , ואת ממצאי הבדיקה שיגר בדחיפות , ב2 ביולי , 
למנהל הכללי של משרד הביטחון . במסמך מציין אבירם , כי בניגוד להצהרת חיל 
האוויר , שהמדובר במטוס מעודפי החיל , העלתה בדיקתו כי המדובר במטוס מבצעי , 
הנמצא בשירות פעיל בחיל האוויר . עוד ציין , כי בשיחה עם נציגי " תיל " 
התברר , כי מחיר מטוס סקייהוק בשוק האזרחי הוא מעל ארבעה מיליון דולר . 
לדבריו , יש להניח שהמחיר הריאלי יותר גבוה , משום שאנשי " תיל " הם 
צד אינטרסנטי בעסקה , בהיותם הקונים . באשר למחיר הקטלינה והנורסמן בשוק 
האזרחי אמרו לו אנשי " תיל " , כי מחיר שני המטוסים בשוק האזרחי 000 , 003 
דולר . יש להניח , מוסיף אבירם , שהמחיר הריאלי במקרה זה מוטה כלפי מעלה , 
כי אנשי " תיל " הם האמורים לספק את שני המטוסים . עוד נאמר במסמך , 
כי זו עסקה כלכלית כושלת , שתגרום הפסד של מיליוני דולרים למערכת הביטחון 
והיא נעשתה שלא לפי סדרי מנהל תקין ובניגוד מוחלט לנוהלי משרד הביטחון . 
לאחר קבלת ההצעה , מציין אבירם , היה חיל האוויר חייב לפנות לסיב"ט , 
וזה היה צריך להקים " ועדת תמחיר " שתקיים עבודת מטה מסודרת ותקבע 
את שווי הסקייהוק מול שווי שני המטוסים המוצעים למוזיאון חיל האוויר . כל 
זה לא נעשה וחמור מכך : " העסקה עצמה שעשה חיל האוויר אינה מתועדת ופרטיה 
אינם ברורים " , נאמר במסמך , והיא התנהלה בין חיל האוויר לבין סוחרי נשק , 
מתווכים וטייסים במילואים . בפועל , קובע הדו"ח , נציגי סיב"ט לא הוכנסו 
כלל לסוד העסקה , ותנאי העסקה " הוכתבו למשרד לאחר שסוכמו " . אם לא די 
בכל אלה , ממשיך הדו"ח ומציין כי בין חיל האוויר לבין סוחרי הנשק סוכמו 
פרטים נוספים שכלל לא הובאו לידיעת מערכת הביטחון . כך התחייב חיל האוויר 
לשגר מטוס תובלה הרקולס לארה"ב , כדי להביא ארצה את מטוס הנורסמן . חיל 
האוויר התחייב לשגר לארה"ב שני טייסים שיטיסו את מטוס הקטלינה ולתדלק באוויר 
את מטוס הסקייהוק שיימסר לקונים , בדרכו להולנד . כלומר , הוצאות נוספות 
בגובה מאות אלפי שקלים בנוסף לפער המחירים בין מיליוני הדולרים , בעסקה 
עצמה . שלושה ימים לאחר שמכתבו של אבירם הונח על שולחנו של מנכ"ל משרד הביטחון , 
הורה המנכ"ל לבטל את העסקה . לפי הוראות המנכ"ל , נאלץ חיל האוויר , 
באמצעות ראש לשכת מפקד חיל האוויר , לשגר הוראות ביטול מיידיות של העסקה . 
הודעות הביטול נשלחו לסנדק , מחברת " תיל " , ולטרנר , מנהל מוזיאון 
חיל האוויר . למרבה המזל לא ניצלה חברת " תיל " את זכותה לתבוע את חיל 
האוויר לדין בעקבות הפרה חד - צדדית של ההסכם . קפמאבינפניתי לגד סנדק מחברת 
" תיל " , וביקשתי להבין כיצד עלה בידו לשכנע את מפקדת חיל האוויר לחתום 
על עסקה המוגדרת ע"י סגן היועץ המשפטי " כושלת ואומללה " , סנדק סירב להגיב 
והפנה אותי למנחם זהבי , מנכ"ל החברה . הלה השיב כי אכן ידוע לו שהמוזיאון 
מעוניין במטוסי קטלינה ונורסמן ולחץ על חיל האוויר לרוכשם , וכי כמה מתווכים 
הציעו לחיל עסקות שונות בעניין , אבל " אנחנו לא מעורבים " . לטענתי , 
שכל המכתבים הרשמיים של חיל האוויר ושל משרד הביטחון , כולל המכתב שבו 
אישר חיל האוויר את העסקה , מופנים לגד סנדק מחברת " תיל " , השיב זהבי 
" אנחנו לא מעורבים בזה " . פניתי לאיתן הבר , יועץ שר הביטחון , בבקשת 
הסבר . ביקשתי התייחסות לנקודה נוספת , שסגן היועץ המשפטי של מערכת הביטחון 
לא התייחס אליה בדו"ח ששיגר למנכ"ל . מכירת הסקייהוק לגורם פרטי או לממשלה 
זרה , כמכירת כל ציוד צבאי אחר המיוצר בארה"ב והמסופק לישראל ע"י ממשלת 
ארה"ב , מחייבת אישור מוקדם של הממשל האמריקאי . איך קרה שחיל האוויר התעלם 
מהסכם זה והוציא לחברת " תיל " מסמך רשמי המאשר את העסקה , העלול לסבך 
את ישראל לא רק בהפסד כספי בן מיליוני דולרים אלא גם לעורר מחלוקת קשה עם 
הממשל האמריקאי ? תגובת מערכת הביטחון היא , שהעסקה לא בוצעה . חיל האוויר 
ביטל את המכתב שנשלח לחברת " תיל " , המאשר את ביצוע העסקה . חיל האוויר 
לא היה מוסמך לבצע עסקה זו והקצין שהוציא את האישור ננזף . האישור חשף 
את המערכת לאפשרות של תביעת פיצויים , אך בהבנה עם החברה לא היתה תביעת 
פיצויים . מערכת הביטחון , שנאלצה לאשר שהעסקה עם חברת " תיל " בוטלה , 
בחרה להתעלם מכמה שאלות שהחשובה בהן היא כיצד בכלל הגיע חיל האוויר למצב 
שבו אישר עסקה שעל פניה לא היתה כשרה ואף הוציא אישור רשמי שהמדובר במטוס 
מעודפי ציוד , בעוד שבפועל מדובר במטוס מבצעי . גם על אפשרות סיבוכה של 
ישראל עם הממשל האמריקאי בחרה מערכת הביטחון שלא להגיב . כאשר תגובת מערכת 
הביטחון היא שהקצין שהוציא את האישור קיבל " הערה " בלבד , מתעוררת השאלה 
אם המערכת אינה מעודדת את אנשיה לביצוע מעשים חריגים , מה גם שכלל לא ברור 
אם הקצין אכן קיבל " הערה " . בשיחה עם צבי הוא ציין , כי בהיותו איש צבא 
הוא מנוע מלהגיב . עם זאת הדגיש , כי עד היום לא קיבל מאיש כל " הערה " . 
