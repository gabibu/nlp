המומים מאלכוהול , מהריקוד הממושך ומהרעש בדיסקוטק , יוצאים הצעירים לגמור 
את בילוי הלילה במשחקי העזה והתבלטות : רצים באוטוסטרדה , נוהגים במהירות 
מסחררת ועוצרים ממש על פי התהום , נוהגים את האופנוע המהיר על הגלגל האחורי 
בלבד ; משחקים אלה ואחרים הביאו למותם של 61 צעירים בכבישי מחוז בולוניה , 
במוצאי שבת ה71 במארס . איטליה ניעורה פתאום לבעיה , הנוגעת לפי אומדן 
איגוד בעלי הדיסקוטקים , ללא פחות משניים וחצי עד שלושה מיליון צעירים . 
לפי הסטטיסטיקה , בשליש הראשון של השנה הנוכחית היה מספר ההרוגים בכבישי 
איטליה נמוך משהיה בתקופה המקבילה אשתקד , כנראה בגלל הנהגת החובה על הנהג 
והנוסע לחגור חגורה . אבל באותו פרק זמן גדל מספר הרוגי מוצאי שבת לכמעט 
מחצית ממספר קורבנות תאונות הדרכים . הוללות מוצאי השבת אינה ייחודית לבולוניה . 
מחקר שהתפרסם לפני חודשים אחדים בירחון " פרוספטיבה דל מונדו " וחשף פרטים 
בדבר משחקי ההעזה של הצעירים זוכה רק כעת , בעקבות השבת השחורה בכבישי בולוניה , 
לתשומת הלב הראויה בדרג ממלכתי . גם האיגוד " אמהות נגד רוק " , שכבר 
שנים נלחם בלא הצלחה בדיסקוטקים ובשכרות , יוצא כעת מאלמוניותו . בעקבות 
השבת השחורה הועמדו שוטרים ביציאה מהדיסקוטקים , ומשרד הפנים הכין הצעת 
חוק שתאסור על צעירים מתחת לגיל 12 לנהוג במכוניות מהירות , תנהיג בדיקת 
אחוז האלכוהול בדמם של הנהגים וייתכן מאוד שתיקבע שעת הפסקה למכירת משקאות 
אלכוהוליים בדיסקוטקים . בכוונת הממשלה להשאיר הנהגת תקנות אלה בידי רשויות 
המחוזות . " אמהות נגד רוק " מתנגדות ודורשות חקיקה לאומית . לטענתן , 
חקיקה מחוזית תגרום לכך שהצעירים מחפשי ההרפתקאות ירוצו ממחוז למחוז במוצאי 
שבת . גם ארגון בעלי הדיסקוטקים מתקומם . לטענתו , אם ייסגרו הדיסקוטקים 
מוקדם יחפשו הצעירים את שעשועיהם בהליכה מנשפייה אחת לשנייה , ותאונות הדרכים 
לא יימנעו . בינתיים מכין משרד הפנים יחד עם משרד החינוך תוכנית פרסומת 
לצעירים , כדי להשפיע עליהם להימנע משתייה מופרזת ולהעדיף שעשועים לא מסוכנים . 
פסיכולוגים ידועים אמרו , שמוקד הבעיה נמצא בתחושת התסכול של צעירים רבים , 
שאינם מוצאים את מקומם בחברה ובעבודה . כך או כך , אומרות " אמהות נגד 
רוק " , ממילא אין מי שיכפה את התקנות החדשות על הנוער . באיטליה יש מחסור 
בשוטרים בכלל ובשוטרי תנועה הנעים בכבישים בפרט . לפי שעה מעבירים הרדיו 
והטלוויזיה הממלכתיים מידע לצעירים על הטבח בדרכים הנגרם משתייה מופרזת . 
האיטלקים מחזיקים בשליש מכלל החסכונות באיזור השוק המשותף . האיטלקי חוסך 
יותר מכל אזרח של מדינה אחרת בשוק , אבל מערכת הבנקאות האיטלקית מפגרת בהרבה 
אחרי המערכת במדינות השוק המפותחות . רק אחד מ61 הבנקים הגדולים בשוק הוא 
איטלקי , לעומת חמישה צרפתיים , חמישה גרמנים , ארבעה בריטים והולנדי 
אחד . רק אחד מ73 הבנקים הגדולים בעולם הוא איטלקי . מדובר ב"בנקה דנציונאלה 
דאל לאבורו " , בנק ממלכתי שמחזור העסקים השנתי שלו היה אשתקד 4 . 29 מיליארד 
דולר . לצורך ההשוואה , המחזור של " קרדיט אגריקול " הצרפתי היה 4 . 
412 מיליארד דולר , של ה"באנק נסיונאל דה פאריס " 7 . 281 מיליארד דולר , 
ושל " הדויטשא בנק " 9 . 861 מיליארד דולר . אלה שלושת הבנקים הגדולים 
בשוק . המערכת הבנקאית האיטלקית מפוצלת למדי יש בה לא פחות מאלפיים בנקים , 
חלקם פרטיים , חלקם ממלכתיים וחלקם חברות מניות . בעיה נוספת המעיקה על 
המערכת הבנקאית האיטלקית היא קשריה ההדוקים עם המפלגות . המנהלים הכלליים 
של מרבית הבנקים ממונים על פי מפתח מפלגתי . מאז 0491 חלשה מפלגת הרוב הדמו - 
נוצרית על רוב רובה של המערכת , אבל בשנים האחרונות גדל חלקה בעוגה של מפלגת 
הקואליציה השנייה בחשיבותה המפלגה הסוציאליסטית . איש המפלגה הסוציאליסטית , 
ואזי , היה מנהלו הכללי של ה"בנק נאציונאלה דל לאבורו " כאשר פרצה שערוריית 
האשראי הנוח שניתן במשך שנים על - ידי סניף אטלנטה של הבנק לממשלת עיראק . 
הנזק שהביאה השערורייה לא הצטמצם בפיטורי ואזי ועוזריו הראשיים , אלא בעיקר 
בדחיית תהליך איחוד הבנק עם קרן הפנסיות הממלכתית , במטרה להקים ענק פיננסי 
באיטליה . תדמיתה של הבנקאות האיטלקית נפגעה קשות מהשערורייה , שלא נתגלתה , 
אגב , על - ידי המערכת הבנקאית האיטלקית או על - ידי האוצר , אלא דווקא 
על ידי האמריקאים . שיטת הניהול הקשורה בחישובים פוליטיים מקשה על ההתייעלות 
והכנסת שיטות חדישות . המקרה של אטלנטה הוא רק אחד משורה של שערוריות בנקאיות , 
אם כי בממדים קטנים בהרבה . שר האוצר בממשלה הקודמת , אמאטו , הגיש הצעת 
חוק שמטרתה היתה לעודד רכישת בנקים ולסייע לרשת הבנקאית האיטלקית להתחזק 
כדי שתוכל לרכוש בנקים במדינות אחרות של השוק . אבל החוק הזה קיבל את אישור 
הפרלמנט רק ב03 במארס השנה . לפי החוק חייבים כל הבנקים באיטליה להיות חברות 
מניות ; הבנקים שבבעלות ממלכתית נדרשים למכור 94 אחוזים ממניותיהם לידיים 
פרטיות . השליטה תישאר בידי המדינה , שתדאג להזרים לבנקים האלה קרוב ל008 , 
1 מיליארד לירטות בתוך חמש השנים הבאות , במטרה לעודד את רכישת מניותיהם 
בבורסות השוק . החוק גם נועד לאפשר את הורדת המסים על פקדונות בנקאיים ואת 
הורדת שיעור הרזרבה הבנקאית הדרושה בשביל פעולות שונות . הדאגה באוצר נובעת 
גם מההכרה , שבתנאים הנוכחיים אף בנק איטלקי אינו מסוגל לרכוש בנקים בארצות 
אחרות כדי לאפשר שימוש ברשת סניפים מחוץ לגבולות איטליה . על שולחן הפרלמנט 
מונחת הצעת חוק שתאפשר שינויים מרביים בארגון הבורסות באיטליה , ומתן זכות 
לבנקים עסקיים ( שכיום אינם קיימים למעשה ) לסחור בבורסה . למרות כל אלה 
קיים בחוגי הבנקאות חשש , שהרפורמה חלקית ומאוחרת , ומי שייהנו מנטייתו 
של האיטלקי הממוצע לחסוך ולהחזיק את כספו בדרך זו אחרת בבנק , יהיו בעיקר 
הבנקים הגדולים שבארצות השוק . 
