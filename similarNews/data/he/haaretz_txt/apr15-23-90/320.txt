לונדון ( מיוחד ל"הארץ " ) . חוקרי המכס בבריטניה משוכנעים עתה כי יש בידיהם 
די ראיות להוכיח כי צינורות הפלדה שנתפשו לפני שבוע היו חוליה מקשר בין - 
לאומי לספק לסדאם חוסיין את " התותח הגדול ביותר בעולם " . לדבריהם תכנן 
המדען הנרצח , ד"ר גראלד בול , את התותח . " אנו ממתינים לסיומן של עוד 
כמה חקירות ונוציא את האמת לאור בתוך ימים אחדים " , אמר מקור מוסמך ל"הארץ " . 
הוא דחה קשר בין גילוי הצינורות לבין הקשר להבריח שבועיים קודם לכן מתגים 
גרעיניים לבגדאד . בעוד שהמכס הבריטי דבק בטענתו זו , חלו ביממה האחרונה 
התפתחויות נוספות בבריטניה בעניין זה . חברת " וולטר סומרס " גילתה , 
כי לפני שבועיים פנו אליה סוכנים עיראקים בבקשה לספק להם " ציוד הנועד 
להצבה ולירי " . היא דחתה את בקשתם והעבירה את פרטיה לשלטונות . בבריסל נודע 
כי לילה לפני ההתנגשות בחייו של בול נערך ניסיון פריצה למשרדיה של חברת ביטחון 
ישראלית בשם " אסקו " , הנמצאים בקרבת מקום מגוריו . בקנדה טען מייקל בול , 
בנו של הנרצח , כי אביו קיבל אזהרות טלפוניות מאנשים שהציגו את עצמם כסוכני 
המוסד , וביקשו ממנו להסתלק מן הפרויקט . כן נודע , כי בול עצמו שהה בעיראק 
זמן קצר לפני רציחתו , המתוארת על - ידי המשטרה הבלגית ( שהטילה איפול 
על חקירתה ) כ"מקצועית " . משטרת בלגיה אינה פוסלת את האפשרות שסוכנים עיראקים 
רצחו את בול משום שחששו כי המידע שהיה ברשותו על התחמשות ארצם יגיע לידיים 
הבלתי רצויות . אמש הודיעה חברת " פורגמאסטרס " משפילד , כי היא עשויה 
לתבוע את המכס לדין על כך שחומר חסוי ממגירותיה שהוחרם על - ידי חוקריו הגיע 
לעיתונות . החברה עצמה הודתה כי נשאה ונתנה על מכירת הצינורות עם חברתו 
של בול , " ספייס ריסרץ פרוגקט " , אולם מתעקשת על כך שהשימוש היחיד שיכול 
היה להיות לצינורות הוא פטרו - כימי . אדם נוסף שהיה מעורב במגעים היה עמיתו 
של בול , ד"ר קאוולי , והוא תיווך בין " פורגמאסטרס " לבין " וולטר 
סומרס " , הנתונה אף היא לחקירת בלשי המכס . קאוולי ובול תיווכו גם בין חברות 
אלו לבין שני מפעלים בלגיים המייצרים תחמושת בקוטר גדול " מקאר " ו"פי - 
אר - בי " , שנרכשה בדצמבר האחרון על - ידי הקונצרן הבריטי " אסטרה " . העיראקים 
עוד לא גילו מה היה יעדם של הצינורות , ואם השימוש בהם היה אכן לצרכים פטרו - 
כימיים . מקור בממשלה ציין את העובדה כי עד כה לא הומצא כל מידע על מיקומו 
של אתר פטרו - כימי אליו יועדו , בעוד שמומחי נפט וכימיקאלים אינם יודעים 
איזה שימוש ניתן לעשות בצינורות מן הסוג הזה . כן הוברר שהמשרד העיראקי 
ל"תעשיות ומינראלים " אליו היו הצינורות מיועדים למשלוח לא קיים כלל וכלל , 
וכי התקשורת העיראקית עם החברה משפילד נעשתה על ניירות רשמיים של משרד התעשייה 
והמשרד לתיעוש צבאי . גם מומחי הארטילריה והטילים , המתייחסים בספקנות 
רבה לטענות המכס , מודים כי מוזר הוא שחברה העוסקת בנשק בלבד ערכה את הזמנת 
הצינורות . עיראק שילמה כבר סכום של 3 . 1 מיליון ליש"ט עבור הצינורות שהוחרמו , 
אך לפי שעה לא תבעה אותם מן השלטונות הבריטיים . 
