ואשינגטון ( ע"ר , ע"ץ ) . סחר חשאי מילא תפקיד מרכזי בקידום היכולת 
הגרעינית של מדינות כמו פקיסטאן , הודו , ארגנטינה , בראזיל ועיראק קובע 
דו"ח שהתפרסם אתמול בוואשינגטון . הדו"ח הוכן על ידי קרן קארנגי לשלום בין - 
לאומי מוסד מחקר פרטי אמריקאי , ונאמר בו , כי מתנהל סחר חשאי ברכיבים 
גרעיניים עם ארצות מתקדמות בחקר הגרעין והתעשייה הגרעינית , במיוחד מערב - 
גרמניה וסין . " התפקיד שמילאו אזרחי מערב גרמניה וחברות בארץ זו מדאיג 
במיוחד , וקיימת סיבה טובה להאמין שהפיקוח הלקוי על יצוא זה מצד השלטונות 
תרם במידה מכרעת להחרפת הבעיה " , קובע הדו"ח . עוד נאמר בו כי היצוא הסיני 
של חומרים גרעיניים סייע במידה רבה ליכולת ייצור הנשק הגרעיני של הודו וארגנטינה , 
ובעיקר הודות לפעולתו של מתווך מערב - גרמני שפעל באמצעות חברה - בת שווייצרית , 
וכך התחמק מן החוקים האוסרים יצוא גרעיני מגרמניה . הדו"ח קורא לממשלת גרמניה 
המערבית לממש חוקים שנתקבלו בשנה שעברה להידוק הפיקוח על היצוא והטלת קנסות 
מתאימים על העבריינים . המדינות שהן הספקיות העיקריות של רכיבים גרעיניים 
נקראות ליישם מדיניות כוללת שתעניש ממשלות החוזרות שוב ושוב על הברחות בשטח 
הגרעיני . מחבר הדו"ח , לאונארד ספקטור , הוא מנהל הפרויקט של קרן קארנגי 
למניעת הפצת הנשק הגרעיני . הוא אומר בדו"ח , כי התוכניות הגרעיניות של 
פקיסטאן , ארגנטינה ובראזיל לא היו מגיעות לשלב בו הן מצויות כיום , אילו 
הופעלו בצורה אפקטיבית ההגבלות על היצוא הגרעיני בשנות ה08 . " פיקוח כזה 
חיוני לחסימת האמביציות לייצור נשק גרעיני של עיראק , איראן , לוב ובמידה 
קטנה יותר גם צפון קוריאה " , קובע הדו"ח של ספקטור . הדו"ח מציין כי עיראק 
מפגרת במידה ניכרת אחר המדינות האחרות שצוינו כמי שמשיגות חומר גרעיני ורכיבי 
יצור גרעיני באמצעות סחר חשאי בלתי חוקי . ההברחות בתחום זה מצד עיראק עוררו 
הד ציבורי , בעקבות מעצרם של חמישה אנשים באנגליה ב82 במארס , על מעורבותם 
בניסיון הברחה של מרעומי פצצה גרעינית . עיראק מפגרת ככל הנראה ב - 501 שנים 
ביכולת הייצור של כלי נשק גרעיניים . לפי הדו"ח , היא נמצאת עתה בשלב של 
הקמת מתקנים לייצורם של חומרים המשמשים להרכבתם של כלי נשק גרעיניים . 
