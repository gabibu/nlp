ניירובי ( ע"ר ) . המורדים בצפון אתיופיה הודיעו אתמול , כי הרגו 278 
חיילים מצבא הממשלה , וכי תפסו מכשירי קשר מתוצרת ישראל בפעולת חדירה לחבל 
שועה בשבוע שעבר . דובר החזית לשחרור טיגריי מסר , כי כוחות המורדים תקפו 
את קאראקורה ביום חמישי , על הכביש הראשי מאדיס - אבבה לעיר דסי בצפון 
בירת חבל וולו . הדובר אמר כי לוחמי החזית תקפו שתי חטיבות קומנדו של צבא 
הממשלה בקאראקורה , הרגו 127 חיילים ותפסו 153 . ביום ששי תקפו כוחות המורדים 
את העיר הסמוכה דגגה , הרגו 151 חיילים ותפסו 002 , לטענתם . המורדים גם 
תפסו כלי נשק רבים , ובפעם הראשונה גם מכשירי קשר לטווח ארוך מתוצרת מוטורולה - 
ישראל אמר הדובר . הידיעות על תפיסה זו מאשרות דיווחים , כי ישראל מספקת 
ציוד צבאי לאתיופיה מאז כוננו שתי המדינות מחדש יחסים דיפלומטים , בנובמבר 
שעבר . ישראל הכחישה ידיעות אלה . 
