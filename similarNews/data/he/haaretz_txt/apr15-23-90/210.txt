מועצת יש"ע פועלת בימים אלה כדי לקדם במהירות עלייה על הקרקע של שני יישובים 
שהקמתם אושרה בהסכם הקואליציוני האחרון בין המערך לליכוד . היישובים הם 
ריחן ה שבצפון השומרון , ורמת גדרון שליד ירושלים . אלה הם שני היישובים 
האחרונים בין השמונה שעליהם הוסכם בין הליכוד למערך כאשר הוקמה ממשלת האחדות 
האחרונה , שעדיין לא עלו על הקרקע . התנחלות נוספת , דוגית לחוף עזה , 
תעלה על הקרקע בקרוב . הקמתה של התנחלות זו אושרה בממשלה עוד ב2891 . מקור 
ביטחוני בישראל אמר אמש כי " לאחר שהתנחלות דוגית בצפון רצועת עזה תעלה 
על הקרקע הבוקר או מחר , לוחצים גורמים בליכוד על הקמת התנחלויות נוספות . 
אנשי ההתיישבות בליכוד , בהם מיכאל דקל , מפעילים לחצים לשנות את הסטאטוס - 
קוו הקיים במספר מקומות בשטחים " . לדברי אותו מקור , יש לחץ כבד להקים מבנה 
קבוע למתנחלים בקבר יוסף , במקום האוהל שהיה קיים עד כה . הגורמים בליכוד 
אומרים , כי מבנה קבוע במקום אוהל הוא בטיחותי וביטחוני יותר . נושא נוסף 
שעליו לוחצים במערכת ההתיישבות הוא הוספת קומה נוספת ברובע היהודי בחברון 
בנוסף לשתי הקומות הקיימות במקום . מקורות ביטחוניים מסרו , כי מאז מונה 
מיכאל דקל כעוזרו של ראש הממשלה ושר הביטחון יצחק שמיר לנושא ההתיישבות , 
הואץ התהליך של הקמת התנחלויות שחלקן קיבלו את אישור הממשלה לפני מספר שנים . 
ח"ך יוסי שריד פנה ליועץ המשפטי לממשלה , שיורה לעוזרו של שמיר , מיכאל 
דקל , להפסיק את העיסוק בנושא ההתנחלויות , עד שיתברר גורלו בבית המשפט . 
שריד כותב במכתבו לחריש כי ראוי להזכיר שמיכאל דקל עומד בימים אלה למשפט 
על מעשים הקשורים לליכוד ולהתנחלויות , ועדיף שלא יעסוק עתה בנושא זה . 
גם ח"ך אמנון רובינשטיין מבקש לכנס את הכנסת בפגרה ולדון בהתנחלויות החדשות . 
בשלב הראשון של הקמת דוגית כאתר זמני יוקמו חמישה קרוונים , ובשלב מאוחר 
יותר יתוספו קרוונים נוספים . כוחות צה"ל ברצועה יאבטחו החל מהבוקר את המתנחלים 
בעבודתם . מקור צבאי בכיר אמר אתמול : " מרגע שהגיעו כל האישורים אנו 
מבחינתנו חייבים לאבטח את המתנחלים בעבודתם בשטח " . מקורות פלשתיניים , 
בהם בכירים בקרב המנהיגים ברצועה , מתחו אמש ביקורת על החלטת הממשלה להקים 
את היישוב דוגית . לדברי מנהיג בכיר שביקש להישאר בעילום שם , בזמן שאין 
ממשלה בישראל מנצלים המתנחלים את המצב , ומעלים יישוב חדש ברצועה , דבר 
העלול להסלים את ההתקוממות ברצועה . דוברים בקרב המתנחלים בגוש קטיף דחו 
את הביקורת על הקמת דוגית . הם אמרו כי הקמת ההתנחלות תתבצע על פי ההסכמים , 
והם יפעלו להקמת התנחלויות נוספות . ואשינגטון ( ע"ץ ) . הממשל האמריקאי 
שב והודיע אתמול כי ידרוש מישראל ערבויות לכך שסיוע נוסף לעולים מבריה"ם 
לא ישמש ליישוב העולים בהתנחלויות בשטחים . בקונגרס האמריקאי נבדקת עתה 
הצעת חוק לסיוע של 004 מיליון דולר בערבות להלוואות לבניית מגורים לעולים 
מבריה"ם . דוברת מחלקת המדינה מרגרט טאטוויילר אמרה כי הממשל אינו מתנגד 
לכך , אבל דורש ערבויות לכך שהכספים לא ישמשו להקמת התנחלויות . " ערבויות 
אלה יושגו " , אמרה טאטוויילר , והוסיפה כי הן מתעכבות בשל המשבר הפוליטי 
בישראל . " ההתנחלויות מהוות מכשול לשלום ומשפיעות לרעה על המאמצים להשגת 
הסדר כולל לסכסוך הישראלי - ערבי " , הוסיפה הדוברת . 
