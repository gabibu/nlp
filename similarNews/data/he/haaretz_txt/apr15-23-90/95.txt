אבו דאבי , הנסיכויות הערביות המאוחדות ( אי - פי ) . שר הנפט , מאנה 
סאפד אוטאיבה , אישר בראיון שאירגון אופ"ק אינו יכול להתעלם מהירידות במחירי 
הנפט . אתמול הודיעו שרי הנפט של ערב הסעודית , כוויית ועיראק שייפגשו 
להתייעצויות לאחר תום חודש הרמדאן . סוכנות הידיעות העיראקית הודיעה ביום 
חמישי מבגדד שהפגישה בבירה הסעודית ריאד היא חלק מההתייעצויות ושיתוף הפעולה 
ביניהן בתחום הנפט . הפגישה , שתתקיים בראשית מאי , מכוונת להכנות לקראת 
פגישתם הקרובה של שרי אופ"ק , הוסיפה הסוכנות . שלושת השרים הפכו לגוש המוביל 
בקרטל של 31 המדינות , ופגישה דומה שהתקיימה בכוויית הסתיימה בקביעת מדיניות 
משותפת שהכשירה את הדרך לפגישת אופ"ק שהתקיימה במארס . ירידת המחירים , 
שהיא הראשונה השנה , גרמה זעזועים במדינות המייצרות נפט , במיוחד בין 
חברות אופ"ק שכלכלתן מבוססת על ההכנסות מיצוא הנפט . בהודעתו לסוכנות הידיעות 
הרשמית של הנסיכויות המאוחדות , וואם , אמר אוטאיבה : " יש קו אדום שאסור 
למחירים לרדת תחתיו . בהדגישו כי בידי הקרטל יש אמצעים להחזיר את היציבות 
למחירים , אמר כי אופ"ק לא תעמוד באפס מעשה בפני המתרחש בשוק הנפט . אוטאיבה 
לא ציין מהו המחיר שיגרום לתגובה באופ"ק או מה תהיה התגובה , אולם המחירים 
כיום נמוכים ממחיר היעד של 81 דולר לחבית . הודעתו של אוטאיבה והפגישה המשולשת 
של השרים באו על רקע התייעצויות קדחתניות של שרי אופ"ק בעקבות הירידה החדה 
של מחירי הנפט השבוע , והעובדה שתפוקת הנפט של כמה מהמדינות עברה בהרבה 
את המכסה שנקבעה להן . על פי הידיעות קיימת אפשרות לפגישת חירום שתקדים 
את פגישת אופ"ק הדו - שנתית המתוכננת ל52 במאי בזנבה . הנסיכויות הערביות 
המאוחדות היא אחת המדינות שלא עמדו בהסכם , ומפיקה נפט בכמות כפולה מהמכסה 
שנקבעה לה . השבועון מידל איסט אקונומיק סרוויי כתב שרמת התפוקה הממוצעת 
של מדינות אופ"ק בחודש מארס היתה 90 . 42 מיליון חביות ביום , הכמות הגבוהה 
ביותר מאז 1891 , וגבוהה בשני מיליון מהכמות של 680 . 22 מיליון חביות ביום 
שקבע ארגון אופ"ק לתקופה ינואר - יוני 0991 , כדי לייצב את מחיר הנפט ל81 
דולר לחבית . על פי הדיווח אופ"ק מגינה על המחיר של 81 דולר לחבית , ומחיר 
הנפט הוא הנושא הראשון במעלה שיעמוד על סדר היום של פגישת שרי אופ"ק בזנווה . 
