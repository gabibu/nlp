קטמאנדו ( ע"ר וע"ץ ) . ראש ממשלת נפאל החדש מינה שניים מראשי הפעילים 
למען זכויות האדם ושלושה קומוניסטים כשרים בממשלה הרב - מפלגתית הראשונה 
בנפאל מזה 03 שנה . מתנגד המשטר לשעבר , קרישנה באטאראי , שיושבע היום 
לראשות הממשלה , נקב בשמם של חברי הממשלה במסיבת עיתונאים , בניגוד לנוהל 
המקובל לפיו ההכרזה צריכה לבוא מארמון המלך ברנדרה . באטאראי נקב בשמותיהם 
של שמונה שרים מתוך עשרת חברי הממשלה . את השניים הנותרים ימנה המלך על 
פי ההסכם שסלל את הדרך לשלטון הרב - מפלגתי . רשימת השרים כוללת שלושה חברים 
ממפלגתו של באטאראי , מפלגת הקונגרס הנפאלי , ושלושה מחזית השמאל המאוחדת , 
שהיא מפלגה קומוניסטית . שני חברים נוספים , ששוחררו לאחרונה מן הכלא על 
שהפגינו במחאה על הפרת זכויות האדם בנפאל , יכהנו כשרים עצמאים . השנים 
הם : דוונדרה ראג פאנדיי , ראש ארגון זכויות האדם בנפאל , ופרופסור מאתורה 
שרסתה , שעמד בראש מסע המחאה של הרופאים נגד ירי המשטרה על מפגינים למען 
דמוקרטיה . הממשלה החדשה תפעל כממשלת מעבר עד לכינון חוקה חדשה ובחירות כלליות . 
עדיין לא ברור אם בכוחו של המלך לדחות את המינויים . באטאראי אמר כי הוא 
יחזיק גם בתפקיד שר ההגנה ושר החוץ , אולם סירב לנקוב במינויים למשרדים 
אחרים . המלך עשוי לנצל את ההזדמנות ולשנות חלק מן התיקים , מאחר שעדיין 
לא ברור אילו תיקים ייעד לאנשיו . מפלגות הקונגרס וחזית השמאל הקימו תנועה 
להשבת הדמוקרטיה בנפאל ב81 בפברואר . לפני עשרה ימים הופסקו ההפגנות והשביתות , 
במהלכם ירתה המשטרה למוות בעשרות מפגינים , לאחר שהמלך התיר את האיסור 
בן 03 השנים על פעילותן של מפלגות פוליטיות במדינה . 
