לא רק הסוכנים והסוחרים שהבריחו ציוד וחומרים בחשאי , כי אם גם פירמות 
מכובדות , ביניהן ממלכתיות , עזרו למדינות העולם השלישי לשחרר את שדי המלחמה 
הגרעינית , הכימית והביולוגית מהבקבוק . בריה"ם ומערב גרמניה מכרו לעיראק 
ציוד וטכנולוגיות למתקנים גרעיניים " לצורכי שלום " . לפי מחקר מכון ברוקינגס 
בוואשינגטון , מכרה ארה"ב ב6891 לבגדד ציוד אלקטרוני מתקדם בשביל מפעל לייצור 
טילים . ברשימת הספקים גם מסרשמידט - בולקוב - בלום במערב גרמניה , " החברה 
הלאומית לשימושים תעשייתיים " באיטליה , " סאגם " בצרפת ו"יולט - פאקרד " 
בארה"ב . חברת " טושיבה " היפאנית סיפקה ציוד אלקטרוני ללוב . מתקן " אוזיריס " , 
שהושמד ב1891 בפעולת חיל האוויר הישראלי , נבנה בצרפת והיא סיפקה לבגדד 
גם 5 . 31 ק"ג אורניום מועשר . החומרים הכימיים , שמהם ייצרה עיראק את 
הגזים שהשתמשה בהם נגד איראן ונגד המיעוט הכורדי , סופקו גם ממערב וגם ממזרח 
גרמניה . הטילים הבאליסטיים העיראקיים מבוססים על טילי סקאד סובייטיים ששופרו 
בעזרת מזרח גרמניה ומצרים . חברות מערב גרמניות , איטלקיות , צרפתיות , 
שווייציות , אוסטריות ובריטיות היו שותפות בתוכנית משותפת עיראקית - מצרית - 
ארגנטינית לפתח את הטיל " קונדור2 " לטווח ארוך . במקרים רבים התירוץ 
היה שהציוד או הידע נרכש למטרות אזרחיות ; לפעמים בוצעו העסקות בהחלטות 
מדיניות בדרג הגבוה ביותר , ובמקרים אחרים מדובר בהברחות ממש . לרוב קשה 
לקבוע את הקו המבדיל בין עסקה חוקית לעסקה בלתי חוקית : הממשלות מעוניינות 
בקידום היצוא ומעדיפות לא לראות ולא לשמוע כאשר חומרים וציוד רגיש עוברים 
את גבולות המדינה והחוק . בתחום זה הצטיינה מערב גרמניה . אשתקד התעמתה 
ואשינגטון עם בון בעניין העזרה שנתנו חברות גרמניות להקמת המפעל לנשק כימי 
בלוב . אחרי חודשים רבים של הכחשות רשמיות , הודו הגרמנים , שמאז 0891 
ידעו שלוב בונה את המפעל ברבתה . אחר - כך הודו שמאז 6891 ידעו גם שחברה 
גרמנית ( " אימהאוזן כמי " ) ממונה על בניית המפעל . בלחץ השערורייה הציבורית 
נעצר בעל החברה ונפתח תיק פלילי נגדו ונגד חברתו . החקירה טרם הושלמה . 
מיניסטריון המדע המערב גרמני הפסיק את המענק של 51 מיליון מרק שניתן למחלקת 
המחקר של חברת אימהאוזן ( לעבודה בתחום האנרגיה ) , אך התמיכה הכספית 
חודשה על ידי חברת הענק " זלצגיטר " , שהיתה אז בבעלות ממשלית . בפקיסטן 
נבנה מתקן להעשרת אורניום לדרגה הדרושה לנשק גרעיני , בציוד שהוברח ממערב 
גרמניה ; מקדחות , מנהרות רוח וציוד אחר לייצור טילים סופקו למפעל סדאמ61 
העיראקי במוסול . כשפרצה אשתקד המריבה הגדולה בין ואשינגטון ובון , בשל 
אספקת ציוד גרמני למפעל הגזים בלוב , אמרו פקידים אמריקאים שההפעלה הרפה 
של תקנות יצוא נוקשות היא חלק בסיסי של " תרבות היצוא הגרמנית הכפייתית " . 
כאשר מיניסטריון החוץ הגרמני , בלחץ ארה"ב , דורש ממיניסטריון הכספים 
או הכלכלה לפעול נגד יצואנים בלתי חוקיים , נוטים שני המיניסטריונים " לתת 
הגנה לעבריינים " , מסר בשעתו ה"פייננשל טיימס מבון . כיום יש שורה של ארצות 
העומדות על סף כניסה למועדון המעצמות הגרעיניות הזוטרות , ואחרות כבר בתוך 
המועדון . ארגנטינה וברזיל , עיראק ומצרים , פקיסטאן והודו החליפו או 
מחליפות את המעצמות הגדולות כמקור לסכנה גרעינית בעתיד . אם תימשך ההפשרה 
בין מעצמות העל , עלול מוקד האיום הגרעיני לעבור אל החברים החדשים במועדון , 
ושאלת " מאזן האימה בין הזוטרים " תתפוס את מקום התקוות והפחדים שליוו 
את מאזן האימה בין מעצמות העל . יש סיבות לחשוש , שמאזן האימה בין הזוטרים 
יהיה פחות יציב משהיה קודמו גם בשיא המלחמה הקרה . הסכסוכים בין מעצמות העל 
היו לאורך חזית פוליטית וגיאוגרפית רחבה , וזה העניק להם הן מסלול ארוך 
של הסלמה והן אפשרות של מהלכי תגובה חלופיים . השימוש בנשק גרעיני עמד בשיא 
ההסלמה , כאיום הקיומי האחרון . מאז משבר הטילים בקובה למדו מעצמות - העל 
את תורת " בקרת המשברים " . לזוטרים אין ניסיון כזה . העימותים ביניהם 
הם לרוב " חד סכסוכיים " , ולכן מונעים יותר על - ידי מטעני פחד הדדיים 
ונתפסים מיד כקיומיים , לפחות על - ידי אחד הצדדים . ואם לא די בכך , איש 
לא יחשוד שקאדפי או סדאם חוסיין הם אנשים אחראים במידה שהיו ברזנייב , חרושצוב 
או סטלין . 
