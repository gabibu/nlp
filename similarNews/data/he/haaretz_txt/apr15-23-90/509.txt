לונדון ( מיוחד " לספורט הארץ " ) . החלוץ הישראלי רוני רוזנטל ממשיך 
לעשות חיל במדי ליוורפול הצועדת בראש טבלת הליגה האנגלית . אמש נבחר רוני 
ל"איש של המישחק " למרות שנכנס רק בדקה ה - 56 של המאבק המסקרן ב"הייבורי " , 
איצטדיונה של האלופה היוצאת ארסנל . המישחק הסתיים בתיקו 11 . ארסנל הוליכה 
10 במחצית משער שהבקיע פול מארסון בדקה ה - 04 . עד לכניסתו של רוזנטל ( 
החליף את סטונטון ) היו לליוורפול שתי הזדמנויות בלבד והיא היתה נתונה ללחץ 
כבד של ארסנל . אבל כניסתו של רוזנטל חוללה מהפך . ליוורפול החלה ללחוץ , 
רוני הצליח בכל פעולותיו וזכה למלוא החופן שבחים משדרי ומפרשני המישחק ששודר 
ישירות בטלוויזיה . הללו תמהו מדוע רוני לא שותף מהפתיחה . רוזנטל גם היה 
מעורב בשער המשווה שהושג בדקה ה - 68 . הוא החל בפריצה מסחררת באגף שמאל , 
הגביה לעבר השני , שם ניצב ליד קו הרוחב סטיב ניקול , זה הגביה לרחבה 
וגון בארנס שהמתין לכדור בלתי מכוסה הבקיע מקרוב . קודם לכן חטף רוני כדור 
ומסר לבארנס שבעט מעל המשקוף . 
