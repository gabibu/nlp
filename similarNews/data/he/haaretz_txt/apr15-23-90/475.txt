בון ( מיוחד ל"הארץ " ) . במטה כוחות נאט"ו במונס שבבלגיה ובבסיסים של 
הברית ברחבי מערב אירופה התקבלו אתמול מחאות נגד המשך טיסות האימונים של 
חילות האוויר באזורים מאוכלסים . המחאות באו בעקבות תאונה שאירעה שלשום , 
בה התנגשו והתרסקו שני מטוסי " אף - 81 " קנדיים סמוך לעיר המערב - גרמנית 
קארלסרוהא . במטה נאט"ו אמרו , כי הטיסות במערב אירופה נדרשות כדי להרגיל 
את הטייסים ל"תנאי אמת " במקרה של מלחמה , אך יוזמות של אזרחים ומפלגות 
פוליטיות גורסות , כי הטיסות הפכו למיותרות לנוכח הפגת המתיחות באירופה 
וצימצום האיום הצבאי מצד ברית וארשה . אזרחים נרגזים הפגינו אתמול ליד בסיסים 
של נאט"ו במערב גרמניה נגד המשך טיסות האימונים . מפקדת נאט"ו במערב אירופה 
הודיעה מצידה , כי טיסות האימונים במטוסי ה"אף - 81 " יידחו עד לאחר השלמת 
חקירת התאונה . ההתנגשות בין המטוסים ארעה כשנמצאו בגובה של כארבעה קילומטרים , 
ועמדו כנראה לתרגל קרב אוויר . טייס אחד נהרג . חברו צנח בכיסא המפלט ונפצע 
קשה . 
