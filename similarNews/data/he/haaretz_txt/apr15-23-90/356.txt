הצעה של ישראל ליצירת מערכת תקשורת חדשה ישירה בין מדינות אירופה והאזור , 
לקראת 29 , תוגש לוועידה הבין - לאומית של אגודות פקחי טיסה שתתקיים במקסיקו . 
היום תצא לכנס שבאקפולקו , משלחת ישראל ובה חמישה נציגים , חברי אגודת 
פקחי הטיסה . חבר המשלחת , אבי הכהן , אמר אתמול ל"הארץ " , כי ישראל תציע 
לארח את הכינוס השנתי של אגודות פקחי הטיסה בשנת 39 . לדבריו מצדד בכך מנכ"ל 
רשות שדות התעופה , ברוך לוי . עוד מסר הכהן כי לקראת האיחוד בשוק האירופי 
המשותף תקים האגודה בישראל ועדת היגוי מיוחדת של פקחי טיסה , שתדון בכל 
השאלות הכרוכות בהשלכות האיחוד על עומס והתנועה האווירית ארצה . עניינים 
הקשורים לכך , כמו סיווג מקצועי , שפת דיבור ותקנים חדשים , יועלו לדיון 
כעת בכנס במקסיקו . נושא מרכזי שיידון בכנס הוא הכנסת מכשיר וידאו להקלטות 
מכ"ם במסגרת תהליך פיקוח הטיסה . 
