שלומי שרון , חייל בן 91 , התאבד אתמול בבוקר בירייה בביתו שבקרית - אתא . 
המשטרה הצבאית פתחה בחקירה בפרשה . טוראי שרון שירת בחיל האוויר ביחידת 
נ"ם , ולדברי משפחתו הוא התאבד לאחר שהיה בלחץ נפשי . לטענת המשפחה , 
מפקדיו לא נעתרו לבקשותיו להוציאו לחופשות תכופות יותר . אתמול אמור היה 
החייל לשוב לבסיסו בצפון , בתום שבוע של חופשה רגילה . ואולם לחבריו גילה 
כי אין ברצונו לשוב לבסיס . ערב קודם לכן התקשר שלומי לחברתו ואמר לה , 
" אני מצטער על הכל , בקרוב תדעי על מה ולמה " . אמו של שלומי , חיה שרון , 
תיארה אותו אתמול כילד שהיה לו הכל . " קנינו לו אוטו כדי שלא יצטרך לחזור 
הביתה בטרמפים , וכשהיה צעיר יותר קנינו לו אופנוע " . שרון התגייס לצה"ל 
לפני שמונה חודשים . " הוא נהג לבוא הביתה אחת לשלושה שבועות , אבל היו 
חיילים אחרים שהגיעו הביתה מדי שבוע . הוא לא הבין את זה . זו היתה הפעם 
הראשונה שהוא נתקל בבעיה ולא ידע איך להתמודד אתה " , סיפרה האם . לטענתה , 
רגישות מצד מפקדיו יכולה היתה להצילו מהתאבדות . " היום זה לא אותו צבא 
של פעם . זה לא אותו נוער . יש חוקים קשוחים , אבל צריך לדעת לשחרר את 
הרסן . המפקדים צריכים להתחשב בצרכים של החיילים " , אמרה האם . שכנים סיפרו 
אתמול ששלומי היה נער מופנם ומסוגר . קפידבינשלומי שרון הוא החייל השני המתאבד 
בתוך שבוע ימים . כזכור , לפני כשבוע התאבד החייל יורם תמרי בעת שירה בעצמו 
בבסיסו במרכז הארץ . בשנת העבודה הקודמת של צה"ל , שנסתיימה בסוף מארס 09 , 
התאבדו 73 חיילים . ח"ך פנחס גולדשטיין דרש אתמול לכנס מידית את ועדת החוץ 
והביטחון של הכנסת כדי לדון בממצאים של האלוף יעקב לפידות והוועדה שלידו , 
שמונו לחקור את סיבות ההתאבדויות ותאונות האימונים בצה"ל . הוועדה המיוחדת 
שמונתה ליד האלוף לפידות חקרה וראיינה מפקדים , וכן משפחות שכולות שבניהן 
התאבדו או נהרגו בתאונות , וסיירה במספר בסיסים . הדו"ח שלה , המכיל שני 
כרכים , נמצא בדפוס , ויוגש לרמטכ"ל באופן רשמי בעוד חמישה ימים . נודע 
כי בדו"ח יש שורה ארוכה של המלצות אופרטיביות , בתחום האישי , הרפואי והפסיכולוגי , 
בכל הנוגע לטיפול במשפחות השכולות . מקורות צבאיים בכירים מסרו אמש כי האלוף 
לפידות נפגש עם הרמטכ"ל והציג בפניו את טיוטת הדו"ח , ושמע ממנו תגובה ראשונית . 
לכשיאשר הרמטכ"ל את הדו"ח , לאחר שיוגש לו רשמית , יחולק הדו"ח גם לאלופי 
צה"ל ולמשפחות השכולות . 
