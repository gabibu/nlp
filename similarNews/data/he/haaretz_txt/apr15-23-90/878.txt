הקיבוצים רוגזים על סעיף 4 בהצעת החוק , שלפיו המושבים יוכלו להנות מתוספת 
במכסת ייצור החלב , " אם כדי לסייע למשקים אלה בביסוס הכלכלי , ואם כפיצוי 
על מכסות ייצור שניטלו מהם " . ראשי התק"ם והקיבוץ הארצי מציינים , כי סעיף 
זה נועד לפגוע בהם , כיצרנים עיקריים של חלב בארץ , לעומת המגזר המושבי . 
ראשי התנועות הללו וגופים אחרים שבהשפעת הקיבוצים , כגון המועצה לייצור 
ושיווק חלב והתאחדות מגדלי בקר , מנהלים מסע שכנוע בקרב חברי הכנסת , כדי 
לבטל את הצעת החוק , שהונחה על שולחן הכנסת לקריאה ראשונה . עיקר הצעת החוק 
עוסק במניעת ייבוא של אבקת חלב המיועד בעיקר לתעשיית הגבינות , לנוכח מה 
שמוגדר כמשבר במשק החלב , הנובע מעודף ייצור מקומי . בהצעה נאמר שכל כמות 
של אבקת חלב שתיובא ארצה ללא היתר , תשמש רק להאכלת בעלי חיים . בדברי ההסבר 
להצעת החוק נאמר , שאם ייאסר הייבוא של אבקת חלב , עשוי הדבר למנוע התמוטטות 
של משקים רבים המתבססים על משק החלב . 
