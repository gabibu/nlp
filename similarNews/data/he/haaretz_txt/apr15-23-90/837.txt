יקורו החטוף של ברונו צבי בירושלים , לרגל קבלת תואר יקיר בצלאל , הותיר 
את הרושם שהאדריכל והתיאורטיקן היהודי - האיטלקי הנודע הוא כחבית של אבק 
שריפה גם בשנתו ה86 . העובדה שבאחרונה עבר הסבה לתחום הפוליטי ונבחר כציר 
לפרלמנט האיטלקי מטעם המפלגה הרדיקאלית , לא כיבתה בו את אש המרד . גם 
מי שאינו מסכים עם השקפת עולמו , התקשה לעמוד מול קסמו . כשחקן מנוסה הוא 
מצליח לרתק את קהלו , להפיח רוח חיים בתיאוריות שלו ולשמר את התחושה שמהפכת 
האדריכלות המודרנית בעיצומה . לסטודנטים בבצלאל הוא מציע לבעוט בכל ניסיון 
לכפות עליהם את שיטות הלימוד האקדמיות . הוא מגדיר כשורש כל רע את מסורת 
הבנייה הקלאסית וקוד החוקים " הטוטליטרי " שעוצב באקדמיה הבוזאר בפאריס . 
זהו , לדעתו , חבל הנכרך סביב צווארם של פרחי האדריכלות ומונע מהם את 
החופש לדהור קדימה ולתת ביטוי לאישיותם שלהם . בלהט דבריו הוא מתקשה להציב 
אלטרנטיווה כל שהיא , אך זהו פרט קטן . המרד בעבורו הוא העיקר . הוא רומנטיקן 
אנטי - קלאסי , שמיקד את נושא האדריכלות בחלל ארבעת הממדים בתוך החלל הפנימי . 
בהרצאה הקצרה שנשא בטקס שבו הוענק לו התואר , היה מיושב יותר בדעתו . 
במלים ספורות ניסה להסביר את עיקרי תרומתו לתיאוריה של האדריכלות המודרנית . 
לפי שני ספריו שתורגמו לעברית ( לדבריו , הם תורגמו ל32 שפות ) " בחללה 
של האדריכלות " ( הוצאת ביאליק 7591 ) " שפה מודרנית לאדריכלות " ( 
מסדה 4891 ) , אין פלא שפתח בנושא החלל . הוא רואה את עצמו כמי שהגביר 
את המודעות לעובדה שהאדריכלות , לעומת תחומי יצירה אחרים , עוסקת בראש 
ובראשונה בחלל . איכותו של החלל הפנימי , ולא של המעטפת , היא הקובעת את 
טיב האדריכלות . לדעתו , רק חלל שנבנה לבני האדם , מתוך התחשבות בתנועה 
שלהם בתוכו , ראוי להערכה . זוהי בנייה הומניסטית בניגוד לבנייה הקלאסית 
הנוקשה , שנועדה לפסלים ולא לאנשים חיים . הנושא השני שהתמקד בו היה הצורך 
לשמור על הקשר בין האדריכלות לבין ההיסטוריה . הבנייה חייבת להתקדם עם הזמן 
ועם השינויים המתרחשים מסביבה . יש להסתכל על ההיסטוריה בכל פעם מחדש , 
ולא לראות בעבר אוסף של עובדות קפואות שאפשר להעתיק אותן שוב ושוב . בשנים 
האחרונות הותירה אותו השמרנות החדשה של העידן הפוסט - מודרניסטי מחוץ לזירה . 
כחסיד נלהב של האדריכלות האורגנית וכמעריץ של פרנק לויד רייט , הוא היה 
יכול להופיע רק כנביא זעם , המוחה על שקיעתה של הרוח המודרנית . הזרם הדה - 
קונסטרוקטיוויסטי החדש החזיר אותו לעניינים ; קבוצה קטנה ומובחרת של אדריכלים 
באירופה ובארה"ב הוציאה את התנועה המודרנית מהקיפאון שהיתה נתונה בו , והם 
שוב בועטים במוסכמות . בשניים מגיבוריו היהודים של זרם זה פרנק גרי ופיטר 
איזנמן האמריקאים הוא רואה הבטחה לעתיד ( גרי , לדעתו , הוא האדריכל 
החשוב ביותר כיום ) . שני אלה מייצגים , לדעתו , את הרוח היהודית האינדיווידואליסטית 
והספקנית . קפתמונה1 , 51פברונו צבי סבור , כי כשם שבתחומי אמנות אחרים 
מרבים כיום לעסוק באופיו המיוחד של היוצר היהודי הקוסמופוליטי , יש לשאוף 
גם להגדרתה של אדריכלות יהודית . זהו רעיון שעסק בו בעבר . בטקס בבצלאל 
קרא לקיים בארץ סימפוזיון בין - לאומי בנושא זה . 
