נסיון לישב את המחלוקת הקשה שהגיעה עד שרי התחבורה והתיירות , בין התאחדות 
סוכני הנסיעות והתיירות לם . ם . ס . י מועדון מכוניות וסיירות בישראל , 
בנושא מתן שירותי תיירות לנוסעים לחו"ל , ייעשה היום בפגישה בין ראשי שני 
הגופים בתל - אביב . בפגישה בין מזכ"לה החדש של התאחדות סוכני הנסיעות והתיירות , 
דני כרוסט , למנכ"ל ם . ם . ס . י , גדעון נווה , אמור להיחתם מזכר הבנה 
ראשון מסוגו , המסדיר את יחסי המסחר בין שני הגופים . מהעתק טיוטת מזכר 
ההבנה שהגיע אמש לידי סופר " הארץ " עלה , כי ם . ם . ס . י לא תעניק 
שירותים לחבריה בנושא השכרת רכב , מלונות וכרטיסי טיסה לחו"ל , " למרות 
שבידו רשיון כחוק להפעיל משרד נסיעות " . חברי התאחדות סוכני הנסיעות והתיירות , 
יהיו זכאים למכור ללקוחותיהם רשיונות נהיגה בין - לאומיים , שיונפקו על - 
ידי ם . ם . ס . י , כאשר משרד הנסיעות יחוייב במחיר המקובל אותה עת עבור 
הרשיון . סוכני הנסיעות והתיירות החברים בהתאחדות , יהיו זכאים למכור ללקוחותיהם 
חברות בם . ם . ס . י " ויקבלו עבור פעולה זו עמלה בשעור של % 51 מהתמורה " . 
התאחדות סוכני הנסיעות והתיירות לא תפגע בזכיונה של ם . ם . ס . י להנפקת 
רשיונות בינ"ל כל עוד תכבד ם . ם . ס . י את מסמך ההבנה שיוסכם בין הצדדים . 
ההתאחדות כעמותה אשר תפקידה ומטרותיה מוגדרים בתקנון , אינה יכולה להתערב 
או לחילופין לעזור בכל דרך במידה שגוף כל שהוא , יחליט לפעול במטרה לפגוע 
בזכיונה של ם . ם . ס . י לרשיונות בינ"ל . ם . ם . ס . י גם התבקשה להקל 
על נוהל הנפקת רשיונות נהיגה בינ"ל דרך סוכני נסיעות ותיירות . 
