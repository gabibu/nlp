( ע ) . ח"ך הרב שמואל הלפרט מאגודת ישראל אמר בראיון לקול - ישראל , 
ערב החג השני , כי אל נשיא מועצת גדולי התורה , האדמו"ר מוויזניץ , מגיעות 
פניות רבות מצד אישים בליכוד כדי שישנה את דעתו ויתמוך במפלגה להרכבת הממשלה . 
להערכתו של הרב הלפרט , האדמו"ר מוויזניץ לא יעשה זאת . " האדמו"ר כועס 
על הליכוד על הפרת הסכם . אנשי הליכוד מוכנים היום להתחייב לפני ועידתם , 
שתהיה ביום חמישי , בצורה חד - משמעית ראש הממשלה לחוד וכל שרי הליכוד 
לחוד כי מה שהם יתחייבו הם יקיימו . מי שמכיר את האדמו"ר מוויזניץ יודע 
כי אם הוא החליט לתמוך כרגע במערך , הוא לא ישנה את עמדתו " , אמר הרב הלפרט . 
להערכתו , לאחר הדברים החריפים שאמר האדמו"ר מוויזניץ באוזני מועצת גדולי 
התורה במוצאי שבת , על מעשיהם של חברי הכנסת ורדיגר ומזרחי , יחשבו השניים 
פעם נוספת בעניין " ויחליטו לחזור הביתה , ולהצביע לפי הוראות מועצת גדולי 
התורה " . קפידבינח"ך אברהם ורדיגר סיפר ביום ראשון כי במוצאי שבת הגיע אליו 
מסר מהרבי מלובביץ המחזק את ידיו . " הרבי מלובביץ , הרבי מחב"ד , מחזק 
את ידי , ואתמול בערב קיבלתי בפקסימיליה הודעה כדלקמן : " תהיה חזרתו 
לכנסת בהצלחה וכו , וימשיך וגם יוסיף בעמדתו בשלמות ארץ הקודש והיהדות בכלל , 
ויבשר טוב " . הרב ורדיגר הוסיף : " אני לא מצטרף לאף אחד בינתיים , 
אני חלק מסיעת אגודת ישראל בכנסת " . לשאלה , אם פירוש הדבר כי הוא יחתום 
על ההסכם עם המערך , ענה : " נחיה ונראה " . הרב ורדיגר השמיע את דבריו 
בגלי - צה"ל . 
