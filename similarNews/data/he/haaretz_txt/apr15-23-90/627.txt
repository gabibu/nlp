בעקבות לקחי שביתת הזבל הקודמת , החליטה עיריית תל - אביב לשכור , מיד 
עם תחילת השיבושים הנוכחיים , משרד חקירות פרטי שיתחקה אחרי פועלי התברואה , 
ויוודא כי אינם מפזרים אשפה במזיד . בזמן השביתה הקודמת , שהיתה לפני יותר 
משנה , הגיעו לעירייה תלונות מתושבים בעיר , לפיהן פועלי התברואה מפזרים 
במזיד אשפה בחצרות בתים כחלק ממאבקם המקצועי . העירייה לא הצליחה אז לתפוס 
פועלי תברואה בשעת מעשה , אולם הפעם החליט ראש העירייה , שלמה להט , לנסות 
ולמנוע הישנות תופעה זו , וללכוד את משליכי האשפה בשעת מעשה . לצורך זה 
שכרה העירייה את שירותי משרד החקירות הפרטי של מנחם ברגר ויהודה גולן . בהנחיית 
אחד העובדים במשרד מנכ"ל העירייה , יעקבו הבלשים הפרטיים אחר עובדי אגף 
התברואה , וידווחו על ממצאיהם למנכ"ל העירייה . העירייה מתכוונת למצות 
את הדין עם עובדים שייתפסו כשהם משליכים אשפה ברשות הרבים במזיד . יו"ר ועדת 
העבודה והרווחה של הכנסת , ח"ך אורה נמיר ( מערך ) , מחתה על צעדה זה 
של העירייה . במכתב ששיגרה לשר הפנים , אריה דרעי , כותבת ח"ך נמיר : 
" צעד זה ננקט בעקבות מאבק ממושך שמנהל ועד עובדי עיריית תל - אביב עם 
הנהלת העירייה , על ביצוע הסכם שנחתם ביניהם בדבר שיפור שכרם של עובדי האגף . 
אני רואה צעד זה של שכירת חברת חקירות פרטית במימון כספי עייריה , הנמצאת 
במשבר כספי חמור זה מספר שנים , כדרך למאבק עם ציבור עובדים , כפסולה , 
מעוותת ובלתי מוסרית " . ח"ך אורה נמיר ביקשה משר הפנים שיפעל מיד " כדי 
לעקור משורש נגע ממאיר זה של שכירת חוקרים - בלשים על ידי עירייה למעקב אחר 
עובדים " , וקראה לו לסייע בסיום הסכסוך , לשביעות רצונם של שני הצדדים . 
דובר עיריית ת"א , בני כהן , הביע פליאה על שח"ך נמיר מיהרה בפנייה לשר 
הפנים , מבלי שביררה קודם עם ראש העירייה את העובדות והרקע לעניין . יצויין 
כי עיריית ת"א אינה העירייה היחידה ששוכרת משרדי חקירות פרטיים במקום להשתמש 
בשירותי המשטרה , שמוענקים חינם . באחרונה עשה זאת ראש עיריית פתח - תקווה , 
גיורא לב , ששכר את שירותיו של החוקר הפרטי מישל חדד לפענח את הצתת האיטליז 
שמכר בשר לא כשר בפתח - תקווה . 
