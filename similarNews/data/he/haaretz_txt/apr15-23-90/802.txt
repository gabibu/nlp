" המנון האבנים " סרטו של הבמאי , מישל חליפה , העוסק באינתיפאדה , 
יוקרן במסגרת " מבט מיוחד " , המסגרת הרשמית והלא - תחרותית של פסטיבל קאן , 
אליה הוזמן נבחר הסרט הישראלי " המיועד " של דני וקסמן . מישל חליפה נולד 
בנצרת ב0591 ועזב את ישראל ב - 0791 . מאז הוא חי ופועל כפלשתינאי בבלגיה . 
עם הכללת סרטו במסגרת הרשמית של הפסטיבל כ"קופרודוקציה בין בלגיה לפלשתין " 
יש פתח לשערוריה פוליטית . חליפה כבר עורר מחאה ישראלית ב7891 כאשר הוקרן 
בקאן סרטו " חתונה בגליל " , כנציג פלשתין ובלגיה . אז , שגריר ישראל 
בצרפת , עובדיה סופר , שנכח בפסטיבל , נפגש עם נשיא הפסטיבל פייר ויוט 
ומחה נמרצות על העניין . אז נענה סופר כי " חתונה בגליל " אשר הוצג בינתיים 
גם בארץ לא נכלל במסגרת הרשמית של הפסטיבל . ואולם , הפעם נכלל סרטו של 
חליפה " המנון האבנים " במסגרת הרשמית , הוא מייצג כאמור את פלשתין 
ואת בלגיה במסגרת , הכוללת 31 מדינות בלבד והוא יופיע יחד עם הסרט הישראלי 
בקטלוג הרשמי של הפסטיבל . מאז 3791 אז הוצג " אבו אל בנאת " של משה מזרחי 
בפסטיבל קאן לא השתתף אף סרט ישראלי בתחרות הרשמית בקאן . יוצרי " המיועד " 
עשו מאמצים רבים כדי להיכל בתחרות , אך ללא הועיל . בתחילת החודש נפגש 
הבמאי דני וקסמן עם זאקוב בפאריז והלה שיבח בפניו את הסרט ואולם ציין גם 
כי אינו יכול לכפות על ועדת הקבלה לכלול את הסרט בתחרות בגלל חשש מתגובתם 
האפשרית של גורמים יהודיים - דתיים בגלל נימות מסויימות בסרט . עכשיו כשנתפרסמה 
התוכנית המלאה של הפסטיבל המתקרב , יצא המרצע מן השק , " המיועד " לא 
זכה " לעלות כיתה " אל המסגרת התחרותית , לא רק בשל רמתו האמנותית ולא 
רק בגלל חשש לתגובתם של חוגים דתיים , אלא גם על מנת לא להרגיז ולהפלות 
לרעה חוגים פלשתינאיים וצרפתים שהיו רוצים לראות גם את " המנון האבנים " 
ב"כתב הגבוהה " של התחרות הרשמית . 
