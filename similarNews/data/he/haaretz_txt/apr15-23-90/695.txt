שתי נשים נלכדו שלשום בביתן באל - בירה , לאחר שכוחות הביטחון חסמו את הכניסה 
לבית . הכניסה לבית , ברחוב הראשי של אל - בירה , נחסמה בחומה גבוהה של 
חביות ממולאות בבטון , בעקבות יידוי בקבוק תבערה באותו אזור . את בקבוק 
התבערה זרקו בשבוע שעבר אלמונים לעבר מכוניות ישראליות שחלפו בכביש . הוא 
לא גרם נזק . בבית שהכניסה אליו נאטמה מתגוררות רק שתי נשים , אשה כבת 
06 ובתה הנכה . זוהי הכניסה היחידה אל הבית הדו - קומתי , ועתה שתיהן לכודות 
בתוכו , ואינן יכולות לצאת . בינתיים , שכנים מביאים להן מזון ודואגים 
למחסורן . האם , אנסאף חג עלי , בת 06 , אמרה כי שלשום הגיעה אל הבית 
קבוצה של חיילים . מבלי לומר לה דבר , הם הקימו את מחסום החביות , שגובהו 
למעלה משלושה מטרים , וחיזקו אותו בבטון . לדבריה , היא שאלה את החיילים 
כיצד תצא מביתה , ותשובתם היתה " תסתדרי בעצמך " . בתה של האשה , עפאף , 
בת 72 , פגועה ברגליה ומתהלכת בעזרת קביים . הבת , שעובדת במזרח ירושלים , 
מצאה שלשום את הכניסה לביתה חסומה כאשר חזרה מעבודתה . שכנים הכניסו אותה 
לבית בעזרת כיסא שהניפו מעבר לחומת הבטון המקיפה את הבית . אתמול לא יצאה 
לעבודתה . עפאף חג עלי סיפרה אתמול כי גם לפני כחודשיים נזרק בקבוק תבערה 
באזור ובעקבות זאת חייב הצבא את הנשים לבנות גדר גבוהה סביב הבית , בעלות 
של 003 דינאר . אז גם נסגרה סמטה סמוכה בחומת חביות ובטון הדומה לזו שהוקמה 
השבוע . מקורות צבאיים אמרו אתמול כי חומת החביות הוקמה כדי למנוע זריקת 
בקבוקי תבערה , ומסרו כי " אם למשפחה יש בעיה הומאנית , עליה לפנות למינהל 
האזרחי " . אתמול פנו אל המינהל האזרחי ארגוני זכויות האדם אל - חק ו"בצלם " , 
ובעקבות הפנייה ביקר במקום נציג של המינהל האזרחי . מפקד האזור , תא"ל 
יעקב אור , נתן הוראה לפתור את בעייתן של הנשים הלכודות בתוך הבית אתמול 
בלילה . 
