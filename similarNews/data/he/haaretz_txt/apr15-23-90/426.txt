קצינים בכירים בחטיבת גולני , ובהם מפקד החטיבה לשעבר , אלוף - משנה גבי 
אשכנזי , המכהן כיום בתקפיד בכיר בפיקוד הצפון , יעידו היום במשפט " גבעתי 
ב " , שבו נאשמים ארבעה חיילי גבעתי בהכאת שני תושבים ערבים ממחנה הפליטים 
אל - בורייג . במהלך העדויות אמור להיחשף שמו של אלוף בצה"ל , שהיכה , 
לדברי אחד הקצינים שיעידו , עציר ערבי בעזה . שלושת העדים , שיעידו היום 
במשפט מטעם ההגנה הם אלוף - משנה אשכנזי , סגן - אלוף ניצן נוריאל , לשעבר 
מג"ד בגולני , וקצין האג"ם של פיקוד הדרום בעבר , רב - סרן גדי בשארי . 
שלושת הקצינים אמורים להעיד לגבי הפקודות , שניתנו ברצועה במהלך שנת 8891 . 
העדות החשובה ביותר היא של סגן - אלוף נוריאל , העומד לחשוף לראשונה את 
שמו של אלוף בצה"ל , שהיכה כך טען נוריאל בעדות , שמסר למשטרה הצבאית 
החוקרת עציר ערבי בעזה . אותו אלוף הכחיש בעבר פעמים אחדות את המקרה , 
המיוחס לו . 
