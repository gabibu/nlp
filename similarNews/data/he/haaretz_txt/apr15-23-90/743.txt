טהרן ( ע"ר ע"ץ ) . נשיא איראן עלי אכבר האשמי רפסנגאני אמר שלשום בפני 
מאות אלפי איראנים כי " המלחמה בישראל היא החובה המוסלמית העליונה ביותר " . 
רפסנגאני נאם בפני קהל של מאות אלפים באוניברסיטת טהרן לרגל " יום ירושלים " . 
בקרב ההמונים נשמעו קריאות כמו מוות לישראל , ומוות לאמריקה . בין הקהל 
נראו נשים לבושות שחורים וילדים רבים . רפסנגאני מתח ביקורת על מדינות ערב 
כמו מצריים , הטוענות לדבריו כי הן " מבינות את הסכנה הנשקפת מישראל אבל 
לא עושות דבר בקשר לכך . המנהיג האיראני התריע כי " אין איום גדול יותר 
על העולם המוסלמי מאשר ישראל . אין חובה עליונה מעל החובה להילחם נגד ישראל . 
" בעולם המוסלמי ישנם מנהיגים רבים המבינים מציאות זאת אבל אינם עושים דבר " , 
הוסיף רפסנגאני שהאשים את מצרים במעורבות בעליית יהודי ברית - המועצות לישראל . 
הוא חזר על התנגדותה של איראן להגירה זו . בהמשך דבריו קרא רפסנגאני למערב 
לנקוט מדיניות מאוזנת יותר במזרח התיכון . יום לפני נאומו של רפסנגאני קראה 
גם שגרירות איראן בביירות , עם ארגונים לבנונים ופלשתיניים פרו - איראנים , 
לגיהאד נגד ישראל וארה"ב . גם הכרזה זאת לרגל מה שכונה " יום אלקודס " 
( ירושלים ) העולמי . " יום אלקודס צריך להיות יום העמים הסובלים מהדיכוי 
האמריקני ומתכוננים לעימות כנגדה " , נאמר בהודעה משותפת מטעם הארגונים . 
היה זה הייאטוללה חומייני שהכריז על יום אלקודס , לראשונה בשנת 9791 . 
