נשיא עיראק , סדאם חוסיין , הורה למפקד חיל - האוויר של צבאו ולמפקד כוחות 
הארטילריה שלו להתקיף את ישראל בנשק כימי , אם תעז לתקוף בנשק גרעיני את 
אחת מעריה של עיראק . בתדרוך שהעביר למפקדי הצבא , אמר סדאם חוסיין כי מסר 
את החלטתו גם לחברי המשלחת של הקונגרס האמריקאי , שביקרו בבגדאד בסוף השבוע 
האחרון . " אנחנו נדאג להשיג שלום כולל וצודק במזרח - התיכון , באמצעות 
כוחנו , מבלי שהאויבים יוכלו לתקוף אותנו " , אמר נשיא עיראק , בדברים 
ששודרו אמש ברדיו בגדאד . שלטונות בריטניה צפויים לערוך בקרוב מעצרים בקרב 
מי שהיו מעורבים בניסיון לייצא צינורות פלדה לעיראק , החשודים במכס הבריטי 
כחלקים מתותח ענק . מקור מהימן בבולשת הבריטית אמר ל"הארץ " , כי אין להגדיר 
את החברה " פורגמסטרס " משפילד כחפה מפשע , או תמימה , ויש להניח כי 
ראשיה ידעו על יעדה הצבאי של התוצרת שהיתה בדרכה לבגדאד . המקור מאשר את 
הידיעות שהתפרסמו בלונדון בסוף השבוע , לפיהן מן הצינורות שהוחרמו אפשר 
לבנות כן שיגור ללוויין ריגול , שבעזרתו ביקשו העיראקים לחקות את ההישג 
הישראלי של " אופק " . עם זאת , ציטט איש הבולשת מקורות במשרד ההגנה העומדים 
על כך , שמן הציוד שנתפס אפשר היה לבנות את " התותח הגדול בעולם " . באשר 
לטענת החברה המייצרת , כי שיגרה כבר 44 צינורות כדוגמת אלה שנתפסו לסדאם 
חוסיין , אמר מקור בשלטונות המכס כי לפי תרשימים , היו אלה צינורות מסוג 
אחר . תוקף רב ניתן לטענת המכס עם הגילוי כי המדען ד"ר גרלד בול , והחברה 
שלו " ספייס ריסרץ קואופורשיין " , תיווכו בין החברה הבריטית פורגמסטרס 
לבין תעשיית הנשק העיראקית . מסמכים המאשרים זאת הוחרמו על - ידי המכס . 
