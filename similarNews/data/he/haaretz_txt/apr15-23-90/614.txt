האוצר יגיש לממשלה הצעה לבטל את הפטור הניתן לעולים ממסים על רכישת מכוניות , 
ולתת להם במקומו מענק של כ000 , 6 ש"ח . הזכות לקבל את המענק תהיה בתוקף 
שנה אחת ממועד העלייה לארץ . ההצעה גובשה במסגרת תוכנית כוללת לבטל את כל 
הפטורים ממסים לעולים ולתושבים חוזרים , ולתת להם במקומם מענקים . באוצר 
מסבירים כי ביטול הפטור יצמצם את רכישת המכוניות , משום שחלק מהעולים יעדיפו 
להשתמש במענק שיינתן להם לצרכים אחרים , ולא ימהרו לנצל את הפטור בתקופת 
הזכאות . כמו כן תפחת המוטיווציה שיש לעולים לרכוש מכוניות יקרות ככל האפשר 
כדי ליהנות מפטור גדול יותר . נימוקים אלה נכונים גם לגבי ביטול הפטורים 
על שאר המוצרים . לביטול זה יהיו השלכות בכיוון של עידוד רכישת תוצרת הארץ 
על חשבון מוצרי יבוא . כמו כן יביא ביטול הפטורים לידי ביטול המנגנון העוסק 
בחלוקתם , וישים קץ לתופעה של " סחר " בפטורים . 
