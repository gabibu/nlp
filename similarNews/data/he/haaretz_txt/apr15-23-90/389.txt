השרים לשעבר עזר ויצמן , משה שחל , חיים בר לב , החזירו אתמול למינהל 
הרכב הממשלתי את מכוניות השרד שלהם , וכן עשה גם סגן השר לשעבר יוסי ביילין . 
המכוניות הוחזרו על פי רוב על ידי נהגי השרים . במינהל הרכב הממשלתי צופים 
כי היום יוחזרו יתר המכוניות של שרי המערך שהתפטרו . עם זאת המדינה תוסיף 
להחזיק מכוניות שרד ליצחק נבון , בתוקף היותו נשיא לשעבר , ולשמעון פרס 
ויצחק רבין מתוקף היותם ראשי ממשלה לשעבר , ולפי הערכה ייקנו בשבילם שלוש 
מכוניות מסוג " וולוו 047 " ( לפרס ורבין היו עד כה מכוניות אמריקאיות ) 
בהוצאה כוללת של כ004 אלף ש"ח . אך ייתכן גם שעד שתורכב ממשלה חדשה ישתמשו 
נבון , פרס ורבין במכוניות וולוו שהוחזרו על ידי שרי מערך אחרים או במכוניות 
שכורות . מינהל הרכב הממשלתי החליט להשבית את יתר מכוניות הוולוו של שרי 
המערך המתפטרים , ולאחסנם במגרשי המינהל בירושלים ובתל אביב . במינהל הוחלט 
על נקיטת צעד זה מחשש שאם יושארו המכוניות ברשות המשרדים ישתלטו עליהן בכירים 
שונים שאינם זכאים לכך . 
