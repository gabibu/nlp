יועץ ראש הממשלה לענייני התיישבות , מיכאל דקל , אמר ל"הארץ " , כי לא 
ייעשה כל ניסיון להקים התנחלויות חדשות בימים הקרובים , תוך ניצול תקופת 
כהונתה של ממשלת המעבר . יחד עם זאת הוסיף דקל : " אם יתברר , שממשלת 
המעבר הנוכחית תכהן לתקופה ממושכת של חודשים אחדים , עד לבחירות , תוכן 
תוכנית התיישבות , בהתאם למדיניות הממשלה , בראשות הליכוד " . דקל הכחיש 
פרסומים על תוכניות להתחיל בימים הקרובים בבנייה בשכם וברובע היהודי של חברון . 
" זאת מהומה על לא מאומה , שנעשתה ע"י כמה פוליטיקאים מהשמאל , כדי לנסות 
ולעורר בעיות בארץ ובחו"ל " . לדבריו , הידיעות המופיעות בימים אלה בעיתונות , 
מזכירות לו בדיחה רוסית , הגורסת כי כדי לדעת מה המציאות , צריך לקרוא 
בעיתון , ולהבין הפוך ממה שכתוב . באשר לפרסום אודות ישוב חדש , אלון , 
ליד כפר אדומים , אמר דקל : " מדובר בהרחבה של כפר אדומים , ולא בישוב 
חדש . בשלב ראשון יוקם במקום מחנה זמני , שבו ישהו כמה עשרות משפחות " . 
ראש החטיבה להתיישבות בהסתדרות הציונית , יחיאל לקט , פנה אתמול לדקל , 
בתביעה לעכב כל הליך הקשור בהקמת היישוב אלון , עד לבירור במוסדות ההסתדרות 
הציונית העולמית . לדבריו , עד כה לא התקיים כל דיון בעניין זה . לקט טוען 
כי הקמת יישובים חדשים , גם אם הוקמו במסווה של שכונות מרוחקות , מחייבת 
את אישור ועדת השרים המשותפת לממשלה ולהסתדרות הציונית ואישור מקצועי של 
החטיבה להתיישבות , וזאת בהתאם להנחיות הממשלה מיום 48 . 4 . 11 . עד כה 
לא התקיים דיון לא בוועדה המשותפת ולא בהנהלה החטיבה להתיישבות וממילא 
לא ניתן אישור מקצועי להקמה . עוד הוסיף לקט : " אישור משרד הביטחון הוצא 
לאחר התפטרותו של יצחק רבין . אני מתנגד להקמת התנחלויות חדשות במסווה של 
הרחבת ישובים או הקמת " שכונות חדשות " , כביכול . הוריתי למנכ"ל החטיבה 
להתיישבות שלא להגיש כל סיוע להקמת היישוב אלון " . 
