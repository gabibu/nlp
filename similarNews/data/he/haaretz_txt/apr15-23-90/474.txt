אתמול נפתח משפטו של אל"ם יעקב שדה , סגן מפקד כוחות צה"ל ברצועת עזה , 
הנאשם בבית - הדין הצבאי המיוחד בהריגתו של הנער יאסין מחמוד סרג ממחנה 
הפליטים אל - בורייג . כבר בפתיחת המשפט חלה תפנית משמעותית בחקירה . אחד 
העדים המרכזיים שהעיד אתמול מטעם התביעה , הוא חוקר מצ"ח , אשר חקר בפרשה . 
העד , עידו גונן , הודה , כי על - פי מסמך שהוצג לו , אין אפשרות לקשור 
בין הגופה שהגיעה לבית - החולים לבין הירי שביצע הנאשם , אל"ם שדה . כמו 
כן אמר החוקר גונן , שנאלץ לשנות את דו"ח החקירה בכל הנוגע לאל"ם שדה לאחר 
שקיבל הוראה לעשות כן , אולם טען שאינו זוכר מי נתן לו את ההוראה . עוד 
סיפר העד , כי על - פי דו"ח הסיכום שהועבר על ידי מצ"ח , אין לתביעה אפשרות 
לקשור את אל"ם שדה למקרה הירי . בהתייחסו לזיהוי הגופה , השיב בתשובה לשאלת 
הסניגור , עו"ד יעקב וינרוט , כי לא ידוע לו אם הנער הגיע חבול לבית - 
החולים . במהלך משפטו של אל"ם שדה אתמול , בבית - הדין המיוחד בראשותו של 
נשיא בית - הדין , אל"ם מוטי פלד , התגלתה פרשה שלא היתה ידועה עד כה . 
הסתבר כי הנער יאסין מחמוד סרג הובא לבית - החולים בעזה כשהוא חבול ומוכה 
בכל חלקי גופו . בתשובה לשאלת עו"ד וינרוט האם ידוע לו על כך והאם הוא 
מבין את פשר הביטוי " אחה - מיזס " שנכתב בדו"ח הרפואי ושמשמעותו " כל 
הגוף מלא מכות כחולות " ענה העד כי אינו מבין , ואז הוצג לו המסמך בנושא 
המכות שקיבל הנער . במהלך המשפט אתמול נתגלו סתירות רבות בטענות התביעה הצבאית , 
ועורכי - הדין של אל"ם שדה שוקלים לנקוט אמצעים נגדה . כך היה בעדותו של 
אל"ם א , שהוא ראש ענף במפקדת חילות השדה . אל"ם א , המתמחה בתורת הלחימה , 
גילה כי יש וקיימות סתירות בין פקודות אג " ם מבצעים לבין הפקודות של מפקדת 
חילות השדה , ומה שקובע בעיניו הן פקודות אג"ם מבצעים . כמו כן נאלץ אל"ם 
א להודות , כי כל מה שנכתב על תורת הלחימה של צה"ל אינו מתייחס למקרים של 
סכנת חיים בשטחים . שלושה עדים נוספים שהעידו אתמול בבית - הדין המיוחד , 
היו עדי ראיה שנסעו יחד עם אל"ם שדה ביום המקרה ( 98 . 7 . 13 ) בגיף , 
במחנה הפליטים אל - בורייג . שלושת העדים , ביניהם הנהג - קשר שלמה אלרן , 
סגן חיים כהן וסגן רונן אלוש , סיפרו בבית - הדין המיוחד כי במקום היו 
הפרות סדר קשות והתקהלויות יוצאות דופן של תושבים , שכיתרו את הגיף ויידו 
אבנים גדולות בגודל 04 סנטימטר . אחד מהם סיפר : " היינו ממש בסכנת חיים 
ולא ידענו מה לעשות . אל"ם שדה נמנע מלתת הוראות להפעיל ולירות אש לעבר 
המפגינים , אך כתוצאה מהסכנה נאלצנו לירות " . אתמול הסתבר במהלך המשפט , 
כי מהתחקיר שביצעו כוחות צה"ל ברצועה בעקבות התקרית באל - בורייג , עולה 
כי אל"ם שדה פעל על - פי הנוהלים . נתגלו סתירות רבות גם בנושא לוח הזמנים 
שהציגה התביעה בחומר העדויות . לפי לוח זמנים זה , נפצע מחמוד סרג בשעה 
00 . 21 בצהריים והועבר לבית - החולים בעזה , שם מת מפצעיו , אבל כבר בשעה 
51 . 31 נקבר . דבר זה מעיד , לטענת עורכי - הדין , ד"ר יעקב וינרוט ועו"ד 
יעקב רובין , כי מדובר בטעות בסיסית של התביעה , ולמעשה , יכול להיות 
כי בתקרית של אל"ם שדה כלל לא נהרג אדם . ההגנה הודיעה כי על סמך העדויות 
שהושמעו , תביא רופא מומחה להעיד בנושא הגופה . 
