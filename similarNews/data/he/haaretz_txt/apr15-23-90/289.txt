הוועדה המארגנת של הגביע העולמי לכדורגל , הרוזן האיטלקי לוקה די מונטזמולו , 
מכחיש כי אנדרלמוסיה מאיימת על טורניר המונדיאל הנפתח ב - 8 ביוני . הוא 
מאשים , כי מותחי הבקורת רוצים להפוך את האירוע לחלון ראווה בין - לאומי 
לחליים הכלכליים שמהם סובלת איטליה . כלי התקשורת האיטלקיים מטיחים במארגנים , 
כי השאירו הכנות חיוניות עד לרגע האחרון . גורמים אלה טוענים , כי העיכובים 
נובעים ממישגים גסים , סחבת ביורוקרטית ותאונות עבודה . 42 פועלים שילמו 
בחייהם באתרי בניה של האיצטדיונים . " הבקורת נראית בעיני כמאזוכיזם לשמו " , 
אמר יו"ר הוועדה המארגנת בראיון שפורסם אתמול ב"קוריירה דלה סרה " . הוא 
הוסיף : " אל נא נהפוך את הגביע העולמי לאירוע חשוב יותר מכפי שהוא באמת , 
ואל נא נמצא קשר בינו לבין כל מה שאינו מתנהל כהלכה באיטליה " . מונטזמולו 
אמר עוד , כי דאגתו העיקרית איננה נתונה לפרוייקטים שסביב אתרי הגביע העולמי , 
כמו סלילת כבישים , אלא להשלמת האיצטדיונים . הוא אמר , כי אלה יהיו 
מוכנים בעוד מועד , אם כי אחדים מהם יושלמו ברגע האחרון . השר לעניינים 
עירוניים בממשלת איטליה אמר בשבוע שעבר , כי עשרות פרוייקטים תחבורתיים 
חדשים לא יושלמו למועד תחילת המישחקים . עם פרסום 22 חברי סגל הנבחרת הלאומית 
של בראזיל למישחקי הגמר באיטליה . המאמן סבסטיא לאזארני אמר , שישה שבועות 
לפני המועד הסופי הרשמי , כי " כל מישחק בטורניר העולמי יהיה מלחמה " . 
צוות זה מורכב מן השחקנים שאותם מאמן לאזארוני מזה 21 חודש . בסגל שבעה 
שחקנים שהופיעו בגמר העולמי של מכסיקו ב - 6891 מולר , מוזר , בראנקו , 
קארקה , סילאס , אלמאו ומאורו גאלוואו . לאזארוני אמר , כי השינוי היחיד 
ייעשה אם החלוץ רומאריו , המשחק בקבוצה ההולנדית איינדהובן , אשר שבר 
רגל במארס , לא יחלים בעוד מועד . 21 מבין ה - 22 משחקים בקבוצות אירופיות , 
ואילו 5 מבין 01 הנותרים משחקים בוואסקו דה גאמה בריו דה זאניירו , אלופת 
בראזיל . 
