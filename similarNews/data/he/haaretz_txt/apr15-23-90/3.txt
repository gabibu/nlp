( ע ) . רחמים גבעתי ( גואטה ) בן 73 , בעל מוסך באשקלון , מואשם 
בבית - המשפט המחוזי בבאר - שבע בגניבות כלי רכב , פירוקם , הסוואת זהותם , 
בזיוף ובקבלת נכסים שהושגו בעוון . בכתב האישום נטען , כי בעל המוסך רכש 
מחברת " גרר המפרץ " בחיפה שתי מכוניות פרטיות שניזוקו קשה בתאונות דרכים , 
וגרר אותן למוסכו באשקלון . הוא קיבל שתי מכוניות גנובות , זהות למכוניות 
ההרוסות , העביר אותן לתושב עזה , וזה החזירן לאחר זיוף זהותן . לטענת 
התביעה , בחודש נובמבר אשתקד שלח הנאשם גרר לכביש איילון בתל - אביב , 
וגנב משם מכונית פזו שחנתה שם . היא נגררה למוסכו של הנאשם , ופורקה לחלקיה . 
התביעה ביקשה מבית - המשפט לצוות על הארכת מעצרו של גבעתי עד לתום משפטו . 
השופט ידין טימור נעתר לבקשת הנאשם , ודחה את הדיון עד שישוב סניגורו ; 
בינתיים , הושאר הנאשם במעצר . קפידבינבפני שופט שלום בבאר - שבע הובא 
שלשום עלי מוסא עליווה , בן 72 מלוד , החשוד במעורבות בפרשת גניבת המכוניות 
וזיופן . גיסו של עליווה , שהואשם כי גנב מכוניות ופירקן , טען כי אחת 
מהמכוניות המוסוות שנמצאו במוסכו שייכת לעליווה . השופט ציווה לעצרו ששה 
ימים , כדי לאפשר למשטרה לסיים את חקירתה . 
