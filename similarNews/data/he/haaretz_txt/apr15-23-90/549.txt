עורכו הראשי של " וול סטריט גורנאל " מצטייר כגרסה אנושית של עיתון העסקים 
הוותיק שעליו הוא חולש . ממושקף , לבוש חליפה שמרנית כהה , בקי ושנון , 
הוא סוקר את העולם ברהיטות שקולה של בן טובים . שבע שנים לאחר שקדם לתפקיד 
רב היוקרה ביסס עצמו פרלסטין כאחד מעורכיה המעולים של אמריקה . הוא מפיק 
מוצר מהוקצע בעל תפוצה יומית רחבה של 9 . 1 מיליון גיליונות והשפעה רבה על 
אורח מחשבתם הפוליטי של החוגים השמרניים במדינה . גם הרכב קוראיו אינו שגרתי : 
מנוייו של העיתון בן ה101 ניצבים בראש הפירמידה הדמוגרפית של המשכילים ובעלי 
ההכנסה הגבוהה בארה"ב . פרלסטין עצמו למד משפטים באוניברסיטת פנסילווניה , 
שימש כתב העיתון בדטרויט ובלוס אנגלס ועמד בראש המשרד בטוקיו . משך שנתיים 
ערך את מהדורת אסיה ומקץ כמה שנות עבודה בכתב העת " פורבס " חזר לחיק " דאו 
גונס " ונטל על עצמו , כסגן נשיא בן 04 , את עריכת עמודי החדשות באחד 
החשובים שבעיתוני העולם . כיצד רואה נורמן פרלסטין את העולם ? המסר נשמע 
כך : בתוך ארבעה חודשים נמוגו שנות ה08 כלא היו והחל עידן חדש . קשה ומסוכן 
לצפות מגמות מדיניות וכלכליות . האירועים המתחוללים במזרח אירופה מציבים 
את ה"גורנאל " בפני בעיה . כיצד אמור העיתון לטפל בהם ? לראשונה מאז 1491 
אין ארה"ב ניצבת במרכז העלילה כגורם רב עוצמה וחשיבות ביחסים הבין - לאומיים . 
הקומוניזם התמוטט במגוון של אופנים , החל במהפכה אלימה ברומניה וכלה בהרס - 
עצמי בהונגריה , שבה הפכו מרבית מנהיגי המפלגה הקומוניסטית , בן לילה , 
לסוציאל - דמוקרטים , אפילו מבלי להחליף משרדים וכובעים . קשה לקבוע מהו 
התפקיד שעל ארה"ב למלא , וכעורכו של עיתון בין - לאומי קשה לקבוע מהם השטחים 
שיש לכסות . ככלות ההתלהבות הפוליטית , אין הוא רואה במזרח אירופה הזדמנויות 
עסקיות יוצאות מהכלל . בעוד ש"טיים מגאזין " לא התקשה לבחור במיכאל גורבצוב 
כאיש העשור , לא ברור כלל אם תושבי בריה"ם היו בוחרים בו אפילו כנשיא המדינה . 
הסיבה לכך : הוא לא מצא דרך נקייה וקלה לתיקון עיוותי המאה החולפת . חרף 
ההתלהבות והרצון לחדור לשווקים במזרח אירופה , לא ימצאו בהם האמריקאים בעתיד 
הקרוב הזדמנויות עסקיות של ממש . המעצמה הכלכלית הדומיננטית ביבשת תהיה 
גרמניה , ומרבית ההזדמנויות העסקיות יפלו בחלקה . דומה שגורג בוש מכיר 
בכך . חרף ההתלהבות משוכנע פרלסטין שהמאה ה12 תהיה המאה של הפסיפיק ושלוס 
אנגלס , מבחינות רבות , תהיה מרכז העולם . לדבריו , הוא היה מעדיף להשקיע 
בתאילנד ולא בהונגריה . באסיה , לדעתו , מצויות הזדמנויות גדולות וטמונות 
בה סכנות גדולות לאובדן שווקים . % 06 מכלל המכוניות החדשות הנמכרות עתה 
בקליפורניה הן מתוצרת חוץ . בשנת 0002 יחלשו גנראל מוטורס ופורד על שוק 
המכוניות באירופה אבל השליטה עליהן תהיה בידי טויוטה וניסן . יחסי ארה"ב - 
יפאן , הוא אומר , הם החשובים ביותר והמסוכנים ביותר . סקרים רבים מעידים 
על כך שהאמריקאים חוששים כעת מפני יפאן בדרך שבה חששו בעבר מפני בריה"ם . 
חשוב להכיר בכך שאת הזרמת ההון לארה"ב יבצעו בעתיד הבנקים היפאניים בדרך 
שבה מימן הצפון האמריקאי את אזורי הדרום בתחילת המאה . האינטרס האמריקאי 
הוא לשכך את חששם של היפאנים ולהגביר את שיתוף הפעולה . האיום הברור ביותר 
על כלכלת ארה"ב הוא שיתוף הפעולה הנרקם בין קבוצת מיצובישי לבין קבוצת דיימלר - 
בנץ . שיתוף פעולה זה עשוי לבוא לידי ביטוי בייצור מטוס נוסעים חדיש . 
בדרג מסוים משקף הקשר את תסכולם המוחלט של יצרני המטוסים ביפאן מתגובת ארה"ב 
לייצור האף - אס - אקס ומהלחץ הממשלתי על בואינג שלא לשתף את היפאנים בפיתוח 
מטוס הנוסעים מדגם 777 . כאחרים טוען גם פרלסטין כי אחת מנקודות החולשה הבולטות 
ביותר של ארה"ב היא מערכת החינוך שלה . השינוי החייב לחול בחברה לא הומוגנית 
יאלץ את המנהלים האמריקאים שקודמו בעיקר בשל הדמיון ששרר בינם לבין האנשים 
שעבורם עבדו לשכור ולקדם אנשים שאינם דומים להם . גם ההנחה שכל אותם גורמים 
בחברה האמריקאית ש"אין להם " לא ירימו קול מחאה בסגנון מזרח אירופה עלולה 
להתגלות כמופרכת . הוא קובע שיהיה צורך להשקיע סכומי כסף הרבה יותר גדולים 
במערכת החינוך . ההשלכה המרכזית הנובעת מחולשת המערכת על עסקי העיתונות באה 
לידי ביטוי בשאלה המרחפת ללא הרף במשרדי " וול סטריט גורנאל " : ואם הם 
לא קוראים ? המספרים הדמוגרפים הגולמיים נראים אמנם מבטיחים מאוד , אבל 
מה יקרה אם מספר הולך וגדל של אמריקאים יעדיפו לקבל מידע ממקורות אחרים , 
ולא באמצעות קריאה ? זוהי אחת מבעיות הצמיחה האמיתיות של הגדול בעיתוניה 
היומיים של ארה"ב : פחות מאחוז אחד של האוכלוסייה מוצא צורך לרכוש אותו . 
נורמן פרלסטין ו"וול סטריט גורנאל " הם מתומכיה העקביים ביותר של ישראל 
בעולם העסקים האמריקאי . כשהוא מתבקש להביע את דעתו על המצב במזה"ת , מזים 
פרלסטין במחי משפט את כל בלבולי המוח המורכבים על תהליך השלום . " ההתמקדות 
הנוכחית היא בעיראק ובכוונותיה " , הוא אומר . " אף אחד מהאירועים המתחוללים 
עתה במזה"ת אינו מעיד על כך שהאזור מתקדם לקראת פרסטרויקה או לקראת גלאסנוסט 
או לקראת שלום . שום תנופה לא מרמזת על שינוי במצב " . 
