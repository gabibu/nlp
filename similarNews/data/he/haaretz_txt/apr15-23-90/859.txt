בניגוד לעמדת האוצר ומשרד הבריאות הגיע מד"א במהלך השבועיים האחרונים להסכמים 
עם גורמים מסחריים להקמת מכון חדש להפרדת מרכיבי דם ולהקמת חדרי מיון בתחנות 
מגן דוד אדום . מגן דוד אדום ואגודות ידידי מד"א בחו"ל גיבשו הסכם ב4 . 5 
שאמור להיחתם בקרוב עם חברה אירופית על הקמת מכון חדש להפרדת מרכיבי דם 
( פרקציונציה ) . המכון החדש יחליף את המכון שהוקם בראשית שנות ה05 ביפו , 
ואשר הייצור בו הופסק בקיץ 9891 . במכון החדש יש כוונה לייצר בעיקר פקטור 
8 ( לחולי הימופליה ) אלבומין ותמיסות גמא גלובולין להזרקה תוך ורידית , 
שהיא שיטה מתקדמת יותר לעומת הזרקה לתוך השריר . אגודת הידידים של מד"א 
השקיעה עד כה בהקמת מבנה המכון החדש 31 מיליון דולרים ותשקיע עוד 5 . 4 מיליון 
דולרים לרכישת הציוד . נשיא אגודות הידידים הודיע למשרד האוצר , שמתנגד 
לפתיחת המכון בשל מצבה הכלכלי של מד"א , כי על פי האמנות של אגודות ידידי 
מד"א אין להשתמש בכספי תרומות לצרכי הפעלה שוטפת של שירותי עזרה ראשונה . 
יחד עם זאת התחייבו ידידי מד"א לכסות את הגרעון התפעולי של המכון במשך 
7 שנים . באוצר מעדיפים להעביר את תעשיות מרכיבי הדם למכון שהוקם בקיבוץ 
קמא , ואשר הוכר כמפעל מאושר על ידי משרד התעשיה והמסחר . ממד"א נמסר כי 
להקמת המכון חשיבות רבה מבחינה אסטרטגית , כשלישראל יהיה כושר אספקה עצמית 
של דם ומוצריו מבלי להיות תלויים בגורמים זרים . אחריות מד"א לאספקת דם 
למערכת הבריאות מעוגנת בחוק מד"א משנת 0591 . בשבוע שעבר נחתם הסכם עם קבוצת 
חכמי העוסקת בשיווק תרופות , שלפיו יושקעו משאבים בהפיכת תחנות מד"א לחדרי 
מיון , על ידי הקמת מעבדות ושרותים אחרים שיופעלו על ידי רופאים בתחנות 
מד"א . מנכ"ל משרד הבריאות , ד"ר משה משיח , דרש להקפיא כל פעילות בנושא 
עד למינויו של שר בריאות חדש ודיון עמו בכל אחד מהנושאים . 
