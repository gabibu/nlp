לקראת פגישתו של נשיא בריה"ם , מיכאיל גורבצוב , עם נשיא פולין , הגנרל 
יארוזלסקי , פורסמה במוסקווה הודעה רשמית בדבר אחריותה של בריה"ם לטבח 51 
אלף הקצינים הפולנים ביער קאטין . ההודעה מייחסת את הטבח למי שהיה ראש הן - 
ק - וו - ד לאורנטי בריה , ומגדירה את המעשה כ"אחד הפשעים המתועבים ביותר 
של הסטאליניזם " . ההודעה מביעה את צערה ואת התנצלותה של ממשלת בריה"ם על 
המעשה . הטבח בקאטין בוצע בדיוק לפני 05 שנה באביב 0491 . העיתון הסובייטי 
" מוסקובסקייה נובוסטי " העלה אתמול את ההשערה שסטאלין הורה לרצוח את הקצינים 
הפולנים השבויים כיוון שחש איבה מיוחדת כלפי הקצונה הפולנית , אשר ב0291 
הנחילה מפלה לצבא האדום שזה עתה הוקם . איכר ביילורוסי גילה בראשית אפריל 
3491 לשלטונות הכיבוש הגרמניים את מקום הימצאו של הקבר ההמוני של הקצינים . 
גבלס הבין מיד את משמעות הגילוי וביקש באמצעותו לעורר את זעם המערב על הברבריות 
הסובייטית ובכך גם להסיח את הדעת ממעשי הזוועה הנאציים . מבצע התעמולה הנאצי 
נחל כישלון בין השאר עקב המרד בגטו וארשה שפרץ ב91 באפריל אותה שנה . הדיכוי 
האכזרי של המרד דחק לקרן זווית את פרשת קאטין בעיני המערב . הפרשה גרמה לקרע 
בין סטאלין לבין הממשלה הפולנית הגולה . סטאלין האשים את ראש ממשלת פולין , 
הגנרל שיקורסקי , בשיתוף פעולה עם מכונת התעמולה הנאצית . לאחר שהאזור 
שוחרר על ידי הצבא הסובייטי מנע סטאלין חקירה בלתי תלויה של הצלב האדום והפיץ 
את גירסתו שלפיה בוצע הטבח על ידי הגסטאפו בפקודת היטלר . שנים רבות זכתה 
גירסה זו באמון המערב , ואפילו ב1891 עדיין חזרו עליה יוצרי הסרט הסובייטי - 
אמריקאי " המלחמה שלא נשכחה " . לפני שנתיים כאשר החלה בפעולתה ועדה פולנית - 
סובייטית של היסטוריונים , התברר כי אי אפשר יהיה להתמיד לאורך ימים בגירסה 
זו ובעיתונות הסובייטית , ובמיוחד בעיתון " חדשות מוסקווה " , הופיעו כבר 
לפני חודשים אחדים גילויים בדבר אשמתה של בריה"ם , שאושרה עתה רשמית . ההודאה 
הסובייטית באשמה נועדה בין השאר לחסל את " הכתמים השחורים " ביחסי בריה"ם 
ופולין שעליהם דיבר יארוזלסקי עם הגיעו לביקורו בבריה"ם . הדאגה המשותפת 
של בריה"ם ופולין נוכח איחודה הצפוי של גרמניה הביאה בזמן האחרון להתקרבות 
בין שתי המדינות , ופולין היא המדינה היחידה במזרח - אירופה שלא העלתה תביעה 
בדבר פינוי הכוחות הסובייטיים משטחה . כלי התקשורת והציבור בפולין קידמו 
אתמול את ההודעה הסובייטית בסיפוק רב . רבים במיוחד בקרב הנוצרים המאמינים 
ציינו את אופייה הסמלי : ההודעה פורסמה בתאריך קרוב ליום השנה ה05 של הטבח 
וביום ו שלפני חג הפסחא שאחריו באות , לפי האמונה הנוצרית , התחיה החרטה 
והמחילה . " הצהרה כזאת היתה צפויה מזה זמן רב ואין זה סוד כי ציפינו לה 
לרגל ביקורו של הגנראל יארוזלסקי בבריה"ם " , אמר דובר מטעם ממשלת פולין . 
יארוזלסקי עצמו ביקר אתמול באתר ההנצחה בקאטין . 
