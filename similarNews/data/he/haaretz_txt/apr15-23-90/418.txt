בצהל מסתמנת מגמה להרחיב את החלוקה הניסיונית של מסכות אב"ך וערכות אישיות 
להתגוננות מהתקפה כימית לחלקים נרחבים באוכלוסיית ישראל , מסרו אתמול מקורות 
צבאיים בכירים . . עוד מסרו המקורות הללו , כי צה"ל ערוך לחלק לאוכלוסייה 
בישראל מסכות וערכות - מגן אישיות , וכי נעשו בעבר מספר אימונים בנושא הלוחמה 
הכימית בבתי הספר ובערים הגדולות . לדברי המקורות הצבאיים , ההחלטה לחלק 
לרוב האוכלוסייה ערכות להתגוננות מנשק כימי , אם אכן יוחלט על - כך , אינה 
קשורה במישרין לאיומיו של נשיא עיראק , סדאם חוסין , אך האיומים האיצו 
את התהליך . אם אכן יחלק צה"ל מסכות לאוכלוסיה בישראל בקרוב , לא ייכללו 
בתוכנית קיבוצים ויישובים קטנים , שם יחולקו ככל הנראה המסכות במרוכז למזכירויות 
הקיבוצים או המושבים . כזכור , לפני כשנה ערך צה"ל ניסוי בחלוקת הערכות 
לתושבי שלומי ושכונת מורשה ברמת השרון . בעקבות הניסוי הוסקו מסקנות ביניים 
בפיקוד הבכיר של צה"ל , והסתבר כי הניסיון עלה יפה הציוד ברובו נשמר בצורה 
תקינה , ורק במקרים בודדים נפתחה הערכה בניגוד להוראות . ערכות המגן חולקו 
לתושבים בדצמבר 88 , כחלק מהניסוי שנועד לענות על השאלה העקרונית האם לחלק 
את ערכות ההתגוננות מהמחסנים לכלל האוכלוסייה , או לשמרן בנקודות חלוקה 
שונות ברחבי הארץ . המסקנות וההמלצות בנושא הוגשו לרמטכ"ל ולשר הביטחון 
דאז , יצחק רבין , והנושא נבדק אך הוקפא . עתה , עם התבטאויותיו של נשיא 
עיראק בנושא הלוחמה הכימית , הואץ התהליך מחדש , ומסתמנת מגמה להרחיב את 
חלוקת המסכות לחלקים נרחבים באוכלוסייה . לפני כשנה נערך יום עיון לכתבים 
צבאיים בנושא מערך העורף , בו נשקלו היתרונות והחסרונות בחלוקת הציוד לבתים . 
אחד היתרונות שהוזכר אז , היה שהאויב ישקול ביתר זהירות החלטה לשגר טילים 
בעלי ראש נפץ כימי לריכוזי אוכלוסיה בישראל , אם יידע שערכות ההגנה נמצאות 
בהישג יד , ולכן הפגיעה בתושבים תהיה קטנה . 
