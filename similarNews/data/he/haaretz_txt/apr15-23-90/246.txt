מחלק ההונאות במרחב חיפה עצר אתמול שני עובדים בכירים בבתי הזיקוק החשודים 
בקבלת שוחד וטובות הנאה מקבלנים שעבדו בבתי הזיקוק . מפקח שאול גודלמן ממחלק 
ההונאות במשטרת חיפה מסר , כי מדובר בסכומים של אלפי שקלים , שניתנו להם , 
על - פי החשד , בתמורה להטיית מכרזים ומכירת אינפורמציה פנימית לקבלנים 
שניגשו למכרזים רשמיים של בתי הזיקוק . חוקרי המשטרה סבורים כי העובדים הבכירים 
תיאמו עמדות עם קבלנים לפני מכרזים באופן שאפשר להם לזכות בהם . המשטרה 
טוענת עוד כי בחשבונותיהם של העצורים התגלו תנועות של המחאות וכסף מזומן 
שניתנו על - ידי הקבלנים כשוחד . החשודים הם תושבי חיפה ומכהנים זה שנים 
ארוכות בתפקידים ניהוליים בבתי הזיקוק . יצוין , כי מדובר בפרשה שלישית 
המתגלה על - ידי מחלק ההונאות בבתי הזיקוק בשנה האחרונה . 
