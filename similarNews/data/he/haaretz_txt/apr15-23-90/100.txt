בגיל 66 קנת קאונדה אינו שליט זקן בקני - מידה אפריקאיים אף כי הוא נשיא 
זמביה מאז עצמאותה , ב4691 , ועומד במרכז חייה הפוליטיים מאמצע שנות ה05 . 
באפריקה היו , ויש , נשיאים זקנים ממנו : פליקס אפאט אני של חוף השנהב 
הוא באופן רשמי בן 58 , ובאופן לא - רשמי כבר חצה את גבול ה09 ; כיוצא 
בזה , הייסטינגס קאמוזו באנדה של מאלאווי , שאפיוני שלטונו הם מהדורת - 
כיס אפריקאית של הרודן הלטיני - האמריקאי מ"סתיו של פטריארך " לגבריאל גרסיה 
מארקס . דינמיות של נעורים אינה תמיד מעלה באפריקה . צעירים מגיעים לשלטון 
בדרך - כלל על קומנדקר צבאי , ודרכם טבולה לעתים קרובות בדם . במהלך ראיון 
של שעה במשכן הנשיאות בלוסאקה חזר קאונדה ופנה אלי במלים " אישי הצעיר והיקר " , 
כל אימת שאחת משאלותי השתמעה ככפירה בעיקריו . באפריל 7691 , כאשר הציג 
קאונדה לפני העולם את פילוסופיית " ההומניזם " שלו , הוא דיבר על זקנה , 
אף כי באותו הזמן הוא היה רק בן 34 . " התבוננו - נא בגישה האפריקאית המסורתית 
כלפי אנשים זקנים " , אמר קאונדה . " כאן צריך להגיד , שהאפריקאי מתמלא 
חלחלה כאשר הוא נתקל בראשונה בתופעה המערבית של בתי - אבות . בחברות המסורתיות 
אנשים זקנים נהנים מכבוד מלכים , וזכות היא למי שיכולים לטפל בהם " . הדעת 
נותנת שקאונדה יעניק לזמבים את הזכות הזאת עוד שנים רבות . רק שלושה נשיאים 
אפריקאים פרשו מרצונם ב03 השנים האחרונות ; ורק אחד מן השלושה , ליאופולד 
סנגהר של סנגל , פרש באמת . יוליוס נייררה , שהוביל את טנגאניקה ( לימים 
" טנזניה " ) לעצמאות ב4691 , פרש לפני שנים אחדות , אבל השאיר בידיו 
את מוקד הכוח העיקרי בארצו , נשיאות מפלגת השלטון . קפמאפרקבמהלך שהייתי 
בלוסאקה שיגר קאונדה מסר חד - משמעי לא שמסר כזה היה נחוץ כי אין בדעתו 
לחקות את נייררה . ראש הממשלה שלו הגיש לפרלמנט הצעת תיקון לחוקה , אשר 
תחבר יחדיו את כהונת נשיא הרפובליקה ואת כהונת נשיא מפלגת השלטון , שהיא 
גם המפלגה היחידה המותרת . המפלגה אחוזה בלפיתת ברזל בידי קאונדה . עוד 
ב1691 , שלוש שנים לפני העצמאות , הוענקה לו סמכות רודנית בניהול המפלגה . 
הימים היו ימי מאבק קריטיים נגד השלטון הבריטי . שעת החירום אמנם עברה , 
אבל קאונדה לא ויתר מעולם על הסמכויות . כאשר שאלתי אותו אם ויתר על האפשרות 
לחקות את נייררה , ענה קאונדה : " מי אני ? מחר אני עלול למות . החוקה 
הזאת לא נועדה להתאים לי . אני מנהיג , שנבחר על - ידי העם " . כאשר חזרתי 
ושאלתי , הוא ענה בקוצר רוח : " הנשיא יוליוס נייררה הנהיג את טנזניה , 
אני מנהיג את זמביה . לטנזניה יש בעיות שונות " . " אינני טוען אחרת " , 
הערתי בנימוס . " אבל אני שואל אותך על תוכניותיך האישיות אם בנקודה 
כלשהי אתה מתכנן לפרוש מן הנשיאות " . קאונדה צחק . הוא מן הצחקנים הגדולים 
ביותר ביבשת , שרוב מנהיגיה אינם מצטיינים בחוש הומור מפותח . " אני בן 
56 " , אמר , " בסוף החודש אהיה בן 66 . יש לי עוד זמן קצר , ואת תוכניותי 
לפרוש או לא אינני עומד לגלות לך . אגלה אותן לעם של זמביה , בבוא הזמן " . 
סוללה של עיתונאים זמבים , המוזמנים תמיד לראיונות של זרים עם הנשיא , 
הקשיבה בדומייה . קאונדה הוא כיום אחד המנהיגים הבולטים ביותר בעולם השלישי . 
בתנועת המדינות הבלתי - מזדהות הוא שלישי בוותק רק לפידל קאסטרו ולקים איל 
סנג הצפון - קוריאני . בחבר העמים הבריטי הוא אולי המכר והמכובד ביותר . 
אף כי פירק את הדמוקרטיה הרב - מפלגתית של ארצו ב2791 , אין הוא שייך לליגה 
של אידי אמין , או זאן דל בוקאסה . בזמביה אין יורים ביריבים פוליטייים , 
ומן הפרלמנט של לוסאקה בוקעים לעתים קרובות קולות של ביקורת על הממשלה , 
אם כי לא על הנשיא עצמו . בחודש ינואר נפתח בלוסאקה משפטו של גנרל כריסטון 
טם , לשעבר קצין צבא בכיר , המואשם בניסיון להפיל את קאונדה . פסק - הדין 
עדיין לא ניתן , ואם כי מוות הוא העונש הקבוע בחוק על בגידה , ניסיון העבר 
מלמד שקאונדה אינו אוהב להוציא להורג מתנגדים פוליטיים . ביקור חטוף בזמביה 
בוודאי אינו מעניק לשום עיתונאי את הסמכות להעכיר את מצב - הרוח הלאומי . 
אני יכול להסתמך רק על הערכותיהם של דיפלומטים זרים ש"טמבו נהנה מפופולריות 
מסוימת " ; ואני יכול לחזור על החטא העיתונאי הקדמון , ולצטט נהג מונית 
בלוסאקה , שהתנדב לומר לי בלי שנשאל " ביום שבו ידונו את טמבו למוות 
העם יצא אל הרחובות ויחסל את הממשלה הזאת . נמאס לנו " . העמדת טמבו למשפט 
העריך דיפלומט מערבי היתה מיקח טעות מצד קאונדה . הוא הורה לקיים את המשפט 
בדלתיים פתוחות , והעיתונות הזמבית ציטטה באריכות את העדויות . אף כי העיתונות 
שייכת לממשלה , הובאו דברי הנאשמים טמבו והמזכ"ל לשעבר של מפלגת השלטון 
בשלמותם , בלא הסתייגויות . קפמאפרקוכך , ב6 בפברואר , הודיע " טיימס 
אוף זמביה " בכותרת ראשית : " בית - המשפט שומע על ארבעת המיליארדים של 
קאונדה " . זה הסכום , לפי טמבו , שמחזיק קאונדה בדולרים בחשבונות - בנק 
זרים . ארבעה מיליארדים הם סכום המבלבל גם אזרחים במדינות תעשייתיות משגשגות . 
במדינה שבה הוערכה ההכנסה השנתית לגולגולת ב7891 ב232 דולר ארבעה מיליארדים 
הם סכום בלתי - נתפס . ממשלת זמביה מכבדת בדרך - כלל את כללי הסוב - יודיצה , 
והיא לא הגיבה על ההאשמות . " זמבים " , אמר הדיפלומט המערבי , " קוראים 
את עיתוניהם בשקיקה , ומתייחסים ברצינות גמורה לכל מלה שמופיעה בהם " . קפמאליד4כמו 
רוב המושבות האירופיות באפריקה , זמביה היתה קיימת כדי לספק חומרי - גלם 
למטרופולין , ולקנות את המוצרים המוגמרים מהארץ - האם . חומר - הגלם של 
זמביה היה נחושת , וכאשר נולדה כמדינה עצמאית , ב4691 , שררה גאת בלתי - 
רגילה בשוקי הנחושת בעולם . פיליף בראונריג , הביוגרף האוהד מאוד של נשיא 
זמביה , כתב בספרו " קנת קאונדה " , כי מחירי הנחושת הגבוהים מאוד העניקו 
לזמביה " פשוטו כמשמעו , יותר כסף ממה שהיתה מסוגלת להוציא . אף כי היו 
לזה כמובן יתרונות רבים בייחוד ההרחבה הדרמטית של מערכת החינוך היו גם 
צדדים שליליים . פולטיקאים בכירים ופקידי ממשלה התרגלו למותרות . משלחות 
גדולות יצאו לוועידות לא - חשובות . כמעט הכל טסו במחלקה הראשונה , ושגרירים 
ושרים ציפו לסוויטות במלונות פאר . אל מרצדס התייחסו כרכב חיוני . כאשר 
צנחו מחירי הנחושת , היה קשה לשנות את ההרגלים הישנים צי של מכוניות מרצדס 
הוטס לזמביה לחגיגות יום העצמאות העשירי " . עם התמוטטות מחירי הנחושת הצטרפה 
זמביה אל החנגה הלא - מבוקרת של הלוואות ענקיות מבנקים פרטיים במערב . כיום 
חייב כל אחד משמונה מיליוני התושבים אלף דולר . לזמביה אין היכולת לפרוע 
אפילו את תשלומי הריבית מה שמעמיד אותה לצד ענקים כברזיל וננסים כליבריה . 
קפמאפרקשאלתי את קאונדה איך הוא מסביר את התפתחות הגישה המערבית כלפי אפריקה . 
בשנות ה06 אחזה את המערב התלהבות עצומה לקראת היבשת המשתחררת , והיא שככה 
עד כדי התנערות . בוואשינגטון מדברים כיום בלהיטות על עזרה לדמוקרטיות החדשות 
של אירופה המזרחית ושל אמריקה המרכזית , אבל כמעט איש אינו מזכיר את אפריקה . 
" מה שאתה מדבר עליו " , ענה קאונדה , " קרה מפני שהיתה האמונה , שאפריקה 
העצמאית תחזור ותהיה בובה של המערב " . הוא דיבר בביטול על הסיבות האחרות 
לאכזבה מאפריקה . " אמנם כן , היו מעלות ומורדות בנוגע ליציבות פוליטית , 
אבל כל היסטוריון היה יכול לצפות לזה . אחרי קולוניזציה כל - כך ממושכת , 
אינך מצפה שאומות יעמדו בן - לילה על רגליהן ? זה מצריך זמן . אבל העיקר 
הוא , שמספר ניכר של ארצות סירבו להיות בובות של צד כלשהו . . . ( המערביים ) 
לא יכלו לשלוט ביבשת כפי שחשקו . " הם כמובן יגידו לך , שהאפריקאים נכשלו 
בניהול כזה או אחר . אבל שום ממשלה קולוניאלית לא לימדה את העמים הקולוניאליים 
איך לנהל את הכלכלה . שום ממשלה קולוניאלית לא לימדה את העמים האלה איך 
להיות דמוקרטים . הכל היה רודנות של הקולוניאליסטים . מציי ההריסות האלה 
בנינו את מוסדותינו הדמוקרטיים " . עם הטענות האלה קשה להתווכח . הואיל והממשלות 
הקולוניאליות לא חשבו ברצינות עד הרגע האחרון ממש , שיום יבוא והן יצטרכו 
למסור את השלטון במושבותיהן לידי הנתינים הן לא עשו שום מאמץ רציני ליצור 
עילית מקומית , שתוכל לנהל מדינה מודרנית . המקרה הקיצוני ביותר , בעל 
התוצאות הטרגיות ביותר , הוא מה שעוללו הבלגים לקונגו , כיום זאיר . הם 
השאירו את המדינה השנייה בגודלה באפריקה מרקם שברירי של מאות שבטים ולשונות 
עם 71 בוגרי אוניברסיטה . בסוף שנות ה05 כוננו הבריטים פדרציה של שלוש ממושבותיהם 
באפריקה המרכזית : נייאסאלנד ( כיום מאלאווי ) , צפון - רודזיה ( זמביה ) 
, ודרום - רודזיה ( זימבבואה ) . הפדרציה קמה לתועלת המתיישבים הלבנים , 
אשר שקלו אפילו הכרזת עצמאות חד - צדדית , וכינון עוד מדינת - מיעוט לבן 
ענקית מצפון לדרום - אפריקה . בשנים 75918591 היו בפדרציה 52 ילדים שחורים 
על כל ילד לבן . אף על פי כן , תקציב החינוך של הלבנים היה 5 . 5 מיליוני 
לירות שטרלינג , והתקציב לשחורים 5 . 4 מיליוני ליש"ט . אמנם המתיישבים 
הלבנים מעולם לא פיתחו אידיאולוגיה מקבילה לאפרטהייד , אבל הם אימצו בלא 
היסוס את אחת הגישות המגונות ביותר שלו : שחורים אינם צריכים השכלה ממשית , 
מפני שממילא לא יהיה להם שימוש בה . בדרום - אפריקה , מערכת החינוך המיוחדת 
לאנט , הכינוי הקיבוצי של השחורים , השאירה אדמה חרוכה . משבר החינוך 
שם הוא עצום - ממדים . הפילוסופיה שעמדה ביסודו התאימה לימי המהפכה התעשייתית . 
לכלכלה הלבנה יש אולי מאגר בלתי - מוגבל של כוח - עבודה זול , אבל אין 
לה מאגר גדול דיו של שחורים מיומנים . קפמאפרקבדרום - אפריקה אין קושי להטיל 
את האשמה על מערכת החינוך שיצרו הלבנים . אבל בזמביה , 62 שנה אחרי עצמאותה , 
האם באמת מוסיפים האדונים הקולוניאליים של שנות ה05 לשאת בכל האחריות ? 
לקאונדה אין ספק . כאשר הערתי שההשוואה המערבית בין אירופה המזרחית לאפריקה 
אינה מחמיאה לאפריקה , הגיב הנשיא : " איש לא לימד את העמים הקולוניאליים 
מהי דמוקרטיה . האדונים הקולוניאליים השאירו מאחוריהם היסטוריה של דיכוי . 
אנחנו בנינו משהו טוב יותר מהריסות הקולוניאליזם . . . אינך יכול להשמיע 
גינוי כללי של יבשת אפריקה , אין זה הוגן " . על העניין המערבי בגוש הסובייטי 
המשתחרר הוא אמר : " בחיפזון הזה , להשקיע מיליארדים באירופה המזרחית , 
אני רואה מידה של גזענות . אם אתה בוחן מקרוב כמה מן הממשלות הממהרות לשם 
עכשיו , אתה מגלה שהן אותן הממשלות הקוראות להסרת הסנקציות על דרום - אפריקה . 
כל זה מבוסס על צבע עור . ואנחנו , האנשים השחורים , חייבים לסבול ולהיות 
מנוצלים . אפילו עכשיו , כאשר אני מדבר אתך , אנחנו מנוצלים . אנחנו 
מקבלים פרוטות תמורת מה שאנחנו מוכרים . בשביל מה שאנחנו קונים עלינו לשלם 
דרך האף . . . שערי הריבית הגבוהים הורגים אותנו . ובאירופה המזרחית ? 
הם משקיעים מיליארדים . . . אילו היתה לנו תמיכה כזאת , היה מצבנו טוב 
הרבה יותר " . קפמאליד4הערתי לקאונדה , שמדינות אפריקה קיבלו הלוואות עצומות 
בשנות ה07 בלא שום תנאים . " על מה אתה מדבר ? " הוא ענה בטון הקרוב 
ביותר לרוגז במהלך שיחה ארוכה . " על מה אתה מדבר ? ומה עם שערי הריבית ? 
איך אנחנו יכולים לפרוע את זה ? . . . ההלוואות שעליהן אתה מדבר כן , 
קיבלנו אותן . אבל באיזה מחיר בשבילנו ? הן לא שיפרו כלל את מצבנו " . 
ימים אחדים לפני הראיון אתי דיבר קאונדה באוזני קבוצה של עיתונאים סקנדינווים . 
שתיים ממדינות סקנדינוויה שוודיה ונורווגיה מושיטות לזמביה סיוע ניכר 
ונדיב חלק מגישה אלטרואיסטית , המאפיינת את מדיניות החוץ של הסקנדינווים . 
מה חושבים בשטוקהולם ובאוסלו אולי אינו מעלה או מוריד בירושלים , אבל הוא 
מעלה בהחלט בלוסאקה . קאונדה הפגיע בסקנדינווים שלא ימהרו לאירופה המזרחית 
על חשבון אפריקה . האם הוא חושש שכך אמנם יקרה ? " אנחנו רק מקדימים ומפעילים 
את מערכת ההתרעה המוקדמת שלנו " , הוא אומר . אין לו ספק , שבסופו של דבר 
יתפכח המערב מן השיכרון המזרח - אירופי . " נקודת הרוויה תגיע בהקדם . 
. . אפריקה היא יבשת העתיד , אין בזה ספק . . . עם משאביה העצומים , 
עם כוח - האדם העצום שלה " . אבל אפריקה איבדה את הסקס - אפיל שלה במערב . 
פוליטיקאים ודעת - קהל המתבוננים בתנופת הדמוקרטיזציה והקפיטליזם בערי הבירה 
של הגוש הסובייטי , אינם מתפעלים ביותר מחוסר היעילות המושלת בכלכלות אפריקה , 
מן השחיתות , מן הבזבוז , ומאובדן הדרך . המערב גם אינו מתפעל מן האוטוקרטיות 
ומן הנפוטיזם המאפיינים את המערכות הפוליטיות ביבשת . שאלתי את קאונדה אם 
אינו סבור שכדי לחזור ולזכות בסקס - אפיל האבוד צריכות גם מדינות אפריקה 
לכונן דמוקרטיות רב - מפלגתיות . " מה זו דמוקרטיה ? המערב מאמין שדמוקרטיה 
תלויה רק במערכת רב - מפלגתית . איני מאמין בזה כלל . לא משום שאני עכשיו 
בשלטון בזמביה . אני עברתי את השלב הרב - מפלגתי במשך שמונה שנים ארוכות . 
אני אומר לך , זה היה חלום בלהות . כל אימת שערכתי בחירות , ציפיתי למוות . 
כל אימת שהיו בחירות - משנה , ציפיתי למוות . מותם של אותם האנשים , 
שעליהם אני אמור להגן . . . איך אתה קורא לזה דמוקרטיה ? פשוט מפני שהמערב 
קורא לזה דמוקרטיה , אני מוכרח לציית ? כאילו הייתי כלבלב ? . . . 
