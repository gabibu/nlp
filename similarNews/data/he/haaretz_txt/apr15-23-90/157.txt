צה"ל הפיק לראשונה ידיעון בשפה האנגלית , שיופץ לעובדי מערכת הביטחון השוהים 
בחו"ל ולכל הנציגויות של ישראל בחו"ל . הידיעון שבכוונת צה"ל להרחיבו במשך 
הזמן לשבועון , בא לאפשר לכל עובדי מערכת הביטחון בחו"ל לקבל מידע עדכני 
על האירועים בישראל ובשטחים . היוזמה להפקת הידיעון באה מדובר צה"ל נחמן 
שי , בעקבות תלונות מאלופים שהתריעו על הצורך לעדכן את עובדי מערכת הביטחון 
בחו"ל באשר לאירועים בישראל . בידיעון הראשון , שהופץ בסוף השבוע , יש 
שני עמודים באנגלית ובהם מידע על האיומים של סדאם חוסיין , מידע על פעילויות 
בשטחים כמו חשיפת חוליות , מידע על צמצום ימי המילואים , עלייה במספר ההרוגים 
הפלשתינים , חדירות מהגבול הירדני . כן פורסם דיווח על ההסכמים שנחתמו 
בין מפעל סולתם לבין צבא ארה"ב . דובר צה"ל מסר שהידיעון החדש יופץ בדואר 
לכל עובדי מערכת הביטחון והעובדים הישראלים בכל הנציגויות בעולם , ובעתיד 
יש כוונה להפיץ את הידיעון גם בצרפתית ולהוסיף לו תכנים נוספים ולהרחיבו . 
אגף ההסברה ביחידת דובר צה"ל מופקד על הפקת הידיעון החדש . 
