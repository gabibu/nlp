במאמרו של ח"ך בנימין נתניהו ( " הארץ " , 4 . 6 ) , " לשנות את שיטת 
הממשל עכשיו " , נכתבו דברים מתמיהים , שהמוטיב הפוליטי בהם היה דומיננטי . 
" בכל פעם שביקש ראש הממשלה להכריע בשאלות המדיניות או לאכוף את מרותו 
על שריו , הוצב איום על קיום הממשלה " . על - ידי מי ? על - ידי " שבבי 
סיעות ומחנות שבכוחם היה להכריע אם תמשיך הממשלה לכהן אם תיפול " אמת צרופה 
של נתניהו בלבד . האם דוד בן - גוריון לא עמד בראש ממשלה קואליציונית והכריע 
בנושאים גורליים לאומה ולמדינה ? האם מנחם בגין לא עמד בראש ממשלה קואליציונית 
והכריע בשאלות קריטיות כמו נסיגה משטחים ( סיני , ימית , פינוי יישובים 
ועוד ) וחתימת הסכם שלום , חרף התנהגות והתנגדות של עמיתיו למפלגה ? 
ובהמשך כותב נתניהו : " השיטה החדשה לא תפגע בייצוג היחסי של הסיעות השונות 
הנציגים לכנסת ייבחרו בנפרד מראש הממשלה , וזה יבטיח ייצוג נאות בבית המחוקקים 
לסיעות הקטנות ביותר " . מה הדאגה הגדולה לסיעות - השבבים ? ההשוואה של 
בחירת ראש ממשלה לבחירת ראש עיר היא יותר מאשר מגוחכת . על מה מחליט ראש 
עיר מעבר למתן שירותים לאזרח ? אם מדובר בשינוי שיטת הבחירות יש לבצע 
זאת על - ידי חברי - הכנסת , ומיד , ולא בכתיבת מאמרים או בניסיון למצוא 
חן . באר - שבעקפמאביגאני מבקש מהפוליטיקאים לא להיכנע לשובתי הרעב , למפלגות , 
ולקבוצות חברתיות הדורשות לשנות את שיטת הבחירות . ביסודו של דבר , יש 
לנו שיטת בחירות מצוינת , שאפשר להתמיד בה . צריך רק לשכלל אותה על ידי 
ביטול אחוז החסימה , כך שגם למפלגות הקטנות יהיה ייצוג בכנסת . וצריך לבטל 
את חוק באדר - עופר , הגוזל את קולות המפלגות הקטנות ומעביר אותם לחלוקה 
בין המפלגות הגדולות . אני חושש , שהלחץ הכבד מצד גופים חברתיים שונים יגרום 
להנהגת שיטה חדשה שבה הפרט לא יוכל באמת להשפיע על שלוחיו . אין לגרום בכוח 
חוק לעיוות הצדק ולכורח להנהיג משטר שיהיו בו רק שלוש - ארבע מפלגות . שגיאתם 
של דורשי השינוי , שהם מחפשים דרך שתחבל בדמוקרטיה כדי להבטיח לכאורה ייצוג 
על ידי פוליטיקאים ישרי דרך . כדי למנוע בחירת פוליטיקאים לא ישרים צריך 
לא לתת להם להגיע לכנסת ולממשלה בבחירות יחסיות ארציות . השינוי הטכנוקרטי 
לא ימנע ניצול מושחת של הבוחר גם בשיטת בחירות אחרת . שער - העמקימקפמאביגברשימתו 
" למה חלל ? " ( " הארץ " 4 . 8 ) מצטרף פרוף חיים אשד לקומץ קטן 
של אישי ציבור , מדענים ואילי עסקים ישראלים , הקוראים נכונה את המפה המדעית , 
הטכנולוגית והכלכלית העולמית העתידית , שלפיה מדינה שלא תהיה מעורבת במפעלי 
חלל תמצא עצמה מחוץ למפה העולמית . לרשימתו של פרוף אשד יש להוסיף , שעל 
ממשלת ישראל להציב כאתגר לאומי - מדעי - טכנולוגי ראשי אפשרות לפתח ולייצר 
מעבורת חלל ישראלית . אפשר לפתח מעבורת זו בשיתוף עם מדינות קטנות נוספות 
ועם קונצרנים רב - לאומיים . כסיוע למימון הפיתוח והייצור של מעבורת חלל 
ישראלית יש להקים קרן עולמית , משותפת לישראל וליהדות העולם . כמו - כן 
אפשר להטיל מס חלל סמלי , שיבטא את כניסתה של מדינת ישראל לעידן תעשיות 
החלל . ללא ספק , אימוץ פרויקט לאומי בסדר - גודל כזה יספק צמיחה משקית 
ויהווה מנוף להעסקת אלפי עובדים מיומנים בכל המקצועות ההנדסיים המתקדמים 
ביותר . התנועה לעצמאות כלכליתירושלימקפמאביגהמלצת השופטים במשפטו של עמאד 
שחאדה , רוצחו של הילד אורן בהראמי ז"ל , כי הגיע הזמן לשקול את שינוי 
החוק כך שבתי - המשפט יהיו רשאים לגזור עונש מוות על רוצחי ילדים וחסרי ישע , 
אומרת דרשני . אין להירתע עוד מפני הנהגת עונש מוות כאשר מדובר במעשי רצח 
אכזריים על רקע מיני או לאומני . החברה חייבת להגן על עצמה מפני חיות - 
אדם בעזרת אותו נשק שהם מבינים . ירושלימקפמאביגרעיון טוב של רב - ניצב יעקב 
טרנר , המפכ"ל החדש של משטרת ישראל , במטרה לקרב בין המשטרה לציבור הרחב : 
פעם בשבוע , ביום חמישי , יקבלו מפקדי התחנות קהל . צעד זה יגביר את הרצון 
אצל צעירים לשרת במשטרה . מדוע זה לא קרה עד עכשיו ? התשובה היא , כנראה , 
הפתיחות החיובית של המפכ"ל החדש . חולונקפמאביגכאיש ליברלי בעל מצפון ציוני , 
אני מזמין מכל מפלגה שהיא הצעה לקניית קולי לקראת הבחירות לכנסת הבאה . 
אין צורך להמציא לי מצע או פירוט השקפת העולם ( אם יש ) . יש רק לצרף להצעה 
ערבות בנקאית בסכום השווה למחיר המוצע תמורת קולי , ולשלוח הכל אל כתובתי 
לכל המאוחר 42 שעות לפני פתיחת הקלפי . הנני מתחייב בזאת לקבל את הצעת 
המרבה במחיר , בלא אפליה . תל - אביבקפמאביגדרכה של קבוצת החרדים , כפי 
שהשתקפה בנאומו של הרב שך , עלולה להביא עלינו מלחמת אחים והרס המפעל הציוני , 
אשר קבוצת החרדים אפילו לא השתתפה בהקמתו והתנגדה לו . מדינה זו הוקמה כמדינה 
דמוקרטית , וחובה עלינו להגן על ערך יסודי זה ולהתנגד לכוחות וגופים המאיימים 
עליו . אנו מחנכים את ילדינו למלא את חובתם למדינה , והם ישרתו בצבא . 
בניגוד למעריציו ולהולכים בדרכו של הרב שך , איננו משתמטים מחובות , וכל 
מה שאנו רוצים הוא הגנה על זכויותינו היסודיות , כפי שצריך להיות במדינה 
דמוקרטית . יש הכרח בשינוי שיטת הבחירות כדי ששום קבוצת מיעוט לא תוכל להכתיב 
את תנאיה לרוב האוכלוסייה . 
