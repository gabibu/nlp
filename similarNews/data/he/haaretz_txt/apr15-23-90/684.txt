הנהלת תיכון עירוני א בתל אביב ומוריו , השביתו את בית הספר מלימודים במשך 
יומיים , בתגובה על סיסמאות שהתלמידים ציירו על הקירות . בבירור עם משרד 
החינוך , אמרה דוברת המשרד ורד ליון כי הנהלת בית הספר ומוריו פעלו בניגוד 
לחוק . לדבריה , למשרד לא נמסר דבר על על הארוע וכי הנושא ייבדק . הסיסמאות 
נכתבו בראשית החודש ובחופשת הפסח , ובחלקן נאמר : " בשביל לקבל 001 אצל 
אידה צריך להיות רוסי " , כשהכוונה לסגנית המנהל אידה טרכטנבליט , מורה 
לכימיה שעלתה מבריה"ם . עוד סיסמאות שצוירו : " ילבן דני ש . " מורה 
ממוצא תימני . " חנה ק . לסבית " , " בילה ש . זונה " . המורים אף איימו 
על תלמידי י"א וי"ב שלא יטפלו בנושא מבחני הבגרות עד שיימצאו האשמים . הם 
חושדים כי תלמידי י"א - י"ב אחראים למעשה . ביום רביעי בבוקר , בשעת אפס , 
נכנסה סגנית המנהל לכיתות , והודיעה על הפסקת הלימודים עד שיימצאו האשמים . 
היא הורתה לתלמידים להישאר בבית הספר . אתמול בבוקר כינסו המורים את תלמידי 
י"א - י"ב באודיטורים של בית הספר ושוחחו על המקרה . בתום השיחה הוחלט שהיום 
יחזרו הלימודים למסלולם , ושהתלמידים יביאו חומרי ניקוי על מנת לנקות את 
הקירות מן הכתוב . כן הוחלט להקפיד על אכיפת חוקי משמעת שלאחרונה הוזנחו , 
ביניהם הקפדה על תלבושת אחידה . בעקבות פניית " הארץ " בדקה שרה אדמון , 
סגנית הדובר של עיריית תל אביב , את העניין . לאחר מכן אמרה בתגובה כי 
לא היתה השבתת לימודים בבית הספר , ולא התקיימה כל שביתה . סיסמאות אכן 
צויירו על הקירות , אך הארוע נוצל על ידי המורים לדיון חינוכי . בתשובה 
לשאלה אם הלימודים התקיימו כרגיל ביומיים האחרונים בבית הספר ענתה אדמון 
כי אין לה מה להוסיף על הדברים . ל"הארץ " לא הותר לשוחח עם מנהלת בית 
הספר אילנה מלקין . 
