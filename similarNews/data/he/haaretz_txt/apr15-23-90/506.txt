ממשלת מצרים דחתה בקשה של ממשלת ישראל לשלוח לקהיר משלחת צבאית , כדי לדון 
בתקרית שהתרחשה בגבול בין שתי המדינות לפני כמה ימים . על פי ידיעות שהגיעו 
אתמול מקהיר , ושודרו ברדיו מונטה - קארלו , הניסו כוחות צבא מצריים סיור 
של חיילי צה"ל שחדר לתוך השטח המצרי בגבול ישראל - מצרים . מקורות צבאיים 
רשמיים בישראל אמרו אמש כי לא ידוע להם על תקרית כלשהי בגבול עם מצרים , 
וכי הנושא בבדיקה . על פי הגירסה המצרית , נכנס סיור של צה"ל לתוך שטח 
מצרי במהלך מירדף אחר מסתננים . הכוח המצרי הזהיר את הכוח הישראלי והורה 
לו לסגת מהשטח , אולם הכוח הישראלי לא נענה להפצרות . על פי הידיעה מקהיר , 
היו חילופי אש , אך לא היו נפגעים . עוד נאמר בידיעה כי היו ויכוחים בין 
החיילים הישראלים למצרים , ובסופו של דבר נסו החיילים הישראלים מהשטח המצרי . 
בידיעות ממצרים נאמר כי מצרים שיגרה אתמול תלונה רשמית למשרד החוץ הישראלי 
בה היא תוקפת את המדיניות הישראלית בגבול עם מצרים , וטוענת כי לא תסבול 
מעשים כאלה בעתיד , ותגיב בכוח . דובר משרד החוץ אמר אמש ל"הארץ " כי לא 
ידוע לו על כל תלונה כזאת שהגיעה למשרד החוץ הישראלי . בשבועות האחרונים 
נרשמה עליה במספר מקרי ההסתננות בגבול המצרי , במיוחד באזור הר חריף . 
באחרונה נלכדו כמה מסתננים שחצו ממצרים לישראל . במקרה אחד , עבר המסתנן 
מישראל למצרים . משרד החוץ המצרי העביר איגרת מחאה חריפה למשרד החוץ בירושלים 
בעקבות תקרית אש שהיתה בין חיילי צה"ל לחיילי צבא מצרים לפני יומיים . במסיבת 
עיתונאים שכינס אתמול בקהיר שר החוץ של מצרים , עיסמת עבד אל מגיד , הוא 
מסר את הפרטים הבאים : חיילי צה"ל חשו בתנועות חשודות בצידו המצרי של הגבול . 
הם ביקשו לחצות את הגבול ולפתוח במירדף אחרי מסתננים , אבל מפקד הכוחות 
המצריים סירב לאפשר להם זאת . החיילים הישראליים , לטענת מגיד , התעלמו 
מהוראתו של המפקד המצרי וניסו לחצות את הגבול בכל זאת . במקום התפתחה תקרית 
אש , אך לא נגרמו אבידות בנפש . באיגרת שהעביר מגיד לעמיתו הישראלי ארנס 
הוא כותב כי מצרים רואה במקרה ניסיון של הסגת גבול מצידה של ישראל , וכי 
היא תגיב בכל הכוח הדרוש על מנת למנוע הישנות מקרים דומים בעתיד . השר המצרי 
ציין כי ביחסי קהיר - ירושלים יש מתח בימים האחרונים בעקבות התקרית . 
