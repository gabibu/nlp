בלגראד , ( ע"ץ ) . פולין העלתה לפני ברית המועצות את דרישתה לפיצויים , 
בעקבות ההכרה הסובייטית ברציחת אלפי קצינים פולניים בקאטין כך אמר אתמול 
בבלגראד שר החוץ הפולני , קרישטוף סקובייבסקי . לדבריו , וארשה העלתה 
כבר את הנושא לפני כמה חודשים . " הטבח בקאטין היה פשע נוראי . אנו מעריכים 
כי יש צורך לפצות את משפחות הקורבנות וכן את כל הפולנים שגורשו לברית המועצות 
ונאלצו לעבוד ולחיות בתנאים בלתי אנושיים " , הוסיף השר הפולני . סקובייבסקי 
גם העלה את שאלת השבתם לפולין של מה שהוגדר " רכוש תרבותי " פולני , שנתפס 
בידי הרוסים . 
