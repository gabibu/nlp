בתל - אביב , רבע מבין 02 התלמידים הם חברי קיבוצים . לפני שנים אחדות , 
איש בתנועה הקיבוצית לא היה חושב בכיוון כזה : עתה מנסים הקיבוצים להשתלב 
בענף רפואי זה ולהופכו למחולל הכנסה לקופתם המדולדלת . לא שההכנסות מטיפולים 
רפלקסולוגיים יכסו את הפסדי ענף הכותנה , שהגיעו אשתקד כמעט ל9 מיליון דולר 
( % 08 משטחי הכותנה שייכים לקיבוצים ) , אך בתנועות הקיבוציות מתחזקת 
ההכרה , שלנוכח הקיפאון ביצוא של מפעלי התעשייה הקיבוציים , והנסיגה המתמשכת 
ברווחיותם של רבים מענפי החקלאות , אין מנוס מכניסה לתחומים , שעד כה היו 
בחזקת טאבו . החל מאמצע שנות השמונים , החלק העיקרי בהכנסות הקיבוצים בא 
מהתעשייה . התקבולים מענף זה , בממוצע לכל המשקים , מגיעים לכדי % 07 מהכנסתם 
הכוללת . אלא שהתעשייה הקיבוצית סובלת מחוסר גמישות ודורכת על מקומה . 
063 מפעלים רשומים באיגוד התעשייה הקיבוצית : היצוא של מפעלים אלה לא עשה 
חיל בשנת 88 , וגם בשנת 98 לא נרשמה בו כל עלייה . עשרות מבין המפעלים 
הללו שקועים בהפסדים , וכעשרה סומנו בדיונים פנימיים בתנועות הקיבוציות 
כראויים לסגירה , מאחר שהפכו לנטל כלכלי . בשבוע שעבר השלימה המחלקה הכלכלית 
של הקיבוץ הארצי איסוף נתונים על הכנסותיהם של 57 משקי התנועה . מהממצאים 
עולה , שהתפוקה החקלאית במשק ירדה בשנה החולפת בשיעור של % 4 . 0 ; מחירי 
התוצרת החקלאית ירדו ב%6 . 5 ; תנאי הסחר הורעו ב%6 . 6 , ואילו ביצוא 
החקלאי חלה ירידה בשיעור של % 5 . 11 . בניתוח הסיבות העיקריות להרעה צוינו 
המיתון במשק בכלל , הצמצום בביקושים בשטחים , בשל החרמת סחורה ישראלית 
שם , וכמו כן פגעי הטבע , שהזיקו ליבולים . מהמסמך של כלכלני הקיבוץ הארצי 
מתברר , שההכנסות מתעשייה ירדו אשתקד בשיעור של % 3 , ואילו ההכנסות מחקלאות 
ירדו בשיעור של % 7 . 2 . הסעיף היחיד שחל בו גידול בהכנסות הוא הסעיף " אחרות " : 
ההכנסות משירותים ועבודות חוץ של חברי הקיבוצים גדלו ב%24 . המגמה קיצונית 
יותר גם בניתוח הרווחיות של הענפים השונים . בעוד שבענפי התעשייה והחקלאות 
במשקי הקיבוץ הארצי ירדה הרווחיות בשנת 98 בשיעורים של % 11 ו % 8 . 8 בהתאמה , 
הרי הסעיף היחיד שהרווחיות נסקה בו הוא ענף השירותים ועבודות חוץ גידול 
בשיעור של % 461 . למען הדיוק יצוין , שהכנסות הקיבוץ הארצי משירותים ועבודות 
חוץ עדיין נמוכות יחסית להכנסות מענפי התעשייה והחקלאות : אשתקד הגיעו ההכנסות 
משירותים ל051 מיליון שקלים בערך , לעומת הכנסות בסכום גבוה פי שלושה מחקלאות 
ופי תשעה מתעשייה . מזכיר התנועה הקיבוצית המאוחדת ( תק"ם ) , מוקי צור 
, חבר קיבוץ עין גב , טוען שבעניין שימת הדגש על מכירת שירותים לאוכלוסייה 
העירונית , עלו הקיבוצים על דרך שאין ממנה חזרה . לדבריו , יכולת ההשקעה 
של הקיבוצים בתעשייה ובחקלאות פחתה בעשרות אחוזים בשנתיים האחרונות , והם 
נותרו ללא גיבוי פיננסי . במקביל לקיפאון בייצוא מפעלי הקיבוצים , גדלה 
האבטלה הסמויה במשקים . גורמים אלה מכתיבים את הצורך בגיוון מקורות ההכנסה . 
עבודות שירות בקיבוצים הוסבו בהדרגה לעבודות שהכנסה בצידן . הדוגמה הנפוצה 
ביותר היא בתי הילדים , עד גיל בית ספר , שנפתחו גם לילדי הערים באזור . 
קיבוץ תל - יצחק אף מרחיק לכת ומבקש לפתוח בית ילדים מיוחד לילדי חוץ . 
תהליך דומה מסתמן עתה גם לגבי מכבסות , ויותר ויותר קיבוצים פותחים את 
מכבסותיהם לצרכנים מבחוץ . רעיון נוסף המתגבש והולך הוא ניצול המטבח הקיבוצי 
( עדיין לא חדר האוכל ) לשירות אירועים שמחוץ למשק , כגון שירותי הסעדה 
לשמחות . רבים מהמשקים , בעיקר במרכז הארץ , משפצים את בריכות השחייה 
שלהם והופכים אותן לגני שעשועים בתשלום . המדשאה הסמוכה לבריכת הקיבוץ 
מארחת כיום חתונות וחגיגות בר - מצווה של אנשי העיר . קיבוץ עינת , השוכן 
ליד ראש העין , מנסה להגדיל את הכנסתו על ידי קיום ערבי ריקודים בסגנון 
שנות ה06 בימי ששי . לרשימה יש להוסיף שירותי תיירות לסוגיהם . בד בבד 
עם פיתוח שירותים שפניהם החוצה , נאלצו הקיבוצים לשנות את גישתם לגבי שיבוצו 
של חבר הקיבוץ הבודד בעבודה . לא עוד סידור העבודה הנוקשה , המחייב את 
החבר לעבוד בענף מסוים , לעתים בניגוד לרצונו , אלא " הצבת כל חבר בתפקיד , 
שככל האפשר תואם את נטיותיו ואת כישוריו " , כדבריו של מזכיר התק"ם . בהתאם 
למדיניות זו , יכול חבר קיבוץ שרכש השכלה משפטית לעסוק בעריכת דין מחוץ 
למשק . צור מספר על משרד עורכי - דין בטבריה , שעובדים בו עורכי דין חברי 
קיבוצים . שתי הקבוצות הגדולות ביותר של חברי קיבוצים העובדים מחוץ למשק 
הן אחיות בבתי חולים ומורים . המורים מלמדים בסמינר הקיבוצים , במכללת 
אורנים , אך גם בבתי ספר ממלכתיים ובאוניברסיטאות . יש גם חברי קיבוצים 
העובדים כאדריכלים , כיועצים ארגוניים , כרופאים , כמדריכים חקלאיים ( 
גם בחו"ל ) . אך כמעט אין למצוא חבר קיבוץ העובד באולמות הייצור , בתעשייה 
או בבניין . לפי הערכות שבידי מזכיר התק"ם , כ%01 מחברי הקיבוצים של התנועה 
עובדים כיום בערים . בתוך חמש עד שמונה שנים , הוא אומר בביטחון , יגדל 
שיעורם ל%02 , ורבים מהם יפנו לאפיקים חדשים , כגון עסקי יבוא ויצוא . 
מגמה זו באה לידי ביטוי גם במשקי הקיבוץ הארצי , הנחשבים כשמרנים יותר . 
מזכיר המחלקה הכלכלית של הקיבוץ הארצי , שאול רשף , חבר קיבוץ יקום , 
אומר כי רק עתה , לאחר לבטים ממושכים , החליטו מוסדות הקיבוץ הארצי לעודד 
עבודה של חברי משקים בערים . לפי חישובו , % 8 מחברי הקיבוצים של התנועה 
עובדים בערים . קפמאפרקצור טוען , שיציאתם של חברי הקיבוצים לעבודה בעיר 
תקטין את מגמת העזיבה של צעירים ואנשי גיל הביניים . יש החולקים עליו . 
הללו גורסים , כי רבים מהיוצאים לעבוד מחוץ למשק עלולים להילכד בקסמי העיר 
ובסופו של דבר יינתקו מהקיבוץ . מוסדות התנועה מעדיפים , כי הפונים לעבודות 
חוץ יהיו בעיקר חברי קיבוצים שהתעשייה בהם שקועה בהפסדים או שהיא בשלבי פיתוח 
ראשוניים . לדברי צור , בחישוב כלכלי טהור , הקיבוץ מרוויח פחות מעבודות 
החוץ משהוא מרוויח מעבודתו של חבר המשק במפעל קיבוצי . אף על פי כן , התנועה 
מעדיפה לפתוח כיוונים חדשים שיאפשרו לחברים למצות את כישוריהם , בהנחה שבטווח 
הבינוני והארוך התמורה בוא תבוא . בתק"ם לומדים בימים אלה את מסקנותיו של 
צוות פנימי , שממליצות לערוך שינויים במבנה התעסוקה ובארגון העבודה בקיבוצים 
בכיוון של הגדלת ההכנסה מעבודות חוץ . הצוות מציע , שקיבוצים יפעלו להגדלת 
הכנסתם בארבע דרכים : הוספת שעות עבודה יומיות וצמצום מספר השכירים המועסקים 
במשקים , מכירת שירותי עבודה למערכות האזוריות ולקיבוצים אחרים , מכירת 
שירותים המיוצרים בקיבוץ לשוקים קיבוציים וחיצוניים ועבודת חוץ של חברי קיבוץ . 
יוקם מאגר שוטף של מידע , הכולל את המשרות והעיסוקים הדרושים בסביבה הלא - 
קיבוצית , כדי להקל על הקיבוצים וחבריהם במציאת עבודה יוצרת הכנסה . הצוות 
ממליץ לשקול את פיתוח השירותים שהקיבוץ יכול למכור לסביבתו , כבסיס כלכלי 
נוסף ואפילו כתחליף לחקלאות ולתעשייה . " קיים ליקוי יסודי במבנה התעסוקתי 
של הקהילה הקיבוצית " , קובעים חברי הצוות . " עלינו למצוא דרכים להגדיל 
את ההכנסה מהחוץ על - ידי הסבת כוחות עבודה מייצור שירותים בשבילנו , לייצור 
שירותים בשביל השוק החיצוני . יש לחתור לכך שמתוך כוח העבודה האפקטיווי 
בקיבוץ , יהיו % 06 מוגדרים כמחוללי הכנסה מבחוץ " . אנשי הצוות חישבו , 
כי השכר החודשי הכלכלי לעובד חוץ עומד על 003 , 3 שקלים לפחות . " זו הברירה 
הכמעט אחרונה שנותרה בידי הקיבוצים " , אומר אחד מחברי הצוות . " הכישלונות 
הרצופים בפעילויות שונות בחקלאות ובתעשייה מחייבים שינוי כיוון . גם למתן 
שירותים קוסמטיים ופדיקור לאנשי העיר נגיע " . שינוי הדגש בפעילותם הכלכלית 
של הקיבוצים טומן בחובו לא רק אפשרויות חדשות , אלא גם סכנות . האם שירותי 
הרפלקסולוגיה או שירותי ההסעדה שיציעו יעמדו בתחרות מול החברות העירוניות 
עתירות הניסיון ? האם עידוד חברים לעבוד מחוץ למסגרת הקיבוצית לא תגרום 
הזנחת ענפי החקלאות והתעשייה , גם כאלה שיש בהם רווח ? אלה רק מקצת מהשאלות 
הרבות שהקיבוצים יצטרכו לתת עליהן את הדעת , בטרם יעמיק התהליך וייצא מכלל 
שליטה . פנייתם של הקיבוצים לתחומי פעילות חדשים , בעיקר לשירותים ועבודות 
חוץ , הוא שלה ביציאתה של תנועה זו מכללי התנהגות נוקשים שאיפיינו אותה 
במשך עשרות שנים . אין מקום לחשוש שתפנית זו תגרום לבקעים או התפוררות פנימית 
בקיבוצים , כשם שהמושבים ממשיכים להתקיים חרף ואולי הודות לעובדה שרוב חברי 
המושבים עובדים בערים הסמוכות . זו כנראה הדרך היחידה למנוע השנותם של משברים 
כלכליים במה שמכונה בעגתנו " התיישבות חקלאית " ולהבטיח להם חוסן לעתיד . 
