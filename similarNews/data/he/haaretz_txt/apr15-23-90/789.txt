בישבתה שלשום של ועדת החוץ והביטחון של הכנסת , השתתף גם הרמטכ"ל רב - אלוף 
דן שומרון . על שאלת ח"ך פנחס גולדשטיין ( קידום הרעיון הציוני ) , מדוע 
לא נמסר לחברי הוועדה הדו"ח של האלוף לפידות הנוגע לטרטורים , השיב הרמטכ"ל 
שהדו"ח עדיין לא הגיע לידיו . ח"ך יוסי שריד ( רץ ) תבע לגרש מצה"ל את 
כל מי שיורשע בבית - דין צבאי בטרטור . אם לא יהיה כך כאילו מאותתים לצבא 
שטרטור חיילים אינו מהווה עבירה חמורה , אמר שריד . ח"ך יאיר צבן ( מפם ) 
הציע לדרג את רמת הטרטורים , ורק הרמה הגבוהה ביותר תגרור עונש של גירוש . 
ח"ך גאולה כהן ( התחיה ) אמרה שלדעתה יש קשר בין טרטורים לבין התאבדויות , 
והיא מציעה שבצה"ל תונהג עבירה של " טרטור ממדרגה ראשונה " , שעליה יוטל 
עונש גירוש מהצבא . ח"ך רחבעם זאבי ( מולדת ) סיפר כי בזמן שהוא היה אלוף 
פיקוד המרכז , הוא הדיח שני מפקדי פלוגות שטירטרו חיילים . בעקבות ההדחה 
אמר לו אחד הקצינים הבכירים שהטרטור אינו דבר נורא כל כך . אותו קצין בכיר 
הגיע להיות רמטכ"ל , סיפר זאבי . ח"ך רפאל איתן ( צומת ) שאל למי הוא 
מתכוון , וזאבי אמר : " אליך " . הרמטכ"ל אמר שקשה לקבוע הגדרה מדוייקת 
לגבי טרטורים . הוא סיפר שטירונים סיפרו לו , בעת שביקר בבסיסם , כי הקצינים 
רצו להעיף מצה"ל את אחד המכ"ים לאחר שהיכה על קדסה של חייל . הטירונים אמרו 
שהם אוהבים את המ"ך הזה . " כך שקשה מאוד לקבוע " , אמר שומרון . קפידבינהרמטכ"ל 
מסר לוועדה שמספר ההרוגים באינתיפאדה ירד באחרונה . בשלושת השבועות האחרונים 
נהרגו ארבעה ערבים , שניים מהם בידי ערבים אחרים . ח"ך צבן שאל את הרמטכ"ל , 
אם חיילים סירבו למלא פקודה שהיתה בלתי חוקית בעליל מאז תחילת האינתיפאדה . 
תשובת הרמטכ"ל : " נדמה לי שלא " ; צבן : זה מראה על כישלון חינוכי . 
הוא תבע שאחרי משפט גבעתי ומשפט אלם מאיר , תדון ועדת החוץ והביטחון בנושא 
הפקודות . צבן ביקש שבדיון ישתתפו שר הביטחון לשעבר יצחק רבין , שר הבטחון 
לעתיד , הפצ"ר והיועץ המשפטי לממשלה . ח"ך יוסי שריד הביע את תקוותו שהרמטכ"ל 
הינחה את הפצ"ר לעקוב אחרי הנעשה בגבעתי ובמשפטו של אל"ם מאיר . במשפטים 
אלה נחשפות עובדות שלא היו ידועות קודם לכן , על מי שהיו מעורבים במתן פקודות 
לא חוקיות ומי שמילאו אותן . רפאל איתן שאל " מה עם רבין " , ושריד אמר : 
" רבין נהנה מחסינות , אך מבחינתי הוא מזמן היה צריך לשבת על ספסל הנאשמים " . 
בתום שני המשפטים יהיה על הפצ"ר להעמיד למשפט גם קצינים בכירים אחרים , 
ותהיה דרגתם אשר תהיה , אמר שריד . 
