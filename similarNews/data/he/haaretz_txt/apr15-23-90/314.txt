קשמיר ( אי - פי ) . פוליטיקאים בקשמיר טוענים כי הצהרות בנאזיר בוטו 
כלפי הקשמירים בהודו , גרמה לאלפים מהם לנהור לפקיסטאן כדי לזכות בהכשרה 
ובנשק . " ההתפרצות הרגשנית של ראש הממשלה שאמרה כי הדם שלנו הוא הדם שלכם , 
גרמה לתוצאות חמורות " , אמר עבדול קאיום , נשיא קשמיר הפקיסטאנית המתנגד 
לבוטו . הוא המשיך ואמר כי " הם באו לכאן והם התפקחו מאשליותיהם " . דוברה 
של בוטו דחה את האשמותיו של קאיום ואמר : " זרם הפליטים נגרם לא בגלל ההצהרות 
שלנו אלא בגלל הדיכוי של הודו " . לדבריו , הפליטים שהגיעו לפקיסטאן קיבלו 
אמנם מזון ודיור , אך הם רוצים משהו אחר : נשק והדרכה . " או שהם יקבלו 
הדרכה בפקיסטאן , או שהם יפגינו נגד פקיסטאן " אמר דוברה של בוטו . בתוך 
כך ממשיכה הודו להאשים את פקיסטאן בגרימת תסיסה במדינה . ראש ממשלת הודו 
הזהיר , כי ארצו לא תירתע ממלחמה עם פקיסטאן על חבל ארץ זה , המחולק בין 
שתי המדינות בקו הפסקת אש בפיקוח האו"ם . סרינגאר ( ע"ר וע"ץ ) . ממשלות 
גאמו וקשמיר , המנסות לדכא התקוממות של בדלנים מוסלמים , אסרו שלשום את 
הופעתם של שני עיתונים ואת פעילותן של שמונה קבוצות פוליטיות . האיסור הוצא 
למעשה לפני 11 יום ושלשום הוא הוארך . קפידבינההכרזה על האיסורים באה לאחר 
שקבוצת בדלנים בקשמיר נטלה אחריות על הצתת מרכז הוועידות הגדול של הודו ועל 
הפצצת רכבת בבומבי . כמו כן הודו הבדלנים כי הטמינו פצצות בשתי תחנות משטרה 
ואוטובוס בניו - דלהי , בשבוע שעבר . ששה בני אדם נהרגו ולמעלה מ05 נפצעו 
בפיגועים , שחרגו לראשונה מתחום קשמיר וגאמו לשאר חלקי הודו . השלטונות 
האשימו את שמונה הארגונים בהטפה להתנתקות מהודו וביצירת אווירה של טרור , 
המאיימים על ריבונותה ושלמותה של הודו . בין הקבוצות שהוצאו אל מחוץ לחוק 
נכללת גם חזית השיחרור של גאמו וקשמיר , הארגון שפתח במסע הבדלני . דובר 
רשמי בגאמו אמר כי העיתונים שנאסרו להפצה קראו לרצח פקידי ממשלה בכירים ולכל 
המוסלמים לעזוב את עמק קשמיר . העיתונאים הזרים נתבקשו עוד בחודש ינואר השנה 
לעזוב את קשמיר ורשיונות המעבר בשעת העוצר נלקחו מן העיתונאים ההודים . 
פקידים במשרד החוץ ההודי אמרו שלשום כי האיסור על כניסת כתבים זרים הורחב 
לכל שטחי גאמו וקשמיר , המדינה היחידה בהודו בעלת רוב מוסלמי . מאז נפתח 
המסע לעצמאות והידרדר לאלימות חסרת תקדים נהרגו כ003 איש בקשמיר . כתוצאה 
מכך גבר המתח בין הודו לפקיסטאן ששתיים משלוש המלחמות ביניהם היו על קשמיר , 
מאז שזכתה לעצמאות מבריטניה ב7491 . כוחות הביטחון המשיכו ביום שני בסריקות 
מבית לבית אחר פעילים בסרינאגאר שם הופסק העוצר לשעתיים לאחר למעלה משבוע . 
למרות זאת מעט אנשים ניראו ברחובות . אוכלוסיית סרינגאר המונה 000 , 008 
נפש , סובלת ממחסור חמור במזון ותרופות . רופאים וצוותים רפואיים בקשמיר 
קראו לממשלה לאפשר להם להגיע לאזורים הנתונים בעוצר ולטפל באוכלוסיה . למעלה 
מ002 פעילים וכמה מאות מאוהדיהם נעצרו בעשרת הימים האחרונים . 
