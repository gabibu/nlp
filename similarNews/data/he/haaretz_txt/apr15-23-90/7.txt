תרופות מסוגים שונים , ארוזות במומחיות רבה , מוצעות למכירה ברחבי ניגריה 
באחרונה התברר כי רבות מהתרופות הללו מזויפות , וחלקן אף קטלניות . מאות 
אנשים מתים במדינה אפריקאית זו מדי שנה בשל נטילת תרופות מזויפות . רוכלים 
מקישים בעקשנות על חלונות מכוניותיהם של נהגים התקועים בפקקי התנועה ומציעים 
את התרופות המזויפות . בתי מרקחת מורשים ובלתי - מורשים רבים מוכרים אותן . 
" אין לדעת כמה אנשים מתו כתוצאה מנטילת תרופות אלה , אך במשך שבוע אחד 
בלבד אשתקד , מתו עשרה מן החולים שלי בלאגוס בלבד " , אומר הד"ר גון אבימבולה 
קוטי , רופא אנדוקרינולוג , שרכש את השכלתו בבריטניה ומכהן כנשיא החברה 
הניגרית לסוכרת . נציג ארגון הבריאות העולמי אומר אף הוא שהמצב חמור ביותר . 
הוא אישר כי מאות אנשים מתים מדי שנה מנטילת תרופות מזויפות . ארגון הבריאות 
מעריך כי % 04 - % 05 מן התרופות הנמכרות בניגריה הן מזויפות או שאינן עומדות 
בתקן . חוסר היעילות והשחיתות הנפוצה מאד במדינה מונעות מן השלטון לשים 
קץ לייצור הבלתי חוקי . מאמציהן של חברות התרופות והממשלה הצבאית הצליחו 
עד כה להאט את האספקה מטייוואן , דרום - קוריאה וסינגפור . התכשירים המסוכנים 
ביותר הן תרופות המתחזות לאינסולין , תרופה נגד מלריה וחומרים אנטיביוטיים . 
מחלות טרופיות נפוצות מאד בקרב 001 מיליון תושבי ניגריה , המדינה המאוכלסת 
ביותר באפריקה . שר הבריאות של ניגריה , פרוף אוליקויה רנסום - קוטי , 
אומר כי תינוקות הסובלים ממלריה חשופים במיוחד , משום שמחלת המלריה , שאינה 
מטופלת בהרכב ובמינון מדויקים ביותר , בדרך כלל קטלנית עבורם . בתארו את 
הדרך לזייף אינסולין אומר הד"ר אבימבולה קוטי : " רוצחים אלה עושים הכל 
מדילול התרופה במים ועד הדבקת תוויות מזויפות על אריזות אינסולין שתוקפו 
פג לפני עשר שנים . לפעמים הם פשוט ממלאים בקבוקים בכל מיני חומרים שאינם 
אינסולין " . לדבריו , מבצע ההסברה הנרחב שמנהלים משרד הבריאות של ניגריה 
וארגוני הבריאות הביא את העניין למודעות הניגרים . אולם לעתים קרובות אנשים 
קונים תרופות מזויפות בניסיון לחסוך בכסף . הניגרים חיים עתה תחת משטר כלכלי 
שפיחת את המטבע המקומי וייקר מאד את היבוא . אחד החולים שלי , אומר הרופא , 
משתכר 082 ניירה ( 53 דולר ) לחודש , ועליו להוציא 051 ניירה ( 51 דולר ) 
לחודש על אינסולין . על כן הוא קונה אינסולין מזויף במחיר של שני דולר 
במקום החומר המקורי בשישה דולר . הד"ר אבימבולה מספר , כי הוא ועמיתיו אוספים 
כסף כדי לספק אינסולין לעניים שבין חוליהם , אך הקרנות הללו מצומקות למדי . 
בנסיון לבלום את התופעה הטילה ממשלת ניגריה קנסות כבדים על מזייפי תרופות , 
אף כי הרופאים טוענים כי אלה רוצחים ומגיע להם מאסר עולם . כל העצורים עד 
כה הם סוחרים , המפיצים את התרופות המזויפות , ואין ביניהם איש מן היצרנים . 
באחרונה החלה הממשלה לפשוט על בתי מרקחת , ובשבוע הראשון של החודש נסגרו 
לפחות שני בתי מרקחת בלאגוס עקב מכירת תרופות מזויפות . 
