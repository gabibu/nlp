העולם היהודי , למרות רמת הארגון והתיאום הגבוהה יחסית שהגיע אליה , עדיין 
לא נכנס במידה מספקת לעידן התקשורת הממוחשבת המודרנית . ליקוי זה פוגע הן 
במחקרים סוציולוגיים ואחרים בקהילות שבתפוצות והן ברמת השירותים שארגונים 
בין - לאומיים וקהילתיים מסוגלים להעניק לישראל . זו מסקנתו של המרכז הירושלמי 
לענייני ציבור , המרבה לחקור את יהדות התפוצות . פרוף דניאל אלעזר , נשיא 
המרכז , אומר שכמעט כל ארגון יהודי בעולם המערבי התחיל מזמן לעבוד במחשבים , 
ולכן יש בסיסי נתונים על פעילותם ועל חבריהם של ארגונים קהילתיים , פוליטיים 
ודתיים . אבל מאחר שאין תשתית של תקשורת בין כל אלה , הנתונים אינם יכולים 
להיות מנוצלים כדי ללמוד מהם פני העולם היהודי בזמן אמת : גילאים , מקצועות , 
השכלה יהודית וכללית , רמת הכנסה , בעיות סוציאליות , והדבר מקשה על 
כמה תחומים חשובים , לא רק במחקרים ביהדות בת - זמננו אלא גם בעזרה הדדית 
בין הקהילות . הדבר בא לידי ביטוי גם בתחום העלייה : אם ארגונים קהילתיים 
בחו"ל יכולים לשלוח שאילתות ולקבל מידע עדכני באמצעות תקשורת ממוחשבת על 
מצב הביקוש בשוקי העבודה והדיור בארץ , יוכלו עולים - בכוח מארצות הרווחה 
לארגן את עלייתם ביתר ביטחון . גם בחינוך , אומר אלעזר , מחמיץ העולם היהודי 
הרבה הזדמנויות בגלל חוסר תקשורת מתאימה : אם יוכלו מרצים באוניברסיטאות , 
בתי ספר וקהילות להתעדכן על פעילותם של עמיתיהם , תהיה יותר הפריה הדדית . 
יש אמנם קבוצת " יודאיקה " שמקשרת כמה מרצים ב"ביטנט " ( רשת תקשורת 
בין - לאומית בין אוניברסיטאות ) , אבל זה פותר רק חלק מן הבעיה . התחושה 
שהעולם היהודי לא מנצל את האפשרויות הטכנולוגיות שעומדות לרשות כל בנק וחברה 
מסחרית , הביאה את אלעזר להזמין מחקר ראשון במינו , על הדרכים לנצל ביתר 
יעילות את משאבי המחשבים בעולם היהודי . ברצונו להקים " רשת יהודית עולמית " , 
שתקשר את כל הארגונים וקהילות בעולם עם ארגונים ישראליים , ותאפשר משלוח 
דואר אלקטרוני ושימוש בבסיסי נתונים באשר הם . בעיית חוסר התקשורת בין ארגונים 
יהודיים אינה נובעת מחוסר תשתית פיסית , אומר אברהם גולדבלט , יועץ למחשוב 
מערכות שהוזמן לבצע את המחקר : כמעט כל מחשב יכול להתחבר באמצעות קו טלפון 
ורשתות תקשורת קיימות למחשבים אחרים . הבעיה , לדבריו , היא שכל ארגון 
משתמש בשירות אחר ולא יודע איך להתחבר לארגון השני . גולדבלט אומר שמחקר 
זה , שייערך במשך ארבעה חודשים , לא בא רק כדי להצביע על פתרון לבעיה טכנית , 
מורכבת ככל שתהיה , של הקמת רשת יהודית בין - לאומית . האגוז היותר קשה 
לפיצוח נעוץ בפסיכולוגיה ובסוציולוגיה של העם היהודי , ובשיטות העבודה של 
ארגונים יהודיים , במיוחד בארה"ב . הפדרציות היהודיות לא ימהרו לוותר על 
אוטונומיה בתחום השימוש במשאבים ממוחשבים לטובת הכלל . לכן , הוא מאמין , 
עבודת השדה הראשונה לאחר תום שלב המחקר תתבצע באנגליה או בצרפת , שתי ארצות 
בעלות קהילות יהודיות מאוד מאורגנות וריכוזיות , שבהן יהיה אפשר לחולל את 
השינויים בקלות יחסית . 
