ואשינגטון ( מיוחד ל"הארץ " ) . בארה"ב מבקרת עתה משלחת בת שמונה עורכים 
וסופרים סובייטיים , הקשורים עם פרסומים סובייטיים לאומניים קיצוניים , 
שבחלקם הואשמו באנטישמיות מסר אתמול " ואשינגטון פוסט " . המשלחת הוזמנה 
לארה"ב על - ידי סוכנות ההסברה של ארה"ב ( ) , לסיור בן חודש ימים . 
אתמול השתתפו חברי המשלחת בסמינר מטעם " מכון קנאן ללימודים סובייטיים 
מתקדמים " , שהוא מכון מחקר יוקרתי בוואשינגטון , הממומן בחלקו על - ידי 
הממשלה . מקור בכיר בשגרירות ישראל בוואשינגטון הביע תמיהה על הזמנת חברי 
משלחת החשודים באנטישמיות לביקור רשמי בארה"ב , ואמר כי לאור הגישה החיובית 
המסתמנת בבריה"ם לנושא היהודי , הדבר הוא " לפחות מוזר " . בכוונת שגרירות 
ישראל לברר פרטים נוספים על הביקור . מספר מנהיגים יהודיים מתחו ביקורת 
על סוכנות ההסברה של ארה"ב . מנהל המשרד הוואשינגטוני של מועצת הפדרציות 
היהודיות , מארק טאליסמן , אמר כי " הזמנת סוגי אנשים כאלה מבריה"ם , 
הידועים בהשקפותיהם האנטישמיות , אינה מקובלת ומזיקה " . מימון הביקור 
על ידי ממשלת ארה"ב , הוסיף , הוא מגוחך ו"נודף ריח של הסכמה " עם דעות 
אלה . דובר סוכנות ההסברה של ארה"ב פראנק גונסון אמר , כי אינו יכול לומר 
אם חברי הקבוצה הם בעלי השקפות אנטישמיות או לא . " אנשים אלה הם לאומנים 
רוסיים . לכן הוזמנו " , ואלה האמצעים העומדים לרשות ארה"ב , כדי להמחיש 
את יתרונות החברה הפלורליסטית . " האם המצב הוא , שכל אחד צריך להסכים 
אתנו לפני שיהיה אפשר להזמין אותו ? " שאל . משלחת הלאומנים הרוסיים 
כוללת דמויות ידועות בתנועה לשמירת המסורת והמוסדות הרוסיים , שלרבים מחבריה 
היו התבטאויות אנטישמיות . שלושה מבין השמונה נמנו עם 47 החותמים על איגרת , 
שפורסמה ב"לירטורנייא רוסיה " , כתב - עת ספרותי לאומני , המעורר פחד בקרב 
יהודים . באיגרת נאמר , שהציונים מלבים בכוונה את האנטישמיות , כדי שיוכלו 
להגר לישראל בקלות רבה יותר , או להפוך פליטים בארה"ב . עורך כתב העת , 
ארנסט סאפונוב , הוא חבר רביעי במשלחת לארה"ב . סאפונוב אמר ל"וושינגטון 
פוסט " , ש"אילו הייתם קוראים את האיגרת בקפידה , הייתם מבחינים שהאיגרת 
כשלעצמה אינה מכוונת נגד היהודים " אלא נגד " ציונים " . הוא אמר , שהאיגרת 
היא " זעקה מלב הסופר " , שכן " אוצרות התרבות הרוסית נמצאים בסכנת הכחדה " . 
שלושת חברי המשלחת שחתמו על האיגרת הם הסופר ויקטור ליחונוסוב , חבר המכון 
הספרותי העולמי במוסקווה אולג מיכיילוב והעורך הראשי של " נאש סוברמאניק " 
( בן זמננו ) סטאניסלב קונאייב . ביוני האחרון כתב קונאייב בעיתונו , 
ש"הפרוטוקולים של זקני ציון היו למעשה מסמך אמתי , שנכתב בידי אינטליגנציה 
אנטי - הומאנית ורצון כמעט בלתי טבעי , שטני " . בנקודה אחרת במאמרו תיאר 
קונאייב " שיטה לא מוסרית , שבה פובליציסטים ממוצא יהודי משתמשים בשמות 
משפחה רוסיים וכותבים על הפגמים בעם הסובייטי " . קונאייב אמר לעיתון , 
כי שנאת רוסיה ורוסים היא עתה נושא שבו עוסקים פרשנים , הכותבים שהאפיונים 
הרוסיים מסוכנים או שיש להשמיד את הלאומיות הרוסית . " האם אנו יכולים 
להיות רגועים בקשר לכך ? " שאל . חברים אחרים במשלחת אמרו , שהם רואים 
את ההאשמות נגדם באנטישמיות כ"נושא קטן " . אחד מהם אמר , שזוהי הסחה מבעיות 
יותר רציניות שארצם נתונה בהן . לעיתונאים " אין דבר טוב יותר לעשותו מאשר 
להכות את הסוס הזה עד מוות " . דניאל אבל , חוקר ב"מכון קנאן " , אמר , 
כי אמנם כמה מחברי המשלחת הסובייטית הם עורכים של כתבי - עת ועיתונים , 
המפרסמים לעתים קרובות מאמרים אנטישמיים . " כמה מהרעיונות האלה מסוכנים 
ביותר , אבל אנו מאמינים , שחשוב שהאנשים כאן בואשינגטון ייעשו מודעים 
קצת יותר למה שקורה בבריה"ם " , אמר . מרטין ווניק , מנהל הוועידה הלאומית 
האמריקאית ליהדות בריה"ם , יצא נגד המימון הממשלתי למשלחת . כן אמר , 
כי אינו סבור שמכון רב - מוניטין כ"מכון קנאן " צריך לתת בימה לאנשים התומכים 
בגלוי בהשקפות אנטישמיות . במסע המשלחת הושקעו 06 אלף דולר . בתוכנית המסע 
ביקור בשורת ערים ברחבי ארה"ב . הסיור הוצע על - ידי המשרד ליחסי ציבור 
בשגרירות ארה"ב במוסקווה . 
