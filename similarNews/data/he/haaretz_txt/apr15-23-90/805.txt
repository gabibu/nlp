בריה"ם תזמין את שר החוץ הישראלי לאחר שתוקם בישראל ממשלה יציבה דברים אלה 
אמר אלכסנדר יקובלב , מבכירי ההנהגה הסובייטית המקורב לגורבצוב , בשיחה 
עם הסובייטולוג הישראלי פרוף אליהו זמצוב , העומד בראש המרכז הבין - לאומי 
לחקר החברה בת - זמננו , שהגיע למוסקווה כאורח האקדמיה למדעים . בפגישה 
שהתקיימה ביניהם בשבוע שעבר במוסקווה , אמר יקובלב : " תמיד שמענו מממשלת 
שמיר תגובות שליליות על תכניות מבחוץ . הגיעה השעה שתציעו תוכנית משלכם , 
שהרי תוכנית השלום מבוססת על רעיונות ישנים כמו אוטונומיה ובחירות בשטחים . 
האמריקאים הם ידידיכם , מדוע איפוא אינכם מקבלים את תוכנית בייקר ? לפני 
חודשים אחדים נלווה זמצוב אל עזר ויצמן בפגישתו עם שר החוץ אדוארד שווארדנדזה . 
יקובלב הסביר כי בריה"ם תגיע בהדרגה לנורמליזציה ביחסיה עם ישראל , מכיוון 
שעליה לשמור על איזון בין השמרנים לבין הזרם החדשני במפלגה כדי למנוע , 
לדבריו , מלחמת אזרחים . קפידביניקובלב אמר כי " במשך שנים הטפנו נגד האימפריאליזם 
האמריקאי ונגד ישראל והציונות . עכשיו אנחנו מבינים שזו היתה הצגה מעוותת 
ולמדנו להעריך את יחסכם לעם הסובייטי . אבל ברחוב , בעיקר התנועות הלאומניות , 
קנו את ההטפה נגד ישראל . " פאמייט " היא אמנם תנועה קטנה ולא מייצגת , 
אבל הסיסמאות הריאקציוניות שלה נופלות על אוזניים קשובות ברחוב , ואיננו 
יודעים כיצד להרוס את התדמית שבנינו במו ידינו במשך שנים רבות " . המנהיג 
הסובייטי הבכיר קרא לישראל לסייע לבריה"ם בשינוי יחסו של הציבור אליה , 
דבר שניתן לעשותו על - ידי צעד ישראלי בכוון של הסדר שלום עם הערבים . לדבריו , 
" אם ישראל תתקרב למדיניות הסובייטית , הדבר יסייע לנו להסביר לרחוב את 
ההגיון של חידוש היחסים עמכם . יקובלב הבטיח לבדוק בינתיים את הבקשה להעמיד 
לרשות הנציגות הקונסולרית בניין נוסף לצורך רישום מועמדים לעלייה , ולהקל 
בכך על התנאים הקשים שבהם מתפקדת המשלחת . קפידביניקובלב אמר לזמצוב כי בריה"ם 
מבקשת להימנע מהפעלת כוח בליטא והוסיף : " לצערי , מנהיגי ליטא מבקשים 
להיכנס להיסטוריה כמי שהובילו את מדינתם לעצמאות , ואינם לוקחים בחשבון 
את האינטרסים של שיתוף פעולה בין העם הסובייטי לעם הליטאי " . יקובלב התוודה 
כי " אין לנו נסיון בדמוקרטיה ולכן אפשר שאנו מאחרים בתגובות , מקבלים 
החלטות ומבטלים אותן " . זמצוב דיווח על השיחה לנציג הישראלי במוסקווה אריה 
לוין וכן לסמנכ"ל למזרח אירופה במשרד החוץ יוסף גוברין . זמצוב , שהירצה 
במכוני מחקר של האקדמיה למדעים על ההתפתחויות הפנימיות בבריה"ם , יוזם ביקור 
של נשיא האקדמיה הסובייטית למדעים וסגנו בארץ . השניים חברים גם במועצת 
הנשיאות הנהנית מהמעמד הבכיר ביותר במימסד הסובייטי . 
