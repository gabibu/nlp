ההצעה להחלפת מניות חברת אי . די . בי . כדרך לפיצוי משפחת רקנאטי , בעלת 
השליטה בדיסקונט , עבור נכונותה להשוואת זכויות ההצבעה במניות אי . די . 
בי . היא יוזמה של משרד האוצר , כך אומר אלי כהן , סגן יו"ר דירקטוריון 
אי . די . בי . ( שהיא בעלת השליטה בדיסקונט ) . כהן התייחס בדבריו לידיעה 
שפורסמה אתמול ב"הארץ " , לפיה ההצעה להחלפת המניות , באה ביוזמת משפחת 
רקנאטי , והיתה למעשה תרגיל שנועד למנוע תשלום מס . כהן אומר כי על פי 
ההסכם המקורי , אמורה היתה משפחת רקנאטי לקבל את הפיצוי בשיעור של % 3 מהון 
המניות הקיים של חברת אי . די . בי . לדבריו , מכיוון שבאוצר הוחלט כי מסיבות 
משפטיות ואחרות , עדיף לתת את הפיצוי בדרך של החלפת מניות , ולא בדרך של 
הקצאה , הוחלט באי . די . בי . להיענות להצעת האוצר . החלפת המניות היתה 
אמורה להתבצע באמצעות העברתם לאוצר של מניות אי . די . בי . ב ( בעלות 
עדיפות בזכויות ההצבעה ) , וקבלה של מניות רגילות בתמורה . כהן הדגיש , 
כי ההיענות לאוצר היתה מותנית בכך שנציבות המס תפטור ממס את החלפת המניות , 
ותקבע שהעסקה אינה חייבת במס . לדבריו , כבר לפני למעלה מחודש , נעשתה 
פנייה לנציב מס ההכנסה , ואולם התשובה טרם התקבלה . 
