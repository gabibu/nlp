( ע ) . כל הגופים התומכים בשינוי שיטת הממשל הקימו מטה לפעולה משותף . 
במטה חברים השובתים מול הכנסת , נכי צה"ל השובתים בכיכר מלכי ישראל בתל - 
אביב , ראשי ערים וחברי הוועדה למען חוקה בישראל . במסיבת עיתונאים שכינסו 
אבי קדיש ושחר בן מאיר , השובתים שבת בגן הוורדים מול הכנסת בירושלים , 
הם מסרו כי בימים אלה מתארגן המטה לקליטת אלפי מתנדבים , המתכוונים להפיץ 
את רעיון שינוי שיטת הממשל בכל הארץ . לצורך כך הוקמו מטות אזוריים , אשר 
מקיימים עצרות ודיונים בישובים השונים . המטה המשותף גיבש עמדה , לפיה לא 
יסתפקו חבריו בשינוי חלקי או מגמתי של שיטת הבחירות הקיימת וקיום בחירות 
לראשות הממשלה , אלא ידרשו , לכל הפחות , שיחוקק חוק זכויות האדם ושתשונה 
שיטת הבחירות גם לכנסת . עד כה נאספו למעלה מ003 אלף חתימות על העצומה לשינוי 
השיטה . במסגרת פעולות המחאה יתחילו לצעוד בשבת בני נוער ומבוגרים מאילת 
דרך שדה בוקר לירושלים , וביום שני תצא קבוצה נוספת ממטולה לבירה . שני 
השובתים מסרו , כי ביום העצמאות תתקיים עצרת רבת משתתפים מול הכנסת . המטה 
מתכוון גם לערוך עצרת ענק , אולם מועדה טרם נקבע . יתכן שתתקיים ב7 במאי , 
יום פתיחת מושב הקיץ של הכנסת . קדיש ובן מאיר הביעו ביטחון , כי השביתה , 
בה החלו לפני כחודש , יצרה הד ציבורי רחב לכל נושא שינוי הממשל . " עוררנו 
הד בציבור ובמערכת הפוליטית , אבל לא הגענו עדיין למטרה וצריך להמשיך , 
כדי להגיע לתוצאות " , אמרו . הם התנערו מהמקרה שאירע שלשום מול הכנסת , 
בעת שתושב ראש פינה איים להתאבד , אם לא ייתקבלו תביעותיו לשינוי הממשל . 
" אנחנו לא אחראים לתופעות אלה . אנו מייצגים את הבעייה , לא יצרנו אותה " , 
אמרו . השניים גם דחו את הטענה , שהשמיעו אנשי ציבור שונים , כי הם מהווים 
סכנה לדמוקרטיה . " הפוליטיקאים הטוענים כך , הם ששברו את כללי המשחק 
הדמוקרטי " אמרו קדיש ובן מאיר . שני השובתים אמרו , כי תנועת המחאה שלהם 
מתמסדת , אולם לא תהפוך לתנועה פוליטית . המיסוד , לדבריהם , נועד להפעיל 
טוב יותר את אלפי המתנדבים . היום אמור להתקיים בתל - אביב כנס מתנדבים 
ארצי של התומכים בשינוי שיטת הממשל . 
