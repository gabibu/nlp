סיעות רץ , מפם ושינוי פירסמו אתמול הודעה משותפת לפיה " לא יתנו ידן 
להקמת ממשלה שתהיה מבוססת על הסכם סחטני מצד קבוצת מודעי " . שלוש הסיעות 
אמרו בהודעתן כי " שחיקת הנורמות המוסריות בפוליטיקה הישראלית בכלל , ובתכסיסיה 
הציניים של קבוצת מודעי בפרט , הגיעו לנקודת שפל המזהמת את האווירה הציבורית 
ומאיימת על הדמוקרטיה . אנו רוצים להאמין כי בצעדנו זה נסייע בשיקום האימון 
הציבורי במערכת הפוליטית , ונאפשר חזרה לסדרי שלטון ומשפט מתוקנים . סיעות 
רץ , מפם ושינוי עשו מצידן כל מאמץ כדי להקל על הקמת ממשלת שלום , אך גם 
למאמצים אלה יש גבול שאסור לעבור , וברגעי מבחן מסוימים מוטלת עלינו החובה 
לומר : עד כאן ! " . שלוש הסיעות תובעות במפגיע מהליכוד , ובמיוחד מקבוצת 
חברי הכנסת המתנגדת לאישור ההסכם עם מודעי וחבריו , שיתחייבו במקביל ובפומבי 
שלא לתמוך בממשלה בראשות הליכוד , שתושתת על הסדרים עם עריקים כלשהם , 
ובכלל זה עם עריקים מסיעת אגודת - ישראל . ( ע ) . ח"ך יוסי שריד אמר 
אמש בגל"ץ כי רץ אינה רואה שום בעיה מבחינתה בהסכם שנחתם עם ח"ך אברהם ורדיגר , 
וכי הוא מקווה שחתימתו של הרב ורדיגר היא הפעם סופית . בתשובה לשאלה האם 
מפלגתו תצטרף לממשלה אמר שריד כי כזכור הודיעה רץ בשעתה שהיא לא תצטרף לממשלה 
לפי שעה , כל עוד הרוב של 16 נשען על ח"ך אברהם שריר . עם זאת היא תתמוך 
בממשלה . 
