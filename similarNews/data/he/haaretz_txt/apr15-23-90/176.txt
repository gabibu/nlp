מטה מאבק משותף , שיפעל למען שינוי שיטת הממשל בישראל , יוקם ע"י המפגינים 
בת"א ובירושלים , ראשי הערים הפעילים בנושא ופרופסור אוריאל רייכמן . ההחלטה 
על הקמת המטה המשותף התקבלה ערב החג , בעקבות הקרע שנוצר בין המפגינים לראשי 
הערים ופרופסור רייכמן . היום ייפגשו כולם במטה השביתה של נכי צה"ל בכיכר 
מלכי ישראל בת"א , כדי להתחיל בביצוע ההחלטה . " אם לא יקום מטה מאבק 
משותף , כל העניין עלול להתפוגג . עלינו להתאחד ולרוץ קדימה " , אמר מעוזיה 
סגל , נכה צה"ל המפגין בכיכר מלכי ישראל . נכי צה"ל , ששבתו רעב שמונה 
ימים , נענו לפניית נשיא המדינה , חיים הרצוג , והפסיקו שלשום את השביתה . 
עם זאת , הם ממשיכים בהפגנה בכיכר . חלקם מעוזיה סגל , יגאל תם , רפי 
פלח ואיציק דדו התקבלו לשיחה אצל הנשיא הרצוג , בתיווכו של יו"ר הכנסת , 
דב שילנסקי . פלח , עיוור בשתי עיניו , אמר בצאתו עם חבריו מהפגישה , 
כי הנשיא הביע תמיכה בהצעותיהם להקים ועדה בכנסת לשינוי שיטת הממשל בישראל , 
או לחילופין , להקים ועדת חקירה ממלכתית שתבדוק את הנושא ותגיש המלצות . 
פלח הוסיף , כי הוא וחבריו חזקים באמונתם בצורך לשנות את שיטת הממשל בישראל . 
" אנו שמונה נכי צה"ל במצב קשה מאוד . איבדנו איברים חשובים בגופנו עיניים , 
ידיים ורגליים ואילו הפוליטיקאים ממסחרים את המדינה ומוכרים אותה בנזיד 
עדשים . " מאות אלפי אנשים פנו אלינו ואל השובתים מול הכנסת . הגיע הזמן 
שמנהיגי העם הזה יבינו שהעם התעורר ולא יתן להם להמשיך ולהתנהג כמו שהם מתנהגים " . 
ביום ראשון בערב קיימו נכי צה"ל סדר שני בכיכר ומאות הגיעו כדי לעודדם . 
עד כה אספו המפגינים בת"א ובירושלים כ004 אלף חתימות . יו"ר מפלגת העבודה , 
שמעון פרס , ביקר את המפגינים בכיכר מלכי ישראל , ואמר כי תמיד תמך בשינוי 
שיטת הממשל , אך הוא רואה את השלום כיום כדבר החשוב ביותר . לדברי פרס , 
שני הנושאים שלום ושינוי שיטת הממשל אינם מתנגשים , וניתן להגשימם יחד 
אחרי שתוקם ממשלה בראשותו . אתמול ביקר את המפגינים בכיכר ח"ך גד יעקבי , 
שהתפטר מראשות הוועדה המשותפת למערך ולליכוד לשינוי שיטת הממשל . לדבריו , 
הליכוד סתם את הגולל על הוועדה , בשל ההסכמים הקואליציוניים עם הדתיים . 
ח"ך אוריאל לין מהליכוד , שהגיש הצעת חוק לשינוי שיטת הממשל , ביקר אף 
הוא אצל המפגינים והדגיש את חוסר האמון בין שתי המפלגות הגדולות , שאיננו 
ניתן לגישור , לדבריו . הוא ציין כי פרס הודיע בזמנו שאם ממשלת האחדות 
תתפרק , ילכו המערך והליכוד לבחירות , אולם לא עמד בדבריו . 
