לונדון ( ע"ץ ע"ר ) . ממשלת בריטניה שמה אתמול קץ לשבוע של בלבול ומבוכה , 
והכריזה כי שמונת צינורות הפלדה , שנתפסו על - ידי המכס בספינת משא שעמדה 
להפליג לעיראק , אכן נועדו לייצורו של תותח - על . ואולם , שר המסחר והתעשייה 
הבריטי , ניקולאס רידלי , הודיע בבית הנבחרים כי " אי אפשר לייצר תותח 
שלם מהחלקים שכבר סופקו לעיראק " . שמונת הצינורות , שנתפסו ביום רביעי שעבר 
בנמל מידלסברו בצפון - מזרח אנגליה , באניה " גור מארינר " , היו חלק מ25 
חלקים , ש44 מהם כבר סופקו לעיראק . הם נועדו לכאורה לתעשייה הפטרו - כימית 
העיראקית . לפי השערות שהועלו בעתונות הבריטית , תותח - על זה , המסוגל 
לשגר ראשי נפץ גרעיניים או כימיים , יכול היה גם לשמש לשיגור טילים או לוויינים . 
הוא התבסס על תוכניות של המדען הקנדי הידוע , גראלד בול , שנרצח ב22 במארס 
בבריסל , בנסיבות מיסתוריות . שר המסחר הבריטי חיזק אתמול בנאומו הנחה זו , 
באמרו כי הפריטים שנתפסו והמסמכים שנילוו אליהם , " תואמים את מה שידענו 
על המצאתו של ד"ר בול " . לדבריו , לממשלה היה ידוע על תכנית עיראקית לפתח 
תותח לטווח ארוך , המבוסס על עבודתו של בול . לאחר שהואשם על - ידי האופוזיציה 
של מפלגת הלייבור וחלק מהעתונים , כי נקט עמדה דו - משמעית בפרשה זו , 
הדגיש שר המסחר והתעשייה , כי הממשלה פעלה מיד לאחר שנודע לה כי החוזה שהושג 
על - ידי שתי חברות בריטיות שפילד פורגמאסטרס ווולטר סומרס היה חשוד . 
" לפי המידע שהיה ברשותנו בעת חתימת החוזה , החלטנו כי פריטים אלה אינם 
מצדיקים רישיון יצוא " , אמר . שפילד פורגמאסטרס , החברה שייצרה את הצינורות 
מסרה ביום שני כי חברה שניהל בול היתה מעורבת בהזמנה העיראקית של צינורות 
הפלדה אולם הוסיפה כי לדעתה נועדו הצינורות לתעשייה הפטרוכימית של עיראק . 
גילוי נסיון ההברחה הגביר את המתיחות בין בריטניה ועיראק . היחסים בין שתי 
המדינות הגיעו לנקודת - שפל לאחר שהעתונאי פארזאד באזופט , שעבד עבור עתון 
בבריטניה , הוצא להורג בתלייה בבגדאד , באשמת ריגול . שלטונות המכס הבריטיים 
גם החרימו בראשית החודש 04 מרעומים חשמליים מתוצרת ארה"ב , אשר לדברי מומחים 
יכלו לשמש לנשק גרעיני . 
