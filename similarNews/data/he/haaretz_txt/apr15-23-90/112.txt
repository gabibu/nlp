מה עוד צריך להתרחש כדי שנבין כי השיטה הפוליטית שאימצנו בהיסח הדעת עם הקמת 
המדינה מיצתה את עצמה ? איזה ביזיון נוסף דרוש כדי להוכיח שהשיטה הייחודית 
והמוזרה שלנו ממאיסה את הדמוקרטיה על הציבור ? משום כך שמחתי כאשר " הארץ " 
ריכך את עמדתו הקודמת , שלפיה " אין להתייאש מהשיטה " , וקיבל את התוכניות 
לשינוי שיטת הבחירות , המונחות עתה על שולחן הכנסת , כבסיס אפשרי לחקיקת 
חוק . האם זה הפתרון ? בשיטה יחסית טהורה קיימת סכנה כפולה : שהמיעוט הוא 
שיכתיב את רצונו ושהאנרכיה הנולדת כתוצאה מהעדר הכרעת רוב תסכן את המשטר 
הדמוקרטי . עובדה היא כי בכל המשטרים הדמוקרטיים שקרסו היו קיימות שיטות 
יחסיות הדומות לשיטה הישראלית : ספרד ואיטליה שלפני הפאשיזם , רפובליקת 
ויימר , והרפובליקות השלישית והרביעית בצרפת . קריסה כזו לא התרחשה מעולם 
בשיטות שהבטיחו הכרעת רוב בבחירת הרשות המבצעת בדרך של נשיאות או בדרך של 
משטר דו - מפלגתי . משום כך מעוותות רוב המדינות הדמוקרטיות את הייצוג היחסי : 
מעיוות קיצוני נוסח אנגליה ועד לעיוות חלקי נוסח ספרד ופורטוגל . גם בישראל 
ניסינו ללכת בדרך של שינוי באמצעות שיטת בחירות מעורבת : 08 חכי"ם נבחרים 
ב02 אזורים ו04 ברשימה ארצית . שיטה זו משנה את היחסיות הטהורה , מצמצמת 
את מספר המפלגות ונותנת בונוס למפלגות הגדולות . אך כל הניסיונות להעביר 
רפורמה זו עלו בתוהו . הצעות החוק עברו בקריאה טרומית שלוש פעמים בכנסות 
שונות . בפעם האחרונה עברה ההצעה גם בקריאה ראשונה , אך נעצרה בוועדה . 
אין זה מקרה . לשינוי זה יש התנגדות מוחצת , המתבססת גם על אינטרסים פוליטיים - 
אנוכיים , אך גם על קשיים אמיתיים : שינוי היחסיות הוא עניין רגיש ביותר 
בחברה שבה היחסים בין חילוניים לדתיים ובין יהודים לערבים טעונים חומר נפץ . 
מיפוי אזורי הבחירה והספירות התקופתיות בכל אזור קשים לביצוע ומלאים מוקשים 
מעוררי חשדנות . על כל פנים , עובדה היא שאין לשינוי זה רוב היום או בעתיד 
הנראה לעין . לעומת זאת , שיטה שאינה פוגעת ביחסיות , היא חסרת משמעות 
לחולי המרכזי המכה בנו . כאשר " הארץ " ממליץ על שינוי שיטת הבחירות לכנסת , 
הוא ממליץ על אחת מהשתיים : שינוי שאין לו סיכוי , או שינוי שאין בו תועלת . 
לעומת זאת , הטענות נגד בחירה ישירה של ראש - ממשלה אינן משכנעות ; בין 
טענות אלה : שום שיטה אינה תרופת - פלא ( נכון , מי טען אחרת ? ) . השיטה 
המוצעת מסוכנת משום שתעלה " אדם חזק " ומסוכן ( לא נכון : כאשר מפלגה 
צריכה לקבל למעלה ממחצית הבוחרים , היא חייבת להעמיד אדם מתון שימשוך את 
הקולות מהמרכז ואת הקולות הצפים ) . ההצעה שוללת את סמכות הכנסת ( לא , 
הכנסת יכולה לפטר ראש - ממשלה ברוב רגיל על ידי התפזרותה , ועל פי הצעתי 
ברוב מיוחס על ידי החלפתו ) . שום שינוי אינו משפיע על התנהגות פוליטית 
( ההיפך הוכח ברפורמה בשלטון המקומי ) . ראש הממשלה לא יזדקק לקואליציה 
( להיפך , בעיריות הגדולות קיים משטר קואליציוני שאינו כרוך היום בשוחד 
שאיפיין את השלטון המקומי לפני הרפורמה ) . גם הטענה שלממשלה יש סמכויות 
רבות מדי ומשום כך אסור לחזק את רה"ם אינה לעניין . הסמכויות שמעניק החוק 
לשרים אכן רבות מדי , אך לכך אין כל קשר לצורת בחירתו של רה"ם . להיפך , 
אי - אפשר לצמצם סמכויות אלה בשל השיטה הקיימת . עובדה היא , כי הכנסת 
קיבלה ברוב מרשים את הצעת החוק שהגשתי בעניין זכויות האדם שנועדה להגביל 
את כוחו של השלטון אך זו תקועה בוועדה . למה ? משום שגורל הממשלה תלוי 
בעמדת המיעוט המתנגד לזכויות האדם . משום כך טועה גם " הארץ " בסברו שעניין 
הבחירה הישירה נוגע רק לתקופה הקשה של הרכבת הממשלה . להיפך , תלותו של 
רה"ם בכל תנודה בכנסת פוגעת לא רק בתפקודו , אלא גם ביכולתה של הכנסת לפעול . 
הבחירה הישירה נועדה לאפשר לרוב בכנסת לפעול על - פי מצפונו , ואימוצה 
יחזק את הפרלמנט ולא יחליש אותו . כל מי שמתעמק בנושא ייווכח לדעת , כי 
עניין הבחירה הישירה הוא נקודה ארכימדית : בלעדיו אי - אפשר לקבל חוקה נאורה 
או לשנות את שיטת הבחירות . אם ייבחר רה"ם על ידי הציבור הרחב וגורל הממשלה 
לא יהיה בידי מיעוט נייד , יש סיכוי לכך . בימים שבהם משמיע ח"ך ורדיגר 
מלים בוטות נגד הסתמכות על קולות ח"כים ערביים , ראוי לזכור שהבחירה הישירה 
נותנת לערביי ישראל , לראשונה , זכות להיות מעורבים במישרין בתהליך בחירת 
הממשלה . זו גם הסיבה שהחלק הלאומני בליכוד מתנגד בחריפות להצעותינו . צר 
לי ש"הארץ " מתעלם כליל מיתרונותיה הברורים של רפורמה חיונית זו , שנועדה 
לבלום הסתאבות ושחיתות , למנוע סחטנות , לחזק את מעמד הכנסת , לאפשר מתן 
חוקה ולהעניק שוויון זכויות אמיתי לכל אזרחי המדינה . 
