( ע ) . איש הפנתרים השחורים לשעבר , מוני יקים ( 54 ) מרמת - גן , 
הורשע בבית - משפט השלום בתל - אביב בתקיפת שוטר והעלבתו בהפגנה , ונידון 
לחודש מאסר על - תנאי וקנס בסך 005 , 1 ש"ח . בכתב - האישום נטען , כי ב48 . 
01 . 4 בערב התקיימה ברחוב דיזנגוף בתל - אביב מול בניין ה"סנטר " הפגנה 
של אנשי כך , שביקשו למחות נגד הקרנת הסרט " מאחורי הסורגים " , ואילו 
בצדו השני של הרחוב ניצבו מולם אנשי שלום - עכשיו , שעמם נמנה מוני יקים . 
יקים ביקש לחצות את הרחוב ולגשת לאנשי ההפגנה היריבה . רס"ר אהרן מכלוף 
ממשטרת מרחב ירקון מנע בעדו מלעשות כן , ובתגובה העליבו הנאשם במלים , 
" אתה כלב , עבד של האשכנזים " , ואף בעט בו ודחפו בגופו . יקים הכחיש 
את המיוחס לו , וטען כי רס"ר מכלוף היה זה שתקף אותו ללא כל סיבה , וכי 
כבר בעבר התנכל לו אותו רס"ר . עו"ד חיים כהן טען בשם יקים כי מרשו היה פעיל 
פוליטי שמעולם לא הסתבך בעבירות . השופט אליעזר כהן ציין בגזר - הדין , 
כי " דווקא מאדם העוסק דרך קבע במתן ביטוי להשקפותיו , יש לצפות שישמש 
סמל לאחרים בהתנהגותו " . השופט הדגיש עוד כי מי שמכנה שוטר בן עדות המזרח 
בביטויים כמו " אתה כלב עבד של האשכנזים " , מתכוון לפגוע בו עמוקות . 
" התרשמתי מכנות הפגיעה שחש השוטר " , ציין השופט כהן . עם זאת החליט להקל 
בעונש , בהתחשב בעברו הנקי של הנאשם ובעובדה שלא הסתבך בעבירות נוספות מאז 
האירוע בתיק זה . 
