יוהנסבורג ( מיוחד ל"הארץ " ) . נשיא דרום - אפריקה ף . וו . דה - קלארק , 
הכריז אתמול בפרלמנט בקייפטאון , כי " לא יכון שלום בדרום - אפריקה , 
כל זמן שתהייה בה אפליה מעוגנת בחוק " . בנאום פולמוסי חריף , תקף דה - 
קלארק את האופוזיציה הימנית והאשימה בכך שהיא מתייחסת בסובלנות אל גילויי 
אנטישמיות בשורותיה . דה קלארק קרא למתנגדיו לחדול להילחם בהיסטוריה ולהצטרף 
למאמציו " לכתוב את ההיסטוריה החדשה של דרום - אפריקה " . דה - קלארק הטעים 
את כוונת ממשלתו לשנות את שלושת החוקים הידועים ביותר לשמצה של האפרטהייד : 
פקודת המתקנים הנפרדים , פקודת האזורים הקבוצתיים ופקודת האדמות . חוקים 
אלו הפרידו את דרום - אפריקה לארבע קבוצות אוכלוסייה , כדבריו , הגבילו 
את השחורים לטריטוריות שבטיות קטנות והפכו את ערי דרום - אפריקה לתחומים 
אסורים ללא - לבנים . אבל דה - קלארק הפריך ציפיות לפיהן הוא יודיע על ביטול 
חוקי אפרטהייד . במקום זה הוא דיבר אתמול על החלפת החוקים הקיימים כבר השנה 
או בשנה הבאה . התקפתו על הימין הפרלמנטרי היתה השנייה בתוך יומיים והיא 
באה אגב סימנים שהימין הקיצוני החוץ - פרלמנטרי מסלים את התנגדותו לשינויים 
המתוכננים בדרום - אפריקה . אתמול הודה פוליטיקאי אפריקנרי כי גנב כמות 
ניכרת של נשק ממחסני הצבא בפרטוריה , בשיתוף פעולה עם אוהדים בתוך כוחות 
הביטחון . האיש , פיט רודולף , ירד בינתיים למחתרת וכעת הוא עומד בראש 
מפלגה פוליטית קטנה , המצדדת בהקמת מדינה בדלנית לאפריקנרים בלבד . לרעיון 
הזה יש אהדה לא מבוטלת בין אפריקנרים , אבל הן " הקונגרס האפריקאי הלאומי " 
של נלסון מנדלה , והן הנשיא דה - קלארק שוללים אותו מעיקרו . ביקורתו של 
דה - קלארק על סובלנות כלפי אנטישמים היתה מכוונת נגד המפלגה השמרנית , 
האופוזיציה העיקרית בפרלמנט הלבן . אוהדים של המפלגה מואשמים , שהניחו 
ראשי חזיר כרותים על מושביהם של פוליטיקאים יהודים . שוטרים לבנים הרגו אתמול 
ארבעה מפגינים שחורים , 031 ק"ם דרומית ליוהנסבורג . המשטרה אמרה , כי 
אנשיה הותקפו על - ידי מיידי אבנים . עדי ראייה אמרו , ששוטרים ירו ללא 
שום התגרות ומבלי להזהיר את המפגינים , אשר מחו נגד הרשות המקומית . 
