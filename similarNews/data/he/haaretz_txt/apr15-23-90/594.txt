יצחק שמיר אינו נראה כמי שממהר להקים ממשלה חדשה . במשך הימים הסוערים האחרונים 
דאג בסך הכל לחסום את כוונותיו של שמעון פרס . ההסכם שלו עם הליברלים הפורשים 
היה בבחינת פעולת - מנע , כדי שלא יעברו למחנה המערך . הוא לא ניסה לכרות 
הסכם קואליציוני עם ש"ס , לא עם מולדת ואפילו לא עם בני בריתו ההדוקים ביותר , 
המפד"ל . אין לחשוד בו שלפתע חשובה לו האתיקה הציבורית , ולכן לא פעל 
כל עוד המועמד של נשיא המדינה הוא שמעון פרס . פשוט , לא בוער לו . גם 
אם ייכשל פרס , אין להניח ששמיר ימהר להיכנס להסכמים חדשים שאינם נוחים 
לו . אין לו סיבה להסכים עתה לממשלה רחבה , כדרישת שתיים מן הסיעות הדתיות . 
אמנם בלעדיהן אין לו רוב , אך ממשלה יש לו בכל מקרה , כל עוד הוא שומר 
על הגוש החוסם של 06 שיש לליכוד . ודווקא ממשלה צרה . הממשלה שבראשה עומד 
שמיר עתה היא ממשלת מעבר . אך בשום חוק לא נאמר מעבר לאן , ומעבר עד מתי . 
על שולחן הכנסת מונחת הצעת חוק שיזם ח"ך יאיר צבן ממפ"ם וחתומים עליה עוד 
ח"כים מסיעות שונות , בתוכם יו"ר ועדת החוקה חוק ומשפט של הכנסת , ח"ך 
אוריאל לין מן הליכוד , שעל פיה חייבת לקום ממשלה הנהנית מאמון הכנסת בתוך 
09 יום מהתפטרות הממשלה , או נפילתה בהצבעת אי - אמון . ולא , אומרת ההצעה , 
תתפזר הכנסת אוטומטית וייערכו בחירות חדשות . אולם הצעת החוק הזאת לא הגיעה 
אפילו לקריאה טרומית . הכנסת אינה ממהרת להתפזר ולכן אין היא ששה לקבל חוקים 
מסוג זה . כאשר הוחק בשעתו חוק יסוד הממשלה , עלה רעיון להעניק לנשיא המדינה 
סמכות לפזר את הכנסת כאשר אינו רואה אפשרות להקים ממשלה . אך ההתנגדות 
לכך היתה עיקשת כל - כך , עד שהחקיקה נעצרה בחצי הדרך . כל מה שיכול נשיא 
המדינה לעשות היום הוא " להודיע ליושב - ראש הכנסת , שאינו רואה אפשרות 
להגיע להרכבת ממשלה " . כלומר , הוא יכול לרמוז לחברי הכנסת , שעליהם 
להתייצב מחדש לפני הבוחר . אך לפי התנהגותה עד כה , הכנסת הזאת אינה מבינה 
רמזים . היא בוודאי לא תבין רמז הנוגע לעצם קיומה . הממשלה הצרה בראשות 
שמיר יכולה אפוא להמשיך ולכהן . מדובר לא רק עד סוף הכנסת הזאת . אם תוצאות 
הבחירות לכנסת הבאה יביאו גם הן לתיקו , תמשיך ממשלת שמיר בכהונתה , אפילו 
על פני ארבע שנים נוספות , עד הבחירות שאחרי הבחירות הבאות . אותו ראש 
ממשלה , אותם שרים , בלא שינויי תפקידים , על פי הכלל " אין יוצא ואין 
בא " . כך לעולם ועד ; ואם ילכו שרים לעולמם , כל מה שיקרה הוא שראש 
הממשלה יקבל לידו עוד משרדים נוסף ל11 שהוא מחזיק בהם עתה . אם הוא עצמו 
נפטר , אומר החוק , " תקבע הממשלה אחד מבין השרים שהם חברי כנסת לכהן 
כראש ממשלה בפועל , עד שתיכון הממשלה החדשה " . כלומר , עד שתתכנס הכנסת 
ותביע אמון בממשלה כלשהי . הממשלה הצרה הנוכחית , בראשות שמיר , נוחה לו 
מאוד . זו ממשלה שאי אפשר להפיל . זו ממשלה שאינה חייבת לפעול בשום תחום , 
בגלל התירוץ שהיא ממשלת מעבר . זה טוב לשמיר , שאי - ההכרעה היא מתכונותיו 
הבולטות . על פי השקפת עולמו , רוב הדברים שנדרשת בהם הכרעה הם שליליים . 
יש להשיב לבייקר , יש לדון בהרכב המשלחת הפלשתינית לשיחות קהיר . אולי 
צריך יהיה לסגת מן המדיניות של " אף שעל " . חשוב , חשוב מאוד להרוויח 
זמן . אולם הזמן , החשוב ליצחק שמיר , אינו פועל לטובת ישראל דווקא . 
אי הצלחת אש"ף להביא לתזוזה כלשהי מחזקת את החמאס . זה עלול בהמשך להוות 
יריב חדש שיהיה הרבה יותר קיצוני . קפמאבינהאמריקאים עדיין מוכנים עתה לתת 
שהות לישראל להקים ממשלה חדשה . אולם כבר יש סימנים שסבלנותם לא תארך . 
סנונית ראשונה בהלך - רוח זה היתה ההתבטאויות האחרונות של הסנטור רוברט 
דול . הקהילייה האירופית ממילא אינה ידידותית כלפי שאיפות ארץ - ישראל 
שלמה ; היא מחכה להזדמנות להוציא את השקפותיה אל הפועל . יש למצוא דרך להזיז 
את הגוש האדיש . אם לא תקום ממשלה חדשה בתוך זמן קצר , חייבת הכנסת להתפזר 
ולהכריז על בחירות . בעתיד צריך יהיה לחוקק חוק שיאפשר את פיזורה , על 
ידי מעשה של נשיא המדינה או באורח אוטומטי כפי שהציעו צבן ולין . כרגע אין 
ברירה אלא לפעול במסגרת החוק הקיים , כלומר להביא את הח"כים עצמם לכך שיחוקקו 
את פיזור הבית . לכך צריכים להתגייס כל אותם גופים ציבוריים , אקדמאים , 
אגודות , מוסדות וארגונים , המפזרים עתה את דרישותיהם בין מטרות שונות , 
ויהיו נעלות כאשר יהיו . זכויות האדם , ההתנחלויות , האפליה הגזעית , 
שיטת הממשל כל אלה יחכו קצת , כי אין הן כרגע בסדר העדיפויות הראשון . 
עכשיו יש להחליף את הממשלה . 
