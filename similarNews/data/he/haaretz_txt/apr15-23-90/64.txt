אנשי מכבי חיפה התבשרו בסוף השבוע סופית , כי אמציה לבקוביץ , מאמנם בשנתיים 
האחרונות , יאמן בעונה הבאה בארצות הברית , שם ישמש יועץ מיוחד להתאחדות 
הכדורגל של ארה"ב בהכנות הנבחרת האמריקאית למישחקי גמר הגביע העולמי שיהיו 
ב - 4991 ברחבי ארצות הברית . הקשר בין לבקוביץ לאמריקאים נוצר לפני שלושה 
חודשים , באמצעות אחד מאנשי התאחדות הכדורגל של ארה"ב . לפני כשבועיים 
שהה אמציה בארה"ב משך כמה ימים , כדי לקבל פרטים על ההצעה ולסכם את התנאים 
הכספיים . האמריקאים , המבקשים להציב נבחרת חזקה במישחקי הגביע העולמי 
שיהיו בארצם , החליטו לפתח לשם כך את ענף הכדורגל שרק בשנים האחרונות קיבל 
תאוצה בספורט האמריקאי . עליית נבחרת ארה"ב למשחקי גמר הגביע העולמי באיטליה 
0991 , דחפה את ראשי הספורט האמריקאי לחפש מאמנים מקצועיים באירופה , כדי 
שיוכלו לבנות נבחרת טובה וליצור תשתית רחבה של שחקנים לשנות ה - 0002 . 
כאשר הומלץ אמציה לבקוביץ כאיש המתאים נוצר עימו הקשר . האמריקאים מעוניינים 
בהעסקתו של אמציה למשך כמה עונות . לשם כך תצטרך משפחתו לעבור , כנראה , 
להתגורר עימו בשנים הקרובות בארה"ב . כפי שנודע לי שכרו של לבקוביץ בארה"ב 
ינוע באיזור 000 , 001 דולאר לעונה , מלבד הטבות שונות כמו דיור , מכונית 
וכלכלה . כפי שנודע צריך לבקוביץ לענות סופית על ההצעה שהוגשה לו עד סוף 
החודש . מקורביו ידעו לספר אתמול , כי ברור שלא יוכל לסרב להצעה מפתה כל 
כך . לאור זאת הוגבר המירוץ אחרי מאמן אחר שיוביל את מכבי חיפה בעונה הבאה 
ושוב הועלה שמו של מאמן הפועל פתח תקוה אברהם גרנט , שנראה כי הוא המועמד 
העיקרי כרגע להחליף את לבקוביץ . 
