אם תבוצע הרפורמה הרחבה במשק הסובייטי , שהדיון בה עמד להיפתח אתמול , 
תהיה זאת המהפיכה הגדולה ביותר בכלכלת בריה"ם מאז ה"נא"ף " ( " התוכנית 
הכלכלית החדשה " ) של לנין לפני כ07 שנה . היא עלולה לגרום לזעזועים חברתיים 
ופוליטיים קשים . אולם , אף שהרפורמה תוכננה לפי הדוגמה הפולנית , היא 
תימנע מ"שיטת ההלם " , ע"י מיתונה בשתי נקודות חשובות : חלקים קריטיים של 
הכלכלה כנראה התעשיות הכבדות , המכרות והתחבורה ישארו גם להבא בפיקוח 
ממשלתי ישיר ; וייעשו צעדים לריכוך ההשפעה המיידית של הרפורמות על רמת החיים 
של האזרחים , ע"י השארת הפיקוח על מוצרים ושירותים בסיסיים , והנהגת תוספת 
יוקר לפי אינדקס שישקף את ההתייקרויות , העלולות להגיע עד % 001 . לא יהיה 
זה , איפוא , ביצוע מלא של תוכנית הרפורמות הרדיקלית . גורבצוב סבור , 
כנראה , שכמו שאין סיכוי להבריא את המשק הסובייטי בשיטה ההדרגתית של השמרנים , 
כך אין גם סיכוי להעביר בפרלמנט הצעה על הנהגת כלכלה חופשית לחלוטין , 
שתתיר השפעה מלאה של ההיצע והביקוש והכרעות " קפיטליסטיות " של המנהלים . 
אך גורבצוב מאמין שבעזרת סייגים אלה , תאפשרנה לו הסמכויות החדשות לגבור 
על התנגדות השמרנים והבירוקרטיה הצפויה . התוכנית מדברת על הוצאת 43 המשק 
הסובייטי מידיים ממשלתיות . אין פירוש הדבר " הפרטה " במושגים מערב - 
אירופיים , אלא העברת סמכויות ההכרעה מהפקידים במיניסטריונים לידי המנהלים , 
שיפעלו לפי תוכנית רב - שנתית , אך לפי עקרונות רווח והפסד . הבעלות על 
המפעלים תהיה בצורת קואופרטיב או חברת מניות להוציא מפעלים חדשים שיוקמו 
ע"י משקיעים זרים , שיוכלו לקיים בעלות פרטית מלאה , בלי שותפים סובייטיים 
ממלכתיים . עדיין לא ברור איך תיפטר בעיית הקשר הקיים בין הענפים בפיקוח 
לבין הענפים החופשיים , שבעבר הכשיל ניסיונות שחרור מחירי מוצרי צריכה . 
המתכננים גם חוזים פשיטת רגל של אלפי מפעלים לא יעילים ואבטלה זמנית של 
מיליונים ומכינים ביטוח אבטלה מקיף . שתי שאלות גדולות נשאלות כרגע : 
האחת האם אפשר , מבחינה סטרוקטורלית , לבצע " מהפיכה כלכלית של % 57 " ; 
השניה האם מעריך גורבצוב נכונה את יכולתו לגבור על מורת הרוח הצפויה בקרב 
השכירים , על התנגדות החוגים השמרניים ועל ניסיונות החבלה של הבירוקרטיה 
הממשלתית . התשובה תלויה , במידה רבה , במהירות בה יוזרמו מוצרי הצריכה 
לחנויות . 
