בארה"ב מרבים לדבר על הגדלת האשראי , ההשקעות והסיוע למזרח אירופה על חשבון 
הכספים המיועדים לאמריקה הלטינית . המטרה היא לסייע לקפיטליזם ולדמוקרטיה 
העולים במקום שנכשל בו הסוציאליזם . אבל בפרסקטיווה דרום אמריקאית צינית , 
המעבר הזה מהדרום למזרח היא העברת משאבים מהמקום שנכשל בו הקפיטליזם למקום 
שנכשל בו הסוציאליזם . למרבית מדינות אמריקה הלטינית היו רכוש פרטי ומוסדות 
דמוקרטיים במשך קרוב ל071 שנה . אלה ועשרות מיליארדי דולרים , סיוע חוץ , 
ומאות מיליארדי דולרים של מלוות , לא העלו את התמ"ג לגולגולת ליותר מ000 , 
2 דולר לשנה . בינתיים הסוציאליזם הטוטליטרי שמכריזים עליו כי נכשל סיפק 
למזרח אירופים 000 , 5 דולר בשנה . קפמאביננראה שהשאלה החשובה ביותר במדיניותה 
של ארה"ב כלפי אמריקה הלטינית ומזרח אירופה זוכה לתשומת לב מועטה בלבד : 
מדוע רכוש פרטי , חוקות דמוקרטיות ומשאבים מחו"ל אינם מצליחים לחולל הצלחה 
בדרום אמריקה , ומדוע מצפים שיצליחו במזרח ? " המכון לחירות ודמוקרטיה " 
בלימה הגיע למסקנה , שאם שלושת תנאים אלה לא הביאו לשגשוג ורווחה , הסיבה 
היא אולי שגם שכבות העילית בדרום אמריקה וגם מומחים אמריקאים הקדישו זמן 
רב מדי ללימוד חברות נחשלות , במקום ללמוד מדוע מצליחות מדינות כמו ארה"ב . 
אי לכך אנו למדנו את המוסדות במדינות המפותחות והשווינו אותם לשלנו . מחקר 
זה העלה , שהאיחוד המוצלח בין דמוקרטיה ושוק במדינות מפותחות הושג באמצעות 
מוסדות שונים שטווח פעילותם חרג בהרבה מבחירות ומחיסול תכנון מרכזי . למשל , 
פרו נחשבת דמוקרטיה כיוון שהיא בוחרת נשיא ופרלמנט . עם זאת , בחמש השנים 
לאחר הבחירות יכולה הזרוע הביצועית ( והיא עשתה זאת ) להוציא 000 , 431 
תקנות וצווים בלי כל חובת דיווח לקונגרס ולציבור . בדמוקרטיה האמריקאית הבחירות 
הן רק ההתחלה . גם קבלת חוקים ותקנות היא דמוקרטית . לאמריקאים יש גישה 
למרבית המידע הממשלתי . טיוטות של חוקים ותקנות חייבות בפרסום ברבים . 
אזרחים יכולים להעיר עליהן בכתב ובעדויות בקונגרס , ופקידים חייבים להגיב 
על כך . אם הפקידים אינם עושים זאת , אפשר לבטל את התקנה תוך שימוש בבתי 
דין אדמיניסטרטיוויים . עובדי מדינה מחשבים את חשבונות ההוצאות והרווחים 
של תקנות מוצעות , וחברי קונגרס מקבלים מכתבי בוחרים ומשיבים עליהם . בדרג 
של המדינות השונות בארה"ב נעשה שימוש במשאלי - עם , כדי לעקוף את השלטון 
כאשר זה לא נענה על אף כל אותם מנגנונים . תקנות ותחיקה בדרום אמריקה אינן 
תוצר של דמוקרטיה , אלא של משא ומתן בין קבוצות אינטרסים לבין פקידים . 
התמקחות זו מובילה לקבלת חוקים המגבילים גישה לשווקים , מעוותים מחירים 
ומנציחים עוני . מצב דברים זה מגן על מעמד קטן של קפיטליסטים , ידידי הפקידים , 
שולל הזדמנות מאחרים ומעמיק את אי השוויון . הסדר זה דורש צבא של ביורוקרטים 
ושוטרים למטרות אכיפה , ומעורר כלכלות שחורות עבור העניים החיים בשלום , 
התנגדות בנשק מצד שאר העניים והגירה לארה"ב של אלו היכולים להרשות זאת לעצמם . 
המוסדות העומדים במקור הצלחתה של שיטת השוק האמריקאית וההשתתפות האותנטית 
של אמריקאים בשלטון הוקמו לפני 002 שנה . תהליך זה התחולל בלי לעורר תשומת 
לב , והאמריקאים קיבלו אותו כמובן מאליו . הם איבדו את היכולת לאתר את 
חשיבותם של מוסדות אלה ולהורות אותה לבני עמים אחרים , ולא עלה בידם לשלב 
אותם מוסדות במדיניות החוץ שלהם . הדרך לקפיטליזם דמוקרטי מסובכת ומשוללת 
זוהר . קחו לדוגמה את הנושאים של תעריפי מכס וזכויות רכוש . בפרו החלטות 
על היטלי יבוא הן פררוגטיווה של הנשיא והן מתקבלות הרחק מעיני הציבור . 
אי לכך , החלטות על תעריפי מכס וסחר יכולות לעוות את השוק החופשי והן מקור 
ראשון במעלה לקפיטליזם של מקורבים לצלחת . בארה"ב טעונות הצעות לשינוי תעריפים 
את אישור הקונגרס . הן מתפרסמות על ידי הממשל , מנותחות באורח בלתי תלוי 
ונידונות במהלך גביית עדויות . רובן חייבות להיות מסוגלות לעבור בהצלחה 
קריאות תגר משפטיות . בהשוואה לנעשה בפרו , החלטות סחר אמריקאיות הן נס 
של יעילות , עקביות ויציבות . באשר לרכוש , עצם העובדה שהוא אינו בבעלות 
הממשלה , לא הופך אותו ליעיל . בפרו למשל קיים רכוש פרטי בשפע , אך אין 
הוא נהנה מביטחון חוקי . בארה"ב זכויות הרכוש מעוגנות בזכויות קניין חד 
משמעיות ורישום בטאבו . קל להעביר רכוש על ידי מכירה או השכרה , והשימוש 
המלא ברכוש מותר למשל כערובה למלוות בנקים . כדי לרשום בטאבו בית בפרו דרושים 
עד ל84 חודשי מלאכה קשה , והכספים הנחוצים לשוחד ולאגרת רישום עולים בהרבה 
על שכר המינימום השנתי . אי לכך רכוש פרטי מועט רשום בתור שכזה . במקרים 
המעטים שאכן הוא רשום , לאחר 01 שנים עולה שוויו פי תשעה ויותר משוויו של 
רכוש שאינו רשום . יתר על כן , בעלות מאושרת כחוק מספקת גישה למימון הנשען 
על משכנתאות , שבארה"ב אחראי למרבית האשראי שמקבלים עסקים חדשים . ברור 
אפוא שכדי שרכוש פרטי יתפקד כראוי יש להקים מערכות רישום מתוחכמות . מערכת 
כזו חייבת להיות מסוגלת להתחיל לפעול מנקודת האפס ולפעול בהיקף רחב ביותר , 
אפילו יותר מאשר בארה"ב . בפרו הקים באחרונה " המכון לחירות ודמוקרטיה " 
מערכת כזו . תכנון המעבר ממרקנטיליזם דרום אמריקאי או קומוניזם אירופי לדמוקרטיות 
בעלות אוריינטציות של שוק אינו קל כמו כתיבת צק . הדבר בולט אם מביאים בחשבון 
את העובדה שרק 02 מ071 מדינות בעולם בנו את המוסדות האלה והצליחו לבצע את 
המעבר . כל עוד לא ייעשה מאמץ רציני להיענות לדרישות הכרוכות בפיתוח דמוקרטיה 
אמיתית וקפיטליזם צודק , ולהקצבת משאבים מספיקים למטרה זו העברת זרם כספים 
למזרח אירופה במקום לאמריקה הלטינית לא תשנה רבות בטווח הארוך לאף אחת מהשתיים . 
באורח פרדוקסלי , עשוי הדבר לאלץ דרום אמריקאים להשקיע משאבים שקיים בהם 
מחסור בשיפור המוסדות שלנו , בעוד מזרח אירופים יעכבו את התפתחותם הפוליטית 
והכלכלית וינצלו את מיטב כשרונותיהם כדי לקבל נתח גדול יותר מהכספים האמריקאים . 
בדיוק כפי שדרום אמריקאים עשו במשך רוב המאה הנוכחית . אם הדגש האמריקאי 
הוא על מילוי צרכים אנושיים לטווח קצר , יכולים דרום אמריקאים להזכיר לוואשינגטון 
כי ההכנסה לגולגולת במזרח אירופה גדולה פי שניים ויותר מאשר בדרום אמריקה . 
הצרכים האנושיים הבסיסיים של מי גדולים יותר ? 
