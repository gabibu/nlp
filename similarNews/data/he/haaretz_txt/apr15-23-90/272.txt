( ע ) . חבר מרכז הליכוד עתר אתמול לבית - הדין הגבוה לצדק , בבקשה להורות 
לסיעת הליכוד ולסיעה לקידום הרעיון הציוני , בראשות השר יצחק מודעי , לבטל 
את ההסכם הפוליטי , שחתמו ביניהן . שני חברי מרכז אחרים פנו לבית - המשפט 
המחוזי בתל - אביב , בבקשה שיתן צו מניעה זמני , האוסר להביא את ההסכם 
לאישור ועידת הליכוד . שופט בית - המשפט העליון , אהרן ברק , שדן בעתירה , 
שהגיש לבג"ץ עו"ד יוסף זרזבסקי , לא נענה לבקשה להוציא צו - על - תנאי , 
וגם לא נתן צו ביניים , שיאסור להביא את ההסכם לאישור ועידת הליכוד . 
השופט הורה להעביר את העתירה לדיון בפני הרכב של שלושה שופטים , ולזמן אליו 
את נציג היועץ המשפטי לממשלה . גם האישים משתי הסיעות , שחתמו על ההסכם , 
והמופיעים כמשיבים בעתירה ובהם ראש הממשלה , יצחק שמיר , ושרי הליכוד 
יוכלו להתייצב לדיון , ולהגיב על טענות העתירה . הדיון ייערך מחר בבוקר , 
לפני כינוס ועידת הליכוד אחרי - הצהריים בירושלים . קפידבינזרזבסקי , חבר 
מרכז הליכוד , טוען באמצעות עו"ד שלום לוי , כי ההסכם בין הליכוד לסיעת 
מודעי הוא " פסול ובלתי - חוקי , נוגד את תקנת הציבור והסדר הציבורי , 
ואף מעניק למשיבים , שלא כדין , טובות הנאה חומריות ולא - חומריות " . 
זרזבסקי תוקף את הסעיפים בהסכם , שבהם מתחייב הליכוד , שלא לבצע שינוי 
בחלוקת תפקידי נציגי סיעת מודעי , אלא בהסכמתה בלבד , וכי ראש הממשלה לא 
יפעל להעביר את שרי הסיעה מכהונתם . לטענת העותר , עומדות התחייבויות אלה 
של הליכוד בניגוד להוראות חוק יסוד : הממשלה . " סעיפים אלה יכבלו את 
ידיו של ראש הממשלה וכן של המשיבים מלשקול נכונה , ולגופו של עניין , את 
צעדיהם ומדיניותם בעתיד , לפי הכללים של משטר פרלמנטארי תקין ולפי החוק " , 
נאמר בעתירה . עוד טוען חבר המרכז , כי מהתחייבות הליכוד בהסכם , שלא 
תהיינה לו תביעות כספיות כלפי סיעת מודעי , עולה כי יש כאן מחיקת חובות 
של חברי סיעה זו לליכוד . זאת , במסגרת החובות הכלליים של הליכוד עד היום . 
" בוויתור זה " , קובל עו"ד זרזבסקי , " יש משום הכנסת אלמנט זר לתחום 
הסכם ציבורי , והענקת טובת הנאה כספית לתחום היחסים הפוליטיים " . כאן מדגיש 
העותר , שבג"ץ כבר התריע באחרונה על " המהות המשחיתה " שבהכנסת ערבות 
כספית להסכם ציבורי , ולדעתו , אין הבדל עקרוני בין ערבות כספית אסורה 
לבין ויתור על תביעות כספיות . פרקליט העותר , עו"ד שלום לוי , טוען כי 
גם בעובדה , ששתי הסיעות הסכימו ביניהן , שהבורר יחליט " מהן הערובות 
והביטחונות לביצוע ההסכם " , יש משום חוסר תום - לב וניסיון לעקוף את החלטת 
בג"ץ בדבר אי - החוקיות שבמתן ערבויות כספיות . שני חברי מרכז אחרים , יהושע 
פורר מרחובות ובצלאל וינשל מתל - אביב , פנו אתמול לבית - המשפט המחוזי 
בתל - אביב , בבקשה להוציא צו מניעה זמני , שיאסור על ראש הממשלה , יצחק 
שמיר , ועל יו"ר מזכירות הליכוד , השר משה ארנס , להביא לאישור ועידת 
הליכוד את ההסכם עם סיעת מודעי . קפידבינבנימוקי הבקשה טוענים פורר ווינשל , 
כי בפני בית - הדין הגבוה לצדק תלויות ועומדות ארבע עתירות , שנושאן ההסכמים 
הקואליציוניים , שנערכו באחרונה על - ידי המערך והליכוד , וקיים יסוד סביר 
להניח כי ההסכם עם סיעת מודעי יוכרז על - ידי בג"ץ כבטל , בהיותו בלתי - 
חוקי או נוגד את הסדר הציבורי . לטענת המבקשים , לא יהיה זה נכון להביא 
לאישור הוועידה את ההסכם עם סיעת מודעי , שעה שהסכם זה כמו יתר ההסכמים 
הקואליציוניים עומד כיום לביקורת בג"ץ . על - פניו , טוענים פורר ווינשל , 
דינו של ההסכם בין הליכוד לסיעת מודעי להיות מבוטל . זאת , מאחר שהוא 
מתבסס על הענקת טובות הנאה אישיות לארבעת חברי - הכנסת של " הסיעה לקידום 
הרעיון הציוני " . " ההסכם , במהותו , מהווה פגיעה באושיות הדמוקרטיה 
הישראלית , ומהווה מכירת חברות בכנסת , וטובות ההנאה , הכרוכות בכך , 
לאנשים מסוימים " , נטען בבקשה למתן צו המניעה . לטענת פורר ווינשל , יש 
בהסכם מספר סעיפים , שיש בהם משום טובת הנאה אישית או כספית לארבעת חברי - 
הכנסת מודעי , גרופר , גולדשטיין וגולדברג . הסעיף הבולט הוא זה , המבטיח 
לארבעתם באופן אישי שריון ב"רשימה המשותפת " של הליכוד וסיעתם של הארבעה 
לכנסת , וזאת בציון מספרי המקומות , שבהם יופיעו ברשימה . " הבטחת מקום 
בטוח בכנסת הבאה יש בה טובת הנאה אישית , לרבות כספית , והיא פוגעת באושיות 
הדמוקרטיה " , טוענים השניים . נשיא בית - המשפט המחוזי בתל - אביב , השופט 
אליהו וינוגרד , הורה להעביר את התיק לשופט אורי גורן , שיקבע מועד לשמיעתו . 
השופט גורן אמור לדון היום בבקשתו של עו"ד עקיבא נוף לאסור על ועידת הליכוד 
להחליט על שריון מקומות לארבעת חברי סיעת מודעי ברשימה לכנסת הבאה . 
