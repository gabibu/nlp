( ע ) . מערכת החינוך בישראל קורסת תחת נטל המשימות המיוחדות המוטלות 
עליה שאינן קשורות ישירות למערכת הלימודים . על כך התריע אתמול נשיא אוניברסיטת 
חיפה , פרוף עוזר שילד , בהופעתו במסגרת מועדון " רוטרי " חיפה , במלון 
שולמית שעל הכרמל . שילד ציין , כי על מערכת החינוך בישראל מוטלות כיום 
091 משימות , ש031 מהן לא קשורות ישירות למערכת הלימודים . בין משימות 
אלה , הסברה בנושא הסמים , בטיחות בדרכים , תקשורת , סובלנות ועוד . 
פרוף אמר שמערכת החינוך אינה יכולה לעמוד במטלות אלה , הגורמות לשיבוש 
הלימודים . בהתייחסו לבוגרי בתי - הספר התיכוניים בישראל , אמר פרוף שילד , 
כי כ0007 מהם נדחים מדי שנה ע"י האוניברסיטאות , מאחר שהישגיהם בבחינות 
הבגרות ובבחינה הפסיכומטרית לא הגיעו לדרישות המבוקשות באוניברסיטאות . נשיא 
אוניברסיטת חיפה הוסיף שישראל אימצה את הדגם האמריקאי , לפיו תואר ראשון 
באוניברסיטה מהווה כרטיס כניסה לשוק העבודה בתפקידים רציניים , כפי שהדבר 
היה לפני עשרות שנים לגבי הדרישה לתעודת בגרות בישראל . פרוף שילד אמר שהבחינות 
הפסיכומטריות מהוות אמצעי מיון יעיל . לדבריו , המגמה המסתמנת היום להרחיב 
את מאגר הלומדים תביא לשילוב - יתר של סטודנטים באוניברסיטאות . להערכתו , 
יוכלו האוניברסיטאות הקיימות כיום בישראל להתמודד עם הרחבת מאגר הסטודנטים 
הלומרים בהם , בכפוף לתקציבים שיופנו לכך . שילד גילה כי בימים אלה מתבצע 
מחקר על השפעת אי - קבלתם של תלמידים ללימודים באוניברסיטאות בישראל לבין 
ירידה מהארץ . 
