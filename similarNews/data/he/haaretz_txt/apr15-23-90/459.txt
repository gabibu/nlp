מחלוקת חריפה נתגלעה בצה"ל לגבי נוהל עבודה , המכונה " סש"א " סוף - 
שבוע ארוך . במפקדת חיל - האוויר ובגופים אחרים במטה - הכללי של צה"ל הונהג 
באחרונה אחת לארבעה שבועות שבוע עבודה בן חמישה ימים , כך שבכל פעם נהנים 
חיילי יחידה אחרת מסוף - שבוע ארוך . הדבר עורר התמרמרות רבה בקרב אלופים , 
המופקדים על אגפים ופיקודים , שבהם לא הונהג סידור כזה . האלופים ביקשו 
מהרמטכ"ל לקבל אישור להרחבת ההסדר , הנהוג בחיל - האוויר , גם לאגפיהם , 
או לבטלו כליל . הרמטכ"ל , רב - אלוף דן שומרון , התנגד לבקשת האלופים , 
והנחה את המטה - הכללי , שלא להרחיב את ההסדר הקיים . בינתיים נמשכת עבודת 
המטה בנושא סוף - השבוע הארוך . גורמים במטך " ל אמרו , כי המומחים , העוסקים 
בעבודת המטה לגבי העברת צה"ל לשבוע עבודה מקוצר בן חמישה ימים , נוטים לדחות 
את ההמלצה לבצע מעבר זה . אחת הסיבות לכך היא , שלא ניתן לתת לחיילים , 
המשרתים בקווים הקדמיים , לעבוד שישה ימים , ולעומתם לאפשר לחיילי חובה , 
המשרתים ביחידות עורפיות , לעבוד חמישה ימים . לגבי נשים נשואות , המשרתות 
בצבא הקבע , מתגבש הסדר , שלפיו תעבורנה לשבוע עבודה מקוצר . אזרחים עובדי 
צה"ל , העובדים במערכת הביטחון ובצבא , עברו זה מכבר לשבוע עבודה מקוצר 
בן חמישה ימים . מקורות צבא רשמיים אמרו בתגובה , כי לא ידוע להם על כל 
המלצה או החלטה לדחות את הנהגת שבוע העבודה המקוצר , כי עבודת המטה בנושא 
עדיין נמשכת וכי הרמטכ"ל טרם קיבל את כל ההמלצות . 
