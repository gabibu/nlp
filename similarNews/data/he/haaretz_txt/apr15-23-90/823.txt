מקורות פלשתיניים מסרו אמש כי בתקריות סוף השבוע בגדה נפצעו שלושה תושבים . 
פצוע אחד הוא תושב הכפר אל - גניה בנפת רמאללה , שנפצע לדברי המקורות מירי 
מתנחל ישראלי , שמכוניתו נרגמה באבנים . בטול כרם נמסר על שני פצועים מכדורי 
גומי ועל פצוע אחד מגז מדמיע . בשכם נורתה אתמול יריה אל תצפית צה"ל בבניין 
דלאל שבשכונת יסמינה בעיר העתיקה , מסרו מקורות פלשתיניים . לא היו נפגעים 
וצה"ל קיים סריקות , חיפושים ומעצרים באזור והטיל עוצר זמני על השכונה . 
זו הפעם השלישית בשמונת הימים האחרונים שנעשה ניסיון לפגוע בתצפית צה"לית 
בשכם בנשק חם . מקורות צבאיים אישרו אתמול כי חיילים שמעו ירי וכי צה"ל 
קיים אחרי התקרית סריקות וחיפושים . תושבים מהכפר עזמוט ליד שכם , טענו 
כי מתנחלים עקרו 005 עצי זית של הכפר . פעילי הפתח באזור שכם טענו כי בכפר 
סאלם תקפו מספר תושבים המוכרים כמשתפי פעולה את תושב הכפר אחמד אבו אל חסן , 
( 06 ) בגאז מדמיע ושרפו מכונית פולקסווגן מקומית . מקורות פלשתיניים 
מסרון כי בכפר קליל נהרגו 7 עיזים מירי מתנחלים . בגדה נמשך בסוף השבוע העוצר 
על מחנה הפליטים דהיישה ועל הכפרים חבלה וענבתא . בשטחים היתה שלשום שביתה 
מטעם החמאס , שנקבעה ליום השישי האחרון של חודש הרמדאן . בשכם פירסמה ההנהגה 
הלאומית המקומית הודעה כי מחר לא תהיה בעיר שביתה , למרות קריאת הכרוז האחרון 
של המפקדה המאוחדת לקיים שביתה מחר כסולידאריות מוסלמית - נוצרית עם ירושלים . 
ההודעה מנמקת זאת במצבה המיוחד של שכם . משקיפים טוענים כי בקרב פעילי הפת"ח 
בשטחים שוררת מורת - רוח מהשפעה גדולה מדי של החזית העממית על תוכן הכרוז 
האחרון של המפקדה המאוחדת , המאופיין בריבוי פעולות ושביתות . קפידבינצה"ל 
ביטל בימים האחרונים את כל מבצעי הניקיון שהיה מארגן דרך קבע בשבתות ובחגים 
ברצועת עזה . נודע , כי הוחלט שעקב צום הרמדאן אין טעם להתסיס את התושבים 
שצמים לכפות עליהם לנקות את הרחובות ואת מחנות הפליטים . כמעט בכל השבתות 
והחגים , צה"ל נהג לבצע פעילות יזומה , במסגרתה הגברים היו מוצאים מבתיהם 
ומנקים את הרחובות והסימטאות . בתום צום הרמדאן יוחזר נוהל זה של מבצעי 
נקיון . בהפרות סדר אתמול ושלשום ברצועה נפצעו 7 תושבים , ביניהם ילד בן 
31 מחאן - יונס שנפצע בליבו מכדור . הילד הועבר במצב בינוני לבית - החולים 
תל - השומר . מקורות פלשתיניים דיווחו , כי אתמול נפצעו ארבעה תושבים בחאן - 
יונס , שם התמקדו הפרות הסדר . כמו כן , נרשמו הפרות סדר בחלקים בעיר עזה , 
שם נפצעו שלושה תושבים נוספים . נציג דובר צה"ל בפיקוד הדרום מסר , כי 
ברצועה היה שקט יחסי , למעט בחאן - יונס . עוצרים היו במחנה הפליטים חאן - 
יונס ובחלקים מהעיר עזה . נציג דובר צה"ל דיווח על 5 פצועים , ביניהם הילד 
שאושפז בתל - השומר . כמו כן חייל נמסר כי חייל מג"ב נפצע קל מאבן במרדף 
בעזה , והועבר לבית - החולים ברזילי באשקלון . התקרית אירעה בשעה שקבוצת 
צעירים התקהלה באחד המסגדים בחאן - יונס . למקום הגיע כוח צה"ל והתברר כי 
בקרב המתקהלים היו גם ארבעה עיתונאים , שניים מעזה ושניים ממחנה הפליטים 
אל בורייג . ברשות הארבעה נמצאו קלטות , שלאחר בדיקה התברר כי הכילו חומר 
הסתה נגד צה"ל . שני עיתונאים נעצרו ושני עמיתיהם שוחררו לבתיהם וייעצרו 
לאחר בדיקת הקלטות . 
