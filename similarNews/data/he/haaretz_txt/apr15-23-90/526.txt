ראשי משרד האנרגיה יפנו ליוסף חריש , היועץ המשפטי לממשלה , בבקשה לקבלת 
חוות דעת משפטית בסוגייה האם ניתן לדחות את מועד ההיתר להתחלת שיווק בנזין 
על ידי חברת הדלק דור אנרגיה כך נקבע בתום פגישה שהתקיימה אתמול בין ראשי 
ארגון הסוכנים ובעלי תחנות הדלק , לבין ראשי משרד האנרגיה . דור - אנרגיה 
אמורה להתחיל בשיווק בנזין ב1 במאי , וראשי ארגון הסוכנים טענו כי הדבר 
יביא לפגיעה קשה בפרנסתם . מנכ"ל משרד האנרגיה , ד"ר נתן ארד , אמר : 
" המשרד מנוע מלשנות את התנאים או חלק מהם הנוגעים לדור אנרגיה , עד לאחר 
שבית המשפט יאמר את דברו בעניין הקריטריונים להפעלת חברות דלק " . כזכור , 
חברות הדלק , ובכלל זה דור - אנרגיה , פנו לבג"ץ בעניין הקריטריונים להפעלת 
חברות דלק חדשות , אך בג"ץ לא נתן כל צו ביניים . ( ע ) . חברת פטרולגז 
פנתה אתמול לבית משפט השלום בתל - אביב וביקשה להוציא צו מניעה שיאסור על 
חברת דור - אנרגיה לספק גז לחברת הצביעה אפוקול מאזור התעשייה בראשון לציון . 
