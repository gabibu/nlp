ביירות ( ע"ם ) . מזכ"ל האו"ם , פרז דה - קויאר , הודיע למשלחת הלבנונית 
כי החליט לשלוח ועדה לדרום - לבנון , כדי לחקור את המצב באזור . לדברי העיתון 
" לוא " , המוסר על כך , תכלול החקירה סקר מקיף על " כל הפעולות שמבצעת 
ישראל באזור זה סיפוח האדמות הלבנוניות והקמת התנחלויות , הטיית המים ופעולות 
האיבה שהיא מבצעת נגד אזור הדרום " . דה - קויאר אמר , כי המזכירות תכין 
לאור חקירה זו דו"ח מפורט , שיוגש למועצת הביטחון במסמך רשמי , שיגנה את 
הפעולות הישראליות על אדמות לבנון . המשלחת הלבנונית באו"ם מקיימת מגעים 
בהיקף נרחב עם המזכ"ל דה - קויאר ועם כל נציגי המדינות החברות באו"ם ובמועצת 
הביטחון , והיא מיידעת אותם על ההתפתחויוות בדרום לבנון . 
