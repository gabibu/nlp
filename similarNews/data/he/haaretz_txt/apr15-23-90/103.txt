הח"כים שהובהלו ביום רביעי למשכן הכנסת כדי לתת או לא לתת אמון בממשלה חדשה , 
התלוננו על העלאת מחירי התקרובת במזנון . אמנם המזנון הוכשר לפסח והיה 
אפשר למצוא בו עוגות מקמח מצה או שתייה חמה בכוסות פלסטיק , אך המחיר עובר 
כל גבול , קבלו יושבי המזנון . אחדים מהח"כים אף תבעו לכנס את ועדת המזנון 
של הכנסת לדיון . מחירי העוגות במזנון נגעו ברגישויות שלא התעוררו אפילו 
נוכח העברות הכספים שהובטחו תמורת תמיכה בקואליציה . קפמאפרקעל קופת - חולים 
כבר נדוש לכתוב , ובכל זאת כל אימת שוועדת הכספים נדרשת לדון בהעברת כספים 
למוסד זה צצות הפתעות . לפני שבועיים ביקש הממונה על התקציבים באוצר , 
דוד בועז , להעביר 75 מיליון ש"ח לקופ"ח , כפי שהוסכם בין שר האוצר הקודם 
שמעון פרס למזכיר ההסתדרות ישראל קיסר . חברי הליכוד התנגדו , וח"ך דן 
תיכון ( ליכוד ) אף תבע רוויזיה . לאחר הבקשה שיגר הממונה מכתב ובו נקבע 
כי קופ"ח לא קיימה את כל הסעיפים בתוכנית ההבראה שסוכמה בינה לבין הממשלה . 
בליכוד טענו שאם קופ"ח תקבל כספים מהמדינה , אין לקפח את ההתנחלויות . 
באו אנשי הליכוד בוועדה וביקשו להעביר 53 מיליון ש"ח להתנחלויות . יו"ר 
הוועדה , ח"ך אברהם שוחט ( מערך ) , סירב להעלות את הנושא להצבעה . 
הנושא אינו מופיע בסדר היום השתומם שוחט . " לא נראה לי שכך אפשר להעביר 
נושא בוועדה בלא דיון מפורט " , הבהיר היו"ר . ח"ך מיכאל איתן ( ליכוד ) 
, מרכז השדולה הפרלמנטרית למען היישובים היהודים בשטחים , לא ויתר : 
" יש הסכם קואליציוני בין המערך לליכוד מן השנה שעברה , שלפיו במקביל להעברת 
כספים לקופ"ח יועברו כספים אל ההתנחלויות " . שוחט השיב : " על איזה הסכם 
אתה מדבר , הרי אין קואליציה ! העברת הכספים לקופ"ח אושרה בסופו של דבר 
ברוב של 31 בעד ו21 נגד . הקול המכריע היה קולו של ח"ך יאיר לוי ( ש"ס ) 
. בליכוד התמרמרו וטענו , כי כשם שהליכוד הגדיל את מכסת הכספים הייחודיים 
לדתיים , שומה היה על ח"ך לוי להצביע נגד הבקשה , או להתנותה באישור כספים 
להתנחלויות . מרבית ציבור בוחרי ש"ס יושבים בשטחים , ובעצם ח"ך לוי פוגע 
בהם הסבירו בליכוד . חוגים אלה טענו כי לוי תמך בקופ"ח מפני שקיבל הבטחה 
לתמורה נאה מהמערך , בעת הקמת ממשלה בראשות מפלגה זו . בליכוד רשמו נקודה 
שחורה ללוי , ומיהרו להשיג תמיכה בבקשה להעביר 02 מיליון ש"ח לקופ"ח לאומית . 
באותה ישיבה הביא מ"ם שר האוצר , דן מרידור , בקשה שהוועדה תאשר הרשאה 
להתחייבות בשיעור של 5 . 2 מיליארדי ש"ח למען משרד השיכון . נוסף על המחטף 
שבאמצעותו אושרה תוספת תקציב של 002 מיליון ש"ח , ביקשו עתה במשרד זה להפשיר 
כספים מתקציב המשרד בשביל האצת הבנייה . אגף התקציבים במשרד האוצר התנגד 
להעברה זו , על רקע השגותיו על שימושי הכספים הללו . לפיכך הודיע היו"ר 
ח"ך שוחט , כי גם נושא זה לא יועלה על שולחן הוועדה . שוחט הסביר כי עוד 
בזמן פגרת הכנסת תכונס הוועדה שוב , כדי לדון בבקשות התקציביות החדשות . 
" לא אתן יד להעברת כספים באמצעות מחטף בוועדה . כל זמן שהמערכת הפוליטית 
לא תתייצב ואיננו יודעים מה יהיה אין לפרוץ עוד את הקופה " , טען . שוחט 
שכח , כנראה , את פריצת התקציב בגלל הקצאת 222 מיליון ש"ח למוסדות הדת 
הייחודיים המקורבים למפלגות הדתיות , או את הכפלת הכספים שיועברו ( 01 
מיליוני ש"ח ) למוסדות המקורבים למערך ולליכוד . שוחט עצמו מכהן כיו"ר 
ועדת משנה לחלוקת 33 מיליון ש"ח לתחומי הרווחה . על הקצאת סכום זה החליטה 
ועדת הכספים , ערב ההצבעה על תקציב המדינה , ביודעה כי היא תורמת להגדלת 
הפריצה של מסגרת תקציב המדינה . התביעות לקבלת כספים מהמכסה של 33 מיליון 
ש"ח לרווחה עולות בהרבה על סכום זה . ימים אחדים לאחר שאושר תקציב המדינה 
החליטה הוועדה להקצות מסעיף תקציבי זה 5 . 1 מיליון ש"ח למוסד " יד ושם " . 
אמנם המוסד אינו כלול בין מוסדות המפגרים , הקשישים וכדומה , אך אי - 
אפשר להפקירו בלא תקציב , הסבירו הח"כים . אחר - כך באה ח"ך נאוה ארד ( 
מערך ) , החברה בוועדת המשנה לחלוקת 33 מיליון הש"ח , ותבעה להקצות כספים 
בשביל מגן דוד אדום . ח"ך ארד פועלת בכנסת כיו"ר הוועדה למען מד"א . אשתקד 
אושרו הסתייגויותיה במליאת הכנסת על תקציב המדינה , ובמחטף פרלמנטרי ( 
כמו שעשה דוד לוי השנה ) הצליחה להוסיף 2 מיליוני ש"ח למד"א . כך מנעה 
ארד את סגירת תחנות מד"א באזורי הפיתוח . ח"ך ארד אמרה בסוף השבוע כי מד"א 
אינו מתוקצב בסעיף מיוחד בתקציב המדינה ולא ייתכן שגוף זה לא ייתמך מתקציב 
המדינה . היא הודיעה כי תתבע את הכנסתו של מד"א למקבלי הסיוע מתקציב המדינה . 
עוד הודיעה כי הכספים שייוותרו מ33 מיליון הש"ח יועברו למפגרים , לפנימיות 
לילדים , למלחמה בסמים , ולגריאטריה . חבר ועדת הכספים , ח"ך חיים אורון 
( מפ"ם ) , טען על כך כי " החשש הוא שכל מיני ח"כים יבואו ויתבעו להעביר 
כספים ממסגרת זו , לצרכים שאינם קשורים במשרד העבודה והרווחה " . קפמאפרקהמחלוקות 
בתוך ועדת הכספים , והצורך בגיוס כללי של ח"כים להצבעות בוועדה , גרמו 
לח"ך ויינשטיין להציע להקטין את מספר חברי הוועדה . אם תהיה ממשלה צרה , 
שתישען על 1636 ח"כים , יהיה צורך בוועדת כספים מצומצמת ויעילה . לא ייתכן 
שוועדת הכספים תכלול 72 ח"כים , שמהם 21 לפחות חברי קואליציה . במצב כזה , 
הח"כים יטורטרו בין הצבעות במליאת הכנסת להצבעות בוועדות השונות , ובסופו 
של דבר לא יבואו לדיונים אלא ירוצו בין ההצבעות . תהיה זו פשיטת רגל של 
ועדת הכספים , והיא לא תוכל לקבל החלטות נכונות . הצעתו של ויינשטיין הועלתה 
בימים שבהם הסתמנה האפשרות כי שמעון פרס עשוי להקים קואליציה בלי הליכוד . 
באותה עת פנו ויינשטיין וח"ך מיכאל איתן אל ח"ך אברהם ורדיגר ( אגודת - 
ישראל ) והפצירו בו להיענות להצעת המערך להעניק לו את משרת יו"ר ועדת הכספים . 
ויינשטיין ואיתן הודיעו לוורדיגר , כי אמנם הליכוד ינהג כאופוזיציה לוחמת , 
אך היו"ר יזכה לשיתוף פעולה עם חברי סיעה זו בוועדה . ויינשטיין הסביר 
כי הוא עדיין מקווה להקמת ממשלה בראשות יצחק שמיר , אך אם נגזר שהמערך ירכיב 
את הממשלה , הרי שעדיף למנות את ורדיגר ליו"ר ועדת הכספים , שכן הוא ידוע 
כאיש ארץ - ישראל השלמה . ביום רביעי בבוקר , כשנודע על התפטרותו של ח"ך 
ורדיגר מהכנסת , הריע ח"ך ויינשטיין : " ורדיגר הוכיח את עצמו " . קפמאפרקמעבר 
לדיונים ולהכרעות בוועדת הכספים , הבישולים האמיתיים התנהלו במזנון הח"כים . 
שרי הליכוד ויועציהם , שרי המערך הפורשים , הח"כים ועוזריהם , דנו בשאלה 
מי ימונה למה . מוטי משעני , עוזרו של השר דוד לוי , התרוצץ ביום רביעי 
במזנון במרץ רב . באותו היום אמורה היתה מועצת המנהלים של חברת " קרתא " 
להדיח את נסים אבולוף ממשרת יו"ר החברה , ולמנותו תחתיו . ברגע האחרון 
הושגה הנחיה של היועץ המשפטי לממשלה , המתנגדת להדחה . נראה כי משעני ניסה 
בכל כוחו להשיג דבר - מה בטרם תורכב ממשלה חדשה . שר הבינוי , דוד לוי , 
ביקש כי ביום רביעי יכונסו מועצות מנהלים של חברות הנמצאות באחריות משרדו , 
לצורך חילופי יושבי ראש : הוא רצה למנות את דוד מור ליו"ר " עמידר " ; 
את אשר וינר , לשעבר מנכ"ל משרדו , ליו"ר " שיכון ופיתוח " ; את יצחק 
רגב , עוזרו לשעבר ומנהל מחוז הצפון , למנהל מרכז הבנייה . במזנון ישבו 
באותה עת גם אלי לוי ויגאל עמדי , יועציו של שר העבודה והרווחה ומ"ם השר 
לאיכות הסביבה , רוני מילוא . לוי ביקש להדגיש כי מילוא לא ביצע אף מינוי 
פוליטי אחד בימי ממשלת המעבר . מילוא החליט להמתין עד להתבהרות המצב , 
בטרם יבצע מינויים , הבהיר אלי לוי . לעומת זאת , מינויים פוליטים רבים 
בדירקטוריונים של חברות ממשלתיות נעשו על - ידי שר הכלכלה והתכנון יצחק מודעי , 
המשמש גם מ"ם שר האנרגיה ומ"ם שר החקלאות , ושר התחבורה משה קצב . מודעי 
מינה את דורון גרופר ( בנו של ח"ך פסח גרופר ) לדירקטור ב"מקורות " וב"אגרידב " , 
וביקש לבצע שורת מינויים בחברת החשמל . בשלב זה נכשל ניסיונו למנות את 
מנכ"ל משרדו , יחזקאל הרמלך , ליו"ר חברת החשמל . בשיטת חטוף ואכול לא 
היו שרי הליכוד שונים מעמיתיהם מהמערך , שאיישו ערב פרישתם רבים מהמינויים 
הפוליטיים שהיו פנויים במשרדיהם . בין הבולטים בממנים : שר הארנגיה היוצא 
משה שחל , שר החקלאות היוצא אברהם כץ - עוז , וגם שמעון פרס ויצחק רבין 
לא טמנו ידם בצלחת . ימיה של ממשלת המעבר ייזכרו , בין היתר , כמירוץ לא 
רק להעברת כספים אלא גם לשורת מינויים פוליטיים . מעניין מה תגיד על כך 
מבקרת המדינה . 
