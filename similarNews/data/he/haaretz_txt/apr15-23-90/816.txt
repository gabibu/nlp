ואשינגטון ( מיוחד ל"הארץ " ) . דייויד דינקינס , ראש עירית ניו - יורק , 
ותום ברדלי , ראש עיריית לוס אנגלס , הם בין ראשי החותמים על מכתב ששיגרו 
לנשיא ארה"ב גורג בוש 33 ראשי ערים בארה"ב בעניין ירושלים . המכתב , שנשלח 
בעקבות התבטאויותיו של מנהיג המיעוט הרפובליקני בסנט , סנטור רוברט דול , 
מתייחס ל"ירושלים המאוחדת " כאל בירת ישראל . ראשי הערים , שביקרו כולם 
בירושלים בזמנים שונים , הביעו במכתב תקווה , כי " ירושלים המאוחדת בירת 
ישראל תמשיך להיות מקור גאווה ומרכז רוחני לכל שלוש הדתות " . עם החתומים 
על המכתב נמנים , בין היתר , ראשי עיריות שיקאגו , פילדלפיה , בולטימור , 
מיאמי , סנט לואיס וקנזס סיטי , עירו של סנטור דול . בית הנבחרים האמריקאי 
עומד להצביע השבוע על הצעת החלטה בעניין ירושלים , שנוסחה יהיה דומה לזה 
שעבר בסנט ברוב של 68 קולות . החלטת הסנט , שיוזמה היה סנטור דניאל פטריק 
מוינהן , קבעה , כי ירושלים היא בירת ישראל וצריכה להישאר כזו , וכי ירושלים 
לא תחולק עוד לעולם . יוזמי הצעת ההחלטה בבית הנבחרים הם צארלס שומר ואליוט 
אנגל , שני צירים דמוקרטיים מניו - יורק . ההערכה היא , שההחלטה תעבור 
ברוב גדול גם בבית הנבחרים , במיוחד בעקבות התבטאויותיו של סנטור דול . 
