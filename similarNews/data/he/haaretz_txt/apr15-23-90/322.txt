מפקד כוחות צה"ל ברצועת עזה , תא"ל שמואל צוקר , מינה אתמול קצין בדרגת 
אל"ם , המשמש כמח"ט בעזה , להיות מופקד ואחראי על כל נושא השמירה ואבטחת 
בית המשפט הצבאי בעזה . ההחלטה התקבלה לאחר סיור שנערך בבית הדין בעזה . 
בעקבות בריחתו של העציר מחמוד חסין קאוגי לפני 11 יום מבית המשפט בעזה , 
ולאחר ההמלצות של הקצין הבודק לאחד את האחריות על השמירה במקום , סיירו 
אתמול בבית הדין בעזה מפקד כוחות צה"ל ברצועה , האל"ם המיועד וכן קצינים 
בכירים נוספים . נודע , כי המלצות הקצין הבודק לשפוט את קצין המילואים 
שפיקד על הפלוגה ביום בריחתו של העציר , ולהעביר מתפקידו את קצין המשטרה 
הצבאית , סגן רונן הלל בוצעו , לאחר שהתקבלו ע"י אלוף פיקוד דרום , מתן 
וילנאי . כזכור דחה האלוף שתי המלצות נוספות של הקצין הבודק להעמיד לדין 
את מפקד מתקן הכליאה סא"ל שמעון מלול ואת סגנו . בסיור אתמול בבית הדין הצבאי 
בעזה השתתפו גם סא"ל מלול ונשיא בית הדין הצבאי סא"ל אלי זיכרמן . 
