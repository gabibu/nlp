נציבות מס ההכנסה דורשת לקבל מרואי החשבון פרטים , שהיו עד כה חסויים , 
לגבי הדו"חות למס הכנסה של לקוחותיהם . דרישת נציבות הינה אחת ממכלול חובות 
נוספות , מרחיקות לכת לגבי פעילותם של רואי חשבון , שהועברו בימים אלה 
לוועדת הגין , הדנה בכללי פעילותם של רואי החשבון כלפי נציבות מס ההכנסה 
והרשות לניירות ערך . הועדה , בראשות השופט אריה הגין , מונתה לפני כחודש 
ימים על ידי שר האוצר , והיא אמורה לסיים את פעילותה עד סוף מאי 0991 . 
גם הרשות לניירות ערך תעביר לוועדה נייר עמדה , שכבר אושר על ידי מליאת 
הרשות . בנייר העמדה שהועבר לוועדה , ושאושר על ידי נציב המס משה גביש , 
מוצע , בין השאר , כי כל פרשנויות נציבות מס ההכנסה בנוגע לחוקי המס , 
ייושמו על ידי רואי החשבון בדו"חות הנישום . עוד דורשת הנציבות , כי אם 
הנחיות הנציבות לא ייושמו לגבי הנישום , יינתן לכך גילוי בדו"חות המוגשים 
למס הכנסה . הנציבות גם מבקשת לקבל דיווחים על פרטים מניירות העבודה הפנימיים 
המוחזקים אצל רואי החשבון , ובהם : מספר הביקורות שנערכו אצל הלקוח והפסיקות 
המשפטיות , שלפיהן נקבעו שומות המס שלו . הנציבות גם מבקשת לדעת אם בדו"חות 
הנישום בוצעו התיאומים המתבקשים וכיצד הם חושבו ועל פי איזה מדגם בוצעה הביקורת , 
אם בוצעה לפי מדגם . הרשות לניירות ערך , ביוזמת היו"ר אריה מינטקביץ , 
הציעה בין השאר , בנייר העמדה שהעבירה , להחיל את הנוהגים הקיימים ברשות 
לניירות ערך האמריקאית , . הרשות מציעה לקבוע כשירות לגבי אפשרות כהונתו 
של רואה חשבון בחברה בורסאית , כך שלא כל רואה חשבון יוכל לבצע ביקורת בחברה 
ציבורית . עוד מציעה הרשות לקבוע , כי במקרים מסוימים ניתן יהיה לתבוע ביצוע 
ביקורת של רואה חשבון חיצוני על הסקירה שנעשתה על ידי רואה חשבון אחר , 
בדו"חות כספיים של חברה בורסאית . יצוין , כי במקרים מסוימים ( כמו במקרה 
של חברת מבני תעשיה ערב גיוס ההון הראשון בבורסה ) , כבר יישמה הרשות בפועל 
הליך זה . לשכת רואי החשבון , שנשיאה , יוסף שחק חבר בוועדה , כמו גם 
רואי החשבון צבי טלמון ויצחק מן , מגלה התנגדות להצעות נציבות מס ההכנסה . 
בנייר עמדה שנשלח בימים אלה על ידה לוועדת הגין , הובע החשש כי דרישות נציבות 
מס ההכנסה אינן ניתנות לביצוע . 
