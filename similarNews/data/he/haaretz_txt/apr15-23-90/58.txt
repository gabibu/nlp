ההתנחלות " דוגית " , האמורה לקום בצפון רצועת עזה , תעלה על הקרקע , 
ככל הנראה , ביום רביעי הקרוב , לאחר שהתקבלו כל האישורים הדרושים להקמתה , 
למעט אחד , שיתקבל הבוקר . הבוקר ייערך דיון במינהל האזרחי ברצועת עזה , 
בהשתתפות ראש המינהל תא"ל אריה שיפמן או סגנו , יחד עם המתנחלים המתכוונים 
להקים את היישוב . על - פי הסיכום הצפוי להתקבל היום , יוכלו המתנחלים 
לעלות תוך שבוע על הקרקע . היועץ המשפטי של חבל עזה בודק סוגייה , שהועלתה 
בימים האחרונים , הנוגעת למספר יחידות הדיור שרשאים המתנחלים להציב במקום 
בשלב ראשון . בכוונת המתנחלים להציב יותר מהמותר , ועל אף שסוגייה זו נבדקת , 
היא לא תמנע את הקמת ההתנחלות , כבר בימים הקרובים . צה"ל הסיר את השמירה 
מעל השטח המיועד להתנחלות , וכוחות צה"ל ברצועה כבר קיבלו הוראה לאבטח את 
המתנחלים , בשעה שיכשירו את הקרקע לעליית הקרוואנים . בשלב ראשון יוצבו 
הקרוואנים באזור הנקרא " ח . ד " , ולפי התכנון , יציבו שם המתנחלים 03 
יחידות דיור זמניות , ובתוך חמש שנים יקימו ב"דוגית " 001 יחידות דיור , 
ל001 משפחות קבע . אלוף פיקוד הדרום , מתן וילנאי , ערך באחרונה פגישה 
עם ראשי המינהל האזרחי ברצועה , מתנחלי האזור , נציגי היועץ המשפטי של 
חבל עזה וגופים נוספים , והודיע להם כי כל האישורים הממשלתיים להקמת התנחלות 
דוגית הגיעו , ואין מניעה לאבטח את עבודות ההכשרה , שיחלו בימים הקרובים . 
נודע , כי בכוונת המתנחלים להתחיל לעבד ולהכשיר את הקרקע כבר היום , לאחר 
השיחה עם אנשי המינהל האזרחי . ההתנחלות דוגית , אשר הקמתה אושרה על - ידי 
ועדת השרים לענייני התיישבות לפני כמה שנים , תהיה ההתנחלות ה41 שתקום ברצועת 
עזה . אוכלוסיית גוש קטיף מונה כ000 , 5 נפש , ומקורות בגוש אמרו אמש ל"הארץ " , 
כי עם העלאתה של דוגית על הקרקע יפעלו אצל ראש הממשלה להקמת היישוב פאת 
שדה . לדבריהם , כבר עתה משפחות המבקשות להתגורר בדוגית . 
