( ע ) . מכון השיקום ליד המחלקה האורתופדית של המרכז הרפואי " בני ציון " 
בחיפה ייקרא על שמה של האסטרונאוטית ד"ר גודי ( יהודית ) רזניק , וצוות 
מעבורת החלל צלנגר , שניספו באסון החלל שאירע לפני כארבע שנים בקייף קנבראל 
בארה"ב . בטקס הסרת הלוט למכון השיקום החדש , השתתפו הוריה של המנוחה , 
בטי וד"ר מרווין רזניק , יו"ר אגודת ידידי בית החולים בניו - יורק , טד 
לונדון , ויוזמת רעיון ההנצחה , ד"ר אריקה פדן - פרימן , שהגיעו במיוחד 
מארה"ב . בשלב ראשון , יצוייד מכון השיקום בציוד פיזיותראפי מתוחכם , בסכום 
של 051 אלף דולר , מכספי מגבית ההנצחה בארה"ב . מנהל המחלקה האורתופדית 
בבית החולים " בני ציון " , ד"ר דוד מנדס , עמד על הקשר שבין האורתופדיה 
לבין טייסי החלל . הוא ציין כי מחקרים העלו שאסטרונאוטים לוקים במחלת האוסטופורוזיס 
( בריחת סידן ) בעת שהייתם בחלל . 
