פראג ( ע"ץ ) . הפרלמנט של פראג אישר בסוף השבוע חוק הסולל את הדרך להקמת 
חברות בע"ם בצכוסלובקיה , ללא רשות מוקדמת מטעם המדינה . חוק זה אמור לאפשר 
את הפיכתן של חברות ממשלתיות לחברות בע"ם , והקמתן של חברות בע"ם במימון 
הון זר , ללא הכוונה או פיקוח מטעם השלטונות . עד היום יכלה הממשלה להחליט 
על הפעילות או על החיסול של חברה בע"ם , בלי להתחשב בבעלי המניות . על פי 
החוק החדש תתאפשר השתתפות זרה הן בחברות קיימות והן בחברות חדשות . בפתח 
המושב חוקק הפרלמנט חוק על הרכוש הפרטי , במסגרת החוקה , לקראת אישור חוקים 
כלכליים שנועדו לאפשר את המעבר מכלכלה ריכוזית ומתוכננת לכלכלת - שוק קפיטליסטית . 
