איגוד מהנדסי החשמל והאלקטרוניקה בארה"ב , איי - אי - אי , יערוך בישראל 
כינוס בין - לאומי . הכינוס , שייקרא " קומפיורו " , יתקיים בחודש הבא 
בתל אביב ויתמקד באספקטים של הנדסת מערכות ממוחשבות והנדסת תוכנה . המדובר 
במערכות צבאיות , מערכות מידע גדולות , מערכות תקשורת , מערכות בקרת תהליכים 
ומערכות רפואיות . לפני הכינוס תתקיים , בראשונה בישראל , סדנה בין - לאומית 
להנדסת מערכות ממוחשבות . יו"ר ועדת התוכנית לכינוס , ד"ר יונה לביא , 
שהוא ראש מנהל מחקר ופיתוח למערכות משובצות מחשב בתעשייה האווירית , מציין 
כי במקרים רבים מפתחים בתעשייה מערכות מחשב בלי ראייה כוללת של המערכת , 
והדבר גורם עלות פיתוח גבוהה מדי , איחור בלוח הזמנים , מחזורי פיתוח 
מיותרים וביצועים לא נכונים . הסיבה לכך היא שאין די מהנדסי מערכות שיש 
להם הכישורים הנחוצים , הידע וההשכלה . התוצאה היא שמערכות רבות אינן בטוחות 
ואינן אמינות . לדבריו , המסלול של לימודי מדעי המחשב אינו מכין כראוי מהנדסי 
מערכות ממוחשבות . הוא קובל על שאין כעת מוסד או פקולטה המלמדים הנדסת מערכות 
כמקצוע . 
