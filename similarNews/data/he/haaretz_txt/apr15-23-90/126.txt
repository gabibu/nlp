הדרשה שדרש הרב שך בהיכל הספורט , פלפולי הפרשנות של מעריציו הסבורים שדמוקרטיה 
פירושה רוב ומיעוט , ואף חלק ניכר מן התגובות הנעלבות של ה"חוטאים " מיוסדות 
כולן על ההנחה הכוזבת כאילו על האדם לחפש את שורשיו וחלילה לו לבגוד באמונת 
אבותיו . ככל שהדבר נשמע מוזר , הנחה זו מקובלת על כל הצדדים והם מתווכחים 
רק על השאלה מה הוא העיקר בשורשים אלה . ואולם התביעה שתובעים מאתנו לחפש 
את שורשינו נובעת מטעות בהבנת דרכי העולם ומאי - הבחנה בין מורשת אבות ביולוגיים 
ובין אמונה בצדקת הדרך . לו היו בני האדם דבקים בכל דור ודור איש במורשת 
אבותיו הביולוגיים , סביר שעד היום היינו מבלים את ימינו ולילותינו על העצים 
ביערות - העד , שהרי הקוף הראשון שירד אל פני האדמה עשה זאת חרף צווחותיהם 
של זקני הדור , שקראו לו מלמעלה לחזור אל מורשת אבותיו , או אולי היינו 
מתגוררים עד היום על פני ארץ שטוחה ודלה , עבדים נרצעים לשליטים עריצים . 
כל ההתפתחויות שעברו על המין האנושי באו רק הודות לכך שמדי תקופה קמו אנשים 
אשר מצאו כי הפתרונות שנתנו אבותיהם וסביהם לשאלות העולם הם פתרונות לא נכונים , 
על כל פנים אינם פתרונות מספיקים , ובחפשם פתרונות טובים יותר נתגלתה להם 
תורה חדשה , ואותה אימצו להם כהשקפת עולם וכאורח חיים , אף על פי שתורה 
חדשה זו עמדה בניגוד גמור למורשת אבותיהם הביולוגיים . כאשר נוצרת סתירה 
בין ההשקפות שאדם מתחנך לאורן על ידי אבותיו ואת אלה נוכל לכנות בשם " מורשת 
ביולוגית " ובין ההשקפות שהוא מגיע אליהן בעצמו , ויהיה מקורן אשר יהיה , 
זונח האדם את מורשת אבותיו ודבק בדרכו החדשה . אמת זו ניכרת בכל תולדות 
האדם , ומעניין שהיא עומדת גם ביסוד היהדות . שהרי מה היה המעשה שהודות 
לו נחשב אברהם בן - תרח , מוכר האלילים , למייסד היהדות ? ל היה אברהם 
דבק באמונת אבותיו ומוסיף לחיות על פי השורשים של בני משפחתו לא היה מוזכר 
כלל בדורות שאחריו . אבל באברהם הצעיר , שהיה מוכר פסילים מעשה ידי תרח 
אביו , אחיו הגדולים ודודיו , נתעוררו ספקות , לפי המסופר , באשר לאמונת 
בית אביו , וכאשר בא לידי הכרה שאמונה זו אין בה אותה אמת שחיפש לא היסס , 
וקם וניפץ בבת אחת את כל אלילי אבותיו . מי שמטיף ל"מעשי אבות סימן לבנים " 
לא יוכל להתכחש ללקח הברור : אם באת לידי הכרה שהמורשת הביולוגית שלך , 
שלאורה התחנכת , פגומה היא , וגילית אמת אחרת , שהיא טובה בעיניך מזו 
הקודמת חובה עליך לנפץ את אלילי אבותיך ולדבוק באמונה אשר הגעת אליה בדרכך 
שלך . דרך ישרה שיבור לו האדם היא לדבוק באידיאולוגיה החדשה שהגיע אליה 
ולזנוח את המורשת הביולוגית שפגומה היתה בעיניו . קפמאפרקהעובדה שהיהדות 
מקבלת עיקרון זה ניכרת גם על פי יחסה אל הגרים . הלא המשיכה שחש גוי אל 
היהדות היא משיכה אידיאולוגית , ורק בתנאי זה מקבלים אותו לגיור . ואז 
שם חדש ניתן לו , ומאותו רגע ואילך ניתקו כל קשריו הביולוגיים . אביו ואמו , 
אחיו ואחיותיו שוב אינם נחשבים לבני משפחתו . מה כאן אם לא שהאידיאולוגיה 
מנצחת את הביולוגיה ? אבל היהדות לכל דורותיה , בצרות האופקים המאפיינת 
דת של קנאים , לא הבינה את תופעת המרידה של אברהם , ולא כך היא מפרשת את 
הגיור . התיימרותה של היהדות שהאמת המוחלטת שרויה אתה בלבד הובילה אותה 
לעמדה אחרת , וכך , אם אדם מחוצה לה מנתץ את אלילי אבותיו ומצטרף ליהדות , 
הרי זה משום ש"גילה את האמת " ( ואם יש לאדם קשר ביולוגי עם היהדות , 
הרי הוא " חוזר בתשובה " ) , ואולם אם אדם שמורשתו הביולוגית היא ביהדות 
מעז לנתץ את אליליה ולדבוק באידיאולוגיה חדשה קורעים עליו קריעה ויושבים 
עליו שבעה , כי הוא " נפתה להאמין בהבל " . השליטים בכל הדורות חשוב להם 
שהסרים למרותם ידבקו במורשת האבות , שאם לא כן יתערער שלטונם , והמנהיגים 
המסורתיים של ההמון היהודי לא היו יכולים לקיים את הווייתם אפילו דור אחד 
לולא שמרו בקנאות את צאן מרעיתם מפני איזה הרהור על צדקת דרכם , לולא היו 
דואגים לאפוף את צעיריהם בקורים עבים של תלות רוחנית וכלכלית , ולולא היו 
יוצאים בחרמות ונידויים נגד הכופרים בעליונותה של אמונתם . אנו החילונים 
עומדים אל מול התקפות עזות הבאות עלינו מצד כוחות הדת למיניהם . האמונה 
החילונית היא תמציתה של הדמוקרטיה , שכן שקר הוא שהדמוקרטיה היא פשוט 
מכניקה של רוב ומיעוט . היא שורה של עקרונות , ואם יאמר לך אדם שהוא גם 
דתי וגם דמוקרט אל תאמין לו . בצביעות הוא אומר זאת , כמו למשל הטענה 
עזת הפנים של פרשנו של הרב שך , הוא חבר הכנסת רביץ , שרוממות הדמוקרטיה 
בפיו , אבל חצי מאזרחי ישראל , הנשים , לא הורשו להיכנס אל " היכל הדמוקרטיה " 
לשמוע את הדמוקרט הגדול , הוא הרב אליעזר שך . ויותר מהמה בני , היזהר 
מן הצבועים אמרו חכמים שעושים מעשה זמרי ומבקשים שכר כפנחס . אולם תחילה 
ראוי לנו להעיר כי אין אנו חלוקים עם מאמיני הדת על סודות הבריאה , או על 
קיומו או אי - קיומו של בורא העולם . החילוני אינו מתיימר לטעון כי סודות 
הבריאה נהירים לו , אף כי הוא יודע שהמדע צעד וצועד צעדי ענק בחשיפת הבריאה . 
ואולם חוסר - ידיעה זו אינו שונה במהותו מחוסר - הידיעה של הדתי . הרי 
גם זה אינו מתיימר לדעת את סודות הבריאה . המחלוקת היא על השאלה אם קיימת 
או לא קיימת השגחה , שלפי האמונה הדתית משגיח בורא העולם על הברואים , 
או על חלק נבחר מהם . הדתי , המאמין ב"השגחה " , מוכן ומזומן להישמע בכל 
עת ל"צו מגבוה " , שנמסר לו בדרך כלל לא במישרין מפי הגבורה , אלא מפי באי - 
כוחה של ההשגחה , הטוענים שהם יודעים את רצונה , הודות להתגלות שהיא נתגלתה 
לבני אדם אחרים , שמסרו בדיוק את רצונה . הם מסתמכים על " כתבים קדושים " , 
שבהם נרשמו דברי ההשגחה בדיוק נמרץ , אף במישרין , ב"אצבע אלוהים " . 
בכל דור ודור מצליחים באי - כוח ההשגחה , הם האוחזים בשלטון או שותפיהם , 
להראות לצאן מרעיתם כיצד כל המאורעות המתרחשים בזמנם כבר נחזו ונרמזו ב"כתבים 
הקדושים " . ההשקפה החילונית כוללת בתוכה הרבה עמדות כלפי הטענה על קיום כוחות 
אלוהיים או שטניים בעולם או מעבר לו . בין החילונים יש אתאיסטים , אגנוסטים , 
רציונליסטים או הומניסטים . אולם ביחס להשגחה דעתם אחת : האדם עצמו , 
בין כשהוא לעצמו בין כשהוא שותף לבני אדם אחרים הוא ורק הוא אחראי למעשיו 
ולמחדליו . האיש החילוני דוחה אפוא את הטענה שיש התערבות מיודעת של כוחות 
על - אנושיים מכוונים בחייו או בחיי החברה האנושית , ושגורלו נקבע על פי 
כוחות כאלה . קפמאפרקהתנהגותו של החילוני אינה מוכתבת אפוא על ידי שום צו 
מגבוה , או מצוות . אין הוא עתיד ליתן דין וחשבון על מעשיו ועל מחדליו 
לפני שום כוח נעלם . דין וחשבון נותן אדם רק לעצמו , או לבני אדם אחרים , 
בשר ודם כמותו . הם ישפטוהו , הם יעריכוהו , בין בחייו בין לאחר שיסוף 
ויעבור מן העולם ורק זיכרו יישאר ביניהם . האיש החילוני מפרש אפוא את המאורעות 
שבחייו ובסביבתו לא כביצוע תוכנית נעלמה של ההשגחה , אלא כפרי מעשיו ומחדליו , 
מעשי סביבתו ומחדליה , כפוף לכוחות הטבע , כמובן , שאינם מכוונים . 
גם מאורעות העבר מתפרשים בעיניו באור זה והוא מתאמץ לקשר , כמידת הבנתו , 
בין המעשים והמחדלים של החברה האנושית בעבר ובין ההתרחשויות האובייקטיוויות 
שהתרחשו בחברה . בכל מקום יבקש לדעת את אחריותו של האדם על מה שאירע . 
בתוך כל אלה מוסברת לו גם ההתנהגות הדתית , בייחוד של הדורות הקודמים , 
כמבע של בני אדם שחיפשו הסברים למאורעות חייהם וחיי קודמיהם ומצאו שיטת 
הסבר שיש בה מקום להתערבות של כוחות חיצוניים על - אנושיים . הדת בעיני 
החילוני אף היא אפוא יצירת בני - אדם , ומובן שגם הכתבים הקדושים יצירת 
בני אדם הם . החילוני יפרש גם את המצוות ואת האיסורים כתקנות שהנהיגה החברה 
כדי לשמור על חבריה ועל קיומה . היה זה ודאי לטובת החברה האנושית , וודאי 
לטובת שליטיה , לייחס את החוקים והתקנות למקור על - אנושי . ואולם הדת מנעה 
ומונעת מן המאמין את הצורך להכיר באחריות הבלבדית למעשיו ולמחדליו , לחייו 
ולגורלו . אלה מופקדים בידי כוח עליון , וממנו יש אך לבקש רחמים יום יום 
כדי ש"יפצה " את המאמין ויחזירהו לחיים טובים ולשלום . ביהדות יש חופש 
בחירה מוגבל ומצומצם : על היהודי לבחור בטוב , כלומר ללכת בדרך הכבושה , 
המפורטת והמוכרת של התנהגות יום - יומית , הכל ככתוב וכמפורש בספרי ההלכה 
למיניהם . ואם המאמין אינו יודע עליו לפנות אל מי שמוסמך להורות לו את 
הדרך , הלא הוא הרב , ועליו למלא את דבריו ככתבם וכלשונם . כך פטור היהודי 
המאמין מן הצורך להיות אחראי בלבדי למעשיו , אפילו אם הוא חבר כנסת ונבחר , 
כביכול , לייצג את העם . גם אז לא עליו היא האחריות , כי אם על איזו 
מועצת רבנים או מועצת חכמים . מי ש"בוחר בטוב " מובטח לו שכר נאה , אם 
לא בעולם הזה , הרי בעולם הבא הדמיוני שלו . כל עוד הוא בחיים , עליו 
להיות חייל נאמן בצבא השם ולמלא את פקודותיו בלי היסוסים . לעומת זאת , 
מי שנכשל ואינו בחור טוב צפוי לעונשים קשים בעולם הזה ובעולם הבא . ההשגחה 
אינה בוררת באמצעים . על חטא כגון חילול שבת היא מענישה לפעמים בתאונת דרכים 
קשה שבה נהרגים ילדים רכים . על מזוזה פסולה היא שולחת חיילים אל שדה הקרב 
וממיתה אותם שם בכדורי האויב . לקרוא בשם " חופש בחירה " לעולם צר זה של 
שתי אפשרויות , הרי זה להתהדר בנוצות זרות . האחריות , כביכול , שנוטל 
הדתי על עצמו אינה דומה כלל לאחריות של החילוני , שהרי אין גבול למספר אפשרויות 
הבחירה העומדות תמיד לפני החילוני . שיטת ההסבר על מאורעות העולם , שנוקטים 
אותה הדתיים , מטילה את האחריות לחייהם ולמאורעות בחייהם על כוח על - אנושי 
המשגיח על בני האדם . כוח זה עצמו פטור מליתן דין וחשבון על דרכיו , ואין 
איש יכול לדעת את שיקוליו . הסרת האחריות מעל המאמין היא אשר התבטאה בסיסמות 
כגון " ישראל בטח בה " , שהופיעו אצלנו אחרי מלחמת יום הכיפורים , כאילו 
מאחר שחטאנו באי - קיום מצוות הענישנו אדושם בשדה הקרב עם מצרים . סיסמה 
אחרת הועלתה כנימוק להשתמטותם של בני ישיבות מן השירות בצבא , והיא : " ה 
יילחם לכם ואתם תחרישון " , מבלי לתת את הדעת מה הן תוצאותיה של אמירת תהילים 
בחיבוק ידיים , ומבלי להתבייש באפליה המוחצת בין דם לדם . קפמאפרקחיי היחיד 
כרוכים בחיי החברה . זאת מוכיח העיון בתולדות המין האנושי . מאבק בחיות 
הטרף , התגברות על איתני הטבע , כיבוש השממה וכיבוש החלל כל אלה התאפשרו 
רק הודות לשיתוף בין בני האדם . על כן האחריות שאדם נושא למעשיו ולמחדליו 
איננה נישאת בנפרד וביחידות של כל אדם כלפי עצמו , אלא יש גם אחריות משותפת 
של בני האדם זה על זה . כאשר חברה מאורגנת , כגון מדינה , עושה מעשה או 
נמנעת ממעשה , מוטלת האחריות על המעשה המעשה או על המחדל על כל אחד מבניה . 
האחריות משותפת ומוטלת בשווה על כל החברים בחברה . אין אדם אשר מלכתחילה , 
מעת היוולדו , מוטלת עליו אחריות מרובה יותר או פחותה יותר מזו המוטלת 
על אחרים . אלא כל בני האדם נולדים שווים זה לזה . רק לאחר זמן , כשאנשים 
שונים מקבלים תפקידים שונים בחברה , משתנה כובד האחריות לפי התפקיד בחברה . 
עקרון השוויון נובע מעקרון האחריות . פירושו המעשי של עיקרון זה היה ששום 
אדם אסור שיישללו ממנו זכויות או שיוענקו לו זכויות - יתר מפני שהוא שייך 
או לא - שייך לקבוצת אוכלוסין מסוימת , כאן קבוצה דתית או עדתית , או בגלל 
מעמד חברתי או קרבת משפחה , או בגלל שפת - האם שלו או המבטא המיוחד שלו . 
עקרון השוויון הופך כל שיוך שאדם שייך לקבוצת אוכלוסין פנימית לעניין חסר 
חשיבות ולא מהותי , כשם שחסר חשיבות לעניין השוויון הוא צבע העיניים או 
צבע השיער . הדת היהודית איננה מכירה כלל בערך השוויון בין בני אדם . לכאורה , 
הכל נבראו בצלם אלוהים ולכאורה כולם שווים בעיני האלוהים . אולם למעשה , 
במסווה של שליחות , ניתנות זכויות - יתר למי שבחרה בו ההשגחה . מי שנבחר 
לשרת את ההשגחה ממילא מוטלות עליו חובות שאחרים פטורים מהן . אלא מה שהדת 
מכנה בשם חובות הוא בדרך כלל זכויות - יתר , הנשללות ממי שאינו שייך לדת , 
או אינו שייך לקבוצה פנימית בתוך הדת . למשל , יש חובות שהיהדות מטילה 
על הגבר , והאישה היהודייה פטורה מהן . אבל מה שמנומק כעול המוטל של הגברים 
אינו אלא שלילת זכויות פשוטה מן האישה . כך למשל הנישואים היהודיים אינם 
הסכם בין שני צדדים שווי - זכויות , גם אם כל אחד ממלא תפקיד משלו בהסכם , 
אלא בנישואים מעורבת גם ההשגחה , ובאישורה בלבד קונה הגבר את האישה . 
לא כמטבע לשון בלבד הגבר הוא בעלה של האישה . הדבר ניכר בייחוד במעשה הגירושין 
היהודי . גט פירושו כתב ויתור שמוותר הבעלים על קניינו . זו הסיבה שהגבר 
נותן את הגט והאישה מקבלת אותו . היא מחזיקה אותו בידיה כדרך שעבד משוחרר 
מחזיק את כתב השחרור שלו , כדי להוכיח שאינו עוד עבד . ההבדל בזכויות ניכר 
במיוחד במקרים קיצוניים , כגון מחלת רוח של אחד הצדדים . אם לקתה בה האישה , 
הרי זו סיבה מספקת למתן גט . לעומת זאת אם לקה בה הגבר , רק בקושי רב 
תצליח האישה להשתחרר ממעמדה כנשואה , היינו קנויה . לרוב היא נדונה במקרה 
כזה לעגינות מתמדת . הוא הדין כשהבעל מחליט שהוא סרבן גט . שום כוח שבעולם 
לא יוכל להכריחו לתת גט , ושום בית דין רבני אינו יכול לבטל את תוקף נישואיו . 
הרי הנישואים נעשו בהתערבות ההשגחה , ואיך יוכלו בשר ודם להתערב במעשי 
אלוהים ? קפמאפרקחובות הגבר הן אך כסות - עיניים . למעשה מתממשים כאן זכויות 
יתר לגברים וקיפוח זכויות לנשים . הדבר ניכר גם בדיני הירושה היהודיים , 
באחריות על הרכוש בתקופת הנישואין ובחובות כלפי ההשגחה . הגבר אומר יום 
יום " ברוך שלא עשאני אישה " , ואילו האישה הנחותה משלימה עם היותר נחותה 
ומברכת " ברוך שעשאני כרצונו " . הציות העיוור , ההשלמה עם הגורל ומחיקת 
האפשרות של מרידה הם מסימני ההיכר של האיש הדתי . דוגמה מאלפת אחרת לקיפוח 
זכויות היא פרשת הממזר . אישה יהודייה נשואה , אם ילדה לגבר יהודי שאינו 
בעלה הילד הוא שיישא בתוצאות של מעשה הוריו . 
