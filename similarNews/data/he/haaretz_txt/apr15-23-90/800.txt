על - פי הוראתו הישירה של ראש הממשלה , יצחק שמיר , נבדקים בימים אלה ההיבטים 
המשפטיים של שורת פרויקטים חדשים בתחום ההתנחלות , שדוגית והשכונה בכפר - 
אדומים הן רק חלק ממנה . כך טוען ח"ך דדי צוקר ( רץ ) המסתמך , לדבריו , 
על מקורות ממשלתיים מהימנים . צוקר טוען כי שמיר הסמיך את מיכאל דקל לבצע 
כמה פרויקטים התישבותיים , והלה פועל בתוקף סמכותו כיועץ רוה"ם ולא מטעם 
שר הביטחון . דקל נפגש בנושא זה עם מתאם הפעולות בשטחים שמואל גורן , 
ומנהלת המחלקה למשפט אזרחי במשרד המשפטים פליאה אלבק . אלבק בודקת את הצד 
המשפטי של הפרויקטים הבאים : החלפת המבנה בקבר - יוסף במבנה קשיח , תוספת 
קומות בבית שניאורסון במרכז חברון , תוספת מספר קרוונים בתל - רומיידה לצורך 
הרחבת הישוב , וכן היבטים משפטייים להקמת ארבע התנחלויות הכלולות בהסכם 
הקואליציוני . הבדיקה עוסקת במצאי הקרקעות , אישורי ועדות תכנון מקומיות , 
אפשרויות בנייה ומשמעות פעולות אלה מבחינת המשפט הבינ"ל . צוקר קרא לשמיר 
לחדול ממאמציו לחבל בתהליך המדיני , בעודו מכהן כראש ממשלה שנפלה בשל חבלות 
אלו . 
