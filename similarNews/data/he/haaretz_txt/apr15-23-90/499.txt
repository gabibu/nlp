ראשי הכנסיות בירושלים העבירו מסר בלתי - רשמי לגורמים ישראליים , שלפיו 
יסגרו את כל המקומות הקדושים לנצרות לפרק זמן של חודש , אם לא תפננה , 
בסופו של דבר , המשפחות היהודיות את אכסנית " סנט - גון " , שבה הקימו 
בשבוע שעבר את ההתנחלות " נאות דוד " . באותן שיחות גם הודיעו ראשי הכנסייה 
היוונית - אורתודוכסית , כי הם מכבדים אמנם את פסיקתו של בית - המשפט , 
אך גם אם יפסוק , לבסוף , כי אין לפנות את המשפחות היהודיות מבית המריבה , 
יעשו כל שניתן במסגרת החוק כדי להביא ליציאתן מהמקום . שלשום בלילה , 
לאחר פסיקתה של שופטת בית - המשפט המחוזי בבירה , רות אור , שהותירה את 
צו הפינוי בתוקף , הוברר כי הדרך המשפטית , שבה יבוצע הצו , תהיה באמצעות 
ההוצאה לפועל . במשרדי הוצאה לפועל לא התקבל עד אתמול בערב צו הפינוי , 
וכאשר יתקבל תינתן למפונים , כנהוג , ארכה של 12 יום להתפנות . מהדיון , 
שנערך שלשום בלילה בבית - המשפט , התברר כי השופטת אור סירבה להכיר בחברה 
הפנמית כצד לדיון . החברה הפנמית טענה , כי רכשה את הזכויות באכסנית " סנט - 
גון " מדייר - המשנה הארמני , מטוסיאן . השופטת אמרה לעו"ד דן אבי - יצחק , 
המייצג את החברה , כי כדי לוודא , שמטוסיאן אכן חתם על החוזה , שהוצג 
בבית - המשפט , יהיה צורך להביאו בפני שופט , ולוודא כי חתימתו היא אכן 
החתימה , המתנוססת על המסמך , כנהוג במקרים מעין אלה . אבי - יצחק מסר 
לבית - המשפט , כי מטוסיאן מסתתר מחוץ לירושלים , אך נמצא בישראל , ואילו 
עו"ד אברהם סוכובולסקי , המייצג את הכנסייה , הודיע כי למיטב ידיעתו ברח 
מטוסיאן עם בני משפחתו לחו"ל , והוא שוהה עתה בלוס - אנגלס . חבר מועצת 
עיריית ירושלים מטעם הליכוד , אלישע פלג , הודיע אתמול , כי בישיבת מועצת 
העיר , שתתכנס בשבוע הבא , יעלה הצעה לסדר בנושא . פלג סבור , כי עמדת 
רוב חברי המועצה אינה כעמדת ראש העיר , טדי קולק , בעניין . קולק מתנגד 
לכניסת המשפחות היהודיות לרובע הנוצרי . פלג , לעומתו , סבור כי יהודים 
יכולים לגור בירושלים היכן שהם רוצים . קפידביניום שקט עבר אתמול על משפחות 
המתנחלים באכסנית " סנט - גון " . ילדי המשפחות נשלחו , בפעם הראשונה מאז 
החלה הפרשה , לגני ילדים ולבתי - ספר , ושבו לאכסניה בשעות הצהריים . 
פרקליטיהן של המשפחות מכינים עתה את הערעור , שיוגש תוך ימים אחדים לבית - 
המשפט העליון . בערעור תבקשנה המשפחות לבטל את צו הפינוי , שהוציא בית - 
משפט השלום בקשה , שלה סירבה שלשום שופטת בית - המשפט המחוזי , רות אור . 
אתמול ביקרו אצל המשפחות היהודיות יו"ר הכנסת , דב שילנסקי , וח"ך מרדכי 
גור ( מערך ) . שילנסקי אמר לעיתונאים , כי כולם יודעים , שהוא אוהב 
ומכבד את האנשים האלה . " מעבר לכך לא אוכל להגיד בשל תפקידי " , אמר יו"ר 
הכנסת . בתשובה לשאלה , האם הוא סבור , שכניסת המשפחות היהודיות לרובע 
הנוצרי היא פרובוקציה , אמר : " יש אנשים , הסבורים כי גם נשימה בארץ - 
ישראל תיחשב לפרובוקציה " . שילנסקי אמר עוד , כי האכסניה מזכירה לו את בית 
הוריו בליטא , והוסיף בהלצה , כי כמי שמתמחה בבתי - סוהר הוא קובע , שלאחדות 
מהמשפחות , המתגוררות באכסניה , יש פחות ממחצית השטח , המוקצב בבתי - 
הכלא לאסירים . יו"ר הכנסת הציע למשפחות היהודיות , שעמן נפגש , לתת אמון 
בהחלטות בית - המשפט . במסיבת עיתונאים , שכינס אתמול , טען ח"ך יוסי שריד 
( רץ ) , כי בשבוע שעבר הורה ראש הממשלה , יצחק שמיר , למפכ"ל המשטרה , 
רב - ניצב יעקב טרנר , שלא לפנות את המתיישבים . לטענתו , היה הדבר מיד 
לאחר הוצאת צו הפינוי על - ידי בית - משפט השלום בירושלים . קפידבינאתונה 
( ע"ר ) . ממשלת יוון הודיעה אתמול , כי החלטתה להעלות את דרג היחסים 
הדיפלומטיים עם ישראל לא תושפע לרעה מכניסת היהודים לאכסניה , השייכת לכנסייה 
היוונית - אורתודוכסית . דובר הממשלה , ביירון פולידוראס , אמר : " הממשלה 
אינה מקשרת בין האירועים לבין העלאת דרג היחסים שלנו עם מדינת ישראל " . ראש 
ממשלת יוון , קונסטנטין מיצוטאקיס , הבטיח החודש , לפני שמפלגתו השמרנית 
ניצחה בבחירות , כי יעניק הכרה דיפלומטית מלאה לישראל . בדמשק קרא בימים 
האחרונים ראש החזית העממית לשחרור פלשתין , גורג חבש , למיצוטאקיס לשקול 
מחדש את כוונתו זו . 
