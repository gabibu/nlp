ניו - יורק ( ע"ר וע"ץ ) . מסתורין אופפים את סדרי ההלוויה של שחקנית 
הקולנוע הנערצת גרטה גארבו , ממש כפי שאפפו את חייה . דוברת המרכז הפאתולוגי 
בניו - יורק אמרה , כי קרוביה של גארבו ביקשו וקיבלו רשות לשרוף את גופתה . 
ממקורות דיפלומאטיים שוודיים בוואשינגטון נמסר כי אפרה יוחזר לשוודיה מולדתה . 
עם זאת , פרטים על סידורי ההלוויה והשרפה נשארו חסויים עד כה . כלל לא 
מפתיע כשמדובר באשה , אשר עשרות שנים עברו עליה באנונימיות כמעט מוחלטת , 
מאז ירדה מן הבמה הציבורית בשיא הקריירה . חברת התעופה הסקנדינאווית " סאס " 
מסרה , כי בינתיים לא ידועים סידורי הטסתה של הגופה הביתה , אולם דובר 
החברה אמר כי הסידורים ייעשו באופן פרטי . גארבו מתה ביום ראשון בבית חולים 
בניו - יורק בגיל 48 . לא נמסרה סיבת המוות , אולם הנהלה בית החולים אישרה 
כי היא קיבלה טיפול בקשר לסיבוכים בכליות . 
