מוסקווה ( ע"ץ ) . הפרלמנט הליטאי החליט אתמול לא לאשר " החלטות מחוקקות 
חדשות " לפני ה1 במאי , כדי לאפשר קיום " התייעצויות פרלמנטריות מוקדמות " 
בין וילנה ומוסקווה . כך הודיעה אתמול סוכנות הידיעות הסובייטית טא"ס . 
בהחלטת הפרלמנט הליטאי נאמר : " במהלך התייעצויות פרלמנטריות מוקדמות בין 
ליטא ובריה"ם , אם יהיו כאלה , לא יקבל הפרלמנט החלטות מחוקקות פוליטיות 
חדשות לפני ה1 במאי " . חברי הפרלמנט גם אישרו את נוסח התשובה על השדר שהעבירו 
ביום שישי שעבר הנשיא גורבצוב וראש הממשלה ריזקוב אל מנהיגי ליטא , שדר 
בו איימו להפעיל על הרפובליקה לחצים כלכליים . בין היתר נאמר בתשובת הפרלמנט 
הליטאי : " אנו מוכנים לעיין בכל נושא שהוא , תוך לקיחה בחשבון של האינטרסים 
האסטרטגיים הלגיטימיים של בריה"ם ואזרחיה " . 
