השר דוד לוי שאל , אתמול בכינוס הליכוד , האם זו קואליציה של אמביציה או 
שמא אמביציה של אופוזיציה ? בכך הגיב לוי לדבריהם של מתנגדי ההסכם . לוי 
לעג בדבריו לדברי בגין , שדיבר על יצירת חומה . החומה היא של כולם כאחד , 
בראשות הליכוד , יפעלו להקים ממשלת אחדות . זוהי החומה האמיתית ולא אחרת , 
אמר . ישנו כלל ידוע בפוליטיקה , האומר : " איתך לא נלך לתהום אלא רק 
במעלה ההר " . אם מישהו חושב , אמר לוי , שמישהו בפוליטיקה הישראלית ובעם 
יאמר לנו תודה על הדוגמה והמעשה האזרחי הנכון שנעשה אם נדחה את ההסכם טעות 
בידו . חתמנו בלב כבד ובכעס על ההסכם , והיו שעות של עימות התלבטות ומרירות , 
אך גם שעות של הבנה על מה שרובץ על כולנו . נאמרו כאן דברים צודקים . 
הכל נכון . אך מה הלאה , שאל לוי . דבר אחד ידוע , באופוזיציה יהיה לנו 
זמן , המון זמן . באופוזיציה נוכל ללמוד הרבה דברים , אך בעיקר איך שגינו 
הלילה הזה בהצבעתנו . איך הליכוד במו ידיו השמיט את הסיכוי להרכיב ממשלה 
והוא יושב באופוזיציה , ישיבה שאיננה כתוצאה מדין הבוחר . ישנה סכנה שמודעי 
וחבריו ילכו למערך ואסור לנו לקחת סיכון זה , גם אם לא יתממש , אחרת זאת 
תהיה קטסטרופה , אמר לוי . קפידבינשר החוץ משה ארנס אמר כי המרכז מתכנס 
לקבל החלטה קשה ואפילו אכזרית . " לא צריך לייפות מצב שאינו מצב יפה " , 
אמר . ארנס אמר כי הוא זועם על מפלגת העבודה ומנהיגיה , שהכניסו את המדינה 
למערבולת פוליטית מיותרת . לדבריו , בדעת הקהל לא השתנה דבר לטובת המערך 
אלא רק לטובת הליכוד . " המערך חושב שעל בסיס של עריקים יקימו ממשלה אחרת , 
השיטה הזו משחיתה כל חלקה טובה ; היא תשאיר אחריה צלקות " . ארנס הוסיף 
כי הוא כועס על העריקים מתוך מחנה הליכוד שבגדו בעקרונות המפלגה . דבריו 
של השר ארנס נקטעו מדי פעם בצעקות של מתנגדי ההסכם . " אתה לא אומר כלום . 
אני לא מבין מה אתה רוצה " , צעק אחד הצירים . השר ארנס המשיך כי ל ידע 
שבקנה האקדח המופנה כיום לעבר הליכוד אין כדור , הוא היה מחליט אחרת . 
" אבל לצערנו בקנה יש כדור ולכן צריך להחליט חיובית ולאשר את ההסכם " . השר 
ארנס סיים את דבריו בדברי שבח לשרים פת וניסים ולשאר חברי הכנסת הליברלים , 
אשר נשארו נאמנים לליכוד . השר משה קצב אמר כי הממשלה נפלה לפני כחודש מתוך 
נאמנות לליכוד ולעקרונותיו . יכולנו למנוע את הפלת הממשלה , אמר , אלמלא 
היינו נאמנים בעקביות לעקרונות הליכוד , ליושר ולמצפון . ידענו שהממשלה 
הולכת ליפול , ואף על פי כן החלטנו לדבוק דבקות מוחלטת בליכוד ובעקרונותיו , 
גם במחיר נפילתו , אמר . לדברי קצב כל שרי הליכוד החליטו לחתום על ההסכם 
עם מודעי היות שהדבר הוא בגדר הכרח . סגן שר החוץ בנימין נתניהו אמר כי כל 
העולם מעוניין שפרס ייבחר לראשות הממשלה , " מפני שהם מבינים שפרס ימסור 
לעראפת את מה שהוא רוצה לקבל , את לב ליבה של ארצנו " . הוא הזהיר מפני 
חולשת רגע , שתגרום לליכוד למסור את מפתחות המדינה לשמעון פרס . השר אהוד 
אולמרט אמר שאין דבר קל יותר ופשוט יותר מאשר להיות צודק בוויכוח הנוכחי . 
הוא קרא לאשר את ההסכם ובכך להבטיח בלוק חוסם נגד שמעון פרס . 
