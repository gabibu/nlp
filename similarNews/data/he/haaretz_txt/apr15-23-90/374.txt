יולה , אישה בשנות החמישים לחייה , משכילה ופעילה בארגונים שונים , בת 
לאב מוסלמי ולאם נוצרייה , נשואה בשנית ( לאיש עסקים יהודי ) , מתגוררת 
בשכונה מודרנית ובאחרונה גם אשת עסקים מייצגת באישיותה ובפועלה את " האישה 
החדשה " בטורקיה . הרקע החברתי , התרבותי והכלכלי הגבוה של משפחתה של איולה 
ושל משפחות חברותיה הנמנות אף הן עם אותה שכבה חברתית הוא גורם מפתח בהצלחתן . 
ללא התמיכה המוסרית והכלכלית של משפחותיהן ספק אם היו מגיעות לאן שהגיעו . 
כאן ייאמר לזכותם של הגברים במשפחות אלה כי הצלחת נשותיהם חשובה להם לא 
פחות מהצלחתם הם . לעומתן ניצבים עדיין מכשולים רבים בדרכן של נשים ממעמדות 
נמוכים יותר וממשפחות שמרניות , הן בכפרים והן בשכונות מסורתיות בערים הגדולות , 
המנסות לפרוץ את כבלי המסורת . יום האישה הבין - לאומי , שנחוג באחרונה 
בטורקיה באירועים שונים , עצרות והפגנות , צוין גם בעריכת מסעות הסברה 
בקרב נשים וגברים כאחד לעידוד המודעות לבעיות הנשים , בהגשת עצומות ובהעלאת 
דרישות בנושאים מציקים . ארגוני הנשים אף אירגנו סמינרים בנושאים כמו 
" מצב האישה העובדת " , לעתים בשיתוף עם ארגונים עסקיים וממשלתיים . אחדות 
מההתקהלויות פוזרו על - ידי המשטרה בטיעון שהמפגינות חרגו מהנאמר ברשיון 
שניתן להן . עם זאת , רישומם של האירועים ניכר היטב והם זכו לתשומת לב 
רבה בציבור . באחרונה בולט גם מספרם של פרסומים שונים הדנים בנשים ובבעיותיהן . 
אלה הם עיתוני נשים בעלי כיוון פמיניסטי , ספרים על מעמדה של האישה בחברה 
המוסלמית - טורקית ובטאונים בתחום זה . יום האישה היווה הזדמנות למנהיגי 
המדינה ולראשי המפלגות והערים להעניק הבטחות מעשיות , ביניהם מנהיג מפלגת 
האופוזיציה הראשית , העושה רבות לקידום מעמד האישה במפלגתו , וראש עיריית 
איסטנבול , שהודיע על הקמת מעון לנשים מוכות . לרגל האירוע הוצא אף דו"ח 
מקיף על תפקיד האישה בחברה הטורקית מטעם " אגודת אנשי - העסקים הצעירים " . 
בדו"ח שצוטט בהרחבה בכל אמצעי התקשורת , נכתב כי טורקיה היא מדינה המתפתחת 
במהירות , שבה " הנשים מפתחות זהות חדשה במסגרת המבנה החברתי והתעשייתי 
החדש שצמח לאחר הקמת הרפובליקה . תהליך זה , נאמר , מעדד על ידי החדרה 
מואצת של ערכים מערביים . חרף זאת , ערכים מסורתיים אינם ניתנים לשינוי 
באותה המהירות כמו ערכים פוליטיים " . הדו"ח מוסיף , כי " למרות זאת הדברים 
משתנים במהירות רבה מזאת שהיו שלפני דורות אחדים , במיוחד בזכות השפעת התקשורת 
ההמונית והמבנה החברתי - כלכלי החדש . ברור היטב כי הנשים הטורקיות מעורבות 
כיום בתחומים חדשים , מייסדות ארגוני הזדהות ומוכיחות ומפגינות את ערכן 
בכל תחומי החברה " . עם הערכות אלה מסכימה גם איולה . כללית , היא גורסת , 
יש שיפור משמעותי במצב האישה בטורקיה כיום לעומת שנים אחדות קודם לכן . 
המתבונן בחיים החברתיים והכלכליים של טורקיה יכול למצוא נשים בכל תחום ותחום , 
כולל כאלה שבעבר היו סגורים בפניהן . מספרן הגבוה של סטודנטיות ובוגרות 
אוניברסיטה מציב אתגר לפני החברה הטורקית . גם אלה שבעבר סירבו או היססו 
לראות בנשים שותף פעיל אינם יכולים עוד להתעלם מהמציאות . אין זה נדיר עוד 
למצוא עורכות - דין , עיתונאיות , מרצות , רופאות ומפיקות סרטים בחברה 
הטורקית , ולא רק במרכזיה המודרנים . מספרן צפוי לגדול במהירות , נוכח 
יציאתן של סטודנטיות רבות למעגל העבודה . קפמאפרקבמיוחד בולט מספרן הגדל 
של נשים בעולם העסקים . חברות גדולות , מפעלים ובנקים נוטים יותר ויותר 
להעסיק נשים בתפקידי מפתח . לדברי איולה , שפתחה באחרונה ביחד עם שני 
שותפים משרד נסיעות , מספר הנשים בעולם העסקים עלה מאוד באחרונה וגברים 
רבים נוטים כיום לעשות עסקים עם נשים . בכל המקרים הללו סביר להניח , כי 
הנשים המעורבות בעסקים שואבות עידוד מבעליהן . במקרים אחדים העידוד נובע 
מההכרה בכישוריהן של הנשים . במקרים אחרים הוא נובע מצורך קיומי נוכח האינפלציה 
השוחקת ועליית רמת החיים . בעיני הגברים הללו אין הנשים נראות עוד כמי שאמורות 
למלא את תפקידן המסורתי . גם ירידת הלחץ על נשים צעירות להינשא בגיל צעיר 
מאפשרת להן לרכוש השכלה גבוהה ולמצוא מקום עבודה נאות טרם נישואיהן . לפי 
הנתונים הקיימים , % 07 מבוגרות האוניברסיטאות מוצאות עבודות המצריכות כישורים 
מיוחדים , מרביתן רווקות עדיין בשלב זה של הקריירה שלהן . נשים אלה , 
במיוחד בעלות תארים מתקדמים שנרכשו מחוץ למדינה , נוטלות על עצמן סיכון 
מסוים , שכן ככל שהן מבוגרות יותר ומשכילות יותר כן יקשה עליהן למצוא בן - 
זוג . קפמאליד1גם בקהילה היהודית של איסטנבול ניכר חלקן של הנשים המשולבות 
בכל תחומי העשייה . בולטות ביניהן עורכת - הדין ניגר שווקי , האישה הראשונה 
שהתקבלה לארגון המשפטנים הטורקיים , ורוזט חובש , כוכבת הטלוויזיה והקולנוע . 
אך למרות השתלבותן הגוברת של נשים במעגל העבודה , טורקיה מצויה עדיין בתחתית 
סולם המדינות בעולם המערבי מבחינת אחוז הנשים המועסקות ( % 53 ) . לפניה 
נמצאות אירלנד וספרד ( % 93 ) ובראש שוודיה ( % 08 ) . אבל בנוגע לטורקיה 
הנתונים הללו אינם משקפים בהכרח את המציאות , כי רק % 05 מהנשים העובדות 
בחקלאות , למשל , מקבלות שכר , ולפיכך גם הן אינן נכללות בסטטיסטיקות . 
הדו"ח גם מגלה , כי מספר רב של נשים עובדות היו מעדיפות להישאר בבתיהן לו 
מצבן הכלכלי היה מאפשר להן זאת . המצב הכלכלי , ולא המצב ההשכלתי והמקצועי , 
הוא הגורם העיקרי בהחלטתן של נשים לצאת לעבודה . מרבית הנשים סבורות , 
כי אישה עובדת יכולה להיות אם ורעיה טובה באותה מידה . לעומת זאת , הגישה 
השמרנית של גברים רבים בטורקיה מתבטאת בענייני מוסר ומשפט . לא תמיד מקלה 
מערכת המשפט הטורקית עם נאשמות . נשים הנמצאות בוגדות בבעליהן מופלות לרעה 
לפי החוק , לעומת גברים שנתפסו באותה עבירה . ניתן להאשים בניאוף אישה 
שנראתה פעם אחת ויחידה בחברת גבר אחר , אך להפללת גברים צריך ראיות מוצקות 
יותר . החלטה שנתקבלה לא מכבר בדבר העונשים המוטלים על אונסי פרוצות מעוררת 
סערה בקרב ארגוני נשים ובקרב חוגים אקדמיים ומשפטיים . לפי החלטת בית המשפט 
העליון לחוקה חולקו האנשים לשתי קטגוריות בהתאם לקורבנותיהן : נאשם באונס 
פרוצה יקבל הקלה של שני שליש מהעונש הנגזר על אנס של נשים אחרות . ההחלטה 
הסתמכה על השיקול כי אונס פרוצה אינו מהווה פגיעה בכבודה המחולל בלאו הכי . 
זנות , יש לציין , הינה חוקית בטורקיה , בתנאי שהעוסקות בו מקבלות אישור 
מתאים ונתונות תחת מעקב בריאותי צמוד . החלטה זאת עוררה מורת רוח בקרב חוגים 
רבים . הפגנות מחאה נערכו ברחבי טורקיה וגובר הלחץ על הממשלה ומערכת המשפט 
לשנותה . בעקבות הצעה לסדר היום שהוגשה ע"י מנהיג האופוזיציה , אינונו , 
ידון הפרלמנט הטורקי בקרוב בעניין זה . גישה שמרנית זו מהווה מכשול בדרכן 
של הנשים להגדלת חלקן בפוליטיקה . בתחום זה , לעומת עולם העסקים וההשכלה 
הגבוהה , נוחלות נשי טורקיה אכזבת - מה . חרף העובדה שטורקיה היתה אחת 
המדינות הראשונות בעולם שחוקקה ( ב9391 ) זכות בחירה לנשים , עדיין נדיר 
לראות נשים בתפקידי מפתח בממשלה וברשויות המקומיות . קפמאפרקבמישור המוניציפלי 
בולטת בעיקר פטמה גיריק , שנבחרה אשתקד לעמוד בראש רובע שישלי שבאיסטנבול . 
לגברת גיריק תומכים רבים בתוך המפלגה הסוציאל - דמוקרטית - עממית שבה היא 
חברה , ורבים מנבאים לה עתיד מזהיר . לא במקרה באות נשים - מנהיגות משורות 
מפלגה זאת . באופן מסורתי מעודדת צמרת המפלגה , בהנהגתו של מנהיג האופוזיציה 
ארדל אינונו , נשים ליטול חלק בפוליטיקה . באחרונה התקבלה החלטה היסטורית 
במפלגה : % 52 מהתפקידים בכל התחומים הן בתוך המפלגה והן בפורומים לאומיים 
ישוריינו בעתיד לחברות המפלגה . הוויכוח במפלגה הסוציאל - דמוקרטית מעיד 
גם על פעילותן הגוברת של נשים בתחום החוץ - פרלמנטרי פעילות המחייבת את 
מנהיגי המפלגות להתייחס אליהן ברצינות . יותר ויותר נשים פעילות בארגונים 
וולונטריים ותרבותיים שונים , כמו הארגונים לאיכות הסביבה . באיסטנבול 
קיימים כעשרה ארגוני נשים , שמנהיגותיהם אינן פוחדות מהאפשרות של פגיעה 
במעמד הנשים נוכח עליית החוגים הפונדמנטליסטיים וארגוני הטרור המאיימים על 
אופיה החילוני של המדינה . ארגון נשים חדש שזה מקרוב נוסד תחת השם " מרכז 
לתמיכה בחיי הנוכחיים " , נאבק קשות נגד המגמות האנטי - חילוניות . גל הטרור 
הנוכחי , שחציו כוונו בעיקר נגד אישים בולטים הידועים בתמיכתם בעקרון החילוניות , 
הביא בעקבותיו לתגובה חריפה של נשים , שפירסמו בעיתונות הצהרות ומודעות 
ענק השוללות את הטרור מכל וכל . באחת המודעות הללו נאמר : " אנו , הנשים 
והאמהות הדמוקרטיות והפרוגרסיוויות , מוחות נמרצות נגד בעלי המוחות החשוכים 
המנסים לגרור את חברתנו אחורה . . . אנו תומכות נמרצות בחילוניות , 
חופש המצפון וחופש הדת " . גם התנועה הפמיניסיטית הולכת ומתחזקת בימים אלה 
בטורקיה . כל צעד המתפרש כאנטי - נשי מרחיב את חוגי התנועה הפמיניסטית . 
בשנה שעברה נערך באיסטנבול קונגרס פמיניסטי ראשון מסוגו . באחרונה החלו 
הנשים לחדור לארגונים שבהם הכניסה לנשים נחשבה עד כה לטאבו כמו הבונים החופשיים . 
התפתחויות אלה לא תמיד חלות על כלל הנשים בטורקיה . במיוחד לא עלתה המודעות 
למצב הנשים באזוריה הכפריים של המדינה . ניצול נשים לצורכי עבודה בחקלאות 
ובתעשייה ביתית ללא תשלום הוגן נחוסר העידוד לנשים לרכוש השכלה מעוררים את 
זעקתן של הנשים בעיר , הקוראות לנקיטת צעדים מתאימים . בעיה אחרת ההולכת 
ומחריפה בימים אלה היא מצבן של נשים חוזרות בתשובה , הפונות אל אורח החיים 
המסורתי מרצונן החופשי . סיור בקמפוסים של ערי טורקיה מגלה כי יש רבות כאלה . 
עם זאת , בניגוד לדימוי המסורתי של נשים דתיות , הללו אינן סבורות כי 
רכישת השכלה גבוהה ועיסוק במקצועות חופשיים עלול לפגוע באורח חייהן . ביטול 
האיסור על חבישת הטורבן ( כיסוי הראש המסורתי ) לגבי סטודנטיות היווה ללא 
ספק זריקת עידוד לנשים אלה . חרף זאת , טרם ברור כיצד הללו ישתלבו עם סיום 
לימודיהן במקומות עבודה ציבוריים , כמו בתי - חולים ומשרדי ממשלה , שבהם 
עדיין תקף האיסור על עטיית הטורבן . למרות נטייתן הדתית , לא כל הנשים 
הללו הינן פנאטיות . רבות מהן נחשבות למתונות והן מקיימות קשרי חברות עם 
חילוניים . " הבעיה " , אומרת איולה , " היא יותר בפער הקיים בין נשים 
צעירות אלו לנשים בנות גילי , מאשר בינן לבין בני גילן " . אחד הקריטריונים 
לקביעת מידת הקנאות של בעלות הלבוש הדתי הוא צבע בגדיהן . ככל שהצבע כהה 
יותר , כך גם מידת הפנאטיות של האישה . " טורקיה " , מסכם הדו"ח שפורסם 
לרגל יום האישה הבין - לאומי , " חסרה עדיין את התנאים החברתיים הנחוצים 
לנשים כדי ליטול תפקיד מוביל בעסקים ובתעשייה . עם זאת , אין להגביל את 
תפקיד האישה כך שיישאר בתוך ארבעת קירות הבית . עד שהנשים לא ימצאו את זהותן 
האמיתית בעבודה ובבית , לא תיכון בטורקיה חברה מודרנית " . 
