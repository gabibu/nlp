" אנשים שהציגו את עצמם כאנשי ביטחון , איימו על אבי באקדח , עטפו אותו 
בשמיכה וגררו אותו החוצה מן הבניין " , כך תיאר את האירועים שקדמו לכניסת 
המשפחות היהודיות לאכנסיית סנט גון , סירא מטוסיאן , אחיינו של מרדירוס 
מטוסיאן , מי שלפי הטענה העביר את החזקה על אכסניית סנט גון לחברה הפנמית . 
הדברים כלולים בתצהיר לבית הדין הגבוה לצדק , שהוגש במהלך הדיון שלשום . 
מטוסיאן גם מצהיר כי החוזה עליו חתום דודו נחתם עם נוצרי מלבנון ולא עם 
החברה הפנמית . במהלך הדיון בגורלו של בית המריבה ברובע הנוצרי , הסכימו 
השופטים לצרף כצד לדיון את סירגאן מטוסיאן , אולם הדגישו , כי צירופו כמשיב 
לעתירה שהגישה החברה הפנמית , אין בה כדי להעיד על אמיתות הטענות הכלולות 
בתצהיר . בתצהירו כותב בין היתר מטוסיאן האחיין : " אני ובני משפחתי , 
אבי , אמי וילדיהם , וכן דודי מרדירוס מטוסיאן ויתר בני משפחתנו התגוררנו 
כדיירים מוגנים בבניין . במהלך שנת 9891 פנה אלינו עו"ד איתן גבע והציע 
לנו להעביר את זכויותינו כדיירים מוגנים בחלק הארי של הבניין , למעט חדר 
אחד , לפלוני נאביל ניקולה סכנאווי . " דודי מרדירוס , שהיה בעל זכות 
השכירות הרשמית בבניין , חתם על הסכם עם אותו סכנאווי , הסכם שהוכן על - 
ידי עו"ד גבע , הכל כפי שיתואר להלן . כל המשא ומתן נוהל בנוכחותי ובידיעתי , 
בהיותי אחד מהדיירים בבניין . על - פי ההסכם היינו אמורים לקבל סכום של 
שני מיליון דולר בגין העסקה . דודי נסע לזנווה עם עו"ד גבע וקיבל שם , 
על החשבון , מיליון דולר וחצי , בניכוי שכרו של עו"ד גבע . העסקה היתה 
אמורה להסתיים ב11 בחודש אפריל השנה . יום קודם הגיע לבניין עו"ד גבע , 
על מנת לתאם נסיעה לזנווה כדי לקבל את יתרת הכסף . " דודי מרדירוס , אכן 
יצא לאירופה עם עו"ד גבע , אולם גבע לא הגיע לזנווה אלא נשאר בפאריס . 
דודי מרדירוס המשיך בנסיעה לזנווה לפגישה עם סכנאווי , אולם זה לא הגיע 
לשם מעולם . את החוזה עם סכנאווי השאיר דודי , וזאת ראיתי במגירה שתחת 
מכשיר הטלוויזיה , בחדר המגורים בבניין . " ביום רביעי בשעה חמש אחה"ץ 
לערך , שהיתי בבית החרושת שלי בירושלים וקיבלתי פתאום מאבי שיחת טלפון שאת 
תוכנה לא אשכח לעולם : הוא צרח בקול מבוהל בטלפון שאנשים פלשו הביתה ומגרשים 
אותו . מאוחר יותר סיפר לי אבי כדלקמן : בערך בארבע וחצי הוא קיבל הודעה 
מעו"ד גבע , לפיה עליו לפנות מיד את הבניין . שעה קלה לאחר מכן דפקו אנשים 
שהציגו עצמם כאנשי ביטחון ולאחר שנכנסו לבניין איימו על אבי באקדח , עטפו 
אותו בשמיכה וגררו אותו החוצה " . " אחד מהם בשם מאיר , היה טוב די הצורך 
כדי לאפשר לאבי ללבוש את מכנסיו ולטלפן שיחת טלפון אחת , והוא טילפן אלי 
כמתואר לעיל . סמוך לאחר מכן פרצו לבית מאות מתנחלים בשירה ובריקודים , 
שאת הדיהם שמעתי בטלפון . אבי התעלף ואז אחד הנוכחים שפך עליו מים , אמר 
לו תהיה גבר , וסילק אותו במכונית מן הבית , כאשר הוא עטוף בשמיכה , לכיוון 
שער יפו " . קפידבין " מאוחר יותר סולקנו אני , אמי ואחותי מן הבניין . 
למחרת היום התקשר לבני משפחתנו אדם מסוייים והביא לנו כרטיסי טיסה לחו"ל , 
כפי שאמרו לאבי אותם אנשים שגירשו אותו מהבית . כולנו ברחנו לחו"ל , הן 
מאימת הפולשים לבית שציוו עלינו לעזוב את הארץ והן מאימת גורמים קיצוניים 
ערביים , שהודיעו כי יתנקמו בנו היות ומכרנו הבניין כביכול , למתנחלים 
היהודים . " ביום ששי , 41 באפריל , יצאנו לזנווה ושם נפגשנו עם דודי , 
אשר ישב ובכה , וכך עשינו כולנו , כאשר התברר לנו כי נושלנו מהנכס שבו 
ישבה המשפחה , וכן התברר לנו שאותו סכנאווי הוליך אותנו שולל וכי חברת אס . 
בי . סי , אשר הוספה להסכם ברגע האחרון על - ידי מר גבע , אינה הוא עצמו , 
אלא חברה אשר כאמור , העבירה את הבניין לגורמים , שלא היינו מעונינים 
בהם , ולא התכוונו להעביר להם את הבניין או חלקו " . " ייאמר עוד , כי 
לפני שהסכמנו להעביר החזקה בנכס למר סכנאווי , בררנו היטב כי הוא נוצרי 
מלבנון , ולא סתם , אלא לאות ולראיה הלכנו עימו להתפלל בכנסיית הקבר הקדוש , 
והדרך שבה התפלל וקנה צלבים במקום הקדוש הזה , הניחה את דעתנו כי הוא נוצרי . 
מעולם לא מסרנו חזקה בבניין , וההסכם שהוצג בביהמ"ש , לפיו כאילו העברנו 
זכותנו בבניין תמורת שלושה וחצי מיליון דולר , אינו ההסכם המקורי שעליו 
הסכמנו . כל רצוננו הוא לבטל העסקה , להשיב הכסף שקיבלנו באמצעות עו"ד 
גבע , ולחזור לבניין " . התצהיר הוגש באמצעות עו"ד דניאל מירקין . בבית 
המשפט אמר עליו עו"ד אבי - יצחק המייצג את החברה הפנמית הטוענת לחזקה בבניין , 
כי התצהיר הינו תעודת ביטוח כלפי אש"ף , כדי שלא יאונה לבני משפחת מטוסיאן 
כל רע . נציג המשפחות היהודיות אמר באופן לא רשמי כי אין בתצהיר מלה אחת 
של אמת , אולם סירב למסור תגובה רשמית בטענת סוביודיצה . 
