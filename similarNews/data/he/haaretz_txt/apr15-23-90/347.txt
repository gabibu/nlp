הצהרות אנטישמיות המיוחסות לגינקרלו פארטי , נשיאו האיטלקי של תאגיד הבידור 
" פאתה " , חוללו בשבוע שעבר מהומה בחוגי תעשיית הבידור וגררו תגובות נזעמות 
מצד מנהלים בכירים בהוליווד . לדברי " לוס אנגלס טיימס " , המצטט את " ביזנס 
ויק " , טען פארטי בראיון למשדר בידור ולעיתון האיטלקי " ליוניטה " , כי 
" היהודים מתקיפים אותי בחבורה " , והאשימם בשליטה על כלי התקשורת . " היהודים 
אינם אוהבים את העובדה שאני מייצג את רשת התקשורת הקתולית הראשונה " , צוטט 
פארטי . פארטי הכחיש את הדברים שיוחסו לו , אך סירב לתת גרסה משלו לדברים . 
" פאתה " השלימה לפני כשנה את השתלטותה על חברת ההפקה " קאנון " והביאה 
להתפטרות נשיאה הישראלי , מנחם גולן . סגן נשיא " פאתה " , יורם גלובוס , 
המוגדר בעיתונות כאן " יהודי שנולד בישראל " , נחלץ להגנת נשיאו וצוטט 
ב"לוס אנגלס טיימס " : " האם אתה חושב שהייתי עובד אתו ? כלי התקשורת מנסים 
לשפוך את דמו . אין בו אפילו אינטש אחד של אנטישמיות " . גלובוס טען כי 
הוא תורם נדיב לישראל ולנושאים יהודיים אחרים . פארטי נתון למעקב צמוד בהוליווד , 
לאחר שהכריז במארס השנה על כוונת " פאתה " לרכוש את חברת ההפקה המשולבת 
" מטרו - גולדווין - מאייר יונייטד ארטיסטס " . עד תחילת השבוע שעבר נראו 
קלושים סיכוייו להשלים את עסקת הרכש , במחיר כולל של 2 . 1 מיליארד דולר . 
בשבוע שעבר הודיעה ם - ג - ם , כי קיבלה המחאה שנייה על סך 05 מיליון דולר 
על חשבון הביטחונות מ"פאתה " , ועתה בידיה ביטחונות על סך 571 מיליון , 
כולל תשלום ראשון בהמחאה וערבות על סך 57 מיליון על השקעה בשלושה סרטים של 
" פאתה " . לפני שבוע נודע , כי תאגיד הבידור " טיים - ורנר " הסכים לממן 
את מחצית העסקה בתמורה לזכויות ההפצה העולמיות של הסרטים שיופקו ושל ספריית 
הסרטים של " יונייטד ארטיסטס " . אחד משני יושבי - הראש של " טיים - ורנר " , 
סטיוון רוס , נחלץ אף הוא להגנת פארטי , וטען כי " האיש מעולם לא חטא 
בדעות קדומות " . הוא גם תקף את מותחי הביקורת . בחוגי הבידור בהוליווד תוהים 
כיצד יוכל רוס , הפעיל באירועים יהודיים וישראליים , להוסיף ולעשות עסקים 
עם פארטי . לטענתם , יוחרם פארטי בחוגי הבידור אם לא יתכחש לחלוטין ובאורח 
משכנע לדברים שיוחסו לו . מבקר אלמוני אחד טען : " לומר שרבים מאנשי הבידור 
הם יהודים ותמיד היו יהודים זהו דבר אחד , אבל לשגר הצהרות עוינות בהקשר 
זה זהו דבר אחר לגמרי " . מבקר שלישי טען שהתבטאויות כאלה , אם לא יוכחשו , 
עשויות לסכל את ניסיון רכישת ם . ג . ם . " זוהי קהילה ליברלית , ואיני 
סבור שאנשים ישמחו לעבוד עם מישהו שיש לו יחס כזה " . 
