סופיה ( אי - פי ) . אסירים שובתים על גג בית הכלא המרכזי של סופיה , 
דרשו אתמול לראות את הנשיא מלדנוב . שלושה אסירים אושפזו , לאחר שניסו 
להצית את עצמם מסרה סוכנות הידיעות הממלכתית של בולגריה . כ001 איש על גג 
בית הכלא אינם אוכלים מזה ארבעה ימים , אומרת הסוכנות , בסתירה להודעות 
קודמות , לפיהן האסירים , המבקשים חנינה כללית , החלו את שביתתם ביום 
שלישי . בפלובדיב , כ051 ק"ם דרומית - מזרחית לבירה , נמצא אסיר אחד במצב 
קריטי , לאחר שהצית את עצמו בהפגנה דומה שהחלה שלשום , אומרת הסוכנות . 
הסוכנות אומרת כי האסירים דורשים שאיש לא יוחזק במעצר לצורך חקירה יותר מששת 
החודשים , הקבועים בחוק . השלטונות נעתרו לדרישות . גם אסירים בבתי הכלא 
בווארנה ובווארקה שבתו , אך שביתתם הסתיימה אתמול , אמרה הסוכנות בלי לתת 
פרטים על המצב בבתי הסוהר האחרים . 
