לונדון ( ע"ר וע"ץ ) . מנהיג הקונגרס האפריקאי הלאומי , נלסון מאנדלה , 
הגיע ביום ראשון ללונדון מדרום - אפריקה כדי להשתתף בקונצרט ענק שהתקיים 
לכבודו אמש . ההשתתפות בקונצרט , שנערך באיצטדיון ומבלי לעיני יותר מ07 
אלף צופים , היא האירוע הרשמי העיקרי של מאנדלה במהלך ביקורו בבריטניה . 
הקונצרט , בהשתתפות כוכבי רוק מהידועים בעולם , הועבר בשידור חי לכל רחבי 
תבל וצפו בו , לפי הערכת תאגיד השידור הבריטי , יותר ממיליארד צופים . 
בדבריו בפני רבבות הצופים המשולהבים , שקראו סיסמאות בזכות מאבק השחורים , 
קרא מאנדלה לסיום האפארטהייד בדרום - אפריקה ולפיוס לאומי . אלפים רקדו 
ושרו " מאנדלה חופשי " במהלך הקונצרט . ההמונים באיצטדיון ומבלי הניפו 
את ידיהם ומחאו כפיים בהתלהבות . כרזת ענק נשאה את הכתובת , " המאבק הוא 
חיי " שם ספרו של מאנדלה בו מכונסים נאומיו ומאמריו . הקונצרט לא ישודר 
בארה"ב . המארגנים מסרו כי רשתות הטלוויזיה האמריקאיות החליטו כי מדובר 
באירוע " פוליטי מדי " . באירוע השתתפו המועמד לשעבר לנשיאות ארה"ב גסי גקסון , 
ומנהיג הלייבור הבריטי ניל קינוק . להקת הרגיי הבריטית " אסוואד " פתחה 
את הקונצרט בשיר " מאנדלה חופשי " לקול תשואות הקהל . לאחר מכן הופיעו 
הזמרים פיטר גבריאל , פול סיימון ורבים נוספים . קפידבינהמנהיג הלאומי האפריקאי 
דחה הזמנה להיפגש עם ראש הממשלה הבריטית מארגרט תאצר , כדי להפגין את כעסו 
של הארגון על החלטתה להסיר חלק מהסנקציות הכלכליות שהוטלו על דרום - אפריקה . 
מאנדלה אמר כי הוא מוכן להיפגש עם תאצר , אולם לא במהלך ביקורו הנוכחי בבריטניה . 
בראיון שפורסם אתמול אמר מאנדלה כי הוא מקווה לראותה בחודש מאי , זאת לאחר 
שדחה הצעה להיפגש עמה השבוע . מאנדלה והקונגרס הלאומי האפריקאי מתנגדים בתוקף 
לביטול הסנקציות הבריטיות על דרום - אפריקה , שעליו החליטה תאצר לפני כשלושה 
שבועות . מאנדלה אמר על תאצר כי היא " אשה חזקה מאוד , אחת שהייתי רוצה 
לראותה כבעלת - ברית ולא כאויב " . דובר רשמי אמר , כי תאצר לא נפגעה מדחיית 
הזמנתה הנוכחית , וכי ההזמנה נותרה פתוחה . קפידבינחדר מתים נשרף וקברים 
חוללו בבית - עלמין יהודי בפרטוריה במהלך השבוע . כך הודיעה ביום ראשון 
המשטרה המקומית . בהודעה נאמר , כי שלוש מצבות רוסקו וחמש אחרות כוסו בכתובות 
כגון , " יחי הקונגרס הלאומי האפריקאי " ו"מוות לבורים " . למשטרה נודע 
רק ביום חמישי על האירוע , והיא פתחה בחקירה . אולם בשלב זה אין לשוטרים 
כל מידע לגבי זהותם האפשרית של האחראים למעשה . בתחילת השנה הואשמו קיצונים 
ימניים כי הניחו ראשי חזיר בכניסה לבתי - כנסת , ועל מושבו של חבר עירייה 
יהודי . עשרה אנשים מצאו את מותם במהומות שהתרחשו במחוז נאטאל . כך הודיעה 
אתמול משטרת דרבן . התקריות האחרונות אירעו בעיר פורט - שפסטון , שבדרום 
נאטאל . לדברי המשטרה , נהרגו בשלושת השבועות האחרונים כ002 איש בקרבות 
בין תנועות השחורים היריבות . 
