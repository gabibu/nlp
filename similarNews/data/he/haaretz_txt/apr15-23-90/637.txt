לכאורה אין הרבה מן המשותף בין צינורות בריטיים לתעשיה פטרוכימית , לבין 
בני ערובה צרפתיים שנחטפו ליד רצועת עזה . אולם כפי שמסתבר , יש בין הדברים 
יותר מקשר אחד . המשותפים להם הם הרצון העז למכור נשק מבלי לברור בלקוחות ; 
נטיית הממשלות לסבול מעיוורון מכס טוטלי ; וחשיבותה של העיתונות בגילוי 
האמת . הפרשה הראשונה מתייחסת לחלקי צינורות ענק שיצקה חברה ידועה בשפילד , 
עיר הפלדה . כשנתפס משלוח בנמל בבריטניה , לא היה ספק שהחלקים מיועדים 
לתותח ענק שהזמינה עיראק . היצרן הבריטי אישר שידע שהמזמינה היא פירמה בשם 
" חברת מחקר חלל " בבלגיה , ושהמשלוחים מיועדים לבגדד . אולם זה לא הפריע 
לו ולפקחי המכס הבריטיים לטעון שהמדובר ב"ציוד לתעשיית נפט " . לפירמה בריטית 
אחרת לא הפריע לייצא לעיראק חלקי מנגנוני הטענה לתותחי הענק , אף שבמסמכים 
נכתב שגם זה ציוד לקידוחי נפט . אשר לצרפת , מופיעים הפעם בסיפור בני ערובה 
שנתפסו , כביכול , ע"י קבוצת אבו - נידאל ב7891 ליד חופי עזה . רק עתה , 
כאשר שוחרר חלק מהנחטפים , מתברר שמאחורי הפרשה מסתתר תסריט צרפתי - לובי 
מסובך : הסירה עם בני הערובה נתפסה עוד ב689 , 1 ע"י הלובים בין מלטה למפרץ 
סירטה , בתקווה ללחוץ על צרפת שהקפיאה את משלוחי הנשק ללוב בשל פלישתה לצאד . 
קדאפי , שחשש מתגובה אמריקאית לחטיפה , העביר את בני הערובה לקבוצת אבו - 
נידאל והציג את עצמו כמתווך הומניטרי לשיחרורם . כשהמלחמה בצאד נסתיימה , 
צרפת היתה מעוניינת לחדש את מכירות הנשק ללוב , ואז שוחררו בהצגה גדולה 
שלושת בני הערובה תמורת מטוסי מיראז . עשיית יד אחת עם טרוריסטים ואפילו 
" הבעת תודה " מנשיא צרפת לשליט לוב הכל היה כנראה מוצדק כי להכשיר את 
דרכם של שלושה מיראגים מפאריס לטריפולי . באקלים בין - לאומי כזה אין להתפלא 
אם יידרש גם מירושלים יותר משתיקה רשמית והכחשות בלתי רשמיות לגבי הדרך , 
בה הגיע נשק ישראלי שנמכר לממשלת אנטיגואה לידי סוחרי סמים בקולומביה . 
