חוסר התיאום בין הרשויות , ואי - קביעת סדרי עדיפויות עדיין מביאים לכך 
שקליטת העלייה סובלת . כך התברר אתמול בדיון בוועדת העלייה והקליטה של הכנסת 
שהוקדש לנושא הקליטה בגליל . בדיון שנמשך שלוש שעות נכחו המנכ"לים של משרדי 
הממשלה הנוגעים בדבר , בצד כמה מראשי הסוכנות היהודית , וכן הממונה על 
התקציבים האוצר , ראשי רשויות מקומיות בגליל וחברי הוועדה , בראשותו של 
ח"ך מיכאל קליינר ( ליכוד ) . בסיכום הדיון אמר קליינר , שבגלל הצרכים 
העצומים וההענות הזעומה , על המדינה לקחת את הנושא לידיה , ובין השאר לדאוג 
לבנייה ישירה ( על - ידי משרד השיכון ) ולקליטה ישירה . קליינר התריע 
כי " זה שנה מדברים על הצרכים ועל הקף העלייה , ועדיין לא נבנו דירות " . 
לדעת קליינר צריך הגליל להיות מעבדה ניסויית המלמדת כיצד לקלוט עולים , 
והלקחים שם ייושמו בנגב ובאזורים אחרים בארץ . מנכ"ל משרד השיכון והבינוי 
עמוס אונגר אמר כי האוצר לוחץ לבנות בעיקר במרכז הארץ , בעוד שר השיכון 
לוחץ לבנות בגליל . עמדת משרד השיכון היא , שהיכן שיתיישבו העולים , תיווצר 
גם התעסוקה . אך אין להקים יחידות דיור ופרויקטים תעסוקתיים במקומות שאין 
ביטחון שהעולים יגיעו אליהם . מנכ"ל משרד הפנים דב קהת ציין , שהתקציב אינו 
כולל השתתפות בהוצאות המיוחדות של הרשויות המקומיות בקליטת עולים . לדבריו , 
כאשר נעשים ראשי הרשויות לקבלני - קליטה , הם עושים זאת על חשבונם , או 
שעליהם לדאוג בעצמם למימון לכך . קהת אמר את הדברים בתשובתו לפניית מנכ"ל 
משרד הקליטה אהרון לפידות , אל ראשי הערים שיהיו ל"סוכני מכירות " של עריהם . 
לפידות הודיע שהחל בשבוע הבא יופעל לגבי העולים עקרון ה"קליטה הישירה " 
לפיו , סכום אחיד שיקבלו לידיהם יבטיח שרבים מהם יפנו למקומות שבהם הדיור 
והחיים זולים יותר , וימריץ את איכלוס אזורי הפיתוח . ראש עיריית קריית - 
שמונה פרוספר עזרן , שהוא גם יו"ר פורום ראשי ערי הפיתוח סיפר שהמלונות 
בגליל ריקים , יש מקומות עבודה , אבל העולים לא מגיעים . ח"ך יואש צידון 
( צומת ) אמר שיש להקים רשות אחת , שבידיה יהיו כל האמצעים לקליטה . ח"ך 
קליינר סיכם , שנושא התעסוקה חשוב יותר מכל נושא אחר בקליטת העלייה , אבל 
ההתמודדות אתו מורכבת וכרוכה בתהליכים מסובכים . לעומת זאת הדיור הוא מוצר 
שאפשר לייצר אותו אבל לפי שעה רק מדברים עליו , ולא מקבלים החלטות הוסיף 
קליינר . לדבריו , זו גם הסיבה שמחוסר ברירה יש להסכים לפטור ממס על השכרת 
דירות , שעקרונית מעוות את מערכת המיסוי ואינו צודק . 
