קופות הגמל הבנקאיות אמורות להיות מנוהלות לטובת אותם עמיתים שהשקיעו בהן 
את כספם . אולם המדיניות שהן נוקטות כעת עידוד הצטרפות של עמיתים חדשים 
לקופות מעוררת תמיהות . עד לאחרונה הנפיקה הממשלה לקופות הגמל איגרות חוב 
מיוחדות הנושאות תשואה צמודה הגבוהה מהתשואה באג"ח שהונפקו לציבור הרחב . 
כעת הופסקה ההנפקה המיוחדת , ולאיגרות החוב החדשות שירכשו קופות הגמל תהייה 
תשואה נמוכה יותר . אילו היו קופות הגמל הקיימות נסגרות לעמיתים חדשים מייד 
עם שינוי המדיניות הממשלתית היו העמיתים הקיימים נהנים מהתשואה הגבוהה שהובטחה 
בעבר על השקעותיהם . כעת , כאשר נוסף עמית חדש לקופה , נרכשות אג"ח חדשות 
בתשואה נמוכה יותר והתוצאה : העמית החדש משתתף אז בתשואה הגבוהה שהובטחה 
בעבר , אך הדבר " מדלל " את התשואה על השקעתו של העמית הוותיק . טובת 
העמיתים היא , אם כן , לסגור את הקופות מפני הצטרפות חברים חדשים הפוגעים 
בהשקעתם . באותה מידה , עמית המגדיל את השקעתו בקופה מרוויח על חשבון עמיתים 
שאינם יכולים או אינם רוצים להגדיל את השקעותיהם בקופה . גם כאן יש " דילול " 
התשואה על ההשקעות הקיימות של העמיתים הוותיקים לטובת העמיתים אשר בידם האמצעים 
להמשיך ולהשקיע . באשר להשקעות נוספות של העמיתים הוותיקים , הבעיה סבוכה 
מעט משום שעמית ותיק שהשקעתו " בשלה " למשיכה יעדיף להמשיך ולהשקיע בחשבונו 
במקום לפתוח חשבון חדש שלא יהיה נזיל במשך תקופה ארוכה . ראוי , אם כן , 
שמנהלי הקרנות יפעלו להתקנת תקנות שיפעלו כך : הקרן הקיימת , , תיסגר 
והמנהל יפתח קרן בשם ב . העמיתים בקרן יוכלו להמשיך ולהפקיד כספים בחשבונם 
בקרן ב שתשמור על זכויות המשיכה שלהם כפי שהיו בקרן המקורית . קרן ב תוכל 
גם לקבל חברים חדשים ללא הגבלה . כך תימנע הפגיעה בחסכונותיהם של העמיתים 
הוותיקים בקופות הגמל . 
