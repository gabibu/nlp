הימים שהקצה לו נשיא המדינה להקים ממשלה , ואין לו כל כוונה להפקיד את 
הרכבת הממשלה בידי שר הביטחון לשעבר יצחק רבין . אנשי פרס החלו מתארגנים 
להשיב מתקפה על רבין ומקורביו בישיבת לשכת המפלגה מחרתיים , אם תועלה דרישה 
להסיק מסקנות נגד פרס . ערב החג האשים פרס אישים במפלגתו בתקיעת סכין בגבו 
בעת מאמציו הקשים להרכיב ממשלה . פרס תולה עתה את עיקר תקוותיו בסיעת ש"ס , 
תוך הפעלת לחץ כבד על הרב עובדיה יוסף להינתק מעמדתו של הרב שך ולהכריע 
בעד תמיכת תנועתו בממשלת מערך . אמש , בשעה מאוחרת התכנסה סיעת ש"ס לדיון 
דחוף , ובשעת סגירת העיתון טרם נודע על החלטה כלשהי . ההערכה בצמרת מפלגת 
העבודה היא כי לא צפויה ליפול הכרעה דרמטית בישיבת לשכת המפלגה מחרתיים . 
בישיבה זו עשויה להישמע ביקורת נוקבת כלפי פרס , אך כנראה לא תועלה דרישה 
להחליפו . מקורבי פרס קיימו במשך החג עשרות שיחות עם חברי לשכת המפלגה , 
והדגישו בפניהם כי מוזרה התביעה להוציא מידיו של פרס את תפקיד הרכבת הממשלה , 
מאחר שבכל מקרה , אם יתברר שפרס נכשל , צפוי נשיא המדינה להפקיד את המלאכה 
בידי יצחק שמיר . ערב החג נועד פרס לשיחה עם נשיא המדינה , אך מקורבי פרס 
ציינו כי מדובר בביקור נימוסין בלבד , ובדיווח על מאמצי פרס להקים ממשלה . 
פרס גם נפגש ביום ראשון עם שר הפנים אריה דרעי . בפגישתם , הבהיר דרעי 
כי לא ימליץ בפני מועצת חכמי התורה שהח"כים של ש"ס יתמכו בהרכבת ממשלה בראשות 
פרס . נודע , כי הפגישה בין דרעי לפרס היתה קשה . פרס האשים את דרעי בהכשלת 
המהלך להרכבת הממשלה . דרעי , מצדו , הבהיר כי ש"ס פועלת בעצה אחת עם 
הרב שך , המתנגד בתוקף להקמת ממשלת מערך . מקורבי פרס אמרו לאחר הפגישה , 
כי עמדתו של דרעי אינה חשובה יותר , מאחר שהרב עובדיה יוסף ממשיך לצדד 
בהליכה עם מפלגת העבודה . במערך מבקשים לנצל את הקולות הנשמעים בקרב כמה 
רבנים ספרדיים , הקובלים נגד ההשפלה של הרב יוסף בפני הרב שך . קפידבינערב 
החג קיימו ראשי העבודה סדרת התייעצויות במסגרת מאמציהם להקים ממשלה . ביום 
ראשון בבוקר נפגש צוות המו"ם של המפלגה ולאחר מכן כינס שמעון פרס את פורום 
" שרינו " לשעבר לדון במצב . אחד המשתתפים בפגישה תיאר את הדיון כ"ישיבת 
אבל " . בישיבה תקף פרס גורמים במפלגת העבודה המפריעים ומחבלים בניסיונותיו 
להביא להקמת ממשלה . הוא טען כי בשעה שהליכוד מאוחד ומלוכד , הרי במפלגת 
העבודה ישנם אישים התוקעים סכין בגבו , ומדליפים הדלפות שונות כדי לפגוע 
במו"ם . פרס ציין מיד כי דבריו אינם מכוונים כלפי יצחק רבין , אבל משתתפי 
הישיבה טענו לאחר מכן כי פרס הבהיר בדבריו היטב למי התכוון . נודע כי ראשי 
אגודת ישראל הבהירו אמש לראשי מפלגת העבודה כי הם דבקים בהתחייבותם שחמשת 
הח"כים שלהם יתמכו בממשלה בראשות פרס . לדבריהם , מתחייב ח"ך ורדיגר כי 
אם הקמת ממשלת מערך תהיה תלויה בקולו , הוא יתפטר 84 שעות לפני ישיבת הכנסת 
כדי לאפשר למחליפו לתפוס את מקומו . 
