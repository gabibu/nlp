בסערות הימים האחרונים נבלעו כמה ידיעות , שהיו זוכות להד הראוי בימים כתיקונם . 
כזו היא הבשורה שלפיה נחתם הסכם בין ארגוני המעסיקים במגזר הציבורי לבין 
ארגוני המורים , בנוגע להנהגת שבוע לימודים של חמישה ימים ( א - ה ) 
מראשית שנת הלימודים תשנ"א ( 2 בספטמבר 0991 ) . עקב ההסכם יזכו המורים 
בתיקון " עוול " : בעוד חלקים גדולים במשק כבר עברו לשבוע עבודה מקוצר , 
עוכב מעבר מערכת החינוך , והמורים נאלצו להמשיך ולעבוד כ002012 ימים בשנה . 
בקרוב יתוקן העוול , ומספר ימי העבודה של המורים יפחת ל571 ( את המספרים 
מסר מזכיר הסתדרות המורים , יצחק ולבר , לכתבת " גלובס " ) . צדו השני 
של ההסדר : לא פחות מ091 ימים פנויים בשנה . על - פי ההסכם , מספר שעות 
ההוראה לא יפחת עקב כיווץ שבוע הלימודים לחמישה ימים . פירוש הדבר תוספת 
שעת הוראה אחת לרוב ימי הלימודים בשבוע . אם יונהג יום לימודים ארוך , 
יישארו התלמידים בין כתלי בית הספר עד השעה 3 או 4 . נשאיר לפדגוגים את 
חוות הדעת הסופית , בדבר ערכן של שתים או שלוש השעות הנוספות , בהתחשב 
בתנאי האקלים ובמצב הכיתות בארץ ; לפי החוק הכלכלי בדבר התפוקה השולית הפוחתת , 
אפשר להעריך את השפעת ההסדר על התשואה הלימודית למאמצי מורים ותלמידים כאחד . 
הועלתה הצעה , שהמורים יעברו לשבוע עבודה של חמישה ימים , אבל בבתי הספר 
ימשיכו הלימדוים להתקיים ששה ימים בשבוע . הצעה זו נפלה . אפשר לחשוד , 
שהארכת יום הלימודים היא רק שלב ראשון במאבקם הצפוי של המורים , למען קיצוץ 
מכסת שעות ההוראה המוגדלת , שהועמסה על יום העבודה בגלל . . . קיצור שבוע 
העבודה . להסכם תהיה השפעה שלילית על אותם הורים , שמסיבות אלה או אחרות 
ימשיכו לעבוד גם בימי ששי . כשנשאל יצחק ולבר על כך , השיב : " הם מעטים 
ויצטרכו למצוא בעצמם סידור הולם " . לא ברור אם אותם הורים הם אכן כל כך 
מעטים , ולא ברור איך הם ימצאו את אותו הסידור . לעומת זאת ברור , שהתחשבות 
בהורים או בצורכי המשק לא עמדה בשנים האחרונות בראש מעייניהם של עסקני הסתדרויות 
המורים . המערכת , שבה ראוי יותר מכל לקיים גם בעתיד שבוע של ששה ימים , 
היא מערכת החינוך ; קבוצת העובדים הזקוקה פחות מכל קבוצה אחרת לימי חופשה 
נוספים , היא קבוצת המורים ; ובדומה , הקבוצה שיכולה להסתפק בחמישה ימי 
עבודה , הפרושים על פני שבוע של ששה ימים , היא , שוב , קבוצת המורים . 
אבל בישראל לא יעלה על הדעת יחס של איפה ואיפה בין איגודים מקצועיים , 
או ויתור של איגוד אחד על הישג שהשיגו איגודים אחרים . לכן יש לצפות לכך 
שרבבות ילדים , בעיקר באזורים פחות אמידים , בשכונות מצוקה ובערי הפיתוח , 
יבלו בעתיד את ימי הששי ברחובות , בחוסר מעש , חשופים לכל הסכנות הנשקפות 
להם שם . 
