בשנת 5891 היה צבי רענן מנהלה של הוצאת " ספריית פועלים " , ועל שולחנו 
נערמו כתבי יד של מחקרים , רומנים , זיכרונות ואוטוביוגרפיות בעניין השואה . 
במקביל הוא עקב אחרי התפתחות ויכוח ההיסטוריונים בגרמניה והמגמות להכחשת 
השואה בעולם . התגבשה אצלו ההכרה , שהדור שלנו חייב להשאיר צוואה בקשר 
לשואה . את הקשר הראשון למפעל " האנצקילופדיה של השואה " שיזם יצר רענן 
עם " יד ושם " והמדען הראשי של המוסד , ההיסטוריון ישראל גוטמן ( שלחם 
בגיטו ורשה , היה במיידנק ובאושוויץ , וכיום הוא גם ראש המכון ליהדות זמננו 
באוניברסיטה העברית ) , אשר הקים לרעיון את המסגרת האקדמית . גוטמן וצוות 
החוקרים שריכז ( 42 חוקרים : 11 ישראלים , שלושה גרמנים מהם שניים שנפטרו 
מאז ראשית העבודה חמישה אמריקאים , שני פולנים , הונגרי אחד , אנגלי 
וקנדי ; לא כולם יהודים ) התחילו לשקוד על התשתית המדעית . יש משהו מרתיע 
בכותרת " אנציקלופדיה של השואה " . פרוף גוטמן מצטט בדברי ההקדמה שלו את 
חרדתו של אבא קובנר מפני החתירה הטבעית של ההיסטוריון למצוא תשובה משכנעת 
לתמיהות ותהיות שאין להן מענה , כאילו " האימה ניתנת למדידה ושקילה " . 
גוטמן מבהיר , כי צוות החוקרים ניסה להימנע ככל האפשר מתשובות פשטניות 
והעדיף להשאיר את הקושיות הנוקבות במקומן . אחד מן החידושים באנציקלופדיה 
הוא הנספח ובו סטטיסטיקה מסכמת של יהודים קורבנות השואה לפי ארצות . זאת 
רשימה ראשונה מסוגה , שאינה תוצאה של חישובים והשערות של מחבר אחד , אלא 
סיכום נתונים של מומחים . כל אחד מהם בדק ביסודיות רבה ככל האפשר את הנתונים 
בכל ארץ בנפרד , וקרוב לוודאי שהסיכום הזה הוא הקרוב ביותר למספר המוסמך 
שאליו אפשר להגיע : 192 , 068 , 5 קורבנות . פרוף יהודה באואר , חבר מערכת 
ואחד מכותבי הערכים , רואה במידע זה חשיבות בכל הנוגע לוויכוחים על הכחשת 
השואה או על יחסיות הסבל של עמים אחרים שבניהם נרצחו על - ידי הנאצים . יותר 
מפעם אחת , וביותר מערך אחד מתוך כ000 , 1 הערכים , מופיעות מלים המלמדות 
על מחלוקת או העדר חד - משמעות של המידע . בערך " בולגריה " נאמר : " . 
. . לא נפתרה השאלה מי הציל את היהודים שם ( . . . ) התשובות שניתנו 
עד כה מושפעות מן האידיאולוגיה של המשיב , ובדרך כלל מבלי להסתמך על מקורות 
בדוקים ומשכנעים " . את הערך " אושוויץ " כתב ישראל גוטמן עצמו . את הערך 
" היטלר " כתב אברהרד יקל מאוניברסיטת שטוטגרט . לרענן היה ברור כי להשלמת 
מפעל כזה , שעלות הכנתו תתקרב לכמיליון דולר , הוא זקוק לשותפים , וכי 
הוא חייב להיות בין - לאומי . לפני חמש שנים , ביריד פרנקפורט , הוא פגש 
את גרי קפלן , אז מנהל הוצאת " מקמילן " והיהודי היחיד בצמרת ההוצאה . 
קפלן השתכנע , לא בקלות , בחשיבות הרעיון ורכש את המפעל המו"לי למחלקת 
האנציקלופדיות של " מקמילן " . בראשה של מחלקה זו עמד צארלי סמית , אמריקאי 
ממוצא אירי , שהרבה לשתף פעולה בפרויקטים מו"ליים עם הוצאות בארץ , כמו 
" כרטא " או " בית ההוצאה הירושלמי " . הוצאת " מקמילן " אישרה את כתב 
ההנחיות לכותבי הערכים השונים , והעבירה ל"ספריית פועלים " מקדמות נדיבות 
למדי על חשבון תמלוגים , בהתאם להעברת החומר לארה"ב . האנציקלופדיה ראתה 
אור באנגלית , בארבעה כרכים , לפני כחצי שנה בארה"ב . מחלקת הספריות של 
" מקמילן " הדפיסה עשרת אלפים עותקים והפיצה את הספר , כמנהגה , בין 
הספריות בארה"ב , ולא בחנויות הספרים . לא הועילו טענותיו של רענן , כי 
בארה"ב יש מיליוני יהודים שעשויים להתעניין בספר . רק כשנרכשה " מקמילן " 
על ידי רוברט מקסוול בשנה שעברה ( סמית עבר למחלקת האנציקלופדיות של " סיימון 
ושוסטר " ) , החליט מקסוול ש000 , 5 עותקים יופצו בחנויות הספרים . בינתיים 
מכרה ההוצאה כ000 , 6 עותקים , ופירוש הדבר הכנסה של יותר ממיליון וחצי 
דולר . רענן סבר שחשיבות לא פחותה קיימת בהכנת המהדורה הגרמנית של האנציקלופדיה . 
מו"לים גרמנים רבים הודו , שבניגוד לארה"ב פרויקט מו"לי כזה בגרמניה אינו 
כדאי כלכלית . רענן כמעט חתם על חוזה עם הוצאת " אולשטיין " , אבל ברגע 
האחרון גילה שרוב מניותיה של הוצאה זו נרכשו על ידי המו"ל פלייסר , שיש 
לו אימפרינטים אחרים המוציאים לאור ספרות ניאו - נאצית . הוא ביטל את החוזה , 
ומצא את המו"ל פיפר , שהיה מוכן לנסות , אם יימצא לו משקיע לפרויקט , 
שעלותו כחצי מיליון מארק . רק עתה , כשביקר ראש עיריית ברלין , ולטר 
מומפר , בקיבוצו של רענן , נראה ששיתוף הסנאט של ברלין והוצאת " ארגוס " 
תאפשר מהדורה גרמנית של " האנציקלופדיה של השואה " . שני הכרכים הראשונים 
של המהדורה העברית ( בשיתוף הוצאת " משכל " וספרי " חמד " ) ראו כבר 
אור , ובשבוע שעבר הוגשה הגרסה האנגלית עם הכרכים העבריים המוכנים לנשיא 
המדינה . במהדורה העברית יהיו לאנציקלופדיה חמישה כרכים ; הגרסה האנגלית 
ארוכה יותר בשל טבע השפה . בגרסה העברית יש יותר חומר ויזואלי , בעיקר 
צילומים . העיצוב זהה ומאופק : כריכה אפורה , ושם האנציקלופדיה מוטבע 
באותיות כסף בתוך ריבוע שחור . קפמאפרקבאותו יריד ספרים בפרנקפורט , שבו 
החליט רענן כי האנציקלופדיה של השואה לא תצא בגרמנית בהוצאת " אולשטיין " , 
היתה גם רות אליעז . מאוסטרווה שבצכוסלובקיה , דרך טרזינשטדט ואושוויץ , 
היא הגיעה לישראל . היא באה ב9491 מתוך החלטה נחושה שילדיה , שיוולדו 
בארץ ( בת אחת ילדה ואיבדה באושוויץ ) , יגדלו ללא המעמסה של גורל הוריהם . 
ברבות הימים הבינה כי היתה זו החלטה מוטעית . גדעון גרייף מ"יד ושם " נתן 
לה את הדחיפה לכתוב את סיפור חייה . כתב היד הגיע אל ארנסט פיפר מהוצאת 
" פיפר " ( שתוציא את האנציקלופדיה ) , והוא החליט להוציא את הספר לאור 
בגרמנית , השפה שבה נכתב . בעקבות הצלחת הספר והעניין שגילו בו בגרמניה 
יצאה אליעז לשם כמה פעמים לסדרת הרצאות . עתה ראה הספר אור בעברית בהוצאת 
" ספריית פועלים " , והוא מסמך מזעזע ומרתק . קפמאפרק " ההדחקה , ובעקבותיה 
ריחוק מה , לא איחרו לבוא " כותבת רות אליעז על היחסים בינה לבין ילדיה 
בעקבות החלטתה לא לספר להם מה עבר עליה בעת השואה . זה גם נושא ספרה של דינה 
ורדי " נושאי החותם דיאלוג עם בני הדור השני לשואה " ( הוצאת " כתר " ) 
. ורדי היא פסיכולוגית , ופגשה במהלך עבודתה בטיפול אישי הרבה בנים של 
ניצולים . היא גילתה קווים משותפים להתנהגותם . נושא " הדור השני " נחקר 
לא מעט בשנים האחרונות , בעיקר בארצות הברית . ורדי מסכמת הרבה ממחקרים 
אלה , ומצטטת מספריהם של אפלפלד , דויד גרוסמן ונאווה סמל . היא טבעה 
את המונח " נר זיכרון " , שעל פי הגדרתה הוא אותו בן של ניצולים ( בדרך 
כלל אחד מתוך ילדי המשפחה , ולעתים קרובות הבת , דווקא ) , המקבל עליו 
את צלב הזיכרון של הסבל שלא סופר לו , וחש כי כל הזמן הוריו וסביבתו חיים 
את החיים דרכו , בלי שהוא עצמו יחיה אותם : הוא תמיד פיצוי על מה שהושמד 
ונגזל , בין שהוא נושא שם של דוד , סבא או ילד שנרצח , או סופג לתוכו 
את כל מערכת הרגשות והחוויות המודחקים על ידי הורים - ניצולים המתמודדים 
עם חייהם אחרי השואה . הספר הוא סיפורם של מטופלים , הנמסר ברגישות ומוליך 
את הקורא ואת " נרות הזיכרון " להכרה במצבם המיוחד ולפיתוחה של דרך להשתחררות , 
המחייבת גם הפיכתם של מושגים ורגשות עמומים לאנשים קונקרטיים , לעובדות , 
ולרגשות שחווים אותם מתוך הכרה . מין ידע אינטימי על המשמעות של להיות 
קורבן ומנצח כאחד . " בכולנו נגעה השואה , ולאמיתו של דבר כולנו ניצוליה 
ובני ניצוליה " , כותב בהקדמה פרוף חיים דסברג . ולכן הספר הזה מיועד לכולנו . 
