( ע ) . יעקב גולדשטיין ( 62 ) , תושב קרית - ביאליק , החשוד יחד 
עם אביו ברצח סולומון שנקר , שגופתו נתגלתה לפני כשבועיים בחצר ביתם , 
שוחרר אתמול ממעצרו בצו בית - משפט השלום בחיפה . שופט השלום החיפני , יצחק 
קלאוזנר , נענה לבקשת המשטרה והורה לשחרר את הבן יעקב גולדשטיין ללא ערבות , 
תוך התחייבות שיוסיף להתייצב לחקירה במשטרה , כל אימת שיתבקש לכך . השופט 
הוציא צו עיכוב יציאה מן הארץ נגד החשוד . בא כוח המשטרה אמר בבית המשפט , 
כי חקירתו של יעקב גולדשטיין , שהיה נתון במעצר שלושה שבועות , טרם הושלמה , 
אך שחרורו לא יפריע להמשך החקירה . האב , יהודה גולדשטיין ( 94 ) , 
החשוד בביצוע הרצח על רקע חוב כספי , נתון במעצר זה חודש ימים . 
