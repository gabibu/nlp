ממשלת ברית המועצות קיצצה אתמול ב%58 את אספקת הגז לליטא המורדת , יום לאחר 
שהפסיקה את כל הזרמת הנפט , בעוד הנשיא גורבצוב קיים שיחות עם לאטוויה ואסטוניה 
אודות תוכניותיהן לעצמאות . גורבצוב העלה אתמול את האפשרות שהרפובליקות הבלטיות 
ישיגו מעמד מיוחד בתוך ברית המועצות . לדעתו , מעמד זה יכול להיות מן הסוג 
הקונפדרטיבי . כך מתברר בתום שיחות בין גורבצוב למנהיגי אסטוניה ולאטוויה . 
גורבצוב העלה את האפשרות של מעמד מיוחד ללאטוויה במהלך פגישה שנערכה במוסקווה 
עם נציגי הרפובליקה הבלטית . אחר כך קיבל גורבצוב גם נציגים מאסטוניה , 
וחזר בפניהם על דרישת מוסקווה לביטול החלטת הפרלמנט האסטוני על " תקופת 
מעבר " לפני הכרזת העצמאות האסטונית . עדיין לא ידוע אם גורבצוב יהיה מוכן 
להעניק מעמד דומה גם לליטא . דובר ממשלת ליטא קרא ברדיו לאזרחי המדינה לחסוך 
באנרגיה . הוא אמר כי תינתן עדיפות לתעשיית האנרגיה , למאפיות ולתעשיית 
המזון . " כופים עלינו תפריט הרעבה בתחום הדלק והאנרגיה " , אמר . " הבעיה 
העיקרית היא איך לחלק בצורה רציונלית את מנות ההרעבה שהוקצו לנו , איך להישרד 
בצורה טובה ביותר בנסיבות אלה " . רדיו ליטא מסר כי אספקת הגז הטבעי מבריה"ם 
לליטא קוצצה ב%58 מאתמול . צויין כי החלטה זו הובאה לידיעת המרכז לחלוקת 
גז הליטאי , ע"י מנהל בכיר בביילורוסיה שעליו מוטל להזרים את הגז הטבעי 
דרך צינור מיוחד לליטא . איש זה , מאצרניוק , הסתמך על מברק שעליו חתום 
ראש ממשלת בריה"ם , ניקולאי ריזקוב . ליטא , הצורכת 91 מיליון מטר מעוקב 
לשנה , תקבל מעתה רק 9 . 3 מיליון , לפי החלטת מוסקווה . כך מסר משרד 
האנרגיה הליטאי לסוכנות הידיעות הצרפתית . הפסקת אספקת הנפט למפעל הזיקוק 
מאזייקאיי , בצפון - מערב ליטא , מנעה מן הרפובליקה הבאלטית את מקור הנפט 
היחידי שלה . כך אמר אתמול מנהל בית הזיקוק , ברוניוס ואינורה . בית הזיקוק , 
המעסיק 000 , 3 עובדים , עבד אתמול במחצית כוחו . למפעל נותרו רזרבות 
לשלושה ימים בלבד עד להפסקת העבודה . חידוש העבודה ייארך שבוע ימים . אתמול 
פעלו תחנות הדלק , אולם נמסר כי תוכנית קיצוב עומדת להיכנס לתוקף . נשיא 
ליטא , לנדסברגיס , אמר כי הצעדים שנקטה בריה"ם " הם הכרזת מלחמה כלכלית 
על מדינה שכנה " . הנשיא קרא למדינות המערב לגלות סולדריות עם מאבקה של ליטא 
לעצמאות . לנדסברגיס אמר כי בריה"ם " משתוללת כמו אדם חולה רוח המכה את 
עצמו . הפעלת העיצומים על ליטא תפגע גם בבריה"ם עצמה . " . חברת הנפט הלאומית 
של דנמרק מסרה על הסכמה " עקרונית " למכור נפט וגז לליטא . חבר המפלגה 
השמרנית הדנית אמר כי על מדינות המערב לספק את צרכיה של ליטא ב"רכבת אווירית " 
כפי שעשתה לפני 24 שנים בעת המצור על מערב ברלין . הנשיא בוש פתח בהתייעצויות 
עם מדינות החברות בברית נאט"ו , לגבי התגובות על ההחלטה הסובייטית להפסיק 
את משלוחי הנפט והגז לליטא . כך מסר אתמול דובר הבית הלבן , מרלין פיצווטר . 
