( ע ) . שני ערבים מגנין , נעצרו כחשודים ברצח איתן ארד ( 52 ) מהרצליה , 
לפני יומיים באזור התחנה המרכזית בתל אביב . בית משפט השלום בתל אביב הורה 
אתמול לעצור לחמישה ימים , את החשודים מוסטפא סמארה ( 32 ) ומוחמד גראד 
( 12 ) . איתן ארד נרצח ביום ג סמוך לשעה 00 : 11 בלילה , בחצר בית מגורים 
ברחוב פין 4 , הסמוך לתחנה המרכזית בתל אביב . נציג צוות החקירה המיוחד 
שהוקם במשטרת מרחב הירקון , טען בבית המשפט כי קיים חשד ששני החשודים מעורבים 
בפועל ברצח , או מכירים את הרוצח . החוקר ציין , כי בשעת הרצח נכחו השניים 
בדירה הסמוכה מאוד לזירת הרצח . השוטרים שהגיעו לדירה , מצאו את אחד מהם 
כשהוא ישן ונעליו לרגליו . בא כוח המשטרה טען עוד , כי מן הדירה נעלמו שני 
בחורים שהתגוררו במקום יחד עם שני החשודים . קיימת סבירות , לפיה יצא הרוצח 
לבצע את הרצח מן הדירה ונמלט מהמקום . מוסטפא סמארה ומוחמד גראד טענו בבית 
המשפט , כי שני הבחורים האחרים שישנו עימם בדירה , הלכו למסעדה ולא חזרו 
מאז לדירה . השופט ארי זיו - אב , ציין בהחלטה לעצרם , כי מדובר בחקירת 
רצח , כאשר זהות המעורבים במעשה טרם ברורה ועדיין קיים חשד כי שני החשודים 
מעורבים במקרה . 
