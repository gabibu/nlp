( ע ) . עדויות חדשות מלמדות כי אפילו ריכוזים נמוכים מאוד של עופרת עלולים 
לפגוע בצמיחתם של ילדים ובאינטליגנציה שלהם . כך מוסר " מרשם " , ביטאון 
הסתדרות הרוקחים . הביטאון טוען כי שלטונות הבריאות האמריקאיים החליטו להחמיר 
בדרישות על כלי חרס . על פי ההצעה החדשה , ניתן לשווק כלי חרס רק אם הדליפה 
ממנו אינה עולה על 1 . 0 מק"ג של עופרת למ"ל בתמיסה חומצית . הדרישות שהיו 
עד עתה , הגבילו את כמות העופרת ל0 . 55 . 2 מק"ג למ"ל . כדים ומוצרי חרס 
אחרים שאינם מיועדים למזון , יחויבו בתווית אזהרה " לא מיועד למזון עלול 
לגרום להרעלת מזון " , או לחילופין יכילו חורים , כדי להבטיח שאין משתמשים 
בהם למזון . העופרת מקורה באמייל , המשמש להחלקה של כלי חרס . יש חשש כי 
מזון חומצי , כמו מיץ תפוזים , עלול להמיס את העופרת ולהרעיל בני אדם . 
מחקרים מדווחים על פגיעה בצמיחת ילדים , פגיעה בעלייה במשקל , הקטנת היקף 
בית החזה , ירידה באינטליגנציה ועלייה בבעיות התנהגותיות אצל ילדים שנמצאו 
אצלם ריכוזי עופרת בדם , שבעבר נחשבו בטוחים . " מרשם " מוסר כי שלטונות 
הבריאות האמריקאיים ממליצים שמיצים יאוחסנו במקרר במיכלי זכוכית או פלאסטיק . 
יש להימנע מרכישת כלי חרס וחפצי עתיקות שאינם עומדים בתקן . 
