חביב , טורס , סגל , עמר , בוהדנה , ניסן כהן , ניסים כהן , פלאינו , 
ואלדז , רוקמן ( אביטל ) , ירון כהן ( אברהמי ) . המאמן : יצחק 
שום . אנטמן , צרפתי , קרמר , בלבול , מרילי , אבוקרט ( בנין ) , 
גבעול , קלינגר , עטר ( מרדכי ) , מזרחי , חרוליקן . המאמן : אמציה 
לבקוביץ . שפט דני קורן , 005 , 3 צופים בפתח תקוה . קשה מאד לרדת לסוף 
דעתם של שחקני ומנהלי מכבי חיפה , שגם בשבוע האחרון הצהירו שהם רצים לאליפות 
הליגה . שכן , נוכח הרמה הנמוכה שהקבוצה הזאת מציגה זה מספר מישחקים , 
לרבות חשובים ומכריעים , ובמיוחד אתמול נגד בית"ר תל אביב , התמזל מזלה 
שהיא נמנית עם קבוצות הגמר - רגל העליון . אולי מוטב לתת מעכשיו הזדמנות 
לכמה צעירים לשחק עד לסיום העונה כדי לתת להם להתבטא על חשבון ותיקים מאכזבים 
מאד . חיפה שבה והוכיחה גם לאוהדיה המעטים שבאו לפתח תקוה , כי האליפות 
גדולה השנה ממידתה . מישחקה היה גרוע , שבלוני ואפור , ואיני מבין את 
מאמנה לבקוביץ , שזו לו שבת שניה שהוא מציב הרכב תמוה שבא לחלץ נקודה במקום 
לרוץ בתקוה שיהיה מהפך בפיסגה . במיוחד גרם מפח נפש ההולנדי חרוליקן , וכדאי 
לתת לאיתי מרדכי או לצעירים אחרים להראות את כוחם . משחקו של חרוליקן עורר 
רחמים ורק כדור שנעץ בקורה , בדקה השביעית , הזכיר לצופים שהוא קיים . 
עופר מזרחי ידע ימים טובים יותר . מנגד שיחק בית"ר תל אביב בפשטות וביעילות , 
הניע את הכדור במהירות מההגנה להתקפה ושלט יותר במיגרש . בדקה ה32 נכבש 
שער הניצחון : רוקמן חלף על - פני אנטמן ההססן , מסר לפלאינו שהסיט לואלדז , 
והלה דחק פנימה . חיפה ניסתה להשוות , אך מישחקה היה שקוף ומסורבל עם ניסיונות 
לחדור לרחבה דרך המרכז , שם חסמו ביעילות את ההתקפות הספורות בוהדנה וסגל . 
במחצית השניה לא ראינו כדורגל אלא משחק ידידות , באווירה של סוף עונה . 
