חברת " הוד לבן " עומדת להגדיל את ייצואה לארצות הברית במיליון דולר נוספים 
במהלך 09 ובכך יגיע יצוא החברה ל6 מיליון דולר , לעומת יצוא בהיקף של 4 
מיליון דולר ב98 כך מסר ל"הארץ " מנכ"ל החברה אריה וינגרד . לדברי וינגרד 
לקחה החברה חלק ביריד למוצרי מזון שנערך ביפאן שבמהלכו נוצרו קשרים עם חברות 
שיווק יפאניות , שגילו עניין בשיווק מוצרי החברה ביפאן . בימים הקרובים 
עומדים להגיע לארץ שני נציגים של אחת החברות כדי לבחון את תנאי הייצור במפעל . 
ב"הוד לבן " תולים תקוות רבות בביקור זה וביצירת הקשרים המסחריים עם השוק 
היפאני , שיש בו כדי להביא לגידול ניכר בפעילות החברה . מהנהלת החברה נמסר , 
כי בחלק מקווי הייצור לא קיים עודף כושר ייצור ולכן יהיה על החברה לפנות 
בשלב ראשון לקבלני משנה . במקביל שוקלים בהנהלת החברה להקים מפעל בתאילנד 
על בסיס הידע של החברה שנרכש בישראל , במידה שהביקושים בשוק היפאני יגדלו 
באורח משמעותי החברה חתמה במהלך החודשים האחרונים על חוזה לייצוא מוצרי עוף 
והודו לארצות הברית עם חברת " קראון " . היקף העסקה נאמד בלמעלה מ5 מיליון 
דולר , למשך תקופה של שלוש שנים . חברת " קראון " תשווק את מוצרי הוד 
לבן לשוק היהודי הכשר בארה"ב , באמצעות החברה הבת שלה " רוקח " , תחת שם 
המותג של החברה האמריקאית . 
