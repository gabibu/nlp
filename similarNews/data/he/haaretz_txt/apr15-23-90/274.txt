( ע ) . ששה שייטים שנקלעו למצוקה על סיפון היאכטה הישראלית אתגר , חולצו 
בשלום ע"י המעבורת פלומה " , שעשתה את דרכה מנמל חיפה ללימסול שבקפריסין . 
סוכן האנייה בישראל , משה מנו , שהיה על סיפונה , מסר כי סמוך לשעה 00 : 
2 אחר חצות קלטה האנייה קריאת מצוקה מיאכטה ישראלית שנסחפה במימי הים לכיוון 
חופי לבנון , בעקבות תקלה טכנית , כ07 מייל ימי מחופי ישראל . היאכטה הישראלית 
לא שידרה מידע על מיקומה הגאוגראפי , אך סמוך לשעה 03 : 2 אחר חצות הבחין 
רב החובל של " פלומה " ברקטת מצוקה שנורתה בים . עפ"י רקטה זו , סטתה 
האנייה מנתיבה למקום האירוע . שם הוברר שששת השייטים שהיו על סיפונה שוהים 
על סירת הצלה לאחר שמים חדרו אל היאכטה והיא שקעה במצולות . ששת הנוסעים 
הלל רשף , רודי אנגלוץ , יוסף רוזנבוים , רמי שיר , נירה שיר וטלילה 
שיר , הועלו על סיפונה של " פלומה " . מנו אמר כי בעת פעולת ההצלה , היתה 
רוח דרומית - מערבית חזקה . רב חובל האנייה וימאים ותיקים , המנוסים בים , 
אמרו כי אלמלא חולצו הישראלים בשעות הלילה , היתה נסחפת סירת ההצלה אל 
חופי לבנון . 
