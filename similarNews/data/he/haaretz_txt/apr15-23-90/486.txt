המשפט המחוזי בתל - אביב , אורי גורן , הוציא אתמול צו מניעה זמני , האוסר 
על ועידת הליכוד לדון באישור ההסכם בין שרי הליכוד לבין ארבעת חברי - הכנסת , 
חברי הסיעה לקידום הרעיון הציוני כל עוד משתתפים בוועידה תומכי ארבעת הח"כים 
הליברלים . ההסכם בין הצדדים נחתם לפני שמונה ימים , והוא משריין לארבעת 
חברי - הכנסת הליברלים מקומות בכנסת הבאה ואיוש משרות שרים . הצו הוצא לבקשת 
עו"ד עקיבא נוף , חבר מרכז הליכוד . בעתירתו ביקש עו"ד נוף לקבוע , כי 
ההסכם בין שני הצדדים הוא בלתי - חוקי , וגם כי ההסכם בין המערך לח"ך אברהם 
שריר הוא בלתי - חוקי . במסגרת התביעה העיקרית ביקש עו"ד נוף צו - מניעה 
זמני , שאותו קיבל אתמול מהשופט גורן . השופט קבע , כי שאלת חוקיות ההסכמים 
תידון בעתיד בהרחבה בבית - המשפט המחוזי או בבית - המשפט העליון . הוא הדגיש 
בהחלטתו , כי בית - המשפט העליון טרם נתן את פסיקתו לגבי " סוג זה של חוזים 
והסכמים " , אולם ניתן למצוא רמזים בהחלטת בית - המשפט העליון בנושא הערבויות , 
כי שופטי בית - המשפט העליון אינם נלהבים מסוג זה של חוזים . השופט ציין , 
כי נושא השריון האישי של נבחר ציבור , הן כחבר - כנסת והן כשר בממשלה , 
הוא נושא הנתון לביקורת , ודורש הכרעה מעמיקה יותר של בית - המשפט . בהתייחסו 
להסכם השריון עם סיעת מודעי הדגיש השופט גורן , כי בשאלות אלה של אי - החוקיות , 
הטמונה בהסכם , אין להכריע בשלב זה של הדיון . זאת , מאחר שההליך שבפניו 
כל מטרתו הוא לסעד - ביניים זמני . " לא מטריד אותי , אם תאשר הוועידה 
את ההסכם אם לאו , כי אפילו תאשר אותו ולאחר - מכן יוחלט על אי - חוקיותו , 
גם אז ולמרות אישור הוועידה ניתן יהיה לבטל את ההסכם או חלק ממנו " , 
קבע השופט . קפידבינמהחלטתו של השופט גורן משתמעת ביקורת על הכוונה , שבוועידת 
הליכוד היו אמורים להשתתף תומכי ארבעת חברי - הכנסת , הואיל ואותם תומכים 
הם בעלי אינטרס מוהבק . באותו עניין כתב השופט , כי " הדעת אינה סובלת , 
כי מצביעים , שיש להם אינטרס בתוצאות ההצבעה , יהיו בין המצביעים והמכריעים . 
למה הדבר דומה ? בתחום המשפט האזרחי , להשתתפות דירקטור בהצבעות בהנהלת 
חברה , כאשר לדירקטור זה יש אינטרס בתוצאות הצבעה זו " , כותב השופט גורן . 
בהחלטתו הוסיף השופט , כי כינוס הוועידה אפשרי , רק אם יימצאו סידורים 
לכך , שחברי הוועידה , התומכים בסיעה לקידום הרעיון הציוני , לא ישתתפו 
בהצבעה . הוא הוסיף , כי ביקש במהלך הדיון מבא - כוח הליכוד למצוא פתרון 
למניעת השתתפותם בהצבעה של אותם אנשים , בעלי האינטרס בתוצאות ההצבעה . 
השופט גורן הביע תקווה , שהיועצים המשפטיים של מארגני הוועידה ימצאו דרך , 
שלא תפגע באינטרס הציבורי , ומאידך גיסא , לא תפגע בכללים האחרים של הצבעות 
דמוקרטיות . 
