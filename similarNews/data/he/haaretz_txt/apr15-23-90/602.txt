בין איומיו השחצניים של סדאם חוסיין , הטיל נשיא עיראק לחלל אמירה על נכונותו 
להגיע להסכמה על חיסולו של נשק השמדה המוני באזור . בישראל העריכו את הצהרתו 
כרצון לרכך את הביקורת והלחץ הבין - לאומי על עיראק . עם זאת , לא היסס 
ראש הממשלה להודיע שוב על נכונותה של ישראל לשאת ולתת על פירוז גרעיני אזורי . 
ביוני 88 , בעצרת מיוחדת של האו"ם לפירוק נשק , הציע שמיר פירוק נשק גרעיני 
וכימי באזור וחזר בכך על הצעה שהעלה ב1891 . מצרים , שהעלתה גם היא את 
הרעיון באו"ם , מיהרה לברך עתה על שתי ההצעות . יתכן שכל ההצהרות אינן 
חורגות מתחום יחסי - הציבור של המדינות האמורות , ואין מאחוריהן שום כוונה 
רצינית או אף אמונה שפירוז כזה אפשרי . גם אם זה המצב , מדובר בהזדמנות 
שאסור להניח לה לחמוק . אם נכונה ההערכה הישראלית , והערכתם של שירותי מודיעין 
מערביים חשובים , לפיהן השאלה היא רק שאלה של זמן עד שעיראק תתחמש בנשק 
גרעיני השאלה היא מה על ישראל לעשות בינתיים : להמתין באפס - מעשה עד שעיראק 
תודיע , ואולי תפתיע , כי ברשותה נשק גרעיני ? למנוע או לעכב את ההתחמשות 
הגרעינית העיראקית , כפי שנעשה בהריסת הכור הגרעיני ליד בגדאד ב1891 ? 
ואולי לנסות ולפעול למען ההצעה המצרית - הישראלית לפירוז גרעיני וחיסול של 
נשק השמדה המוני אחר במזרח התיכון ? עלי להקדים ולומר כי לישראל אין , לדעתי , 
אופציה צבאית ממשית ומלאה שבאפשרותה למנוע את התחמשותה הגרעינית של עיראק 
ואת גירען המזרח התיכון כולו . הדבר מסובך מאוד ולמעשה בלתי - אפשרי . 
הדרך הזאת הסתיימה . נתאר לעצמנו מצב שבו מצרים או איראן מחליטות להתחמש 
בנשק גרעיני , האם ישראל תתקוף אותן בשל כך ? ישראל מסוגלת לעכב באמצעים 
שונים את ההתפתחות השלילית , להאט אותה , כפי שעשתה במשך שנים , אך לא 
למונעה כליל . אם בצד השני יש מנהיגות נחושה בדעתה ולרשותה די אמצעים ורמה 
מדעית - טכנולוגית מתאימה , עצמית או נרכשת בחוץ , זו רק שאלה של זמן עד 
שתהיה בידה אופציה גרעינית . יש שתי גישות בסיסיות לשאלה זו : האחת אומרת 
כי ישראל צריכה להמתין , לא לדרבן תהליכים מדיניים בתחום הגרעין . כאשר 
יגיע המועד ויופיע נשק גרעיני בצד הערבי , אל לה להיבהל מפני התהליך הבלתי - 
נמנע . המצב במזרח התיכון ישתנה : שני הצדדים יהיו אולי אחראיים יותר , 
ויובטח מן - הסתם שלא תפרוץ באזור מלחמה כוללת . על - פי הגישה השנייה , 
אין לסמוך יותר מדי על מאזן - אימה גרעיני אם וכאשר ייווצר במזרח התיכון . 
מוטב לנסות ולהגיע להסכמות מוקדמות עוד לפני שהתהליך הגרעיני הבשיל ממש . 
לשם כך אין צורך להמתין עד שיושג שלום כולל . גם אם לא תושג הבנה בקשר 
לפירוז גרעיני , יתכן שהדיונים יולידו הבנה למניעת התדרדרות גרעינית לא - 
רצונית . לישראל צריך להיות עניין בגישה השנייה . אפילו נכונים כל הפרסומים 
הזרים על יכולתה הגרעינית והמימנית של ישראל ושבידה אמצעי - שיגור מדויקים 
וגם נשק כימי וביולוגי עליה לחתור להסכמות והבנות אזוריות בתחומים רגישים 
אלה . העיתוי לכך חשוב מאוד , ומוטב שלא לדחות זאת יותר מדי . ולא בשל 
החשש מאיומיו של סדאם חוסיין , אלא בראש ובראשונה בשל הידיעה שאין מנצחים 
במלחמה בלתי - קונוונציונלית . הנשק הגרעיני נועד להרתיע ולמנוע מלחמה טוטלית , 
ולא לנצח בה . וכן , אפילו לא יחרגו הדיונים מתחום המשא והמתן , עשוי 
הדבר למנוע פורענויות בעתיד . עם זאת , אל לנו להשלות את עצמנו כי הסכם 
לפירוז גרעיני אזורי הוא דבר פשוט . עד כמה הוא מסובך יעידו הקשיים וההסתייגויות 
של הצדדים בהסכם טלאטללקו לפירוז גרעיני של אמריקה הדרומית . המצב במזרח 
התיכון מסובך יותר . בסכסוך הישראלי - הערבי יש שחקנים רבים , ובצד הערבי 
אין הסכמה ברוב הנושאים . יש גם משתתפים אחרים , כאיראן , שפעולותיהם 
ישפיעו על ההתפתחויות ללא כל קשר לסכסוך הישראלי - הערבי . עד עכשיו היו 
הערבים מוכנים לדון בנושאים אלה בפורומים בין - לאומיים , בתנאי שישראל 
לא תשתתף בהם . מטרתם היתה להכריח את ישראל לפתוח את כוריה הגרעיניים לביקורת 
בין - לאומית . זאת לא השיגו . מגוחך לנהל דיונים בעניין זה ללא השחקן 
הראשי . אם מדינות ערב יגיעו למסקנה זו , יכול מפגש כזה להיות צעד חשוב 
בבניית אמון הדדי . זה יהיה משא ומתן לפני השיחות על שלום כולל . הצרה 
היא שאין כיום מנהיג מזרחי - תיכוני או מדינה באזור המסוגלים להנהיג מערכה 
כזאת ולגרור אחריהם את האחרים . זאת יכולה לעשות רק ארה"ב , בשיתוף עם 
בריה"ם , שגילתה אחריות יותר מרוב מדינות המערב במניעת הפצתו של נשק גרעיני . 
