בממשל האמריקאי נתקבלה החלטה שלא להצטרף מחדש לארגון אונסק"ו של האו"ם , 
ואחת הסיבות לכך היא היחס העוין של הארגון כלפי ישראל והמעמד המיוחד שהעניק 
הארגון לאש"ף , שלדברי דו"ח מיוחד של מחלקת המדינה , " הוא מעל ומעבר 
לזה הניתן למדינות החברות בארגון " . כך מסר אתמול " ניו - יורק טיימס " . 
" ברור שטרם הגיעה השעה לשוב ולדון בשאלת חידוש חברותה של ארה"ב באונסק"ו " , 
נאמר בדו"ח שהגיש הסטייט דיפרטמנט לקונגרס בנושא מעורבותה של ארה"ב בארגון 
האו"ם לחינוך , מדע ותרבות . כזכור פרשה ארה"ב מאונסק"ו בשנת 4891 , בטענה 
כי הארגון הופך לזירת ויכוחים בין מדינות העולם השלישי ובין מדינות המערב , 
וכי הארגון אף מוכיח " עוינות אנדמית " כלפי ערכי - יסוד אמריקאיים כגון 
חופש העיתונות , חופש הכלכלה וזכויות האדם . " אם לומר זאת בלשון בוטה : 
אונסק"ו זקוק לארה"ב במידה רבה הרבה יותר מאשר ארה"ב זקוקה לאונסק"ו " , 
מדגיש הדו"ח . בפרטו את מגרעותיו של הארגון , טוען הדו"ח כי אונסק"ו מנוהל 
שלא כראוי , אין לו תכנון תקציבי לטווח ארוך , ובולט בו משוא הפנים לרעת 
ישראל ולטובת אש"ף . הדו"ח מציין כי אמנם חל שיפור מה בהנהלת אונסק"ו , 
אך הסיבות בגללן פרשה ארה"ב מהארגון עדיין קיימות , והוא עדיין מנוהל בצורה 
בלתי יעילה ובזבזנית . הדו"ח קובע כי הארגון אמנם חדל מתעמולה אנטי - מערבית , 
אך הוא איננו מפגין עמדה תקיפה בהגנה על חופש העיתונות . " בכמה מובנים , 
השפעת ארה"ב על הארגון כמדינה שאיננה חברה , היא גדולה מזו שהיתה לנו כמדינה 
שלה קול אחד בין 161 חברות הארגון " , אומר הדו"ח , עליו חתום שר החוץ גיימס 
בייקר . תת - שר החוץ גון בולטון , שכתב את הדו"ח , הביע דאגה מכך שהארגון 
העניק לאש"ף מעמד מיוחד , החורג מהמעמד הניתן למדינות החברות בארגון . קפידבינהדו"ח 
מציין כי המזכיר הכללי של אונסק"ו , מאיור זאראגוזה , מינה באחרונה ועדה 
בדרג גבוה , עליה הוטל לתאם שיתוף פעולה עם אש"ף . בעת ביקור שערך זאראגוזה 
בישראל , הוא סירב להיפגש עם פקידים רשמיים ולאחר מכן אף התנצל בפני נציגים 
ערביים על הביקור בישראל . דובר מטעם אונסק"ו במרכז האו"ם בניו - יורק אישר 
כי מזכ"ל אונסק"ו ביקר בישראל , אך דחה את הטענה כי הוא התנצל בפני הערבים 
על הביקור . " ניו - יורק טיימס " אומר , כי ממשל הנשיא בוש יהיה מוכן 
להצטרף מחדש לאונסק"ו רק לאחר שהארגון יוכיח שיפורים משמעותיים בשיטות ניהולו , 
איפוק בשימוש בכספים ויחדול ממאמציו לבודד את ישראל . העיתון מטעים כי עמדת 
הממשל כלפי הארגון והסירוב להצטרף אליו זוכים לתמיכה בקונגרס . אחת הסיבות 
המרכזיות להחלטת הממשל לפרוש מאונסק"ו היתה על רקע החלטת הארגון לתמוך בהקמת 
מרכז בין - לאומי למידע ולתקשורת , שהתפרש בארה"ב כניסיון לפגוע בתקשורת 
המערבית . דובר הארגון בניו - יורק אמר כי הרעיון להקים מרכז כזה , איננו 
אקטואלי וננטש . אך פקידים במחלקת המדינה הגיבו , כי הארגון עדיין שואף 
להקים מרכז כזה . בעקבות פרישת ארה"ב מאונסק"ו , בוצעו בצמרת הארגון חילופי 
גברי , והמזכ"ל הקודם אמאדיו מבאו , נאלץ לפרוש מכהונתו . פקידים במחלקת 
המדינה אומרים כי המזכ"ל החדש מפגין " כוונות טובות " , אך אין די בכך . 
