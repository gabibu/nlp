מה בוער ? אומרים הבנקים המסחריים לבנק ישראל . אם נוריד את הריבית עתה , 
כאשר הגירעון צפוי לעלות ועמו המחירים , תיווצר ריבית ריאלית שלילית במשק . 
אחר כך תדרשו מאתנו להעלות את הריבית במהירות , והדבר יזעזע את שוקי הכספים . 
צריך לתת לנו זמן להחליף מקורות אשראי יקרים בזולים . אחרי החגים נשקול 
הורדת הריבית . בבנק ישראל עונים לבנקאים : צריך להוריד את ריבית החובה 
על אשראי שקלי לא צמוד מ%82 בממוצע ל%52 , ומיד . הרפיון במשק מחייב זאת . 
הרחבנו את בסיס האשראי במשק , ביקשנו מהממשלה להוריד את שיעורי הנזילות 
על פיקדונות , העמדנו לרשות הבנקים הלוואות נוספות בריבית נמוכה שבין % 31 
ל%61 , ריבית שלקוח בבנק המסחרי יכול רק לחלום עליה . הריבית על מכרזים 
מוניטאריים ירדה מ%7 . 71 בתחילת חודש מארס ל9 . 41 בשבוע שעבר דבר שהגדיל 
קרוב לוודאי את המרווחים בין ריבית החובה לריבית הזכות . עוד קודם לכן גדל 
המרווח נטו על אשראי לא צמוד של הבנקים מ%7 . 8 בנובמבר 98 ל%1 . 11 בפברואר 
09 . להיכן זרם כל הכסף שנשפך כאן ? לכיסי הבנקים המסחריים , למרווחים 
שגדלו . תדאגו להעביר את הגידול במרווחים לידי הצרכנים הסופיים שלכם . 
אם יהיה צורך להעלות את הריבית במועד מאוחר יותר , נעשה זאת . כך חלף עבר 
לו חודש שלם כמעט בפינג - פונג הריבית בין הבנק המרכזי לבנקים המסחריים . 
גם אם תרד השבוע הריבית על אשראי שקלי לא צמוד במלוא שלושת האחוזים , כפי 
שדורש בנק ישראל , עדיין נותרו כמה תהיות : מדוע שוקי הכספים בישראל מתאימים 
את עצמם בצעדי צב ? מדוע צעדי הרחבה מוניטאריים אינם באים לידי ביטוי בהורדה 
מיידית של ריבית החובה ללקוחות ? מהו פרק הזמן אשר ממנו ואילך העדר תגובה 
למדיניות מוניטארית נחשב ככישלון ? האם לא היה מקום מלכתחילה לתאם את הורדת 
הריבית עם הבנקים המסחריים , במקום לפעול תחילה בשוק ולאחר מכן לבקש מהבנקים 
המסחריים לנהוג בהתאם ? . יתרונה העיקרי של מדיניות מוניטארית , יאמרו 
הכלכלנים , הוא בתגובה המהירה של השוק . זוהי מדיניות שמאפשרת שינויים 
בטווח הקצר . אם הטווח הקצר הולך ומתארך ותגובה אין , כי אז המדיניות חשובה 
כמתה . בנק ישראל משחק בכלי המדיניות המוניטארית כאילו היה בישראל שוק כספים 
תחרותי ומפותח . כלכלניו מצפים , כי פעולות מרחיבות בשוק יביאו לתגובות 
מיידיות כפי שלמדו בספרים . אולם שוק הכספים הישראלי סובל מהעדר תחרות אמיתית . 
אילו ניתן היה ללקוחות ללוות כספים ממקורות חוץ בטווח הקצר , היו מתווי 
המדיניות בבנק ישראל רואים כיצד במטה קסם מצטמצמים המרווחים שגובים הבנקים 
בישראל ועמם פערי הריבית . אילו היו בישראל אפשרויות ללוות ממוסדות חוץ 
בנקאיים בצורה מקפת , כי אז הפערים בין ריבית החובה והזכות היו מצטמצמים 
כתוצאה ממדיניות מוניטארית מרחיבה . אבל ללקוחות הבנקים בישראל אופציות מצומצמות 
להחלפת אשראי יקר באשראי זול . את זאת יודעים היטב קובעי המדיניות בבנק 
ישראל . עובדה , כאשר הם מדברים על הצורך בצמצום פערי הריבית בין ישראל 
לחו"ל , הם הראשונים לספר עד כמה השוק בישראל איננו תחרותי ; עד כמה הוא 
מפגר ומיושן . מאידך , כאשר הם רוצים להוריד את הריבית בשוק , הם מתעלמים 
לחלוטין מהניתוח שעשו קודם לכן , ומקנים לשוק המפגר הזה תגובות של גאון 
משוכלל . כל זאת מתוך תקווה חסרת בסיס להביא להורדת הריבית מיד ועוד בדרכי 
נועם . לכן כל עוד שוק כספים בישראל מיושן , בלתי מפותח ונעדר תחרות , 
אין טעם לנסות ולהוריד את הריבית בעזרת מכשירי שוק גרידא . הדרך הזאת מביאה 
לבזבוז משאבים וזמן יקר . ספרי הכלכלה אומרים , שזמן ומשאבים הם שם המשחק 
במדיניות מוניטארית , בנוסף לתחרות . 
