ראש ממשלת ליטא אמרה אתמול , כי ברית - המועצות תפסיק הבוקר להזרים הזרמת 
נפט גולמי לבתי - הזיקוק הגדולים על - שם מאזאקיאיי בליטא . עיתונאי , 
המועסק ברדיו וילנה , אמר בשיחה טלפונית , כי קאזאמיירה פרונסקיינה הודיעה 
במסיבת עיתונאים , שהזרמת הנפט הגולמי תופסק הבוקר ב00 : 7 . העיתונאי , 
ולאדאס דובילאס , ציטט דברי פקידים ליטאים , שאמרו כי צעדיה האחרונים 
של מוסקווה יביאו לפתיחת מאבק כלכלי נואש . הפקידים הוסיפו , כי ליטא תתבע 
ממוסקווה פיצויים על הפרת ההסכמים הכלכליים . יו"ר הפרלמנט הליטאי הודיע , 
כי ברית - המועצות פותחת בעיצומים כלכליים נגד הרפובליקה הליטאית , שיבואו 
לידי ביטוי בצמצום אספקת הגז הטבעי לליטא . בהודעתו הצהיר , כי שלטונות 
ברית - המועצות הודיעו שהם " מצמצמים במידה חדה " את אספקת הגז . ראש חברת 
הגז הסובייטית המערבית , שמרכזה במינסק , אמר : " היתה זו אזהרה , שנכנסה 
לתוקפה היום , לא איום . אין מדובר בקיצוצים מיידיים באספקת הגז " . גורמים 
בליטא אמרו , כי עדיין לא מורגש מחסור בנפט או בגז . נשיא ליטא , ויטאוטאס 
לנדסברגיס , הביע נכונות לנסוע למוסקווה אם יסכים הנשיא גורבצוב לשוחח עמו 
" כראש מדינה עם ראש מדינה " . במוסקווה הובע ספק רב אם יסכים גורבצוב לקבלו 
לשיחה . הפרלמנט הליטאי התכנס אתמול כדי לדון בתשובה שיש לתת להודעת הקרמלין . 
משקיפים סבורים , כי מנהיגי הרפובליקה מוכנים להגמיש את עמדתם . קפידבינבפתח 
הדיון בפרלמנט אמר הנשיא לנדסברגיס : " הליטאים אינם חשים שהם בודדים במערכה . 
המטרה העיקרית עתה היא מציאת הדרך לעצמאות , או במלים אחרות : מציאת הדרך 
להוצאת ברית - המועצות מהמצב אליו נקלעה , ומחוץ לגבולות ליטא " . קפידבינדבריו 
קיבלו משנה תוקף על רקע הקולות שנשמעו אתמול מוואשינגטון . נשיא ארה"ב , 
גורג בוש , הודיע בתגובה להודעה הסובייטית , כי הוא שוקל " תגובות מתאימות " 
אם תיושם ההחלטה לצמצם בצורה דראסטית את אספקת הגז והדלק לליטא . בוש סירב 
לומר אילו צעדים הוא עשוי לנקוט . " אנו עוקבים אחר המצב מקרוב " , אמר 
בוש לכתבים , וקרא פעם נוספת לדו - שיח וליישוב המשבר הליטאי בדרכי שלום . 
בקריאה נוספת להבלגה מצד הקרמלין אמר בוש : " אנו ממתינים לראות אם ההודעות 
הסובייטיות ייושמו . ברור כי הודעות מוסקווה נוגדות את הגישה , שבה תמכנו " . 
מקורות אמריקאיים אמרו כי העיצומים עשויים לכלול האטה במו"ם המסחרי בין המעצמות 
ומניעת הענקת מעמד של משקיפה לבריה"ם בשיחות על הסחר העולמי . בוש השמיע 
הערות אלה מבלי שהתבקש על - ידי העיתונאים להתייחס לנושא כשהוא מציץ מדי 
פעם בהערות בכתב שהכין מראש . בתום פגישה עם שר החוץ של איטליה , גאן דה 
מיקליס , אמר מיכאיל גורבצוב כי הוא " מבין את השאיפה לעצמאות של הליטאים 
אך רואה בשלילה את החיפזון , שבו הכריזו על עצמאות " . תחת לחץ כבד של דעת 
הקהל בארצו הודיע אתמול שר החוץ של נורווגיה כי " חברות הנפט הפועלות בנורווגיה 
רשאיות למכור גז ונפט לליטא , אולם לא יקבלו סיוע כספי מהממשלה " . 
