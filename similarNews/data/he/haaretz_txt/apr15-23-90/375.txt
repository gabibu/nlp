מחר יתחדש המשא ומתן בין ארבעת ועדי העובדים במפעל האלקטרוניקה אלישרא , 
השייך לתדיראן , לבין הנהלת המפעל . העובדים דורשים שמועצת פועלי בני 
ברק תכריז על סכסוך עבודה במפעל , דבר שעד כה סירב לו דוד זכות , מזכיר 
המועצה . הוועדים טוענים שנציגי ההנהלה דחו עקרונית את שתי התביעות שהציגו 
לקראת חידוש הסכם העבודה במפעל לשנים 09 עד 09 : קיצור מכסת יום העבודה 
היומית בחצי שעה עד שעה והצמדת שכרם של 0001 העובדים למלוא העלייה במדד המחירים . 
לפני החג תכננו ועדי העובדים לארגן פלישת פתע של עשרות עובדים למשרדו של 
מזכיר מועצת פועלי בני ברק ואף הזמינו לשם כך שני אוטובוסים , אך משהתגלתה 
תוכניתם , חזרו בהם . מהנהלת אלישרא נמסר שוועדי העובדים נסוגו מדרישתם 
לקצץ שעה ממכסת העבודה היומית והם מסתפקים עתה בקיצוץ של חצי שעה . עם זאת 
דוחים אנשי ההנהלה את דרישתם של העובדים להצמיד את שכרם לעלייה במדד . בהנהלה 
גורסים שהשכר באלישרא הוא מהגבוהים בענף האלקטרוניקה בכלל ובתדיראן בפרט . 
נציגי ההנהלה יציעו לעובדים בונוס בסכום כולל של מיליון דולר , אם המפעל 
יסיים את שנת 0991 ברווח . ואולם ההנהלה טוענת שעל מנהלי המחלקות במפעל 
לקבוע מי מהעובדים יקבל את הבונוס , בעוד הוועדים דורשים שהבונוס יחולק 
באופן שווה בין כל העובדים . 
