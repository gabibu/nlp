לונדון ( ע"ץ ) . הסרת חלק מהסנקציות של בריטניה כנגד דרום - אפריקה היתה 
" הרסנית לחלוטין " כך אמר נלסון מנדלה , מנהיג הקונגרס האפריקאי הלאומי , 
לקראת בואו ללונדון היום . מנדלה גינה בחריפות רבה את הפגישה הצפויה בין 
נשיא דרום - אפריקה דה - קלרק ובין ראש ממשלת בריטניה מרגרט תאצר . " דבר 
לא אירע בדרום - אפריקה המאפשר לקרוא לקהילה הבין - לאומית לשנות את עמדתה . 
כתוצאה מכך אני ממשיך לקרוא לעולם להמשיך בלחץ עד שנגיע להסכם לחוקה דמוקרטית 
חדשה ולא גזענית בדרום - אפריקה " , אמר מנדלה . נראה כי זאת תהיה רוח הנאום 
שיישא מנהיג השחורים בפני יותר מ07 אלף איש שיבואו מחר לאיצטדיון וומבלי 
בלונדון לשמוע את מנדלה ואת כוכבי הפוף הרבים שישתתפו בקונצרט מיוחד לכבודו . 
נראה כי במהלך ביקורו בבריטניה לא יבקר מנדלה במעונה הרשמי של מרגרט תאצר . 
דובר מדאונינג סטריט אישר כי מנדלה עדיין לא ענה להזמנה אישית אשר שלחה 
לו תאצר לבוא ולהיפגש עמה . משקיפים אמרו כי יש לראות את הדברים על רקע 
הזעם בקונגרס הלאומי האפריקאי על בריטניה בגין קריאתה להסיר חלק מהסנקציות 
הכלכליות . הוועדה המארגנת את ביקורו של מנדלה מסרה כי מלבד השתתפותו בקונצרט 
הרוק , צפויים למנהיג השחור רק פגישות פרטיות במהלך ביקורו בלונדון . בין 
היתר עתיד מנדלה להיפגש עם מנהיג הלייבור , ניל קינוק . נראה כי מנדלה ינאם 
במשך כרבע שעה לפני ההמונים שיצפו לו בוומבלי . בתוך 84 שעות לאחר מכירת 
הכרטיסים לקונצרט כבר נמכרו 27 אלף המקומות . לווייני תקשורת יעבירו את 
המתרחש ליותר ממיליארד צופים ברחבי העולם . 
