אם יש לנשיא עיראק היכולת " לשרוף " , כדבריו , את מחצית ישראל , או אין 
לו , הוא כבר השיג משהו באיום לעשות שימוש בה . זה שבוע מלא העולם , ולכל 
הפחות העולם התקשורתי , במתיחות הגוברת במזרח התיכון ובסכנת ההתלקחות הנשקפת 
מכאן לארצות תבל . ואולם נדמה כי זו התרגשות סרק , ולאו דווקא מכיוון שסדאם 
חוסיין נבהל מן התגובה המרתיעה של הרמטכ"ל ושל שר הביטחון לשעבר . מלחמה , 
ול כזאת המתנהלת נגד אויב מסורתי , אינה משחק ילדים ואם יש מי שחזה אמת 
זו מבשרו , הרי זה נשיאה של עיראק . הוא פתח במלחמה שבה חשב את עצמו לצד 
החזק יותר , ובנסיבות שרשאי היה להניח כי עוד יגדילו את היתרון ההתחלתי 
של פתיחת מלחמת - בזק על פי תוכניתו האופרטיווית . ואולם לאחר התחלה מבטיחה , 
התפתחה מלחמת שחיקה שנמשכה שמונה שנים מקיזות דם ומכלות משאבים לרוב , 
שסיומה לפי שעה היה קרוב יותר לתיקו מאשר לניצחון . ואם כך הדבר עם איראן , 
על אחת כמה וכמה עם ישראל . נאמר כך : ישראל נחשבת , מטעמים מתקבלים על 
הדעת , אויבת מסוכנת , שעד כה ניסו שכנותיה לגבור עליה במלחמה רק כאשר 
הן פעלו יחד . ואם כך , הרי לגבי מלחמה נגדה תקף הכלל , כי מסתכנים בניהולה , 
לבד מהבטחה מוקדמת של שותפים למעשה , רק כאשר אינטרסים שניתן להגדירם חיוניים 
נתונים מצדה בסכנה גדולה , שרק בכוח ניתן לחלצם ממנה . כלל זה מקבל משנה - 
תוקף כאשר המהלך הנגדי של האויב יכון זה צפי כעין - ודאי אל החוליה החלשה 
של ההיערכות המלחמתית , דהיינו העורף האזרחי . המכה הנגדית שישראל תנחית 
על עיראק , ושללא ספק תיפול מיד ובכוח מחץ ניכר על אוכלוסייתה שאינה מוגנת 
מפניה , ניתנת לצפייה מראש ; בכעין זה לא מסתכנים , אלא כאשר עניין בעל 
חשיבות בדרגה עליונה מונח בכף הקלע . אין בין ישראל ובין עיראק מחלוקת שאפשר 
לתארה כעניין של חיים ומוות , ואפילו לא נושאים חשובים פחות , כגון גבולות 
או הישרדות המשטר . ישראל ועיראק אינן שכנות , ואין ביניהן מגע טריטוריאלי , 
לא ביבשה ולא בים . ואשר למשטר , עיראק אינה מסכנת את משטרה של ישראל , 
ואילו מנקודת ראותה של ישראל , ההבדל בין משטרו של סדאם חוסיין בעיראק 
לבין חלופה אפשרית כלשהי הוא מתחת לסף ההבחנה . ומן הראוי להוסיף כאן , 
כי מסתבר שחלפו הימים הכוונה היא לימי גמאל עבד - אל נאצר שבהם ביקש פוליטיקאי 
שחשב את עצמו ראוי להנהיג את כל הערבים , לבסס את יומרתו זו על הבסת ישראל . 
מה שאינו אומר , שלא תיתכן היגררות למלחמה נגד ישראל שאחרים יזמוה , ואשר 
ניתן לקוות להפיק ממנה דיווידנדים לארץ הערבית המצטרפת . אך לא על כך מדובר 
מאז הכרזת סדאם חוסיין , כי אם על ייזום מלחמת - השמד שבה ייתכן שייעשה 
שימוש בגזים בינאריים , ומן הסתם גם כלי - משחית קטלניים יותר . כלב נובח 
אינו נושך אומר הפתגם הידוע . אך יש עוד נימוקים , מלבד התבונה העממית 
הכלולה בפתגם , המעוררים תקווה כי מלחמה גדולה כאמצעי רציונלי להשגת יעדים 
פוליטיים ערביים ירדה מן הפרק : הכוונה היא למלחמה להבסתה הטוטאלית של ישראל 
במגמה למחוק את הריבונות היהודית מן המפה הפוליטית של המזרח התיכון הערבי . 
שהרי יש להניח , כי למדינאי ארצות ערב , כמו גם למתכנניהן הצבאיים , 
ברור שבנסיבותיה של מלחמה טוטאלית כנ"ל ( שבסימני - ההיכר שלה קל יותר להבחין 
מכפי שנדמה במבט ראשון ) ישראל תפעיל את כל אשר לאל ידה ואין זה מעט . 
ואפשר להוסיף כאן , כי מדינות אינן יוזמות מלחמה בסימן תמות נפשי עם פלשתים , 
ועל כל פנים לא כאלה הפועלות על בסיס חשבון רווח והפסד . ייתכן לערוך חישוב 
מוטעה , כפי שהוכיחו הערבים ב7691 וישראל ב2891 . ואולם מרווח הטעות האפשרית , 
בתנאי המודעות לכושר ההרס על הטכנולוגיה המלחמתית הנוכחית , הולך וצר מיום 
ליום . מן האמור עולה , כי ביכולתה של ישראל להרתיע את ארצות ערב ( לרבות 
עיראק ) ממלחמה טוטאלית ; מוסכם , כי מלחמת הגרילה על - ידי לוחמים חודרים , 
בשיטת פגע וברח , היא תחת בקרה ; וכן , שהאינתיפאדה גורמת לישראלים רבים 
דומה שמספרם גדל הרגשות בחילה . אך הכרעה אסטרטגית אין בשתי אלה . מה 
שנשאר פתוח בשביל ארצות ערב הוא ניהול מלחמה על אש קלה ( ) , כמו הרעשה 
בתותחים ארוכי - טווח בלא תנועה , וכיוצא בזה . אך אם השליטה אינה הדוקה 
ויעילה , היוזם לחימה בצורה זו מסתכן בהידרדרות למלחמה גדולה , שהיא , 
כעולה מן הנאמר לעיל , מעשה הנוגד בבירור את ההיגיון . מטעם זה , ובהתחשב 
בסכנתה של מלחמה נגד ישראל , התגברות המתיחות באזור היא עניין תקשורתי יותר 
מאשר התפתחות שצריכה להדאיג . וכל עוד יהיה לישראל כושר - הרתעה אמין , 
עשוי המצב המתואר כאן להישאר בעינו , ולא חשוב מה מצהירים נשיא המועצה 
הפלשתינית או נשיאי סוריה ועיראק . 
