ראש הממשלה , יצחק שמיר , המחזיק גם בתיק האוצר , יחתום היום על תקנה 
המבטלת את היטל יבוא השירותים בשיעור % 5 . 7 , המוטל על רכישת מט"ח לצורך 
השקעות בחו"ל . ביטול ההיטל ייכנס לתוקף לאחר שיאושר בוועדת הכספים של הכנסת . 
ההיטל יבוטל על פי הצעת האוצר , כדי לעודד את קהילת העסקים הישראלית להשקיע 
בחו"ל , בין השאר במסגרת חברות רב - לאומיות . הממונה על הכנסות המדינה , 
יורם גבאי , אמר אמש ל"הארץ " כי המאמץ להגברת היצוא צריך להיעשות גם 
באמצעות הגברת קשרי הגומלין בין פירמות ישראליות לבין פירמות אמריקאיות ואירופיות , 
הן בדרך של השקעות הדדיות והן בדרך של רכישת מניות . לדבריו , ביטול ההיטל 
יעודד פעילות כזאת . גבאי מעריך כי ביטול ההיטל לא יגרום הפסד ממשי של הכנסות 
לקופת המדינה . על פי אומדני האוצר , יסתכם ההפסד השנתי , בניכוי ההחזרים , 
ב45 מיליון ש"ח לכל היותר . היטל השירותים המיובאים הוטל ביולי 4891 , 
בין היתר גם על רכישות מט"ח של המגזר העסקי לצורך פעילויותיו העסקיות בחו"ל . 
ההיטל הוטל הן מטעמים מוניטריים והן כהשלמה לחוק מע"ם שאינו חל על יבוא 
שירותים . לפני שנה הופחת ההיטל מ%51 ל%5 . 7 , ולפני כחצי שנה בוטל לכל 
השירותים המיועדים למגזר העסקי , חוץ מהשקעות בחו"ל . כאמור , חל כעת 
הביטול גם על ההשקעות בחו"ל . עם זאת , יישאר בתוקף ההיטל בשיעור % 5 . 7 
על רכישת מט"ח לצורך נסיעות לחו"ל ( כולל רכישה באמצעות כרטיסי אשראי ) 
, רכישת שירותי תיירות בחו"ל ( חוץ מכרטיסי טיסה והפלגה ) , והעברות 
חד - צדדיות לחו"ל , כגון : מתנות , תמיכות , פנסיות , מזונות , גימלאות 
ותגמולים . 
