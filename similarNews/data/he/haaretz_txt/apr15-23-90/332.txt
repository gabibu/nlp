כלל משפטי ראשון : לפי שיטת המשפט הנהוגה אצלנו , בית המשפט משמש כפוסק 
נייטרלי בין שני צדדים יריבים , ואין הוא צד בדיון . גם המשפט הפלילי ( 
ומשפט התעבורה בכלל זה ) מתנהל בין שני צדדים : המדינה מאשימה , והאזרח 
נאשם . כלל משפטי שני : מסכת העובדות היוצרות עבירה דומה לשרשרת , שחוסנה 
נמדד לפי החוליה החלשה ביותר . לפיכך , די שהתביעה תיכשל בהוכחה " מעל 
לכל ספק סביר " של חוליה אחת בשרשרת , של אחת העובדות המפורטות בכתב האישום , 
כדי שהנאשם יצא זכאי בדין . אין הנאשם צריך להראות כי כל חוליות השרשרת 
סדוקות . כלל משפטי שלישי : במשפט פלילי , למרות הנייטרליות האמורה , 
רשאי בית המשפט אפילו מיוזמתו לזכות את הנאשם מיד לאחר שהתביעה הביאה את 
ראיותיה , אם לדעתו אין בעובדות שהביאה התביעה משום עבירה , ובתנאי שלתובע 
ניתנה זכות להגן על עמדתו בעניין . החריגה הזאת היא , כמובן , חד - סיטרית , 
לטובת הנאשם בלבד , ואין בית המשפט רשאי לעשות את מלאכתה של התביעה , 
לחפש עבורה ראיות ולהמציא טענות , במיוחד אם לנאשם לא היתה הזדמנות להתייחס 
אליהן . כדי להכיר את האופן בו מיישמים בתי המשפט לתעבורה את הכללים האלה , 
צריך להכיר את שני המודלים הבסיסיים של שופטי התעבורה . כדי להבין את הנושא , 
נתעלם מהניואנסים ומגווני הביניים בין המודלים . השופט מן הדגם הראשון נוהג 
על פי העיקרון , שאם יש סדק באחת החוליות של השרשרת , עליו לזכות את הנאשם . 
הוא מבין שבמקרה כזה הוא פטור מלבדוק את חוזק שאר החוליות בשרשרת , כיוון 
שאין כל חשיבות לשאלת חוזקן או חולשתן ובכל מקרה יעמוד הזיכוי בעינו , וחבל 
לבזבז זמן על מחקרים משפטיים , שאין בהם לשנות את התוצאה הסופית . השופט 
הזה לא חושש מתגובת המשטרה ולא מציבור הנאשמים , שיציף אותו בכפירות באשמה . 
שופטים מהסוג זה הם , למרבה הצער , מיעוט קטן בין שופטי התעבורה . אצל 
השופט מהדגם השני המצב הפוך לחלוטין . הוא , כנראה , רואה עצמו כמופקד 
על הרשעת הבריות וענישתן . אולי הוא מאמין , בתמימותו , שהרשעות בכל מחיר 
אפילו של חפים מפשע יביאו להורדת מספר תאונות הדרכים . בעיני שופט כזה , 
ערכה של עשיית - הצדק הוא כקליפת - השום . הטכניקה ידועה : התעלמות מטענות 
הנאשם , שמחייבות את זיכויו . אם אפשר לשים בפיו טענות חסרות - שחר , 
טענות מטופשות , טענות הפוכות לאלה שהוא באמת טען , מה טוב . ואם גם זה 
לא מספיק להתווכח בפסק הדין עם טענות הנאשם , להמציא עבור התובע טענות , 
שהוא כלל לא חלם להעלותן ולהפתיע את הנאשם עם פסק - דין מרשיע , מלא קביעות , 
שאם היתה לו הזדמנות הוא היה מפריך אותן אחת לאחת . כדי להבטיח את עצמו , 
לא מסתפק השופט הזה בכך שהוא ממציא לתביעה טענות מטענות שונות , הוא גם 
מביא לכל טענה כמה וכמה נימוקים , ולבסוף , ליתר ביטחון , הוא גם מבטיח 
את עצמו מכל עבר בקביעה , כי " נתתי אמון מלא בעדותו של השוטר " ( גם 
כאשר שאלת האמון אינה רלוואנטית ) . במלים אחרות : פסק הדין של שופט כזה 
הוא כמו סיכום של התביעה ולא פסק דין של בית משפט נייטראלי . לא זו בלבד 
שהשופט עשה את מלאכת התובע , אלא שמהנאשם נגזלה הזכות להיות המסכם אחרון . 
מי שחושב שהדברים חסרי שחר , אנא יטריח עצמו לאולמות בית המשפט לתעבורה 
ויחזה בהם בעצמו . קפמאפרקההיגיון אומר , כי כל המכשולים הניצבים בפני 
עשיית הצדק בבתי המשפט לתעבורה אינם קיימים בבתי המשפט המחוזיים , כשהם 
דנים בערעורי תעבורה , כיוון שלשופטי בתי המשפט המחוזיים יתרון איכותי - 
מקצועי . ההיגיון אומר גם , כי כל עוול שנעשה בערכאה ראשונה ניתן , לפחות 
בעיקרון , לתיקון בערכאות הערעור ; גם אם בבתי המשפט הנמוכים יש גישות 
שונות , בתי המשפט לערעורים אמורים ליישר את הקו ולקבוע את הגישה הנכונה . 
זאת ועוד , לפי אותו היגיון , אם גישתם של השופטים מהסוג הראשון נכונה , 
צריכים כל הנאשמים הנשפטים אצל השופטים האחרים לערער לבית המשפט המחוזי , 
ולזכות בהמוניהם ; ואם נכונה דווקא גישתם של השופטים מהסוג השני , צריכה 
התביעה הכללית לערער על כל פסקי הדין של השופטים מהסוג הראשון , ולזכות 
בערעוריה מאותם טעמים . אבל היגיון לחוד ומציאות לחוד . התביעה הכללית 
כמעט לא מערערת על פסקי הדין שלא מניחים את דעתה , כנראה כיוון שהיא חוששת 
שערכאת הערעור דווקא תאשר אותם , ובכך תיתן להם חותם של הערכאות הגבוהות 
יותר , וגישת מיעוט השופטים תהפוך לגישת הרוב . אבל אחדים מהנאשמים , 
שיוצאים מקופחים , דווקא מערערים , אבל לרוב נדמה כי בתי המשפט לערעורים 
חוששים שאם ירבו לעשות צדק , יהיו מוקד עלייה לרגל לציבור נאשמים במשפטי 
תעבורה . אולי הם חוששים כי יוצפו בזרם של רבבות ערעורי תעבורה לשנה זרם 
שהמערכת הקיימת של בתי המשפט המחוזיים אינה יכולה לעמוד בו . התוצאה היא 
שהנעשה בבתי המשפט לתעבורה לטוב או לרע הוא לרוב גם התוצאה הסופית . מי 
שזוכה ומקבל שופט טוב זוכה , והשאר בוכים . אפשר לשאול , מדוע להודות 
ביתרונם האיכותי של שופטים בבתי המשפט המחוזיים אבל לטעון שאין הבדל רב בין 
תפקודן של שתי הערכאות , וכיצד ליישב את הסתירות . לדעתי , עומס העבודה 
על בתי המשפט המחוזיים מאפיל על כל ייתרון איכותי - מקצועי שיש להם , א - 
פריורי , ומביא את בתי המשפט המחוזיים למצב של קוצר יד , ממש כזה של בתי 
המשפט לתעבורה , בכל הנוגע לעשיית הצדק . כדי להגיע לעשיית צדק בבתי המשפט 
לתעבורה יש ליצור איזון בין התשומה לתפוקה . או לרשום פחות דו"חות , או 
להעלות את מספר השופטים ( זה לא כל כך יקר כמו שחושבים ) . אם ירשמו פחות 
דו"חות ויוקל הלחץ על הערכאה הראשונה , ממילא יוקל גם הלחץ על ערכאות הערעור . 
אם לא יופחת מספר הדוחות יש להגדיל את מספר השופטים בבתי המשפט לתעבורה , 
ובמקביל גם בערכאות הערעור , ובנוסף להקים בית משפט מחוזי לתעבורה . בית 
משפט מחוזי שהשופטים הדנים בערעורי תעבורה יראו את העבודה בו כשליחות . 
