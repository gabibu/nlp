החלטה להקים ועדה פרלמנטרית למאבק נגד הגזענות נתקבלה אתמול במפגש בין שבעה 
ח"כים ערבים בחיפה . המשתתפים , תופיק טובי , נווף מסלחה , האשם מחמיד , 
חוסיין פארס , עבדל והב דראושה , מוחמד מיערי ומוחמד נפע , גינו בחריפות 
את המסע הגזעני המתנהל לטענתם סביב תהליך הקמת הממשלה . במסגרת המסע נשמעת , 
לדבריהם , קריאה לאפארטהייד ולטראנספר פוליטי . " לח"כים הערבים , כלח"כים 
אחרים , הזכות לקרוא להכרה בהגדרה עצמית לעם הפלשתיני , למו"ם עם אש"ף , 
ולכינון שלום צודק ישראלי - ערבי " , נאמר במפגש . הח"כים הערבים החליטו 
לפנות לדעת הקהל הישראלית , כדי שתגנה ותחסום את הדרך בפני ההשתוללות הגזענית , 
הפוגעת בדו - קיום ובשיתוף - פעולה . לצורך זה יקיימו מסיבת - עיתונאים 
של ח"כים יהודים וערבים ביום ד . הח"כים הערבים החליטו לבקש פגישה עם נשיא 
המדינה בנושא . כמו כן יקיימו בנצרת , ביום ב הבא , כנס מחאה בהשתתפות 
נציגי ציבור יהודים וערבים , ראשי רשויות מקומיות ונציגי ארגוני שלום . 
