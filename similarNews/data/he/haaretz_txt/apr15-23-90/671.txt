במארס , בשעות הבוקר , נכנס כוח של צה"ל , שמנה כמה עשרות חיילים סדירים 
ואנשי מילואים בגיפים , לכפר עאבוד שבנפת רמאללה , בעקבות יידוי אבנים 
לעבר מכוניות ישראליות שחלפו ליד הכפר . חייל מהיחידה , שנכנסה אל הכפר , 
פנה אל ארגון " בצלם " ובעקבות עדות שמסר ואשר כללה פרטים מזעזעים על 
התעללויות בתושבים מן הכפר , פתח " בצלם " בתחקיר . מעדויות שמסרו תושבים 
מהכפר קיבלה עדותו של החייל חיזוקים . על פי התחקיר כ51 נערים שהובאו למרכז 
הכפר ונלקחו לחקירה הוכו , כאשר אמרו כי אינם יודעים עברית . סיפר איסמעיל 
עבד אל מגיד : " . . . אחרי כ01 דקות הגיעו צנחנים עם כומתות אדומות . 
הצנחנים התחילו לשאול כל אחד לשמו , תוך כדי מכות בידיים ובאגרופים על 
הגב , הצוואר והראש . לקחו אותי ואת ראגי , אמרו לנו להביא צבע שחור מהבית . 
אמרתי שאין לי . אמר לי החייל : תחפש בכל הכפר ואם אין , תלכו ותקנו 
בשוק . . . היו לחיילים מקלות בידיים . התחילו להכות אותנו על הרגליים 
תוך כדי ההליכה . הלכנו כ001 מטר והגיף היה נוסע אחרינו . " התחלנו למחוק 
סיסמאות . החיילים היכו אותנו שוב במקלות על הגב , כי אנחנו לא צובעים 
טוב . צבענו בתחילה עם חתיכת בד ואחר כך הורו לנו למחוק את הסיסמאות בידינו . 
בזמן שצבענו , שמעתי חייל אומר לחברו : היום פורים , בוא נצחק קצת . 
חייל ניגש אלי ואמר לי כחמש פעמים , תוך כדי מכות , לצבוע את פני בצבע . 
אני סירבתי . שני חיילים דחפו אותי לקיר . חייל שלישי עמד עם הנשק ואיים : 
אם לא תצבע את פניך תוך דקה אני אירה בך . סירבתי . שני חיילים תפסו 
אותי , השכיבו אותי על האדמה וקראו לנהג הגיף לדרוס אותי . " אמרו לי : 
אתה רוצה לצבוע את פניך או למות ? הבחור ראגי התחיל לצעוק וצבע את פניו . 
חייל תפס לי את היד שהיתה מלאה צבע , משך אותה לכיוון פני וצבע בה את פני . 
החיילים התחילו לשיר פורים פורים ואמרו , שאם לא נשיר יכו אותנו ולא יחזירו 
את תעודות הזהות . . . " . ממקורות צבאיים נמסר כי החומר הועבר למצ"ח לחקירה . 
