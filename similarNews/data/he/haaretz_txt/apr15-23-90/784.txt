גדאנסק ( ע"ר ) . לך ואלנסה הדף בקלות את שני היריבים שהתמודדו מולו בבחירות 
לראשות תנועת סולידריות בוועידת המפלגה שהתקיימה אתמול בגדאנסק . צירי הוועידה 
מחאו כפיים בקצב והריעו לאחר שהוכרז כי ואלנסה ניצח ברוב של 263 קולות לעומת 
25 , ו52 שקיבלו כל אחד מן המתמודדים נגדו אנדריי סלוביק ותומאס וולצק 
. קודם לכן הודיע ואלנסה כי הוא מתכוון להתמודד על נשיאות פולין . " לפנינו 
ניצבים תפקידים עוד יותר קשים מאלה שכבר מאחורינו . יש לנו עתה הזדמנות 
גדולה לבצע שיפוץ כללי וסופי של פולין על מנת לקרבה לאירופה . אין אנו גרועים 
מאחרים , אין אנו עניים מאחרים וכיום ההזדמנות הזאת ניתנה לנו . הכל בידינו . 
פולין כולה בידינו " , אמר ואלנסה . 
