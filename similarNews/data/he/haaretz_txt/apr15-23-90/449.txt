( ע ) . האקדמיה הלאומית למדעים של ישראל , בשיתוף עם המכון ללימודי 
המזרח בלנינגראד , עומדים לערוך ב2991 כינוס מדעי דו - לאומי , בו ישתתפו 
ישראל ובריה"ם . יהיה זה הכינוס המדעי המשותף הראשון של שתי המדינות . על 
קיום הכינוס החליטו נשיא האקדמיה הלאומית למדעים , פרוף יהושע יורטנר , 
וראש המכון ללימודי המזרח בלנינגראד , פרוף יורי פטרוסיאן , שעמד בראש 
משלחת מדענים בכירים , אשר הגיעה לארץ לסידרת פגישות עם ראשי האקדמיה למדעים . 
בקרוב תצא , מטעם האקדמיה הלאומית של ישראל , משלחת מדענים בכירים לבריה"ם , 
כדי לקבוע עם עמיתיהם הסובייטים את הנושאים בהם יעסוק הכינוס , ולהחליט 
אם הכינוס המשותף הראשון יתקיים בישראל או בבריה"ם . פרוף יורטנר העריך אתמול 
כי בעקבות המיפגש הצפוי בלנינגראד , יורחב שיתוף הפעולה המדעי בין האקדמיה 
הישראלית והאקדמיה הסובייטיית , ויקיף תחומים מדעיים נוספים , מעבר לתחומי 
מדעי הרוח והחברה , שבהם כבר הוחלט על שיתוף פעולה , בעת ביקור המדענים 
הסובייטים באקדמיה הלאומית למדעים בישראל . 
