החל מסוף מאי ניתן יהיה לקבל מידע שוטף ובזמן אמיתי מזירת המסחר במט"ח של 
בנק ישראל בעזרת מערכת מחשבים ותקשורת ממוחשבת שפותחה על ידי רויטרס , כך 
אומר רוברט סנדלר , סגן מנהל האגף למטבע חוץ בבנק ישראל . לדבריו , משהוחלט 
בבנק המרכזי על מעבר לשיטת המסחר החדשה ומחשוב המידע , הוחלט לדלג מעל שיטת 
המסחר בזירת מסחר פיסית הכוללת אולם , דוכנים ומערכות טלפוניות , כפי שנהוג 
במרבית הבורסות בחו"ל , ולהקים ישר זירת מסחר אלקטרונית המייצגת את הדור 
הבא של המסחר . בבנק החליטו לא להשקיע בפיתוח המערכת , ולפיכך ניתן הזיכון 
להקמת המערכת ופיתוחה בידי חברת רויטרס , ללא מכרז . סנדלר טוען כי יש להבדיל 
בין הטיפול במערכת מבחינה טכנית שייעשה בידי רויטרס , לבין ניהולה השוטף 
של המערכת שיישאר בידי בנק ישראל . את מכירת המידע תוכל לבצע כל חברת שתרצה , 
אבל היא תהיה חייבת לרכוש אותו מרויטרס ולשלם עבור ההוצאות . בבנק ישראל 
מעריכים כי בסה"ך מדובר ב21 עד 51 משתמשים פעילים במערכת זו מבין המשתתפים 
במסחר , וכמה מאות משתתפים סבילים , שירצו לקבל את המידע בזמן אמיתי . 
