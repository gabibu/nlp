אלמ"ג הארגון למען גברים שנוסד לפני חצי שנה , נרשם השבוע כעמותה ציבורית 
וקיבל את חסות ההסתדרות . העמותה פועלת פעמיים בשבוע בבית הוועד הפועל ומעניקה 
לגברים ייעוץ משפטי בנושאי דיני אישות וכן ייעוץ לגירושין בהסכמה . כן יקבלו 
הפונים במקום ייעוץ מפסיכולוגים המתמחים במצבי לחץ . אמנון אביעד , יו"ר 
העמותה , מסר כי הארגון הוקם כדי להגן על גברים שחלקם חיים , כדבריו , 
כ"חיות נרדפות " לאחר שהוטל עליהם תשלום מזונות הגבוהים מהכנסותיהם . 
בין חברי העמותה גברים היושבים בבתי - סוהר בשל אי - תשלום מזונות . היו"ר 
סיפר שאחד מחברי העמותה , טכנאי רנטגן , מתגורר כיום במערה , לאחר שברח 
מביתו מפחד פקודות המאסר שהוצאו נגדו בעקבות פיגורים בתשלומי המזונות . מבין 
פעולות האגודה המתוכננות : שינויי חקיקה במעמד האישי , ובראשונה השוואת 
גובה אגרות המשפט לשני בני הזוג . כיום פטורה האישה מאגרה כאשר היא מגישה 
תביעה למזונות , צווי מניעה או תביעה להרחקת הבעל מביתו וכדומה , ואילו 
הגברים המתגוננים צריכים לשלם כ008 שקל אגרת בית משפט . נושא טיפול נוסף 
שלקחה על עצמה העמותה הוא הצמדת המזונות הנקבעים כיום בבתי - המשפט לתוספות 
היוקר ולא למדד יוקר המחיה , כנהוג כיום . אמנון אביעד מיחה השבוע על שפנייתו 
לנעמת , הפועלת תחת אותו גג , נותרה ללא מענה . לדבריו , יש נושאים משותפים 
לנשים ולגברים הדורשים מאבק משותף , כמו הקמת בתי - משפט למשפחה והשוואת 
הזכויות והחובות בין המינים בכל ערכאות בתי המשפט . עו"ד עפרה פרידמן , 
יו"ר האגף למעמד האישה בנעמת , אמרה אתמול שנעמת מעוניינת לשתף פעולה בעניין 
הקמת בתי המשפט למשפחה , ושהיא דיווחה על הסכמתה לאלמ"ג . לדבריה , נעמת 
תשמח לשתף פעולה עם גברים העומדים בראש משפחה חד הורית , בקביעת קריטריונים 
אחידים למזונות , ובהשוואת האגרות בין הנשים והגברים בין בתי הדין הרבניים 
לאזרחיים . 
