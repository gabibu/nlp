עם ארסנל , שלשום בלונדון , הגביר את סיכויי ליוורפול לחזור ולזכות בחודש 
הבא בכתר אליפות נוסף . קשה להאמין שדווקא צלסי , שתשחק מחר באנפילד , 
תקלקל את המאזן הסופי . ארבעה מחזורים לסיום יש לליוורפול 76 נקודות ם - 
43 מישחקים , לפני יריבתה העיקרית והיחידה אסטון וילה , שצברה 56 ם - 53 
מישחקים . וילה חייבת לנצח מחר במיגרשה את היורדת מילוול , אבל כדי לחולל 
מיפנה בפיסגה יהיה עליה לצפות לשני הפסדים של ליוורפול . זה אינו מציאותי 
בגלל העובדה , שלאחר מכן יהיו לליוורפול שני מישחקי - בית נגד קווינס - 
פארק - ריינגרס ודרבי , ומישחק אחרון בקובנטרי . שני ניצחונות נוספים ותיקו 
יבטיחו את התואר לליוורפול , גם בזכות הפרש שערים עדיף . סוכני ההימורים 
בלונדון בטוחים כי ליוורפול תוכתר אלופה . כל עיתוני בריטניה שיבחו אתמול 
את הופעתו המרשימה של החלוץ הישראלי רוני רוזנטל במדי ליוורפול , ב - 52 
הדקות האחרונות בהן שיחק וסייע בהשגת שער השיוויון שכבש גון בארנס . סביר 
להניח , כי רוני יהיה גם מחר בסגל בן 31 השחקנים , אבל שיתופו נגד צלסי 
תלוי בהחלטת המנגר קני דלגליש . יתר מישחקי השבת : מנצסטר סיטי אוורטון , 
טוטנהאם מנצסטר יונייטד , לוטון ארסנל , סאותהמפטון נוטינגהאם , קריסטל 
פאלאס צארלטון , דרבי נוריץ , קובנטרי ווימבלדון , ק . ף . ר . שפילד 
וונסדיי . עשויה גלאזגו ריינגרס להבטיח לעצמה מחר זכיה שניה ברציפות באליפות 
הליגה . לשם כך היא זקוקה לנקודה אחת בלבד ממישחק החוץ שלה נגד דאנדי יונייטד . 
