ראש הממשלה יצחק שמיר עומד לפתוח הבוקר במאמץ מרוכז להסיר את ההתנגדות בליכוד 
לאישור ההסכם עם סיעת מודעי , מחר בכינוס ועידת הליכוד . למרות סדרת הפגישות 
שהיתה אתמול לשמיר עם השר דוד לוי וח"ך אריאל שרון עדיין לא הוסרה התנגדותם 
לדרך בה יאושר ההסכם . השניים דורשים שעל ההסכם יצביעו רק חברי חירות במרכז 
הליכוד . שמיר עומד להביא את המחלוקת גם לדיון הערב , בכינוס מיוחד של 
שרי הליכוד וחברי הכנסת הליברלים שלא פרשו מהליכוד . קבוצת חברי הכנסת בראשותם 
של בני בגין , אוריאל לין וצחי הנגבי החלה לפעול אתמול בקרב חברי מרכז הליכוד 
כדי למנוע את אישור ההסכם . השר שרון נועד אתמול למשך שעה ארוכה עם ראש הממשלה . 
בתום הפגישה היה שרון מרוצה , לאחר שהוברר לו שראש הממשלה הסכים שלא להביא 
לדיון בכינוס מחר סעיפים נוספים , ולהסתפק באישור ההסכם עם מודעי כדרישתו 
ודרישת השר לוי . " ההחלטה שהושגה תסייע לאווירה טובה במרכז . אין שום 
סיבה שהמרכז לא יעבור בשקט . הדבר מחייב מאמץ מקסימאלי של כולנו , לשכנע 
את חברי המרכז בצורך להקים ממשלה , וזו הדרך היחידה שלנו , לצערנו באמצעות 
הסכם זה , להבטיח את שלטון הליכוד " אמר שרון , בצאתו מהפגישה עם שמיר . 
שרון התייחס לדברי ח"ך בני בגין , שאמר כי אסור לחתום על ההסכם עם קבוצת 
הליברלים , אפילו במחיר הליכת הליכוד לאופוזיציה . " אני לא מעלה בדעתי 
שמישהו מהליכוד ממליץ בדעה צלולה שהליכוד יילך לאופוזיציה , ושהשלטון יימסר 
לממשלה הנתמכת בידי עושי - דברו של ערפאת והמומלצת על - ידי ערפאת עצמו . 
מי שמציע ללכת לאופוזיציה , ואפילו בראש מורם , מסתכן רק בהבל - פה " . 
גם עם סגנו דוד לוי נפגש ראש הממשלה אתמול . בתום הפגישה אמר השר לוי כי 
שמיר קיבל את דרישתו , ובכינוס מחר יובא לאישור רק ההסכם עם מודעי כשעליו 
יצביעו רק חברי תנועת החירות , קרי הסכם גח"ל יבוא לידי ביטוי . " היה 
זה בלתי - אפשרי שבמסגרת כינוס הוועידה ואישור ההסכם עם מודעי ינסו גם לדחוק 
את רגלינו " , אמר השר לוי . " צריך לפעול עתה לגיבוש הכוחות בליכוד , 
ולא לנצל מצבים כדי לפגוע בחברים " . מאוחר יותר הובהר מלשכת ראש הממשלה 
כי הדיון בשני סעיפים אחרים עדכון הסכם לוי - נסים ודחיית ביצועו לסוף 2991 , 
ושריון מקומותיהם של יתר הליברלים ברשימת הליכוד יתקיים במועד אחר ובישיבה 
נפרדת . נודע כי בישיבת שרי הליכוד שתתקיים אחר הצהרים בלשכת שמיר ייעשה 
ניסיון מצד חברי הכנסת הליברלים שנשארו בליכוד , וישתתפו בישיבה , להביא 
לדחיית כינוס ועידת הליכוד , לפחות עד למועד שבו יטיל הנשיא את תפקיד הרכבת 
הממשלה על יצחק שמיר . אלו גורסים כי עדיף שהכינוס יהיה במהלך תקופה זו , 
משיתקיים מיד . בתוך כך נודע כי בין ראשי הליכוד לסיעת הליברלים בראשות 
מודעי מתקיימים בימים האחרונים מגעים לשילובם מחדש של ארבעת חברי הכנסת הפורשים 
בליכוד כחברים לכל דבר . השר מודעי אמר אתמול כי ניתן יהיה להתייחס בחיוב 
למגמה זו רק לאחר שוועידת הליכוד תאשר באופן מוחלט את ההסכם שנחתם עמו . 
חברי סיעת הליכוד בכנסת המתנגדים להסכם עם סיעת מודעי נועדו אתמול להתייעצות , 
שבה החליטו בין היתר על מסיבת עיתונאים היום ועל כנס בבנייני - האומה בירושלים 
שעתיים לפני הכינוס המתוכנן של ועידת הליכוד מחר . בהתייעצות השתתפו חברי 
הכנסת אוריאל לין ואריאל ויינשטיין מן הליברלים בליכוד וחברי הכנסת בני בגין , 
עוזי לנדאו , צחי הנגבי ויהושע מצא מחטיבת חירות . בין היתר הם שוקלים 
קיום שביתת - שבת ליד מקום כינוסה של ועידת הליכוד . כן יערכו היום ומחר 
כנסי - הסברה במקומות שונים בארץ . הם טוענים שההסכם עם קבוצת מודעי אינו 
מוסרי , ואין השאיפה לשלטון מצדיקה אחיזה באמצעים פסולים . 
