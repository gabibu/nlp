ממבט ראשון , מרכז הקליטה בקריית ים מרשים מאוד . שני בתי - קומות , סמוכים 
זה לזה , המתנשאים מעל למשטח רחב הבנוי קומה אחת . לובן טרי כאילו נבנו 
לפני חודשים אחדים על רקע הים התכול , החול והדקלים הפזורים פה ושם בכניסה 
לקומפלקס . אלמלא ההדרכה שקיבלתי , הייתי בטוח שלפני בית מלון מפואר ולא 
מתקן קליטה של הסוכנות היהודית . אלי וולפא , מנהל המרכז , לא נראה גא 
במיוחד כאשר חלקתי עמו את התלהבותי הראשונית מהמוסד שהוא עומד בראשו . הסיבה 
לאיפוקו התבררה כאשר סיירנו בתוך הבניין . דירות שפונו לפני זמן - מה ועומדות 
ריקות בציפייה לעולים שיבואו , מרשימות לא פחות מן המראה החיצוני של המוסד . 
אך כבר אחרי חודשים מעטים הן משתנות . חלק מהקירות משחיר , הקירות שסוידו 
אחרי התפנות הדייר הקודם סופגים מים בקצב מהיר . " כל הצנרת בתוך הקירות 
דולפת " , מסביר וולפא . " הבית נבנה לפני 61 שנה וכנראה לא הקפידו אז 
על טיב העבודות . מכל מקום , כבר לפני שלוש שנים היה צורך להחליף את צנרת 
המים החמים . אך בינתיים לא היה ברור עתידם של מרכזי הקליטה . דיברו על 
סגירה . לפני שנה הובהר שהכל יישאר כפי שהיה , אבל מאז הספיקו לעשות רק 
שפריץ חיצוני " . הבעיה מוכרת . זו אחד התוצאות של דו"ח כץ וההסכמים להעברת 
כל סמכויות הקליטה מהסוכנות למשרד הקליטה ( ראה כתבה קודמת ) . צוותים 
במרכזי הקליטה חיו באי - ודאות . היתה הרגשת התפוררות . הסוכנות הפסיקה 
להשקיע אפילו בתחזוקה . זה ניכר לא רק בדליפה בקירות . בבניין נבנתה מערכת 
חימום מרכזי , אך היא אינה עובדת ; לפני שנה הכניסו לדירות תנורי - גז 
לחימום , וכדי למנוע אסונות קדחו חורים בתחתית דלתות הכניסה . בזמן שהותי 
במקום היתה הפסקת חשמל באזור והמנהל הוזעק למקרה חירום : הגנרטור הביתי 
לא פעל ואנשים נכלאו באחת המעליות . ייתכן שלא בכל מרכזי הקליטה המצב הפיסי 
הוא כמו זה שבקריית ים , אך זה אינו מקרה יחיד . למרכז בקריית ים אח תאום 
מרכז גילה בירושלים . שם לפחות הסוכנות אינה אחראית למחדלי הבנייה . שמונה 
בתים של מרכז הקליטה בגילה , 482 דירות , בנות שניים ושלושה חדרים , נבנו 
על - ידי משרד השיכון , למכירה חופשית . אך טיב הבנייה היה גרוע כל - כך 
שאיש לא היה מוכן לקנות . לא ברור מדוע קיבלה הסוכנות לידיה בתים אלה , 
להפעלת מרכז הקליטה . מכל מקום , המצב שם דומה מאוד לזה שבקריית ים , 
אולי אפילו גרוע יותר . ברכיהו מנצורי , אחראי למרכזי הקליטה בסוכנות , 
סיפר כי בעוד שנה וחצי מתכוונים לסגור את המרכז בגילה , בתנאי שעד אז יצליחו 
לפנות משם את העולים . אלא שבעיות הצנרת והמעליות בקריית ים אינן בין הבעיות 
המרכזיות . בתקלות אלה היה צורך לטפל לפני שנה או שנתיים , לפני גל העלייה 
מבריה"ם . עכשיו אין זמן להתעסק בקטנות , צריך לקלוט את העולים בכל מקום 
שרק אפשר . אך בקריית ים אין תחושת חירום . ביום ביקורי שם , לפני כשבועיים , 
היתה התפוסה לא יותר מ%58 . במרכז הקליטה 021 דירות 42 של חדר אחד בתוספת 
מטבח ושירותים , 46 של שני חדרים ו23 של שלושה חדרים . מכל אלה , 51 דירות 
עמדו ריקות . ולא משום שעולים עוזבים את מרכז הקליטה בהמוניהם , אלא משום 
שהם נשלחים לשם טיפין - טיפין . וולפא אינו מודאג מהלחץ של משלוחי העולים 
אליו , אך הוא בהחלט מופתע . בפרט שבאותו יום פנו אליו מקריית חיים השכנה , 
בבעיה שהתעוררה שם באחת המשפחות הוותיקות . בלילה הופיעה אצלם , היישר 
מנמל תעופה , משפחת עולים שהם אפילו לא הכירו . אמנם בעבר שלחו הזמנה פורמלית 
אל משפחה יהודית בבריה"ם , אך הם סברו כי בכך מסתיים תפקידם הציוני . 
כשהופיעה משפחת עולים בביתם סירבו לקבלה . " פנו אלי , כי ראו בי נציג 
הסוכנות " , מספר וולפא . " מובן שלא יכולתי לקבל אותם בלי הפניה של משרד 
הקליטה . בטח בסוף ימצאו להם מקום במלון " . אבל מה שבאמת מדאיג את וולפא 
הוא סוג העולים שנשלח אליו מנמל התעופה . כמעט כולם משפחות בעייתיות . 
חלק ניכר משפחות חד - הוריות . " יש גם קומבינציות כאלה : סבתא , בת 
וילד " , מספר וולפא . או משפחות מטופלות בנכים , או משפחות שאחד מבניהן 
חולה - רוח . 
