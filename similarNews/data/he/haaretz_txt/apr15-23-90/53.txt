יוהנסבורג ( מיוחד ל"הארץ " ) . אם נשיא דרום - אפריקה , פרידריך וילם 
דה - קלרק , הוא אדם הנוח להסמיק למשמע מחמאות לחייו אדומות מאד בימים 
האחרונים . יריבים ותיקים אינם חדלים להמטיר עליו סופרלאטיווים . אתמול 
אמר עליו סאם נויומה , הנשיא החדש של נמיביה , כי הוא אדם " אמיץ " . 
הארכיבישוף דזמונד טוטו דיבר בסוף השבוע שעבר על " יושרו וחמימותו " . מנהיג 
הזולו , מאנגוסוטו תלזי , אמר אתמול למשלחת מערב - אירופית רמת דרג , 
כי דה - קלרק חצה את הרוביקון , ולא תהיה עוד חזרה אל האפרטהייד . נשיא 
זמביה , קנת קאונדה , העומד בראש קבוצת " מדינות העימות " השחורות באפריקה 
הדרומית . אמר ל"הארץ " : " אני מעריץ את דה - קלרק . פיתחתי הרבה אהבה 
וכבוד כלפיו " . אבל גם אם למשמע המחמאות האלה נדמה , שדרום - אפריקה כבר 
נמצאת קרוב מאד אל פיסגת ההר , האמת היא שהעליה בקושי התחילה . כמו חלקים 
אחרים של העולם הנוצרי , שקועה עכשיו דרום - אפריקה בעיצומה של פגרת חג 
הפסחא , והתהליך הפוליטי יתחדש רק מחרתיים , כאשר יתבקש הפרלמנט בקייפטאון 
להעניק חסינות משפטית למנהיגים גולים של " הקונגרס האפריקאי הלאומי " ( 
- - ) . החסינות הזו נחוצה , כדי להגן עליהם מפני תביעה משפטית , 
כאשר יגיעו לשיחות עם דה - קלרק , בתחילת החודש הבא . אחדים מהם מוחזקים 
בעיני החוק הדרום - אפריקאי כ"טרוריסטים " . כפי שהיה אפשר להניח מייד לאחר 
יוזמת הפיוס הדרמטית של דה - קלרק , לפני חודשיים וחצי , כבר הופיעו בקיעים 
ניכרים בתוך המחנה השחור . התבדתה התקווה , ששני הארגונים השחורים הגדולים 
ביותר " הקונגרס " של נלסון מנדלה , ו"אינקאטה " של ציף בותלזי יפסיקו 
לירות זה בזה , ויתחילו לדבר . התהום ביניהם מתרחבת מדי יום . אתמול הציג 
בותלזי את האלטרנטיווה ה"הדרגתית " שלו למנדלה . הוא אמר למשלחת המערב - 
אירופית , שביקרה אצלו בעיר דרן , כי השינויים בדרום - אפריקה צריכים להיעשות 
בשלבים , כדי שתוכל לקום ממשלה אשר תשלוט " באמצעות שכנוע , ולא באמצעות 
כפיה " . לפי בותלזי מתכוון " הקונגרס האפריקאי הלאומי " להציע בשיחות 
עם דה - קלרק כינון ממשלה זמנית , אשר תפקח על מעבר מיידי משיטת האפרטהייד 
אל דמוקרטיה על - גזעית . הגישה ההדרגתית של בותלזי מיועדת פחות לאוזני הרוב 
השחור , ויותר לאוזני הממשלה הלבנה . הוא רוצה לשכנע אותה , כי מכל המנהיגים 
השחורים בדרום - אפריקה , הוא בן - השיח ההגיוני ביותר . בותלזי לא ישתתף 
בשיחות של החודש הבא , המכונות כאן בעגה דיפלומטית כמעט מזרח - תיכונית 
" משא - ומתן על משא - ומתן " . 11 נציגים של " הקונגרס " יציגו לממשלה 
שורה של תביעות , אשר מילויין הכרחי בעיניהם ליצירת אקלים נאות למשא - ומתן 
על עתיד דרום - אפריקה . בין התביעות האלה יהיו הסרת מצב החירום , הוצאת 
כוחות הביטחון מן הריכוזים העירוניים של השחורים , ושחרור כל העצירים הפוליטיים . 
הממשלה מצידה תתבע מן " הקונגרס " לבטל את התנגדותו להסרת הסנקציות הבין - 
לאומיות על דרום - אפריקה . מנדלה חזר אתמול , בפעם המי - יודע - כמה על 
עמדת ארגונו , שהסנקציות צריכות לעמוד בתוקפן , כל זמן שמשטר האפרטהייד 
עומד בתוקפו . אבל נשמעת ביוהנסבורג הערכה , כי אם תהיה הממשלה מוכנה לשים 
מייד קץ לאחת מאבני הפינה של האפרטהייד , " פקודת אזורי המגורים " , המחלקת 
את דרום - אפריקה לתחומי מושב גזעיים ואתניים אפשר ש"הקונגרס " ישקול מחדש 
את עמדתו בעניין הסנקציות . הבעיה של " הקונגרס " היא שחרף הדומיננטיות 
הפוליטית שלו , מרחפת סכנה ממשית מאד , שוויתורים מצידו יחזקו את היסודות 
המיליטאנטיים משמאלו . המסוכן מכולם הוא " הקונגרס הפאן - אפריקאי " , 
המאשים את מנדלה ב"מכירת חיסול " , מתנגד למשא - ומתן , ונשבע אמונים למימרה 
המאואיסטית הידועה " מה שלא הושג בשדה הקרב לא יושב בשולחן המשא - ומתן " . 
החשש מפני המיליטאנטים היה הטעם העיקרי לכך שמנדלה ביטל בתחילת החודש פגישה 
מתוכננת עם ציף בותלזי , אשר נועדה לקדם שביתת נשק בין שני הארגונים בנאטאל . 
דרום - אפריקה משלמת עכשיו את המחיר של הוצאת " הקונגרס הלאומי " אל מחוץ 
לחוק , לפני 03 שנה . בהיעדר המנהיגות הפוליטית אשר יצאה לגולה , או 
הושלכה לבתי סוהר צמח בערי - השינה השחורות דור צעיר , שהסדר שלום הוא 
בעיניו רעיון מוקצה מחמת מיאוס . 
