" שעות רבות , מלפני הצהריים ועד כמעט לפנות ערב , התארכה אתמול חקירת 
המאמן ושלושה משחקני הפועל טבריה מהליגה הארצית בכדורגל , בפרשת החשדות 
לתופעות בלתי - ספורטיוויות בכמה ממישחקי הקבוצה בעונה זו . חברת החקירות 
מודיעין אזרחי , זימנה לחקירה את המאמן מאיר נמני ואת השחקנים מרדכי אבו 
חצירה , דני גואטה ויוסי אדרי . השניים האחרונים הוזמנו לחקירה נוספת מחר . 
החקירה , שכללה בדיקה בפוליגרף ושמיעת עדויות , הוכיחה סתירה בין עדותו 
של גואטה לזו של נמני , ובין זו של גואטה לזו של אדרי . לפי גירסת נמני , 
גואטה סיפר לו ששמע כי לאדרי הוצע למכור מישחק תמורת 02 אלף ש"ח , וכי 
אדרי הציע לו את מחצית הסכום . גואטה אמר , כי אינו זוכר אם ההצעה מתייחסת 
לתופעה בלתי - ספורטיווית או למענק עליה . אדרי , לדבריו , הכיר את גואטה 
רק העונה , והוא סיפר לו על מענק העליה שיש לו . בתיחקור נוסף , שינה 
גואטה את גירסתו , כך שבפעם זו התאימה לזו של אדרי . המאמן נמני אמר לאחר 
החקירה , כי מילא את חובתו כאשר דיווח ליו"ר העמותה אשר יעיש , והוא מקווה 
שיתברר כי חניכיו נקיים . גם שלושת השחקנים טענו כל אחד לחפותו . מימצאי 
החקירה יועברו ממודיעין אזרחי להתאחדות לכדורגל . סופר " ספורט הארץ " 
בטבריה מוסיף : לפני האימון אתמול , הסתגרו השחקנים בחדר ההלבשה עם המאמן 
מאיר נמני ועם יו"ר העמותה אשר יעיש לפגישה שארכה יותר משעה . רק לאחר מכן 
החלו באימון . הנהלת הקבוצה לא נענתה לבקשתו של מאיר נמני להתפטר ובעקבות 
זאת ימשיך בתפקידו עד סוף העונה . שלושת השחקנים שנחקרו אתמול לא הופיעו 
לאימון . אם לא יוכחו החשדות נגדם לא מן הנמנע שישחקו בשבת . עם זאת , 
הנהלת הקבוצה לא ביטלה את הקנסות בסך 000 , 2 דולרים שהוטלו על כל שחקן , 
בעיקבות ההפסד הצורב של הפועל טבריה בשבת האחרונה בביתו 02 למכבי רמת עמידר . 
