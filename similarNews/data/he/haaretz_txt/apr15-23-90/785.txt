בודפשט ( מיוחד ל"הארץ " ) . בעיר אורדיאה מארה שבטרנסילווניה נפתחה אתמול 
הוועידה של " האיגוד הדמוקרטי של ההונגרים ברומניה " . הוועידה נפתחה בסימן 
ניגודים עמוקים בין הרומנים וההונגרים , שעוד העמיקו כאשר ערב כינוסה הודיע 
הארגון הרומני הלאומני " צארה - רומנסקה " שבדעתו להופיע לבחירות בפרלמנט 
ב02 במאי עם רשימה עצמאית משלו . גם " האיגוד הדמוקרטי של ההונגרים " יציג 
בבחירות מועמדים משלו . כלי התקשורת של הונגריה ושל רומניה ממשיכים בינתיים 
בהתקפות הדדיות שנעימתן הולכת ומחריפה . ביקורת מרה במיוחד נמתחת בהונגריה 
על מצע הבחירות של " צארה " שבו נאמר , בין השאר , כי מטרת הארגון היא 
לפתור את בעיית המיעוטים ( ברומניה ) לנצח בצורה בלתי - הפיכה . במסמך 
של הארגון נאמר כי " על האדמה הרומנית הקדושה של טרנסילווניה " עדיין דורכות 
רגליים אסיאתיות ומאכלסים אותה צוענים ואבק אדם אחר " ואילו שאיפתה היא 
" רומניה גדולה וטהורה " . לדברי עיתונים הונגריים , הניסוחים " מזכירים 
את רעיון הפתרון הסופי של היטלר " , ובאמצעותם מנסים הרומנים הלאומנים להפחיד 
את בני המיעוטים ובראש ובראשונה את ההונגרים , לעורר בהם תחושה של חוסר 
ביטחון פיסי ורוחני ולדחוף אותם לבריחה ולעזיבה . 
