חמביום ירושלים של השנה שעברה השתתף ראש עיריית ניו יורק אד קוץ בסעודה רבת - 
משתתפים שערכה " עטרת כהנים " בהילטון ניו יורק . 009 אוהדים נדחסו לאולם 
המפואר . אריאל שרון היה אורח הכבוד והנואם המרכזי . קודם שהיטיבו האורחים 
את לבם ביין ובמיני בשר משובחים , נסגרו בחדרי המלון העסקות הגדולות באמת . 
באותו לילה הונח הבסיס הכספי לרכישת החזקה בבניין מר - חנא ( סנט גון ) 
שברובע הנוצרי בעיר העתיקה בירושלים , ומארגני האירוע מנו בסיומו תרומות 
בסך 52 . 2 מיליון דולר . באותה תקופה ניהלו נציגי עטרת כהנים בישראל , 
על - ידי עורך - הדין איתן גבע , משא ומתן עם בעל החזקה בבניין מר - חנא , 
מרדירוס מטוסיאן , חלפן כספים ארמני , שנודה על - ידי בני קהילתו ונודע 
כאישיות שנויה במחלוקת . הסכום שנאסף בניו יורק לא הספיק , ואנשי עטרת כהנים 
המשיכו לחפש תורמים אחרים . מצוידים במכתבי המלצה של שני הרבנים הראשיים 
לישראל , הרב מרדכי אליהו והרב אברהם שפירא , ובמכתבים של השרים אהוד אולמרט 
ודן מרידור , הסתובבו אנשיו של מתי דן , מייהד ותיק של הרובע המוסלמי והאיש 
המושך בחוטים בעטרת כהנים , ודיברו על לבבם של גבירים ושועי עולם . בסופו 
של דבר הושג הכסף , עוד 57 . 2 מיליון דולר . ארווין מוסקוביץ ממיאמי , 
הנחשב לגדול המייהדים של הנכסים במזרח ירושלים , תרם בעין יפה . גם חברת 
הימנותא , באמצעות כספים של משרד השיכון , לא קפצה ידה . את מוסקוביץ , 
רופא במקצועו , לא היה קשה לשכנע . הוא הרוויח מיליונים בתיווך של עסקות 
נכסי דלא ניידי בין בריטניה לארצות - הברית . בשנים האחרונות הוא היה שותף 
לרכישתם החשאית של נכסים רבים בירושלים המזרחית ובעיר העתיקה . בין היתר 
הוא קנה את מלון שפרד במזרח העיר תמורת 2 . 1 מיליון דולר . המבנה הושכר 
בינתיים למשטרה . מוסקוביץ , שיש לו דירה בשכונת היוקרה הירושלמית משכנות 
שאננים , רכש גם מבנה עם קרקע של ששה דונם על רכס אוגוסטה ויקטוריה , בכ007 
אלף דולר . המבנה תוכנן לשמש כבית המפד"ל , אך נותר עד היום בשיממונו . 
תורם אחר , טוענים בעקשנות גורמים המקורבים לעטרת כהנים , הוא יעקב נמרודי , 
איש העסקים הידוע , המקורב לשר לשעבר אריאל שרון . נמרודי הכחיש השבוע , 
" בצער רב " כהגדרתו , כל קשר לפעולות הרכישה באזור , אבל לפחות אידיאולוגית , 
הוא מזדהה כנראה , עם פעולות הרכישה , " פעולות של גאולת קרקע ובתים " , 
כפי שמנסחים זאת ראשי העמותות הפועלות בעיר העתיקה . לפחות מתווך קרקעות 
אחד , ברוך אברס , שעמד עד לפני שנים לא רבות בראש מחלק המיעוטים של משטרת 
מרחב ירושלים , הציג עצמו באחרונה לפני פקידים בעיריית ירושלים כמי שמאחוריו 
עומד נמרודי . אברס ביקש מעיריית ירושלים מידע על נכסים שהכנסייה מעוניינת 
למכור , ונענה בשלילה . כסף אחר בציר המחזיק את ההתיישבות היהודית בעיר 
העתיקה מגיע ממשה בורנשטיין , בעל תשלובת טמפו . בורנשטיין תרם בין היתר 
את הציוד למוקד הביטחון , שהוקם לפני חודשים אחדים בבית ויטנברג , הבית 
שבו עבר להתגורר שרון ברחוב הגיא . מוסקוביץ , בורנשטיין , נמרודי , ועל - 
פי ידיעות שלא אושרו , גם סיריל סטיין , היזם העומד מאחורי פרויקט ממילא , 
אינם המסייעים היחידים במסע הרכש הגדול שעורכים בשנים האחרונות יהודים בעיר 
העתיקה . בפועל , גם אם לא באופן רשמי , נהנות שתי העמותות הפעילות בשטח 
מגיבוי ומעזרה כספית של רוב משרדי הממשלה הנוגעים לעניין . מדובר במשרדי 
המשפטים , השיכון , הפנים והדתות ובאנשי האפוטרופוס הכללי . משרד האפוטרופוס 
העביר לרשות העמותות עטרה ליושנה ועטרת כהנים רבים מהנכסים שבהם החזיק , 
בעיקר נכסי נפקדים , 62 במספר . הגורם היחידי שיש לו נגיעה ישירה לעניין 
ומתנגד לפעילות הוא , כידוע , ראש העירייה טדי קולק . אך צעקות הגוואלד 
שלו הן כקול קורא במדבר , ואינן עושות עוד רושם על איש מהמעורבים בפעילות . 
לפני עשרה ימים אישרה ועדת העזבונות הממשלתית , שבראשה עומד שר המשפטים 
דן מרידור , הקצבה בסך 5 . 7 מיליון שקל . בראש הסעיף נאמר כי הכסף מיועד 
לחברה ממלכתית לשם שימור אתרים ונכסים לאומיים . בהמשך נכתב כי מדובר בחברת 
הימנותא , " חברה - בת של הקרן הקיימת , שתעסוק בעניין תוך התייעצות עם 
הגורמים המתמחים בו , עטרה ליושנה ועטרת כהנים " . הקשר בין הימנותא לעמותות 
הוא הדוק . רק לפני שנים אחדות נדחתה ברוב קטן הצעה למנות את עמותת עטרה 
ליושנה לנאמן של המדינה באזור הרובע המוסלמי . אך מאז התהדקו היחסים עוד 
יותר . לא מעט מהנכסים שרכשו העמותות ברובע המוסלמי נרכשו בעזרתה הפעילה 
של הימנותא , המפעילה לצורך העניין מתווכים וחברות שונות . אחד מהמתווכים 
האלה הוא כנראה האיש שהציע ל04 משפחות ארמניות המתגוררות ברחוב אררט , ליד 
הכנסיה האשורית , לפנות את בתיהם תמורת קרקע חלופית במערב העיר . האיש 
הציג את עצמו בפני הארמנים כאדם הכפוף ישירות לשר דוד לוי . ישראל פויכטוונגר , 
העומד בראש עמותת עטרה ליושנה , ומתי דן , האיש מעטרת כהנים , רואים 
עצמם ממשיכים נאמנים לדרכם של גואל האדמות יהושע חנקין ואבות הקק"ל . אזור 
הפעולה של העמותות הוא מן הרגישים בארץ , סמוך להר הבית , ועתה גם סמוך 
לכנסיית הקבר . עטרת כהנים מקורבת מאוד לחוגי גוש אמונים . הישיבה עצמה 
היא ישיבה ציונית בנוסח מרכז הרב , שתלמידיה משרתים בצבא . ראש הישיבה 
הרב אבינר מתגורר ביישוב בית אל . פעיל מרכזי אחר , דן תור , מתגורר בעפרה . 
הקשר שנוצר בין שרון לפרנסי עטרת כהנים מאפיין את חשיבתם הפוליטית : כל 
בית הוא מאחז נוסף במערכה על ירושלים ועל ארץ ישראל . צריך לקנות הרבה ככל 
האפשר ולגייס את מי שאפשר . תקיעת יתד בעומק השטח הערבי , באתרים שנודעו 
עד כה בעיקר כמוקדים לפיגועים נגד יהודים , מחזקת , על - פי תפישה זאת , 
את הביטחון באזור , מאלצת את כוחות הביטחון להפגין נוכחות , ומביאה קהל 
יהודי רב לאזורים שבהם הסתובבו עד היום רק תיירים , מוסלמים ותלמידי ישיבה . 
גם הקשר ההיסטורי נמצא . מתחת לבניין האכסניה נמצאו שרידי מחצבה ששימשה 
את בוני בית - המקדש . במאה שעברה שימש האזור כמרכז מסחרי , שבו מצאו את 
פרנסתם גם יהודים רבים . סניור מאיר גאני המנוח , שאחת מבנותיו נישאה לפני 
עשרות שנים לשמו מצא , התגורר בסמיכות מקום במשך שנים רבות . צאצאי משפחת 
מצא בירושלים הם האחים מאיר ושמואל מצא , חבר - הכנסת יהושע מצא ואיש משרד 
הפנים אליהו מצא . ח"ך מצא היה בין הח"כים שליוו את מתנחלי " נאות דוד " 
כאשר נכנסו לאכסניית מר - חנא . בניגוד לפרשנות המקובלת על אינטרסנטים פוליטיים , 
נראה כי שמירה על החוק והסדר הציבורי חשובים באמת ובתמים לאנשי עטרת כהנים . 
מי שטוען אחרת אינו קורא נכון את השטח . השקט חשוב , כדי שאפשר יהיה להמשיך 
ולעסוק בעבודת הקודש של רכישת נכסים נוספים ; שמירת החוק חיונית כערך בפני 
עצמו , אך במיוחד כדי לשמור על הקשרים המועילים שנקשרו עם משרדי הממשלה 
השונים . כאשר להטו הרוחות בעיר העתיקה בעקבות רצח אליהו עמדי , תלמיד 
ישיבת שובו בנים , היו אלה אנשי עטרת כהנים שפנו אל אנשי עיריית ירושלים 
ויזמו ביחד עמם מפגש פיוס בין תושבי הרובע המוסלמי ליהודי המקום . יש גם 
הרבה צביעות בטענות אנשי הכנסייה , כי לא ידעו את שמתרגש עליהם . המשא 
והמתן עם מטוסיאן מתנהל כבר שש שנים . עוד ב6891 הודיעו אנשי הכנסייה היוונית - 
האורתודוקסית לבית - המשפט כי הם חוששים שמטוסיאן יעביר את הזכויות בנכס 
לאחרים . הם גם טענו שמטוסיאן אינו מטפל כיאות בנכס שברשותו , אולם שופטת 
בית - משפט השלום יפה הכט דחתה את דרישתם לפנות את מטוסיאן מהמקום . במשרד 
הדתות , בעיריית ירושלים ובמשרד החוצקפמאליד4חממכהנים במשרה מלאה יועצים 
לענייני נוצרים , אבל אף לא אחד מהם הריח דבר . אנשי עטרת כהנים טענו 
השבוע כי לא רק שהכנסייה ידעה על כניסתם הצפויה למקום , אלא אף הסכימה לכך . 
לדבריהם , נאלצו אנשי הכנסייה להתנגד להתנחלות נאות דוד , רק אחרי שאנשי 
אש"ף ופעילי חמאס איימו על חייו של הפטריארך , ביום חמישי שעבר , בשעות 
הצהרים . אנשי הכנסייה מכחישים בתוקף , אבל דווקא עד ראייה ישראלי , בלתי - 
תלוי , מאשר שהושמעו איומים . המתנחלים בנאות דוד אומרים כי אם יורה להם 
בית - המשפט לפנות את המקום , הם יעשו זאת . הם גם טוענים כי את העיתוי 
קבע מטוסיאן ולא הם . אך סימנים שונים מראים כי העיתוי הושפע גם מקיומה 
של ממשלת מעבר בראשות הליכוד בימים האלה ממש . ראש הממשלה יצחק שמיר ידע 
על הכוונה להיכנס לאכסניה עוד בתחילת השבוע שעבר . הוא שמע על כך מאחד השרים , 
והגיב בשמחה . משהוצא צו הפינוי הראשון ביום חמישי שעבר , התקשר שרון 
לראש הממשלה , המחזיק בימים אלה גם בתיק המשטרה , וביקש ממנו לעכב את הפינוי 
עד שהמשפחות יערערו בערכאה גבוהה יותר . שמיר נעתר לבקשה ופעל שהוראה ברוח 
זו תרד אל המפקדים בשטח . הכדור נמצא עכשיו בבית - המשפט העליון , שידון 
בערעור על החלטת השופטת רות אור להשאיר בתוקפו את צו הפינוי . הדיון המשפטי 
על החזקה בנכס עצמו יימשך בוודאי עוד שנים רבות ויספק פרנסה טובה לעורכי - 
דין רבים משני הצדדים . 
