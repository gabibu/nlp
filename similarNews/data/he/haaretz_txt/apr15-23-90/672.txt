היום יוגש בבית המשפט המחוזי בתל אביב כתב אישום נגד יאיר אור ונדב נקן , 
בגין קשירת קשר לרצח וביצוע רצח . אור ונתן חשודים , כי בלילה שבין החמישה 
והשישה באוקטובר 7891 הם רצחו את בני הזוג כרמן וגק היבלי , מיליונרים מסנטה 
ברברה . המניע לרצח עולה מן העובדות המפורטות בכתב האישום . ידידו של יאיר 
אור , צארלס מגרו , עמד מאחורי המעשה והיה שותף לקשר . אשתו של לגרו , 
בתם של בני הזוג היבלי , אמורה היתה לרשת את רכושם הרב של הנרצחים , והיא 
אכן ירשה אותו . כתב האישום הוגש באישור היועץ המשפטי לממשלה , שהסכמתו 
דרושה משום שהעבירה בוצעה בחו"ל על - ידי אזרחים ישראלים . יאיר אור , לשעבר 
מ"ף בגולני , ונדב נקן , יוצא סיירת צנחנים , עצורים זה 54 יום . אור 
חשוד כי גייס את נדב נקן , חברו לקיבוץ אלונים , ויחד ביצעו את הרצח . 
שופטת בית משפט השלום בפתח - תקווה שרה פריש קבעה , כי מחומר הראיות שלפניה 
עולה חשד נגד יאיר אור כמי שביצע או אירגן את הרצח . החומר קושר את נקן 
בסיוע לרצח , תוך ידיעה על ביצועו מלכתחילה ובדיעבד . חוקרי המשטרה טענו 
בדיונים בבית המשפט השלום בפתח - תקווה , כי הצליחו להפריך את האליבי של 
אור ונקן , על פיו שהו בליל הרצח בחוף המערבי . חוקרי המשטרה טענו כי בידיהם 
חומר נוסף המצביע על מעורבות ישירה של השניים בביצוע הרצח . חומר זה נותר 
ברובו חסוי , לבקשתם . עורכי הדין אבי ריכטמן , שמעון טננבוים ודרור מקרין , 
המייצגים את הנאשמים , טענו כי פרט להפרכת האליבי אין בידי המשטרה ראיות 
הקושרות את הנאשמים למעשה הרצח . הם הדגישו את העובדה כי החקירה נמשכת כבר 
זמן רב , בישראל מאז הקיץ האחרון , ובארה"ב זה שנתיים וחצי . משטרת ארה"ב 
לא הגישה כתב אישום נגד צארלס נגרו . נגרו שוהה כיום בקנדה , משם אין אפשרות 
להסגירו לארה"ב , משום שבארה"ב קיים עונש מוות על רצח . 
