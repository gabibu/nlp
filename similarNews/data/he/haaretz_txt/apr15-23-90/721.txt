איש העסקים אדוארד סרוסי , חזר בו מכוונתו להשתתף ולממן את הוצאתו של העיתון 
בשפה האנגלית " , שאותו מבקשים להוציא קבוצת העיתונאים והעורכים מפורשי 
" גרוזלם פוסט " , בשיתוף עם בתי ההוצאה לאור של ידיעות אחרונות וגלובס . 
סרוסי , המיוצג בישראל באמצעות עורך הדין חנינא ברנדיס , הסכים בתחילה 
להשקיע בעיתון החדש בין שלושה לחמישה מיליון דולר , אך התנה את השקעתו בהסכמתם 
של בתי הוצאה לאור גדולים בעלי ניסיון בעיתונות , שייקחו על עצמם את הוצאתו . 
באחרונה נודע על הסכם שהושג בהקשר זה בין קבוצת העיתונאים לבין ידיעות אחרונות 
והעיתון הכלכלי גלובס , אך למרות זאת נודע אתמול כי סרוסי מושך את ידו מהעיתון 
החדש , אם כי הוא מנהל עדיין מגעים בהקשר זה עם נוני מוזס , מנכ"ל ידיעות 
אחרונות . סרוסי נחשב לאיל - הון בין - לאומי , המתרכז בעסקי בנקאות ודלא 
ניידי . הוא שולט על פעילותו העסקית בדרום - אמריקה ובאפריקה מביתו שבהמבורג . 
בבעלותו בית בכפר שמריהו , אך לא ידוע על עסקים שהוא מנהל בישראל . 
