ניו יורק ( מיוחד ל"הארץ " ) . סכסוך עבודה , מן הממושכים והמרים הזכורים 
בארצות - הברית , הסתיים שלשום לאחר ששופט פדרלי פסק כי פרנק לורנצו , 
יו"ר מועצת המנהלים של תאגיד טקסס אייר , חייב לפנות את מקומו כמנהל הכללי 
של חברת התעופה איסטרן איירליינס , השייכת לתאגיד , ומינה נאמן לניהול 
החברה . החלטת השופט היא ניצחון משמעותי לראשי האיגודים המקצועיים , המנהלים 
מאבק חריף נגד לורנצו , והשביתו את חברת התעופה . לורנצו הואשם על - ידי 
האיגודים בניהול כושל ובניצול לרעה של משאביה של חברת התעופה הוותיקה . 
בעקבות סכסוך העבודה ושביתה ממושכת של העובדים , שותקה איסטרן איירליינס 
במידה רבה , וצברה הפסדים גדולים . לורנצו ביקש מבית משפט להחיל את סעיף 
11 מחוק פשיטת הרגל בטענה כי הוא פועל לארגונה מחדש והבראתה של איסטרן איירליינס . 
חובה של החברה נאמד במיליארד דולר , והנושים פנו לבית משפט וביקשו את סילוקו 
של לורנצו ומינוי נאמן לחברה . השופט שדן בתיק פשיטת הרגל של איסטרן איירליינס , 
קבע כי לורנצו החניק את חברת התעופה בהפנותו 2 . 1 מיליארד דולר לארגונה 
מחדש , וכי הגיע הזמן שיסולק מאחריותו לניהול החברה . הנאמן שמונה על - 
ידי השופט , מרטין שוגריי , כיהן בעבר כנשיא קונטיננטל איירליינס , השייכת 
לטקסס אייר , ופוטר על - ידי לורנצו . עתידו של לורנצו כיו"ר טקסס אייר 
לא ברור . חברה זו נחשבה בעבר כחברת התעופה הגדולה בעולם , אך באחרונה 
הפסידה לקוחות רבים . סילוקו של לורנצו מהנהלת איסטרן התפרש על - ידי מומחים 
כצעד העשוי להביא לשיקומה של החברה ולהבראתה . 
