ש ( ע ) . ח"ך אברהם שריר הגיב בליל יום חמישי , לאחר כינוס מרכז הליכוד , 
על הקריאה שהפנה אליו ראש הממשלה , יצחק שמיר , לשוב הביתה , לליכוד : 
" אני אחוז התרגשות מהפנייה אלי והקריאה של החברים . זה מתקשר עם קבלת 
הפנים שנתקלתי בה בחגיגות המימונה מצד חברים רבים אחרים . אני חושב שפנייתו 
של ראש הממשלה ראויה לכל ההערכה ותודה כלפיו . " אני יכול לומר לראש הממשלה 
ולחברים שתמכו בכך , שהיא נפלה על לב מבין ומרגיש , אני אמרתי וחזרתי ואמרתי 
שאת הליכוד עזבתי רק באופן ארגוני ולא באופן מהותי רעיוני " . ח"ך שריר נשאל , 
בראיון לקול - ישראל , אם הוא מתכוון לשקול היענות לקריאתו של ראש הממשלה , 
ואם הוא עשוי לחזור לליכוד . על כך השיב , כי אינו רוצה להיכנס בשלב זה 
לדברים מהותיים והוא ישוחח עם מי שצריך לשוחח בעניין זה . בינתיים , המשיך , 
הוא רוצה לומר כי הפנייה ריגשה אותו מאוד , ובוודאי יהיה לו חומר למחשבה 
בלילה הזה ובימים שלאחריו , שכן זו קריאה הראויה להתייחסות המתאימה . שריר 
נשאל אם לח"ך שמעון פרס יש סיבה לדאגה , ועל כך השיב " הייתי מאוד רוצה 
להשאיר את השיחה בראיון זה עכשיו במישור הרגשי - האנושי ולא הפוליטי . מבחינה 
אישית , אנושית , אני בוודאי יכול לפגוש את ראש הממשלה . לגבי הנושאים 
שנדון בהם , זאת נשאיר להחלטת ראש הממשלה . אני לא קובע פגישה עם ראש הממשלה 
מעל גלי האתר " . 
