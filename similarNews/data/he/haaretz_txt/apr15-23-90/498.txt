מטוס של חברת התעופה אולימפיק , שהיה בדרכו מיוון לישראל , נחת אמש נחיתת 
חירום ברודוס , לאחר שהתקבלה הודעה אנונימית על חטיפתו וניסיון לפגוע בו . 
למרות שהסתבר , כי מדובר היה בהודעת שווא , ננקטו אמצעי ביטחון מיוחדים . 
בהתאם להודעה , שנמסרה בשיחת טלפון למנהל תורן בנתב"ג ע"י אדם שהזדהה בשם 
יהודה ושאמר כי הוא עובד של חברת התעופה , במטוס של אולימפיק נמצאים ארבעה 
מחבלים לצד עולים חדשים המגיעים מבריה"ם . המטלפן דיבר בעברית , במבטא 
אנגלי . גם ברשות שדות התעופה וגם בחברת אולימפיק העריכו , כי מדובר בהודעת 
שווא , בין השאר משום שלא היו עולים חדשים על טיסה זו , אולם הוחלט בכל 
זאת להנחית את המטוס ברודוס . 
