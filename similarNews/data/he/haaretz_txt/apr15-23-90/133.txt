רשות הגנים הלאומיים בשיתוף המחלקה לעידוד תיירות פנים במשרד התיירות , 
פתחו במבצע פרסום והסברה נרחב לקראת עונת תיירות הפנים הקרובה , תחת הססמה 
" להיות שם . . . בגנים הלאומיים " . מרשות הגנים הלאומים נמסר , כי 
בתקופה האחרונה עלה מספר המבקרים באתרי הרשות למספרים שהיו עד לפני פרוץ 
האינתיפאדה " . בשלושת האתרים המבוקרים ביותר : מצדה , חזיון אור וקול 
במצדה ובעתיקות בית - שאן " לא זוכרים תקופה פעילה כמו היום " . מבצע הפרסום 
וההסברה יכלול תשדירי שירות בטלוויזיה הכללית והחינוכית , מודעות בעיתונות 
הארצית והמקומית , דפדפת הסבר ומרכז מידע טלפוני שעומד לרשות הציבור בימי 
חול המועד . רג"ל אף החלה באחרונה בהפקת מפת ישראל עם סימוני אתריה בשפות 
עברית ואנגלית וכן בהפקה מחודשת של החזיון אור וקול במצדה . 
