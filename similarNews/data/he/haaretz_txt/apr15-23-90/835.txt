מקובל בעסקים , כי ככל שלקוח רוכש כמויות יותר גדולות ממוצר או משירות מסוים , 
כך הוא זוכה להנחה גדולה יותר . ההיגיון הכלכלי שבנוהג זה הוא , שככל 
שהלקוח רוכש כמויות יותר גדולות , בעל העסק מקבל לידיו יותר כסף ; וכסף , 
כידוע , שווה כסף . בעל העסק יכול , למשל , להשקיע את הכסף ולקבל עליו 
ריבית . אם הוא נמצא במשיכת - יתר בבנק , הוא יכול להקטין אותה ולחסוך ריבית . 
במלים אחרות , אדם המוכר ללקוח אחד כמויות גדולות , נוהג לתת לו הנחה 
בגלל טובת ההנאה שיש לו מכך . והנה , בחברת " בזק " נוהגים בדיוק להיפך . 
מנויים שמספר השיחות שלהם עולה על 005 בחודש מחויבים בחשבון אחת לחודש , 
ואילו מנויים שמספר השיחות שלהם פחות מ005 שיחות לחודש מחויבים אחת לחודשיים . 
דובר " בזק " , זכריה מיזרוצקי , הסביר כי הטעם לכך הוא שהפקת חשבון עולה 
בכסף , ולא משתלם לשלוח חשבון למנוי שסכום הצריכה שלו בחודש קטן לעתים ממחיר 
ההפקה של החשבון . עוד אמר , כי המקבלים חשבון אחת לחודש הם % 01 מהמנויים , 
והמדובר במפעלים , במשרדים גדולים ובבעלי עסקים , ולמה לתת להם סובסידיה ? 
ובכל זאת , איפה ההיגיון הכלכלי ? הרי המדיניות של " בזק " היא שהמנויים 
ירבו בשיחות , ובמקום לעודד אותם לכך מטילים עליהם קנס . מיזרוצקי : " אם 
היינו חופשיים בקביעת תעריפים , אולי באמת היה צריך לעשות חישוב עסקי . 
אבל המציאות היא , שבזק ירשה את מבנה התעריפים ממשרד התקשורת , והתעריפים 
צמודים להחלטות ועדת הכספים של הכנסת על - פי המדיניות הכספית של משרד האוצר ; 
לאו דווקא על - פי שיקולים עסקיים טהורים " . לדבריו , התעריפים היום שחוקים 
ב%52 לעומת המדד . מה אפשר ללמוד מתגובת הדובר ? א . חברת " בזק " אינה 
חברה עצמאית . ב . אולי כדאי שתתחיל להיות עצמאית . ג . אולי עוד יותר כדאי 
שתקום חברת טלפונים נוספת . ד . אם אמנם תעריפי " בזק " שחוקים ב%52 , 
היכונו לעלייה בתעריפי הטלפון . 
