האזהרות האמריקאיות מפני צעדים סובייטיים דראסטיים נגד ליטא היו עד כה מעורפלות : 
" ננקוט בצעדים המתאימים " ; " זה ישפיע על קשרים כלכליים " ; ומפי הנשיא 
בוש : " יש גבול לסבלנות ארה"ב " . דעת הקהל , חלק מאנשי הקונגרס ועיתונים 
רבים בארה"ב דורשים מהנשיא עמדה תקיפה יותר , אך בוש מנהל קרב מאסף כדי 
להגן על גמישות מירבית בדרכי תגובתו . שתי סיבות לכך : ראשית , הרתיעה 
מצעדים חד - משמעיים היא ממאפייני דרך קבלת ההחלטות של בוש . שנית , ההחלטה 
בעניין היא קשה ואף גורלית לשתי מעצמות העל . פקידי הממשל מנהלים שיחות עם 
ראשי הקונגרס כדי לשכנעם שלגבי שלושה תחומים ביחסי ארה"ב - בריה"ם המשך 
ההפשרה משרת את ארה"ב לא פחות מאשר את הסובייטים : המדובר בהסכמים על הגבלת 
מרוץ החימוש ; השיחות על איחוד גרמניה ; והפיסגה הקרובה בין בוש וגורבצוב . 
לעומת זאת , ארה"ב מעוניינת להאיט , אם לא להפסיק , את המו"ם על כמה הסכמים 
מסחריים , שאמורים להיחתם בפיסגה בסוף מאי , בהם הסכם הסחר החדש , הסכם 
תעופה חדש ; ושיחות על מניעת כפל מיסוי , ערובות להשקעות חוץ וסידרי תובלה 
ימית . כל אלה הרבה יותר מועילים לסובייטים מאשר לאמריקאים . הזמן דוחק 
בנשיא בוש . עם הסלמת הצעדים הסובייטים נגד ליטא , גובר הצורך בתגובה האמריקאית . 
כמו - כן השיחות על הסכם מסחרי והסכם התעופה עומדות להיפתח כבר ב42 באפריל . 
הבית הלבן יצטרך להחליט בהקדם לא רק על היכן רצוי והיכן לא רצוי ללחוץ על 
מוסקווה , אלא גם מה הם הגבולות המוחלטים האסור . בוואשינגטון משוכנעים 
שארה"ב לא יכולה להציע לליטא אספקת דלק חלופית הן משום שהדבר יתפרש כפרובוקציה 
והן משום שביצועה המעשי עשוי בקלות להוביל לעימות פיסי עם בריה"ם . הנשיא 
בוש מנסה לדחות את רגע ההכרעה של ארה"ב : ראש ממשלת ליטא ביקשה לבקר בוואשינגטון 
אך אתמול נאמר לה כי תדחה את בואה בחודש ימים . הנשיא בוש מקווה אולי שעד 
אז " תתקפל " ליטא . גורבצוב בוודאי יפרש כך את הדחיה . 
