פגישות מכריעות של ראשי הליכוד ומפלגת העבודה היום עם המנהיג הרוחני של תנועת 
ש"ס , הרב עובדיה יוסף , יכריעו האם יצליח שמעון פרס להרכיב בשבוע הבא 
ממשלה , ולקבל את אמון הכנסת . ראש הממשלה , יצחק שמיר , עומד להיוועד 
עם הרב יוסף בשעות הצהריים , וסמוך לחצות ייפגשו עמו חברי - הכנסת שמעון 
פרס ויצחק רבין . ככל הנראה , יגבש עובדיה יוסף את עמדתו רק בראשית השבוע 
הבא , למרות שפרס ימתין לתשובתו כבר הלילה , במטרה לרכך את הביקורת , 
הצפויה להימתח עליו מחר , בישיבת לשכת מפלגת העבודה . הרב עובדיה יוסף ינסה 
היום לשכנע את בני - שיחו משתי המפלגות הגדולות , כי אין מנוס מהקמת ממשלת 
אחדות לאומית , עם רוטציה בראשותה . אתמול הכחיש הרב יוסף בתוקף את הפרסומים , 
שלפיהם בכוונתו להתפטר מתפקידו כנשיא מועצת החכמים , אם לא תיענה דרישתו , 
שהחכ"ים של ש"ס יתמכו בממשלה בראשות פרס . גורמים בש"ס אמרו אמש , כי פגישותיו 
של הרב יוסף עם שמיר מזה , ועם פרס ורבין מזה , נועדו להבהיר לראשי שתי 
המפלגות הגדולות , שלנוכח המשבר , שאליו נקלעה המדינה מאז נפילת ממשלת 
האחדות , ולאור המשימות הרבות , הניצבות עתה בפני המדינה בתחומי הביטחון , 
העלייה והכלכלה , וחוסר יכולתו של פרס לכונן ממשלה חדשה , שלא תישען על 
ח"כים ערביים , אין מנוס מהקמת ממשלת אחדות עם רוטציה . בפגישה אתמול עם 
שר הפנים , הרב אריה דרעי , ועם הח"כים של ש"ס , אמר הרב יוסף , כי אם 
ישמע משמיר או מפרס ורבין נכונות עקרונית להקמת ממשלת אחדות עם רוטציה , 
יכנס בראשית השבוע הבא את מועצת חכמי התורה לדון בהמשך צעדיה של ש"ס . 
השר דרעי אמר , שכל עוד לא תשנה מועצת חכמי התורה את עמדתה , ולא תקבל 
החלטות חדשות , תמשיך ש"ס להשתייך לגוש הליכוד . דרעי הוסיף , כי ראשי 
המערך מפעילים לחץ כבד על הרב יוסף , במטרה " לחתוך דברים ולהחליט מיידית " 
כלומר , להשפיע על הח"כים של ש"ס לתמוך בממשלה בראשות פרס . קפידבינפרס 
הבהיר אתמול , כי ייתכן שיביא לאישור הכנסת בשבוע הבא ממשלת מיעוט , מבלי 
שיהיה לו רוב של 16 חברי - כנסת . מקורבי פרס אמרו , כי תקוותו היא שתפול 
החלטה בש"ס על הימנעות של אחדים מחברי הסיעה , דבר שיבטיח רוב לממשלת מערך . 
פרס הבהיר עוד , כי אין בכוונתו לבקש ארכה נוספת של שישה ימים מנשיא המדינה , 
כפי שמאפשר לו החוק , וכי אין בכוונתו לוותר על מנהיגותו במפלגת העבודה , 
ולהסכים כי תפקיד הרכבת הממשלה יימסר לידי יצחק רבין . פרס אמר , כי אינו 
רואה כל סיכוי להקמת ממשלת אחדות לאומית , בעיקר לנוכח עמדת הליכוד בנושא 
השלום , והדגיש כי אם לא יהיה מסוגל להרכיב ממשלה , הרי שהפתרון האפשרי 
היחיד הוא בחירות חדשות . אתמול בשעות הבוקר ביקר פרס אצל האדמו"ר מסדיגורה , 
מראשי מועצת גדולי התורה של אגודת - ישראל , במסגרת מאמציו להבטיח את תמיכת 
כל חמשת חברי - הכנסת של אגו"י בממשלתו . מזכ"ל מפלגת העבודה , ח"ך מיכה 
חריש , דחה אתמול לחצים כבדים , שהופעלו עליו במטרה לדחות את ישיבת לשכת 
המפלגה , שנועדה למחר . קבוצה של שמונה חברי - כנסת , המקורבים לפרס , 
בראשות חיים רמון ויוסי ביילין , האשימה את חריש , כי בהחלטתו לכנס את 
הלשכה הוא עלול לטרפד אפשרות להרכבת הממשלה . חריש דחה טענות אלו בבוז , 
ואמר כי שום הון שבעולם לא יביא אותו לבטל נוהג שקבע , לכנס את הלשכה מדי 
שבוע לדיון בעניינים שעל הפרק , ולשמוע דיווחים מדיניים . קפידבינכל העיניים 
יהיו נשואות היום לנעשה בתנועת ש"ס , ובעיקר לביתו של הרב עובדיה יוסף , 
שהכרעתו עשויה לקבוע את גורל הממשלה . מפלגת העבודה מפעילה בימים האחרונים 
לחצים כבדים ביותר על הרב יוסף , במטרה שישנה את עמדתו . ח"ך משה שחל מונה 
על - ידי צוות המשא - ומתן של מפלגת העבודה לארגן משלחות לרב יוסף מגופים 
שונים , במסווה של " זעקת הרחוב החרדי - ספרדי " , כדי שזה יתן את ברכתו 
לחברי - הכנסת של ש"ס לתמוך בממשלת פרס . בין היתר , תעשה היום את דרכה 
לרב יוסף משלחת של ראשי ערים ספרדים , שאורגנה על - ידי שחל . בהתייחסם 
לידיעות , שפורסמו אתמול בכמה עיתונים , ולפיהן ייתכן שהרב יוסף יפרוש 
מנשיאות מועצת חכמי התורה אם לא תתקבל עמדתו , אמרו גורמים בש"ס : " היתה 
זו ידיעה חסרת - שחר ומגמתית , שהופצה על - ידי אנשי המערך , ונועדה להפעיל 
לחץ על הרב יוסף וליצור את הרושם , שהתגלע קרע בינו לבין הרב שך " . לדברי 
אותם גורמים , אין זה סוד אמנם , שיש חילוקי דיעות בין הרב יוסף ( התומך 
בממשלה צרה בראשות המערך ) לבין הרב שך ( התומך בממשלה צרה בראשות הליכוד ) 
, אולם אין מדובר בקרע , ומגמת שני הרבנים למצוא נוסחה , שתגשר על חילוקי 
הדיעות ביניהם . עם זאת , קבע הרב יוסף לעצמו " קווים אדומים " , שמהם 
הוא אינו מוכן לסגת , גם אם יביא הדבר לקרע ביחסיו עם הרב שך . בהתייעצויות 
פנימיות בש"ס הבהירו לפחות ארבעה מחברי הסיעה בכנסת , כי לא יוכלו לפעול 
בניגוד לעמדותיו של הרב שך , ולכן רצוי שהרבנים שך ויוסף יגיעו לעמק השווה . 
גם הלחץ על חברי - הכנסת של ש"ס הוא מאסיווי . אלו עומדים להיפגש אחרי - 
הצהריים עם קבוצה מבין חברי - הכנסת היונים במפלגת העבודה , בראשות יו"ר 
סיעת המערך בכנסת , חיים רמון . הדעות בין חברי סיעת ש"ס בכנסת חלוקות . 
הרב אריה גמליאל , טוען כי בשום פנים ואופן לא יאפשר בקולו הקמת ממשלה 
בראשות מפלגת העבודה . הרב יוסף עזרן אומר , כי אין לדבר על ממשלה צרה , 
אלא על ממשלת אחדות לאומית בלבד . הרב שלמה דיין מצדד בעמדות המדיניות 
המתונות של מפלגת העבודה , אך חושש מתגובת הרחוב החרדי לצעד של תמיכת ש"ס 
במפלגת העבודה , וגורס , על כן , שיש לתמוך בליכוד . הבטוחים בתמיכתם 
במפלגת העבודה הם מקורבי הרב אריה דרעי בסיעת ש"ס בכנסת , סגן - השר רפאל 
פנחסי והרב יאיר לוי . קפידבינראשון יקבל מחר הרב עובדיה יוסף את ראש הממשלה , 
יצחק שמיר . היה זה שמיר , שיזם את הפגישה עם מנהיג ש"ס , לאחר ששמע 
על אפשרות לשינוי בעמדות התנועה . הרב יוסף עשוי להציג לשמיר מספר שאלות , 
ובין היתר לגבי ביצוע התוכנית המדינית של שמיר , אם יעמוד זה בראש ממשלה 
צרה . אמש הובהר , כי רובה של השיחה בין ראש הממשלה לרב יוסף תעסוק בנושא 
המדיני . סמוך לחצות ייפגש הרב יוסף עם ראשי מפלגת העבודה . בקרב מקורבי 
פרס שוררת ציפייה גדולה לקראת פגישה זו , המוגדרת על - ידם כמכרעת . מקורבי 
רבין טענו אתמול , כי אין לצפות ל"דבר יוצא - מן - הכלל " בפגישה עם הרב 
יוסף , הצפוי למסור את תשובתו רק בשבוע הבא . אישים שונים במפלגת העבודה 
אמרו אתמול , כי אינם מצפים , שהרב עובדיה יוסף ישנה את עמדת סיעת ש"ס , 
וכי זו תמשיך לתמוך בגוש הליכוד . בש"ס ניסו אתמול להציג עמדה מלוכדת , 
אך לא מן הנמנע פילוג בתנועה , אם יקבל הרב עובדיה יוסף החלטה , הסותרת 
את דעתם של המתנגדים להליכה עם מפלגת העבודה . בש"ס מזהירים מתוצאות שליליות 
ביותר ומתגובה חריפה מצד תומכי הרב שך לאפשרות , שהרב עובדיה יוסף ינקוט 
עמדות עצמאיות , ויחרוג מהכיוון , שקבע הרב שך . אתמול דובר גם על אפשרות , 
שהרב שך יבוא לירושלים לפגישה בביתו של הרב עובדיה יוסף . בימים האחרונים 
ניסו גורמים שונים במפלגת העבודה לדבר על לבו של הרב עובדיה יוסף , כי ייפרד 
מדרכו של הרב שך , ובעיקר לנוכח מה שהגדירו כ"השפלה מצדו של הרב שך " . 
דברים אלו הגיעו לידיעת הרב שך , והוא שוקל לבוא אל הרב יוסף בביתו , ולנסות 
להסביר לו פעם נוספת , מדוע יש לתמוך בליכוד . קפידבינבד - בבד מתגברות 
השמועות על מגעים בין אגודת - ישראל לבין סיעת דגל - התורה . ברחוב החרדי 
מדברים על אפשרות לעסקה בין שתי הסיעות החרדיות , שלפיה יתמוך הרב שך בממשלת 
מערך , ובתמורה יתמכו תומכי אגודת - ישראל בבני - ברק וברמת - גן במועמד 
דגל - התורה בבחירות החוזרות לכנסת , שתיערכנה בקרוב בשתי קלפיות בערים 
אלו , כפי שפסק בית - המשפט . אם לא יהיה הסכם , טוענים בכירים באגו"י , 
יתמכו אנשי אגודת ישראל במועמד התחייה , כך שדגל - התורה עלולה להפסיד 
את המנדט השני שלה בכנסת . ח"ך אברהם ורדיגר ( אגו"י ) הבהיר אתמול , 
כי כל עוד לא יעמוד פרס בהבטחתו , שממשלתו תישען על רוב יהודי ולא תזדקק 
לסיועם של ח"כים ערביים , לא ישנה את עמדתו ולא יתמוך בממשלה בראשות המערך . 
קפידבינח"ך אברהם שריר אמר אתמול , כי הוא נשאר נאמן לליכוד . שריר ביקר 
בחגיגות המימונה בקריית - אתא , ודבריו , שנישאו בפני קהל , שמנה עשרות 
פעילי ליכוד , חברי - כנסת ואנשי מרכז הליכוד , זכו לתהודה רבה ולתגובות 
מעורבות . המארח , ראש עיריית קריית - אתא , דוד ראם , אמר כי משיחה עם 
שריר התרשם , שניתן להחזירו בחזרה לשורות הליכוד , וכי הכל בשל לכך . 
ח"ך עובדיה עלי אמר , כי ביקורו של שריר הוא יותר מאיתות על נכונותו לשוב 
למפלגה , ואילו ח"ך מיכאל קליינר , שנכח במקום , אמר : " קודם שיצביע 
בעד הליכוד " . בדבריו הביע שריר התנגדות להסכם בין הליכוד לארבעת חברי סיעת 
הרעיון הציוני " , שעליה נמנה עד לא מכבר . " גם מנחם בגין התנגד לשריונים 
לחברי הליברלים " , אמר . לאחר קבלת הפנים ביקש שריר להודות לקהל : " אני 
מודה לכם על קבלת הפנים היהודית החברית , שהענקתם לי היום . יום זה ייזכר 
על - ידי עד סוף ימי חיי . לא אשכח את האהבה והפגנת החום , שהפגנתם כלפי . 
אני רוצה להבטיח לכם , שאשאר נאמן לליכוד " . עוד בטרם סיים , שוסעו דבריו 
על - ידי עשרות החוגגים , שמחאו כפים וקראו קריאות היסטריות לעברו , בין 
השאר " יחי שריר " , ו - " שריר חוזר הביתה " . הקהל הקיף את שריר ואשתו , 
רבקה , וכח משטרה , שנכח במקום , הצליח אך בקושי לחלצם . 
