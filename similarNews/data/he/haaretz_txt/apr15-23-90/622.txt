אביגאן ( ע"ץ ) . מפלגת אופוזיציה חדשה הוקמה בראשית אפריל בחוף השנהב 
" מפלגת הפועלים השנהבית " והיא מבקשת לקבל הכרה רשמית . על כך הודיע 
אתמול באביגאן המזכיר הראשון של המפלגה , פרוף פראנסיס וודייה , בשיחה 
עם עיתונאים זרים . זו מפלגת האופוזיציה השנייה הדורשת הכרה רשמית , בהתאם 
לסעיף 7 של חוקת חוף השנהב . החזית העממית השנהבית , בהנהגת פרוף לורן 
גבאגבו , כבר הגישה תקנותיה ב3 באפריל . ראשי המפלגה החדשה עשו אתמול ניסיון 
ראשון להגיש את תקנות המפלגה , אולם התיק לא נתקבל בנימוק כי הוא לוקה בחסר . 
מפלגה זו קיימה את ועידת היסוד שלה ב8 באפריל . מנהיגי המפלגה אומרים כי 
הם נוטים לסוציאליזם . אזרחי חוף השנהב קידמו אתמול בקורת רוח את השעיית 
הקיצוצים במשכורות , ואילו האופוזיציה והאיגודים המקצועיים מבקשים לראות 
מה יהיו ההצעות החדשות של הממשלה , בטרם יביעו את דעתם . הנשיא פליקס הופואה - 
בואני הפתיע שלשום , בהטילו על נגיד הבנק המרכזי של מדינות מערב אפריקה , 
אלאסאן אוטארה מחוף השנהב , את המשימה לגבש צעדים חדשים להתאוששות כלכלית . 
הלה החליט מיד לדחות את הקיצוצים במשכורות , בשיעור של 8 עד 04 אחוזים , 
עליהם נמסר בסוף מארס . הקיצוצים אמורים היו לאפשר לחוף השנהב לגייס 631 
מיליארד פראנקים אפריקאים , בתקווה להשיג מימון להתאוששות כלכלית . 
