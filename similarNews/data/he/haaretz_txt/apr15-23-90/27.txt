קצין בודק , אשר מונה לחקור את נסיבות בריחתו של אסיר מסוכן מבית - הדין 
הצבאי בעזה , לפני כעשרה ימים , סיים את בדיקתו , והגיש שלשום את ממצאיו 
לידי אלוף פיקוד הדרום , מתן וילנאי . ממצאיו הוגדרו כ"קשים ביותר " . הקצין 
הבודק המליץ להעמיד לדין את מפקד מתקן הכליאה בעזה ( " אנצאר 2 " ) , 
סא"ל שמעון מלול , אשר היה אחראי על סידורי השמירה בבית - הדין . עוד המליץ 
הקצין להעמיד לדין את סגנו של מפקד מתקן הכליאה , וכן קצין מילואים שפיקד 
על הפלוגה שהיתה אחראית לאבטחת בית - הדין הצבאי בעזה , ביום הבריחה . הבדיקה 
גם ממליצה להעביר מתפקידו קצין משטרה צבאית המשרת בעזה , סגן רונן הלל , 
אשר לא פעל על - פי פקודותיה של מפקדת קצין משטרה צבאית ראשי , וביצע שורה 
של מחדלים . הקצין מציע לנקוט בשורה של צעדי אבטחה מסביב לבית - הדין הצבאי 
בעזה , ולתגבר את השמירה בבית - המשפט עצמו . הוא המליץ לאחד את כל יחידות 
השמירה על המתקן . הקצין העביר את ממצאיו לאלוף פיקוד הדרום , מתן וילנאי , 
ביום ששי , ובדיון שנערך על דו"ח הבדיקה הוחלט שלא להעמיד לדין את מפקד 
המתקן ואת סגנו . קצין המילואים וקצין המשטרה הצבאית יישפטו כבר היום . 
העציר הבורח , מחמד חסין קאוגי , תושב בית לקייה , הובא לבית - הדין הצבאי 
בעזה לפני 01 ימים , לצורך הקראת כתב האישום נגדו , בגין פעילות חבלנית 
ואחריות לרצח תושבים בעזה , שנחשדו בשיתוף פעולה עם ישראל . לאחר הקראת 
כתב האישום , הוצא העציר מן האולם והצליח להתערבב בין עורכי הדין הערביים 
שסובבו במסדרון . הוא ניצל את חוסר עירנותם של השומרים והצליח לברוח . מקורות 
צבאיים ציינו , כי החיפושים אחר העציר המסוכן נמשכים . לדבריהם , מטרתו 
של העציר הנמלט היא לעבור למצרים , וייתכן שאף הצליח לעשות כן . על - פי 
המקורות , בעקבות הבריחה עדיין סגורות דרכי המעבר בין הגבול הישראלי למצרי , 
ותוגברה בהן השמירה . לפני כחודש , הודח מפקד מתקן הכליאה כלא 7 בקציעות , 
וחיילים הועמדו לדין לאחר בריחתם של חמישה אסירים מסוכנים מהכלא . חלק 
מהאסירים הבורחים עדיין לא נתפס . 
