החלוץ הישראלי רוני רוזנטל , העושה חיל בקבוצת הפאר האנגלית ליוורפול , 
מתכוון להשתתף בשני מישחקי הרעים של נבחרת ישראל נגד נבחרות ברית המועצות 
סגנית אלופת אירופה וארגנטינה אלופת העולם . המישחקים יהיו ברמת גן במחצית 
השניה של חודש מאי . רוזנטל אמר את הדברים בשיחה טלפונית שקיים עם מנהל הנבחרת 
אברהם בנדורי . עם זאת העריך רוזנטל , כי יזדקק לאישור פורמלי ממועדונו 
הקודם בבלגיה , סטנדרד ליאז , שהשאילו לליוורפול . בנדורי סיפר כי בשיחתו 
עם רושנטל נשמע הכדורגלן במצב רוח מרומם והביע אופטימיות רבה בהתייחסו לסיכוייו 
להמשיך בליוורפול . " רוני הופתע לשמוע , כי בטלויזיה הישראלית הקרינו 
את שלושת השערים שהבקיע מול צרלטון וגם את השער שהבקיע בשבת במישחק נגד נוטינגהאם 
פורסט ( 22 ) . הוא לא ראה את השער הזה בטלויזיה וביקש שאשמור לו את הקלטת " , 
סיפר בנדורי . נבחרת ישראל תתכנס ביום א הקרוב ותחל את ההכנות למישחק הרעים 
הבין ארצי עם רומניה שיהיה ב - 52 במאי באיצטדיון העירוני בקרית אליעזר . 
