סלומון משראווי מיפו , שזוכה לפני כחודשיים מאשמת הרצח של ראש הוואקף המוסלמי 
ביפו אחמד פנגרי , תובע מהמדינה פיצויים על תקופת מעצרו , ועל הוצאות משפט . 
כמו - כן הוא מבקש ממפכ"ל המשטרה להורות לחקור את עדי התביעה במשפטו בחשד 
למתן עדות שקר , כפי שהמליץ בית - המשפט שזיכה אותו . במכתב המופנה למשרד 
המשפטים ולמפכ"ל המשטרה , מפרט פרקליטו של משראווי דרור מקרין את השתלשלות 
הפרשה שהביאה לישיבתו של משראווי במעצר במשך 61 חודשים , עד שזוכה במשפט . 
עו"ד מקרין כותב כי שלושת העדים המרכזיים במשפט הם עברייני סמים ידועים מיפו 
שהיו להם סיבות לרצות להפליל את משראווי , בגלל שפעל נגדם על רקע עיסוקיהם 
בסמים . עו"ד מקרין טוען שהמשטרה עשתה מהלך חקירה פסול כאשר קצין המודיעין 
של מרחב איילון רפ"ק ליבליך , זימן אליו כחודש וחצי לאחר הרצח ( לאחר שלא 
היתה התקדמות בחקירת המשטרה ) את חמודה עקילה , שהוא סוחר סמים ידוע ואחותו 
היתה נשואה לנרצח . ליבליך ביקש מעקילה את עזרתו במציאת עדים שיסייעו בקידום 
החקירה . " גם הקצין וגם חמודה היו משוכנעים שסלומון משראווי הינו הרוצח 
והיעד לחקירה . הקצין העיד בבית - המשפט כי אכן חפץ להעזר בעקילה כי לאחרון 
יש מניע טוב ( נגד משראווי ) . הקצין אמר כי יפו כולה ידעה מי עשה ( 
את הרצח ) וחששה לפתוח את הפה . כלומר הקצין היה בטוח שהרוצח הוא סלומון . 
החץ כבר היה תקוע במטרה ועכשיו צריך רק לצייר את עיגול המטרה " , כתב מקרין . 
הוא מנה את הסתירות והעדויות השקריות של עדי התביעה המרכזיים , את קשריהם 
ויחסי הגומלין שלהם עם החוקרים ממרחב איילון שניהלו את החקירה . מקרין הדגיש 
כי עוד לפני הגשת כתב - האישום הוברר למשטרה בבדיקת פוליגראף כי אחד העדים 
המרכזיים נגד משראווי נמצא דובר שקר בגירסה שמסר ; עד אחר סירב להיבדק בפוליגראף 
ואילו משראווי נמצא דובר אמת באותה בדיקה . בסיכום מכתבו טוען מקרין : " כבר 
מלכתחילה לא היה מקום להגיש נגד משראווי כתב אישום . כל העובדות והראיות 
הצדיקו המשך חקירה מאומצת בתיק ( כנגד חשודים אחרים ) , ובוודאי שלא הגשת 
כתב - אישום נגד משראווי . עוד מקרין כותב כי משראווי ישב במעצר כ61 חודשים , 
אך בתקופה זו הוא ריצה במקביל עונש מאסר של שנה שהיה תלוי נגדו . בניכוי 
שליש על התנהגות טובה שהיה בוודאי מקבל , יוצא שהוא היה עצור בגין אשמת 
הרצח במשך שמונה חודשים . משראווי מבקש שהחקירה המשטרתית בעניין עדויות 
השקר במשפט לא תנוהל על - ידי משטרת מרחב אילון או משטרת יפו - אלא על ידי 
יחידה משטרתית אחרת . נראה כי בקרוב יורה מפכ"ל המשטרה רב - ניצב יעקב טרנר 
על פתיחת חקירה בנושא . 
