אוסאקה ( מיוחד ל"הארץ " ) . מהדורה ראשונה של " פסוקי השטן " , מאת הסופר 
ההודי - בריטי סלמאן רושדי , נחטפה מן המדפים בחנויות הספרים ביפאן . הוצאת 
הספרים שינסיישה החלה בהפצת " פסוקי השטן " לפני כחודש , לא לפני שמסיבת 
העיתונאים שבה הוצגה לראשונה המהדורה היפאנית לוותה בהתפרצותם של קנאים מוסלמים , 
ובראשם יו"ר ההתאחדות היפאנית - פקיסטאנית , שקרא להרוג בנוסף לרושדי גם 
את מי שעומד בראש מסע הפצת הספר ביפאן . מספר חנויות ספרים גדולות ביפאן 
חוששות מהפצת ספרו של רושדי , בעקבות איומים מחוגים מוסלמיים שביטאו את 
זעמם של 03 אלף המוסלמים החיים ביפאן . דובר ארגון המוציאים לאור ביפאן 
הכריז , עם זאת , כי עמדת הארגון היא בהתאם לעמדתם של שאר ארגוני המו"לים 
בעולם העומדים על זכותו של הספר להתפרסם ולהימכר . 
