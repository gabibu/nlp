מוזיאון הרצליה מציג שתי תערוכות כבדות . עפרה צימבליסטה מראה מיצב דמויות 
ותבליטים . האוצר הוא יואב דגון . צימבליסטה היא אמנית פעילה - חזקה ופורה , 
והעיסוק שלה בדמות האדם בתערוכה זו הוא מעין סיכום של כמה עבודות שיצרה 
בשנים האחרונות . גברים במצבים פיסיים שונים ( נערים דקים , גברים בלים 
ועטויי שכבות שומן ) , בפעולות גופניות שונות : מטפסים , נוחתים , תלויים , 
יושבים , מרקדים . הצבע הכחול העז , שבו צבועות העבודות , אינו גורם 
להן להיות שונות מן הדמויות שהן מייצגות . לעומת זאת , התבליטים הם גדולי 
מידות , ההתרחשויות בהם מסתוריות ומרתקות , והכל לא ברור . צימבליסטה 
מגדירה אותם כעיסוק במוות . אני דווקא ראיתי בהם לידה , תחילת התגלות ותהליכים 
מעוררי תקווה . יש על מה להתווכח , והקטלוג מעניין ורב מידע , על האמנית 
ופעילותה . באולם הקטן מציגה טובה בך פרידמן מיצב בשם " מחווה לחוכמה " . 
האמנית חיה באמריקה , מלמדת באוניברסיטת ניו - גרסי ומתארחת בסימפוזיונים 
ובקולגים שונים . חינוכה האמנותי היה באמריקה וביפאן , ועניינה בעבר ובמקורות 
היהודיים - הקדמוניים , מביא אותה ליצירת דמויות אלות , המשלבות בתוכן 
את כל ייחוד האלות , שמהיותן נשים מסמלות פריון וחילופי עונות - שנה , 
וכוח - על הקובע סדרים ומהויות . הדמויות גדולות , כבדות בבסיסן ובחלציהן . 
בטנן התפוחה וקטע גוף עליון הוא " אין ראש " , המחורץ במין טקסטורת קשקשים . 
ההרגשה היא שהדמויות ימשיכו להתנפח ולגדול . שבע הדמויות עומדות במעגל , 
מסביב למשטחי חומר , ויוצרות מעגל , שעולם שלם שטוח במרכזו . הן גם סמל 
לחוכמה , בציטטה ( משלי ט , א ) " חכמות בנתה ביתה חצבה עמודיה שבעה " . 
התערוכה נערכת בשיתוף המרכז לאמנות חזותית באר - שבע , שגם העמיד לרשות 
היוצרת סדנה ליצירת הפסלים . התערוכה תעבור מהרצליה למרכז באר שבע ותוצג 
שם בחודשי מאי - יוני 0991 . שיתוף פעולה זה חשוב בעיני יותר מאשר ויכוח 
על מה טוב או לא ביצירות . קטלוג מלווה את התערוכה ומוסיף מידע על יצירות 
נוספות של בך - פרידמן בנושא האלות ודמותן . האוצרים הם יואב דגון ושלומית 
הייט . בגלריה גורדון תל אביב מציג מנחם מזרחי , בוגר מכון אבני 5891 . 
הוא גם לימד במכון ומלמד עתה במכון לאמנות בבת - ים . בארץ חשיפתו מעטה . 
ציורים שלו מוצגים עכשיו בגרמניה . הוא עוסק בדמות האדם כמרכז בדידות בחלל 
המגורים שלו . החדר נתפס היום לא רק כקירות מחסה , אלא גם כמרכז פולחן . 
הדמויות של מזרחי בציוריו גדולי המידות הן כעין ניצולות ממשהו . הן ישובות 
בכיסא , או מבצעות איזו פעולה , בחדרים שכאילו אבק כיסה אותם . אלו ציורים 
ליריים מאוד ויש בהם איפוק רב . מזרחי הוא מציצן מנומס מאוד , ומתייחס 
בכבוד רב ל"קורבנותיו " . מינה זיסלמן מציגה בקפה של חנות הספרים " כתר " 
דיזנגוף תל אביב . אני " גרופי " של הציירת הזו . צעירה - נצחית , חדשנית 
פרועה ומעולה . כמעט כל יצירה שלה היא עולם שלם , והתייחסות מוחלטת לנושא , 
רבת כוח גם כשמדובר בציורים זעירים התלויים בכוכים של בית - הקפה של חנות 
הספרים " כתר " . מכיוון שרוב האנשים יושבים שם וקוראים ספרים , לא אכפת 
להם שתוקעים את הראש מעליהם לראות את היצירות . כאישה אכפתית ומעורבת התגובות 
של זיסלמן מכוונות תמיד להתרחשויות . הפעם היא מגיבה לחופש הבלתי נתפס 
הנוחת על עמי מזרח אירופה . ככל שהיצירות פרועות , הן מבוקרות מאוד . 
צבעי תעשייה בריוניים , על פלטות קרטון קרועות וגזורות , מורכבות - צורה . 
עושר נפלא של צבעים , צורות ומרקמים , במידות 05 53 ס"ם של כוח האמנות . 
התערוכה נסגרת בשבוע הבא . כל תערוכה של קופפרמן ( גלריה גבעון ) היא 
חוויה וזוהי עובדה שאינה מצריכה בדיקה ודיון . הרבה נאמר על ה"אין - נושא " 
שלו , ועל הנושאים האמנותיים המעסיקים את קיומו . הכל כאילו בלתי מובן , 
עד שעומדים מול הציורים שלו , שבכל פעם נוספת בהם התרחשות גדולה , ייחודית 
ומופלאה . עושר גדול של צורות וצבעים , והכל מתוך משמעת פנימית אדירה , 
שאינה מרשה לו לסטות מלוח הצבעים המסוים , ומריחות הסכין והטחות המכחול . 
