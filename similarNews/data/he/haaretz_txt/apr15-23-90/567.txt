הממשלה אישרה אתמול פה אחד מתן פטור ממס הכנסה על השכרת דירה . ההחלטה טעונה 
חקיקה בכנסת . שר האוצר , שאת תפקידו ממלא כעת ראש הממשלה יצחק שמיר , 
ושר המשפטים דן מרידור , הוסמכו לנסח סופית את הצעת החוק . הפקידות הבכירה 
באוצר התנגדה למתן הפטור , ושר הבינוי דוד לוי מתח בישיבת הממשלה ביקורת 
חריפה על התנגדות זו . עם זאת , נקבעו כמה סייגים לפטור . החוק יוגש כהוראת 
שעה , ותחולת הפטור תהיה רק עד סוף 1991 . הפטור יינתן רק ליחיד המשכיר 
דירת מגורים , ולא לחברה , כדי למנוע את ניצולו לרעה לצורך " כיבוס " 
הכנסות החייבות במס . מסיבה זו גם נקבע סכום מרבי של שכר דירה הפטור ממס : 
005 , 2 ש"ח . לפי הסברי האוצר , סכום זה משקף דמי שכירות של שתי דירות 
באיזור המרכז ואף יותר דירות באזורים אחרים . הסכום שנקבע יעודכן בתחילת 
כל רבעון לפי שיעור עליית המדד ברבעון הקודם . בדברי ההסבר להצעת החוק צויין 
כי לגבי קבלנים , קיימים חוקי מס אחרים לעידוד להשכרת דירות . כן נאמר 
שחסרון הצעת החוק הוא שאין היא מייעדת את הפטור לעולים בלבד . לפיכך , 
אין היא מאפשרת מתן עדיפות להשכרת דירות לעולים , בנוסף על הפגיעה בתקציב 
המדינה עקב הפחתת ההכנסות ממסים . עם זאת , צויין כי הסייגים שהוכנסו להצעה 
מבטלים את החשש לפיקציות ולחוזים פיקטיווויים שיחייבו את המערכת לקיים מעקב 
מקיף לבדיקת החוזים ואימותם , פעולה המצריכה כוח אדם רב שמיועד למטרה אחת 
בלבד והיא מניעת ניצול פרצות . 
