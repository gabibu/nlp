אין שום ודאות , כי חל גידול במספר החיילים המתאבדים . עם זאת ברור שהמודעות 
הציבורית לנושא ההתאבדויות בצה"ל גברה מאד . עד לפני שנה וחצי , או שנתיים , 
הנושא הזה היה בבחינת טאבו . נהגו לומר שחיילים מתו בתאונות אימונים או 
מפליטות כדור . הדבר נבע מכך שהמשפחות השכולות לא רצו , מסיבות שונות , 
את פרסומה של עובדת ההתאבדות . כתוצאה מכך צה"ל שילב את הנתונים המספריים 
על התאבדויות בסעיפים אחרים ואיש איננו יודע בוודאות כמה חיילים התאבדו בכל 
שנה . רק מטרה אחת היתה לנגד עינינו , כשהקמנו את קבוצת הקשר : להילחם 
בכל הכיוונים על מנת שהמערכת הצה"לית ומערכות אחרות , יעשו את הכל , כדי 
שיימנעו עד כמה שניתן מקרי התאבדויות של חיילים . אינני פועל בנושא זה לצורך 
פרסום אישי , אלא כדי להגביר את המודעות בצה"ל . עד שהתחלנו בפעילות , 
שבה משתתפות כיום כ02 משפחות , חשנו שהמערכת היתה אטומה . רק בחודשים האחרונים , 
כשהתחלתי להפעיל את התקשורת , חל שינוי בהתייחסות והוקם מוקד מיוחד , 
הפועל 42 שעות ביממה . באחרונה גנזו את ההצעה שהועלתה לקבור את החיילים 
המתאבדים ליד הגדר בבתי הקברות . עכשיו גם לרבנות הצבאית ברור , כי קוברים 
חיילים ששמו קץ לחייהם כמו כל חייל אחר , אני רותח מכעס . קראתי בעתון שהוועדה 
סיימה את עבודתה ועומדת להגיש את מסקנותיה לרמטכ"ל . אבל לצערי , לא האלוף 
לפידות ולא איש מעוזריו , לא פנו אלינו ולא תיחקרו אותנו . במהלך השנתיים 
האחרונות ריכזתי חומר רב על התאבדויות , הממלא שני קלסרים גדולים , אבל 
איש מחברי הוועדה לא ביקש לעיין בחומר . כלומר הכלבים , דהיינו ההורים 
השכולים , נובחים והשיירה , כלומר האטימות הצה"לית ממשיכה לנסוע . 
