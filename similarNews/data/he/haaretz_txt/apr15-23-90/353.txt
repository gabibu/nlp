נצרט חנוכת האמפיתיאטרון הרומי בבית שאן , שנערך ביום חמישי שעבר . כאשר 
הוזכר שמו , כמי שהיה פטרונו של מפעל שיקום האתר הארכיאולוגי , פרצו אלפי 
הצופים בקריאות בוז ממושכות . המנצח האורח משווייץ סבר בטעות שאיבת הקהל 
מופנית כלפיו וכלפי התזמורת הגרמנית ו058 זמרי המקהלות שהובאו מחו"ל כדי 
לשיר את " בריאת העולם " , והוא קיצר באופן מחפיר את המופע , למגינת לבו 
של קהל האלפים . מי שקלט נכון את משמעותה של תגובת הקהל היה מודעי . הוא 
נפגש מקרוב עם שאט הנפש שמעוררת התנהגותו בציבור הרחב . אם מודעי , האיש 
בעל 09 אחוז הכישורים , נזקק למכת ההלם כדי להרהר במעשיו , קל וחומר אנשים 
כמו יצחק שמיר ושמעון פרס , שיומרתם האינטלקטואלית צנועה יותר . גם הם , 
ראשי המפלגות הראשיות , ראשי ממשלות בעבר ובעלי יומרה להנהיג את המדינה 
גם בעתיד , נכשלו כישלון מחפיר בקריאת המפה , במשבר הפוליטי הנוכחי . 
כמותם גם רובם של השרים המקורבים להם וכן לובשי המקטורנים הצעירים הסובבים 
אותם . ולנו מותר לנו להרהר , נוכח כושרם הפוליטי כפי שהופגן זה עתה , 
ביכולתם לקבל החלטות נכונות בנושאים לאומיים מכריעים אחרים . במדעי ההתנהגות 
מוכרת ההבחנה בין " ניסוי וטעייה " לבין " תובנה " . עכברושים , שבהם 
נערכו ניסויים , הוכיחו שלא ניחנו במידת האינטליגנציה הנדרשת כדי לחזות 
מראש את המהלכים שאותם עליהם לנקוט . הם בחרו את הנתיב הנכון בדרך הקשה : 
בתגובה למכות חשמל חוזרות . ואילו שימפנזים הוכיחו כושר מפותח הרבה יותר : 
הם השכילו להקיש ממצב אחד למשנהו , להעריך מראש את כושר פעולתם ולהשתמש 
נכון בכלים שעמדו לרשותם כדי להשיג את היעד . צר לומר , אבל רוב המנהיגים 
של המפלגות העיקריות מוכיחים במשבר הפוליטי הנוכחי כושר של עכברושים ולא 
של קופים מפותחים . החל בכך שמעון פרס שלא העריך נכון את היקף התמיכה הפרלמנטרית 
העומד לרשותו ; המשיך אריה דרעי , שלא חזה את תגובת בוחריו וגם לא את כושר 
עמידותו של הרב עובדיה יוסף מול לחציו של הרב שך ; הצטרף לכך מנחם פרוש 
שלא קרא נכון את מידת ציותם של חברי הכנסת אברהם ורדיגר ואליעזר מזרחי ; 
נכשל בכך גם הרב אברהם רביץ , שלא אמד נכון את עמדתו של הרב שך ; שגה 
גם יצחק שמיר שלא הבין את התוצאות שיהיו לסרבנותו להשיב בחיוב לגיימס בייקר , 
שנכשל בהבטחת הליכוד הפנימי במפלגתו , שטעה בניווט המהלכים הפוליטיים שנועדו 
להציל את ממשלתו . המשבר האחרון , שהוא חמור מאוד בעיקר משום שהוא משקף 
מבוי סתום במישור הפרלמנטרי ואת דלות החומר האנושי בהנהגה הלאומית , היה 
ביטוי מקיף לטקטיקה של " ניסוי וטעייה " ולא של תובנה . רק מכוות האש 
שחטפו ראשי המפלגות מסביבתם גרמו להם לשקול מחדש את מהלכיהם ולשנות את מסלולם ; 
איש מהם לא כילכל מראש את צעדיו בתבונה . איש מהם לא הצליח לצייר במוחו 
את לוח השחמט הפוליטי , לבצע בראשו הדמיה נכונה של ההתפתחויות ולהגיע למסקנה 
בטרם פורענות . נשמעים עתה קולות במחוזות הבחירה של העבודה ויתר מפלגות 
השמאל , הקוראים להן להתכבד ולשבת באופוזיציה ולאפשר לליכוד ולמפלגות הימין 
הקיצוניות לנהל את ענייני המדינה . הלוך רוח זה כמו אומר : נראה לאן הם 
ידרדרו את העניינים . יראה העם וישפוט . גישה כזו חוזרת על טעות הפוליטיקאים : 
היא מציעה פעם נוספת שיטה של ניסוי וטעייה . על הציבור הרחב מוטלת אחריות 
כבדה יותר מאשר על ההנהגה הפוליטית : לו אסור לעשות שגיאות גורליות ולכן 
עליו לגלות תובנה . אסור להפקיר את המדינה בידיו הבלעדיות של הימין . למי 
ששכח : מלחמת לבנון דוגמה מובהקת של ניסוי וטעייה היא מעשה ידיהם של 
הפוליטיקאים של הליכוד , שהכוח השלטוני ניתן בידיהם באופן כמעט מוחלט . 
