ועדת החקירה של מנהל התעופה האזרחית במשרד התחבורה סיימה בשבוע האחרון את 
עבודתה בנוגע לתקרית האווירית החמורה שבה התנגש כמעט מטוס גמבו של אל - על 
במטוס של חברת בריטיש איירווייס . הוועדה אימצה את מסקנות ועדת הבדיקה של 
אל - על והוסיפה המלצות משלה לתקרית , שאירעה בפברואר מעל צפון האוקיינוס 
האטלנטי . האחריות לתקרית הוטלה על צוות הטייסים ומהנדס הטיס של אל - על 
באותה טיסה . העונש החמיר אישית עם כל אחד מאנשי צוות תא הטייס : קברניט 
הטיסה הורד בדרגה ; האחרים הושעו מעבודתם הסדירה בחברה , עד שיעברו השתלמות 
תיאורטית ומעשית ויעמדו בבחינות . " הגורם האנושי הוא הבעיה המרכזית בתאונות 
אוויריות " , אמר הקברניט אבי מאירי , קצין הבטיחות של חברת ארקיע . " כ%07 
מהתאונות נגרמות כתוצאה מהתנהגות אנשי הצוות . חלקן של מערכות המטוס בתאונות 
הוא כ%5 . 21 בלבד . המערכות והמרכיבים השונים אמינים מאוד , ובעשור האחרון 
הושקעו בהן מחקרים רבים וכסף רב " . בעשור האחרון , מתברר , לא חל שיפור 
בבטיחות בתעופה האווירית . בשנת 5891 , שהיתה השנה הגרועה ביותר מבחינת 
בטיחות בתעופה , נהרגו יותר מאלפיים איש באסונות אוויריים . מנתונים עדכניים , 
שפרסם באחרונה המכון הישראלי לחקר הספנות והתעופה ע"ש פרוף נפתלי וידרא 
בחיפה , עולה שב9891 לא השתפר המצב באופן משמעותי . בשנה האחרונה נהרגו 
467 , 1 בני אדם ב55 אסונות אוויריים . בניכוי האסונות האוויריים שנגרמו 
ממעשי טרור , חבלה , חטיפה והפלת מטוסים , הגיע מספר הנספים בשנה שעברה 
ל054 , 1 איש . הממוצע בעשור כולו הוא 650 , 1 נספים ו73 אסונות אווירים 
בממוצע בשנה . יותר מ%66 מהאסונות האוויריים ב98 43 תאונות ובהן 231 , 1 
הרוגים נבעו מטעות של אנשי הצוות . " נתונים אלה מטרידים את חברות התעופה " , 
נאמר בפרסומי המכון בחיפה , " כיוון שאין זה שיעור יוצא דופן והן בודקות 
את נושא הגורם האנושי בבטיחות בתעופה " . קפמאפרקלטענת חברות התעופה , גרמו 
טעויות אנוש לתאונות החמורות ביותר , לכן זה התחום החשוב ביותר לשיפור הבטיחות 
בתעופה . אבל את הבעיה אפשר להציג גם מזווית ראייה שונה : מהימנות המטוסים 
גבוהה ומשתפרת כל הזמן , ונעשים כל המאמצים להמשיך ולשפרה . אם לא חל 
שיפור בבטיחות בתעופה , הגורם האנושי הוא האחראי לכך . בכך אין הכוונה 
רק לתופעות של עייפות , חוסר ריכוז או מספר גבוה של שעות טיסה , לעיתים 
על סף המותר על פי התקנות , אלא בעיקר לנורמות של חוסר שיתוף פעולה בין 
אנשי הצוות . " מאז שטבע טום וולף את הביטוי הצוות המובחר , מצטייר הטייס 
כאדם נועז , חסר פחד , מאצו , שחורץ החלטות לפי תחושותיו ואינו חושש להתמודד 
עם כל סכנה " , קבע המאמר " פסיכולוגיה היום " שפירסמה אליזבת שטרק ב88 . 
" טייס אינו איש שיחה . שתיקות , רטינות ופקודות הן הסגנון המקובל עליו . 
אולי זו הדרך הנכונה להטסת מטוס קרב , אולם אין זו הדרך לנהל צוות המטיס 
מטוס נוסעים או תובלה " . בדו"ח שפירסמו באותה שנה שלטונות התעופה הפדרליים 
של ארה"ב , בנוגע לחברת דלתא , נקבע כי " המבקרים הבחינו בתופעה של חוסר 
תקשורת , חוסר שיתוף פעולה וחוסר משמעת בין אנשי צוות תא הטייס במטוסי החברה " . 
חברי הצוות , נאמר בדו"ח , לא היו בלתי כשירים או רשלניים , אבל " לעתים 
נראה שהם פועלים אינדווידואלית ולא כחברי צוות " . לדברי מאירי , במקרים 
רבים שסיבתם בגורם האנושי ידע אחד מאנשי הצוות הזוטרים על קיומה של הבעיה 
או התקלה , אבל התעלם ממנה או לא דיווח עליה . " קצינים ראשונים מהססים 
בדרך כלל להעיר לקברניט או להתנגד להחלטותיו " , אמר . פיענוח פרטי הקלטת 
הקול בקופסה השחורה מתאונת מטוס חברת " אייר פלורידה " משנת 28 , שבה 
נהרגו 87 נוסעים לאחר שהמטוס פגע בגשר על נהר הפוטומק בוואשינגטון , גילה , 
לדברי מאירי , כי טייס המשנה הזהיר את הקברניט ארבע פעמים לפני ההמראה 
שדבר מה אינו כשורה . בהסתמך על ממצאי מחקר בנושא אינטרקציות בתוך הצוות , 
שערך פסיכולוג אווירי בשם פושי עבור סוכנות החלל של ארה"ב נאס"א , ציטט 
קצין הבטיחות של חברת ארקיע את דבריהם של אנשי צוות זוטרים , כי לעתים יכולים 
קברניטים להיות כה בוטים וגסים , עד שהם חששו לדבר גם במקרים קריטיים . 
" באחד המקרים צעק קברניט על קצין ראשון , שהעיר לו על מגבלת מהירות 
אני אעשה מה שאני רוצה . בהמשך פקד על הקצין הראשון להתעלם מהמגבלה " . 
לדברי מאירי , המצב קיצוני פחות בחברות התעופה של ישראל , שכן הטייסים , 
הקברניטים והקצינים הראשונים , באו מאותו מקום ועברו את אותו כור היתוך 
חיל האוויר . בכל זאת , זכורים עדיין מקרים שקרו לפני שנים , שבהם ביקשו 
טייסים מפורשות , שלא יציבו אותם יחד לטיסות עם עמיתים מסוימים . לבסוף 
החליטה הנהלת החברה לשים קץ לתופעה . ממחקרים פסיכולוגיים , שנערכו בשנים 
האחרונות בתחום התעופה , עולה כי לרוב הטייסים לא היתה סיבה לפתח גישה של 
שיתוף פעולה לפני שנהפכו לטייסי חברות תעופה , ולכן עליהם ללמוד זאת תוך 
כדי עבודה . תוכנית מיוחדת " ניהול אמצעים בתא הטייס סי - אר - אם " , 
היא אחת הדרכים המקובלות כיום בתחום זה . לדברי מאירי , מטרת התוכנית " ללמד 
את הטייסים לפעול תוך שיתוף נכון ויעיל ביותר , בעיקר במצבי חירום " . אל - 
על וארקיע עומדות כיום במשא ומתן להפעלת תוכניות כאלה עם חברת אילת בע"ם 
חברה פרטית , שנוסדה לפני שלוש שנים , בין מקימיה סא"ל יוצא חיל האוויר , 
פסיכולוג נוסף ושותף מארה"ב . לדברי הפסיכולוג יצחק ליכטנפלד , מבעלי חברת 
אילת בע"ם , חברת התעופה האמריקאית , יונייטד איירליינס , היתה מהראשונות 
שהנהיגו הדרכה של משאבי אנוש בתא הטייס לצוותים . החברה אימצה את התוכנית 
לאחר שמטוסה התרסק בקרבת שדה התעופה הבין - לאומי של פורטלנד . עשרה נוסעים 
נהרגו ו32 נפצעו קשה . המטוס התרסק כיוון שאזל הדלק במיכליו . הקברניט סירב 
להמתין יותר משעה לבדיקת מערכת כני הנסע ולא התייחס להתראות אנשי הצוות על 
מצב הדלק . רוב הקורסים בתוכנית סי - אר - אם כוללים התאמה של קורסים מקובלים 
לניהול , במהלכם מתורגלים משחקי תפקידים , תופעות פסיכולוגיות , תחקירי 
אירוע , משוב מקצועי , שימוש בטלוויזיה במעגל סגור וניתוח עצמי . לדברי 
ליכטנפלד , מציעה היום החברה " ערכה לבטיחות טיסה " , שבמרכזה טיפול המתייחס 
לגורם האנושי . זו סדנה מרוכזת של שלושה ימים , והחברה מספקת את כוח האדם 
המקצועי להעברת ההשתלמות בבטיחות הטיסה . לדבריו , אין זו ערכה סטנדרטית 
של השתלמות בבטיחות טיסה , הטובה , לדוגמה , לטיס צרפתי , גרמני , אמריקאי 
או ישראלי . אלא תוכנית המותאמת במיוחד לצורכי חברת התעופה המסוימת . שכן 
אופיים של הטייסים שונה במדינות שונות . הם באים מרקע חברתי ותרבותי אחר , 
וזקוקים לפעילות שונה . אחד המאפיינים המרכזיים בתחום הטיס הישראלי הוא 
מרחב אווירי קטן יחסית ובעל צפיפות מטוסים גדולה . נתיבי אוויר צרים יותר , 
מגבלות גובה וזמני טיסה , בהתחשב בתוכניות האימון והתרגילים של מטוסי חיל 
אוויר של צה"ל , רק מחריפים את הבעיה . לדברי קצין הבטיחות של ארקיע , 
אירעו בעבר מקרים שהיו קרובים מאוד לתאונות אוויריות בין מטוסי החברה למטוסים 
צבאיים , שהתקרבו אליהם בצורה מסוכנת . את התקריות האלה חקרו , לדבריו , 
הגורמים האחראים , הלקחים הופקו ואף נוסחו נוהלים והוראות חדשות שיושמו 
באחרונה באחד התרגילים הגדולים של צה"ל . " מבחינתנו חברות התעופה האזרחיות 
ההתמודדות עם מצבים כאלה קלה יחסית " . מסביר מאירי . " הטייסים האזרחיים 
מודעים היטב לבעיה ומקפידים לשמור על נתיב וגובה מתאימים . דווקא מטוסי 
חיל אוויר , תוך כדי תרגול של קרב אווירי , למשל , מסוגלים להגיע לקרבה 
מסוכנת למטוס אזרחי " . ערכת בטיחות הטיסה של חברת אילת מכוונת , לדברי 
ליכטנפלד , בין השאר להדרכה ותרגול במצבים ובתנאים אתם מתמודדים טייסי התעופה 
האזרחית בארץ . הבעיה המרכזית היא כלכלית . בטיחות טיסה עולה כסף , כך 
גם הפעלת תוכנית הסי - אר - אם . האחריות מוטלת על הנהלות חברות התעופה , 
שצריכות להחליט אם להשקיע את הכסף או לא . " לכל מי שחושב שבטיחות טיסה 
זה עסק יקר " , אומר מאירי , " אני מציע שיחשוב מה יקרה במקרה תאונה " . 
לדבריו , חשוב להפיק לקחים מתאונות אוויריות שהיו . 
