" ביקורת על שופטים או על בתי - משפט היא לגיטימית ורצויה " , אומר נשיא 
ביהמ"ש המחוזי בירושלים , השופט ורדימוס זיילר . בראיון לביטאון לשכת עורכי 
הדין בירושלים " הלשכה " , אומר זיילר : " כל ביקורת ממקדת את תשומת הלב 
לאירועים ועניינים שיש בהם ליקויים , ובכך מגדילה את הסיכוי לתיקון המעוות " . 
עם זאת היא צריכה להיות עניינית ובלתי פוגעת . " חוששני שלאחרונה היו 
מקרים בהם נוצר טשטוש בין המותר לאסור " . לדבריו , הטחת עלבונות תוך שימוש 
בלשון בוטה , לא רק מחטיאה את המטרה , אלא אף עלולה להשיג את ההפך , ביצירת 
תדמית שתביא להקטנת סמכותיות בית המשפט , ובכך תצטמצם יכולתו של בית המשפט 
להקנות נורמות . השופט זיילר קבל על כך שאין תרגום לערבית של הדיונים בבית 
המשפט . " בעיה זו מציקה לי לא רק כנשיא ביהמ"ש , אלא גם כאזרח המדינה 
שחוקיה הוחלו על 061 אלף איש דוברי ערבית בירושלים בלבד . המדינה היתה צריכה 
לתת שירות של תרגום לאותם אנשים המופיעים במוסדות שלטון ובמיוחד בביהמ"ש , 
שבו כל האמנות היא אמנות הדיבור והבנת הנאמר . זה יהיה בלתי מכובד לגרום 
למצב שבו אוכלוסיה כה גדולה באה לביהמ"ש , ויש לה בעיה להתמודד עם השפה " . 
