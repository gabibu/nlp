משלחת הכנסת בראשות היו"ר דב שילנסקי , שאמורה היתה לצאת היום לפולין להשתתף 
ב"מצעד החיים " במחנות המוות אושוויץ ובוכנוואלד , שבו נוטלים חלק יהודים 
מכל העולם דחתה את צאתה בגלל המצב הפוליטי בארץ . שילנסקי אמור היה לנאום 
בעצרת מרכזית של הנוער , ולהשתתף באירועים רשמיים מטעם ממשלת פולין . הוא 
הסביר למארחיו כי נאלץ להישאר בארץ . משלחת הכנסת לפולין מונה שמונה ח"כים , 
מחציתם מתומכי הליכוד ומחציתם מתומכי העבודה . תחילה נעשה ניסיון לקזז 
את היוצאים זה מול זה . אולם שילנסקי החליט שנוכח האיזון העדין הצפוי בישיבות 
הכנסת בפגרה , הוא עצמו צריך לנהל אותן . דבר זה גרם לביטול צאתה של המשלחת 
כולה . יו"ר הכנסת הביע תקווה שעם התבהרות המצב המדיני , בעוד כחודש , 
תוכל המשלחת לערוך ביקור אזכרה במחנות המוות . 
