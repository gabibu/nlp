פראג ( ע"ר וע"ץ ) . האפיפיור יוחנן פאולוס השני הגיע אתמול לביקור ראשון 
אי - פעם בצכוסלובקיה של ראש הכנסייה הקתולית . עם בואו אמר האפיפיור כי 
כי הקומוניזם הוא תופעה של אוטופיה טראגית שנדונה לכישלון כבר מתחילתה . 
לדבריו , השאלה היחידה שתמיד ריחפה באוויר בקשר לקומוניזם היא מתי וכיצד 
המשטר הזה יתמוטט . האפיפיור , שהוא עצמו מילא תפקיד מרכזי בגיבושה של המודעות 
האנטי - קומוניסטית בגוש המזרחי , אמר כי חיי האומות במרכז - אירופה ובמזרחה 
שותקו על ידי " ישום בכוח של אידיאולוגיה חומרנית שאינה עולה בקנה אחד עם 
המסורות הרוחניות של מדינות אלה ולא עם הצרכים של תקופתנו " . נשיא צכוסלובקיה , 
ואצלאב האוול , מראשוני מתנגדי המשטר הקומוניסטי בארצו , אמר כי ביקורו 
של האפיפיור בפראג הוא בבחינת נס . " אדם שרק לפני שישה חודשים נאסר כאוייב 
ארצו מקדם כיום בברכה , כנשיא , את האפיפיור הראשון בהיסטוריה של הכנסייה 
הקתולית , שדורך בטריטוריה של ארץ זו " , אמר האוול . בהתיחסו לקומוניזם 
אמר האפיפיור : " היתה זו אוטופיה טראגית מאחר ותורה זו התעלמה וכפרה ביסודות 
חיוניים מרכזיים באישיותו של האדם דהיינו ייחודו ואיכותו , ושאיפתו הנחרצת 
לחירות ולאמת " . האפיפיור אמר כי אי - אפשר למנוע מבני - אדם את רגשותיהם 
ויחסם אל האלוהים . 
