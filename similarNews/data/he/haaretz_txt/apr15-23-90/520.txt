ויילס נחשבים כפארק לאומי והחוק אוסר לבנות בהם בתים חדשים . מסיבה זו התפתחה 
כאן אופנה של הפיכת מבנים חקלאיים עתיקים טחנות רוח , ממגורות ואורוות 
לבתי מגורים . החזית החיצונית המקורית נשמרת והחלל הפנימי מעוצב מחדש . 
רק במקרים מיוחדים ורק לאחר הצגת תוכניות מפורטות , ניתן רשיון להרוס את 
המבנה הישן ולהקים תחתיו מבנה , השווה כמעט לחלוטין בחיצוניותו למבנה הישן . 
המבנים העתיקים - חדשים נהפכו ללהיט ומחיריהם גבוהים . באחת הסוכניות לתיווך 
בתים , בעיירה ברקון , מוצע מידע מדוקדק על כל נכס משופץ מסוג זה באזור , 
עלון נפרד לכל בית . בעלון תצלום המבנה , ההיסטוריה שלו , תיאור החדרים , 
שטחם ואביזרי הנוחות שבהם , תיאור האדמות הכפריות שמסביב וכמובן , המחיר . 
אחד העלונים מתאר , למשל , בית מגורים עשוי אבן , השוכן בטחנת רוח משופצת , 
שנבנה ב0871 . בטחנה דשו את החיטה שגדלה בשדות המקיפים היום את הבית . 
היא פעלה עד שנות ה03 של המאה הנוכחית ואחר כך הושבתה והוזנחה . הטחנה 
שוקמה ובשנתיים האחרונות בנה הבעלים החדשים מחדש את החלל הפנימי . במהלך 
השיפוץ נקרעו בחזית קומת הקרקע פתחים לחלונות הזזה גדולים , המאפשרים יציאה 
אל הגן , ובקומה העליונה הוכנו פתחים לחלונות קטנים יותר . גג הרעפים נבנה 
בסגנון המאפיין את האזור . האדמות כלולות בנכס , ומשתרעות על פני ארבעה 
דונמים . עיון בעלון מגלה שבסלון יש אח מגולפת , הפועלת באמצעות גז , 
שני רדיאטורים , נקודות חיבור לטלפון ולטלוויזיה . בחדר האוכל מצויה אח , 
המתחברת אל הארובה המקורית של הטחנה , ותנור לאפיית לחם . התקרה חושפת 
קורות עץ ישנות , כביכול , המעניקות לחדר מראה כפרי . במטבח יש יחידה 
של תנור ומיקרו - גל , יחידה של כיור עם מטחנת - אשפה , מקום למדיח כלים 
ולמקרר , משטחי עבודה רבים , רדיאטור כפול ורצפת קרמיקה . בבית שבעה חדרים , 
למעט המטבח , חדר הכניסה ושתי מערכות משוכללות של חדרי שירותים . המחיר : 
כ571 אלף לירות שטרלינג . עוד מוצע באזור אסם משופץ מ0871 , ב581 אלף לירות 
שטרלינג . מעלון המידע מתברר שגם בו מוצעים אביזרי נוחות משוכללים . הבתים 
המשופצים הם נכסים מבוקשים מאוד , כי הם מאפשרים חיים בחיק הטבע , לא הרחק 
מהכפרים הפזורים בוויילס , בלי לוותר על תענוגות המודרניזציה . מחירי 
הבתים הקטנים בעיירות עצמן נמוכים בהרבה ממחירי הבתים המבודדים . 
