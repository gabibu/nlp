מחר יוגש בבית המשפט המחוזי ברחובות , כתב אישום נגד רונן מנדלסון , בגין 
מעשי הונאה בשווי מאות אלפי שקלים . משטרת מרחב השפלה חשפה בחקירתה עשרות 
מקרי רמאויות , מתוכן כ02 בהיקף גדול , שמנדלסון חשוד בביצוען . מנדלסון 
חשוד שמכר מכוניות לא לו באמצעות רישיונות נהיגה של אחרים , והונה בעלי 
עסקים באמצעות גביית המחאות בשם חברה שאינה קיימת . בעקבות מעשיו התמוטטו 
מספר עסקים . במקרים רבים השתמש ברשיונותיו של נהג אוטובוס מירושלים בשם 
יוסי רחמים . מנדלסון שיכפל את רשיונותיו וכן רשיונות של נהג אוטובוס נוסף . 
באמצעות הרשיונות התקבל לעבודה כנהג אוטובוס בחברה פרטית , ובמסגרת תפקידו 
אף הסיע חיילים . שני נהגי האוטובוס הסתבכו בעבירות תנועה שלא ביצעו , 
הם נקנסו ורשיונותיהם נשללו . רק לאחר זמן רב הצליחו עורכי - דינם לחשוף 
את האמת . מנדלסון , תושב ראשון לציון , היה מוכר עד כה למשטרה בעבירות 
ברמה נמוכה . הוא נעצר לפני כחודש ימים לאחר שנתפס באזור ערערה , כשהוא 
מנסה למכור מכונית שאינה שייכת לו . בחקירה התברר כי הוא מבוקש בתחנות משטרה 
רבות ברחבי הארץ . 
