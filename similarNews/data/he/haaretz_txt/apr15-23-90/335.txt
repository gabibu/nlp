קבוצת מנתחי מערכות תעשייתיות בראשות קארל לודוויגסן , לשעבר סגן נשיא פורד 
אירופה , טוענת בניתוח שפורסם ביורומוטור , כי חברת ב - ם - וו היא אחת 
המועמדות הבטוחות לאבד את עצמאותן בעתיד הקרוב . על - פי הניתוח , החברה 
הבווארית מהלכת על חבל דק בשל תשלום משכורות גבוהות מעבר ליכולתה הכלכלית . 
ירידה , אפילו זמנית , במכירות תהפוך את ב - ם - וו למתאבן מפתה לטורפים 
המשחרים בפתח . וכאילו כדי לחזק את התחזית , התפרסמו בשבוע שעבר ידיעות 
כי ב - ם - וו ביקשה אשראי בגובה מיליארד דולר מבנק דרזנר בלוקסמבורג וגיי - 
פי מורגן בלונדון . חברת פורשה תיכלל בעתיד בספר השנה של יורומוטור , אף 
שהוא מתרכז בניתוח כלכלי של חברות רכב גדולות בלבד . קבוצת הכלכלנים טוענת 
שמנהלי חברות גדולות יתעניינו בניתוח כלכלי של החברה הגרמנית היוצאת - דופן . 
לדעתם , שותפות בין פורשה לאחת מחברות הרכב הגדולות היא כמעט בלתי - נמנעת , 
עד תום העשור הנוכחי . קארל לודוויג סיפר בראיון לשבועון הרכב " אוטוקאר 
אנד מוטור " , כי לפני שנתיים הבטיח נשיא מרצדס , ורנר נייפר , שמרצדס - 
בנץ תעזור לפורשה להדוף כל ניסיון השתלטות על - ידי חברה זרה . לדעתו , 
אפילו מרצדס עצמה עלולה לעמוד בעתיד בפני בעיות מסוג זה . הפעילות הכלכלית 
של חטיבת מכוניות הנוסעים בחברת דימלר - בנץ מסמנת קו אופקי , נתון שעלול 
לפתות את החברה - האם ללחוץ על מרצדס להגיע למיזוג או להסכם שיתוף פעולה 
נרחב עם חברות אחרות . הפרסום הכלכלי צופה קשיים גם למפעלי הרכב בצרפת . 
רווחיות המפעלים הצרפתיים נשמרה בשנים האחרונות במחיר פיטורי עובדים וריסון 
העלייה במשכורות . בחמש השנים הקרובות לא ישתנו תנאי השוק בצרפת , כך לדעתם , 
ואם הרווחיות תישמר בזכות שמירה על עלייה שנתית ממוצעת בגובה % 8 . 5 בלבד 
במשכורות העובדים , עלולות להתעורר בעתיד בעיות חמורות ביחסי העבודה במפעלים . 
בשבוע האחרון , אגב , נפוצו בצרפת ידיעות על ויכוח בין הממשל הצרפתי לנשיא 
פזו - סיטרואן , זק קלווה , בנוגע לפיטורי נציגי איגוד העובדים במפעל מולהאוז . 
