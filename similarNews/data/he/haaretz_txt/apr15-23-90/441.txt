" רפי רולניק , שחקן הפועל בת ים , לא יכלל בנבחרת הכדורעף של ישראל , 
כל עוד ידריך אותה מריו טרייביץ . דברים נחרצים אלה אמר אתמול מאמן הנבחרת 
במסיבת עיתונאים בבית סוקולוב , לקראת טורניר האביב שיתחיל בשבת . טרייביץ 
הוסיף כי רולניק חייב להענש בידי איגוד הכדורעף לאחר שנעדר מאימונים במשך 
שבועיים ללא הודעה מוקדמת . המאמן כינס אתמול בבוקר את שחקני הנבחרת וביקש 
לשמוע את דעתם בנושא החזרת רולניק לסגל . הוא שאב עידוד מכך שכמעט כולם 
לא היו מוכנים לשובו של רולניק . לדברי המאמן , רק שניים או שלושה שחקנים 
ביקשו להחזירו , אך גם זאת רק כשחקן מחליף . טרייביץ היה תקיף וחריף בדבריו 
על העדרותו של רולניק מהאימונים : " רולניק לא הזיע עם הנבחרת . הוא הוכיח 
חוסר שייכות . בפגישה עם השחקנים תהיתי איך הם יגיבו לנוכחותו . אני חושב 
שלפני שנה או שנתיים הם לא היו מגיבים באופן המתאים . אולם עכשיו , אחרי 
שנגרה מהם זיעה רבה , אמרו רובם שרפי אינו שייך לסגל " . בהתייחסו לכושרה 
של הנבחרת לפני הטורניר החשוב , אמר המאמן כי השחקנים מגיעים לטורניר אחרי 
עבודת הכנה טובה מאד , שבאה לידי ביטוי בכמה טורנירים שבהם השתתפו . המאמן 
הזכיר את הטורניר בספטמבר 9891 בהונגריה , שם סיימה ישראל במקום השלישי 
מבין שש נבחרות . הוא גם ציין את המסע המוצלח בארה"ב , אולם הדגיש כי הנבחרת 
היתה מסוגלת להגיע לרמה גבוהה יותר , אילו ניתנו לה אמצעים כספיים גדולים 
יותר , שהיו מאפשרים להרבות במישחקים בין לאומיים . טרייביץ מיהר לציין 
שאין הוא מכין אליבי למקרה של כשלון . בטורניר האביב , שהשלב המוקדם שלו 
יהיה בנתניה , בעברון ובשער הנגב ( מישחקי הגמר יהיו בפתח תקוה ) משתתפות 
11 נבחרות מהן 9 מחו"ל . טרייביץ רואה את יוון כבעלת הסיכויים העדיפים לזכיה 
בטורניר , הנחשב לאליפות מערב אירופה . הוא ציין גם את רומניה , שהוזמנה 
כנבחרת אורחת , ואת צרפת ונורווגיה . לפני שנה , בטורניר שהיה בפורטוגל , 
סיימה הנבחרת במקום העשירי . את ישראל תייצג גם נבחרת ב שתורכב משחקנים 
בעלי עבר בנבחרת הלאומית ואחרים המופיעים בליגה הלאומית . בנבחרת ב מופיע 
שחקן מכבי חיפה , הדרוזי סולימן אבורוקן מעוספייה . 
