נבחרת השחיה של ישראל תתמודד מחר וביום ראשון בתחרות השחיה המסורתית של 8 
האומות , המתקיימת השנה באוסלו , בירת נורווגיה . עוד ישתתפו דנמרק , 
פינלנד , בלגיה , שוייץ , סקוטלנד , איטליה ונורווגיה . הנבחרת הישראלית 
יצאה אתמול בנפרד משני מקומות . מבוקארשט המריאה קבוצה בת חמישה שחיינים 
שעשתה שם במחנה אימונים , והיא כוללת את ערן גרומי , גלעד חן , ערן הירש 
והשחייניות נטע כהן וטימיאה טוט , שתערוך הופעת בכורה בנבחרת הלאומית . 
מישראל המריאו שאר השחיינים : שגיא שטיגמן , ברק עטר , עירית אפרתי , 
איריס קומן , הדס פדה , מיכל אמין ואליאב טל . נעדרים ארבעה שחיינים , 
הלומדים ומתאמנים בארה"ב ובקנדה , שמטעמי תקציב הוחלט לוותר על השתתפותם . 
המאמנים הם חנן גלעד וההונגרי גאבור ראטוני . 
