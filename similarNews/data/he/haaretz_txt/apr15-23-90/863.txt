ועדה חדשה לענייני נסיעות לחו"ל , הוקמה ברשות שדות התעופה , על - ידי 
המנכ"ל ברוך לוי . תפקידה של הוועדה יהיה , בין השאר , לגבש נוהלים חדשים 
קבועים שיסדירו את ענייני הנסיעות לחו"ל של ראשי רשות שדות התעופה ופקידיה . 
זאת , על רקע ריבויין היחסי של נסיעות בתפקיד לחו"ל של עובדים בכירים ברשות 
שדות התעופה וכן ביקורת על כך בדו"ח האחרון של מבקרת המדינה , השופטת מרים 
בן פורת . בארה"ב עושים היום בתפקיד ארבעה עובדים בכירים של רשות שדות התעופה . 
בראש הוועדה החדשה עומד חבר מועצת המנהלים , עו"ד נורמן פלט . הוועדה התכנסה 
לשתי ישיבות ומגבשת נוהל חדש שיסדיר את עניין הנסיעות לחו"ל . היא אמורה 
לסיים את עבודתה עד סוף החודש . דוברת רשות שדות התעופה , אריאלה רב - דל , 
אמרה אמש בתגובה כי הנוהלים קיימים מאמצע שנות ה07 . הם מיושנים ולא עונים 
תמיד על הצרכים החדשים . לדבריה , נועדו הנהלים החדשים להכניס " סדר במערכת 
הנסיעות לחו"ל של אנשי רשות שדות התעופה . כדי שכל אחד ידע מי נוסע , מתי 
ולמה " . 
