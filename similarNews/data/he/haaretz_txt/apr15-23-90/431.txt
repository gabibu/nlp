הודו ופקיסטאן שוב מאשימות זו את זו בהכנות למלחמה בקשר עם הסכסוך על חבל 
קשמיר . ההאשמות ואיומי - הנגד חוזרים מדי פעם בין שתי המדינות ואפשר היה 
להתייחס אליהן בפחות דאגה , אלמלא התנהלו כבר מלחמות ביניהן על רקע זה . 
גם העובדה שכעת קיימות נסיבות המקשות על התנהגות שקולה וריסון בשני הצדדים , 
לא מקלה על המצב . בעיית קשמיר נולדה עם לידתן של הודו ופאקיסטן העצמאיות , 
בתום השלטון הבריטי , לפני למעלה מ04 שנה . בקשמיר היה רוב מוסלמי , 
אך השכבה השלטת הינדית . גם פקיסטאן וגם הודו דרשו את צירופה של קשמיר 
אליהן . במלחמה שפרצה , כבשה הודו כשני שלישים מהחבל ופקיסטאן את שאר 
החבל . מאז מנהלת פקיסטאן מאבק , ודוחפת לערוך בקשמיר משאל עם " כדי לממש 
את זכות ההגדרה העצמית של העם הקשמירי " . לפני שבועיים ביקרה ראש ממשלת פקיסטאן , 
בנאזיר בוטו , באותו חלק של קשמיר שבשליטת ממשלתה . בוטו הודיעה על הקמת 
קרן " לתמיכה בלוחמי החירות " המוסלמים מעבר לגבול בהודו . ראש ממשלת 
הודו , ו . ף . סינג , הגיב באזהרה : " פקיסטאן משחקת באש " , ובשני 
הצדדים החלו בהזזת כוחות והכרזת כוננויות . הן בניו - דלהי והן באיסלמבאד 
יש הרגשה שהתסיסה בקשמיר תפחה כבר לממדים כאלה , עד ששתי הממשלות מאבדות 
שליטה עליה . פקיסטאן מנסה לשמור על השפעתה , ע"י הגברת תמיכתה בקיצונים 
המוסלמים בקשמיר ; הודו מגיבה בשיגור כוחות צבא . בוטו פועלת תחת לחץ הצבא 
והאופוזיציה הלאומית המוסלמית ; סינג עומד בראש ממשלת מיעוט , התלויה בתמיכת 
מפלגת הזאנאטה הלאומנית . נטיית פקיסטאן להגיב על איומי מלחמה בהגברת המאמץ 
לפתח נשק גרעיני , מעניק למתיחות האחרונה היבט מסוכן נוסף . הנקודה המעודדת 
היחידה בתמונה , היא שהקיצונים בקשמיר דורשים עצמאות מוחלטת הן מהודו והן 
מפקיסטאן . שינוי זה יצנן אולי , במקצת , את שתי הממשלות . 
