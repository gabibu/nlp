טות המשטר הקומוניסטי , תיקן את העוול אשר המשטר ההוא אחראי לו . מאז שהוקמה 
" הרפובליקה הגרמנית הדמוקרטית " , טענו ראשיה ודובריה כי המדינה שחיסלה 
את כוחם הפוליטי של בעלי האחוזות הגדולות בחקלאות והלאימה את מרבית אמצעי 
הייצור התעשייתי , התנתקה מהעבר הכל - גרמני ; בני העם הגרמני החיים במדינה 
אנטי - פאשיסטית , אינם שותפים , הודות להתנתקות זו , לאשמתו ההיסטורית 
של העם הגרמני . חלוקת גרמניה , כתוצאה מהתפוררות הקואליציה שניצחה במלחמה , 
הפכה , לפי גירסה זו , את החלק המזרחי של העם הגרמני לנקי מכל רבב ; 
שנאת ישראל ופשעי המשטר הנאצי הוסברו כפרי שיטת הקפיטליזם . גם הגרמנים 
במזרח לנהר אלבה היו , כולם , קורבנותיו , ואין לתבוע מהם על פי תפישה 
זו שום וידוי , שילומים או פיצויים אישיים . הפולקסקאמר הכריזה זה עתה 
כי " הפרלמנט הראשון שנבחר בבחירות חופשיות במזרח גרמניה , מקבל אחריות 
משותפת מטעם העם על ההשפלה , הגירוש והרצח של נשים , גברים וילדים יהודים . 
. . אזרחי מזרח גרמניה חשים צער ובושה לנוכח פשעי הנאצים נגד היהודים " . 
אין לדעת באיזו מידה ההצהרה הזאת משקפת נאמנה את רחשי לבם של כל הבוחרים ; 
יש להביא בחשבון את עוצמתה של אינדוקטרינציה שנמשכה עשרות שנים , והניצנים 
של אנטישמיות שהתגלו בקרב האוכלוסייה המזרח - גרמנית לאחרונה , צריכים להדאיגנו 
גם אם מישהו ינסה להסביר אותם כתגובה על המשטר הקומוניסטי אשר מנע ממנה 
להרים ראש . אבל גם זה אינו גורע מהעובדה שכמעט כל הנבחרים תמכו בהצהרה 
הנ"ל וכולם קמו ממושביהם וקיימו דקה של דומייה . הפולקסקאמר הצהיר , כמו 
כן , כי גרמניה המזרחית " תחפש דרך נאותה לפצות את היהודים על הפשעים שחוללו 
הנאצים . חברי הפרלמנט תומכים בפיצויים חומריים צודקים , ומבטיחים כי יעודדו 
את הדת והתרבות היהודיות " . המעמד הזכיר את ישיבת הבונדסטאג בבון , ביום 
ה72 לספטמבר , 1591 . כאשר הקנצלר קונראד אדנאור דיבר במעמד זה , הוא 
הצביע על קשיים הנובעים מן הצורך לדאוג לבני משפחה של קורבנות המלחמה ולקליטת 
הפליטים , המגבילים את יכולתה של הרפובליקה הפדראלית בתחום החומרי ; אולם 
זו עשתה מאמץ לצאת ידי חובתה , ומלבד השילומים למדינת ישראל ולוועידת התביעות 
החומריות של ארגוני הגולה , היא חוקקה חוקי פיצויים אישיים אשר כרבע מהם 
מעריכים את הסכום הזה , עד כה , בסך עשרים וחמישה מיליארד מארק הגיע 
במרוצת השנים ליהודים אזרחי ישראל . כשמדינת ישראל התחילה להעלות את הנושא 
באגרות אל מעצמות הכיבוש , היא חשבה כי גרמניה המזרחית תצטרך לשאת בשליש 
מהסכום הכולל של השילומים . צריך לפקפק אם גרמניה המזרחית , במצבה הכלכלי 
הנוכחי , מסוגלת לשאת במעמסה כזו ; יתר על כן , קיים ספק לגבי הישרדותה 
כמדינה העומדת ברשות עצמה . אבל ספקות אלה אינם צריכים לעכב את המאמץ להניע 
את ממשלת דד"ר לתרגם את ההתחייבות המוסרית למעשה תחיקתי ומנהלי . שומה על 
ממשלת ישראל ליזום המשך המשא ומתן עם הממשלה המזרח גרמנית , ולהגיע איתה 
להסכמים ממשיים . זו עודנה ממשלה של מדינה ריבונית , ואם תמלא אחר הצהרת 
הפרלמנט שלה אשר ביקש גם מחילה על מדיניות " עוינת וצבועה " כלפי מדינת 
ישראל , צריך הדבר להקל על משא ומתן זה . 
