מוסקווה ( ע"ר ) . אספקת הנפט הסובייטי לבית הזיקוק הראשי של ליטא במזלקאי 
הופסקה אתמול בערב . כך מסרה מהנדסת בבית הזיקוק . לידיה שבלאקובה מסרה 
טלפונית כי זרם הנפט פסק בסביבות השעה 03 : 12 , על פי הוראות ממשלת בריה"ם . 
זאת , לאחר שהפרלמנט של ליטא הציע לקרמלין להקפיא למשך שבועיים חקיקת חוקים 
חדשים , בעקבות איומו של הנשיא גורבצוב לנקוט עיצומים כלכליים נגד הרפובליקה 
המורדת . סגן נשיא ליטא , ברוניוס קוזמיקאס , הודיע כי יעמוד בראש משלחת 
שתצא למוסקווה לשיחות בין שתי המדינות . הפרלמנט הליטאי גם קרא לצעדי צנע , 
כדי לרכך את התוצאות של ניתוק באספקת דלק וגז ועיצומים אחרים שעשוי גורבצוב 
לנקוט . קופנהאגן ( מיוחד ל"הארץ " ) . במשך היום אתמול עוד נמשכו משלוחי 
האנרגיה לליטא באורח שוטף . כך אמר סגן מנהל המפעל ליאוניס גורדניס . גם 
לא היתה כל הפסקה במשלוחי הגז הטבעי , לדברי דוברת הפרלמנט הליטאי , ריטה 
דאפקוס . למרות ההודעות האלה , דיווח רדיו ליטא כי קיימות תוכניות לסגור 
את אחד משני הכורים הגרעיניים להפקת חשמל בליטא ביום שני הבא , לצורך תיקונים . 
הכור השני אינו פועל עתה בגלל תיקונים שיגרתיים , שימשכו עד ה32 במאי . 
הודעות אלה מלמדות על כך , כי לא יהיה לליטא תחליף לאנרגיה המופקת מהדלקים 
הרגילים . אישים בכירים בממשלת ליטא הביעו חשש , כי אספקת האנרגיה תופסק 
כצעד ראשון במצור הכלכלי שיוטל על ליטא . ליטא תלויה במידה רבה באספקת אנרגיה 
מבחוץ . חבר הפרלמנט הליטאי , אלכסנדראס אביסלאס , קרא בפני צירי הפרלמנט 
מברק , ובו אזהרה בדבר קיצוצים חדים של אספקת הגז לליטא בימים הקרובים . 
ראש ממשלת ליטא , קאזימירה פרונסקינה , הגיעה אמש לאוסלו . זהו ביקור 
ראשון של ראש ממשלת ליטא במדינה מערבית . באוסלו מניחים כי בראש סדר היום 
תעמוד שאלת מכירת נפט נורווגי לליטא . קפידבינאתמול הודיע שר החוץ הנורווגי 
כי לא יתנגד למכירת נפט לליטא על ידי חברות הפועלות בנורווגיה . אולם שעה 
קלה לאחר הודעת השר מסרו שתי חברות הנפט הגדולות ביותר בנורווגיה " נורסק 
הידרו " ו"סטאט - אויל " כי לא ימכרו נפט לליטא מחשש לנזקים שייגרמו לאינטרסים 
הכלכליים שלהם , וזאת כל עוד קיים חשש כי בריה"ם תראה במכירת נפט לליטא 
צעד של פרובוקציה . לאחר שפורסם בשעות אחר - הצהריים באוסלו על בואה של ראש 
ממשלת ליטא שינתה חברת " סטאט אויל " , הנמצאת בבעלות ממשלתית , את עמדתה 
והודיעה כי תסכים למכור נפט לליטא תמורת תשלום בדולרים . ההודעות הסותרות 
מעידות על מבוכה בנורווגיה וציפיה לקבלת גיבוי ממדינות מערביות אחרות . קפידבינחולה 
נפש ממוסקווה חטף אתמול מטוס סובייטי שהיה בדרכו ללנינגראד ואילץ את הטייס 
לטוס לווילנה , בירת ליטא . שר הפנים הליטאי , מריונס מיסיוקוניס , אמר 
כי האיש עלה למטוס בנמל התעופה שרמטייבו במוסקווה ואיים לפוצץ אותו אם לא 
יוטס לליטא , שם לדבריו יש לו קרובים . החוטף אמר לנוסעי המטוס כי ברצונו 
לסייע לרפובליקה הנאבקת עם מוסקווה על הכרזת העצמאות , באמצעות הבאת המטוס 
לווילנה . איש לא נפגע והחוטף נעצר עם נחיתת המטוס בווילנה . הוא לא נשא 
כל נשק . השר אמר כי החוטף עבד במכבי האש והיה רשום כחולה נפש . 
