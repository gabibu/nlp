בגדאד ( ע"ץ וע"ר ) . נשיא עיראק , סדאם חוסיין , אמר אתמול כי ארצו 
תגיב במלוא כוחה הצבאי נגד כל מדינה , שתתקוף מדינה ערבית . סדאם חוסיין 
אמר את הדברים בפגישה עם פוליטיקאים וקציני צבא , ששודרה בטלוויזיה העיראקית . 
" כל מי , שיפתח במעשה תוקפני נגד עיראק , או מדינה ערבית אחרת , ימצא 
משהו שיהדוף אותו , מאחר שעיראק היא חלק מהאומה הערבית . אנו נהדוף אותו 
מעיראק " , אמר . שליט עיראק אמר עוד , כי ארצו מוכנה להדוף כל התקפה על 
כל מדינה ערבית מצד " תוקפן כלשהו " , לא חשוב מה גודלו . " אם נוכל לתקוף 
אותו באבן , נעשה כן . אם בטיל נעשה זאת גם כן , וכך גם לגבי כל הטילים 
שלנו , הפצצות ויתר האמצעים שברשותנו " . סדאם חוסיין הפנה את זעמו נגד ישראל , 
שהפציצה את הכור הגרעיני ליד בגדאד ב1891 . הוא אמר , כי לעיראק יש נשק 
כימי בינארי , אולם הכחיש כי בידו נשק גרעיני או ביולוגי . סגן ראש ממשלת 
עיראק , טאהה יאסין רמדאן , אמר כי " המסע התקשורתי נגד בגדאד נועד להצדיק 
התקפה ציונית חדשה נגד עיראק , בדומה לזו של יוני 1891 , כאשר תקפה ישראל 
את הכור האטומי בסיוע ארה"ב ואיראן " . רמדאן חזר על כך , שלעיראק אין נשק 
גרעיני , והוסיף כי לישראל יש למעלה מ001 פצצות אטומיות וראשי - חץ גרעיניים , 
כמו גם נשק כימי בכמות גדולה . " עיראק השיגה איזון בכוח ההרתעה באמצעות 
ייצור נשק כימי , כדי לעמוד מול האיום הגרעיני מצד ישראל . אנו אומרים 
זאת בגלוי : עיראק לא תיכנע לסחטנות " . קהיר ( ע"ר ) . מצרים הודיעה 
אתמול , כי יש לאסור נשק גרעיני כימי או ביולוגי במזרח - התיכון , למרות 
שהיא תומכת באיומיה של עיראק להגיב בנשק כימי על התקפה ישראלית . " היינו 
רוצים לראות את האזור נקי מכל נשק של הרס מאסיווי " , אמר שר החוץ המצרי , 
עיסמת עבד - אל - מגיד , במסיבת עיתונאים . " כל כלי הנשק ההרסניים , 
ללא יוצא - מן - הכלל , צריכים להיות אסורים במזרח - התיכון , בין אם 
זה נשק כימי , גרעיני או ביולוגי . כל מדינות האזור , ללא יוצאת - מן - 
הכלל , צריכות לקבל התחייבויות הדדיות ושוות בנושא זה " . עבד - אל - מגיד 
אמר עוד , כי עיראק היתה נתונה לאיומים מצד ישראל , והיתה מטרה למסע תעמולה 
בלתי - צודק מצד ישראל ומדינות המערב . לדבריו , שלח מכתב למזכ"ל האו"ם 
בנושא זה . העיתון המצרי " אל - אהראם " כתב אתמול , כי צוות לנושא פירוק 
הנשק של האו"ם יבקר באזור במאי , ויבדוק את ההצעה המצרית . 
