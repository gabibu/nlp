מנכ"ל רשות השידור , אריה מקל , נענה לבקשת ערוץ 2 לאפשר לו לשדר את הטקסים 
הממלכתיים ביום הזיכרון . בשנה שעברה נמתחה על ערוץ 2 ביקורת על שבעת נאום 
הנשיא לכבוד יום העצמאות שידר הערוץ תוכנית בידור . מנהל מינהלת ערוץ 2 , 
אורן טוקטלי , טען אז שרשות השידור לא איפשרה להם לשדר את נאום הנשיא . 
בפגישה בין מנכ"ל רשות השידור לטוקטלי , הציע טוקטלי שבכמה נושאים יכולים 
שני הגופים לשתף פעולה ביניהם כמו בסקרים , רכש התוכניות מחו"ל ותיאום סטנדרטים 
טכניים . מנהל התוכניות של הערוץ השני אורי שנער והיועץ המיוחד יצחק לבני 
עושים בימים אלה ביריד מיף בקאן לרכישת תוכניות חדשות . שעות השידור של הערוץ 
השני לא יורחבו בינתיים , בעיקר בגלל מחסור בכסף . כרגע מאושר לערוץ השני 
תקציב מדינה של 75 אלף שקלים . הערוץ הגיש הצעת תקציב של מיליוני שקלים , 
שחלקם אמורים להתכסות מתשדירי שרות וחסויות . טוקטלי עשה באחרונה סיור באנגליה 
וביקר ברשות העצמאית הבריטית לקראת הכנת המכרזים . בשל המצב הפוליטי ומצבו 
הכספי של ערוץ 2 מתעכבת הכנת המכרזים לבעלי הזכיונות , האמורים להפעיל את 
הערוץ השני אחרי תקופת המעבר . 
