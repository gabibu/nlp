( ע ) . עו"ד דב אטשטיין , מכפר - סבא , פתח בשביתה מול משרדי מס הכנסה 
בכפר - סבא , במחאה על מה שהוא מכנה " שוד קופת המדינה " , הבא לידי ביטוי 
בחוק מימון המפלגות . אטשטיין הניח בכניסה לרחבת משרדי מס הכנסה שלטים , 
המסבירים את מניעיו , ואמר כי הוא מתכוון לארגן במקום תנועת מחאה אזרחית . 
" שנים אני מתריע , כותב ופועל , ועכשיו הקרקע נוחה לשינויים שישפיעו 
על איכות חיינו בעתיד . במקום לנסוע לירושלים או לכיכר מלכי ישראל החלטתי , 
כי כעורך דין העובד באזור כפר - סבא , אמחה כאן יום - יום בדרכי שלי , 
כדי שאזרחים במדינה לא רק יתלוננו בחדרי חדרים , אלא יקומו ויפעלו " . אטשטיין 
מצפה כי תנועת אזרחים מהאזור תסייע בידו , ואולי גם תתגבש בכפר - סבא תנועת 
מחאה דומה לזו הצוברת תאוצה בשבועות האחרונים בעד שינוי שיטת הממשל . מנהל 
הסניף , שהופתע לראות את אטשטיין בפתח הכניסה למשרדי המס , הזעיק את המשטרה , 
וזו לקחה את פרטיו האישיים של האזרח המוחה , כדי לבדוק אם אין במעשה זה 
עבירה על החוק . 
