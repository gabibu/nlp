עמון ( ע"ר וע"ץ ) . ראש אש"ף , יאסר ערפאת , הגיע אתמול לרבת - עמון , 
לשיחות עם המלך חוסיין על העלייה היהודית מבריה"ם לישראל ועל הסיכוי לכינוס 
ועידת פסגה ערבית . באחרונה מפעיל ערפאת לחץ על מדינות ערב לקיום ועידת פסגה 
לפני ועידת הפסגה הסובייטית - אמריקאית , שתתקיים בסוף מאי בוואשינגטון . 
מקורות באש"ף מסרו , כי ערפאת וחוסיין ידונו גם בעתיד היחסים בין ארגון 
המחבלים לבין ירדן . ערפאת אמר אתמול לעיתונאים , כי מנהיגים אמריקאיים 
מסוימים תומכים בקיצונים ישראליים , והם אחראים חלקית לקיפאון הפוליטי בישראל . 
" מה שהתרחש בישראל נגרם בידי חוגים מסוימים בממשל האמריקאי , הרוצים 
בשלטונו של יצחק שמיר ולא של שמעון פרס " . " חוגים אלה רק רוצים להעניק 
תמיכה בלתי מסויגת לכיבוש הישראלי " , אמר . ערפאת לא נקב בשמם של הפקידים , 
אך הבהיר כי אין הוא מאשים את הנשיא בוש או את שר החוץ בייקר , שהוכיחו 
רצון טוב . 
