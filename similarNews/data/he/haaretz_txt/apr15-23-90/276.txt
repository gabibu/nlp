שיקאגו ( ע"ר ) . הילדים בארצות - הברית מבלים זמן רב יותר בצפייה בטלוויזיה 
מאשר בכל פעילות אחרת מלבד שנה . כתוצאה מצפייה ממושכת זו הם משמינים ונעשים 
אלימים . כך הודיעה שלשום האקדמיה האמריקאית לרפואת ילדים . " הצטברה כמות 
מידע מספקת כדי לבסס את המסקנה , כי צפייה ממושכת בטלוויזיה היא אחת הסיבות 
לאלימות ולהתנהגות אגרסיבית של ילדים " , נאמר בהודעת האקדמיה . " הצפייה 
בטלוויזיה גם גורמת להשמנה משמעותית של הילדים " . הכרזה זו התפרסמה בהודעה 
מפורטת , הרואה אור בגליון אפריל של " חדשות האקדמיה האמריקאית לרפואת 
ילדים " . " ב9891 הילד הממוצע בארה"ב צופה בטלוויזיה 52 שעות בשבוע " , 
נאמר בהודעה . לדברי הפרסום , המסרים הישירים והעקיפים הרבים להם נחשפים 
הילדים הצופים בטלוויזיה מעודדים בין היתר צריכת אלכוהול , מתירנות מינית 
מוגזמת וסטיות מיניות . הרופאים ממליצים להורים להגביל את צפיית הילדים בטלוויזיה 
לשעתים ביום ולעודד אותם לקרוא ולעסוק בספורט . 
