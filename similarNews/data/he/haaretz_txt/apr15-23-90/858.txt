חברות שחיפשו דרכים להישרד בשוק התחרותי בארצות הברית בעשור האחרון הבינו , 
שאין הפרסום יכול לשמש להן גורם ראשון במעלה לשכנע צרכנים להעדיף אותן על 
פני המתחרות . חברות כמו יבם , זרוקס , גנרל אלקטריק ומוטורולה מקציבות 
כיום לפרסום , יחסית לגודלן , פחות מחברות אחרות . פרסומיהן צנועים ומופיעים 
במקומות נבחרים . אף על פי כן הן החברות המצליחות ביותר , כל אחת בתחומה 
ובשוק שלה , בגלל התדמית החיובית המתמדת שלהן . מה גורם לכך שהן נמנות עם 
החברות המצליחות והמשגשגות ביותר ובעלות התדמית הטובה ביותר בעולם ? מחקרים 
על החברות הנ"ל מצביעים שיש להן ארבעה מאפיינים משותפים : 1 . ראשיהן הציבו 
את הצרכנים במרכז המדיניות והאסטרטגיה שלהן . 2 . המדיניות והנהלים שלהן 
מעודדים פעילות מתוך נקודת הראות של הצרכנים . 3 . לעובדים ניתנים אמצעים 
והדרכה הנדרשים כדי לפעול ברמת איכות , התואמת את הציפיות המתעוררות אצל 
הצרכנים בעקבות פרסום על מוצרים ושירותים חדשים . 4 . הישגי המנהלים והעובדים 
נמדדים על פי שיפור שביעות רצון הצרכנים , ומי שתורם לכך זוכה להכרה ולהטבות . 
המסקנות מממצאי המחקרים באשר להצלחת החברות הנ"ל ודומיהן היו , שחברה השואפת 
להישרד ולשגשג בשוק התחרותי של ימינו חייבת ליצור לעצמה תדמית של חברה בעלת 
איכות במובן הכללי ( מוצרים , שירותים , עובדים , מדיניות וכו ) . 
המסקנות היו גם , שתדמית נוצרת לאחר שהצרכנים מתנסים בשימוש במוצרי החברה 
ובשירותיה , או מתוך שמיעה מפה לאוזן מאחרים שהתנסו בהם . בשוק התחרותי 
בארץ ובעולם ניתנת לצרכנים הברירה לפנות אל מי שהתדמית שלו , שדבקה בו בתהליך 
" מפה לאוזן " , היא הטובה ביותר . הצרכנים מחפשים לא רק מוצר או שירות , 
אלא חברה שיש בה איכויות מסוימות , והמבוקשות ביותר הן : היכולת לספק 
את שהובטח , ובדייקנות מרבית . מכל האיכויות זוהי החשובה ביותר לצרכנים . 
חסרונה בחברה אחת משפיע לרוב על הצרכנים לעשות עסקים עם חברה מתחרה . הידע 
והכושר של מנהלי החברה ועובדיה להקרין אמון וביטחון . צרכנים רוצים להיות 
בטוחים שהם יקבלו את המוצרים ואת השירותים הטובים בדרך היעילה ביותר , תמורת 
כספם שהופקד בידי נציגי החברה . המצב והמראה הפיסי של המקומות שהצרכנים 
באים אליהם לרכוש את המוצר או השירות וההופעה החיצונית של המשרתים אותם משפיעים 
על שביעות רצונם של הצרכנים . רמת ההזדהות של כל אחד בחברה עם הצרכן , האכפתיות 
ותשומת הלב הניתנים לו . תגובה כמו פנייה חוזרת בטלפון לצרכן שהתקשר ומתן 
תשובה טלפונית ברורה . היא מתבטאת בתשובה מהירה לפניית הצרכן בבקשה או 
בתלונה . כשצרכנים מרוצים מחברה , הם חוזרים ורוכשים ממנה שוב . הם לא 
יתחילו לרכוש מחברה מתחרה , גם אם תהיה העלאת מחירים סבירה . הצרכנים יפנו 
לחברה שהם מרוצים ממנה כדי לרכוש גם מוצרים אחרים שעדיין לא התנסו בהם , 
ביודעם שהחברה מהימנה . 
