" אם תבוא מצד הליכוד הצעה רצינית שהבסיס שלה הוא קידום תהליך השלום יש 
על מה לדבר בהקשר להקמת ממשלת אחדות לאומית " דברים אלה אמר אתמול חבר 
צוות המו"ם של מפלגת העבודה , ח"ך רפי אדרי . הוא התארח בתוכנית הראיונות 
הדו - שבועית " מוספשבת " המשותפת ל"הבימה " , עיתון " הארץ " ועיריית 
תל - אביב . אדרי העריך , עם זאת , כי הסיכויים להקמת ממשלת אחדות לאומית 
קלושים , לאור עמדתו של הליכוד בנושא קידום תהליך השלום . הוא אמר כי 
אם המערך לא יצליח להרכיב ממשלה , הוא יציע בחירות חדשות . ח"ך אדרי אמר 
" אם שמיר לא היה מפטר את פרס , ממשלת האחדות לא היתה מתפרקת והיינו מוצאים 
את הדרך לקדם את תהליך השלום תוך כדי ישיבתנו בממשלה " . הוא הסכים עם הביקורת 
שנמתחה באחרונה על הפוליטיקאים בעקבות אירועי השבועות האחרונים , כי אי 
אפשר להאמין להם . " גם המערך אינו טלית שכולה תכלת " , אמר אדרי , והוסיף 
כי לא היה שלם עם כל המהלכים שביצעה מפלגתו , אולם הסכים להיות שותף להם 
ולתת להם יד שכן התברר שהליכוד לא בחל בשום אמצעי . באשר לסיכוי שמפלגת העבודה 
תחליף את פרס ברבין אמר אדרי , כי הדבר הוא בסמכות מוסדות המפלגה ואלה יכריעו 
בבוא הזמן . הוא הוסיף , כי ישיבת הלשכה ביום חמישי האחרון הוכיחה , כי 
המפלגה כולה מאוחדת בדעה כי יש לאפשר לפרס להשלים את הניסיון להרכיב ממשלהאדרי 
חיזק את טענות התובעים את שינוי שיטת הממשל בישראל " השרים שמתמנים לממשלה 
הם לא הטובים ביותר . אצלנו זה לא כמו בבריטניה שבה לממשלה מתמנים רק אנשים 
שעשו כבר משהו בחייהם , שיש להם קבלות . אצלנו חלק מהשרים או שהם באים 
מקיבוץ , או מושב , או שהם מעדות המזרח , או חברים או קרובים למי שמרכיב " . 
עוד אמר כי " מי שנמצא הרבה שנים בפוליטיקה אין לו רגליים על הקרקע . 
אנחנו מנותקים ממה שהולך בציבור " , התוודה אדרי . העיתונאי דני רובינשטיין , 
מחבר הספר " חיבוק התאנה על זכות השיבה של הפלשתינאים " , אמר כי ככל 
שיחלפו השנים , התביעה לזכות השיבה של הפלשתינאים תלך ותפחת , ואילו התביעה 
למדינה פלשתינית עצמאית לצדה של ישראל תתחזק ביתר תוקף . רובינשטיין הדגיש , 
כי הערבים לא יוותרו לעולם מבחינה רעיונית והצהרתית על זכויות השיבה , 
אולם באורח מעשי הם כבר מוכנים לדבר על תחליפים כמו פיצויים . מי שמוכנים 
להתפשר הם מי שיש להם נכסים והסתדרו בערים בגדה וברצועה . מי שעדיין מחזיקים 
ותובעים את זכות השיבה הם הפליטים במחנות , כי עבורם זה הפתרון האישי היחיד 
שהם רואים . לכן פתרון בעיית הפליטים יכול לפתור גם את בעיית זכויות השיבה . 
הפסיכולוגית - הקלינית , דינה ורדי , מחברת ספר חדש " נושאי החותם " 
על בני הדור השני לניצולי השואה , אמרה כי אחרי מלחמת יום הכיפורים גדלה 
הנכונות אצל בני הדור השני לניצולי השואה , לדבר ולטפל בבעיות ובקונפליקטים 
שהיו מודחקים אצלם . ורדי , המטפלת זה 51 שנה טיפול קליני - פסיכולוגי 
בבני הדור השני של ניצולי השואה , אמרה כי הדבר המשותף לכולם הוא הטראומה 
מפני עקירה ופרידה , והדבר מופיע בין השאר בחלומותיהם . הם מתקשים יותר 
ביצירת קשר , ואחוז הבלתי נשואים ביניהם הוא גבוה , משום שקשה להם להתנתק 
מההורים . אם יש כמה ילדים במשפחה , ילד אחד סובל בדרך כלל מכל התסמונות 
האלה , שכן הוא מהווה עבור הוריו את " נר הזיכרון " ובכך משחרר את שאר 
אחיו מהלחצים והטראומות . ורדי הדגישה כי העובדה שהורים ניצולי שואה לא דיברו 
על מה שעבר עליהם עם ילדיהם , רק החריפה את מצבם ; ילדים כאלה גדלו עם 
זהות שבה יש חלק עלום שהפחיד והטריד אותם . בתוכנית התארחה זמרת אופרה עולה 
חדשה מבריהם , גלינה יומפולסקיה , תלמידי שנה ג למשחק מ"בית צבי " עם 
קטעים מהמחזמר " קרוסל " שהם מעלים , השחקן דודו אלהרר עם קטעים מהצגתו 
" סיפורי אבו - נימר " והזמר מתי כספי לרגל צאת תקליטו החדש " שירים במיץ 
עגבניות " . 
