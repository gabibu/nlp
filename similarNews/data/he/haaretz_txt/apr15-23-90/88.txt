בזמן האחרון הצטרפה עוד קביעה שאינה עומדת במבחן המציאות לאוצר הקלישאות 
הישראליות : " כל העולם עובר שינויים מרחיקי - לכת , ורק הערבים אינם 
משתנים " . התמורות המתרחשות כיום במרחב הערבי מעניקות הישגים חשובים דווקא 
לכוחות הפרגמטיים , ההולכים וצוברים אמינות . העולם הערבי משתנה . מדינות 
וגושי מדינות , מפלגות וארגונים , דוקטרינות ואידיאולוגיות , עוברים 
שורה של תמורות מהותיות ומציירים מפה ערבית אחרת . הסיבה הראשית לזעזועים 
הפוקדים את המרחב הערבי היא המהפכה המתרחשת בגוש המזרחי , ובעיקר בברית - 
המועצות . מוקד הרעש הוא במוסקווה , והמזרח התיכון נמצא בשוליים הקרובים 
של רעידת האדמה . עם זאת , המגמות החדשות בחשיבה הפוליטית הערבית אינן 
מייחדות רק את השנה האחרונה או השנתיים האחרונות . המחצית השנייה של שנות 
ה08 תירשם , כנראה , כתחילת תהליך עמוק של התחדשות אינטלקטואלית , מדינית 
ואסטרטגית בעולם הערבי . בקרוב תתפרסם חוברת בהוצאת מכון דייוויס ליחסים 
בין - לאומיים של האוניברסיטה העברית , הסוקרת מגמות ראשיות בחשיבה הפוליטית 
של העולם הערבי בשנות ה08 . עורכי החוברת , מתי שטיינברג ומנחם קליין , 
קיבצו כמה מאמרים פרי עטם ורשימות מתורגמות מן העיתונות הערבית , שיש בהם 
כדי להעיד על אווירת המשבר בעולם הערבי בשנים האחרונות , ובעיקר על הקיטוב 
ההולך ומתעצם בין הזרם המיליטנטי ( דוגמת אסד , קדאפי וחבש ) לבין הזרם 
הפרגמטי ( דוגמת ירדן , מצרים , ומה שמכונה " הזרם המרכזי " באש"ף ) 
. הפרק הראשון בחוברת , תרגום מאמר שכתבו שני אנשי השמאל המצרים לוטפי 
אל - חולי ואבו - סייף יוסף בינואר 7891 , מתחיל בקביעה : " המרחב הערבי 
נתון במשבר כולל , שגילוייו הבוטים בתחומי החברה , המדיניות , הכלכלה 
והתרבות שזורים זה בזה . אין זה עוד משבר הניצב לפני משטר מסוים במדינה 
זו או אחרת , אלא הוא מקיף את המולדת הערבית כולה . זהו משבר חברתי עמוק , 
המציב רעיונות ומעמיד אתגרים כבדים , שעמם חייב להתמודד כל מי שמודאג ממצבה 
הנוכחי של האומה הערבית ומהעתיד הצפוי לה " . שני האינטלקטואלים המצרים הללו 
עדיין לא צפו אז את ההשלכות האפשריות של התהפוכות בברית - המועצות של עידן 
גורבצוב . בינתיים נכנס השמאל הערבי לסחרור שלא היה כמוהו . מפלגות ומדינות 
מארקסיסטיות או סוציאליסטיות באזור עוברות שינויים גדולים . הקיטוב בין הכוחות 
הרדיקליים לבין הפרגמטיים הלך והעמיק בעקבות השינויים הללו . לפי שעה אין 
ספק שהכוחות הפרגמטיים הערביים , אלה שנמנעו מלהיתלות בתמיכה המדינית והאסטרטגית 
הסובייטית לאורך שנים , יוצאים וידם על העליונה . מדיניותם המאוזנת יחסית 
לכוחות הרדיקליים מניבה פירות ומוכיחה את עצמה . כאשר ברית - המועצות מושכת 
את ידה , לפחות חלקית , ממשחק האיזון האסטרטגי המזרח - תיכוני , נותרת 
באזור רק מעצמה אמיתית אחת : ארצות - הברית . נשיא עיראק , סדאם חוסיין , 
תיאר את הדברים בלא כחל ושרק בנאומו בפסגת " מועצת שיתוף הפעולה הערבי " 
בירדן לפני כחודש : " לאחר השינוי הדרמטי הגדול שפקד את ברית - המועצות , 
היא נסוגה ונפנתה לטפל בבעיות הפנימיות שלה ( . . . ) ובפועל פנתה 
עורף לסיטואציה של איזון כוחות עם ארצות - הברית . עכשיו ברור לכל כי אמריקה 
נטלה מעמד של בכורה בפוליטיקה הבין - לאומית . נוצר מצב שהפרקליט הבין - 
לאומי הראשון במעלה של הערבים ( . . . ) נעדר ממקומו במידת - מה " . 
מאמרו של שטיינברג על המוניטין האמריקאיים בעיני הערבים מציג את עיראק כמצויה 
בעיצומה של תמורה , כהולכת ומסגלת לעצמה מאפיינים של המדינות מן המחנה הפרגמטי 
בעולם הערבי . עיראק שלאחר מלחמת המפרץ אינה עוסקת רק בהצטיידות בכלים ארוכי - 
טווח , אלא גם מפנה את מבטה פנימה , מתחבטת בבעיות של דמוקרטיזציה והתחדשות , 
מתמודדת עם לחצים פנימיים לאפשר חיים פרלמנטריים ומפלגתיים רגילים . השבועון 
הערבי המתפרסם בפאריס , " אל - יום אל - סאבע " , פירסם באחרונה מה שמתואר 
כמסמך פנימי של " מועצת המפקדה של המהפכה " , בהנהגתו של סדאם . רב - הטבחים 
העיראקי מצוטט שם כמי שממליץ על פיתוח אסטרטגיה ארוכת - טווח של דמוקרטיזציה 
בעיראק , על פעילות מפלגתית ועל ליברליזציה כללית במדינה . המאמר פורסם 
לפני התבטאויותיו של סדאם בנושא השמדת מחציתה של ישראל והפעלת נשק כימי , 
ובטרם נחשפו בנמל התעופה של לונדון ניסיונות הברחה של נשק מתוחכם לעיראק . 
בין אם הדברים נכונים ובין אם לאו , ברור שעיראק מעריכה את משמעות השינויים 
בזירה הבין - לאומית לא רק ביחס לכוחה בזירה המזרח - תיכונית , אלא גם 
ביחס לכוחו של השלטון בתוך המדינה . מגמות דמוקרטיזציה ( גם אם מוגבלת 
לפי שעה ) פוקדות את ירדן , את צפון - תימן , דרום - תימן , אלגיריה 
וכוויית . אין ספק שהשינויים בזירה הבין - לאומית משפיעים בכיוון זה . 
דוגמה מיוחדת במינה היא הזירה הפלשתינית . ראשונה היתה המפלגה הקומוניסטית 
הפלשתינית , שכמו עמיתותיה בעולם הכניסה שינויים יסודיים במצע ובהיערכות 
שלה . המינוח הקומוניסטי המעמדי והאינטרנציונליסטי פינה מקום למינוח לאומי , 
הנשמע קרוב מאוד לזה של הפתח הריאקציוני והבורגני . האיש השני בפתח , 
אבו - איאד ( סאלח חלף ) , סיפר באחרונה לעיתונאי אמריקאי כי מזכ"ל המפלגה 
הקומוניסטית הפלשתינית , סוליימאן נגאב , ביקש להיוועץ עמו בדבר היקפם 
וטיבם של התיקונים במפלגה , ושאל אותו אם לדעתו יש מקום גם לשנות את שמה 
של המפלגה . אבו - איאד השיב : מדוע לא תשנו את שם הארגון שלכם לפתח ? 
אחרי הרפורמה במפלגה הקומוניסטית בא תורה של החזית הדמוקרטית לשחרור פלשתין , 
ארגונו של נאיף חוואתמה . יש סיבה טובה לצרף עתה לשמו של חוואתמה את שמו 
של סגנו , יאסר עבד - רבו , נציג הזרם הרפורמיסטי בארגון , שבהדרגה הולך 
ומשתלט עליו . סיפורה של החזית הדמוקרטית לשחרור פלשתין ממחיש יפה את התהליכים 
הפוקדים את העולם הערבי כולו , ואת השמאל הפלשתיני בפרט . הקיטוב שנוצר 
בין שני המחנות בארגון הוליד בחודשים האחרונים מצב בלתי - נסבל של פילוג 
בפועל , שבא לביטוי מוחשי מאוד בכינוס האחרון של החזית , לפני כחודש . 
העיתונאי הפלשתינאי בילאל אל - חסן , אחיהם של חאלד והאני אל - חסן , 
מבכירי יועציו של ערפאת , פירסם בגיליון האחרון של עיתונו " אל - יום אל - 
סאבע " כתבה מפורטת על הרפורמציה והדמוקרטיזציה בחזית הדמוקרטית . קפמאלידמסקנתו 
היתה ברורה : תנועת התיקונים בהנהגתו של יאסר עבד - רבו ניצחה במאבק עם 
הזרם השמרני של חוואתמה , והיא עתה בדרכה להשתלט על הארגון מבפנים . לפני 
כשבוע פירסמה סוכנות " רויטר " ראיון עם חוואתמה , המכריז על כינוס " ועידת 
תיקונים " של ארגונו שבו " תיבחר הנהגה חדשה ורעננה , מן המסד ועד הטפחות " . 
הצעירים והרעננים בארגון הם אנשיו של עבד - רבו . שתי סיבות עיקריות היו 
לתנועת התיקונים בחזית הדמוקרטית , הנחשבת לאינטלקטואלית שבין הארגונים 
הפלשתיניים ולבעלת הקו המארקסיסטי הטהור ביותר . סיבה אחת היא האינתיפאדה , 
ובעקבותיה הגברת משקלם של תושבי השטחים במקבילית הכוחות הפלשתינית . האינטלקטואלים 
של הגדה והרצועה , שרבים מביניהם מזדהים עם המסגרת האידיאולוגית של החזית 
הדמוקרטית , דרשו קו חדש ודוקטרינה רעננה , שתשלב בהירות מחשבה ותחכום 
רעיוני עם ריאליזם מדיני ופרגמטיזם . סיבה שנייה היא , כמובן , התהפוכות 
המתחוללות במזרח - אירופה . אלה מאפשרות לקברניטי הארגון להשתחרר בהדרגה 
מן החישוקים האידאולוגיים המארקסיסטיים - הלניניסטיים שהציבו מסגרת נוקשה 
לתפיסת העולם שלהם . חוואתמה , שמאז ומתמיד נחשב לאדריכל הדוקטרינה הרדיקלית 
הפלשתינית , לכוהן הגדול של המארקסיזם הפלשתיני המהפכני , אינו מסוגל להשתחרר 
מתפיסת העולם הזאת ומן הדימוי הזה . עבד - רבו , לעומתו , אמר באחרונה 
במפורש , בשיחה עם עיתונאי אמריקאי בתוניס , כי עכשיו המארקסיזם לדידו 
אינו אלא מערכת של כלים יעילים לניתוח היסטורי . הקרע שהלך והעמיק בחודשים 
האחרונים בתוך החזית הדמוקרטית יצר מצב אבסורדי . בעוד שיאסר עבד - רבו 
עמד בראש צוות המשא ומתן של אש"ף עם שגריר ארצות - הברית בתוניס , רוברט 
פלטרו , פירסם חוואתמה ממטהו בדמשק הודעות גינוי למגעים עם ארצות - הברית , 
ולניסיונות קיומו של מפגש ישראלי - פלשתיני בקהיר . עבד - רבו , בתפקידו 
כראש מחלקת ההסברה של אש"ף , ניצח על מבצע ההסברה של " מתקפת השלום " 
הפלשתינית , בעוד שמנהיג הארגון שלו התבטא בגנות חלק ממרכיבי היוזמה הזאת . 
הדברים הובאו אפוא להכרעתם של מוסדות הארגון בכינוס הוועדה המרכזת של החזית , 
והוכח כי לשני המחנות כוחות שקולים בוועדה . עתה נותר לכנס את הוועידה 
הכללית של הארגון ולבחון שם בידי מי הבכורה . עבד - רבו שיגר באחרונה כמה 
רמזים עבים , כי לא יסתפק בשינוי קו וידרוש חילופי גברי , כך ש"את הקו 
הפוליטי והארגוני החדש יישמו האנשים שנאבקו למענו " ( בראיון לעיתון הירדני 
" אל - ראי " בשבוע שעבר ) . עכשיו כבר ברור למדי , שחוואתמה יכוף את 
גוו ויקבל את צו התנועה , את הקו החדש של תנועת התיקונים . זו האינתיפאדה , 
זו רוח התקופה בקרב המארקסיזם הבין - לאומי , וזו הדרך היחידה שבה יוכל 
לשמור על מקומו ועל כבודו . עיקרי הקו החדש יהיו : שיתוף ער ופעיל של פלשתינאים 
מהשטחים במערכת קבלת ההחלטות של הארגון , התייצבות אמיצה וחד - משמעית מאחרי 
העיקרון של שתי מדינות לשני עמים , המשך הקשר עם ארצות - הברית , היפתחות 
פוליטית ורעיונית ברוח של פרגמטיזם מדיני , וטרנספורמציה הדרגתית ממתכונת 
ארגונית מחתרתית - צבאית למתכונת של מפלגה פוליטית . עבד - רבו נמנע במתכוון , 
בראיונות האחרונים שלו לעיתונות , מלדבר על החזית כעל " ארגון " והמיר 
את המונח הזה בהגדרה " מפלגה " . באחרונה פורסם כי בקרוב יעבור המטה הפעיל 
של החזית הדמוקרטית מדמשק לתוניס , במהלך שיש בו יותר מאשר סמליות . החזית 
הדמוקרטית לשחרור פלשתין היא רק דוגמה . דרום - תימן המארקסיסטית , שאולצה 
להינתק מחבל הטבור הסובייטי שלה לפני כשנה , קיבלה פחות ופחות סיוע צבאי 
וכלכלי ונקלעה למשבר כלכלי כה קשה , שהכריח אותה לפנות לאיחוד עם צפון - 
תימן . ותימן הצפונית הולכת ונפתחת למערב ככל שהיא רק יכולה . גם בה יש 
לחצים הולכים וגוברים לרפורמציה בשלטון . בכוויית היו בחודשים דצמבר 98 וינואר 
09 כמה וכמה הפגנות בדרישה לחדש את הפעילות הפרלמנטרית , ולהפקיע את המונופול 
השלטוני ממשפחת אל - צבאח של האמיר . ההשראה לכווייתים , לדעת משקיפים 
מערביים , באה הן ממזרח - אירופה והן מהממלכה ההאשמית הירדנית , שבשנה 
האחרונה חידשה את פעילות הפרלמנט , ביטלה את תקנות ההלאמה של העיתונות , 
וניהלה מלחמת חורמה בשחיתות שפשתה במנהל הממלכתי . גם בירדן יש עדיין הפגנות 
בהיקף מצומצם , מדי פעם בפעם . אפילו הנשיא אסד מדבר בעת האחרונה , הרבה 
יותר מאשר אי - פעם בעבר , על חשיבות המנגנון הפרלמנטרי , על הצורך בשיטה 
רב - מפלגתית , על הרחבת חירויות הפרט בסוריה . לפני כחודש התכנס בתוניסיה 
" הקונגרס הלאומי הערבי הראשון " , גוף בין - ערבי חדש , המאגד כמה עשרות 
אינטלקטואלים מרחבי העולם הערבי , רובם ככולם חילונים , הנמנים עם זרמים 
אידיאולוגיים לאומיים ערביים שונים . המשתתפים , אקדמאים ופוליטיקאים בכירים 
בהווה ובעבר , ריכזו את דיוניהם בהיערכות הערבית הדרושה לנוכח השינויים 
בזירה הבין - לאומית . בהודעה המסכמת של הקונגרס נאמר , בין השאר : " המרכיב 
החיוני ביותר לייצובו של העתיד הערבי הוא הקמתה של התשתית החברתית ( הערבית ) 
על בסיס של מוסדות פוליטיים וחברתיים שיהיו מסוגלים לגייס את הפוטנציאל 
של העם , כדי להשיג את מטרות האומה , במסגרת שלטון החוק , מערכת פוליטית 
פלורליסטית וחופשית , ערובות לתחלופה בשלטון , ייצוג פרלמנטרי אמיתי שיתבסס 
על בחירות הוגנות ( . . . ) כיבוד זכויות האדם הבסיסיות , בלי כל 
אפליה " . דרישות כאלה , במידה זו או אחרת של בוטות , אפשר לשמוע באחרונה 
בכל רחבי העולם הערבי , ובכמה מחלקי העולם הערבי כבר ניכרים סימנים ראשונים 
של שינוי . 
