שר הדתות , זבולון המר , יוצא היום לביקור ממלכתי בצכוסלובקיה , שבמהלכו 
ייפגש עם נשיא צכוסלובקיה , ואצלב האוול , ועם שר החוץ , שר התרבות ואישים 
אחרים . יהיה זה ביקור גומלין לביקורו של סגן ראש ממשלת צכוסלובקיה ושר הדתות 
שלה , יוזף הרומדקה , שביקר בארץ לפני חודשים ספורים וביקש מהמר לבקר בארצו . 
המר ינצל את שלושת ימי ביקורו בפראג כדי להיפגש עם נציגי הקהילות היהודיות 
בצכוסלובקיה , לסייר במוזיאון היהודי של פראג ולחתום על שורה של הסכמים 
בנושאים משותפים לשתי המדינות , בעיקר בנושא שיקום והנצחה ושימור אוצרות 
היודאיקה הרבות המצויות בצכוסלובקיה . השבוע עומד להגיע נשיא צכוסלובקיה 
ואצלב האוול לביקור בישראל . 
