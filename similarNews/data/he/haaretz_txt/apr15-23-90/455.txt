שדה חציר השייך לקיבוץ אייל , נשרף אתמול לפני הצהרים . המשטרה חושדת כי 
מדובר בהצתה . גשש שהוזעק למקום איתר עקבות המוליכים לקלקיליה . השריפה 
פרצה סמוך לשעה 03 . 11 בשטח הגובל בעיירה קלקיליה וכילתה כ01 דונם . שווי 
הנזק נאמד בכ0005 שקלים . כוחות משטרה וחברי הקיבוץ שיצאו למקום בסיוע כבאית 
של הקבוץ , השתלטו על השריפה . מומחה לשריפות שהוזמן למקום קבע כי מדובר 
בהצתה . חקירת המשטרה נמשכת . רוני בוקסבאום , מרכז המטע בקבוץ אייל , 
סיפר כי נזקים מסוג זה הפכו לשגרה בקבוץ ששדותיו גובלים עם שדותיה של קלקיליה . 
יום לפני השריפה נגנבו ממטע האבוקדו משור חשמלי משוכלל ומדשנות . במשך עונת 
האבוקדו היו מספר גניבות פרי בכמויות גדולות מאד וכן הצתות של עצי פרי . 
לפני חודש וחצי הושחתו עצי מנגו בשטחים המזרחיים של אייל . לפני כשנתיים 
הוצתו 07 דונם משטחי הקבוץ . חברי המשק מגלים עד כה איפוק בתגובותיהם והם 
סומכים על כוחות הצבא והמשטרה , אולם הם לוחצים כעת לשמירה חזקה יותר של 
האזור על ידי צה"ל . " עכשיו מתחיל הקיץ וצפויות הצתות נוספות " , אומר 
בוסקבאום , " אנחנו בטוחים שאלה חברה מקלקיליה . אנו רואים אותם נמלטים 
מהשדות שלנו לשם " . 
