דאקה ( ע"ר וע"ץ ) . נשיא בנגלדש , חוסיין מוחמד ארשאד , הורה על פעולה 
תקיפה נגד הברחת נשים וילדים מבנגלדש . מטרת ההברחה : מכירתם בחו"ל כיצאניות 
וכמשרתים . סוכנות הידיעות הרשמית מסרה כי ארשאד פירסם את הצו לאחר שביקר 
אצל 51 נשים וילדים שחולצו ביום שני על - ידי המשטרה מבית מלון בעיר הבירה 
דאקה , בו הוחזקו . המשטרה עצרה שישה אנשים שהודו כי התכוונו להבריח את 
הקבוצה אל מחוץ למדינה . המשטרה מסרה , כי בני משפחה או ידידים חסרי - מצפון 
שיכנעו את הנשים העניות והילדים לעזוב את המדינה בדרך בלתי - חוקית , בהבטיחם 
להם תעסוקה . הנשים מגיעות תכופות לבתי זונות בהודו , בפקיסטן ובמדינות 
רבות אחרות . הילדים נמכרים כמשרתים . למשטרה אין סיכומים לגבי מספר האנשים 
שניצלו מידי מבריחים אך מסרה כי כ000 , 5 בנגלדשים עוזבים מדי שנה שלא כחוק 
את המדינה , בחיפוש אחר עבודה . דובר של ארגוני סעד בבנגלדש אמר בחודש שעבר 
בסמינריון , כי מאז 7891 הצילו ארגונים אלה 005 , 1 איש , כולל 234 נשים 
ו583 ילדים , שנעשה ניסיון להבריחם שלא כחוק מן המדינה . סוכנות הידיעות 
הצרפתית מסרה מבנגקוק , כי ארבע תיילנדיות הובאו מקפריסין לניגריה על - 
ידי גבר מזרח תיכוני , כדי לעסוק שם בזנות . שגרירות תאילנד בלאגוס דיווחה 
לא מכבר למשרד החוץ בבנגקוק על פרשה זו . הנשים מקבלות 051 דולר לחודש , 
במקום 003 הדולרים שהובטחו להן . השגרירות בלאגוס הדגישה כי היא מתקשה לסייע 
לתיילנדיות , משום שהגבר שהביא אותן נהנה מחסותם של בכירים ניגריים . 
