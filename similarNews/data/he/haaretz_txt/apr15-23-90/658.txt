( ע ) . עשרות בתי ספר תיכוניים מכל רחבי הארץ ויחידות צה"ל מהצפון , 
הודיעו לקיבוץ לוחמי הגיטאות על השתתפותם בעצרת הנעילה של יום השואה והגבורה , 
שתיערך באמפיתיאטרון המקומי , במלאת 74 שנים למרד הגיטאות . בקיבוץ לוחמי 
הגיטאות מעריכים שלעצרת יבואו השנה כ51 אלף איש , בהם עולים רבים מבריה"ם , 
אשר תהיה זו להם הפעם הראשונה בה ישתתפו בטקס מעין זה . העצרת תיפתח בהדלקת 
משואות והנחת זרים על ידי נציגי הלוחמים , חסידי אומות העולם וחיילי צה"ל . 
לאחר מכן ישאו דברים יו"ר הנהלת ההסתדרות הציונית , שמחה דיניץ , ומזכיר 
התק"ם , מוקי צור . העצרת תסתיים בחיזיון אור - קולי בנושא החורבן , המרד 
והתקומה שבו ישתתפו , בין היתר , להקת " אנחנו כאן " , להקת " קולן " 
ולהקת המחול של עמק יזרעאל . הטקס יסתיים במעמד " הנדר " , בו יישבעו חניכי 
בית הספר לקציני ים בעכו , יחד עם קהל הרבבות , כי יזכרו ולא ישכחו את 
אשר עשה לנו עמלק . 
