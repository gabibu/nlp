בתשעה בפברואר השנה נסעה נעמי שרון ( שם בדוי השם האמיתי שמור במערכת ) 
, נערה מגבעתיים , לחופשה בת שבוע בפאריס . היא היתה אמורה לשוב ב71 
בפברואר . חברת הטיסה שלה היתה " אייר פראנס " . ביום המיועד הגיעה לשדה 
התעופה והתברר לה , להפתעתה , כי בשל שביתה בחברה התבטלו הטיסות והיא לא 
תוכל לחזור לארץ באותו יום . נעמי נשארה בודדה בפאריס , ללא מכר או כתובת 
שתוכל לפנות אליה וללא כסף למימון שהות יום נוסף בפאריס . מבוהלת התקשרה 
לבית הוריה בישראל , והם יעצו לה לפנות לנציגת חברת התעופה בבקשה לספק לה 
מקום לינה וארוחות , כפי שמקובל במצבים כאלה . בקשתה נדחתה . הברירה היחידה 
שנותרה לה היתה לבלות את הלילה בטרמינל . גם לאחר שחברת " אייר פראנס " 
העבירה אותה לטיסה של אל - על למחרת , לא דאגה להודיע על מועד הטיסה החדש 
להוריה , למרות הבטחתה . נעמי נאלצה להודיע להם בעצמה בשיחת טלפון נוספת , 
על חשבונה . נעמי שרון חזרה לארץ מותשת וממורמרת . היא שלחה מכתב תלונה 
לחברת " אייר פראנס " ( עם העתק למערכת " הארץ " ) . תשובת " אייר 
פראנס " הגיעה תוך שלושה שבועות . בתשובה המפורטת כותב י . פרבר , ממחלקת 
הצרכנות של החברה , כי שביתת הטייסים שהיתה בחודש פברואר השנה גרמה לא רק 
אי - נוחות לנוסעים , אלא גם קשיים לחברת התעופה . . פרבר מודה , כי 
אין בכך לתרץ את אי - מתן המידע שהנוסעים זכאים לקבלו , ועל כך הוא מתנצל . 
הוא הוסיף , כי החברה עשתה מאמצים למצוא מקומות לינה לכל הנוסעים שנשארו , 
אך בשל ריבוי הנוסעים לא נמצאו סידורים . לכן נתבקשו הנוסעים למצוא סידורים 
אלטרנטיוויים והובטח להם כי יקבלו החזר . למכתב היתה מצורפת המחאה על סך 
002 ש"ח , לכיסוי הוצאות הלינה וארוחת הבוקר . הנערה וההורים מרוצים מהחזר 
הכסף , אך טוענים בתוקף , שבשדה התעופה לא נעשה כל ניסיון לעזור לה ובשום 
הזדמנות לא נאמר לה שעליה לדאוג בעצמה ללינה ושהכסף יוחזר לה . אף על פי 
כן נראה , כי הטיפול בתלונה הוא בבחינת הישג . טוב שחברת תעופה , גדולה 
ככל שתהיה , תדע כי לא כל הנוסעים מוכנים להשלים עם עוול שנגרם להם . 
