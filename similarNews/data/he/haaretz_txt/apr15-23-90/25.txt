לא היה מאמר זה נכתב . וברור שבעתיים , שאילמלא סידרת התרחשויות דרמטית 
באותו ערב , במשרדי התאחדות הכדורגל האנגלית בלאנקסטר גייט בלונדון בשעה 
95 . 61 , כלומר דקה אחת בלבד לפני תום מועד ההעברות לעונה זו היה כנראה 
רוני רוזנטל נשאר בליאז , מדוכדך וחרד לעתידו המעורפל . יש קונה עולמו בשעה 
אחת ; אבל מסתבר כי יש גם משנה עולמו בדקה אחת . עכשיו הוא ברקיע השביעי 
בליוורפול , בפיתחו של גן - עדן ספורטיווי , על סף הגשמת חלומו של כל כדורגלן . 
אתמול שוב עלה רוני בהרכב הפותח , כבש שער רביעי בליגה , היה שותף ליתרון 
20 אבל אוכזב מהתיקו הביתי בסיום . וזה היה עוד אחד מהלקחים הבלתי נמנעים , 
שהספיק הכדורגלן הישראלי ללמוד בקצב מסחרר מאז נחת בעיר - הנמל הקודרת בצפון - 
מערב אנגליה . היו צריכים להתרחש הרבה דברים דימיוניים , כדי שאחרי תקופת - 
שפל ארוכה בבלגיה , מו"ם חטוף עם סיום מרגיז באוגוסט באיטליה ( זוכרים 
את אדינזה ? ) ונסיון קצר ומאכזב בפברואר השנה בלטן יצבוט את עצמו רוני 
כדי להשתכנע , שאינו חולם . כל מה שקשור בפרשה זו אופייני מאד לדריכת כוכבם 
של ספורטאים מצליחנים : מלבד עיתוי , כשרון ונחישות לא מזיק גם קצת מזל . 
בעצם , אי אפשר בלעדיו . חבלי הקליטה וההסתגלות שלו במועדון - הפאר האנגלי , 
שהמסורת והשמרנות מטביעים עליו חותמם מדהימים גם מי שאינו מכיר את אנפילד . 
אבי כהן היה הישראלי שפרץ את המחסום , ושמורה לו זכות ראשונים , אבל העובדה 
ששיחק בהרכב הבכיר והיה שותף לאליפות ליגה לא זכו אפילו במקצת הפרסומת שנפלה 
בשבוע שעבר בחלקו של רוני . רוזנטל לא יכול למצוא עיתוי מתאים יותר לזנק 
בן - לילה לפיסגה : שלושה ימים אחרי הדחתה הסנסציונית בחצי גמר הגביע , 
היתה ליוורפול חייבת לנצח את צארלטון בלונדון , כדי להמשיך במירוץ האליפות . 
והמנגר הקשוח קני דלגליש הימר על רוני והלבישו בחולצה מספר 9 , זו השמורה 
בדרך כלל לאיאן ראש , שנעדר בשל פציעה . רוזי כינוי החיבה שדבק בו בעיתוני 
אנגליה לא החמיץ את ההזדמנות . הוא רמס את היריב עם שלושה שערים , כל 
אחד מהם יפה מקודמו , בניצחון 40 . ורק מי שראה בטלוויזיה את גון בארנס , 
הטוב והמבריק בכדורגלני אנגליה , חש לעבר רוזנטל , כדי לברכו ולחבקו 
הבין איזו דרך ארוכה עשה הכדורגלן החיפאי , בימים מעטים , לדרג הבין - 
לאומי הבכיר ביותר . אפילו בשלב התחלתי זה של קאריירה חדשה , עדיין בחזקת 
שחקן - מושאל שעתידו אינו ברור , יש יותר ממסקנה אחת בסיפורו של רוני שכאילו 
לקוח מן האגדות : כנראה שלא תמיד חשוב כיצד אתה משחק , היכן ונגד מי , 
אלא בעיקר וקודם כל כי מסתבר שדווקא במועדון האחרון בעולם , שמישהו 
היה מעז להעלות על הדעת , מצא רוזנטל את מקומו והחל פורח מחדש . ובהחלט 
לא רק מפני שמיבנה גופו , מהירותו ואופי מישחקו תואמים את הסגנון האנגלי , 
אלא משום שהרבה מאד תלוי מי ניצב סביבך ומי דואג להפעילך . במדי ליוורפול , 
הרבה בזכות הסיומת המוחצת של רוזנטל , זה פעל עד כה להפליא . רוני יכול 
היה לקנות את עולמו ב - 03 באוקטובר ברמת גן , במישחק הגומלין נגד קולומביה , 
כשהחמיץ בשלומיאליות מול שער חשוף . ייתכן שישראל החמיצה בזה את העליה 
למונדיאל באיטליה , שהיתה משנה מן הסתם אם כי במסלול שונה לחלוטין את 
עתידו הספורטיווי . סגולותיו של רוזנטל , לצד כמה ליקויים , לא נעלמו 
מן העין במכבי חיפה וגם בנבחרת ישראל . אבל מסתבר כי בנסיבות מסויימות , 
ובמיגבלות הקיימות אצלנו , רק לעיתים רחוקות ניתן ביטוי מלא למיצוי הכישרון 
האמיתי . ועם מלוא האיפוק והרצון , שלא להיסחף בגל ההתלהבות העובר על אנגליה , 
אי אפשר להתעלם מהמחמאות שקיבל רוני מפי מנהלים , מומחים ופרשנים בהם 
אפילו מנהל הנבחרת האנגלית בובי רובסון שבדרך כלל אינם מפריזים . ודאי 
לא ביחס לכדורגלן זר , כמעט לא מר , העושה את צעדיו הראשונים בליגה האנגלית . 
בסתר ליבו ודאי מצטער רוזנטל שהחמיץ את גמר הגביע ב - 21 במאי בוומבלי , 
האירוע השנתי היוקרתי והססגוני ביותר בכדורגל האנגלי . עדיין יש לו סיכוי 
להיות שותף להישג לא פחות קוסם , זכיה בכתר האליפות , וזה בהחלט אתגר מדרבן 
בשבועות הקרובים גם אם בליוורפול נאלצים לא פעם , גם שחקנים גדולים וטובים 
ממנו , לשבת על הספסל , או להתחשל במדי קבוצת המילואים הרחק מן ההמון הסוער . 
זה חלק בלתי נפרד מן ההצגה , מהמישחק , ובעצם גם מהחיים . ואם תרצו , 
זו כל תורת הכדורגל על רגל אחת . 
