בספרד היתה לי לפני שנים מספר תחושה דומה לזו שבאזור הקרפאטים : כאילו חזרתי 
למקום , אף שמעולם לא הייתי בו . כשם שאל ספרד התוודעתי באמצעות המינגוויי 
וסופרים אחרים וספגתי לתוכי את הווי מלחמת האזרחים , כן קירבו אלי את אווירת 
אזור הקרפאטים יצירות של סופרים הונגרים וצכים והסיפורים הרבים על הבעל שם 
טוב , שחי ופעל באזור זה . בעבר היה האזור חלק מהונגריה . אחרי מלחמת - 
העולם הראשונה צורף לצכוסלובקיה וב9391 נכבש מחדש על - ידי הונגריה . בתום 
מלחמת - העולם " ויתרה " צכוסלובקיה על חבל - ארץ זה לטובת בריה"ם . מכאן 
הבדיחה המקומית על אחד שנולד באוסטריה - הונגריה , למד בצכוסלובקיה , עבד 
בהונגריה ועתה חי בבריה"ם ומעולם לא עזב את מקום מגוריו . בעבר היתה זו 
ערישת החיים היהודיים ; במשך 54 שנה , מאז סוף המלחמה , היה סגור ומסוגר 
לפני ביקורי זרים . רק באחרונה , עם הגלאסנוסט של גורבצוב , הותר מה שמכונה 
" תנועה קטנה לאורך הגבולות " משני הצדדים , ועם " התנועה הקטנה " החלה 
גם תנועת תיירות גדולה יותר . באוזגורוד , כאשר ירדתי לטרקלין המלון , 
הופתעתי לראות שני יהודים מזוקנים שכאילו הגיעו היישר ממאה - שערים . ואכן , 
אחד היה מבני - ברק והאחר מחצר סאטמר בניו יורק . הם באו לפקוד קברי אבות . 
קברי אבות וקברי רבנים מפורסמים ( בין השאר , קברו של מייסד שושלת הרבנים 
מסאטמר או קברו של הרב המפורסם מנאגקאלו ) כה מרובים באזור , שהם הולידו 
רעיון לפתח תיירות יהודית דתית מיוחדת . מנהל לשכת התיירות בעיר ההונגרית 
ניראגהאזה , שאנדור טורוק , הסביר לי : היהודים באים לכאן מישראל ומארה"ב . 
מאחר שהם אדוקים מאוד ומאחר שאין כאן אפשרות לקבל אוכל כשר , הם באים מווינה 
או מבודפשט מצוידים בשימורים , ועוזבים את האזור בו ביום , לאחר שפקדו 
את הקבר שהיו מעוניינים בו . אם נקבל הון השקעה כלשהו , נהיה מוכנים להקים 
כאן מלון כשר , עם מקווה , בהשגחה רבנית , והתיירים יוכלו להישאר כאן 
ימים מספר , לפקוד כמה וכמה קברים , וגם נוכל לארגן להם סיורים מעבר לגבול 
הסובייטי . קפמאפרקויזה סובייטית לסיור מאורגן הייתי מקבל , כנראה , בלי 
קושי . אבל אני רציתי לנסוע כעיתונאי , ברכב שלי , בלי פיקוח ובלי תוכנית 
מאורגנת וקבועה מראש . זו היתה בקשה יוצאת דופן מצד עיתונאי ישראלי . התשובה 
לא ניתנה מיד , אך משניתנה היא היתה חיובית . אני ושותפתי - לדרך הגענו 
לגבול זאהון - צוף בשעת בוקר , אבל במקום כבר המתין תור מכוניות ענק . 
כאשר הגיע תורנו , מכוניתי נבדקה פנים וחוץ ביסודיות . ברור היה שעוררתי 
חשד , וכעבור שעה וחצי , כאשר סוף - סוף היה בידי הפתק הירוק הכתוב בכתב - 
יד המתיר את המעבר בגבול , כבר השתרך אחרינו תור המכוניות הממתינות באורך 
קילומטר וחצי לפחות . על - פי עצת ידידינו בהונגריה הגענו לבירת החבל , 
אוזגורוד ( אונגוואר ) , מצוידים בסבון , בנייר - טואלט ובמגבות . זה 
היה מיותר , כמובן . " זאקארפטייה " הוא מלון חמישה כוכבים ויש בו נייר - 
טואלט , ארבעה סוגי מגבות , סבון , רדיו וטלוויזיה בשחור - לבן ( אך 
היא קולטת גם שידורים מהונגריה ומצכוסלובקיה ) . אמנם נכון שבמחיר זה , 
המחושב בשער רובל בלתי - ריאלי לחלוטין 06 . 0 רובל לדולר אפשר היה לקבל 
חדר בהילטון , ציריך . ( זמן קצר לאחר מכן פיחתו הסובייטים את שער הרובל 
לתיירים ב%000 , 1 ל6 רובלים לדולר ) . יצאנו בגשם שוטף לחפש את הסופר 
ההונגרי שכתובתו ניתנה לי בבודפשט . הרחוב לא נמצא במפה . בבית הדואר לא 
היה ספר טלפונים . " גם אנחנו מטלפנים למודיעין 90 כאשר אנו זקוקים למספר " , 
אמרה הפקידה בחוסר סבלנות , " אפשר לחייג 90 בלי לשלם " . אפשר , אבל 
אין עונים לצלצול . אין תורנות ? הפקידה אינה יודעת . קפמאפרקלבסוף מצאתי 
ספר טלפונים בלשכת התיירות , בכריכה קשה , נעול במגירה . לצלצול ענתה 
אשת הסופר . " בעלי נסע אל מחוץ לעיר אבל יחזור עוד מעט . נשמח לראות 
אותך . בוא לאחר חדשות הטלוויזיה " . חדשות הטלוויזיה בהונגריה הן בשבע וחצי 
ומסתיימות בשמונה . על - פי שעון מוסקווה , התקף גם באזור הקרפאטים , 
השעה תהיה עשר בלילה . " אין זו שעה מאוחרת במקצת לביקור ? " מן הקצה 
השני של הקו עונה לי צחוק מצטלצל : " כולנו חיים כאן על - פי השעון המרכז - 
אירופי ! קצת קשה לחיות באוזגורוד על - פי שעון מוסקווה . בשמונה בבוקר 
לפי שעון מוסקווה עדיין רק שש לפי השעון המקומי . הילדים הרדומים מנסים 
למצוא את דרכם לבית - הספר בחושך , בעיקר בחורף . מנהלי החנויות מתחכמים : 
הם פותחים ב11 לפנה"ץ וסוגרים בשבע בערב . האווירה אצל הסופר לאסלו באלה 
חמימה . הריהוט פשוט אבל נוח . המארח יושב לבוש בחליפה וענוב בעניבת - 
פרפר , כולו אדיבות ונימוסים מרכז - אירופיים . " אני מנשק את ידך " , 
הוא מברך את שותפתי , כמנהג המקום . אישתו מגישה עוגת - אגוזים , בייגל . 
המשפחה נוצרית , אבל התפריט שלה נושא אופי הונגרי - יהודי . ההשפעה ההדדית 
של התרבויות והמסורת מורגשת גם ממרחק 05 שנה . באלה מעניק לי במתנה את ספר 
שיריו , ביניהם גם שיר על הטלאי הצהוב , ומספר לי על " הטרגדיה הגדולה 
של 44 " . אני חושב שהוא מדבר על גירוש היהודים והשמדתם , אך הוא מתכוון 
לטרגדיה אחרת , שהתרחשה אף היא בשלהי אותה שנה . לאחר שהאזור נכבש על - 
ידי הצבא הסובייטי נקראו רבבות גברים הונגרים להתייצב " לעבודה של כמה שעות " . 
הם נלקחו לסיביר ולערבות הצפון , לשנים רבות . רבים לא חזרו . " אני 
מעריך שכ0304 אלף מתו " . לא שואה בממדים יהודיים , אבל מכה קשה לקהילה 
ההונגרית . פצע שאינו מגליד . עתה התירו סוף - סוף להקים בברגובו ( ברגסאס ) 
אנדרטה לזכר קורבנות הטרגדיה של 44 . באלה טילפן לידידיו , שטילפנו לידידיהם , 
וגילגלו את הפגישות אתי אל ידידים נוספים . כולם נענו ברצון . " אני אוהב 
אנשים הגאים על מה שהם . אני מתגאה באבותי הפרוטסטנטים ומכבד את פרוף שטרנברג 
מכיוון שהוא יהודי גאה " , אמר על הפרופסור ידידו הנוצרי , כאשר מסר לי 
עם מי הוא עומד להפגישני . באוזגורוד הכל מכירים את פרוף ואראדי - שטרנברג , 
היסטוריון ומרצה באוניברסיטה המקומית . טיילנו ברחובות וכל רגע ניגש אליו 
מרצה עמית או תלמיד או סתם ידיד , והוא הציג אותי בפני כולם בגאווה : " ידידי 
היקר , עיתונאי ישראלי , הסנונית הראשונה " . שטרנברג הוא מומחה בעל מוניטין 
לתולדות אזור הקרפאטים , ובמיוחד ליחסים ההונגריים - האוקראיניים וההונגריים - 
הרוסיים . הוא גילה , למשל , מנשר שכתבו יהודי גליציה לתמיכה במלחמת השחרור 
ההונגרית ב8481 . הוא כתב על אחד ממלכי הונגריה , שאישתו היתה נסיכה אוקראינית 
מקייב ושבכתביה השוותה את בעלה לדוד המלך ואת אביה לשלמה . בהשראת כתבים 
אלה נוסד באזור הקרפאטים הכפר סולומונובו , וכפר אחר דוידובקה . בדוידובקה 
נולד הסופר והמתרגם אביגדור המאירי , שפרוף שטרנברג כתב לא מכבר מאמר מקיף 
על פועלו , ובייחוד על תרגומי יצירותיו של המשורר ההונגרי הלאומי שאנדור 
פטופי לעברית . מחקריו של פרוף שטרנברג מתפרסמים בעשרות כתבי - עת במזרח 
ובמערב . הוא סיפר לי כי יותר מכל הוא מתגאה במעשה אחד שלו יותר נכון , 
במחדל אחד . בראשית שנות ה07 , בעיצומו של המסע האנטי - ציוני בבריה"ם , 
הופעל עליו לחץ כבד שיצרף את חתימתו להצהרת הוועד האנטי - ציוני , שגם 
כמה יהודים מאזור הקרפאטים חתמו עליו . הוא סירב . בשנות ה06 , עוד לפני 
מלחמת ששת הימים , אך כאשר היחסים עם ישראל כבר הועכרו והלכו , הרצה פרוף 
שטרנברג גם על תולדות אסיה ואפריקה . 
