, 3 ש"ח לאיש הנהלת החברה , חיים ברגר , שהתמודד על תפקיד יו"ר לשכת המהנדסים 
והאדריכלים . ברגר , שהוא סגן הסמנכ"ל לביקורת פנים בתע"א , נכשל בהתמודדותו . 
ליו"ר לשכת המהנדסים והאדריכלים נבחר שמואל סורק , מנהל מפעל בתעשייה הצבאית 
בירושלים , העוסק בטכנולוגיה מתקדמת . הקצאת כספי עובדים לצורך תמיכה בהתמודדות 
חיצונית של איש הנהלה , עוררה בסוף השבוע תרעומת קשה בין נציגי העובדים 
בחברה . היו נציגים שטענו כי לא ייתכן מצב לפיו ועדה של ועד העובדים תשמש 
צינור להעברת כספים של ההנהלה , לצורך תמיכה בנציגה . לפי התלונות , מדובר 
בתמיכה כספית בבעל תפקיד רגיש , האחראי בתוקף תפקידו על ביקורת הפנים בתע"א . 
בין השאר הוא אמון על בדיקת מערכת קשריה והעברת הכספים של ההנהלה לוועד 
העובדים . לא ייתכן , התלוננו נציגי עובדים , כי אותו בעל תפקיד ימומן 
בעקיפין ע"י ההנהלה שאת תיפקודה הוא אמור לבקר . בעיה אחרת שהועלתה היא שאלת 
מימון מס ההכנסה על הקצאת כספים זו . שכן הנהלת תע"א תובעת באחרונה פטור 
ממס - הכנסה על פעילויות רווחה של עובדי החברה . המזכיר הארצי של ארגון עובדי 
התע"א , יעקב שפי , דחה בתגובה את הטענות ואמר , כי ברגר הוא בראש וראשונה 
מהנדס . לדבריו , הקצאת הכספים נעשתה בהתאם לבקשת נציגי המהנדסים בתע"א , 
שבחרו בסגן הסמנכ"ל לביקורת פנים לייצגם בהתמודדות החיצונית , ולא על בסיס 
אישי . לדברי שפי באותה מידה היתה ועדת הכספים מאשרת הקצבה כזאת לכל מועמד 
אחר של סקטור המהנדסים . 
