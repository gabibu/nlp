( ע ) . שני אנשים נפצעו בערב החג באורח בינוני במהלך קטטה המונית שהיתה 
בכפר יסיף , על רקע תאונת דרכים שאירעה יום קודם לכן . שני צעירים , מהכפרים 
תמרה ועיבלין , הגיעו לכפר יסיף כדי לתווך בין תושב הכפר ותושב אבו סנאן , 
שהיו מעורבים בתאונה . הוויכוח , שפרץ בין הנוגעים לדבר , גלש תוך זמן 
קצר למהלומות שהטיחו איש ברעהו , ובמקום פרצה קטטה המונית , שבמהלכה השתמשו 
הניצים במוטות ברזל , במקלות , בבקבוקים ובאבנים . שניים מהמתקוטטים , 
כארם סעיד וכאמיל עבוד , נפגעו ממכות שקיבלו , והועברו לבית - החולים 
להמשך טיפול . המשטרה , שהוזעקה לכפר , השליטה סדר ועצרה תושבים שנטלו 
חלק בקטטה . 
