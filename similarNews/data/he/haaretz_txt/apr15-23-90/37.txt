בודפשט ( מיוחד ל"הארץ " ) . הממשלה ההונגרית החדשה תוסיף לטפח את קשריה 
עם ישראל ובתחומים מסוימים היא אף רואה בישראל דגם לחיקוי , כמו , למשל , 
בתחום המודרניזציה של החקלאות כך אומר יוזף אנטאל , ראש הממשלה המיועד 
של הונגריה , בראיון מיוחד ל"הארץ " . " אנו שואפים לקשרים דיפלומטיים מאוזנים 
עם ישראל . אני משוכנע , כי קיים סיכוי לפיתוח נוסף של היחסים בין שתי 
המדינות , וגם בין ארגונים חברתיים ובין אנשים פרטיים ; נפעל למען מטרה 
זו " , אמר אנטאל . ראש ממשלתה המיועד של הונגריה אמר כי ישיב בחיוב להזמנת 
ממשלת ישראל לבקר בארץ . הוא ציין , כי יש בידו הזמנה אישית לבקר בישראל , 
שנמסרה לו מ"יד ושם " , על רקע פעילות אביו להצלת יהודים בימי השואה . אנטאל 
נשאל , אם לדעתו הפרלמנט ההונגרי החדש צריך לפתוח את פעילותו , כדוגמת 
הפרלמנט המזרח - גרמני , בבקשת סליחה מן העם היהודי . הוא ציין בתשובתו , 
כי כבר בשנת 6491 קיבל הפרלמנט ההונגרי , בישיבה חגיגית , חוקקפתמונה1 , 
21פמיוחד שגינה את רדיפת היהודים , והחליט עקרונית על מתן פיצויים ליהודי 
הונגריה . בשנה שעברה , סיפר אנטאל , פירסמו ביוזמתו עיתונים בהונגריה 
את הנוסח המלא של אותה החלטה . " ככל שזכור לי , בשנים 94910991 לא נעשתה 
ברפובליקה הגרמנית הדמוקרטית ( מזרח - גרמניה ) שום פעולה מסוג זה " , 
אמר אנטאל . להערכתו , הוא יוכל בעוד כעשרה ימים למסור את הרכבה המשוער 
של ממשלתו ולהרחיב על תוכניותיה . בין המשימות הדחופות המוטלות על הממשלה 
במאה הימים הראשונים לכהונתה , מנה אנטאל הכנת " חבילה " של צעדים כלכליים 
והחקיקה הנחוצה כדי לבצעם . הוא ציין , כי ממשלתו תשאף , במקביל לקשריה 
עם המערב , לקיים קשרים קורקטיים עם בריה"ם ולחזק את הקשרים הכלכליים והמסחריים 
איתה . מטרה נוספת היא להגיע לפתרון מוסכם והוגן לגבי פינוי הכוחות הסובייטיים 
מהונגריה ולגבי חברותה של הונגריה בברית ורשה . אנטאל אמר , כי הונגריה 
שואפת להצטרף לקהילה האירופית , אך הצטרפותה תהיה אקטואלית לכל המוקדם בשנים 
29915991 . 
