( ע ) . בכתב אישום שהוגש שלשום לבית המשפט המחוזי בתל - אביב נטען כי 
דוד יצחק ( 62 ) מיפו איים ותקף את חבריו לעבודה ואת מעסיקו . בכתב האישום 
נטען כי במשך ששה חודשים השליט יצחק , אסיר משוחרר שהתקבל לעבודה במפעל 
לעבודות אלומיניום בחולון , אווירה של פחד ואימה במפעל . הוא איים על עובדי 
המפעל בסכין יפאנית שנשא עמו בקביעות , עד כי נאלצו לברוח ממקום עבודתם 
ולשתק בכך את העבודה במפעל לפרקי זמן ארוכים . התובעת , עו"ד מתי אנגל מציינת , 
כי צבי לוי , בעל המפעל שידע על עברו של הנאשם , ביקש לעזור לצעיר להשתקם 
וקיבלו לעבודה במפעל . ואולם הנאשם גמל למיטיבו בכך , שבמהלך התקופה מיוני 
98 לינואר 09 השליט אווירת פחד במפעל . בכתב האישום נטען , כי דוד יצחק 
נהג להתפרע במפעל וגרם לשיתוק העבודה . הפועלים שפחדו ממנו , היו בורחים 
מהמפעל ושוהים מחוץ לשעריו . כתב האישום מספר כי ככל שעבר הזמן , הלך המצב 
והחמיר , עד כי עובדי המפעל פחדו להימצא בקירבת הצעיר . אחד הפועלים שעליו 
איים ברצח הנאשם , ברח מהמפעל תוך שהוא משאיר שם את מכוניתו , ולא חזר 
לעבודה אלא לאחר ימים מספר . כאשר לא עלה בידי הנאשם לפגוע באותו פועל , 
הוא כילה את זעמו בעזרת בלוק אבן שהשליך על שמשת מכוניתו , ושברה לרסיסים . 
בעקבות אירוע זה החליט בעל המפעל לפטר את הנאשם מעבודתו . הנאשם , מציין 
כתב האישום , נהג להופיע מדי יום ביומו במפעל , וטען כי רומה בסכום פיצויי 
הפיטורין וכי מגיעים לו סכומי כסף נוספים . בכל הזדמנות איים על מנהל המפעל 
כי ירצח אותו ואת בני משפחתו . בעל המפעל , שחשש מהאיומים , נאלץ להוסיף 
לנאשם סכום של 000 , 2 ש"ח , ומכתב בו צויין כי הנאשם פוטר מעבודתו " כתוצאה 
מצמצומים במקום העבודה " . בבקשה לעוצרו עד תום ההליכים המשפטיים מציינת התובעת , 
כי המתלוננים בתיק זה חדורים אימה ופחד , ואם ישוחרר הנאשם הוא עלול להניאם 
מלהעיד במשפטו . 
