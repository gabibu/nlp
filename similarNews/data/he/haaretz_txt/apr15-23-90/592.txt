ב"ערב חדש " מתעמתים צלי רשף מ"שלום עכשיו " ואבי פרחן משלום לעולם לא . 
הנושא הוא ההתנחלויות בדוגית וברובע הנוצרי בירושלים . צלי רשף אומר דברי 
טעם . הרי קשה להאמין שאנו מבקשים לקומם עלינו גם את העולם הנוצרי בנוסף 
על העולם המוסלמי ובתוך כך גם את ארצות - הברית ואת ברית - המועצות , ומוכנים 
אף לסכן את העלייה ממנה . טיעוניו של רשף מוכרים והגיוניים . אבל את תשומת - 
לבי מרתק אבי פרחן . קשה להאמין שאכן יש בקרב ציבור רחב שפרחן הוא אחד 
מדובריו אטימות וניתוק כאלה מן המציאות . ובתוספת להן , יהירות בלתי - 
נסבלת של אני ואפסי עוד , המוצאת ביטוי באוסף שחוק של סיסמאות שאינן עומדות 
במבחן כלשהו . האנלוגיות ההיסטוריות עם תולדות הציונות אינן תופסות , וכמדומה 
אין איש מעמיד אנשים אלה על טעותם . פרחן אינו מתווכח ואינו עונה על שאלות 
המופנות אליו . הוא רק מצהיר שאנו מדינה עצמאית שאינה תלויה באיש , ואנחנו 
יכולים להסתדר גם בלי ארה"ב , ועל אחת כמה וכמה בלי ברית - המועצות והעלייה 
ממנה . אמנם הוא מכין את דוגית כמקום - התיישבות לעולים , אבל עלייה זו 
אינה מן - הסתם בראש מעייניו . אולי הוא מחכה שהרוסים יפסיקו את העלייה , 
כדי להצדיק את טענותיו שכל העולם נגדנו . ואז יראו הוא וגאולה כהן את נחת 
זרועם לרוסים . אולי יתנחלו בבנייני הכנסיה הרוסית האורתודקסית . כדי לעמוד 
על טיבה של פנאטיות , יש לצפות באבי פרחן . רק תוהה אני איך צלי רשף והמנחה , 
דן שילון , היודע לשאול , הצליחו לשמור על קור - רוחם . אני הייתי הופכת 
עליו את השולחן . 
