מחאה על פרסומת בלתי הולמת על אוטובוסים הפועלים בתחומי בני - ברק העלה ראש 
עיריית בני - ברק , משה אירנשטיין , בפנייתו לקואופרטיב " דן " . ראש העירייה 
טען כי על חלק מהאוטובוסים העוברים בבני - ברק מתנוססות פרסומות בלתי צנועות , 
שגרמו בעבר לתסיסה בקרב הציבור הדתי בעיר ואף הביאו לפעולות של ריסוס הפרסומות . 
קואופרטיב " דן " השיב כי הוא מודע לרגישות הציבור בבני - ברק , וכי יפעל 
למנוע הישנות מקרים כאלה בעתיד . משלוח אוטובוסים עם פרסומות מהסוג האמור 
נבע , לדברי " דן " , מהצורך בתוספת אוטובוסים בימים מסוימים בשל עומס 
נוסעים . 
