מוסקווה ( ע"ץ ) . " ניסיון לפגוע במטוס של חברת ארופלוט שהוביל עולים 
מבריה"ם נמנע בשדה התעופה של לרנקה , קפריסין " ; כך מסרה בסוף השבוע סוכנות 
הידיעות הסובייטית טאס . הסוכנות לא ציינה מתי אירע הניסיון , אולם נראה 
כי לא מדובר באירוע שהתרחש ביום ששי , כיוון שבשעת מסירת הידיעה הנוסעים 
כבר הועברו לנמל לימאסול ושם עלו על ספינה שהובילה אותם לישראל . הסוכנות 
מדווחת כי עם יציאתה של הספינה מתחום המים הטריטוריאליים הקפריסאיים ליוו 
אותה ספינות של חיל הים הישראלי . " לא דובים ולא יער . הידיעה אינה נכונה " , 
הגיב אמש שר התחבורה משה קצב על ידיעת סוכנות טאס . לדבריו אין ישראל מעבירה 
עולים דרך לרנקה . " תנועת העולים החדשים מבריה"ם ממשיכה להתבצע כסדרה " . 
