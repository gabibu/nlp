מאבק גלוי וחריף עשוי לפרוץ בישיבתה של לשכת מפלגת העבודה ביום ה הקרוב , 
בין שמעון פרס ליצחק רבין . ישיבת הלשכה תוקדש לסיכויי פרס להרכיב את הממשלה 
הבאה . במפלגת העבודה גברו בסוף השבוע קולות , שנשמעו מחוגים שונים , להביא 
לבחירתו של רבין כמועמד המפלגה לראשות הממשלה , והצעה כזו עשויה להיות מונחת 
על שולחן לשכת המפלגה . חלק מחברי צוות המשא ומתן של מפלגת העבודה סבור 
שסיכויי פרס להרכיב ממשלה צרה אפסיים , וכי מוסדות המפלגה חייבים לקבל החלטות , 
כדי שמפלגת העבודה לא תפסיד את האפשרות לחזור לשלטון . גוברים גם הסיכויים 
להקמתה מחדש של ממשלת אחדות לאומית , כשהפעם יעבור תפקיד ראש הממשלה בין 
יצחק שמיר ליצחק רבין . שריה לשעבר של מפלגת העבודה וצוות המשא ומתן של המפלגה 
עומדים להתכנס הבוקר לדון בהתפתחויות הפוליטיות החדשות , נוכח הסיכויים 
הקטנים והולכים להרכבת ממשלה בידי המערך . בישיבת צוות המו"ם בסוף השבוע 
אילצו המשתתפים את פרס להסכים לכינוס לשכת המפלגה לדון במצב . חילופי דברים 
קשים בעניין זה היו בשיחה בין פרס למזכ"ל המפלגה , ח"ך מיכה חריש . חריש 
עמד על כך שיש לכנס את ישיבת הלשכה עוד השבוע , ופרס גרס שאין למהר בכינוס 
מוסדות המפלגה . מקורבי פרס העריכו אתמול , כי אין להגזים בכוחותיהם של 
רבין ואנשיו להביא למהפך במפלגת העבודה , וטענו , כי גם מבחינה חוקית לא 
ייתכן להביא לשינוי בזהותו של מרכיב הממשלה , מאחר שההחלטה על כך נתונה 
רק בידיו של הנשיא המדינה , אשר יטיל את התפקיד על שמיר , אם פרס ייכשל 
בו . פרס עצמו רמז אתמול , כי אין לו כל כוונה לפנות את מקומו , והדגיש 
כי אין המדובר באינטרס אישי , אלא במהותה של הממשלה . " במצב שבו אנו 
נמצאים , לא חשובה מידת הפופולריות של המועמד , אלא טיבה של הממשלה . 
אני נמצא במאבק לא פשוט ; אנו מצויים ערב שינוי גדול . למה שארים ידיים ? 
אני לא מבין מה השתנה . אני לא אומר נואש . לא אתרשם משום ביקורת , כי 
אני משרת עניין עמוק וצודק . הצד האישי משני לחלוטין " , העיד פרס . קפידבינפרס , 
כך נודע , מקווה שעד יום חמישי , מועד כינוסה של לשכת המפלגה , יתחוללו 
שינויים במצב המפלגות הדתיות , שיבטיחו לו רוב של 16 חברי - כנסת להקמת 
הממשלה . פרס מבסס את תקוותיו בעיקר על עמדתה של ש"ס , לאחר שהתברר סופית 
כי אגודת ישראל תהיה מסוגלת לספק לו לכל היותר ארבעה קולות תומכים . מקורבי 
פרס מפעילים עתה לחץ כבר על ראשי תנועת ש"ס , ופרס עצמו נפגש בסוף השבוע 
בחשאי עם הרב עובדיה יוסף . ככל הידוע , לפחות שניים מבין חמשת החברים של 
ש"ס בכנסת נוטים לתמוך בממשלת פרס ( ח"ך רפאל פנחסי וח"ך יאיר לוי ) , 
אך עדיין גדול אצלם החשש לצאת בניגוד לדעתו של הרב שך . מקורבי פרס מקווים , 
כי הניסיונות לקרב בין הרב שך למועצת גדולי התורה , על רקע הכרזותיו של 
הרבי מלובביץ , יביאו לשינוי בעמדת הרב שך , ולתמיכת שני חברי הכנסת של 
דגל - התורה במפלגת העבודה . בצמרת העבודה מתגבשת החלטה שלא לנהל יותר מו"ם 
עם יצחק מודעי , פגישות או מגעים , שתכליתם להביא לתמיכתו בגוש המערך . 
גורם בכיר בעבודה אמר אמש : " רצוי שמודעי לא ינסה להתקשר אלינו ; חבל 
על האסימון שלו " . הדברים נאמרו על רקע גישושים שיזמו מקורבי מודעי , ובתגובה 
לאיומיו כי אם לא יקבל את מבוקשו בליכוד יפנה למערך . קפידבינמקורביו של 
שר הביטחון לשעבר , יצחק רבין , היו נתונים בסוף השבוע בפעילות אינטנסיווית . 
אישים שונים המזוהים עם רבין התקשרו לגורמים במפלגת העבודה וניסו לבדוק 
אם ישנה תמיכה למהלך של החלפת רבין בפרס . הם הציעו כי פרס ימשיך את כהונתו 
כיו"ר המפלגה , אך את הממשלה ירכיב מטעם מפלגת העבודה יצחק רבין . החלטות 
בעד המהפך בצמרת המפלגה עשויות להתקבל בקבוצת דור ההמשך , אנשי הזרם המרכזי , 
ואף על - ידי המשמרת הצעירה , המתכנסת ביום רביעי . בין ההצעות שעשויות 
לעלות בלשכת מפלגת העבודה ביום ה , הצעה המצהירה כי הקמתה של ממשלת מערך 
צרה נכשלה , ולפיכך , יש לפעול להקמת ממשלת אחדות לאומית . קפידבינבליכוד 
אין מוכנים בשלב זה להתייחס רשמית לאפשרות הקמתה מחדש של ממשלת האחדות . 
השר משה קצב אמר אמש ל"הארץ " , כי הליכוד חייב הפעם להיזהר זהירות רבה , 
כדי לא לספוג את המכה שספג לפני שנה וחצי בעת הקמת הממשלה . בליכוד אומרים , 
כי ממשלת אחדות לאומית עשויה לקום רק עם יצחק רבין בראש המערך , ותוך רוטציה 
בתפקיד ראש הממשלה . גורמים אחרים בליכוד אמרו כי " תהיה זו התאבדות פוליטית , 
להעניק למפלגת העבודה פרס על הפלת הממשלה , מאחר שהצבתו של רבין כראש ממשלה 
עשויה להביא להפסדה של הליכוד בבחירות הבאות לכנסת " . אמש סמוך לחצות , 
בתום פגישה בין ח"ך אברהם שריר לשר דוד לוי , גברו הסיכויים כי שריר יחזור 
לגוש הליכוד . השניים , שערכו את פגישתם בנתניה , נפרדו בידידות ולחצו 
ידיים בצאתם . שלשום שוחח שריר עם חבר הכנסת אריאל שרון . 
