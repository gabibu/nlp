המנהיגות הליטאית ביקשה אתמול פגישה מידית עם מנהיג בריה"ם מיכאיל גורבצוב 
בקשר לאיומי האמבארגו הסובייטיים על ארצם . אם גורבצוב ייעתר לבקשה תהיה 
זו פגישתו הראשונה עם נשיא ליטא ויטאוטס לנדסברגיס מאז הכרזת העצמאות הליטאית . 
ביממה הראשונה לאחר פקיעת תוקף האולטימטום שהציג גורבצוב לנשיא ליטא , טרם 
ברור אם מימשה בריה"ם את איומה להפסיק את הזרמת הנפט וגז לליטא . ממשלת 
ליטא שהיתה מודעת לסכנת הטלת עיצומים כלכליים , צברה כמות לא גדולה של מאגרי 
חירום . בראיון לטלוויזיה השוודית קרא נשיא ליטא ויטאוטאס לנדסברגיס למדינות 
המערב להושיט לארצו סיוע כלכלי ופוליטי . הוא אמר כי ממשלת ליטא מוכנה לדון 
עם ממשלת בריה"ם " על כל נושא " אבל תסרב לבטל את הכרזת עצמאותה . כאשר 
נשאל אם אין חשש שספינות הצי הסובייטי ימנעו מספינות נפט מערביות לעגון בנמל 
לאיפאדה , בו מצויים מתקנים לפריקת נפט , השיב כי תהיה זו " תוקפנות גסה " 
אם בריה"ם תטיל גם מצור ימי . בנורווגיה גובר הלחץ על הממשלה למכור נפט לליטא . 
שר החוץ הנורווגי , דיאל בונדאוויק , אמר כי נורווגיה לא תנקוט בשלב זה 
כל צעד העשוי להתפרש במוסקווה כהתגרות . אבל השר הבהיר כי שאלת מכירת נפט 
לליטא חייבת להתקבל ע"י כל מדינות נאט"ו , ורק בגיבוי מלא מצד נאט"ו תוכל 
נורווגיה לשקול את מכירת הנפט . הגם שאין לליטא כספים במטבע קשה לתשלום , 
קיימת הערכה כי ארה"ב תהיה מוכנה לממן את רכישת הנפט מקרנות והקצבות המיועדות 
לסיוע חוץ , כפי שהובטח לפולין והונגריה . ראש ממשלת נורווגיה יאן ף . 
סיסה הביע אתמול תמיכה בהצעה לכינוס דחוף של ראשי מדינות נאט"ו לדון בנושא 
שתי הגרמניות וליטא . את ההצעה יזמה ראש ממשלת בריטניה מרגרט תאצר . " פראבדה " 
פרסם שלשום מאמר חריף בו הזהיר את ארה"ב שלא ל"התערב בענייניה הפנימיים של 
בריה"ם " . לטענת העיתון חוגים ימניים בוואשינגטון מנסים לחדש את ימי המלחמה 
הקרה תוך ניצול המשבר ביחסי מוסקווה - וילנה . היומון הסובייטי " חיי הכפר " 
שהפך כלי ביטוי לאגף השמרני במפלגה הקומוניסטית , כותב כי " תהיה זו אשליה 
להאמין בהמשך תקין של קשרים כלכליים בין בריה"ם לליטא אם יחול משבר פוליטי 
ביחסים . ראש ממשלת ליטא קזאמיירה פרוסקיינה אמרה אתמול כי ליטא מוכנה להתפשר 
בנושאי מפתח עליהם דיבר נשיא בריה"ם מיכאל גורבצוב באיומו במצור כלכלי על 
ליטא . לדבריה , איומו האחרון של גורבצוב שונה מקודמיו בכך שאין הוא דורש 
במפורש חזרה מהכרזת העצמאות של ליטא מה11 במארס . " התביעות התייחסו לנושאים 
מוגדרים : גיוס האביב , זכויות האזרחים הסובייטיים בליטא ורכושה של המפלגה 
הקומוניסטית . על כל הנושאים האלה אנו מוכנים לא רק לשוחח אלא גם להתפשר " , 
אמרה פרוסקיינה . ליטא מוכנה לאפשר לאזרחיה לשרת בצבא הסובייטי אם הם רוצים 
בכך ותאפשר לאזרחים סובייטיים לשמור על אזרחותם . כמו כן יידון נושא הרכוש 
הסובייטי שליטא טענה לבעלות עליו בעקבות הצהרת העצמאות . רכוש זה כולל בניינים 
השייכים למפלגה הקומוניסטית הלאומית . עוד אמרה רה"ם כי לא ברור לאיזה סנקציות 
כלכליות מתכוונת מוסקווה ולפיכך ליטא אינה יכולה עדיין להגיב לכך . היא 
אמרה כי בעקבות ישיבה מיוחדת של מנהיגי הרפובליקה נשלח אתמול מברק לגורבצוב 
וכי היום עם סיכום הישיבה ישלח הפרלמנט של הרפובליקה תשובה נפרדת . סגן ראש 
הממשלה הליטאית , רומואלדאס אוזולאס , אמר אתמול כי ליטא יכולה להחזיק 
מעמד חודש במקרה שברית המועצות תטיל מצור כלכלי מלא עליה . אוזולאס הופיע 
אתמול בטלוויזיה והודיע ל8 . 3 מיליון תושבי הרפובליקה להתכונן לשבוע קשה . 
אוזולאס הוסיף כי אסטוניה וליטא עומדות להחליף שגרירים . נשיא ליטא ויטאוטאס 
לנדסברגיס אמר , כי ליטא מנסה להתקשר ישירות עם מפעלים במקומות שונים בבריה"ם 
כדי להבטיח לעצמה אספקה ישירה . כן נמסר כי ליטא נושאת ונותנת עם שוודיה 
מערב - גרמניה ושווייץ להדפיס כסף ליטאי במקרה של אמבארגו . עיתונאי ליטאי 
ששוחח אתמול עם אחד המשתתפים בפגישת המנהיגות של ארצו דיווח שפקידים ליטאים 
מסרו לנשיא לנדסברגיס שיש אספקה של מוצרים לזמן מוגבל . לפי אותו מקור לליטא 
יש נפט גולמי , אותו היא קונה מבריה"ם במחיר מסובסד , ל0454 יום בלבד . 
אותו מקור אמר כי סנקציות כלכליות יכולות לפעול על בריה"ם כבומראנג . כך 
למשל , אם תטיל בריה"ם אמבארגו על דשנים כימיים לחקלאות הדבר יגרום להורדת 
תוצרת החלב והבשר המשווקת לכל הרפובליקות במדינה . אם תופסק הזרמת הגז , 
לליטא תישאר אספקה לשבועיים . אבל המחוז הרוסי קלינינגראד ממערב לליטא , 
שמקבל את הגז מאותו צינור , ייפגע גם הוא . בריה"ם תיפגע באופן דומה אם 
תפסיק לספק לליטא מוצרים לתעשיית הטקסטיל . במצב זה , 000 , 5 ליטאים יישארו 
ללא עבודה , אך ייפגע גם המשך הייצור במפעלים בלנינגראד המעסיקים יותר מ000 , 
81 עובדים . המקור בנשיאות הליטאית הוסיף : " אם מוסקווה תבקש מאתנו לשלם 
עבור סחורות במטבע קשה אנו נסכים , אבל נבקש מטבע קשה גם עבור המוצרים שלנו . 
במאזן הכולל זה לא כל כך גרוע בשבילנו " . בכירים בליטא מקווים , כי רפובליקות 
האוהדות את צעדיה של ליטא לא יפסיקו אספקה חיונית אם יטיל גורבצוב את האמבארגו . 
בוואשינגטון אמרו מנהיגי הסנאט כי אמבארגו על ליטא עלול לפגוע ביחסי הסחר 
בין ארה"ב לבריה"ם . הסנאטור רוברט דול , מנהיג המיעוט הרפובליקני בסנאט , 
הציע שלשום שארה"ב תגיש סיוע כלכלי לליטא בתגובה לחרם הכלכלי שעלולה להטיל 
ברית - המועצות . דול לא פירט את הצעתו , אבל בראיון טלוויזיה אמר כי ארה"ב 
יכולה " להרחיב את האשראי " . הוא הוסיף כי " ייתכן שאנו יכולים לעזור 
לרפובליקות אחרות היכולות לספק מוצרים חיוניים לליטא " . דול , ומנהיג הרוב 
הדמוקרטי גורג מיטשל , אמרו כי האיומים הסובייטיים עלולים לפגוע בצעדים 
לקראת שיפור יחסי המסחר עם ברית - המועצות . דול הוסיף עם זאת כי אינו סבור 
שהצעדים הסובייטיים צריכים להאט או להביא להפסקת השיחות לקיצוץ בנשק האסטרטגי . 
משרד החוץ הבריטי הודיע אתמול , כי הוא מקווה שהסוגייה תיושב בדו - שיח , 
ולא בהטלת צעדים כלכליים . דובר משרד החוץ הבריטי הבהיר כי לא נעשו צעדים 
לאספקת סיוע לליטא , אם אמנם יוטל האמבארגו . גם פקידים יפאנים קראו למו"ם 
לפתרון הבעיה . ראש הממשלה טושיקי קאיפו אמר לכתבים כי אומות העולם עוקבות 
בדאגה אחר המצב בליטא . האפיפיור נשא תפילה לשלומה של ליטא במסגרת תפילות 
הפסחא כשהוא קורא " לשלום האומה הליטאית היקרה . אנו עוד מקווים כי שאיפותיהם 
יוגשמו במסגרת דו - שיח מקיף ומכובד " . אתמול לא נמסר מהקרמלין דבר על איום 
האמבארגו . קפידבין " החזית העממית האסטונית " פרסמה אתמול קריאה לתושבי 
אסטוניה ולכל המוסדות והמפעלים להמשיך את הקשרים הכלכליים והמסחריים עם ליטא 
ולא לקחת חלק בחרם הכלכלי שהנשיא מיכאיל גורבצוב וראש הממשלה ניקולאי ריזקוב 
איימו להטיל על ליטא אם לא תחזור בה מהכרזת עצמאותה . " החזית העממית " 
מציינת בגילוי הדעת שלה כי גורלו של האזור הבאלטי כולו עומד עתה להכרעה בליטא 
וכי המאבק לחירות משותף לכל הארצות הבאלטיות . נשיא ליטא לנדסברגיס אמר בראיון 
משודר בטלוויזיה כי אין לו ספק לגבי כוונות ההנהגה הסובייטית , והשאלה היא 
מתי יטילו סנקציות ואילו . הוא דחה את האולטימטום הסובייטי ויצא במרירות 
במיוחד נגד עיתויו : האולטימטום עמד לפוג ביום השני לחג הפסחא הנוצרי , 
שתושבי ליטא הקתולים ברובם המכריע חוגגים אותו בדבקות רבה . המוסדות הליטאיים 
נקראו אמנם לישיבות חירות , אך הפרלמנט הליטאי החליט לדון רשמית באולטימטום 
רק היום בסיום חג הפסחא . 
