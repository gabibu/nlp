היום יחלו בארץ צילומי " הכיסוי " , הפקה בין - לאומית שמפיקים , בתקציב 
של 7 . 6 מיליון דולר , יעקב קוצקי ושרון הראל . הבמאי הוא מני קוטו , 
בן 72 , שיחליף את התסריטאי והבמאי המקורי ויליאם טאנן , שמפיקים הודיעו 
כי פוטר " מתוך הסכמה והבנה שהפערים האמנותיים גדולים מכדי לגשר עליהם " . 
את התפקיד הראשי מגלם דולף לנדגרן , שהיה יריבו המאיים של סילבסטר סטאלון 
ב"רוקי 4 " . הבמאי - תסריטאי המפוטר יקבל פיצוי בסך מיליון דולר . הוא 
הבמאי השני שמפוטר ממהפקה . עכשיו מקווים כיההפקה לא תהפוך לסיוט כפי שהיה 
" רמבו 3 " , שבו פיטר סילבסטר סטאלון במאים , צלמים ואנשי צוות על פי 
גחמותיו . לדברי המפיקים נחשב קוטו אחד הכוחות המבטיחים בהוליווד , וסרט 
הגמר שלו בבית הספר לקולנוע ( לא ידוע להם איזה ) היה המרשים ביותר מאז 
סיים שפילברג את לימודיו . גיבור " הכיסוי " הוא עיתונאי אמריקאי ( לנדגרן ) 
המבקר בישראל וחושף ניסיון פיגוע המוני בגז עצבים מסוכן של ארגון " אוקטובר 
השחור " . את הפרשה , הכוללת שורת מזימות ומקרי רצח , חוקר העיתונאי בעזרת 
ידידתו , נספחת העיתונות בשגרירות האמריקאית ( הדוגמנית האמריקאית ליזה 
ברקלי ) , וידידו , ראש שירות המודיעין האמריקאי ( לו גאסט , הסמל מ"קצין 
וגנטלמן " ) . ביום ו צולם לנדגרן פוסע פצוע בתוך המון הצליינים בתהלוכת 
הפסחא האורתודוקסית בוויה דולורוזה . חמש מצלמות ההפקה ( בראשות דויד גורפינקל , 
הצלם הראשי של הסרט ) התמקמו לצד צוותי טלויזיה זרים , בחסות כוחות הביטחון 
שאיבטחו את התהלוכה ליד בית המחלוקת שעליו השתלטו המתנחלים . שוטרים אפילו 
ניסו לעצור את הכוכב " הפצוע " , ורק בהתערבות אנשי ההפקה הצילה אותו . 
