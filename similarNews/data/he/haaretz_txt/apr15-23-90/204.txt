נשיא ביהמ"ש העליון השופט מאיר שמגר , שעמד לצאת לסין בראש משלחת של משפטנים 
ועורכי - דין , כדי להשתתף בקונגרס בין - לאומי לשלום באמצעות החוק , העומד 
להתקיים בפקין מ22 עד 72 באפריל , החליט לבטל את השתתפותו , בגלל המצב 
הפוליטי בארץ . לסופר " הארץ " נודע שהשופט שמגר החליט לבטל את נסיעתו 
אחרי שהתייעץ עם שופטים אחרים בביהמ"ש העליון , שלנוכח העובדה שהוגשה עתירה 
לבג"ץ בנושא כשרותם של ההסכמים הקואליציוניים וצפויות עתירות נוספות לבג"ץ 
בנושאים פוליטיים , אין זה ראוי שבימים אלה הוא ייעדר מהארץ . במשלחת שתצא 
לסין ישתתפו בין השאר עו"ד יצחק ננר , מ"ם נשיא הארגון הבין - לאומי של 
עורכי - דין ומשפטנים יהודים , שירצה על נושא זכויות האדם ; נציב שירות 
המדינה עו"ד מאיר גבאי , שהיה בזמנו אחראי לניסוח המשפטי של הסכם הסחר החופשי 
עם ארה"ב , וירצה על ההיבטים המשפטיים של הסכמי הסחר החופשי של ישראל עם 
ארה"ב והשוק האירופי המשותף לקראת 2991 ; וכן שגריר ישראל באו"ם לשעבר פרוף 
יהודה בלום , שירצה על הטרור הבין - לאומי . 
