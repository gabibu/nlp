חמברחוב פרטוריה , מרכז העסקים ובתי - הקפה של שכונת היל בראו ביוהנסבורג , 
הדביקו בעלי אחת החנויות שני עיתונים מצהיבים בחלון הראווה שלהם . אחד , 
מ6691 , מודיע בכותרת גדולה על רצח ראש הממשלה הנריק פרורד , אבי האפרטהייד . 
שני , מ9691 , חוגג באותיות אדומות ענקיות את נחיתת האדם הראשון על הירח . 
ביום הששי הטוב שלפני חג הפסחא טיילה משפחה צבעונית ( זה הסיווג שלה על - 
פי חוקי האפרטהייד ) ברחוב פרטוריה , ועצרה מול החנות . אשה צעירה שאלה 
בתימהון , מה עושים העיתונים הישנים האלה בחלון הראווה . גבר צעיר ענה 
ללא היסוס : " הם היו רוצים לחזור אל השנים ההן " . הסמכת פרוורד אל האדם 
על הירח היתה כל - כך רבת משמעות עד שקשה להאמין שבעלי החנויות לא התכוונו 
אליה . יותר מכל אפריקנר אחר במאה העשרים היה פרוורד קרוב להעמיד את דרום 
אפריקה כולה על הירח . האיש הזה , אשר למד בגרמניה בשנות ה02 , ושאף אל 
ריאותיו את ניחוחות תורת הגזע , הגה את דוקטרינת היסוד של האפרטהייד ( 
הוא אף העדיף את המושג " התפתחות נפרדת " ) . על - פי חזונו של פרוורד , 
היתה דרום אפריקה צריכה להתחלק למדינה לבנה ענקית , אשר תחזיק % 78 של השטח 
והרוב המכריע של אוצרות הטבע , ולעשר מדינות אתניות שחורות , שבהן יממשו 
% 57 מבני דרום אפריקה את זכויותיהם הפוליטיות . המדינות עמדו לקום על בסיס 
שבטי . " ההתפתחות הנפרדת " טענה להצדקתה , כי אין היא מפרידה אנשים 
על יסוד צבע עורם , אלא על יסוד ההיסטוריה שלהם , תרבותם ולשונם . היא 
ניסתה להחיל על שחורי דרום אפריקה את הגיון הלאומיות האירופית . היא אמרה : 
אם יש מדינה הולנדית להולנדים , ומדינה יוונית ליוונים , מדוע לא יהיו 
מדינות עצמאיות לבני זולו , קוסה , צוואנה , לנדבלה , לסוואזים וכו . 
זו היתה גישה קלסית של הפרד - ומשול . למדינות השבטיות ניתן הכינוי " בנטוסטאנים " , 
או " ארצות הבאנטו " . " באנטו " הוא השם הקיבוצי של רוב שחורי דרום 
אפריקה . מחוץ לדרום אפריקה נטה הרוב הגדול של ספקי החדשות וצרכניהן להטעים 
את הצדדים החיצוניים של האפרטהייד : בתי - השימוש הנפרדים , הגנים הציבוריים 
ללבנים בלבד , הספסלים , חופי הרחצה וקבוצות הספורט . כל אלה הצטרפו אמנם 
לכלל השפלה יום - יומית מכאיבה , אבל היו אנקדוטה . במרכז הפילוסופיה והפרקטיקה 
של האפרטהייד עמד הרעיון הפרפוורדי להפוך מיליוני שחורים לפועלים זרים בארצם . 
אילו השתמש החזון הזה , לא היה כיום בדרום אפריקה , אשר בגבולותיה חיים 
כמעט 72 מיליון שחורים , אף אזרח שחור אחד . כולם היו נושאים את דרכוניהם 
של מדינות " עצמאיות " בעלות שמות אקזוטיים : קוואזל , טאצוואנה , אסט 
קוואקווה , קאנגוואנה . כל - כך היתה מעטה נדיבותו של פרורד כלפי האדם השחור , 
עד שאפילו סירב להעניק למדינות - הדמה האלה רצף טריטוריאלי . המקרה הגרוטסקי 
ביותר הוא זה של טאצוואנה . המדינה הזו עשויה ששה חלקים נפרדים . 004 ק"ם 
ויותר של טריטוריה " לבנה " מפרידים את החלק הדרומי ביותר שלה מן החלק 
הצפוני ביותר . שנים ארוכות מאוד העמידה דרום אפריקה פנים שאלו הן מדינות 
של ממש . ההסברה הדרום - אפריקאית המטירה על זרים אין - סוף סטטיסטיקות , 
שנועדו להוכיח כי למדינות החסות יש לפחות אותם נתוני פתיחה ואותם סיכויי 
שיור שיש לרוב המדינות העצמאיות באפריקה השחורה . אבל בשבועות האחרונים 
התמוטטה העמדת הפנים . בתוך חודש אחד סילקו הפיכות צבאיות את המשטרים בשתי 
מדינות - דמה , אשר דרום אפריקה העניקה להן " עצמאות " מבלי להתחשב בהתנגדות 
הרוב המכריע של " אזרחיהן " . שתי המדינות האלה הן ונדה וסיסקאי . סיסקאי 
ידועה יפה לאנשי עסקים ולעיתונאים ישראלים . הראשונים נענו בזריזות להזמנה 
לנצל פועלי כפיים אביונים , שרודן שבטי מרושע אסר עליהם לכונן איגודים מקצועיים . 
האחרונים לא היססו לקבל כרטיסי טיסה , ולפרסם תמורתם כתבות חנפניות על 
הולדת " האומה החדשה " . יומיים אחרי ההפיכה בוונדה , בסוף השבוע הראשון 
של אפריל , פירסם העיתון " סיטיזן " המופיע ביוהנסבורג מאמר מערכת תחת 
הכותרת " מתמוטטים " . כל המבנה של מדינות החסות , כתב " סיטיזן " , קורס 
תחתיו . " במבט לאחור . . . זה היה אחד ההבלים הגדולים ביותר של האפרטהייד " . 
העיתון " סיטיזן " , צריך להזכיר , הוקם על - ידי קרן סודית של ממשלת 
דרום אפריקה , באמצע שנות ה07 , כדי להיות משקל נגד לעיתונות האנגלית האופוזיציונית . 
לפנים לא היה בזרגון הדרום - אפריקאי צירוף מלים מגונה יותר מ"מדינה אוניטארית " . 
המפלגה הלאומנית השלטת דיברה על " קונסטלציה של מדינות " , או על " קונפדרציה " , 
שבה תהיה הרפובליקה הלבנה שמש , והמדינות השבטיות יהיו כוכבי לכת . גם 
האופוזיציה הליברלית בפרלמנט הלבן התנגדה למדינה אוניטארית . היא אמנם שללה 
את האפרטהייד , אבל חזתה פתרון פדרלי . השבוע אמר הנשיא ף . וו . דה קלרק 
בפרלמנט בקייפטאון , כמעט כלאחר יד , שמובן מאליו כי ב"דרום אפריקה החדשה " 
לא יתכן פתרון של חלוקה טריטוריאלית . עשר הטריטוריות השבטיות עדיין מופיעות 
על המפה הרשמית . בארבע מהן מוסיפה דרום אפריקה לנהוג כמו היו מדינות זרות , 
ומחזיקה בהן שגרירים . אבל הן רלוונטיות לעתיד דרום אפריקה בערך כמידת 
הרלוונטיות של תוכנית אוגנדה לציונות . אפילו האופוזיציה הימנית בפרלמנט 
אינה מעלה להן עוד מס שפתיים . בתחילת החודש , יום אחד לפני ההפיכה בוונדה , 
זימן הנשיא דה קלרק את ששת ראשי הבנטוסטאנים הלא - עצמאיים לוועידת פסגה 
בקייפטאון . זה היה ניסיון ברור להפוך את ראשי הבנטוסטאנים לבני - שיח שווי - 
זכויות לנלסון מנדלה וחבריו ב"קונגרס האפריקאי הלאומי " . דה קלרק כבר הפגין 
בחודשים האחרונים מידה מספקת של ריאליזם , כדי שלא להיחשד בטיפוח אשליות . 
אבל ועידת הפסגה הפכה למבחן כוח בינו לבין נלסון מנדלה , שנחל ניצחון חד - 
משמעי . במשך שנים ארוכות התייחס " הקונגרס " אל הבנטוסטאנים כאל תינוקות 
התאלידומיד של האפרטהייד . מאחר שהריונם ולידתם באו בחטא , הוא ניער מהם 
את חוצנו , במחיר של התעלמות מתושביהם . זה השתנה לא מכבר . מאז שוחרר 
מנדלה מן הכלא , בחודש פברואר , הפכו הבנטוסטאנים יעד מרכזי למאמצי הגיוס 
והגיבוש של ה"קונגרס " . בימים שלפני ועידת הפסגה נועד מנדלה עם כמה ממנהיגי 
הבנטוסטאנים , שעד לא מכבר היו בחזקת " בובות " של האפרטהייד . הוא הציע 
להם כללי משחק חדשים : אנחנו מוכנים לקבל אתכם כשותפים במאבק לפירוק האפרטהייד , 
ובלבד שתכו על חטא ותעמידו את עצמכם לרשותנו . התוצאה היתה מיידית : הפיכות 
צבאיות בשני בנטוסטאנים " עצמאיים " , והחרמת ועידת הפסגה בקייפטאון על - 
ידי ארבעה מששת המוזמנים . זו היתה סטירת לחי מצלצלת לדה קלרק . גם אם 
ויתר נשיא דרום אפריקה על רעיון החלוקה , הוא קיווה לגבש באמצעות הבנטוסטאנים 
בסיס תמיכה שחור בנוסחאות שלו לעתיד דרום אפריקה . דה קלרק מוסיף לדחות את 
הנוסחה הפשוטה של " שלטון רוב " . הוא אמר זאת השבוע במפורש בפתיחת מושב 
הפרלמנט . אין זאת אומרת שהוא מתנגד למתן זכות בחירה כללית לשחורים . אדרבה , 
סגן שר החוץ שלו נשא באחרונה נאום בקנדה , שבו הכריז : " אפרטהייד היה 
שגיאה מחרידה , שהיכתה את ארצנו ואת עמנו " . הוא דיבר על " דרום אפריקה 
חדשה " , שתהיה לה " חוקה דמוקרטית לחלוטין " , ותיכון בה " מערכת של זכות 
בחירה כללית , שבה לכל קול יהיה משקל שווה " . צרכני ההסברה הדרום - אפריקאית 
בשני הדורות האחרונים יכלו לשפשף את עיניהם בתדהמה למשמע המלים האלה . אבל 
סגן שר החוץ גם דיבר , מבלי להסביר , על " הגנת המיעוטים באופן לא - מפלה 
ולא - גזעי " . לזה מתכוון דה קלרק , כאשר הוא מתנגד ל"שלטון רוב " . עד 
היום לא הציג את הנוסחה האלטרנטיווית שלו , ואין להניח שיעשה כן לפני תחילת 
המשא - והמתן הממשי בין הממשלה לנציגי השחורים . זה יקרה לכל המוקדם באמצע 
הקיץ ( המשא - והמתן המתוכנן לתחילת החודש הבא יהיה רק " משא - ומתן על 
משא - ומתן " , משהו הדומה לנוסחת הדו - שיח הישראלי - הפלשתיני של גיימס 
בייקר : תחילה ישאו ויתנו על בחירות , שבהן ייבחרו נציגים כדי לשאת ולתת 
על פתרון ) . לדה קלרק מיוחסת הכוונה לנסות וליצור למפלגתו , בפעם הראשונה 
בתולדותיה , בסיס כוח שיחרוג מגבולות המיעוט הלבן . כל זמן שהמשא - ומתן 
בדרום אפריקה יתנהל בין חמישה מיליון לבנים ל13 מיליון " לא - לבנים " , 
יכריע הרוב המוחץ את המיעוט . בדרום אפריקה מאמינים כי דה קלרק נושא את 
עיניו אל הפתרון של נמיביה . שם הבין בתחילת שנות ה07 פוליטיקאי לבן , 
דרק מאדג , כי נמיביה מתקרבת אל עצמאותה הבלתי - נמנעת . בעידוד דרום אפריקה 
הוא כונן את " מערך טרנהאלה " , הכולל שורה של מפלגות בעלות בסיס שבטי . 
הלבנים היו לצורך זה אחד משבטי נאמיביה , ובתור שכאלה היו המרכיב הגדול 
ביותר במערך . מעטים מאוד האמינו ש"מערך טורנהאלה " ינצח בבחירות חופשיות , 
והוא אמנם לא ניצח . ברוב הקולות זכתה התנועה הלאומית הנאמיבית סוואפ"ו , 
שהיא עכשיו מפלגת השלטון . אבל המערך הצליח להשיג שליש ויותר של הקולות . 
בהשתתפותו הפעילה גיבשה נמיביה את החוקה הדמוקרטית הליברלית ביותר באפריקה . 
נמיביה היא המדינה היחידה בכל היבשת המגבילה , למשל , את תקופת כהונתו 
של הנשיא . למערך טורנהאלה יש זכות וטו למעשה על שינויים בחוקה . נמיביה 
יצאה איפוא לעצמאות בחודש שעבר , באווירה של אופטימיות בלתי - רגילה . לפי 
התיאוריה הזו , דה קלרק היה רוצה להשתמש במנהיגות השבטית המסורתית באזורים 
הכפריים של דרום אפריקה , כדי להקים מערך טורנהאלה משלו . הבנטוסטאנים 
אמנם חסרי לגיטימציה , אבל יש בהם יסודות של מנהיגות מסורתית . הבולט מכולם 
הוא מאנגסט תלזי , ציף מורשתי של שבט הזולו , העומד בראש ממשלת הבנטוסטאן 
הידוע בשם " קוואזל " . ותלזי היה אחד משני המנהיגים השבטיים היחידים , 
אשר הופיעו לפגישה עם דה קלרק . הוא שקוע בשבועות האלה במלחמת אזרחים עקובה 
מדם עם " הקונגרס האפריקאי הלאומי " בתחומי - המושב של הזולו , בחבל נאטאל . 
במשך חג הפסחא , בתחילת השבוע , נהרגו שם 54 בני אדם . " חג פסחא שקט 
עבר על נאטאל " , כתב בחצי רצינות אחד מעיתוני יוהנסבורג . נאטאטל הפכה לשדות 
ההרג של דרום אפריקה , בלשונה של מראיינת בטלוויזיה הממלכתית , אשר העניקה 
השבוע לבותלזי בימה להציג את כוונות השלום שלו . " הקונגרס האפריקאי הלאומי " 
מעולם לא רחש חיבה לבותלזי , וראה בו שותף פעיל של האפרטהייד . אבל היה 
זמן שבו הביעו מנהיגי " הקונגרס " נכונות לדבר אתו , מתוך הכרה בבסיסי 
הכוח השבטי הניכר שלו . בתחילת החודש בא הקץ על הנכונות הזו . נלסון מנדלה 
ביטל ברגע האחרון עצרת - שלום משותפת עם בותלזי . " נדהמתי להיווכח עד 
כמה הוא שנוא בנאטאל " , אמר המנהיג על ציף הזולו . אבל יתכן בהחלט , שהוא 
נדהם אפילו יותר משיעור האיבה כלפי ניסיונו שלו לצנן את היצרים . הצעירים 
המיליטנטיים של " הקונגרס הלאומי " אינם רוצים משא - ומתן עם בותלזי . 
הם מאשימים את משטרת קוואזל בהריגת נשים וילדים . הם מאשימים את כוחות 
הביטחון של הממשלה המרכזית בסיוע למשטרה הזו . בתחילת השבוע נכחתי בוועידה 
הארצית הראשונה של " קונגרס הנוער הדרום - אפריקאי " , מעין משמרת צעירה 
של " הקונגרס הלאומי " . היא התקיימה בקאנגוואנה , בנטוסטאן עלוב , הגובל 
בממלכת סוואזילנד . ראיתי מאות נערים רוקדים ריקודי מלחמה , כשהם מניפים 
דגמי - עץ של רובי קלשניקוב ושרים בלשון הזל , " נלסון מנדלה , הכרז מלחמה ! 
קאנגוואנה היתה תפאורה מפתיעה למיליטנטיות הזו . עד לא מכבר היתה המיליטנטיות 
מונופול של מרכזים עירוניים רותחים דוגמת סווטו , מטרופולין השינה הענקית 
ליד יוהנסבורג . הבנטוסטאנים נועדו להבטיח שהעוני הפסטורלי של ערבות נאטאל 
וטראנסוואל יימשך באין מפריע . ללמד עד כמה פשטה התכנית הזו את הרגל היה 
אינס מאזה , ראש הממשלה של קאנגוואנה , אורח רצוי בטקס הפתיחה של " קונגרס 
הנוער " , לצד נלסון מנדלה . מאבוזה מוכן , או אומר שהוא מוכן , ללבוש 
את החליפה אשר תפר " הקונגרס הלאומי " לראשי הבנטוסטאנים . הוא מוכן להיות 
שותף זוטר וצייתן בתהליך פירוק האפרטהייד . בסוף התהליך יחדלו להתקיים הוא 
והבנטוסטאן שלו . למאבוזה יש מעט סיבות לחפש בחיקו של הנשיא דה קלרק מה 
שהוא יכול למצוא בחיקו של מנדלה . נשיא " קונגרס הנוער " הציג את החליפה 
הזו בתפרים גסים . הוא אמר לכמה אלפי מאזינים במגרש כדורגל בעיירה ליגאזי , 
על רקע ההרים הרחוקים של סוואזילנד : " אנחנו רוצים שהמשטרה בכל אחד מן 
הבנטוסטאנים תפנה את נשקה נגד הבורים , אשר חימשוה " . " בורים " ( במלעיל ) 
הוא השם הקיבוצי הישן של המתיישבים ההולנדיים אשר הגיעו לדרום אפריקה באמצע 
המאה ה71 , וידועים כ"אפריקנרים " . כיום מושמע המושג הזה בעיקר בהקשר של 
גנאי לקשי - העורף ולדעות קדומות של האפריקנרים , או לפחות של חלק מהם . 
ב6791 הוזמן ישראלי להתארח בבנטוסטאן של טראנסקאי , אשר עמד לקבל את עצמאותו 
בסוף אותה שנה . " מה יקרה " , שאל האורח קציני צבא דרום - אפריקאים , 
" אם תחליט ממשלת טראנסקאי להעניק בסיס צבאי לקובה ? מה תעשו ? " המארחים 
צחקו . בטרנסקאי ה"עצמאית " שולטת כיום כת צבאית . ראש הכת הזו הוא השליט 
הראשון של בנטוסטאן כלשהו , ש"הקונגרס האפריקאי הלאומי " החליט להלבישו 
בחליפה של שותף זוטר . הוא מתבטא כלפי מיטיביו הדרום - אפריקאים בלשון כה 
בוטה , עד שהעיתון " סיטיזן " גינה אותו החודש כ"רודן פח " . הקולונל מטרנסקאי 
לא יעניק כנראה בסיס צבאי לקובה . אבל הבנטוסטאן שלו הוא כבר בסיס צבאי 
פוטנציאלי של " הקונגרס הלאומי " . במעשה של אירוניה היסטורית מושלמת , 
הכלי המובהק ביותר של חזון האפרטהייד הופך עכשיו לכלי בידי מתנגדיו . בדרום 
אפריקה של 0991 היה הנדריק פרורד מרגיש כמו איש מן הירח . 
