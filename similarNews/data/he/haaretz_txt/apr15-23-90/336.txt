( ע ) . בעל חברת ניקיון הנתבעת לשלם לבנק איגוד מיליון ש"ח טוען , כי 
מנהל סניף הבנק לקח אותו לאתר קידוח הנפט בחלץ על מנת לשכנעו לרכוש מניות 
של " נפטא " , הצביע בפניו על קידוח מסוים ואמר : " זה הקידוח שיש בו 
נפט והוא יבטיח רווח של % 000 , 4 " . התובע הגיש בקשת רשות להתגונן נגד תביעת 
הבנק שהוגשה לבית המשפט המחוזי בת"א . אברהם דאי , בעליה של חברת " דאי 
שירותי החזקה " מאשדוד , טוען שמנהל סניף בנק איגוד באשדוד , ישראל חזן , 
ביצע בלי ידיעתו ואישורו מראש פעולות שונות , כשרק בדיעבד הודיעו לו עליהן 
והחתימו אותו על הטפסים המתאימים . דאי טוען , כי בדיקה שערכה חברת " שגיא 
מיקרו מחשבים " , המתמחה בבדיקת חשבונות בנקים , העלתה , כי הוא חוייב 
בשיעורי ריבית מעל המוסכם ובניגוד להוראות בנק ישראל . דאי טוען עוד , כי 
נאלץ להיענות לתכתיבי הבנק ולרכוש תוכניות חיסכון כתנאי להמשך העמדת קו האשראי 
בחשבון . הוא שוכנע , מכר את ביתו ורכש בכספי המכירה מניות אלה . כשנוכח 
שהמניות אינן עולות ונמצאות במגמת ירידה , פנה למנהל הסניף והודיעו כי ברצונו 
למוכרן . לדבריו , הודיע לו המנהל , כי יציאתו מן המניות תגרום ל"נפילת " 
מנהל הסניף ופקידי בנק נוספים והוסיף : " אוכיח לך שיש נפט בקידוח " . דאי 
טוען , כי מנהל הסניף לקח אותו לאתר הקידוח בשדה חלץ , הצביע על קידוח 
מסוים במקום ואמר לו , כי זה הקידוח שיש בו נפט . " התנהגותו של מנהל 
הסניף אילצה אותי לחזור בי מכוונתי למכור את המניות , מה גם שחששתי לפעול 
כנגד דבריו , מחשש פן יבולע לחשבונותי בסניף " טוען דאי . 
