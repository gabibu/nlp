בסיעת הליכוד וכן סיעת שינוי , אוספים כל אחד לחוד 02 חתימות כדי לכנס 
את הכנסת לישיבת פגרה בעניין התנחלות היהודים ברובע הנוצרי בעיר העתיקה , 
ובעניין היישוב דוגית העומד לקום ברצועת עזה . סיעת שינוי טוענת כי שתי 
ההתנחלויות האלה מהוות התגרות מיותרת , מערערות את מעמדה הבין - לאומי של 
ישראל , ויוצרות תסיסה ושנאה בין יהודים לבין ערבים . " ממשלת המעבר , 
הנעדרת אמון של הכנסת , צריכה לשמור על הסטטוס קוו וחייבת להמנע מהתנחלויות 
חדשות " , נאמר עוד בהודעת " שינוי " . ח"ך ראובן ריבלין מסיעת הליכוד החל 
לאסוף מצדו חתימות לכינוס הכנסת בפגרה , כדי לגנות את מותחי הביקורת על 
מגורי יהודים ברובע הנוצרי . הוא מבקש שהנכסת תקבע כי מגורי יהודים באזור 
זה יחזקו את מעמדה של ירושלים בתור בירת ישראל , ויסירו את המחיצות שבין 
יהודים , נוצרים ומוסלמים . " עמידתו של פייסל חוסייני בראש המתנגדים 
מצביעה על ניסיון לחלק את ירושלים , ואינה באה להגן על רגשות הנוצרים ודיירי 
הסביבה כפי שהוא טען " , אמר ריבלין . ח"ך צחי הנגבי מהליכוד החל לאסוף 
02 חתימות לדיון במימוש החלטת הממשלה ( מלפני כמה שנים ) להקים שמונה 
יישובים חדשים ביהודה , שומרון וחבל עזה . " נוכח הדרישות של המפלגות 
הערביות ומפלגות השמאל לעצור את תנופת התתיישבות , חייבת ממשלת המעבר להבהיר 
ברורות ששום ממשלה ציונית לא תתן את ידה להפסקת מפעל ההתיישבות בארץ - ישראל " , 
נאמר בפניית הנגבי . ועדת השרים לענייני עזבונות אישרה לפני שבוע ימים 
בתקופת ממשלת המעבר הקצבה בסך 5 . 7 מיליון שקל , לצורך רכישת נכסים בעיר 
העתיקה של ירושלים . הכסף מיועד לחברת " הימנותא " , שבאמצעות העמותות 
" עטרת כוהנים " ו"עטרה ליושנה " וכן באופנים נוספים , מתכוונת לרכוש 
בתים ונכסים בבעלות ערבית ברובע המוסלמי של העיר העתיקה , במגמה להעבירם 
לידים יהודיות . חברת הימנותא הנה חברה בת של הקרן הקיימת . רכישת החזקה 
במתחם סנט גון ברובע הנוצרי שבעיר העתיקה לא נעשתה מהקצבה זו , שאושרה כאמור 
רק לפני שבוע . עם זאת , מעורבת הימנותא גם ברכישת החזקה במתחם סנט גון , 
שאליו נכנסו , כזכור לפני כשבוע , 051 יהודים . ככל הידוע העביר משרד 
השיכון כספים להימנותא , ובין היתר שימשו גם כספים אלה לרכישת החזקה במתחם 
סנט גון על ידי החברה הפנמית אס - בי - סי אסטבלישמנט , שהודיעה בסוף השבוע 
שעבר כי היהודים שנכנסו למתחם הם אורחיה . מקור מימון עיקרי נוסף היה איל 
ההון היהודי ארווין מוסקוביץ . היום יוחלט בבית המשפט המחוזי בירושלים מתי 
תישמע בקשתה של הכנסייה היוונית האורתודוקסית , שלה הבעלות על מתחם סנט 
גון , לבטל את החלטת השופט שלום ברנר . ברנר הורה כזכור שלא לפנות את היהודים 
מהמתחם עד שיישמע ערעורם בעניין . במסיבת עיתונאים שכינסו אתמול בלילה המשפחות 
היהודיות שנכנסו למתחם סנט גון , הודיעו דובריהם כי יכבדו כל פסיקה של בית 
המשפט בעניין ואף יפנו את המקום , אם יורה להם בית המשפט לעשות זאת . הם 
מסרו , כי " אין כל הגבלה חוקית בחוזה השכירות , המונע שימוש בבנין 
על ידי יהודים " . לדבריהם מתיר החוזה בין הכניסה לדייר המשנה מתוסיאן , 
להשכיר את המקום לאחרים . הבוקר מתכוונות המשפחות להפיץ איגרת לתושבי הסביבה , 
הקוראת לקיום יחסי שכנות טובים ומבקשת מכולם , " שלא להיגרר אחר כל אותם 
גורמים מתסיסים שבאו מבחוץ , הפועלים ממניעים פוליטיים , אשר כל כוונתם 
להפריע את שלוות החיים והשלום , אשר היכונו במקום הזה " . עשרות מפעילי 
שלום עכשיו קיימו ערב החג משמרת מחאה נגד ההתנחלות ברובע הנוצרי . בשל איסור 
המשטרה להפגין מול הבית בו התיישבו המשפחות היהודיות , נערכה ההפגנה במתחם 
מגודר ליד שער יפו . אל המפגינים הצטפרה קבוצה קטנה של פלשתינאים , בראשם 
הד"ר סרי נוסייבה . מיד עם בואם , נושאים שלטים " המתנחלים סכנה לירושלים " , 
ציפו למפגינים חברת הכנסת גאולה כהן , ובנה , ח"ך צחי הנגבי . בין ח"ך 
כהן לראשי שלום עכשיו התפתחו חילופי דברים קולניים נזעמים , לעיניהם של 
מאות תיירים . 
