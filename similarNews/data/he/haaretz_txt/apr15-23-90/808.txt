שלושת שופטי בג"ץ אסרו על המשטרה , היועץ המשפטי לממשלה והפטריארך היווני - 
אורתודוקסי לפנות את היושבים בבית המריבה ברובע הנוצרי בירושלים , עד להמשך 
הדיון בעתירה . בכך נענה בג"ץ לבקשת החברה הפנמית . השופטים קבעו כי עד 
יום חמישי הקרוב , אין להוסיף תושבים או אורחים לדיירים שכבר נמצאים בבניין . 
השופטים העירו , כי הצו שהוציאו אינו מונע מהכנסייה היוונית , לפנות בתוך 
כך אל ההוצאה לפועל ולבקש ממנה לפנות את המתיישבים לפי צו הפינוי שקיבלה 
הכנסיה מערכאה נמוכה . על פינוי זה להתבצע בתוך 12 יום מרגע הבקשה . פסיקת 
בג"ץ מתעלמת מהחלטתו של היועץ המשפטי , כי יש לפנות את המתיישבים מיד . 
בינתיים הגישו נציגי המשפחות היהודיות היושבות באכסניית סנט גון ( התנחלות 
" נאות דוד " ) ערעור לבית המשפט העליון , על החלטת שופטת בית המשפט המחוזי 
בירושלים רות אור . אור השאירה בתוקף את צו הפינוי , לפיו יכולה עתה הכנסיה 
לפנות אל ההוצאה לפועל , כדי לממשו . נשיא בית המשפט העליון השופט מאיר 
שמגר , העיר בתום הדיון כי הוא מצטער שהצדדים לא הגיעו לידי פשרה וכי התבונה 
לא ניצחה . קודם לכן הסתגרו הצדדים במשך כמה שעות בלשכת הנשיא שמגר בניסיון 
למצוא פשרה שתהיה מקובלת על כל הצדדים , עד לבירור שאלת החזקה בבית משפט 
השלום . ואולם , הצדדים פסלו איש את הצעות רעהו ודחו גם הצעות שהעלו השופטים . 
עד להפסקת הדיון , התנהל באולם מספר 1 של בית המשפט העליון דיון מתוח , 
מלווה בהפרעות הדדיות . עו"ד דן אבי - יצחק , פרקליט החברה הפנמית הטוענת 
כי רכשה את החזקה על המקום , טען שוב כי לא שיקול משפטי טהור הנחה את היועץ 
חריש כשקיבל את החלטתו . הוא הגיש תצהיר של ח"ך חנן פורת , המגולל שיחה 
טלפונית בינו לבין היועץ חריש . חריש גילה בשיחה כי ראש העיר טדי קולק הבהיר 
לו שלא יוכל להמשיך בתפקיד היועץ אם לא תינתן מיד הוראה לפנות את המשפחות 
היהודיות מהרובע הנוצרי טענת חנן פורת . פורת כתב בתצהיר כי למרות הכחשת 
חריש , הוא עומד על דבריו . השופט גולדברג שאל את עו"ד אבי - יצחק , מדוע 
לא ביקשו להצטרף כצד לדיון עוד במסגרת ההליך בבית משפט השלום . אבי - יצחק 
השיב כי בשעה שההליך התנהל בבית משפט השלום , טרם הגיעו ארצה עו"ד גבע , 
ועימו כל המסמכים שנחתמו בין החברה הפנמית למרדירוס מטוסיאן . בתשובה לשאלת 
הנשיא שמגר , הבהירה עו"ד נילי ארד , ראש מחלקת הבג"צים , כי צו הפינוי , 
שמבקשת המדינה להפעיל , מכוון נגד אנשי עטרת כהנים והקשורים אליהם , ולא 
נגד החברה הפנמית . כאן התערב עו"ד אבי - יצחק וסיפר כי פרקליטת המדינה , 
דורית בייניש , אמרה לו בשיחת טלפון כי גם נציגי החברה יפונו . ( לארד ) 
האם תסכימי להפריד בין אורחים לעובדים של החברה ? האם תהיו מוכנים לפשרה 
בכיוון הזה . ( בא כוחה של הכנסיה היוונית , בעלת האכסניה ) עם כל הכבוד 
לבית המשפט , אני לא מבין איך מדברים פה על פשרה . שם בוערת שריפה . זה 
אחד המקומות הכי רגישים בעולם . אנו מוכנים שגם נגד הפטריארך יוצא צו , 
שאסור לו להכנס לשם , אבל כל מי שנמצא שם עכשיו חייב לצאת . הצענו עוד 
הצעת פשרה , שהמשטרה תקח את המפתחות ותסגור את המקום עד שיוכרע למי החזקה . 
תהיה שם שפיכות דמים . לא סתם אמר טדי קולק , שהוא יתפטר . הוא לא יכול 
להמשיך להחזיק את העיר הזאת כך . קפידבינאתונה ( ער ) . יוון גינתה את 
ישראל ביום ששי על שאינה מפנה את המתנחלים מהבית ברובע הנוצרי . " אנו 
מגנים את התנהגותה של ישראל , שלא נקטה עד כה בצעדים הדרושים לפינוי המתנחלים , 
מה גם שהדבר אירע בשטחים המוחזקים " , אמר שר החוץ היווני , אנטוני תאמאראס . 
מקורות יוונים ציינו , כי התקרית לא תעיב על כינון יחסים דיפלומטיים עם 
ישראל . לשכות התיירות הממשלתיות של ישראל בחו"ל , הונחו בסוף השבוע להציג 
את ההתנחלות היהודית ברובע הנוצרי כענין משפטי גרידא , שיוכרע על - ידי 
בית המשפט . בהנחיות שהוצאו נכתב , כי " הואיל ונשמעו קולות שונים מצד 
חוגים כנסיתיים בדבר פגיעה כביכול בזכויות הנוצרים בירושלים ובצליינות אליה , 
הריני להציע לכם נקודות לתשובה , מנקודת הראות התיירות המבובהקת " . " יש 
לדחות בכל תוקף את הניסיון להציג את הוויכוח המשפטי , כמלחמת דת שבה יש 
כוונה לפגוע בקהילות הנוצריות בירושלים . מדובר בוויכוח אשר נידון בבית 
משפט , וזה יכריע בהתאם לנתונים שנמסרו לו " , כותב מנהל אגף ההסברה במשרד , 
יוסף שובל . 
