לא ברור עדיין איזו ממשלה תקום ומי יהיה שר האוצר הבא , אך ברור שעבודה 
רבה מחכה לו . אחת המשימות הראשונות שלו תהיה לחזור למסגרת נורמלית לתקציב 
המדינה . לפני שבועיים פרצה הכנסת את מסגרת התקציב במאות מיליוני ש"ח למוסדות 
הדת הייחודיים , למשרד השיכון , למפלגות הגדולות , למערכת הרווחה , לקופת 
חולים וליישובים בשטחים כך שהרזרווה הידלדלה מאוד עוד לפני שהפעילות החלה . 
יתר על כן , תקציב 09 אינו כולל מימון להתמודדות עם העלייה , מאחר שהתקציב 
המקורי התבסס על ציפיות לעלייה של 04 אלף עולים בשנה , בעוד שלפי התחזיות 
עכשיו עשויים להגיע 001 אלף עולים . לכן יהיה על שר האוצר החדש להגיש לאישור 
הממשלה תוכנית להקצאת משאבים נוספים לקליטת העלייה ולקיצוץ בתקציב הממשלה , 
על מנת לממן היערכות זו . הרי כולם יסכימו שהסכנה העיקרית היא גידול נוסף 
בגירעון . נוסף על כך יהיה עליו לפעול במרץ לקידום המשא ומתן בין הממשלה 
להסתדרות על הסכמי השכר במגזר הציבור . ההסכמים הקודמים פגו בראשית החודש , 
ובשבועות האחרונים דנו נציגי האוצר וההסתדרות ביישום דו"ח ועדת זוסמן . 
אולם בין הצדדים קיימים חילוקי דעות באשר לפיצוי שיינתן לעובדים עד ליישומו 
המלא של דו"ח זוסמן . בכירים באוצר סבורים כי על השר החדש לגבש מדיניות ברורה 
ועקבית גם באשר למדיניות המוניטרית , כלומר כלפי גובה הריבית במשק וקיבוע 
שער החליפין . באוצר מעריכים שאי - הורדת הריבית הוא כישלון של בנק ישראל . 
נושא אחר הטעון טיפול הוא הרפורמה במערכת המס . כלומר , הורדת נטל המס 
לשכבות הביניים שאמורה להתבצע ב1 ביולי 09 . משימות אלה אינן קלות , ואם 
תיכון ממשלה הנשענת על רוב זעום בכנסת היא תתקשה להעביר הצעות מרחיקות לכת 
בתחום הכלכלי כמו ביטול פטורים והקלות ממס לאזורי פיתוח . ממשלה כזו תיאלץ 
להתפשר . מלאכת הרכבת הממשלה , שהפכה העיסוק המרכזי בשבועות האחרונים , 
דחקה את קידום הכלכלה לקרן זווית . יש לקוות שעם כינון ממשלה חדשה יחזור 
הטיפול בחוליי המשק לסדר היום הציבורי . 
