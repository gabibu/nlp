ראשי התנועות הקיבוציות , המרכז החקלאי , התאחדות האיכרים , אגרקסקו וחלק 
מראשי מועצות הייצור עומדים להתכנס בשבוע הבא בראשותו של מנכ"ל משרד החקלאות , 
יחזקאל זכאי . מטרת הכינוס היא קבלת החלטה הדוחה את לחציהן של עמותות מגדלים 
שונות , התובעות לבטל את המונופול בשיווק של רוב התוצרת החקלאית , השמור 
כיום בידיהן של מועצות הייצור הממשלתיות . הדיון נקבע ל62 בחודש , והוחלט 
עליו בהתייעצות שהתקיימה בין מזכיר המרכז החקלאי , שמחה אסף , לבין מנכ"ל 
משרד החקלאות . גורמים במשרד החקלאות מסרו ל"הארץ " , שקבלת החלטה המחייבת 
את המשך הריכוזיות של הייצוא החקלאי " תקל על עמידתו של משרד החקלאות כנגד 
לחציהן של העמותות , שאיננו יודעים אילו גורמים אינטרסנטיים עומדים מאחוריהן " . 
מנכ"ל התאחדות האיכרים , שלמה רייזמן , שישתתף בדיון , טוען שהעמותות 
שהתארגנו לאחרונה אינן מייצגות את עניינה של החקלאות הישראלית , מאחר שלקראת 
איחודה הכלכלי של אירופה בשנת 29 חיוני שהייצוא הישראלי ינוהל ביד אחת ולא 
יהיה מפוצל . לדבריו , " אירופה של 29 לא תהיה אירופה של סוחרים קטנים " , 
מציאות אותה מבקשות ליצור בארץ עמותות המגדלים . מזכיר המרכז החקלאי אמר 
אתמול כי בצרפת , בספרד ובמדינות אירופיות אחרות מקנאים בהישגינו בייצוא 
החקלאי , הודות למבנה הריכוזי . הוא הזהיר שביזור של מערכות הייצוא החקלאי 
תגרום לתחרות בין חברות שיווק ישראליות לבין עצמן , באותה מדינת יעד . 
כדוגמה הביא אסף את משלוחי העגבניות מישראל , שהשיגו בנמל מרסיי מחיר גבוה 
פי שלושה ממחירן של עגבניות מתוצרת מרוקו , שבה הוחלט לבצע ביזור של מערכות 
השיווק החקלאי לשם ניסיון . משה בק , חבר עמותת מגדלי פרי ההדר , הגיב 
על טענות אלה : " חרף התעקשותו של משרד החקלאות לשמר את המועצות הכפופות 
לו על מנגנוניהן המנופחים , מצביעות העובדות על העדר כל יכולת מצד המועצות 
לגלות את הגמישות הדרושה כדי להגדיל את הייצוא " . לדבריו , עלות אחזקתה 
של מועצת ההדרים היא סכום קבוע של 101 מיליון דולר בשנה ( כולל סניפיה באירופה ) 
, חרף העובדה שמראשית שנות השבעים ועד שנת 98 ירד הייצוא של פרי הדר לסוגיו 
מכמיליון טונות בשנה לכ053 אלף טונות . בק הטעים כי בשלוש השנים האחרונות , 
שבהן ירד יצוא ההדרים בשיעור של % 54 ( לא כולל שנת 09 ) הצליחו המדינות 
המתחרות בישראל להגדיל את היצוא : יוון ב%35 , איטליה ב % 03 , ספרד בכ%02 
ומרוקו ב%61 . " הטענה שבריכוזיות השיווק טמון יתרון היא שטות . פקידי 
המועצה לא יכולים להתחרות בסוחרים " . 
