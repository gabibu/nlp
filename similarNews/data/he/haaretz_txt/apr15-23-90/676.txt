ניו יורק ( מיוחד ל"הארץ " ) . קבוצת המדינות הערביות הפיצה אתמול נוסח 
החלטה חריף נגד ישראל , שיועלה להצבעה במועצת הביטחון בתום הדיון על ההתנחלויות 
בשטחים . הנוסח , שסוכם תוך שיתוף עם גוש המדינות הבלתי מזדהות , קובע 
כי ההתנחלויות הן בלתי חוקיות וישובם של אזרחים ועולים בשטחים מהווה הפרה 
של זכויות הפלשתינים . בין סעיפי המבוא דאגה מפני הצהרות ישראל בדבר ישוב 
של אזרחים ועולים בשטחים ואישור של זכות השיבה של הפליטים לפי החלטה 491 . 
בחלק האופרטיווי כוללת עוד ההחלטה קביעה , כי ההתנחלויות הינן מכשול לשלום 
ויש להן השלכה שלילית על תהליך השלום . כמו כן כלולה קריאה לישראל לעמוד 
בהתחייבויותיה המשפטיות ולוותר על יישוב אזרחים ועולים בשטחים . מדינות 
האו"ם מתבקשות , שלא להגיש סיוע כלשהו לישראל שישמש את ההתנחלויות . בסעיף 
האחרון נדרש מזכ"ל האו"ם לעקוב אחרי יישום יישום ההחלטה לא יאוחר מה13 במאי 
שנה זו ולדווח על מהלכיה . הערכה במרכז האו " ם היא , כי אם לא יחול שינוי 
בהתייחסות להתנחלויות , צפוי וטו אמריקאי . במהלך הדיון על ההתנחלויות , 
שהתחיל לפני כחודשיים הבהירו נציגים אמריקאים כי הם דוחים את הקביעה שההתנחלויות 
אינן חוקיות . לא ברור מתי תוגש הצעת ההחלטה להצבעה במועצת הביטחון . אמש 
נפגש שגריר ארצות הברית באו"ם , תומס פיקרינג , עם יו"ר קבוצת המדינות 
הערביות , שגריר דרום תימן . שושבינות ההצעה הן קולומביה , חוף השנהב , 
קובה , דרום תימן , אתיופיה , מאלזיה וזאיר . 
