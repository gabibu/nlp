הממשלה תאשר היום , ככל הנראה , מתן פטור ממס הכנסה על שכר דירה . את 
ההצעה יגיש ראש הממשלה , יצחק שמיר , המחזיק גם בתיק האוצר . הנימוק להגשת 
ההצעה הוא עידוד השכרת דירות לעולים ולזוגות צעירים . ראשי האוצר מתנגדים 
למתן הפטור . עם זאת ניסח האוצר הצעה ובה שתי חלופות : פטור רק למשכירי 
דירות לעולים , לעומת פטור לכל משכירי הדירות . בכל מקרה , ההצעה היא 
לתת את הפטור רק ליחידים , ולא לחברות . כמו - כן מוצע שהפטור יינתן להכנסה 
משכר דירה , עד לתקרה של כ000 , 2 ש"ח לחודש . נציב מס הכנסה , משה גביש , 
שלח תזכיר אל ראש הממשלה ובו כתב כי הפטור ממס על השכרת דירות יעלה למשק 
יותר מהחיסכון שיביא ביטול הפטורים על - פי הרפורמה במסים שאושרה באחרונה 
בממשלה . פירוש הדבר הוא , שרפורמה זו תאבד את משמעותה . גביש סבור כי 
הפטור ממס על השכרה לא ישיג את המטרה של הגדלת היצע הדירות , אבל עלול לערער 
את מערכת המס כולה , להרע את חלוקת ההכנסות במדינה , ויש בו ויתור על הכנסות 
בתקופה של תקציב גירעוני . גביש מציין בתזכיר , כי מחקר שעשה מכון גוטמן 
מלמד , כי לא נמצא קשר בין האפשרות של ביטול מס הכנסה על השכרת דירות , 
לבין היצע הדירות להשכרה . הוא מזכיר כי כבר כעת יש אפשרות לקבל פטור מהגשת 
דו"ח שנתי לשלטונות המס , אם משלמים מס בשיעור % 01 בלבד על ההכנסה משכר 
הדירה . נציב מס ההכנסה מזהיר , כי הפטור המוצע ייצור תמריץ ל"כיבוס " 
הכנסות החייבות במס . בתזכיר יש כמה דוגמאות לניצול הפטור לרעה . קבלני 
בניין המשלמים מס מלא על כל התמורה ממכירת דירה יוכלו לפצל את מחיר המכירה , 
כך שחלק ממנו ישולם כשכר דירה . כמו - כן תיפתח אפשרות להסבת הכנסות עסקיות 
החייבות במס להכנסה משכר דירה , בתחומים כמו מלונאות , בתי אבות ובתי דירות . 
לדוגמה : בית מלון או בית אבות יוכל לפצל את פעילותו לתאגידים נפרדים . 
את רוב פעילותו ייחס להשכרה וירכז אותה בתאגיד אחד , ואילו על שירותי האירוח 
והמזון ידווח במסגרת תאגיד אחר . אפשרות אחרת היא שמעסיקים יסבו הכנסות 
מעבודה להכנסות משכר דירה . בנוסף לכל אלה יגרום מתן הפטור הפסד הכנסות 
ישירות למדינה , בסך 03 מיליון ש"ח לשנה . 
