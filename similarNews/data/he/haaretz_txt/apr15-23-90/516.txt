איש מדע את עמדתו בקשר למחקר לפי דיווח בעיתונות , כבר הוא מערער על מדעיותה 
של תגובתו . במקרה דנן היה על ד"ר יעקב שמיר לפנות אלי כמזמין המחקר ולבדוק 
עמי את נוסח מסקנות המחקר , כפי שהכנתי אותן . בהזדמנות זו הייתי גם יכול 
להגיב על הרמז הגס בדבר המתאם שבין פרסום בעיתונות המקצועית לבין החשיפה 
התקשורתית . האם יש להבין כי תגובתו של שמיר ב"הארץ " באה על חשבון פרסום 
מדעי מפרי עטו ? ובנוגע למסקנות עצמן . כאשר מנסים פוליטיקאים ואנשי תקשורת 
ליצור את הרושם כי דעת הקהל בארץ נחרצת נגד איחוד גרמניה , יש בתוצאות הסקר 
שאותו הזמנתי תשובה ברורה מאוד : פרט ל%62 מהציבור , המוכנים , באופן 
מפתיע למדי , לצדד באיחוד , השיבו כ%14 מהנשאלים כי אין להם דעה בעניין , 
או שתשובתם תהיה תלויה בנסיבות . ופירושו של דבר , חד - משמעית , שאין 
התנגדות אוטומטית או נחרצת לאיחוד גרמניה בקרב קבוצה זו שאם לא כן , היה 
בידיהם להשיב לשאלה בלאו נחרץ . אין איפוא " עיוות גמור " , כטענת שמיר , 
במסקנה כי אין שני שלישים מהאוכלוסייה היהודית בארץ מתנגדים התנגדות עקרונית 
ומובהקת לאיחוד ( עם זאת , לא אני כמזמין המחקר , ולא המתווכים שביני 
ובין הידיעה בעיתון " הארץ " , לא ניסו לסלף ולומר שלמעלה מכרבע האוכלוסייה 
תומכת במודע ובהכרה מלאה באיחוד ) . כאשר השאלה שעל הפרק היא מי מבטא את 
דעת הקהל בארץ ראש הממשלה שמיר בתגובתו בנובמבר או שר החוץ ארנס בביקורו 
בגרמניה נראה שיש עדות מסייעת בתוצאות המחקר כפי שהוצגו , גם אם אין הידיעה 
בעיתון מרבה בפירוש ובפירוט , כמקובל על אנשי מדע , כשהיריעה העומדת לרשותם 
רחבה ללא גבול . ובנוגע ל"זכר השואה " : כאן נכנס שמיר , שמומחיותו היא 
בתחום התקשורת והעיתונות , לתחום לא לו . בנוגע ל"זכר השואה " אין עוסקים 
בזיכרון האישי של פליטי השואה דווקא , אלא בזיכרון הקולקטיווי , נחלתם 
של הכל , כולל הדור הבא . מהמחקר עולה , כי בקרב האוכלוסייה שהיה לה מגע 
בלתי אמצעי עם השואה , גדולה הנטייה להתנגד לאיחוד גרמניה יותר מאשר בשאר 
האוכלוסייה . מתברר שהשפעת הזיכרון הקולקטיווי על העמדות ניכרת פחות מהשפעת 
הזיכרון האישי עליהן . אם לא כן היתה התשובה הנחרצת " לא " לאיחוד ניכרת 
יותר גם בקרב אלה שלא חוו את השואה , וכך היתה עוברת את גבול שליש האוכלוסייה . 
ובבחינת קבוצות האוכלוסייה שאמירת הלאו שלהן רפה יותר , מתברר , על פי 
ממצאי הסקר , שאלה הם הצעירים ובני עדות המזרח . ברור אם כן שאצל אלה חלש 
יותר הקשר בין שימור זכר השואה ( במידה שהוא מעוגן בעמדותיהם ) ובין התשובה 
לשאלת איחוד גרמניה . לכן , המסקנה שאין רוב האנשים בארץ מושפעים מזכר 
השואה בעת התייחסותו לשאלת האיחוד , היא מסקנה שרירה וקיימת . לסיום , 
אוסיף כי השאלה שנשאלה הפעם בסקר היתה בחזקת גישוש . בעוד כמה ימים יישאל 
מדגם מייצג נוסף שאלות בנוגע ליחסו לגרמניה ויחסו לאיחודה , ורק בסופו של 
עיבוד הנתונים יהיה מקום להגיב תגובות של ממש על מסקנותי . 
