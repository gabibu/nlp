רים להעסקת זרים בענף התעשייה . 148 היתרים ניתנו להעסקת מטפלים לנכים ולנזקקים 
עלייה של 001 פניות לעומת החודש הקודם . ניתנו גם 005 היתרים לתיירים יהודים 
השוהים בארץ . אנו מעניקים היתרים לעובדים זרים בתעשייה , כאשר אין להם 
תחליף של עובדים מקומיים . ההיתרים הם לזמן קצוב ומוגבל , ומותנים בהכשרת 
עובד ישראלי בצמוד לעבודת העובד הזר . קיים מחסור בארץ בעובדים בתחומי הטקסטיל : 
אריגה , סריגה , טווייה , צביעה ואשפרה . יש גם ביקושים לרתכים , מסגרים , 
עובדי בניין ואחיות בבתי - חולים . אנו משתדלים להמעיט במתן ההיתרים , 
נוכח גלי העלייה מבריה"ם . ידוע כי בין העולים נמצאות אחיות רבות , ועל 
כן אנו מבקשים לצמצם מספרן של עובדות זרות . בקרוב יפתח שירות התעסוקה קורס 
אחיות מעשיות שיוצע למובטלים . לקבלנים היו עד סוף דצמבר 98 היתרים לייבא 
005 עובדים זרים . היתרים אלו בוטלו כי הגענו למסקנה שעבודת הבניין צריכה 
להיות עבודה עברית ועליה להיות יותר מתועשת . ההיתרים בוטלו בהנחייתו של 
שר העבודה והרווחה , רוני מילוא , ומרכז הקבלנים התחייב להדריך ולדאוג 
לכוח עבודה ישראלי . נוסף להן הובאו באחרונה מטפלות בית מפולין , הונגריה 
ומהודו . פנינו פעמים רבות למשרד הפנים ולמשטרה בבקשה שיגרשו פיליפיניות 
ועובדים זרים אחרים העובדים בלא רשיון . אנו עורכים מבצעים גדולים לאיתור 
עובדים זרים בלא רשיון ומטילים קנסות על מעסיקיהם . אך הסמכות לגרש את העובדים 
נתונה בידי משרד הפנים והמשטרה והם אינם עושים די . לדעתנו אפשר לעשות יותר 
על מנת להרתיע מעסיקים ונכים מלהעסיק עובדים שלא בהיתר . קיימים לחצים אך 
אנו משתדלים להיות צמודים לקריטריונים ולנוהלים . בקשות ליבוא עובדים בתעשייה 
נדונות בוועדה המורכבת משני סמנכ"לי השירות , ההסתדרות והתעשיינים . אף 
פנינו למשרד הפנים שישלח נציג משלו . הבקשות להבאת מטפלות בית נתונות בחלקן 
הגדול לשיקול דעתו של רופא . גילינו מקרים רבים שבהם אנשים התחזו לחולים 
על מנת לקבל אישור להבאת מטפלת בית זרה . עורך דין ידוע ביקש רשיון למטפלת 
עבור רעייתו חולת הסרטן . לאחר מותה הוא ביקש להמשיך ולהעסיק את המטפלת 
ואנו התנגדנו לכך . אנו שוכרים לעתים חוקרים פרטיים על מנת שיאמתו אם מבקש 
הבקשה הוא באמת חולה . 
