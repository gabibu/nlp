הפועל כפר סבא יריע גם הוא לאלופים הכתומים , כאשר יקיפו את מיגרשם בשכונת 
התקוה בתום המישחק ביניהם ב - 62 במאי עם דגל הלאום בידיהם . ולא חשוב אם 
תהיה הפתעה גדולה במחזור הנעילה , או קודם לכן . בשכונה כבר אפשר להתחיל 
לתכנן את חגיגות ההכתרה . לא צריך לאזור אומץ רב , כדי לבעוט בכל החישובים 
התיאורטיים ההפכפכים . כי בעוד 045 דקות יהיו לנו אלופים חדשים . יש כתובת 
ברורה . הפיניש הרישמי אמנם רק מתחיל עכשיו , שישה מחזורים לסיום , אבל 
למעשה נפל דבר בצמרת בשלוש השבתות האחרונות , כאשר ניצחו בני יהודה בזו 
אחר זו את מי יריבותיה לתואר , חיפה ופתח תקוה , והסתפקו אתמול ב - 10 
קטן ולא מלהיב נגד בית"ר תל אביב . זה הושג על רקע שאגה אדירה של אוהדיהם 
המתמרקים , כאשר בישרו להם הטרנזיסטורים בדקות הנעילה , כי החיפאי עופר 
מזרחי סיים בצפון את הזלילה ההדדית חיפה פתח תקוה , בתיקו שהקפיץ את התקוה . 
אם מכונת האליפות של בני יהודה קצת חרקה אתמול מול הבית"רים חסרי האתגר , 
והחלוצים קצת זייפו מול השער , ובכל זאת חצץ פער איכותי ברור בין שתי הקבוצות 
זה רק ממחיש מי הקבוצה הטובה בלאומית , גם ביום כזה . הפחד מפני תבוסה , 
לאור התנופה הגדולה של בני יהודה , אילץ את הבית"רים לשנות מאופיים ולשחק 
הגנתי משך יותר ממחצית המישחק . זה , כמובן , פוקק את המעברים אל שערם , 
אבל גם כך , היה לחביב הרבה מה לעשות וגם לחזות בכדורים שורקים ליד שערו , 
ואילו אסייג המשועמם רק חילץ עצמותיו רוב הזמן מחוץ לשערו . אולי רצה בית"ר 
הנינוח לעצבן את בני יהודה ו"לגנוב " שער סנסאציוני , אבל זה לא עובד , 
כאשר רק ירון כהן היה בחוד ועליו השומר המצויין , לכל אורך הדרך , רואי 
חדד . בקלות רבה נופצו כמה פריצות לא רציניות של בית"ר , ורוב הכדורים 
הגבוהים שנבעטו מהגנתו קדימה , מצאו שם רק את רואי וזאנה ועוד מגן בלי שחקן 
כחול מולם . זה לא היה רציני . רק אחרי שערו של משה סיני ניסה בית"ר לצאת 
מסוגרו , אבל עקיצות היתוש שלו לא הכאיבו כלל . נדמה היה , כי אפילו יספגו 
בני יהודה שער מקרי , היו לוחצים מיד על הדוושה ומשיגים מה שהם רוצים גם 
ביום בינוני שלהם , אבל בהחלט יום טוב בהשוואה לכל הקבוצות בארץ , כיום . 
נגד חיפה ופתח תקוה הם היו בשיאם , אבל הסגנון לא משתנה . גם השיטה . 
מהר וקדימה בביטחה ובקלילות , עם הרבה מסירות כפולות בניצוחם של סיני ואייל 
חיים ובאיגופם של עלו וסלמן . ואם לא הכל דפק אצל שירזי וניר , וגם בדרך 
אליהם , וגם רוני לוי הסתרבל קצת צריך לשאול את הבית"רים כמה קשה היה ביחוד 
לשומרים לסכור את הממהרים אל התואר . הם פיספסו יותר מדי . קורה . הרבה 
יותר מחמיצים אצל מי יריבות השכונה . לא רק בזה ההבדל בין האלופה שבדרך 
לבין מי שרצו להיות . 
