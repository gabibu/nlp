גבעתי א וגבעתי ב , טען אתמול קצין בכיר , לשעבר מחטיבת גולני , כי שר 
הביטחון לשעבר , יצחק רבין , הוא האיש שנתן את ההוראות להכות לצרכי ענישה . 
זו פעם ראשונה שקצין בכיר עומד על דוכן העדים וטוען כי שר הביטחון לשעבר 
נתן הוראה זו . עד כה עסקה בהוראה זו התקשורת . אתמול התחדש משפט גבעתי 
ב בבית - הדין הצבאי של פיקוד הדרום . ארבעת הנאשמים , רס"ן יצחק לויט , 
סגן עופר רשף , סמ"ר אלי שוקרון וטוראי גדי זנבה , נאשמים בהכאתם ובאחריות 
להכאתם של שני תושבים ממחנה הפליטים אל בורייג , שאחד מהם מת מאוחר יותר 
בבית - החולים . אתמול העידו שני קצינים בכירים מחטיבת גולני . העד הראשון , 
מג"ד בגולני לשעבר , סא"ל ן . סיפר בבית הדין : " היה כנס בראשות האלוף 
דאז , יצחק מרדכי , ומפקד האוגדה , וסוכם כי יש להכות על מנת להתריע ולהעניש . 
" היה גם כנס עם שר הביטחון . יצחק רבין התייצב לצד צה"ל נגד הביקורת בציבור , 
ואמר : " המכות הן חלק מן המדיניות . המכות הן חלק מן העונש , צריך 
להשתמש בכוח , להכות , זו הדרך להשתלט על המצב , זו השיטה " . סא"ל ן . 
סיפר כי היו הנחיות להשליט סדר באורחות החיים , ולכן " חיילים הסתובבו 
עם פטישים " . כשיטה להעניש את האוכלוסייה על " התנהגות לא נאותה " נאספו 
גברים בלילה כדי לעייפם בביצוע עבודות מע"ץ כל הלילה . כשנשאל מי היה מחליט 
מהי התנהגות לא נאותה , ענה העד : " אני " . כן העיד : " ראיתי אלות 
לא תקניות עם מסמרים בפנים . לימדתי את החיילים להכות . קיבלתי את השיטה 
שצריך להוריד את האלימות באלימות " . עוד סיפר בעדותו כי החיילים דיברו על 
מורשת קרב של מכות . " חששתי שהמרביצנים יהיו המנהיגים . באווירה שהיתה 
אפשר היה לסכם כי הם היו חבורת עבריינים " . קפידבינבעדותו אמר סא"ל ן . 
כי אלוף פיקוד הדרום לשעבר , ומי שמכהן כיום כאלוף פיקוד המרכז , יצחק 
מרדכי , השתתף באופן אישי בהכאת תושב מקומי שסירב להזיז מחסום . " הכוח 
שלי היה באזור עזה , לא זכור לי בדיוק היכן . בשעות אחר הצהריים נתקל הכוח 
במחסום שכלל צמיגים , אבנים וחלקי רכב על הכביש . הכוח היה באחריותי , 
הוא הגיע למקום ואני הגעתי למקום . טיפלנו באירוע על פי ההנחיות , כלומר 
לא ידענו מי עשה זאת , אספנו ארעית גברים והורינו להם , תוך נטילת תעודות 
הזהות שלהם , לפנות את המחסום . תוך כדי האירוע הגיע למקום האלוף מרדכי , 
ירד מן הרכב ותפס פיקוד על האירוע . במהלך טיפולו באירוע הורה לי לעזור 
לו . הוא ואני הזזנו חלקים מן המחסום ונכנסנו לתוך מסעדה סמוכה . כאשר 
נראה לאלוף שאחד ממפוני המחסום מתחכם ואינו עושה את המוטל עליו , הורה לי 
להחזיק אותו והיכה בו בפנים עם ידו פעמיים . הוא דיבר איתו בערבית , לא 
יודע מה אמר לו . המקומי לא נפגע , הוא לא היה עציר ולא היה מפר סדר . 
זו דוגמה של מסר ברור ביותר איך צריך לטפל ולהתנהג " . האלוף מרדכי הכחיש 
מכל וכל אירוע מן הסוג הזה . עד נוסף שהעיד אתמול הוא מח"ט גולני לשעבר , 
אל"ם א . שהתייחסאף הוא להנחיות ולפקודות . הוא סיפר כי בהתחלה היו הנחיות 
לא להכות נשים וילדים , אחר כך התירו להכות תושבים וילדים שהיו בין מפירי 
הסדר . לדבריו " היה משבר בקרב החיילים הטובים שהגיעו מלבנון . לא הצלחנו 
למלא את המשימה בעזה " . העד גילה כי במהלך שהותו בעזה הוא הדיח מ"ף אשר היכה 
אדם מעבר למותר . הוא סיפר כי אותו מ"ף הגיע לביתו של תושב והורה לו לבוא 
למעצר , אבל הוא הרביץ לו בבית , וכאשר הגיעו לחורשה הרביץ לו שוב . למה 
הדחת אותו ? , נשאל העד וענה : " כי הוא הרביץ חורשה אחת יותר מדי " . 
