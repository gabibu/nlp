ח"ך אברהם ורדיגר אולי לא התכוון לכך , אבל ההסכם שחתם ביום חמישי בלילה 
עם מפלגת העבודה סייע מאוד ליצחק שמיר . ברגע ששאול עמור הכריז בבנייני 
האומה בירושלים על העסקה החדשה של ורדיגר , השתנה הלוך הרוח בכנס של מרכז 
הליכוד : את המשקע בעל האופי המוסרי , שהותירו דבריו המבריקים של בנימין 
בגין , החליף האיום המוחשי על נכסי השלטון שהיה גלום בהודעה על עריקתו של 
ורדיגר . היה ברור שמרכז הליכוד הולך לאשר את ההסכם עם מודעי . הרב ורדיגר 
רשאי אפוא לכתוב בספר זכויותיו , שהושיט יד מושיעה לליכוד , פעם שנייה 
בתוך שבועיים . הליכוד של אור ליום ששי שעבר נהג כיצור פוליטי נורמלי : 
הוא סירב לוותר בקלות על השלטון . הטראומה של תקופת הישיבה הממושכת באופוזיציה 
ריחפה בחללי האולם והטרקלינים של בנייני האומה והוחדרה באופן מחושב ובוטה 
לתודעתם של אלה ששכחו אותה . נציגי הרוב איימו ב"סזון פוליטי " שיכה בליכוד , 
אם ישוב לספסלי האופוזיציה , ולא היססו להזהיר באופן מפורש מפני סכנות 
של אובדן פרנסה בגלל הרדיפות הצפויות מצד העבודה , אם תשוב לנהל את ענייני 
המדינה . היו בהנמקת הרוב , בעיקר זו שבפי יצחק שמיר ומשה קצב , יסודות 
צורמים , כמעט פשיסטיים ( " טובת המדינה קודמת לכל " ; " כל שיקול נדחה 
מפני החובה למנוע מנדט משמעון פרס " ; התקפה חריפה על כלי התקשורת והאקדמיה ) 
. והיתה במעמד הרבה צביעות ( אריק שרון ויצחק שמיר יושבים איש לצד רעהו , 
מחייכים ומתייעצים ; דוד לוי מעלה על נס את ליכוד השורות במפלגה ; משה 
ארנס מדבר על סלידתו מההסכם אבל קורא לאשר אותו ) . אבל היה בו גם הישג 
תדמיתי , שמקורו במהלכיהם של בני בגין ועוזי לנדאו . הליכוד צבר בסוף השבוע 
נקודות בדעת הקהל , בוודאי אצל אוהדיו , משום שגם הכריע למען המשך המאבק 
על השלטון וגם הוכיח שממנו צומחת תביעה מוסרית . לא השמאל קרא להעדיף את 
השיקול המוסרי על פני השלטון , אלא בני בגין ועוזי לנדאו ( לא כל חברי 
הקבוצה שנאספו סביבם אמינים כמותם : ראה , את הצדיק הידוע בני שליטא ) 
. לא יוסי שריד ויאיר צבן דרשו ממפלגותיהם לוותר על ההסכמים עם שמעון פרס , 
משום הם כרוכים בקניית תמיכתו של אברהם שריר . היו אלה דווקא בניהם של 
מנחם בגין וחיים לנדאו שהצהירו : שלטון לא בכל מחיר . הודעותיהם של חיים 
רמון ואמנון רובינשטיין , שלא יתנו יד להסכם בין העבודה לקבוצת מודעי בגלל 
אופייה הסחטני , היו היגררות חקיינית אחרי תגובתם האינסטינקטיווית של בגין 
ולנדאו . כולם זוכרים שהצהרותיהם אלו של אנשי העבודה ושינוי באו לאחר שנתנו 
תמיכתם לשמעון פרס , המבסס את תקוותיו הפרלמנטריות על שיחודו של אברהם שריר . 
המשבר הפוליטי בראשית שבוע זה , לאחר ישיבות מרכז הליכוד , לשכת העבודה , 
והתפנית התורנית בעמדתו של הרב ורדיגר , חזר לנקודת ההתחלה . שוב מתעוררת 
אופטימיות בעבודה , שוב נחלץ הליכוד לנהל קרב בלימה , שוב מפזרת ש"ס רמזים . 
מאוד ייתכן שיותר ממה שקובעות ההכרעות בשתי המפלגות הגדולות משפיעים רימוני 
הגז בבני ברק . הם מעידים כי כללי המשחק הדמוקרטיים חשופים לסכנות של ממש . 
הם מכים בנבחרי הציבור החרדיים בבטן הרכה שלהם . יראי השמיים של ש"ס הם 
גם יראי אדם . אריה דרעי , עד לפני חודש נער השעשועים של הפוליטיקה הישראלית , 
הוא היום תינוק פוליטי מבוהל העושה מחוות עצבניות כדי להדוף מעל עצמו איומים 
ולחצים . טירון זה בעסקי ציבור סבור שהקהל הרחב , בוודאי אוכלוסיית בוחריו 
וקיצוני הימין , אינם מפענחים את צופן התנהגותו : את נסיגתו המבוהלת מההבנה 
החשאית עם פרס , את הכרזותיו ההיסטריות האחרונות בזכות הליכוד , את עמדתו 
הקולנית בעד הקמת ממשלת אחדות . הרימונים בבני ברק באים להזכיר לו כי אם 
מאחורי חומת ההצהרות הללו הוא זומם עסקה מחודשת עם העבודה , יהיה מי שייפרע 
ממנו . ודרעי , אם מותר להקיש מהתנהגותו עד כה , יבין את הרמז . זה מעשה 
מרכבה קואליציוני בתנאי אלימות שלא נודעו כמותם . זו פוליטיקה של סחטנות 
שמעטים בה הגיבורים ואנשי העקרונות . רעיונות נעלים חתירה לשלום מכאן , 
ושמירה על שלמות ארץ ישראל , מכאן הם בני ערובה של המיקח והממכר הקואליציוני . 
ואם זוכרים שהנפשות הפועלות , שמעון פרס , יצחק שמיר ועמיתיהם , הם 
אלה שב5891 , בתקופתה של ממשלת האחדות הראשונה , נכנעו לסחטנות של אחמד 
גיבריל ( 051 , 1 מחבלים תמורת 3 חיילים שבויים ) , מסיקים שבימים הקרובים 
עשויים תעריפי הסחטנות הקואליציונית להוסיף ולהאמיר . 
