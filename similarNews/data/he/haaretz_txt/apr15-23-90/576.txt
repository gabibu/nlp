ברנרד שרייר , בעליו של מלון השרון בהרצליה , ומי שרכש לפני כשנה את חברת 
משקיעי ישראל מידי כור , מנהל מו"ם עם הנהלת המשביר המרכזי לצורך רכישת 
חלקו ( של המשביר המרכזי ) ברשת המשביר לצרכן , שמחצית ממניותיה מוחזקות 
בבעלותו . את המחצית השנייה של הבעלות מחלקים ביניהם האגודות הצרכניות קו - 
אוף דן השרון , קו - אוף הצפון , וקו - אוף ירושלים . המו"ם מתנהל מזה 
זמן ואינו מתקבל בהתלהבות על ידי שאר השותפים במשביר לצרכן . אחד מהבולטים 
שבהם אמר באחרונה ל"הארץ " כי בהתאם לידוע לו המו"ם אינו נמצא בשלבים מתקדמים , 
והמרחק בין הצדדים רב . אחרים , ובהם יעקב ארטל נציגו של שרייר בישראל , 
אמרו אתמול שהעסקה הוצעה אמנם על ידי המשביר המרכזי לשרייר , אך בשלב זה 
מדובר בשיחות ראשוניות בלבד . כן נמסר שגם קונצרן כלל מגלה עניין ברכישת 
חלקו של המשביר המרכזי במשביר לצרכן , וזאת באמצעות חברתה הבת כלל סחר , 
אך בדיקה שנערכה אתמול מלמדת כי בקונצרן לא נערך שום דיון רציני בנושא . 
