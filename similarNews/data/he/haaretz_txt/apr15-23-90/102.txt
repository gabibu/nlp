השבוע , בתום חג הפסח , צפויה החברה לישראל לפרסם את תוצאותיה העסקיות 
ל9891 . התוצאות של החברה לא ידועות , אך נראה כי יהיה זה אחד המאזנים 
הטובים ביותר שהציגה החברה לישראל מאז הוקמה . הרווח הצפוי מוערך ב5282 
מיליון דולר . החברה לישראל בשליטתו של איש העסקים שאול איזנברג , היא 
לא רק העסק המרכזי והגדול ביותר שלו בישראל . עבור איזנברג מהווה החברה 
סמל לביסוס מעמדו בארץ . הדבר החל עם המאבקים הקשים שהיו לאיזנברג עם הברון 
רוטשילד על רקע החברה לישראל . עד היום לא ברור לחלוטין אם איזנברג הורה 
לרכוש את השליטה בחברה , או שזו נרכשה בעבורו במחירי הבורסה המופרזים של 
שנות ה08 המוקדמות , ביוזמתו של מיכאל אלבין המנוח , שייצג בפועל את איזנברג 
בארץ . אלבין טען , כזכור , שרכש את מניות החברה על - פי הוראה של איזנברג . 
מטעם אייזנברג נאמר אז כי ההשתלטות במחירי הבורסה הגבוהים היתהביוזמתו הפרטית 
של אלבין . רכישת החברה במחירים מופרזים היתה מהגורמים המרכזיים להפסדים 
הקשים שהיו לאיזנברג מעסקיו בארץ . כשרכש את החברה לישראל היו בארץ אנשים 
לא מעטים שסברו שהיא תגרום לו להפסדים קשים , וכי לא יצליח להשתלט עליה . 
אבל איזנברג החליט לעשות סדר באימפריה הישראלית . יש הטוענים שיחד עם עסקיו 
האחרים בארץ מהווה החברה כשליש מכלל עסקיו , אך אחרים מגחכים לשמע טענה 
זו , ואומרים כי החלק הישראלי בנכסיו של איזנברג שולי בהרבה . בכל מקרה , 
איזנברג הצליח לעשות סדר בנתח זה של עסקיו . זה לא היה קל . בגלל פרשתקפמאליד4אלבין 
נותקו יחסיו עם חתנויונתן זוכוביצקי , שהיה בעבר מעמודי התווך של האימפריה 
הכלכלית שלו . הדבר גרם לנתק מוחלט מבתו אסתר , שיש אומרים שאליה היה קשור 
יותר מלבנותיו האחרות . איזנברג סבל מלא מעט תהפוכות במשפחתו . בתו ליז 
הרדי התגרשה מבעלה , וניסתה להיכנס בעצמה לעסקים . בתו אלפרידה חיה בנפרד 
מבעלה , יגאל דיאמנט , וגם הבן היחיד ארווין , שלאחרונה הוחזר על - ידי 
איזנברג לארץ כדי לעמוד בראש הנציגות שלו כאן , התגרש באחרונה . איזנברג 
נקט נקט צעד דומה לאחר פרשת אלבין , אך אז ניהל ארווין את העסקים בישראל 
לתקופה קצרה בלבד . הוא חזר לאנגליה ולמשך תקופה מסוימת היה מנותק מעסקי 
המשפחה . יש הטוענים שהיה זה צעד טקטי בלבד , שנעשה במטרה להציגו כחסר 
כל לצורך הסכם הגירושין מאשתו אנגלה . לפני כשבע שנים , בשיאן של פרשות 
איזנברג - אלבין - זוכוביצקי ונספחיהן , היו ידיעות לא מעטות על כך שאיזנברג 
מבקש לנטוש את פעילותו בארץ . ההחלטה הוסברה באכזבתו הקשה מחותנו זוכביצקי 
ומאנשים שנתן בהם אמון , הן במישור העסקי והן במישור האישי . הוא הושפע 
גם מכשלון נישואיהן של בנותיו לישראלים , אך בעיקר נפגע מעמדו הציבורי של 
איזנברג בארץ . שמו נקשר לפרשיות הבורסה , מניות אתא ג ולודזיה . איזנברג 
אמנם התקבל לא פעם אצל ראשי הממשלה ואצל שרי האוצר , אך זאת בעיקר הודות 
לקשריו עם מערכת הביטחון מצד אחד , ולפעילותו בסין מצד שני . באותה עת 
היה איזנברג אמצעי הקשר היחיד בין ישראל לבין סין . גם בית אסיה המפואר , 
שבנה לעצמו תוך שערוריות אין - ספור לא סייע לו לבנות תדמית מכובדת . 
נדמה היה לו שמזל רע רודף אותו בכל הקשור לעסקים בארץ . כעת , כאשר מתברר 
כי איזנברג רוצה להשתקע סוף סוף בארץ ולהפוך את ביתו המרווח בסביון ממעון 
המיועד לחגים ולביקורי פתע לבית של ממש , נראה שגם מעמדו השתנה . את הכמיהה 
לגור בארץ אין לייחס רק לכך שהוא עומד לחגוג את יום הולדתו ה07 . גם מעמדו 
הציבורי השתנה . כעת הוא מיוצג בארץ על - ידי דמויות משמעותיות יותר במשק 
הישראלי מאשר בעבר : דוד קמחי , מנכ"ל משרד החוץ לשעבר , צבי צור , שנמנה 
בעבר עם ראשי כלל , ומנכ"ל החברה לישראל אהרון זלר , שגם הוא הגיע מקונצרן 
כלל . המעבר מהפסדים קשים לרווחים נעשה רק לאחר תהליך הבראה ממושך וקשה . 
הוא נאלץ למכור לא מעט חברות , בדיעבד התברר שלא תמיד במחיר הנכון . דוגמה 
בולטת היא לודזיה , אותה מיהר איזנברג למכור לרוטקס במחיר שכיום נשמע מגוחך , 
בגלל שחשש מפרשת אתא נוספת . בעל השליטה ברוטקס , איש הטקסטיל יאיר רוטלוי , 
יזכור את קניית לודזיה כאחד העסקים הטובים ביותר שעשה בחייו . אך איזנברג 
לא הסתפק במכירת חברות . הוא איחד פעילויות וחברות והרחיב את תחומי פעילותן . 
אחת הדוגמאות הבולטות לכך היא ההחלטה ש"אינטרגמא " , מחברות ההשקעות של 
קבוצת איזנברג , תרכוש את השליטה בחברת " רפ"ק " המתמחה ברכיבי אלקטרוניקה . 
בהחלטה זו היה היגיון רב , שכן שתי החברות עוסקות בתחומים דומים . כך 
הפכה " רפ"ק " , שייבאה בדרך כלל רכיבי אלקטרוניקה , לחלק מהמערכת של " אינטרגמא " 
המייבאת לארץ ציוד צילום ( קודאק ) וציוד רפואי , ובאחרונה אף אלקטרוניקה 
בידורית , כמו מוצרי " טיאק " . בניגוד לעבר , העיקרון שעליו מתבססת כעת 
פעילות החברות של איזנברג בארץ , איננו הקמת חברות לצורך הנפקה בבורסה וגיוס 
הון , אלא בנייה של פעילות אמיתית והרחבת עסקים . על רקע זה מנהלת כעת 
החברה לישראל מגעים בניסיון לרכוש חלק מהפעילות של תדיראן . מדיניות זו 
היא גם הסיבה לניסיונות שעשתה החברה לישראל להיכנס לתחום השכרת הרכב . החברה 
אף בדקה אפשרות לרכוש מספר סוכנויות ליבוא רכב , אף כי כיום לא בטוחים בחברה 
אם זו השקעה כדאית , עקב מצבו הקשה של ענף השכרת הרכב . החברה לישראל בדקה 
גם את האפשרות לרכוש את חברת כימיקלים לישראל ואת בתי הזיקוק . איזנברג נתן 
לאנשיו בארץ הוראות חד משמעיות לפעול בזהירות מירבית . הוא חושש במיוחד 
מחזרה על שגיאות העבר , ומתקנא לא מעט בדימוי החיובי של איל התקשורת רוברט 
מקסוול בארץ . שני אנשי העסקים היהודיים מנהלים ביניהם דיאלוג , אך בשלב 
זה לא נראה שהם מתכננים לפעול במשותף בעתיד . החששות ההדדיים הם ככל הנראה 
גדולים מדי . הצלחתו של מקסוול בארץ דרבנה ככל הנראה את איזנברג להשתקע בישראל , 
שבה הוא מתכנן לרכז את פעילותו הבין - לאומית . החלטת הממשלה להקל במסים 
על חברות ומשקיעים שנתח גדול מפעילותם הינו בין - לאומי , דירבנה אותו לכך . 
בעבר נחקק בארץ חוק מיוחד , שזכה לשם " חוק איזנברג " . על - פי החוק זכו 
איזנברג וחברותיו לפטור ממסים במשך 01 שנים . תוקפו של החוק פג לפני שנים 
אחדות וכעת יוכל איזנברג ליהנות מהחוק החדש . קפמאליד4ספק אם ניתן יהיה לרכז 
כאן את כל פעילותו , המשתרעת על פני סין , יפאן ( שבה הוא מתגורר כיום ) 
, קוריאה , כמה ממדינות אפריקה , אירופה וארצות הברית . הוא כמעט אינו 
פעיל בארצות אמריקה הלטינית שבה היה פעיל בעבר . אין ספק שחלקים מפעילות 
זו יוכלו להתנהל בארץ , במיוחד לאור הסכמי כפל - מסים שיש לישראל עם מספר 
מדינות . פעילותו של איזנברג מוערכת במיליארדי דולר בעיקר בתחום הסחר הבין - 
לאומי , אך הוא גם בעלים של מפעלי תעשייה שונים , במספר יבשות . בשנתיים 
האחרונות , לאחר צמצום מסוים בעסקיו המסועפים , ניסה איזנברג להעמיק את 
פעילותו במזרח אירופה . איזנברג הוא סוחר בציוד לחימה , והשקט היחסי בעולם 
ביחד עם הנטייה לריסון תקציבי הביטחון גרמו לפגיעה בחלק מעסקיו . על רקע 
זה מובנת שאיפתו להיכנס לעסקים חדשים , אותם ניתן למצוא בשפע במזרח אירופה . 
הצלחותיו של מיליונר יהודי אחר , ד"ר ארמנד האמר , בברית המועצות , קורצות 
לו לא מעט . במסגרת הרצון לפעול במזרח אירופה ביקש איזנברג להקים תשלובת 
מזון גדולה בהונגריה , בהשקעה של עשרות מיליוני דולר . שמו נקשר גם בתוכנית 
לייצר מטוסים בברית המועצות . איזנברג שמח מאוד להזדמנות שניתנה לו להצטרף 
למסעו של שר החוץ , משה ארנס , לפולין במסגרת המשלחת לחידוש היחסים הדיפלומטיים 
בין ישראל לפולין . בעקבות ביקור זה עיבד איזנברג מספר תוכניות בתחום ייצור 
המזון וחומרי הגלם . על רקע ניסיונו להעמיק את החדירה העסקית למזרח אירופה 
נוצר קשר בין איזנברג לבין קבוצת בנק לאומי , המנסה גם היא להרחיב את פעילותה 
במזרח אירופה , תוך דגש על מתן שירותים בין - לאומיים או תוך ניצול היתרונות 
הבין - לאומיים שיש לקבוצה . שאול איזנברג ודוד קמחי נפגשו לפני כשבועיים 
עם יו"ר מועצת המנהלים של בנק לאומי , משה זנבר , מנכ"ל הבנק , דוד פרידמן , 
וראש השלוחה בארצות הברית , ד"ר זלמן סגל , המשמש כאחראי על פעילות הבנק 
בחצי הכדור המערבי . סביר להניח שבדיון זה נדונו האפשרויות להעמיק את הפעילות 
במזרח אירופה . אחד ממקורביו של איזנברג שביקש להסביר את כישרונו לאתר עסקים 
שאיש מלבדו לא רואה , אמר כי איזנברג ידוע לא רק כמי שיודע למצוא חליפה 
מתאימה ליתום , אלא גם ממציא יתום כדי לתפור לו חליפה . שפע ההזדמנויות 
שמציעות כעת ארצות מזרח אירופה לחברות מערביות , הופכות אותן ליעד מרכזי 
בעבור איזנברג , וישראל היא קרש קפיצה טוב לעסקים אלה . 
