פקין ( ע"ר וע"ץ ) . הנהגת מונגוליה פירקה את המשרד לביטחון הציבור , 
כצעד נוסף לקראת הנהגת הרפורמה בשלטון מסר אתמול פקיד במשרד החוץ . ביטאונה 
הרשמי של המפלגה הקומוניסטית , " אונן " דיווח שנשיאות הפרלמנט הוציאה 
צו המורה לפרק את המשרד . העיתון אישר גם כי ליוטננט - גנרל אגוואנגאנטסאנגיני 
פוטר ממשרתו כשר לביטחון הציבור . המשרד לביטחון הציבור פיקח על תנועות האזרחים 
והכשיר גם שומרי גבול ושוטרי מיליציה . " המשרד ביקש באחרונה מן הממשלה 
לשחרר אותו מהאחריות לביטחון הפנימי " , אמר דיפלומט . לדבריו , עדיין 
לא ברור מה יבוא במקום המשרד , שכן מונגוליה זקוקה לאבטחה חיצונית . הפגנות 
המוניות למען דמוקרטיה אילצו בחודש שעבר את מפלגת השלטון הקומוניסטית לוותר 
על שלטונה הבלעדי , שנמשך קרוב ל07 שנים . המפלגה הכריזה על עריכתן של 
בחירות חופשיות בסוף יולי . האיגוד הדמוקרטי המונגולי , המהווה אופוזיציה 
לקומוניסטים , דרש שהקומיסרים של המפלגה הקומוניסטית יסולקו מן הצבא . 
הקומוניסטים אמורים היו להשיב לדרישה זו במהלך יום אתמול . האיגוד הדמוקרטי , 
הגדול מבין שש מפלגות אופוזיציה שקמו באחרונה , הציב אולטימטום לקבלת התשובה 
עד ה02 באפריל , והודיע שאחרת יציב אנשים משלו ביחידות הצבא . 
