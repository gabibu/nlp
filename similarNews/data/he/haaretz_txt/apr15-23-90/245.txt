השר דוד לוי וח"ך אריאל שרון מאיימים לטרפד בוועידת הליכוד , שתתכנס מחרתיים , 
את אישור ההסכם בין שרי הליכוד לקבוצת הליברלים שבראשות מודעי . הם מוכנים 
למשוך את איומם בחזרה רק אם ועידת הליכוד תחליט לשוב למתכונת הישנה של הסכם 
גח"ל ותפרק את הסכם האיחוד בין המפלגה הליברלית לחירות , כך שתהיה הפרדה 
מוחלטת בין הרכבת הרשימה לכנסת של יוצאי חירות לרשימה המשוריינת של חברי 
המפלגה הליברלית לשעבר וסיעתו של מודעי . לטענת לוי ושרון , הצגת המועמדים 
לכנסת ברשימה מאוחדת , שבה משוריינים מקומות לליברלים על פלגיהם , תאפשר 
למחנה שמיר - ארנס בליכוד " לגנוב את ההנהגה הבאה בליכוד " . ראש הממשלה 
יצחק שמיר ייוועד הבוקר בנפרד עם לוי ועם שרון . קפידבינבצמרת הליכוד שוררת 
מתיחות לקראת כינוס הוועידה ביום חמישי , בגלל חזית רחבה המתנגדת לאישור 
ההסכם עם קבוצת מודעי . בראש המתנגדים ועד פעולה שחברים בו חברי - הכנסת 
בני בגין , אוריאל לין , אריאל ויינשטיין ויהודה פרח . גורמים בליכוד מקווים , 
נוכח תלונות שהוגשו לבית - המשפט על טיבו של ההסכם , כי יוחלט היום או 
מחר שלהסכם שנערך עם מודעי אין תוקף חוקי . ערב החג חזרו ואיימו חברי הסיעה 
לקידום הרעיון הציוני כי יחזרו לתמוך במפלגת העבודה אם ועידת הליכוד לא תאשר 
את ההסכם עמם . במפלגת העבודה מוסכם שלא לשוב ולהיוועד עם מודעי , אפילו 
אם ועידת הליכוד לא תאשר את ההסכם עמו . קפידבינשתי בעיות מרכזיות עשויות 
לעורר סערת רוחות בוועידת הליכוד , ואולי אף להביא לפיצוץ הישיבה : התנגדות 
עקרונית להסכם שנחתם עם השר יצחק מודעי וקבוצתו , ובעיקר לסעיף הדן בשריון 
מקומות לארבעת חברי הכנסת ברשימת הליכוד לכנסת , גם במקרה של הליכת הליכוד 
לאופוזיציה . מוקד ההתנגדות השני , בעיקר מצד אנשי מחנה לוי ושרון , הוא 
להמשך ביצוע " הסכם הליכוד " ( המאחד את הליברלים וחירות ) , לאחר שהובטח 
שריון לקבוצת מודעי . לטענתם , לאחר שישוריינו מקומות בכנסת לארבעת חברי 
הסיעה של מודעי ולששה חברים מהמפלגה הליברלית לשעבר ( שראשיה פת ונסים ) 
לא ייתכן שאלף הליברלים במרכז המאוחד של הליכוד יוכלו להשתתף בהליך הבחירה 
של שאר חברי הכנסת , ולהשפיע על המאבק העתידי לראשות תנועת הליכוד ועל קביעת 
מועמד הליכוד לראשות הממשלה . אנשי מחנה לוי ושרון תובעים חד - משמעית לבטל 
את " הסכם הליכוד " ולהחזיר לכנו את הסכם גח"ל , שלפיו בחרה כל מפלגה 
בעצמה את מועמדיה לכנסת . הם טוענים , כי יצחק שמיר ותומכיו בליכוד מוכנים 
לאפשר לליברלים במרכז הליכוד להשפיע על בחירת יתר חברי הרשימה בהניחם שרוב 
הליברלים שיישארו הם אנשי נסים , שיתנו באופן טבעי את קולם למחנה שמיר - 
ארנס , ולבחירה עתידית של ארנס לראש הליכוד , לאחר הסתלקותו של שמיר . 
ח"ך רובי ריבלין , מראשי מחנה לוי , אמר אמש כי לראש הממשלה יצחק שמיר 
אין עתה ברירה אלה לאפשר את החזרת הסכם גח"ל . " פירוש הדבר , שבנושאים 
פרסונליים יבחרו אנשי חירות והליברלים כל אחד את אנשיו . ההסכם עם מודעי 
ואנשיו חיוני , למרות ההבטים הסחטניים והבלתי - מוסריים שבו . אם הליכוד 
חפץ חיים , הוא חייב להבין שיש למצוא פתרון לבעיית מודעי ; אך לא יתכן 
שבהזדמנות זו , יבקש מחנה אחד בחירות להשיג יתרון על מחנה אחר באמצעות הליברלים , 
שכן ברגע ששוריינו מקומות לקבוצת ליברלים מחייב הדבר הפרדת כוחות של חירות 
והליברלים לכל הקשור בנושא הפרסונלי . " לא ייתכן , שמצד אחד ישוריינו 
לאנשי הליברלים מקומות , ומנגד תינתן להם זכות להשפיע על הרשימה כולה . 
אנו הרי עזרנו לשמיר למנוע נפילה , אולי ברגע האחרון ; האם זה התשלום 
שלו ושל אנשיו להקרבה הגדולה שלנו ? " , אמר ח"ך ריבלין . אך בנוסף לבעיית 
ההנהגה , ההסכם עם הליברלים בכללותו מותקף בחריפות רבה בליכוד . חברים 
בליכוד טוענים , כי מאחורי ההסכם עומד מעשה בגידה , שפל ביותר מצד מודעי 
ואנשיו , ואין לתת להם פרס על מעשיהם , אפילו במחיר השלטון . ועד פעולה 
שבראשות חברי - הכנסת בני בגין ואוריאל לין מנסה למנוע את אישור ההסכם , 
ונראה , כי יבקשו לקיים הצבעה חשאית בוועידת הליכוד לאישור ההסכם . קפידבינבגין 
ולין פועלים גם בחזית המשפטית , ואישים שונים עומדים להגיש היום תביעות 
לבית - המשפט המחוזי , במגמה לפסול את ההסכם שנחתם עם מודעי . בין הפונים 
לערכאות , גם עו"ד עקיבא נוף , שיבקש מבית - המשפט המחוזי בתל - אביב צו 
מניעה זמני נגד ההסכם ונגד כינוס ועידת הליכוד . ח"ך בני בגין הזכיר אמש , 
כי רק לפני כחודש הוכיח הליכוד התנהגות אצילית באשר לאולטימטום שהציב לו 
המערך וקבע שלטון לא בכל מחיר . " יש להמשיך קו זה . יש כאן עניין מוסרי 
ממדרגה ראשונה " , אמר בגין . ח"ך אוריאל לין אמר , כי המדובר בקבוצה של 
בוגדים , שכופה הסכם משפיל על הליכוד , ויש להתנגד לכך בחזקה . " מודעי 
ואנשיו מבקשים עתה להרוס את הליכוד , כפי שהצליחו להרוס את המפלגה הליברלית . 
לא ייתכן לתת לקבוצת שפלים זו פרס על מעשה הבגידה שעשו " , אמר לין . ח"ך 
ויינשטיין אמר שאין כל סיבה להקים ממשלה תוך כדי מעשה בוגדנות משפיל , מאחר 
" שממשלה זו לא תהיה מסוגלת לתפקד לאורך ימים בצל הסכינים שמודעי ואנשיו 
עוד עשויים לתקוע בה " . קפידבינמלשכת ראש הממשלה נמסר אמש , כי למרות התנהגותם 
של השר מודעי ואנשיו והדרך שבה אילצו את הליכוד להגיע לחתימת ההסכם , יש 
לזכור שהמטרה היא קודם כל למנוע הקמת ממשלה בראשות שמעון פרס ולהבטיח את 
המשך שלטון הליכוד . " אף אחד לא מאושר מההסכם שנחתם . צריך לאשר אם רוצים 
שלטון " , הבהירו אמש מקורבי שמיר . 
