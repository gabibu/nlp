" הסכם המיזוג בין חברת יפאורה לבין תשלובת תבורי , שכבר נחתם בראשי תיבות , 
ממשיך להתעכב בעקבות מכשולים המציבים נושי החברה ואי בהירות לגבי חובות 
התשלובת . בתבורי חוששים שככל שהעיכוב מתארך יגברו הקשיים והמכשולים להשגת 
ההסכם . בימים אלה מנהלים הצדדים דיונים קדחתניים בניסיון להשלים את המו"ם , 
כשברקע מגלים גורמים נוספים מענף המשקאות הקלים בישראל עניין באפשרות להקמת 
חברה משותפת חדשה עם תשלובת תבורי . הנושים העיקריים של תבורי הם ספקיה מחברת 
הבקבוקים פניציה , וחברת קופסאות - פח , המספקת את הפחיות למשקאות האישיים 
מתוצרת התשלובת , וכן הבנקים וגורמים נוספים בענף המימון . הנושים חוששים 
שהמיזוג יקשה עליהם עוד יותר את גביית חובותיהם , משום שעל פי ההסכם המוצע 
למיזוג שבין שתי החברות , הרי החברה לישראל ( שהיא הבעלים של חברת יפאורה ) 
, אינה קונה את היישות המשפטית של תשלובת תבורי ואת התחייבותיה , אלא 
עומדת להקים חברה משותפת חדשה יפאורה - תבורי , שתנוהל על ידי דן ביברו , 
ושאליה יועברו למעשה מפעלי תבורי בלבד . הנושים חוששים שחברה חדשה זו לא 
תיקח על עצמה את התחייבותיה הכספיות של תבורי , ושבעלי התשלובת לא יעמדו 
בהתחייבויותיהם במידה וייקלעו לסבך משפטי . על פי הידוע , התמורה שתשלובת 
תבורי עומדת לקבל במסגרת העסקה עם החברה לישראל לא תכסה את כל התחייבויותיה , 
שהיקפן מוערך בין 02 ל52 מיליון דולר . כפי הנראה התמורה מהעסקה תהיה עשרה 
מיליון דולר בלבד . הנושים , שמבחינתם חשוב שתשלובת תבורי תמשיך להתקיים 
כעסק חי לכל דבר , דורשים שבהסכם שייחתם בין תבורי לבין החברה לישראל , 
יובטחו זכויותיהם , ואילו בחברה לישראל טוענים שהעיכובים בעסקה מקטינים 
את הסיכויים של הנושים לקבל את כספם . גורמים המקורבים לתבורי מודאגים שמא 
אחד הנושים יאבד את סבלנותו ויתבע את התשלובת לדין . 
