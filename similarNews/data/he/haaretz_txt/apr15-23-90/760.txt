זאגרב ( ע"ר וע"ץ ) . 5 . 3 מיליון בני - אדם נכללים ברשימת בעלי זכות 
הבחירה בקרואטיה , והם ישתתפו בבחירות החופשיות הראשונות , שתיערכנה היום 
ברפובליקה הקרואטית , המשתייכת לפדרציה היוגוסלווית . קרוב ל006 , 1 מועמדים , 
מיותר מ03 מפלגות וארגונים , מתמודדים על 573 מושבים בשלושת בתי הפרלמנט 
הפרלמנט המקומי , פרלמנט האזרחים ופרלמנט הלייבור . המושבים יימסרו למועמדים 
שיקבלו יותר ממחצית הקולות בכל אזור בחירה . סיבוב שני של הבחירות יתקיים 
ב6 במאי , במחוזות בהם אף מועמד לא קיבל רוב מוחלט , ובפעם זו יספיק רוב 
רגיל כדי להיבחר . לאחר מכן , יבחר הפרלמנט את הממשלה ואת ממלאי התפקידים 
העיקריים ברפובליקה . הבית המוניציפלי , בן 511 המושבים , הוא הגוף העיקרי 
במישור קבלת ההחלטות . בית האזרחים ( 08 מושבים ) ובית הלייבור ( 081 
מושבים ) הם בעלי סמכויות יותר מוגבלות . בנו של שליט יוגוסלוויה המנוח , 
טיטו , התייצב כמועמד בבחירות מטעם המפלגה הקומוניסטית . אלכסנדר מיסה 
ברוז ( 84 ) , מנהל בחברת נפט , הוא הצעיר מבין שני בניו של טיטו , 
וזו ההתמודדות הפוליטית הראשונה שלו . הוא התייצב כמועמד באזור בחירות באיי 
לוסינג , בצפון הים האדריאטי . ברוז אמר כי הוא רוצה לתת יד למפלגה הקומוניסטית 
שאביו הנהיג , ואשר צפויה עתה לקשיים גדולים : " לאחר שהייתי חבר המפלגה 
הקומוניסטית יותר מ03 שנים , אני מרגיש מחויבות מסוימת לסייע לה להתגבר 
על המשבר ברגעים קריטיים אלה " . הוא הביע את ביטחונו בכך שהקומוניסטים בקרואטיה 
יהדפו את המגמה שהסתמנה ביתר מדינות מזרח - אירופה , ויזכו בניצחון בבחירות . 
" טענות האופוזיציה אינן מרשימות אותי " , אמר . הקומוניסטים מתמודדים 
בקרואטיה נגד קואליציה של מפלגות מרכז - ימין תחת השם " ההסכמה העממית " . 
כמו כן התייצב לבחירות האיחוד הקרואטי הדמוקרטי הלאומי . כל המפלגות קוראות 
ליתר עצמאות בפדרציה היוגוסלווית , ויש גם אישים מביניהן , הדורשים ניתוק 
מוחלט של קרואטיה מיוגוסלוויה . ברפובליקה השכנה , סלובניה , מתמודדים 
שניים בסיבוב השני על תפקיד הנשיא , לאחר שאף אחד מן המועמדים לא קיבל רוב 
מוחלט בסיבוב הראשון . בלגראד ( ע"ר ) . יוגוסלוויה ביטלה ביום חמישי 
את ההאשמה במהפכנות כנגד אזם ולאסי , אחד מראשי האלבנים במחוז קוסובו . 
אם ולאסי היה מורשע , ניתן היה להטיל עליו עונש מוות . את האשמה ביטל 
התובע הכללי של יוגוסלוויה . ולאסי , שהיה בעבר מנהיג המפלגה הקומוניסטית 
בקוסובו , הואשם , יחד עם 41 אנשים נוספים , בגרימת מהומות בחבל . הם 
עדיין מואשמים בעבירות חמורות פחות , בגין " מעורבותם האישית " בתקריות 
שאירעו במחוז באחרונה . המשפט שימש כאחד ממוקדי המתח החמורים בין סלובניה 
לבין רשויות השלטון ביוגוסלוויה . 
