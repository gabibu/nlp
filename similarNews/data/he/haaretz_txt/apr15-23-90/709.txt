בית הדין האזורי לעבודה בתל - אביב הוציא אתמול צו מניעה נגד עובדי בנק דיסקונט , 
האוסר עליהם לנקוט עיצומים . הבקשה לצו המניעה הוגשה ששלשום בבוקר , לאחר 
שהוועד הארצי הודיע להנהלת הבנק על השבתה מיידית של המחשב עד יום ו בחצות . 
פירוש הדבר , נטען בכתב התביעה , הוא שיתוק מוחלט של הבנק על כל שלוחותיו , 
שכן בהעדר מחשב אין נתונים בסיסיים ודו"חות חיוניים לניהול השוטף של עסקיו . 
העילה לעיצומים , כך מתברר מכתב התביעה , היא דרישת העובדים לתשלומי דמי 
הבראה מראש ולא באמצע השנה וכן תשלום בונוס עבור שנת 9891 ותשלום מקדמה על 
חשבון הסכם השכר לשנת 0991 . 
