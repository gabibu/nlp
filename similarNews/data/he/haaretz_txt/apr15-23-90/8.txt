נזק רב נגרם למעדנייה בפתח - תקוה , שהוצתה ביום ששי לפנות בוקר . בעל 
החנות , הנמצאת בדרום העיר , מוכר גם בשר חזיר . בתקופה האחרונה נכתבו 
כתובות " חזיר ! שאבעס ! " על קיר המעדנייה . המציתים פרצו את החנות , 
שפכו חומר דליק והציתו אותה . כוחות כיבוי אש של תחנת פתח - תקוה קיבלו 
הודעה על השריפה ב4 בבוקר ויצאו מיד למקום . במשך קרוב לשעה עמלו על כיבוי 
האש , ומנעו ממנה לכלות את המעדנייה . המשטרה חוקרת . משמרות של רץ ושינוי 
עמדו ביום ששי בערב ליד מקום האירוע , כאות מחאה על המעשה . עו"ד אבי אורן , 
העומד בראש סיעת ר"ן , המשותפת לרץ ושינוי בפתח - תקוה , אמר כי מעשה 
הוואנדאליזם של שריפת החנות , רק משום שהיא מוכרת בשר חזיר , שאב עידוד 
מדברי ההסתה של הרב שך נגד חברי הקיבוצים " אוכלי החזיר והשפנים " , ומהתחייבותו 
של ראש עיריית פתח - תקוה , גיורא לב , לחסל את החנויות המוכרות חזיר . 
לדבריו , עיריית פתח - תקוה מתנה כיום מתן רשיון לתוספת בנייה בעסק , 
באי - מכירת בשר חזיר . ועוד מהגבלות עיריית פתח - תקוה : מ"ם ראש העיר , 
סיני גלבוע , שהוא גם נציג הדתיים במועצה , מצנזר את תוכנן של כרזות הפרסום 
בעיר . לפני כשבועיים הסירה חברת הפרסום נור , בהוראתו של גלבוע , שלטי 
חוצות של חברת קונסטרוקטה . בכרזות נראית השחקנית מיקי קם ברגלים חשופות 
ובגד גוף אדום . 
