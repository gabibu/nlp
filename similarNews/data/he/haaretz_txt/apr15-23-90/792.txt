השבוע נסגר סופית קולנוע שביט שברחוב הספורט על הר הכרמל בחיפה . המקום 
יעבור הסבה ויהיה מרכז שידורים בכבלים . על - פי התוכנית המקורית , אמורים 
היו שידורי הטלוויזיה בכבלים בחיפה להיפתח בחודשי ספטמבר - אוקטובר אך לא 
ברור אם החברה המפעילה , חברת " קייבל נט " , תספיק לסיים את עבודותיה 
בזמן . אליעזר הירשזון , יו"ר ועד הר הכרמל , שבבעלותו קולנוע שביט , 
סירב לפרט את תנאי החכירה לחברת " קייבל נט " , אך אמר כי תנאי החכירה טובים . 
בעלי הנכס נדרשו לשלם פיצויים למחכירים קודמים , חברת " בידור נאה " 
בבעלות ענת אשרוב . במקום אולם הקולנוע יעמדו אולפני הפקות , הגג יחוזק 
לצורך הקמתן של אנטנות וצלחות לקליטה מלוויינים . הצלחות בקוטר של 01 עד 
9 מטרים יקלטו שידורים ממערב אירופה . במקום יוקם מוקד שידור שיכסה את אזור 
חיפה , טירת כרמל , נשר , והכפרים הדרוזיים דליה ועוספיה . נמסר , כי 
מאמציו של ראש העיריה גוראל לכלול גם את קריית חיים בחוזה שנחתם עם " קייבל 
נט " לא עלה יפה . בחיפה ישדרו בכבלים ב03 ערוצים . חברת קייבל נט , תשדר 
בשותפות עם חברה צרפתית , אשר תספק חלק מן השידורים והזכויות עליהם . בנוסף 
לכך יפעל ערוץ אקדמי מיוחד , משותף לאוניברסיטה ולטכניון . צוות מיוחד 
בראשות פרוף גבי ויימן מאוניברסיטת חיפה מכין את התשתית לשידורים אלו . עמוס 
רון , נציג חיפה במועצה לשידורי כבלים ויו"ר המועצה הציבורית לתקשורת קהילתית 
אמר , כי בחיפה יפעל ערוץ קהילתי מקומי . עוד אמר , כי מערכת שידורי הכבלים 
החיפאית תהיה בעלת איכות מן המשוכללות בארץ , מבחינת קיבולת הערוצים . 
בדיקת התקן הטכנולוגי תתבצע על ידי משרד התקשורת . הנחת הכבלים תתבצע על 
ידי מחרשות מיוחדות , הפותחות וסוגרות את הכביש בו ביום . כמו בכל אזורי 
הארץ מוקמת בחיפה תשתית למערכת טלויזיה בכבלים דו כיוונית , ערולצי רדיו , 
וכן שידורי מידע ממוחשב . 
