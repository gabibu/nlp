בריסל ( מיוחד ל"הארץ " ) . בריה"ם ופולין פירסמו הצהרה משותפת בזכות איחוד 
גרמניה , שצריך להתנהל כחלק מהתהליך האירופי הכללי , ולמען שמירת הגבולות 
שנקבעו לאחר מלחמת העולם השנייה . " בריה"ם ופולין מכירות לחלוטין בזכות 
העם הגרמני להגדרה עצמית . הן מסכימות כי תהליך איחוד גרמניה יתנהל בד בבד 
עם התהליך האירופי " , נאמר בהצהרה משותפת שפורסמה במהלך ביקורו של נשיא 
פולין יארוזלסקי בבריה"ם . בהצהרה נאמר כי " חיוני להתחשב באינטרסים של 
ביטחון בריה"ם , פולין ומדינות אחרות , ולערוב לאופי הבלתי ניתן לשינוי 
של גבולותיה המערביים של פולין , ושל כל הגבולות שהוסדרו באירופה לאחר מלחמת 
העולם השניה " . שתי המדינות גם מביעות את תמיכתן בפירוק הגושים הנוכחיים 
( נאט"ו וברית וארשה ) למען מערכת חדשה של ביטחון הדדי . מזכיר הברית הצפון - 
אטלנטית , מנפרד ורנר , שלל אתמול בתוקף את הרעיונות הסובייטים לפירוק 
הדרגתי של נאט"ו או לחברות בו - זמנית של גרמניה מאוחדת הן בנאט"ו והן בברית 
וארשה . ורנר הכריז , כי אלה הם רעיונות סרק שלא יביאו לפתרון בעיות הביטחון 
במרכז אירופה . בראיונות אחדים שפורסמו בבריסל אמר ורנר , כי בשלב הנוכחי 
עדיין נדרש קיומה של נאט"ו באופיה הנוכחי כדי להרתיע תוקפנות אפשרית , ולשמש 
ערובה מפני זעזועים . אולם בעתיד , לדבריו , יהיה צריך לשנות את אופייה 
של הברית , ולהגדיר מחדש את יחסיה אל בריה"ם . ורנר שלל מכל וכל אפשרות 
של פירוק מוחלט של נאט"ו , והדגיש כי הברית מבטיחה בין השאר את המעורבות 
הצבאית והפוליטית של ארה"ב ביבשת . דברי ורנר נאמרו בתגובה על הצהרות שר 
החוץ שווארדנדזה שהדגיש שוב את העניין של מוסקווה בפירוק שתי הבריתות הצבאיות 
באירופה . דברי המזכיר הכללי נאמרו גם בתגובה לרעיונות שהועלו בבירות מערב - 
אירופה באשר לאפשרות של פירוק הברית כאחת התוצאות של השינויים המתחוללים 
במזרח - אירופה . קפידבינבשתי המדינות הגרמניות נפתח אתמול ויכוח ציבורי 
על האפשרות , שהבחירות הכלל - גרמניות הראשונות יתקיימו כבר בתחילת השנה 
הבאה , ושיבוטלו הבחירות המתוכננות לפרלמנט המערב - גרמני . אולם לפי 
שעה נראה , כי יש חילוקי דיעות עמוקים בשאלה זו . יושב ראש מפלגת הקואליציה 
הליברלית בבון , גראף למבסדורף , אמר אמש שלנוכח הקצב המהיר של איחוד הגרמניות 
אין טעם לקיים בחירות מערב - גרמניות נפרדות בחודש דצמבר השנה , כפי שתוכנן . 
הוא הציע להאריך את הקדנציה של הבונדסטאג בחודשים אחדים , ולבחור בפרלמנט 
כלל - גרמני חדש בתחילת השנה הבאה . כמעט וודאי , שמקום המושב של פרלמנט 
כזה יהיה ברלין למרות שבבון נבנה עתה , בהשקעה אדירה , בניין חדש לבונדסטאג . 
עוזרו של הקאנצלר הלמוט קוהל , השר רודולף זייטרס , המנהל את המגעים של 
בון עם מזרח - גרמניה , התנגד אתמול להצעת למבסדורף . הוא אמר , שהבחירות 
הכלל - גרמניות אכן צריכות להתקיים בתחילת השנה הבאה , אך לפני כן יש לקיים 
את הבחירות המתוכננות לבונדסטאג . נציגים של מפלגת האופוזיציה הסוציאל - 
דמוקרטית השמיעו דיעות מנוגדות בנושא , ונראה שהגושים הפוליטיים הגדולים 
בבון טרם קבעו את עמדותיהם בשאלה . במזרח - ברלין אמרו חברי ממשלה אחדים , 
שאין להם עניין להציע לבון כיצד לנהוג בעניין הבחירות הנפרדות במערב - גרמניה , 
אך הם תמכו בתוקף בהצעה שהבחירות הכלל - גרמניות אכן יתקיימו כבר בתחילת 
1991 . במזרח - גרמניה צפויות כנראה עוד השנה בחירות בארבע או חמש מדינות 
מחוזיות שיוקמו בזמן הקרוב . הממשלה השמרנית החדשה במזרח - ברלין הודיעה 
אתמול , כי היא מכינה עתה הצעות לביצוע הרפורמה החוקתית , שתהפוך את מזרח - 
גרמניה למדינה פדראלית , בדומה למערב - גרמניה . קפידבינשר בכיר בממשלתה 
החדשה של מזרח - גרמניה הודיע , שאחת הפעולות הראשונות שבדעת ממשלתו לבצע , 
היא הריסתה המוחלטת של חומת ברלין . אוניברסיטת הומבולדט שבמזרח - ברלין 
הודיעה אתמול כי בסוף חודש אוגוסט תיסגר המחלקה ללימודי " מארקסיזם - לניניזם " . 
מחלקה זו סיפקה עד כה קורסים שנחשבו למקצועות חובה לכל סטודנט שלמד במזרח - 
גרמניה . רק % 42 מתושבי מזרח - גרמניה רוצים כי הקאנצלר קוהל יהיה הקאנצלר 
הראשון של גרמניה מאוחדת . כך נאמר בסקר שפורסם אתמול . % 64 מהתושבים רוצים 
דווקא באוסקר לפונטיין , יריבו העיקרי של קוהל . התוצאות הללו מפתיעות 
לאור הפגנות התמיכה ההמוניות להן זכה קוהל במהלך מערכת הבחירות האחרונה במזרח - 
גרמניה , וקוהל עצמו לא הסתיר את חלומו להיות הקאנצלר הראשון של גרמניה 
מאוחדת . 
