אגדות אינן מתות . כשהן הולכות לעולמן אתה מופתע : " לא ידעתי שעודנה 
בחיים " . גרטה גארבו מתה ביום ראשון , בבית חולים בניו - יורק . שכן שגר 
בבניין בו התגוררה בשנותיה האחרונות סיפר כי עברה לאחרונה טיפול דיאליזה , 
אך לא ידע מה היתה מחלתה . גארבו היתה לאגדה כשגילמה ומף בסרטה האמריקאי 
השלישי ( " שטן הבשרים " , 7291 ) . בחייה הארוכים הסריטה סרט שוודי 
אחד , סרט גרמני אחד ו42 סרטים אמריקאיים , רובם גרועים . היא נולדה בשנת 
5091 בשוודיה ושם החלה את הקריירה הקולנועית שלה . הוליווד גילתה אותה ב6291 , 
והיא פרשה בשיא תהילתה ב1491 . מאז לא הופיעה באף סרט וכמעט לא הופיעה 
בציבור . צלמים עשו מאמצים רבים להשיג תמונה שלה , ובשנה האחרונה התפרסם 
בכל העיתונים צילום כואב שלה : אשה זקנה ברחובות ניו - יורק . בת 63 פרשה . 
פרישתה לא חיבלה באגדה . היא לא היתה שחקנית אינטלקטואלית כי אם אינטואיטיווית , 
ובכל זאת אמרה עליה בטי דייוויס : " את זרועי השמאלית הייתי מקריבה , 
לוא יכולתי לשחק כמו גארבו בגברת עם הקמליות " . אם כי עבדה עם כמה במאים 
גדולים ( סטילר , פאבסט , קיוקור , לוביטש ) לא כיכבה ביצירות מופת . 
מי שראה את " האלוהית " לפני כמה שבועות משתוללת בטלוויזיה בתור באלרינה 
רוסית ב"גראנד הוטל " ( 2391 ) ודאי התפלץ . " אנה קארנינה " ( 5391 ) 
פותחת ברגע בלתי נשכח : הרכבת מגיעה למוסקבה , פולטת תמרות עשן ומתוך 
העשן נגלים פניה בקלוז - אף . גארבו נאלצה לקבל תסריטים קלושים ולהישמע 
לבמאים נטולי דמיון , אך חברת אם - גי - אם העמידה לרשותה צלם גאון : ויליאם 
דניאלס . דניאלס , שצילם 02 מסרטיה , אחראי לסדרת הקלוז - אפים הבלתי - 
נשכחים של פני " המלכה כריסטינה " ( 3391 ) . בראשית הסרט מפציר מזכיר 
המדינה במלכתו להתחתן ושואל : " הוד מלכותך רוצה להיות בתולה זקנה ? " 
גארבו , הלובשת מכנסיים ומגפיים בתפקיד המלכה - הגבר , צוחקת לו בקולה 
החם והעמוק : " אל חשש , ראש ממשלה ! אמות רווק " . נבואה זו קיימה לפני 
יומיים . המאהבת הגדולה של הבד לא התחתנה ולא ילדה . בדומה לכריסטינה הפליגה 
למרחקים בגפה . על הבד היתה פעילה מכל מאהביה , תפסה את ראש הגבר בידיה 
ולגמה את נשיקותיו בצימאון . כך נהגה גם ברוברט טיילור המשעמם ב"גברת עם 
הקמליות " ( 6391 ) . זהו תפקידה הגדול ביותר , והסרט מגיע לשיאו בתמונת 
הגסיסה הנמשכת קרוב ל02 דקות . אתה שוכח את הקיטש של אלכסנדר דיומא הבן 
וממתין לרגע שנשמתה של גארבו תפרח . גם לובישט , שביים אותה לקראת סוף הקריירה 
שלה ב"נינוצקה " ( 9391 ) , תפר לפי מידה . התסריטאים המבריקים שלו , 
בילי ויילדר ואלטר רייש , כתבו פארודיה על גארבו הגברית , גארבו הקפדנית , 
גארבו הקמצנית וכשפרצה בסופו של דבר בצחוק , צחק העולם יחד אתה . זה היה 
סרטה לפני האחרון . באמצע שנות השלושים השתכרה רבע מיליון לסרט , וזה יותר 
מהמיליון שקיבלה אליזבט טיילור ב3691 בשביל " קלאופאטרה " . ב1491 הסריטה 
את " האשה בעלת שתי הפנים " ופרשה . האלוהית הזהירה חסכה פרוטה לפרוטה 
ומתה מיליונרית . 05 שנותיה האחרונות היו טרגדיה מחרידה מזו של כריסטינה 
ושל קארנינה . ידידיה הספורים מתו בזה אחר זה , היא עצמה התבודדה עם תסביכיה 
בדירה מרוהטת והתאבלה על חיים שהסריטה ולא חיה . אגדתה היתה חזקה ממנה . 
