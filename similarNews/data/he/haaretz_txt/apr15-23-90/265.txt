( ע ) . אלמנה מרחובות הגישה לאחרונה תביעת פיצויים בסך 028 אלף שקל , 
בבית המשפט המחוזי בבאר - שבע . היא תובעת פיצוי , לה ולשתי בנותיה הפעוטות , 
משלושה רופאים ואחות מבית החולים " קפלן " ברחובות ומקופת החולים הכללית . 
זאת בטענה כי בעלה , רוני כהן ז"ל , נפטר עקב רשלנות רפואית של הנתבעים 
ובשל מחדלים שהתגלו במהלך הטיפול בו . טרם הוגשו כתבי הגנה . התובעת , 
חגית כהן ( 62 ) , תובעת את ד"ר ולדה ונדר , ד"ר קרל אדלן , ד"ר זאב 
פוליאק והאחות טובה קייקוב וכן את הנהלת קופת חולים , שבית החולים שייך 
לה . בתביעה נטען , כי ב32 לדצמבר 98 סבל המנוח מחום גבוה , מכאבים ומהקאות 
והגיע עקב כך לחדר המיון בבית החולים " קפלן " . לדברי התביעה , תיאר כהן 
את הכאביו כדומים לאלה שחש לפני יותר מעשר שנים , כשאושפז עקב דלקת חריפה 
בקרום המוח , ואמר כי הוא משוכנע שלקה שוב במחלה . הרופאים שבדקו אותו 
טענו כי הוא סובל משפעת בלבד , ושלחו אותו לביתו . במשך הלילה וביום המחרת 
החמיר מצבו , ובלילה השני חזר לחדר המיון . את שאירע במשך הלילה בבית החולים 
תיארה התובעת כ"מסכת של מחדלים " תחילה חובר למנוח עירוי , שלא הופעל , 
בשל חוסר תשומת לב , אלא לאחר כחצי שעה . אחר - כך הוחלט לבצע בדיקה של 
נוזל שדרתו , אך בשתי ערכות בדיקה שהובאו היו חסרים המזרקים . מאוחר יותר 
הוחלט להעביר את המטופל לחדר טיפול נמרץ , אך לא היה בו מקום עבורו . באותו 
הזמן כבר נוכחו הרופאים כי חידק מסוכן ומידבק תקף אותו , ולכן נטלו כמוסות 
אנטיביוטיות מיוחדות . בשל מחסור בכמוסות אלה , הן לא ניתנו לבני המשפחה . 
בשעה אחת לפנות בוקר הוחמר מצבו של המנוח , והאחות קייקוב הזמינה לחדרו 
מכשיר רנטגן נייד וציוד החייאה . מכשיר ההחייאה לא פעל , ובני המשפחה נאלצו 
לחפש בלון חמצן ברחבי בית החולים . בשעה שתיים לפנות בוקר נפטר רוני כהן . 
האלמנה טוענת שהרופאים ד"ר אדלן וד"ר פוליאק היו רופאים מתמחים ולא מיומנים . 
הם נועצו טלפונית בד"ר ולדה ונדר . לאחר הפטירה , טענה , סירבו בהנהלת 
בית החולים להמציא לה את מסמכי האשפוז והפטירה של בעלה , ולכן היא מבקשת 
מבית המשפט להורות לנתבעים לאפשר לה לעיין במסמכים . 
