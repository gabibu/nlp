חברת אמנונים לעבודות עפר בע"ם ביצעה בעבר פרויקטים בקנה מידה גדול בישראל . 
בין השאר , עבודות התאמת מחנות צה"ל " איתם " ו"אופיר " לצורכי הכוח 
הבין - לאומי בסיני . בספטמבר 1891 נקשרו קשרים עסקיים בין חברת אמנונים 
לחברת ארזים , עבודות עפר ופיתוח בע"ם . הגוף המשותף של שתי החברות , 
שנקרא אמנונים ושות , הפסיק לפעול ביולי 2891 . חברת אמנונים פנתה לבורסה , 
כדי לגייס מהציבור הון באמצעות רכישת ניירות ערך של החברה . הפנייה לציבור 
היתה כעשרה חודשים לאחר הניתוק בין שתי החברות . שלושת מנהלי החברה אמנון 
בן - יהודה , אמנון וינברג וסוניה בן - יהודה הציגו לאחר הניתוק בין שתי 
החברות את אמנונים ושות , כשותפות חיה , קיימת ופועלת . עיון בתשקיף החברה 
העלה , כי השותפות עומדת לבצע עבודות עפר בהיקף רחב . עבודות עפר , מטבע 
הדברים , מעוררות מחשבות על עסקים בהיקף נרחב . רושם זה עשוי , כמובן , 
למשוך משקיעים קטנים וגדולים כאחד . בתשקיף הסתירו מנהלי אמנונים עובדה 
חשובה ומהותית , כי השותפות אינה קיימת ואינה פועלת זה כעשרה חודשים . 
בשבוע שעבר הרשיעה שופטת בית משפט השלום בתל - אביב , חיה חפץ , את שלושת 
מנהלי אמנונים . השופטת לא הקלה עם הנאשמים ושלחה אותם לששה חודשי מאסר 
בעבודות שירות . השלושה הורשעו בעבירה לפי חוק נירות ערך : " גרימה ביודעין 
לתיאור שלא בנאמנות ולהבאת פרט מטעה בתשקיף " . לחשיבותו של פסק - הדין כמה 
טעמים : זו היתה הפעם הראשונה שנעשה שימוש בסעיף חוק זה ( חוק ניירות ערך ) 
; ניתן גם להיווכח כיצד מנהלי חברה יכולים להוליך שולל ציבור רחב של משקיעים , 
ולו גם באמצעות הסתרת פרט אחד בלבד . סניגורי הנאשמים , עורכי - הדין גיורא 
אדרת ואורי סלונים , טענו , כי מהתשקיף נראה שהשותפות אמנם חיה וקיימת , 
אבל לא בהכרח " פועלת " . מלה כזאת לא הוזכרה כלל בתשקיף . השופטת דחתה 
לחלוטין את טענת ההגנה וקבעה בפתח הכרעת - הדין המרשיעה , כי החוק אינו 
מותיר ספק בדבר " רוח החוק " , שעניינה חובת גילוי נאות בתשקיפים : כלומר , 
חובת תיאור קפדני בתשקיף החברה , ללא החסרת דבר , שהעדרו עלול להטעות 
משקיע פוטנציאלי . השופטת מביאה מדברי דו"ח ועדת בייסקי , לבדיקת ויסות 
המניות הבנקאיות : " כל מידע שהיה בו כדי לאפשר לציבור המשקיעים לדעת מהו 
הבסיס הכלכלי לציפיות שנטעו בו , הוא מידע העשוי להיות חשוב למשקיע סביר , 
השוקל את רכישת ניירות הערך המוצעים " . כאשר החליטה חברת אמנונים לצאת 
לבורסה , העסיקו שלושת מנהלי החברה אנשי מקצוע מהטובים ביותר , ביניהם 
פרוף יוסף גרוס . השאלה הראשונה שבה דנה השופטת היא , האם לפני הוצאת התשקיף 
( 38 . 5 . 13 ) פסקה אמנונים ושות ( השותפות בין שתי החברות ) , מלהתקיים 
ומלפעול , והיתה , למעשה , גוף מת ? בעניין זה קבעה השופטת , כי היא 
דוחה את הפרשנות המאולצת של הסניגורים שלפיה השותפות היתה " חיה וקיימת " 
( כגרסת הסניגורים ) , להבדיל מ"פועלת " . בנימוקים לקבלת טענותיו של התובע , 
עו"ד יעקב עינב , כתבה השופטת כי " הפסקה מדברת בפשטות בלשון הווה על 
גוף קיים , המתכוון לקבל עבודות בהיקף רחב , כשאמנונים בע"ם מעניקה ( 
בהווה ) לגוף המשותף שירותי משרד במידת הצורך כנגד תשלום . הרווחים , 
אם יהיו , מתחלקים שווה בין שתי החברות . אקדים ואומר , להתרשמותי , 
לא זה היה המצב המציאותי של אמנונים ושות ( השותפות ) , במאי 3891 , 
וזאת על פי הראיות שהובאו הן במסמכים והן בעדויות " . באשר לראיות שהביא התובע 
בנוגע לניתוק בין שתי החברות , מציינת השופטת את הודעתו של רואה החשבון 
של השותפות , שרון , שפנה לרשויות השונות בסוף 2891 ( בין - השאר למס 
הכנסה ) והודיע כי השותפות פסקה לפעול . " דעתי היא " , כותבת השופטת , 
" כי לא מדובר באקט אדמיניסטרטיווי להיפטר מקנסות , כפי שהדבר הוצג על - 
ידי בן - יהודה ( הנאשם ) בעדותו . אלא באקט מהותי מטעם אדם מקצועי 
רואה חשבון , שקיבל הוראה מאנשים היודעים שיג ושיח בעניינים כלכליים , 
ומנהלים עסקים בהיקף פיננסי נרחב , ומבינים יפה מה פירוש סגירת תיק ברשויות . 
טענת ההגנה , כי רואה החשבון עשה זאת באופן אדמיניסטרטיווי גרידא , נדחית 
על - ידי כבלתי - כנה , ומכל מקום משקל הטענה שואף לאפס , משלא הביאה ההגנה 
כעד מטעמה את רו"ח שרון " . כמו - כן העיד במשפט יו"ר מועצת המנהלים של חברת 
ארזים , צבי גרבר . הוא סיפר כיצד , עם סיום השותפות , חולק כל הרכוש , 
אשר שימש את השותפות בזמן עבודתה , בין שתי החברות . פרוף גרוס שהעיד במשפט 
סיפר , כי הניסוח האחרון היה של שלושת מנהלי החברה , שחתמו על התשקיף . 
כאשר נשאל גרוס על לשון ההווה המצביעה , למעשה , על פעילות השותפות , 
ענה : " אלה עובדות שאתה מקבל מהחברה " . בנוגע לגרוס כתבה השופטת , כי 
בעת המשפט התבררה עובדה תמוהה , כי לגרוס נמסר הדו"ח הכספי , כשחסרה בו 
התוספת של רואה החשבון . הסניגורים טענו עוד , כי גם אם סברה ארזים שהשותפות 
הגיעה לקצה , לא כך ראתה הנאשמת ( חברת אמנונים ) מבחינתה את ניתוק 
הקשר העסקי בין שתי החברות . על כך כתבה השופטת כי היא רואה טענה זו " כטענה 
לא כנה , על יסוד אקרובטיקה משפטית , שנולדה מאוחר מתוך מחשבה לתרץ את 
המעשה , וכדי לחמוק מהרשעה פלילית " . בסוף הכרעת - הדין המרשיעה כתבה השופטת , 
כי הנאשמים ידעו שהגוף המשותף הפסיק לפעול ובחרו לעצום עיניהם , " כדי 
לצוד את עינו של משקיע פוטנציאלי , השוקל להשקיע כספו בניירות ערך של החברה " . 
בגזר הדין , שניתן בשבוע שעבר , לא הסתפקה השופטת במאסר על תנאי , ובנוסף 
לששת חודשי המאסר בפועל קנסה את הנאשמים בעשרים אלף ש"ח כל אחד . בנימוקיה 
כתבה השופטת בלשון חדה על מעשי ההטעיה של הנאשמים . היא לא קיבלה את טענות 
הסניגורים , כי כיוון שמדובר במקרה ראשון של הרשעה בעבירה זו , יש לדון 
את הנאשמים לקולא . " המדובר במקרה בו ניסו הנאשמים לגייס הון לא מבוטל 
מהציבור בסכומים " , כתבה , " של מאות אלפי דולרים בכל הנפקה , תוך כדי 
כך שלא תיארו בנאמנות מידע שהיה בו כדי לאפשר לציבור המשקיעים לדעת מהו הבסיס 
הכלכלי לציפיות שנטעו בו . " גם על ציבור המשקיעים , ואולי במיוחד עליו " , 
הוסיפה השופטת , " צריך בית המשפט להגן מפני שרלטנים בצווארון לבן למיניהם , 
ולתת הגנה ממשית לציבור המשתמשים בבורסה , כדי שיוכלו לסמוך על כך שהאינפורמציה 
הנמסרת להם מהימנה , ויוכלו לכלכל מעשיהם בהתאם " . 
