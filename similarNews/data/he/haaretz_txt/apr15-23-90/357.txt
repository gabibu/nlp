לאחר שהתפרסמה הידיעה בדבר ביטול השתתפותה של התזמורת הלאומית של צרפת בניצוחו 
של לורין מאזל בפסטיבל ישראל , עם " רומיאו ויוליה " של ברליוז , עקב 
סכסוך בין המנצח והתזמורת , הודיעה הנהלת הפסטיבל כי קוני הכרטיסים יוכלו 
לקבל את כספם בחזרה , או להמירם בכרטיסים למופעים אחרים . כרטיסים למופעים 
שנוספו יוצעו להם יומיים לפני שיוצעו לקהל הרחב . לתוכנית נוספו שני מופעים : 
בערב יום ירושלים , 5 . 52 , ייערך בבריכת הסולטן המופע " אולימפוס בירושלים " , 
ערב שירים יווניים , בהשתתפות מאריה פאראנדורי , אלינוער וזמר נוסף , 
ששמו לא פורסם . ה"סן פרנסיסקו מיים טרוף " הוא המופע השני , והוא ייערך 
במגדל דוד בירושלים , כמחווה לפסטיבל תיאטרון הרחוב הנערך במקביל לפסטיבל 
ישראל , וכחלק ממנו . זוהי קומדיה מוסיקלית המספרת בשירה , מלל ותנועה 
את סיפור מסעם של שניים , מוסלמי ויהודי , לארץ הקודש . לחלק מהמופעים , 
להם אזלו הכרטיסים , נוספו הצגות : " מצעד התשוקה " של להקת פיליף גנטי , 
ל"פיאסטה ספרדית " של להקת הפלמנקו של פאקו פניה ול"מעגל הקסום " של של 
כרמלו קאצנטו . למרות כל המאמצים , אין אפשרות להוסיף הופעות של תיאטרון 
" סטארי " ( המלט 4 ) ושל המיסה בסי של באך . ב02 באפריל תחל מכירת כרטיסים 
להקרנת הגאלה של הסרט " הנרי החמישי " , שתערך ב5 . 12 בתיאטרון ירושלים 
במעמד ראש הממשלה והכנסותיה קודש למלחמה בסמים . 
