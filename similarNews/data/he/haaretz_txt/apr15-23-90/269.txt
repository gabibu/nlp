ועדה משותפת למשרד הבריאות ולמשרד העבודה והרווחה , עומדת להגיש בימים הקרובים 
את המלצותיה בנושא ארגון שירותי רפואה סדירים לכת הכושים העבריים . בין 
הבעיות שמחפשים את פתרונן רישום לידות , פטירות וביטוח רפואי , שכן חברי 
הכת המתגוררים בערד , מצפה רמון ודימונה , חייבים לבית החולים סורוקה בבאר 
שבע כמיליון שקל עבור טיפולים רפואיים . בדימונה סגרו לפני כשבוע את המים 
לחברי הכת ( המונים בעיר זו כ005 , 2 איש ) בשל חוב של חצי מיליון שקל . 
מאחר והעירייה התקשתה בערב החג לשלם משכורות לעובדיה , היא נקטה בפעולה 
כנגד חברי הכת אשר אינם משלמים עבור השירותים העירוניים , ובכלל זה עבור 
המים . כנגד זאת הם מקבלים שירותי רווחה באספקת מזון יומית ל006 ילדים ונשים . 
בעקבות העברות של כספים ממשרד הפנים לעיריית דימונה , בערב החג , חודשה 
אספקת המים הסדירה לכל בתי אנשי הכת . טובה אליסון , דוברת משרד הפנים , 
מסרה אתמול כי השר אריה דרעי מינה ועדה שתבדוק את דרכי הפתרון לחברי הכת , 
השוהים בארץ ברובם ללא היתר מזה כ41 שנה , בחלקם ללא כל דרכון ותעודות 
מזהות , לאחר שוויתרו על אזרחותם האמריקאית ונותרו ללא אזרחות . הוועדה 
המליצה לפתור את הבעיה בדרכים הומניטאריות ובהקשר זה , בשיתוף פעולה עם 
השגרירות האמריקאית , מחפש משרד הפנים נוסחה משפטית שתאפשר מתן אזרחות כלשהי 
לתושבים הללו . 
