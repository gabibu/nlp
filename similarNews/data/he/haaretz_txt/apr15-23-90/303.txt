מנגואה ( אי - פי ) . תוכנית הדמוקרטיזציה והשכנת השלום בניקרגואה עלולה 
לעלות על שרטון לנוכח אי רצונם של מספר קבוצות מורדים לפרק את יחידותיהם . 
הנשיא אורטגה הדגיש בנאומו בפני מנהיגי כנסייה משפט שהוא נוהג לחזור עליו 
לעתים קרובות מאז הפסידו הסנדיניסטים בבחירות הכלליות ב52 בפברואר " אנחנו 
ניצבים נוכח סכנה אמיתית שהעברת השלטון השקטה שכולנו מייחלים לה ב52 באפריל 
לא תתרחש " . הסנדיניסטים הכריזו כי הקונטראס צריכים להתפרק מנשקם לחלוטין 
לפני השבעתה של צמורו . גם הנשיאה הנבחרת הצטרפה לקריאה להתפרקות הקונטראס . 
אך אנשי המחתרת טוענים כי הם צריכים להמשיך לשמור על נשקם כדי להבטיח את 
העברת השלטון . לאחר שהאופוזיציה המאוחדת זכתה בבחירות עברו מרבית לוחמי 
הקונטראס בחזרה לניקרגואה , כאשר במחנות בהונדורס נשארו רק הפצועים והנכים 
עם מעט נשק ישן . הסכם הפירוק בין האופוזיציה המאוחדת לבין הקונטראס שנחתם 
ב32 במארס היה סמלי יותר מאשר יעיל . הסכם זה וגם הסכם נוסף שנחתם בין הצדדים 
בראשית אפריל אינם מזכירים את הדרישה העיקרית של אנשי הקונטראס : לפרק את 
הצבא הסנדיניסטי מנשקו ולפזר את קציניו . ההסכם קובע ששום קצין בצבא לא ישתייך 
למפלגה פוליטית , וצמורו אמרה בשבוע שעבר כי הגנראל אומברטו אורטגה , שר 
ההגנה ואחיו של הנשיא , לא יורשה לשרת לאחר שהיא תיכנס לתפקידה . ראשי הקונטראס 
אומרים כי הצבא הסנדיניסטי צריך להתפרק לפני שאנשיו יוותרו על נשקם וישובו 
לחיים אזרחיים תחת שלטונה של צמורו . " צמורו הגנה על הסנדיניסטים במהלך 
הבחירות , אך לא נראה שהיא תוכל לכפות עליהם את סמכותה , וכך לא תהיה דמוקרטיה 
בניקרגואה " , אמר אחד מראשי המורדים . " הבעיה העיקרית היא שאנשי הקונטראס 
אינם יכולים לדרוש חלק בשלטון " , אמר מקור צבאי סנדיניסטי . " הם צריכים 
לדבוק בהסכם ולהתפרק " . הוא כינה את ההסכמים בין הצדדים תכסיס להרוויח זמן 
עד השבעתה של ממשלת צמורו בשבוע הבא . 
