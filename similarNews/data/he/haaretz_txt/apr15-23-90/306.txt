גורמים יהודיים , שהציגו את עצמם כגורמים רשמיים ממלכתיים , פנו לפני חודשים 
אחדים ל04 משפחות נוצריות , המתגוררות ברחוב אררט , ליד הכנסייה האשורית 
בפאתי הרובע הארמני בעיר העתיקה בירושלים , והציעו להן להעביר את בתיהן 
לבעלות יהודית , ולקבל בתמורה שטח בעל ערך שווה במערב - ירושלים . בפני 
המשפחות הועלתה הצעה חלופית , שלפיה תסכמנה להריסת הבתים , המטים ליפול , 
ולבנייה מחדש של האזור , בתמורה להבטחה , כי בחלק מהמבנים שיוקמו ישוכנו 
יהודים , וכי הבעלות על הקרקע תעבור אף היא ליהודים . מדובר בקבוצת מבנים , 
שנסדקו בעקבות ליקויים בקווי הביוב מתחת לפני הקרקע . המשפחות , שאליהן 
הופנו ההצעות , סירבו להן , והפנו את המציעים לפטריארכיה הארמנית , בעלת 
הרכוש באזור , שסירבה אף היא . לפני חודשים אחדים העבירה עיריית ירושלים 
סכום של 006 אלף שקל לשיפוץ מבנים אלה ולשיפוץ הכנסייה האשורית , שגם בקירותיה 
נתגלו סדקים . באותו זמן פנה מתווך קרקעות ירושלמי , ברוך אברס , לעיריית 
ירושלים וביקש מכמה פקידים מידע על נכסים , שאותן מעוניינות הכנסיות בעיר 
למכור . אברס סיפר , כך מעידים בעיריית ירושלים , כי מאחוריו עומדים מספר 
יזמים , ובהם איל ההון הידוע , יעקב נמרודי . בעיריית ירושלים דחו את 
פנייתו של האיש למידע . את תגובתו של אברס לא ניתן היה להשיג אתמול . יעקב 
נמרודי אמר , כי אינו מכיר כלל את אברס , וכי הוא אינו מייצג אותו . " לצערי , 
איני מעורב בעניין " , אמר נמרודי . 
