הגעתי למוסקווה מאוחר בערב סתיו . בעיני רוחי אני יכול עדיין לראות את שלוש 
הפנים שנראו לי בזו אחר זו בנמל התעופה הבין - לאומי שרמטייבו . במדרגות 
המוליכות מדלת המטוס של חברת לופטהנזה ניצבה טיוטקה , אישה שמנמנה לבושה 
ברישול , בגיל שקשה להגדירו . כאשר מוסיפים ברוסית את הסיומת " קה " 
למלה שמשמעותה דודה , המובן החברתי ברור ; שכבה מוגדרת של החברה שאפילו 
עבודת דוקטורט לא תוכל לתאר . לא פגשתי אפילו טיוטקה אחת ויחידה מאז עזבתי 
את רוסיה תשע שנים וחצי קודם לכן : הפנים האדישות , העגומות , צעיף - 
הצמר הקמוט על הראש , המעיל הרבוע שאמרתו תפורה באורח לא - אחיד , המגפיים 
הבלויים . ובכן שם ניצבת , חברה יקרה , בלא שינוי מאז שנות השלושים , 
ולפתע נראית בריה אקזוטית כל - כך . . . מאחורי הטיוטקה ( מה היא עשתה 
שם , בקצה קצה של אדמת הסובייטים ? האם היה הסולם מקום עבודתה ? ) עמד 
שוטר גבול בדרגת מאיור , פניו חתומות : הפנים המוסקוואיות השניות שראיתי . 
האור היה עמום , אף שקשה היה להאמין שנמל התעופה חוסך בזוטות כמו אור 
חשמל הרי אין ספק שמוטב להציף הכל באור כדי להרשים את הזרים . עתיד הייתי 
ללמוד שזמנם של כפרי פוטיומקין חלף לנצח . נכנסנו לבניין בתוך קהל של נוסעים 
אירופים . לאורך הקיר ניצבו עוד שוטרי גבול ופקידים בבגדים אזרחיים . ביניהם 
משכו את עיני פנים בשל חיוורונן . הן היו שייכות לצעיר בשנות העשרים לחייו . 
נראה היה כאילו פניו מאופרות . ובמסיכה סטטית זו יכולת לדמיין מעט מכל 
דבר , מתסביך נחיתות מעונה עד לגאווה פזיזה . טוב , חשבתי , מה דעתך 
על כך ? אפשר עכשיו למצוא " אדם מן המחתרת " עובד בשורות המכס . בני 
מוסקווה הראשונים שלי : הטיוטקה הסובייטית האומללה , האיש שיצא מדפי רומן 
של דוסטוייבסקי , וביניהם איש משמר הגבול , נייטרלי כמו הרי האורל . מאותו 
נמל תעופה עצמו עזבנו את מוסקווה בבוקר יולי אחד בשנת 0891 . בנייתו אך 
זה הושלמה בשביל המשחקים האולימפיים והכל בו הבהיק . הנוסעים האחרים כבר 
עלו על מטוס אייר פראנס , אבל אנחנו עדיין נבדקנו במכס . לא פחות משמונה 
פקידים באותם הימים לא היו ביניהם " אנשים מן המחתרת " חיפשו בכבודתנו 
מעוררת - הרחמים . תפקידה האחרון של המולדת היה למנוע מסופר מרושע זה להוציא 
אתו חומרים העשויים ללבות אש . הפקידים החרימו עוקדן מלא ברשימות , מכתבים 
וגזרי - ידיעות : " הוצאת חומר ארכיוני כלשהו אסורה " . " אם לא אוכל 
לעזוב עם חומר ארכיוני זה , כפי שאתם בוחרים לכנות אותו , לא אעזוב כלל " , 
אמרתי . הפקידים השתתקו . במנוד - ראש שלח המפקח הראשי את עוזרו למקום 
כלשהו . העוקדן היה מונח שם לבדו על דלפק המכס המתכתי כאילו המתין לנתיחה . 
העוזר שב לבסוף ולחש משהו באוזנו של הממונה עליו . היה ברור שמישהו מגבוה 
שיחרר את החומר הארכיוני לנסיעה , ולו רק כדי להיפטר מן הארכיבר מהר ככל 
האפשר . שלושה חודשים לאחר סצינה זו נשללה אזרחותי הרוסית בהחלטת נשיאות 
הסובייט העליון בחתימתו של ברזנייב , בשל " נזק שיטתי שגרמתי ליוקרתה של 
ברית - המועצות " , ובשל פעולות אשר " השמיצו את התואר הגדול של אזרח ברית - 
המועצות " . חשבתי שלעולם לא אראה שוב את מולדתי . קפמאפרקהצו השולל את אזרחותי 
עדיין לא בוטל , אך תשע שנים וחצי אחר - כך אותו " אזרח לשעבר " חוזר 
אל מה שמשוררים סטליניסטיים נהגו לכנות בירת התקוות . ( אולם ההזמנה הגיעה 
מהשגריר האמריקאי ) . " הלו , ואסילי פבלוביץ ! ברוך הבא למוסקווה ! 
" האורות המסנוורים של מצלמות טלוויזיה האירו עלי שעה שפנים צעירות נהרו . 
הטלוויזיה הסובייטית התחילה לצלם אותי עוד לפני שהגעתי אל דלפק ביקורת הדרכונים 
כלומר , כאשר טכנית עוד הייתי מחוץ לגבולות ברית - המועצות . בשביל התוכנית 
הפופולרית " מבט " , " הגבולות הקדושים " שוב אינם קדושים . שאלה ראשונה 
נצעקת : " מדוע באת הנה בהזמנת השגריר האמריקאי ? לפתע ממהר טיפוס שרירי 
של הק - ג - ב עם מכשיר - קשר כבד מספיק לשמש גם כאלה . הוא דוחף הצדה את 
האורות ומניח את ידו על עדשת המצלמה . " מה קורה כאן ? מי הרשה לכם לצלם 
באזור הזה ? " וכך , " אזור " היא אחת המלים הראשונות שאני שומע במוסקווה . 
זו אחת המלים השכיחות ביותר בשפתנו : " אזור מחנות " , " אזור אסור " , 
" אזור מוגבל " , " אזור בידור " , " אזור ידידות " . ואז קורה משהו 
בלתי - ייאמן למי שלא שהה ב"אזור ברית - המועצות " כמעט עשר שנים . אנשי 
הטלוויזיה אינם נרתעים ואינם נבהלים מאיש הק - ג - ב . אדרבה , הם מתרגשים 
ומתמלאים חיים . " צלם אותו ! " צועק הצלם הראשי ומצביע לא עלי , אלא 
על איש הק - ג - ב . במבט לאחור הסצינה נראית סמלית יותר מדי . אבל הסמליות 
קיימת . שני כוחות חברתיים מנוגדים לחלוטין באים לעימות לנגד עיני אלה 
שרוצים להדק את ה"אזור " ואלה שרוצים לבטל אותו . קפמאלידחמש דקות לאחר 
מכן מגיעים אנשי רשות בכירים יותר . הם אומרים , " ואסילי פבלוביץ , 
ידידי היקר , אנא סלח לנו , עמיתנו כאן הפריז מעט " . הראיון מתחיל שוב , 
ובעצם אותו הלילה הכל , לרבות הצעקות " לכו לאזור , לאזור " מוצג 
בתוכנית שמחצית מאוכלוסי ברית - המועצות נצמדת בגללה למרקע עד השעה שתיים 
בבוקר . " ובכן מדוע אתה , סופר רוסי , חוזר למולדתך בהזמנתו של השגריר 
האמריקאי ? " ראשית , משום שאנחנו ובני משפחת מטלוק שכנים בגורגטאון . 
שנית , משום שאיש חוץ ממנו לא הזמין אותי אל מולדתי " . אנחנו מתקרבים צעד 
לצעד לביקורת הדרכונים . מאחוריה אני רואה קיר עבה של אנשים הממתינים לנוסעים 
נכנסים . פנים מוכרות כבר בולטות . לבסוף אנחנו ביניהם , עוברים מיד ליד , 
או ליתר דיוק בכל הידיים בבת אחת . כל מי שיכול להגיע אלינו מחבק אותנו , 
מנשק ומלטף , ואנחנו מחבקים , מנשקים ומלטפים כל אחד הקרוב אלינו , 
אפילו את העיתונאים . אבל אנחנו כבר לא יודעים מי הוא מי , עיתונאים או 
ידידים . לבסוף אנחנו יוצאים אל " מרחבי מולדתנו הנפלאה " . השלג מתערבל 
מסביב , סופת שלגים אמיתית . " שלשום היה לנו מזג אוויר אירופי נחמד אמיתי " , 
אומר מישהו . אבל לכבוד בואי , ככל הנראה , החליטה רוסיה לספק משהו יותר 
טיפוסי לה . לרגע , בתוך כל ההמולה , אנחנו כאן רק היא ואני . " הלו " , 
אני אומר לה . " לבדנו סוף - סוף . תודה לך על סופת השלגים הנחמדה " . 
הייתי בגלות כמעט עשור והתחלתי לתפוס שלגבי דידי , בעת גלותי , רוסיה הפכה 
להיות ספרות על רוסיה שאין לבלבל בינה לבין ספרות רוסית . גם זו האחרונה 
השתנתה בשבילי . היא קיבלה משקל , " משמעות " , והתחילה להיות " טקסטים " . 
לפני עשר שנים הייתי רק עוד כותב - סיפורת עצמאי שניסה למכור את מרכולתו 
מכתב - עת אחד למשנהו . לא הטרידו אותי " משמעות " או " טקסטים " . הדבר 
שקרה לי כאשר הייתי מרוחק מרוסיה הוא זה : ארצי הארץ מלאת החיוניות " שבה 
אהבתי וסבלתי " , רוסיה " הבלתי - מטוהרת " , " האישה - המולדת " ( בניסוחו 
של המשורר אלכסנדר בלוק ) , " הזונה - המולדת " ( כפי שניסח זאת הסופר 
אנדריי סיניאבסקי ) היתה לדידי רק למקור מידע ( מקור נכבד , ללא ספק ) 
. " רק רגע " , אמרתי לעצמי . " האם אני רוסי ? או רק מומחה ותיק לרוסיה ? 
" תהיתי אם אוכל להחיות שוב את הקשר החיוני שלי אל הארץ הזאת , והבנתי 
שמטרת מסעי בן עשרת הימים היתה למצוא את התשובה לשאלה זאת . למחרת בבוקר 
אני מתעורר בספאסו האוז רב - המותרות של השגרירות האמריקאית , סועד ארוחת 
בוקר עם משפחת מטלוק ויוצא עם אישתי העירה . כביש הטבעת של הגן , הכביש 
הרחב המקיף את מרכז מוסקווה , כמעט שלא השתנה . משאיות ריקות עדיין נוסעות 
בשקשוק משני צדי הכביש . אבל האוויר גרוע עכשיו יותר מזה של לוס אנגלס . 
לוחות המודעות הנושאים סיסמאות פוליטיות נעלמו . ליד האקדמיה הפוליטית 
של הצבא הסובייטי מכריז פוסטר קטן של מועדון וידאו על סרטים בכיכובו של ארנולד 
שוורצנגר , אליל הנוער הרוסי . שמענו סיפורים רבים על מוסקווה מידידים מהגרים 
ששבו הנה לפנינו . הרושם הכללי שהעבירו היה של אפרוריות , רקב , התנוונות , 
אפלוליות . הדבר המוזר היה שהאנשים שדיווחו על כך חזרו ממוסקווה במצב רוח 
מרומם . מוסקווה , כמובן , לא היתה ידועה מעולם באווירתה העליזה , אף 
שהיה זמן שעשינו מזה קרנבל של ממש . עכשיו באמת נראתה עגמומית יותר . הבתים 
לא הבהיקו בדיוק מרעננת . בכביש הטבעת של הגן לא נבנו יצירות מופת ארכיטקטוניות . 
הוא נראה כאילו שום דבר חדש לא נבנה . מסיבה כלשהי משכו פתחי הבתים את 
תשומת לבנו . מרשימים פעם , הם היו עכשיו מהוהים ומתקלפים עם ידיות מכוערות , 
שימושיות ובלתי תואמות לדלתות , ידיות שהיו הולמות על דלתותיהם של מחסנים . 
האם חלה הידרדרות במצבם של פתחי הבתים במוסקווה ? או שמא אני שם לב רק 
עכשיו למצב עגום זה , משום שבאתי ויצאתי בפתחי הבתים המפוארים של המערב ? 
עברנו על פני חנויות מזון אחדות וחנות נעליים אחת , שהיו שם קודם לכן . 
אני זוכר אותן היטב . מגוון סחורתן התחיל להידרדר בשנות הששים המאוחרות , 
אף שבסוף שנות השבעים , בחנות למוצרי חלב שבפינת כביש הטבעת , " וקלינין 
פרוספקט " , עדיין יכולת למצוא סוגים אחדים של חמאה , גבינה ויוגורט . 
עכשיו נותר חלקיק זעיר של מגוון זה . " מה אתה רוצה ? " שאלה מוכרת שישבה 
בטלה מאחורי אחד מן הדלפקים הריקים . " שום דבר . . . אנחנו רק מסתכלים " , 
אנחנו מגמגמים . " מדוע נכנסתם ? " היא שואלת . " אתם חושבים שכאן 
מוזיאון ? " אנחנו ממהרים לצאת מן החנות , מבוישים . " את רואה " , 
אני אומר לאישתי , " היא יודעת שאנחנו זרים . היא יודעת שאנחנו רק מתבוננים " . 
אחר - כך אנחנו נכנסים לחנות הפירות והירקות . היא לא כל - כך ריקה , אבל 
הבננות ירוקות , האשכוליות זעירות ומיובשות . חנויות הממתקים מדכדכות במיוחד . 
כאשר חיינו כאן היה תמיד מבחר נדיב של עוגיות , ממתקים , עוגות ושוקולדים . 
עכשיו נמק על המדפים רק סוג אחד של סוכריות - פרי זולות . נעליים הן נושא 
הראוי לציון . מראה נעליים סובייטיות מזכיר לי תמיד את חברי לכיתה בבית - 
הספר לרפואה , ההונגרי זיגמונד טות . באביב 6591 הלכנו לאורך נבסקי פרוספקט 
בלנינגרד , כאשר לפתע נעצר טות לפני חלון - הראווה של חנות נעליים . " אתה 
יודע " , אמר . " אם ישימו נעליים כאלה בחנויות בבודפשט , תהיה לנו מהפכה " . 
ככל הנראה הוצגו נעליים כאלה בבודפשט בסתיו אותה שנה . הנעל נותרה מדד שימושי 
למצב פוליטי . למרות נחישותי לראות את הטוב במוסקווה , אני מוכרח להסיק 
שייצור הנעליים הסובייטי לא השתפר . למעשה , הוא הידרדר . עכשיו יש מעט 
מאוד עור והרבה יותר ויניל סובייטי . אין עוד ארץ בעולם , לא באסיה , 
לא באפריקה , שתייצר נעליים כאלה . אין היגיון במעשה כזה : אנשים לא יקנו 
אותן . אבל מיליוני רגליים של בני מוסקווה נעולות בנעליים נאות . מאין 
מגיעות הנעליים הללו שהרי הן אינן נמכרות בחנויות ? זה אחד הסודות הקטנים 
של מוסקווה . בכל השיממון של שרידי התרבות הסובייטית איני רואה , למרות 
סיפוריהם של ידידי המהגרים , דכדוך וייאוש . הפנים מאירות יותר . ככלל , 
דרגת הקלון של מנגנונו של משטר משתקפת בעגמומיות שעל פני האוכלוסייה , 
במיוחד במדינה אידאולוגית שבה המנגנון השולט הוא מאסה של מיליונים . מתוך 
הסתכנות שאני מקבל דברים כפשוטם , נראה לי שאני רואה פחות טוטליטריות משתקפת 
בפניהם של המוסקוואים . בארבט מוכרים רומנים אחדים מגפי - חורף בקצב רצחני . 
אדם אחד ממהר , חוטף זוג מגפיים והולך משם בשמחה . אחר צועק , " סידרו 
אותי ! למגפיים האלה שני צבעים שונים ! " משמעותו של כל יום במוסקווה 
היא יציאה לחפש משהו , כל דבר , ואחר - כך להמתין במשך שעות בתורים מרגיזים , 
תורים אין - סופיים , תורים שמבשילים בהם ענבי הזעם . הם מבשילים לאטם , 
בסגנון הרוסי , אבל הם מבשילים . כיכר פושקין מלאה בנואמים עממיים ובמוכרי - 
עיתונים ממגזרים פוליטיים שונים . משתלם לנסוע רק כדי לראות את זה . שם , 
במרכז מוסקווה , דנים אנשים בקול רם בכל מיני בעיות , ואין שוטר בסביבה . 
המון פטפוטים , כמה טיעונים עלובים , הצחוק הציני המוכר של פילוסוף - 
הרחוב המוסקוואי , שלפני כן העז לדבר בגלוי כל - כך רק על כדורגל אבל עכשיו 
מדבר על השחיתות של החוגים השליטים ( " ממזרי המאפיה האלה ! הם לעולם 
לא יוותרו על משהו ! " ) ועל קשרי מסחר מושחתים עם המערב ( " הם באים 
הנה בשביל הנקבות שלנו והמאפיה שלנו נוסעת לשם בשביל המחשבים שלהם " ) , 
ושוב על שחיתות . תמיד על שחיתות . פעולות פוליטיות אלה ( להוציא את הפעולות 
של הניאו - נאצים והקיצונים של פאמיאט ) אינן מפחידות את המוסקוואים . 
אנשים אפילו אינם מדברים עליהן הרבה . ואם הם עושים כן , הרי זה במידה 
מסוימת של גאווה : סוף - סוף , לאט לאט , אנו עושים גלים . יש הרבה יותר 
דיבורים על הפשע , המאורגן והבלתי - מאורגן , ועל החלחול של נשק מן הצבא 
אל ההמונים . בחדשות הערב מראים רימונים נגד טנקים שנתגלו בתא - המטען של 
מכונית . זה בטלוויזיה , שם יכולת לפני כן לראות רק תמונות של הישגיהם 
המעולים של עובדי הקולחוזים והענקת פרסי הדגל האדום למפעלים ולאזורים . אנשים 
שבים ומספרים סיפורי פשע בגאווה מסוימת : בזה אנחנו דומים לכל אחד אחר , 
השגנו את המערב . בקאזאן , עיר הולדתי הידועה היום לשמצה בכנופיות הבריונים 
הצעירים שלה , אומרים : " כאן בדיוק כמו לוס אנגלס " , אף שלרוע המזל 
בכך נגמר הדמיון . כתב - העת " נוער " , שאליו הוליכו אותנו לבסוף שיטוטינו , 
נוסד ב5591 בידי ולנטין קאטייב . קאטייב , אף שהיה קונפורמיסט , היה 
תמיד סופר נפלא . הוגן לומר שחיי הספרות של דורי התחילו בכתב - העת הזה . 
עכשיו עומד " נוער " , שיש לו תפוצה של שלושה מיליוני עותקים וחצי , לפרסם 
בהמשכים את הרומן שלי " האי קרים " , 21 שנה אחרי שכתבתי אותו וכמעט שלושים 
שנה אחרי שהתחלתי לכתוב . פחות מעשר שנים קודם לכן , תחת שלטונו של ברזנייב , 
יכולת להיאסר רק בשל קריאת הספר . לפני שנתיים הואשם מחברו בעיתונות הסובייטית 
כביכול בפי " פועלים " , בנוסח המסורתי כבוגד במולדת וסוכן האימפריאליזם . 
ופחות משנה לפני כן הוא היה עדיין ברשימת הספרים שבשום אופן לא היה אפשר 
להכניסם למדינה . עכשיו אנחנו פותחים את הדלת למשרדו של כתב - העת ( הידית 
עלובה , כרגיל ) . " היכנס , וסיה ! " צועק מישהו . " אתה לא יודע 
שיש לנו מועד קבוע להדפסה ? תזדרז ותעבור על דפי ההגהות שלך ! " משרדים 
של כתבי - עת הם תמיד אותו הדבר . יום לאחר מכן אני מדבר בנושא " הסופר 
הרוסי באמריקה " בבית ספאסו . באורח דיפלומטי , מטלוק שלח הזמנות הן לאוהדי 
המערב והן לאוהדי הרוסים . באו כ052 אנשים , ביניהם בכירים רבים של הפרסטרויקה , 
מנהיגי הליברלים . אף לא אחד מ"אוהדי הרוסים " הופיע . אחד מהם , הסופר 
וסילי בלוב , כבר הכחיש בפומבי כל קשר ל"אירוע בבית ספאסו " ונזף בשגריר 
האמריקאי . במקום להזמין פליט עלוב בעל פה מלוכלך לשהות אתו , הבהיר בלוב , 
נציגה של מעצמה גדולה צריך היה להזמין סופר רוסי אמיתי בעל מוניטין בלא 
רבב . מישהו כמוהו , אולי . אבל אני חושד שמקבל פרס המדינה לספרות , 
ציר לסובייט העליון וחבר הוועדה הקומוניסטית המחוזית של וולוגדה והנהלת ארגון 
הסופרים של ברית - המועצות , יוכל אולי למצוא לו מקום שינה בלא עזרתו של 
השגריר האמריקאי . בלוב נשא את הגינוי הפומבי שלי בפגישה של נציגים בעלי 
דעות דומות של אסכולת " הפרוזה הכפרית " , סופרים של סיפורים כפריים המתיימרים 
להיות קולה האותנטי של רוסיה האותנטית . בפגישה זו קראו נואמים לגירוש היהודים 
מן התרבות הרוסית ולזיהוי היהודי - למחצה בינינו . הם אף הרחיקו לכת : 
למי יש נשים , שאלו , שהן יהודיות או יהודיות - למחצה ? אלה , מסתבר , 
הם המסוכנים ביותר . אפילו מוסקוואי המורגל בהצהרות אנטישמיות נרתע מאסיפה 
מסוימת זאת . האם כאלה הם הסופרים הרוסים ? אילו נשאלתי מהו לדעתי הפן המתועב 
ביותר של החיים הסובייטיים בימינו , הייתי עונה בלא היסוס : הנאציזם והאנטישמיות 
של סופרים אלה . אפילו וסילייב , מנהיג פאמיאט , נראה מהוגן ליד אותם 
סופרים משתוללים של " פרוזה כפרית " . שלא כווסילייב , הסופרים - הנאצים 
הם כמעט כולם חברי המפלגה הקומוניסטית . בשנים הרעות ביותר של " תקופת 
ההסתאבות של ברזנייב " הם זכו ליחס טוב באורח יוצא מן הכלל . כאשר הדיסידנטים 
נאסרו ואנשים בלתי - רצויים סולקו מן המדינה בעל כורחם , סופרי " הפרוזה 
הכפרית " זכו בפרסים ממשלתיים וישבו בוועדות עליונות . הם נשמעו ללא היסוס 
לקו המפלגה ורק לעתים סטו ממנו מעט , בשובבות , בנושא היהודים . לפעמים 
אמרו בקול רם את שהמפלגה רק התכוונה לו . עכשיו , כאשר סופרים ראשים של 
יהודים בפגישות סופרים , אין זקוקים עוד ללשון נקייה : לחצו אותם , רסקו 
אותם , אנחנו הממונים כאן ! עכשיו המילה " יהודי " היא הלשון הנקייה 
והיא מציינת את כל מי שהם שונאים : ליברלים , נוהים אחרי המערב , מודרניסטים . 
בינתיים יושב וסילייב מתחת לפורטרט של הצאר האחרון ומהרהר בעתידה של רוסיה . 
הוא דובר של המונרכית . דפוס ההתפתחות של המערב אינו מוצא חן בעיניו . 
לרוסיה יש גורל משלה , היא בחירת האל . " לטובת מה אתה ? מונרכיה מוגבלת ? 
" שואל אותו המנחה של " מבט " . " מדוע מוגבלת ? " הוא עונה בעוז . 
" אנחנו בעד מונרכיה אבסולוטית " . והוא ממשיך : " אין לנו כל רגשי שנאה 
כלפי העם היהודי . אנחנו ניתן להם לעזוב וננופף להם לשלום . אתם לא מפחידים 
אותנו במלה נאציזם . אנשים אומרים תמיד , נאציזם , נאציזם , אבל מסיבה 
כלשהי הם שוכחים את המרכיב השני של הרעיון הזה סוציאליזם , סוציאליזם לאומי " . 
האולם הגדול של מועדון הארכיטקטורה . אתר הקריאה הפומבית האחרונה שלי לפני 
שעזבתי לפני עשר שנים . נראה שהחדר לא השתנה כלל . אני רואה אותן פנים 
נחמדות של קוראי . השוני היחיד הוא שיש יותר צעירים . הם פוגשים אותי כסופר 
שלהם . למרות רצוני , אני בוכה מעט . אני מתקשה לקיים את דמותי כאדם לא - 
סנטימנטלי במסע סנטימנטלי . בתיאטרון אולג טאבאקוב מציגה חבורת שחקנים צעירים 
את " עודפי חביות " , עיבוד לסיפור שכתבתי ב8691 . השחקנים היו בני שלוש 
עד שבע כאשר נדפס הסיפור בראשונה , לתשואות נלהבות של קהל הקוראים ולזעמה 
של המפלגה . על הבמה מסמל שק גדול את החביות . הכל מתרחש על פניו הרופסות . 
כאשר המחבר , עכשיו פרופסור בן חמישים ושבע באוניברסיטת גורג מייסון , 
נקרא בתשואות לעלות על הבימה , משתלטת עליו אופוריה . הוא צולל אל תוך 
השק בחיקוי תת - הכרתי של משחק של הרדסקינס מוואשינגטון . השחקנים מרימים 
את הפרופסור ומשליכים אותו שוב ושוב באוויר . היכן אני ? אני עף ! אני 
עף ! בתיאטרון סוברמניק עלה באביב האחרון מחזה המבוסס על ספרה של אמי , 
אווגניה גינזבורג , " מסע אל תוך הסופה " . הוא עדיין מוצג ואין להשיג 
כרטיסים . ארבעים שחקניות משחקות אסירות בבתי הכלא הפוליטיים של הן - ק - 
ו - ד בשנת 7391 . 21 גברים משחקים את החוקרים ואת השומרים . מרינה נילובה , 
הנראית כפי שאמי נראתה בצעירותה , צועקת בעת החקירה , " היכן ילדי ? 
! " במשך כל המחזה אישה קשישה היא היתה שותפה לתא של אמי משוטטת בין 
השחקנים המקצועיים . היא נמצאת כמעט בכל סצינה , אף שאינה אומרת מלה . 
בני , אמן בן עשרים ותשע , יושב לצדי . הקהל יודע שאני בתיאטרון . כאשר 
גליה וולצק , המנהלת האמנותית , קוראת לי לעלות לבימה , איני יכול לחשוב 
על מחווה טובה יותר מאשר וי , כסמל לניצחון . זה ניצחון לאלה אשר בשנות 
הששים הפיצו בחשאי את ספרה של אמי , הדפיסו אותו מחדש על נייר - בצל דקיק . 
זה ניצחון של אמי , שקברה במוסקווה מעוטר תמיד בפרחים . המסע הזה היה 
למעט יותר מאשר סנטימנטלי . העיר הפרובינציאלית קאזאן . היא יושבת על גדתו 
השמאלית של הוולגה . רק 005 קילומטרים ממזרח למוסקווה , אבל לי הפכה להיות 
המקום המרוחק ביותר עלי אדמות . אני נוסע לשם לפגוש את אבי הקשיש , אבל 
גם לראות את מקורות חיי . ילדותו המיותמת של צאצא של " אויבי העם " , העליבות 
של עברי . כל זה היה מרוחק ממני עכשיו , כפי שאמריקה היתה מרוחקת ממני 
בעת התבגרותי בשנות החמישים . אבי , פאוול וסילייביץ אקסיונוב , היה יו"ר 
הסובייט העירוני כאן עד שנת 7391 . אז בילה 81 שנים במחנות של סטלין . 
כאשר חזר קיבל מחרושצוב דירה , פנסיה ואות מסדר לנין . היום , בגיל 19 , 
הוא אחד הוותיקים ביותר במפלגה הבולשוויקית . לפני שעזבתי את המדינה היה 
אבי , אז בראשית שנות השמונים שלו , פעיל מאוד . הוא קרא עיתונים , האזין 
לתחנות רדיו זרות והתווכח בעוז בדיונים פוליטיים . עכשיו הידרדרו ראייתו 
ושמיעתו . " אני זקן מאוד " , הוא אומר . " סלח לי , לפעמים אני מאבד 
את זיכרוני " . נוגע ללבי כיצד הוא מעריך את מנהיגי ברית - המועצות לא בדרך 
של " אנליזה מעמדית " אלא באמצעות ערכים אנושיים כלליים . " לנין היה 
אדם טוב . סטלין היה רע מאוד . ברזנייב לא היה שווה שום דבר . גורבצוב 
הוא בסדר " . מעיל - המוך האמריקאי שהבאנו לו ריגש אותו . " בן כמה אתה 
עכשיו , בני ? " הוא שואל אותי . " כרגיל , אבא " , אני עונה . הוא 
מחייך . " אני , אני מעט זקן יותר מכרגיל " . בקאזאן , כמו במוסקווה , 
נדבקים אלי העיתונאים כמו דבק . המצלמות מתחילות לפעול ברגע שאנחנו יורדים 
לרציף של תחנת הרכבת בקאזאן , ולא חדלות מפעולה עד עוזבנו את העיר . אפילו 
בשנות העשרים , כלומר בתקופה הנוחה ביותר של השלטון הסובייטי בעת המדיניות 
הכלכלית החדשה ( נא"ף ) , לא יכלה העיתונות לפרסם עשרה אחוזים ממה שהיא 
מפרסמת היום . החירות של אמצעי התקשורת היא , ללא ספק , האות הבולט והנפלא 
ביותר של השינוי . אתה עדיין שם לב , כמובן , להתחמקויות וללשון נקייה 
בנוסח הישן . ועיתונאים סובייטים עדיין כותבים לעתים קרובות מדי באותן קלישאות 
ישנות , אלא שעכשיו הם משתמשים בפרוזה הכבדה שלהם כדי לבקר את הסטטוס - 
קוו במקום לפאר אותו . יש עדיין , כמובן , פיקוח על העיתונות , אבל עכשיו 
המפקחים נוזפים בכתבים שידיעותיהם נקראות כאילו מישהו מפקח עליהם . הרדיו 
הסובייטי מדווח על התנגשויות בין סטודנטים למיליציה בפראג באהדה לסטודנטים . 
אני כמעט שלא נפגש במשהו מן הדרכים הישנות . אני מעניק ראיונות רבים , 
וכמעט כולם נדפסים בלא עיוותים . בתוכנית טלוויזיה על הכוחות המזוינים הסובייטיים , 
שפעם היו רועמים בה תופים ו"הבלתי - מנוצח והאגדי " , ההמנון הרשמי של הצבא 
הרעים , דנה קבוצת קצינים בעניינים צבאיים . " הצבא הוא חלק מן החברה , 
לא כן ? " אומר אחד מהם . אחר ממשיך , " החברה שלנו חולה , ולכן גם 
הצבא חולה " . אנשי הטלוויזיה בקאזאן לוקחים אותי למפקדת הק - ג - ב המקומי , 
בניין הידוע בשם האגם השחור . במשך שבעים שנה היתה משמעותו אימה לאוכלוסייה . 
המצלמה מתחילה לצלם . לפתע מתקרב שוטר מן המיליציה . " מה אתם מצלמים 
כאן ? " השאלה הישנה . " זה לא העסק שלך " , עונים אנשי הצוות . התשובה 
החדשה . אני הולך לאורך האגם השחור , מתאר כיצד נעלמו כאן הורי ב7391 , 
איך אני עצמי , כילד בן ארבע , פגשתי כאן את אבי . " תיראה טרגי יותר ! 
" צועקים אלי אנשי הטלוויזיה . עיר - מחוז גדולה זו , מלאה בהיסטוריה 
וכמעט ריקה מגסטרונומיה , אינה מראה - כלאיים של אדישות ואינרציה , למרות 
מצבה המרושש . " חבורות הצעירים " הידועות לשמצה שלה , קבוצות של צעירים 
במכנסי אימונית ובמקטורני טייסים , עסוקות בענייניהן ואינן מטרידות את הקהל 
המהלך בשלווה . הקתדרלה של פטר ופאול , שהיתה לפלנטריום מאז עליית הסובייטים 
לשלטון , הוחזרה למאמינים . יומיים לאחר מכן , מלווים עדיין בידידינו מן 
הטלוויזיה , אנחנו מתחילים את מסענו מערבה מקאזאן . היעד הוא גורגטאון . 
לפני עשר שנים עדיין נראה לנו הקומוניזם יציב ומוצק , ובינתיים הוא מתקרב 
אל קצו . אהבנו לומר אחד לשני שהברזנייביזם היה השלב האחרון של הדינוזאור 
לפני הכיליון . אבל לא האמנו בכך . עכשיו הדינוזאור מתמוטט לנגד עינינו . 
באורח מוזר , אני לא חש תחושות ניצחון או שמחה לאיד . אני פשוט רוצה לדעת 
את זה : האם שם , מאחורי כל התפניות הטרגי - קומיות של הסיפור הרוסי שלנו 
כל המהפכות , מהפכות - הנגד , הסטליניזם , הניאו - סטליניזם , הרוויזיוניזם , 
ההפשרות , ההקפאות , פרסטרויקה , גלאסנוסט האם יש שם , מאחורי כל אלה , 
איזה מחזאי קסום , איזה סופר אלוהי היודע כיצד יסתיים הסיפור ? 
