צווחות של ירי אוטומטי נשמעו ברקע . התמונה היטשטשה כאשר הצלם חיפש מחסה . 
לוחמים במדים מנומרים סגרו על מחנה האויב . הם בעטו ברגלי המתים כדי לבדוק 
אם עודם חיים , ואז לקחו את הנשק מהגופות . זה היה בסרט . כאשר הודלקו 
האורות באולם הקולנוע בלונדון , התבקש הקהל , ההמום ממראות המלחמה , לתרום 
כסף לרכישת מטוסים , חלפים , מכשירי קשר , ערסלים , משאיות וציוד לעיקוב 
לילי , מהסוג שכל קצין קומנדו היה חולם עליו . האיש שביקש את התרומות היה 
ד"ר ריצרד ליקי , מנהל שירות חיות - הבר של קניה . במשך 11 החודשים שבהם 
הוא מכהן כממונה על הפארקים הלאומיים בקניה , הקים ליקי צבא קטן כדי ללחום 
בטבח הפילים בקניה . עד לאחרונה נהרגו בעלי - החיים האלה בקצב של עשרה ליום , 
על - ידי אנשים שחמדו את חטי השנהב שלהם . בתוך 02 שנה התדלדלה אוכלוסיית 
הפילים בקניה פי עשרה : מ561 אלף ל61 אלף . בעשור האחרון פחת מספר הפילים 
האפריקאיים ביבשת מ3 . 1 מיליון ל016 אלף . אלא שהפעם , אמר ריקי , " במקום 
שבו היה יאוש , יש כעת תקווה אמיתית " . שילוב של כוחות צבא וכוחות שוק הביא 
את סחר השנהב הלא - חוקי באפריקה אל סף התמוטטות . באוקטובר אסרו 501 מדינות , 
החתומות על האמנה לסחר בין - לאומי בזנים המצויים בסכנת הכחדה , על הובלה 
ומכירה של כל מוצר העשוי מפילים . על אף החשש שהאיסור יגרום למחירים להרקיע 
שחקים , ההיפך קרה . לדברי יורגן תומפסן מ"טראפיק " , ארגון מעקב בין - 
לאומי , בשנה שעברה נמכר שנהב ב05 עד 07 דולר לקילוגרם ; השנה הוא נמכר 
בחמישה עד עשרה דולר . " הם לא יכולים להיפטר ממנו " , אומר תומפסן . 
פקחים של שירות חיות הבר עדיין מוצאים שלדים של פילים בגונגל של קניה , 
אך רובם נהרגו לפני חודשים אחדים . נראה שסחר השנהב הלא - חוקי במזרח אפריקה 
הסתיים . לפחות לפי שעה . חסידי שימור הסביבה מתלוננים שההפוגה בשטח לא 
הביאה להקצבת כספים באירופה ובאמריקה לשימור חיות הבר . ארגונים גדולים 
להגנה על הטבע התכנסו לפני כשבועיים בפאריס עם נציגים מארצות הברית ו71 מדינות 
מפותחות אחרות , אך יצאו בידיים ריקות . " קל בהרבה לשכנע אותם להעביר 
חוק האוסר על סחר בשנהב מאשר להוציא 01 מיליון דולר מקופת האוצר שלהם " , 
אומר סיימון ליסטר , מקרן חיות הבר העולמית . אין גם עדות רבה לסולידריות 
בקרב מי שיהיו מקבלות הסיוע . רבים חוששים שהצלת הפיל באזור אחד עלולה לסכן 
אותו באחרים . בזימבבווה ובמדינות אחרות באפריקה הדרומית , למשל , נחשבים 
בעלי החיים למשאב טבעי , והם נקצרים תחת פיקוח ממשלתי קפדני . רק עדרים 
אחדים הורשו להתקיים . הרווחים ממכירת השנהב , העורות והבשר חולקו בקרב 
האוכלוסייה המקומית , שכתוצאה מכך למדה להגן על הפילים . עם התמוטטות השוק 
החוקי והלא - חוקי לשנהב , אפשר שהם ייאלצו למצוא מקורות הכנסה חדשים . 
" הם ינסו לעבוד את האדמה ויאשימו את הפיל בכישלון המשקים שלהם " , אומר 
הנרי נסאנזמה , ממחלקת חיות הבר של מלאווי . " הם יהרגו אותם רק כדי להיפטר 
מהם . הפיל יהיה בשבילם מטרד עצום " . איש אינו רוצה לחיות בעולם ללא פילים . 
האתגר הוא למצוא דרך שתאפשר לחיות אתם בשלום . 
