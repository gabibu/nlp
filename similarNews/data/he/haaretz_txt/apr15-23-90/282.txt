צה"ל חוקר תלונה של תושב מחנה הפליטים עאידה ליד בית - לחם , שלפיה הותקף 
שלשום בלילה בידי שלושה חיילים , משום שהשתתף בריצה למען השלום עם קבוצת 
שלום ישראלית . המתלונן , ואליד אבו - סרור , טוען כי בסביבות השעה אחת 
בלילה שברו שלושה חיילים את מנעול דלת ביתו . אחד מהם נשאר לשמור בחוץ , 
ושניים נכנסו לבית , העירו אותו משנתו ודרשו ממנו להזדהות . אחר - כך 
הורו לו לצאת מהבית , ולהראות להם היכן מתגורר חבר אחר בקבוצת הרצים , 
עאדל אבו - סרור . קפידבין " אמרתי להם , שאני לא עובד שלהם , ושהם יכולים 
לברר בעצמם היכן הוא גר . הם שאלו כל מיני שאלות על הקבוצה , ואיימו שאם 
אמשיך לרוץ עם הקבוצה יפגעו בי שוב " , אמר ואליד אבו - סרור . לפי גרסתו , 
תקפו אותו החיילים והיכו בו בראשו , בפניו ובבטנו , בעזרת קתות רוביהם 
ובידיהם . אתמול הגיש אבו - סרור תלונה למשטרה הצבאית החוקרת בירושלים , 
ובד - בבד פנה חבר - הכנסת רן כהן ( רץ ) בעניין לאלוף פיקוד המרכז , 
יצחק מרדכי . דובר צה"ל אמר בתגובה , כי מתחקיר ראשוני , שערך אתמול קצין 
בכיר , מתברר כי נזרקו אבנים על כוח צבאי במחנה , וכי במהלך הסריקה לאיתור 
משליכי האבנים התבקש ואליד אבו - סרור לצאת מביתו לצורך זיהוי . " הצעיר 
יצא מביתו , גידף את החיילים והתנגד להתלוות אליהם , עד שנאלצו להפעיל 
כוח כדי שיתלווה אליהם . בתום הזיהוי שוחרר האיש . צה"ל ממשיך בבדיקת האירוע " . 
הלל ברדין מירושלים , העומד בראש קבוצת הרצים המשותפת , טוען כי החיילים 
עצרו אתמול חבר נוסף בקבוצה , מוסטפא אבו - עקל , בן 61 , והיכו את אביו . 
לדבריו , נעצר חבר נוסף בשם מוחמד אבו - סרור לפני שבועיים , ומוחזק עתה 
במעצר בכלא דהריה . חבר אחר , אחמד אבו - סרור , נעצר , לדבריו , הוכה 
והושלך מגיף נוסע . תלונה בעניין זה , שהגיש ח"ך רן כהן לשר הביטחון , 
עדיין נבדקת . לפני כחודשיים הוקרנה בטלוויזיה הישראלית כתבה על קבוצת הרצים 
למען השלום , שאותה ארגן הלל ברדין , ובה נראה גם ואליד אבו - סרור . 
לדבריו , מאז מתנכלים לאבו - סרור אנשי היחידה הצבאית , המוצבים באזור 
דרך קבע . ואליד אבו - סרור טוען , כי באחת ההזדמנויות איים אחד מחיילי 
היחידה , שאם לא יפסיק לרוץ עם הקבוצה " יקרה לך מה שקרה לחליל זרינה " 
( תושב המחנה , שנהרג לפני ארבעה חודשים בתקרית עם חיילים ) . קבוצת הרצים 
היהודים - ערבים למען השלום החלה את פעילותה לפני כשנה , אך צה"ל מנע כמעט 
למן ההתחלה את פעילותה , ובעקבות זאת עתרו אנשיה לבג"ץ . תוך כדי הדיון 
בעתירה הגיעו הצדדים לכלל הסכם , וצה"ל הודיע כי יאפשר להם לרוץ , בתנאים 
מסוימים . חברי הקבוצה מתלוננים כי בפועל לא התיר מאז הצבא להמשיך בריצות 
המשותפות . 
