מנגואה ( ע"ר וע"ץ ) . מורדי הקונטראס בניקרגואה וקציני הצבא הסנדיניסטי 
חתמו על טיוטה להסכם הפסקת אש בין הכוחות הלוחמים במדינה . זהו אחד הצעדים 
החשובים בדרך לסיום מלחמת האזרחים , הנמשכת שמונה שנים בניקרגואה . עם זאת , 
השיחות לא התייחסו לבעיה הקריטית של מועד פירוק אנשי הקונטראס מנשקם , 
ומסירת הנשק לכוחות האו"ם . אחד ממנהיגי המורדים אמר כי דבר זה יוכל להתבצע , 
לאחר שהממשלה החדשה בראשות ויולטה צמורו תחל בכהונתה ב52 באפריל . לחתימה 
על טיוטת ההסכם קדמה פגישה של שבע שעות בין נציגי הקונטראס והסנדיניסטים . 
" אנו מקווים כי הפסקת האש תוכל להיכנס לתוקף תוך שלושה ימים לאחר החתימה " , 
אמר המנהיג הפוליטי של הקונטראס , אריסטידאס שאנשז . 
