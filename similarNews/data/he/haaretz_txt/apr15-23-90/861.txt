שעה שהעיניים עוקבות בתדהמה אחר המזימות והתככים הנרקמים בזירה הפוליטית 
מי ישים לב להחלטות עסקיות הנופלות במשק הציבורי , שהיקפן מאות מיליוני 
דולרים בטווח הקצר ומיליארדים בטווח הארוך ? ערב הפסח אישרה שופטת בית המשפט 
המחוזי בירושלים רכישת שני מטוסי בואינג 004747 בידי אל על . השווי המשוער 
של העסקה כ072 מיליוני דולרים . קבלת ההחלטה יוצרת הסתברות גבוהה שהחברה 
תשלים את תוכנית ההצטיידות שלה בעתיד במטוסי אותו יצרן אמור מעתה , מדובר 
בהחלטה השווה כמיליארד דולר . בואינג 004747 נחשב כאחד ממטוסי העתיד . טווח 
הטיסה שלו ארוך ( 000 , 21 ק"ם ) וקיבולתו עשויה להגיע ל005 נוסעים . 
חברות אירופיות הזמינו את המטוס כדי שישמש בקווים הארוכים לדרום אמריקה ולמזרח 
הרחוק . המטוסים המתחרים הם מתוצרת מקדונלד - דאגלס האמריקאית ואיירבוס 
האירופית , אך בפני אל על עמדו גם חלופות אחרות , ובכלל זה רכישת מטוסי 
002747 הטסים זה מכבר . ההחלטה אינה קלה וההדיוט ייזהר מנקיטת עמדה לגביה . 
בין השאלות המתעוררות : האם זקוקה אל על למטוס יקר בעל טווח כה גדול , 
כאשר אפילו הקו ללוס אנגלס הוכח לפי שעה כלא - כדאי , ופתיחת קווים למזרח 
הרחוק ודרום אמריקה נראית לא יותר מתקווה לעתיד ? האם מטוס המיועד לקלוט 
כ005 נוסעים ( וכדאיותו מותנית בניצול טוב של הקיבולת הגבוהה ) הולם את 
צורכי החברה מבחינת גמישות התפעול ? האם אל על בעלת ההון השלילי מסוגלת 
לממן ולעמוד בפירעון מחירם של מטוסים כה יקרים ? מפרק החברה עמרם בלום משיב 
על עיקר השאלות האלה בחיוב ( ראה כתבתו של זוהר בלומנקרנץ , " הארץ " 
4 . 71 ) ואף מוסיף כנימוק לביסוס ההחלטה את הממצא הסטטיסטי ש"רוב הנוסעים 
( % 06 ) אוהבים את הגמבו " בלי לציין , אמנם , כמה מהם התנסו בחוויית 
הטיסה בכל מטוס רחב - גוף אחר . עם כל הכבוד לכונס הנכסים הרשמי של מדינת 
ישראל ולשופטת מרים נאור , אין הם נחשבים ( ואף אינם מתיימרים להיות ) 
מומחי תעופה אזרחית . מי אם כן בדק ואישר את ההחלטה מבחינה מקצועית ? 
מתברר כי אל על הפעילה ועדת ייעוץ , שבה ישבו בין היתר מפקד חיל האוויר 
והחשב הכללי במשרד האוצר . ועדה זו " ייעצה " לקבל את המלצתה של הנהלת 
החברה , קרי המנכ"ל . בתנאים נורמליים היתה החלטה מעין זו צריכה להתקבל 
בדירקטוריון החברה , אולם לאל על , בהיותה זה שנים חברה בפירוק , אין 
כידוע דירקטוריון , וקביעת המדיניות העסקית נעשית למעשה בין שלושה : מנכ"ל , 
מפרק ושופט , שמהם רק אחד מתמצא בפרטי הנושא ומסוגל להקדיש לו את הזמן 
הראוי . אף לא אחד מהם , וגם לא שלושתם יחד , אינם יכולים לשמש תחליף 
לדירקטוריון . גם " ועדת ייעוץ " אינה יכולה לשמש תחליף , שכן בניגוד 
לדירקטוריון , היא ואחריותה מתפזרים לכל רוח ברגע שסיימה את המשימה שהוטלה 
עליה . נקווה כי ההחלטה לרכוש שני בואינג 004747 היא אמנם ההחלטה האופטימלית ; 
יחד עם כך , אירוע זה ממחיש את הצורך הדחוף והחיוני בנורמליזציה של ניהול 
חברת התעופה הלאומית , ובכלל זה הפעלת דירקטוריון הנושא באחריות . 
