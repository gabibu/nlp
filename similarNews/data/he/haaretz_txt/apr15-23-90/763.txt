מתחקיר שקיים ארגון " בצלם " על תפיסת בתים של תושבי השטחים למטרות הקמת 
תצפיות או שיכון חיילים , עולה כי רק במקרה אחד מהמקרים שנבדקו נמסר לבעל 
הבית צו המורה על תפיסת ביתו . פסק - דין של בג"ץ קבע כי אם יש צורך בתפיסה 
זמנית של נכסי הפרט כנגד תשלום פיצויים , רשאיות רשויות הצבא לעשות שימוש 
בסמכויותיהן . התחקיר שקיים " בצלם " מצביע על מגמה של פגיעה מתמשכת בפרטיות 
המשפחות המתגוררות בבתים שנתפסו , ועל פגיעות חמורות ברכושם . חייל מילואים 
שחזר משירות בשכם מסר : " כל יום מוקמות עמדות אחדות על גגות בשכם . 
החיילים המאיישים עמדות אלו שוהים שם בדרך - כלל מזריחה ועד שקיעה . הם 
אוכלים שם וגם עושים את צרכיהם . אין בתי שימוש על גגות הבתים האלה , ולכן 
על החיילים להסתפק בחדרי מדרגות , גגות וחדרים נטושים . התוצאות עשויות 
להיות מזעזעות " . בבית משפחת אל - דלאל בשכם , שעל גגו מוצבת דרך קבע עמדת 
תצפית של צה"ל , הבעירו החיילים חלק מהריהוט לצורך חימום . חוסיין אל - 
חרוב ממחנה הפליטים דהיישה התלונן בפני הארגון כי חיילים לקחו ממנו מנגל , 
שנועד לחימום הבית ולצרכיהם , וניסו לקחת ממנו גם את עצי ההסקה . לאחר 
שסירב לאפשר להם לקחת את העצים , היכו בו עד אובדן הכרה . בעקבות התקרית 
אושפז אל - חרוב בבית - החולים " אל - מקאסד " בי - ם . קפידבינמוחמד 
מוהנא , תושב שכונת צברה בעזה , בעל בניין בן עשר קומות , מסר בתצהיר 
כי ב 98 . 01 . 01 הגיעו שני אוטובוסים מלאים חיילים והשתלטו על כל הבניין , 
לבד מהקומה הראשונה שבה הוא מתגורר עם משפחתו . למעלה ממאה חיילים שוהים 
בבניין עד היום . עד עתה לא נמסר לידו שום צו המורה על תפיסת הבית . בין 
השאר מסר : " הם מלכלכים את המדרגות . בהתחלה שהו עשרות חיילים ליד פתח 
הבניין , ואני ובני משפחתי לא יכולנו לצאת ולהיכנס באורח חופשי . נאלצתי 
לסגור את הנגרייה וחנות הרהיטים שבקומת הקרקע , שמהם התפרנסתי , כי בגלל 
הפחד מהחיילים לא באים קונים . החיילים התחברו לקו החשמל שלנו ומשתמשים 
בו על חשבוני לצרכיהם . " הם משתמשים בדירה אחת בקומה העליונה לכל הפסולת 
שלהם , כולל צואה ושיירי אוכל . הם נוהגים להשתין לתוך המרזב , והשתן 
נוזל על מרפסת הקומה בה אנו גרים . קרה פעם שחייל זרק צואה בחדר המדרגות . 
החיילים גם לא מכבדים את מנהגינו . הם מתקלחים עירומים בחצר ויוצאים עירומים 
מהמקלחות . המצב המתואר מעלה שאלות קשות לגבי נורמות ההתנהגות של חיילי צה"ל 
ומפקדיו בכל הנוגע למגע היומיומי עם תושבי השטחים , ומעורר גם שאלות משפטיות , 
אומר " בצלם " . מקורות צבאיים : הטענות שהועלו ע"י " בצלם " נמצאות 
בבדיקה . 
