בהתנגשויות שהיו אתמול במחנה הפליטים שאטי שברצועת עזה איבדה את עינה יוסרה 
בלעישה , בת 54 , שנפגעה מכדור גומי . נציג דובר צה"ל בפיקוד הדרום מסר 
אתמול כי במחנה שאטי נפצעו שלוש נשים שהשתתפו בהפרות סדר , ואישר כי אחת 
מהן איבדה את עינה . מקורות פלשתיניים דיווחו כי בשאטי נפצעו תשעה תושבים 
בהתנגשויות עם כוחות צה"ל . מקורות פלשתיניים דיווחו על התנגשויות בכל רחבי 
הרצועה , במהלכן נפצעו 11 תושבים , כולל התשעה במחנה הפליטים שאטי . אתמול 
הטיל צה"ל עוצר על מחנה הפליטים חאן יונס . מקורות פלשתיניים מסרו על שני 
פצועים ממחנה הפליטים בלטה בשכם , ועל פצוע אחד במחנה הפליטים גילזון . 
ממקורות צבאיים לא נמסר אתמול על פצועים . אתמול נמשך העוצר על הכפרים ענבתא 
באזור טול - כרם ועוורתא באזור שכם , זה היום הששי ברציפות . גם בכפרים 
חבלה ובית סוריך נמשך אתמול העוצר . בשכם התקיימה אתמול שביתת שבת בתביעה 
לשחרור עצירי קציעות , ובמחאה על הסגר החלקי המתקיים בכפר בית פוריק זה 
05 יום . 
