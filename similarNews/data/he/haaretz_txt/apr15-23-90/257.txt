כמה מראשי הציבור בסוריה הבטיחו אתמול לתושבים הדרוזים ברמת הגולן כי נשיא 
סוריה " איתן בדעתו להביא לשחרור רמת הגולן מהציונים , במלחמה " . הדברים 
נאמרו במהלך עצרת גדולה , בה השתתפו 005 , 2 אזרחים סורים . העצרת התקיימה 
מעברו הסורי של הגבול מול מגדל שמס . עשרות אוטובוסים הביאו לגבעת הצעקות 
בצד הסורי את המפגינים . באמצעות רמקולים רבי - עצמה השמיעו שירים לאומניים 
וקראו קריאות הסתה לעבר בני העדה הדרוזית בגולן . במשך כל אותה שעה ניצבו 
תושבים דרוזים רבים מעל גגות הבתים במגדל שמס והאזינו לדברי הנואמים . " המנהיג 
הדגול חפז אל אסד הוכיח כי הוא איש מלחמה . ביום הכיפורים שחרר את קוניטרה . 
אנו מאמינים כי בקרוב ישחרר את יתר האדמות הכבושות ברמת הגולן " , אמרו 
עבד אל כרים חמוואי מושל קוניטרה וכאמל סאלח , ראש מפלגת הבעת במקום . 
השניים הוסיפו : " אנו לימדנו את הכובש הצרפתי לקח ושחררנו את סוריה לפני 
44 שנים מהכובש הצרפתי . כעת נשחרר את הגולן מהכובש הציוני " . הדרוזים ברמת 
הגולן ציינו אתמול בשביתת מסחר ולימודים מלאה את יום העצמאות הסורי . מאות 
שוטרים ואנשי משמר הגבול , בפיקודם של מפקד המחוז הצפוני של המשטרה , ניצב 
אלברט מוספיה , ומפקד משטרת מרחב הגליל , תת - ניצב רמי רהב , סיירו כל 
העת בכפרי הדרוזים ברמת הגולן ומנעו קיומן של תהלוכות בלתי חוקיות . רק 
במקרה אחד נזרקו אבנים לעבר כוח של המשטרה במרכז מגדל שמס . איש לא נפגע . 
השוטרים רדפו אחרי מידי האבנים ועצרו שני צעירים לחקירה . 
