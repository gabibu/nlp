" דברים בגנות העליה מחלישים את המאבק על השלום שמנהלים גורמים מתונים בישראל " . 
כך אמר אתמול יו"ר תנועת שינוי , ח"ך אמנון רובינשטיין , בתגובה על דבריו 
של פייסל חוסייני במוסקווה . חוסייני קרא ליהודי ברית המועצות לא להגר לישראל . 
רובינשטיין אמר : " ככל שמנהיגים פלשתינאים מתערבים בעניין העליה , שהוא 
נושא המאחד את כל הישראלים , הם מרחיקים את השלום וההבנה בין שני העמים . 
מי שמצדד בדו - שיח ישראלי - פלשתינאי חייב להבין , שכל קריאה לצמצום העליה 
לישראל הוא גורם הרסני " . גם ח"ך רפאל איתן מסיעת צומת הגיב על דברי חוסייני . 
" ברוח המלצותיו של פייסל חוסייני ליהודי ברית המועצות " , אמר איתן , 
" אני מציע לחוסייני עצמו , ולפלשתינאים בשטחי יהודה ושומרון , להגר 
לירדן או לכל מדינה ערבית אחרת " . הוא אמר כי הוא מעלה את הצעתו בדיוק מאותן 
סיבות שבגללן מבקש חוסייני שיהודים לא יעלו לארץ : אי - הטיית המאזן הדמוגראפי , 
ואי - החרפת הסכסוך בין שני העמים . " צעד ראשון צריך לעשות חוסייני עצמו , 
ולתת דוגמה אישית בכך שלא יחזור לישראל " , אמר איתן . שר הקליטה , הרב 
יצחק פרץ , קרא אתמול ליועץ המשפטי לממשלה לבדוק משפטית את מעשיו של פייסל 
חוסייני , הפועל כדי לפגוע בעליה לישראל . השר פרץ אמר כי " זהו מעשה בלתי 
אחראי , הפוגע הן במדינת ישראל והן באזרחיה " . מעשהו של חוסייני , אמר , 
" כמוהו כמעשה חבלה לכל דבר , ואין הבדל אם מחבלים בעליה בצורה זו או 
אחרת " . 
