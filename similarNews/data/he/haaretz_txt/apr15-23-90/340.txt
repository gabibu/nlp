חברת מירומית זכתה באחרונה במכרזים ליצוא מחסנים חדשים לשווייץ ולגרמניה . 
ההזמנה הראשונה המתבצעת בעקבות אחד המכרזים הללו היא בשווי של למעלה מ001 
אלף דולר . הזמנות נוספות בשווי של עשרות אלפי דולרים כל אחת מתוכננות להתבצע 
בקרוב , מסר גבי דותן , מנכ"ל " מירומית - מפעלי מתכת אשקלון " . יחידות 
האחסון של " מירומית " מאפשרות אחסון מיליוני פריטים בשטחים מצומצמים במיוחד , 
תוך שימוש ברובוטים וניהול ממוחשב . המזמינים ביקשו יחידות אחסון " חכמות " 
המאפשרות להכיל בשטחים קטנים ביותר פרטים רבים ומגוונים במיוחד , שהם בגדלים 
השונים לעיתים באופן קיצוני זה מזה . החברות האזרחיות שבהם , חלקן עוסק 
בשיווק של פריטים וחלקי חילוף תעשייתיים מסוגים שונים , ואחרות מתמחות בשיווק 
של פרופילים ארוכים של עץ ואלומיניום . דותן הוסיף כי גם מערכת הביטחון בישראל 
מרחיבה את הזמנותיה בתחום זה במהלך המעבר לאיחסון מתקדם . הוא העריך כי 
בשנים הקרובות צפויה הרחבה ניכרת של יצוא מערכות שונות מסוג זה למיגזר הצבאי 
במערב אירופה ובארה"ב . 
