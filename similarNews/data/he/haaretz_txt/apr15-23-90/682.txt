שופט בג"ץ , גבריאל בך , הורה אתמול בצו ביניים למשטרה , ליועץ המשפטי 
לממשלה ולכנסייה היוונית אורתודוקסית , שלא לפנות את המשפחות היהודיות השוהות 
באכנסיית יוחנן הקדוש , על פי רשות מהחברה הפנמית אס - בי - סי ( ההתנחלות 
נאות דוד ) עד למתן החלטה אחרת . בך קבע , כי הבוקר בשעה 01 , ידון בסוגייה 
הרכב של שלושה משופטי בית המשפט העליון . במהלך הדיון בעתירה , שהגישה החברה 
הפנמית , אשר רכשה את החזקה בבנין מדייר המשנה מטוסיאן , גילה עו " ד אבי 
יצחק , פרקליטה של החברה , כי ח"ך חנן פורת חתום על תצהיר החושף את אחד 
מהמניעים הפסולים , שעמדו מאחורי החלטתו של היועץ המשפטי לממשלה , לפנות 
את המשפחות מיד . פורת מספר בתצהיר , כי חריש אמר לו , שראש עיריית ירושלים 
טדי קולק הבהיר כי לא יוכל להמשיך בתפקידו , אם לא יוחלט לפנות מיידית את 
המשפחות היהודיות . בעתירה שהגישה החברה הפנמית , נטען , כי הפעולה המתוכננת 
של המשטרה , בהוראת חריש , לפינוי המשפחות היהודיות , " לא זו בלבד , 
שהיא אינה חוקית , ועלולה לפגוע קשות בזכויות העותרת , שהשקיעה הון רב 
ברכישה , אלא היא עלולה גם להביא לנזק בלתי הפיך , ומה גם שיש חשש רציני 
ביותר , המבוסס גם על הודעות בכלי התקשורת , כי מיד עם סילוק העותרת ונציגיה 
מהמקום , יפלשו לשם אנשי כמורה של הכנסייה , ויהיה אחר כך קשה או אף בלתי 
אפשרי לפנותם . ראש מחלקת הבג"צים במשרד המשפטים , עו"ד נילי ארד הגישה 
בתגובה לשופט בך , סיכום דיון , שהתקיים אתמול במשרד המשפטים . בסיכום 
קובע היועץ חריש , כי מדובר במקרה מיוחד , " שהחשש הגלום בו להפרת הציבור 
רב ויש בו כדי להביא לליבוי יצרים ולעורר מתח ומדנים בין חלקי אוכלוסיה 
ועדות שונות . ארד ציינה כי בצווי הפינוי שניתנו עד כה בעניין , הן של שופט 
השלום יעקב בצלאל והן של השופטת המחוזית , רות אור , ניתן דגש לנימוק של 
שמירה על הסדר הציבורי ובמיקומו הרגיש של הנכס . ארד טענה לחוסר נקיון כפיים 
של העותרים , מאחר ש"במבנה יושבים אנשים המפרים צו פינוי של בית משפט ואינם 
ממלאים אחריו . במהלך הדיון נודע עוד כי היועץ המשפטי לממשלה הציע לצדדים 
הצעת פשרה , לפיה יתפוש צד שלישי את הבנין , עד להכרעה בפרשה , אולם ההצעה , 
שלפי אחת הגרסאות הועלתה על ידי הפאטריארך לא התקבלה . ( ע ) . כרוז 
55 של המפקדה המאוחדת של ההתקוממות שהופץ אתמול ברחבי הגדה גוזר מוות על 
מרדוס מטוסיאן , הארמני שמכר את המלון למתנחלים היהודיים ברובע הנוצרי . 
ההודעה , יוצאת הדופן , נמסרה במסגרת התרעה של הכרוז נגד הוצאות להורג 
של משתפי פעולה עם שלטונות ישראל . זו פעם ראשונה שגזר דין מוות כזה מקבל 
פרסום פומבי ע"י ההנהגה המאוחדת . 
