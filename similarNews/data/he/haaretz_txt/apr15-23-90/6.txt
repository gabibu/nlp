( ע ) . " הרבי מלובביץ אכן חושב כי רק ממשלה בראשות הליכוד יכולה לשמור 
על שלמות ארץ ישראל וביטחונה " ; כך אמר ביום ששי , בראיון לקול ישראל , 
מזכירו האישי של הרבי מלובביץ , הרב לייבל גרונר . הרב גרונר הטעים , 
כי הרבי אמר דברים אלה לטלוויזיה הישראלית בתקווה כי יגיעו לאוזני כל , 
ובהן אוזניה של מועצת גדולי התורה . " הרבי כבר אמר את דעתו , כפי ששמעתם 
בשידור הטלוויזיה , בנוגע למצב של הארץ . זאת דעתו , שהיתה מזה זמן , 
עליה הוא חזר לפני שבועיים והיא לא השתנתה . הרבי אמר , כי עניין הביטחון 
של מדינת ישראל ושל ארץ הקודש הוא עניין עיקרי ביותר וצריכים לשמור על זה 
בכל התוקף . לדעתו , מי שיכולים לשמור על כך ולעשות זאת בפועל , היא מפלגת 
הליכוד " . לשאלה , האם פירוש הדבר שממשלת מערך בראשות שמעון פרס לא יכולה 
לשמור על ביטחון ושלמות ארץ ישראל , השיב הרב גרונר : " הרבי דיבר בחיוב 
ולא בשלילה " . באשר ליחסו של הלובביצר לצעדו של ח"ך אליעזר מזרחי , אמר 
הרב גרונר , כי מדובר בעניינו של מזרחי . " זו החלטה שתלויה אך בו והוא 
לא צריך את העצה של הרבי . הוא לא צריך את העצה שלנו . הוא יודע מה הוא 
צריך לעשות והוא מבין איך עליו לנהוג . הוא עושה , כפי שהוא מבין את המצב . 
אותו דבר באשר לח"ך אברהם ורדיגר " , אמר גרונר . מזכירו של הרבי מלובביץ , 
הוסיף כי " כל השומע את חוות דעתו של הרבי שליט"א והמבין שהרבי הוא אוהב 
את כל ישראל ודואג בשביל השלום , השלווה והמנוחה של ארץ הקודש והיהודים 
הגרים בארץ הקודש , מבין את דעתו ומה חושב הרבי בדבר הביטחון ומי הם אלה 
שיכולים לשמור על הביטחון . כל אלה , שיש בידם לעזור בעניין זה , עושים 
את מה שהם חושבים שביכולתם לעזור בעניין " . הרב גרונר נשאל , אם דברים אלה 
הועברו למועצת גדולי התורה , על מנת שידונו מחדש בהחלטתם . על כך השיב 
גרונר : " הסדר של הרבי במשך 04 שנה , מאז הוא הרבי של חב"ד , היה שהוא 
הביע את דעתו בפומבי , בעת התוועדות . כך הוא נוהג בשבת , בחגים ובימים 
מיוחדים , או כאשר בא מישהו והוא יודע שעל - ידי זה דבריו יתפרסמו " . 
