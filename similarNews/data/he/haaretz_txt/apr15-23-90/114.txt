צים , כיום חברה רווחית , היתה רק לפני כמה שנים נטל כבד . החברה לישראל 
מחזיקה מחצית ממניות החברה והמחצית השנייה נמצאת בידי הממשלה וההסתדרות . 
ההשקעה בצים היא מהגדולות שהשקיעה החברה לישראל . לפני שלוש - ארבע שנים 
סבלה החברה מהפסדים קשים . חובותיה הוערכו ב054 מיליון דולר , מתוכם כ003 
מיליון דולר חובות לזמן קצר . איזנברג נאלץ לחזר על פתחו של שר האוצר משה 
נסים בניסיון לזרז את הטיפול בפריסת החובות של החברה . בין היתר , נשקלה 
האפשרות למכור את החברה לאיש העסקים מנחם ( מנטה ) עצמון , אך בשלבים 
האחרונים של הדיונים החליט איזנברג להשאיר את החברה בשליטתו . כיום מתברר 
שזו אחת ההחלטות הטובות שקיבל . שוויה של צים כיום הוא כ004 מיליון דולר . 
החברה הפכה רווחית והיא את אחד ממוקדי הרווח המרכזיים של החברה לישראל . 
איך נהפכה צים מחברה מפסידה לחברה רווחית ? מתברר שצריך לא רק יכולת עסקית 
אלא גם מזל . ארבעה גורמים שונים השפיעו על התפנית בעסקיה של צים : ירידת 
הריבית בעולם , שהקלה עם החברה עמוסת - החובות ; הירידה במחירי הדלק , 
שהם מרכיב חשוב בחברה כמו צים ; העלייה בהיקף הסחר העולמי והצורך באוניות , 
שגם הביא לעלייה במחירי האוניות . הגורם הרביעי היה רה - ארגון בחברה , 
שכלל את החלפת היושב - ראש , חיים שטסל , בצבי צור . 
