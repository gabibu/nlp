קבוצות מכבי תל אביב והפועל גליל עליון משלימות את ההכנות האחרונות לסידרת 
מישחקי הגמר סל , שיכריעו את האליפות , בסידרה של הטוב מחמישיה מישחקים . 
מאחר שהשבוע יהיו שני מיפגשים , הראשון מחר ביד אליהו והשני ביום חמישי 
בכפר בלום , יגבר המתח עוד יותר . הפועל גליל עליון קיים אתמול את האימון 
האחרון שלו באולמו בכפר בלום ויגיע הבוקר לתל אביב . הקבוצה תשתכן במלון 
" השרון " בהרצליה ותקיים היום אימון יחיד ביד אליהו בשעה 00 . 5 אחר הצהריים . 
במכבי תל אביב לא ראו בעין יפה את העובדה שניתנה לגליל הרשות להתאמן באולם 
ביד אליהו המשמש אכסניה ביתית של הקבוצה , לפני מישחקים מכריעים על האליפות . 
" והרי ברור שאנחנו לא נקבל רשות להתאמן בכפר בלום " , אמרו במכבי . כך 
או כך , בשתי הקבוצות מצויים השחקנים בקו הבריאות . מנהל גליל עליון עמית 
גל סיפר אמש , כי הקבוצה עושה את ההכנות שלה בצורה אופטימלית . המאמן מלי 
קצורין יצא אמש לתל אביב ויפגוש את חניכיו בבית המלון . במכבי קיימת דריכות 
לסידרת המישחקים החשובים ביותר של העונה . קווין מגי שהתאושש מסידרת הפציעות 
שלו כבר מצוי בכושר לא רע , גם דורון גמצי שכח מהחתך באצבעו שגרם לו בעיות 
במישחקים נגד הפועל ירושלים בחצי הגמר . הקבוצה חזרה להתאמן ביד אליהו , 
אחרי כשלושה שבועות בהם התאמנה באולמות חליפיים . הערב בשעה 00 . 7 יהיה 
האימון המסכם . מחר בערב כבר יהיה אקשן . 
