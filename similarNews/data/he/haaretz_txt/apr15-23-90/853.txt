זה לא כבר הגיעו עצי היער , שניטעו בארץ לפני כחמישים שנה , לסוף מחזור - 
החיים והתעורר הצורך לחדש שטחי - יער בהיקף גדל והולך . פעולות הכריתה 
והנטיעה - מחדש של היערות המבוגרים והחולים , שהחלו לפני 51 שנה באזור שער 
הגיא , מתרחבות כעת לאזורים אחרים בארץ . הלקחים שנלמדו מדור היערות הראשון 
שניטע בארץ מכתיבים מגמות חדשות בנטיעת היערות . נראה , שבעוד חמישים שנה 
יהיו היערות מגונים יותר , בעלי מגוון גדול יותר של מיני - עצים בגילים 
שונים , יערות שכל מין - עץ הנטוע בהם מותאם טוב יותר לבית הגידול שהוא 
צומח בו , בעל עמידות גבוהה יותר לפגעים שונים ומאריך ימים . היער יהיה 
רב - שכבתי , ובו עצים מחטיים ברובד העליון ועצים רחבי - עלים ברובד הנמוך . 
מבחינת הנוף , יהיה היער שובה - עין יותר , בשל הבדלי הצבע והבדלים שבצורת 
הנוף של העצים שוני - המינים . עמרי בונה , מנהל המחקר והפיתוח באגף הייעור 
של הקרן הקיימת , רואה את המפתח לגידולו של דור - היערות הבא בשנת הגנטית 
שבין העצים הן השונות בין המינים והן במסגרת אותו מין . שונות זו תבטיח , 
כי עץ שייתקף ויוכרע על ידי מזיק , לא יגרור התמוטטות כללית של כל העצים 
הזהים , כפי שקרה בהתנוונות המאסיווית של יערות האורן הירושלמי , שנפגעו 
בכנימה . חוסנו של היער יובטח בעזרת השבחה של עצים , מעקב אחר התפתחותם 
וכמו כן בעזרת מימשק ( ניהול יער ) יעיל . המרכיב המרכזי של הנטיעות בשנות 
ה05 היה האורן הירושלמי . למרות התאמתו הטובה של האורן הזה לבתי - גידול 
דלי גשמים , המאפיינים את ישראל , הוא התגלה כרגיש למזיקים . להשבחת האורן , 
שיוסיף להיות מרכיב מרכזי בנטיעות , מאתרים עצי אורן שלא נפגעו בכנימה , 
ואלה משמשים לייצור שתילים מסוג עמיד יותר . כך , למשל , התגלה שבאוכלוסיות 
הטבעיות של האורן הירושלמי שבכרמל לא היתה תמותה רחבה של שטחי יער מפגיעת 
הכנימה , ועל כן נאספים מהם זרעים לייצור שתילים מושבחים . אורן ירושלמי 
גדל בכל ארצות הים התיכון , וניתן לנצל להשבחה גם עצים מארצות אלה , לאחר 
שייבדקו עמידותם בפני מזיקים ומחלות , מידת התאמתם לתנאי הטופוגרפיה והאקלים 
בארץ , קצב הגדילה ופוטנציאל תפוקת העץ לצרכים כלכליים . ידוע , למשל , 
שהאורן הירושלמי הגדל ביוון עמיד נגד הכנימה , שפגעה באורן הירושלמי הנטוע 
בארץ . מלבד האורן ניתן להשביח גם מינים אחרים , ובעיקר את הברוש , הסובל 
ממחלות שונות . היערות הראשונים בארץ ניטעו בעיקר בעבודות יזומות של עולים , 
בשיטה שלא הביאה בחשבון את העלות הכלכלית של הנטיעה ושל אחזקת היער בעתיד . 
היערות ניטעו בצפיפות רבה מדי , שחייבה טיפול ביער לעתים תכופות . דילול 
היער מפנה מרחב מחיה לעצים היותר - מפותחים שצמחו בו . בהתפתחותו של יער 
נחוצים כמה מחזורי דילול . מאחר שרוב היערות נטועים באזורים קשים ( שיפוע 
חזק וסלעיות רבה ) , לא נמצאו קבלנים שיהיו מעוניינים בקבלת עבודת הדילול 
תמורת תפוקת העץ . ומאחר שלטפל בעצים באמצעות פועלים לא היו אמצעים כלכליים , 
נותרו שטחי יערות צפופים , והפיגור בטיפול פגע באיכותם . כיום נקוטה שיטה 
כלכלית יותר . הנטיעה נעשית בצפיפות נמוכה יותר , ומכאן מצטמצם הצורך בדילול . 
פעולות הדילול באמצעות קבלנים כלכליות יותר בבתי - גידול טובים , המאפשרים 
התפתחות טובה של היער , ועל כן הכוונה היא שבבתי - הגידול הללו יימשכו הנטיעה 
בצפיפות גבוהה והטיפול הרגיל , הכולל מחזורי דילול . המטרה הכלכלית שבנטיעת 
היערות בארץ , למען תפוקת העץ , אינה מרכזית , והיערות שנטעה הקרן הקיימת 
אינם יערות מסחריים . מוסד זה עדיין רואה את תפקידיו בתחום הייעור כנוגעים 
בשטחים , שבדרך כלל אין לאחרים כדאיות לטעת בהם . לפי התכנון , יהיו עכשיו 
יערות מסחריים . הקרן הקיימת תסייע בפיתוחם , אך ניהולם יהיה בידי יישובים 
וחקלאים . ברמת הגולן כבר ניטעו כמה אלפי דונמים של יער מסחרי , מורכב מאקליפטוסים 
ומאורני - " רדיאטה " זקופי - גזע . בשטחים בקרבת גן - שמואל , שהיו 
לשעבר פרדסים ונעזבו בגלל מליחות הקרקע , ניטעו יערות אקליפטוס . עץ זה 
משמש ליצירת סיבית וליצירת תאית לתעשיית הנייר . נוכח המצב הקשה של החקלאות , 
יוכלו אולי שטחים חקלאיים לשמש במידה גוברת והולכת לגידול מסחרי זה . 
