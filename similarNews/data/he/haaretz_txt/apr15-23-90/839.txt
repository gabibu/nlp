אמנם המפלגה הקומוניסטית ( או בשמה הרשמי " המפלגה העממית המהפכנית " ) 
עדיין שלטת באולן בטור , אבל ראש המדינה החדש של מונגוליה הודיע ב21 באפריל 
על בחירות לפרלמנט שיתקיימו ביולי ועל בחירות לנשיאות שיתקיימו באוגוסט . 
עם השינויים שהונהגו במשך החודשים האחרונים , מולדתו של גינגיס חאן גילתה 
מחדש את זהותה הלאומית . באטיות , כאילו כדי להתענג על שעה של חסד , כתב 
פרופסור ט דאצטסדן על פיסת נייר מלים בכתב של גינגיס חאן . הכתב האנכי העתיק 
הומר ב0491 בכתב הקירילי . " הייתי אז מורה צעיר , הכרתי היטב כתב זה . 
מעולם לא ראיתי בו כל דופי . לרוע המזל , החלטה זו ניחתה עלינו מלמעלה 
ונאלצנו ללמד את הכתב החדש . אני מצטער על כך מאוד . . . " האם הוא 
שיער אז שהדבר יימשך כמחצית המאה ? לא , ודאי שלא . 05 שנה לאחר מכן מתכוננים 
המונגולים ללמוד מחדש לכתוב . איש האקדמיה , מוקף בכמה מעמיתיו , שקיבל 
את פנינו באוניברסיטה הממלכתית , ניצח . " המוסד העממי של הכתב המונגולי " 
שהוקם במסגרת האופוזיציה קיבל הבטחה מהשלטונות , שהכתב המסורתי בן אלף השנים , 
בעל 62 האותיות , שמוצאו מצור , יהיה מחדש לכתב הלאומי . זה סופו של 
הכתב הקירילי . לא שיחק המזל לאבי הכתב הקירילי המונגולי , הסופר והפונקציונר 
דמדין סוראן , שחשב כאשר נכנע להוראות מוסקווה , כי בדרכו שלו הוא פועל 
למען אחדות המדינה . הבלשנים פנו בקריאה להתאחדויות הבין - לאומיות ולארצות 
המערב בבקשת סיוע למשימה רבת - ממדים : לכתוב מחדש את ההיסטוריה , התחיקה 
והספרות של 05 השנה האחרונות . יש לכתוב הכל מחדש , אך ברשות מונגוליה רק 
מספר מועט של מכונות דפוס עתיקות וכחצי תריסר מכונות כתיבה המצוידות בסימני 
הכתב הקודמים , שסופקו על - ידי השכנים , המונגולים הסינים . מדיניות 
ההטמעה של המשטר מפרפרת בפרפורי גסיסה . אבל לולא נוכחותם של מונגולים ברחובות 
אולן בטור , המבקר כאן יכול להתרשם שהוא נמצא , 96 שנה לאחר קבלת " עצמאות " 
מונגוליה , בבירת - נפה אופיינית במערב האימפריה . עיר זו היא מעין מוזיאון 
של האסתטיקה הסטליניסטית . שדרות - עמודים בסגנון יווני קלאסי כביכול , 
אכסדרות בסגנון קיטשי . טנק - דמה לתפארת טור משוריין מונגולי שלחם בגייסותיה 
של מולדת העמלים והגיע לברלין . בטנק הזה מובלע גם עלבון : התותח מכוון , 
כאילו דרך מקרה , אל מבנה בסגנון סיני , מעונו של המלך האחרון בודג זווזנדרנבה , 
שמת ב4291 בלא יורשים . בנוף היפה המושלג מזדקר צמד תחנות - כוח הפולטות 
עשן שחור . המראה מזכיר סרט על תחילת התיעוש . פסליו של סטלין נעלמו . 
אבל פסל של לנין , מול המלון הגדול בעיר , עדיין היה במקום באמצע מארס 
ולרגליו זר פרחים . הפורטרטים של ולדימיר איליץ בכרזות פרסומת עדיין חלשו 
על הנוף . הוא הדין בפסל צהוב של צויבסלן , שליטה הראשון של מונגוליה 
בחסות המפלגה הקומוניסטית , העומד מול האוניברסיטה . כעת , עם התפוררות 
המיתוס " האינטרנציונליסטי " , יש לכתוב מחדש את כל ההיסטוריה המודרנית 
של המדינה . האם לא הפיץ המשטר עוד לפני כמה שנים אלבום תצלומים שנפתח בתצלום , 
באיכות טכנית מצוינת על נייר כרומו , המראה את סוחה בטור , " המשחרר " , 
משוחח עם לנין ? יש אומרים שהשניים לא נפגשו מעולם בחייהם . " ב07 שנה 
לא הצליחו לאפס את גאוותנו הלאומית . אנחנו נגן עליה . נמצא את הדרכים 
לאפשר לאומה זו לפרוח " . הדובר הוא אחד ה"מוחות " של האופוזיציה . כמו 
אחרים , בושיגטה , קרדיולוג הדובר כמה שפות , חומק מאור הזרקורים ומייעץ 
מאחורי הקלעים לפעילים בולטים יותר . בעבר " התביישנו על שאנחנו עם של 
מגדלי - בקר . איננו צריכים להתבייש עוד על היותנו מונגולים . התנגדנו 
להטמעה , אבל לא כמו אומה מבודדת וקשת - עורף " . גם אתר השיחה שלנו נראה 
סמלי אמצעו של אולם של בית השלום והידידות , קן רשמי של השלטון שעבר במידה 
רבה לידי האופוזיציה . אנו יושבים בתוך אוהל מונגולי , גר כפי שהוא מכונה . 
בושיגטה עזב את המפלגה , שעמה נמנה ככל אינטלקטואל . המשטר כינה אותו 
" בוגד " . כיום הוא חוגג ניצחון , אם גם צנוע . בתוך הוועד המרכזי של 
המפלגה הקימו כ51 אנשי מדע זרם רפורמיסטי . מנהיגם , הכלכלן זרדיחן , 
מונה זה עתה סגן ראש הממשלה . בתוך שלושה חודשים כופפו שוחרי הרפורמות את 
זרועה של הדיקטטורה הסטליניסטית השנייה הוותיקה ביותר בלא שביתות , בלא 
אלימות , להוציא כמה מהלומות שניחתו על רוסים בשולי הפגנות . הפגנות מתקיימות 
בדרך כלל בימי ראשון ובימי חג , ובכל מקרה מחוץ לשעות העבודה . " זו מהפכה 
אמיתית " , אמר בושיגטה . הפיתוי הוא להוסיף " תרבותית " . המדובר בשינוי 
הנשען מעל לכל על תחייתה של תרבות . כל היתר בא בעקבותיה , החל בדת . 
קפמאבינהמשטר בוודאי לא חסך במאמצים כדי לשרשה . מ7391 , בתוך שנתיים - 
שלוש , נהרסו עד היסוד יותר מ007 מקדשים . אלפי לאמות נרצחו . במנזר גנדן , 
היחיד ששמר באורח חלקי ושנותר פתוח , אומר צויזנטס - לאמה ( תואר כבוד 
בכיר של לאמה ) , כי תחת צויבלסן היה מדובר " במדיניות ממשלתית מכוונת 
בהוראת סטלין . לא היתה כל התקוממות כמו בטיבט , שכן אין לנו אותה מסורת 
מלחמתית . היה רק מרד מזוין אחד בהיקף קטן . מלבד זאת , הלאמות הלכו אל 
מותם בעודם מתפללים למען המאמינים " . ועכשיו ? " כולם שמחים על המדיניות 
הדתית החדשה " . על הנייר עדיין קיימת המועצה לעניינים דתיים , " אבל ההתערבות 
שלה בעניינינו חדלה למעשה " . סלע מחלוקת אחד עם מוסקווה שעדיין נותר הוא 
פסל בודהה ממתכת , בגובה 52 מטר , שנשלח לברית - המועצות במלחמת - העולם 
השנייה כדי לייצר ממנו תותחים . הרוסים הודו שהפסל מעולם לא הותך , אך 
הם אומרים כי אינם יכולים למצוא אותו . הם הבטיחו להשיבו כשיוכלו לאתרו , 
אומרים כאן בספקנות . אבל לדברי הצויזנטס - לאמה , העתיד זוהר . " יש 
לנו זכות להכשיר נזירים החל בגיל 61 , אבל בכוונתנו לדרוש את הזכות לרשום 
אותם ללימודים לאחר גמר בית - הספר העממי " . לדרישת האופוזיציה , שרבים 
בה אנשי הדת , המדינה הסכימה לפתיחתם מחדש של שני מנזרים . ההרפתקה המונגולית , 
חסרת - תקדים בגוש המזרחי האסיאתי , אינה נטולת סיכונים . אמנם בניגוד 
לסין , אין כאן שכבה ארכי - שמרנית במנגנון ; והאופוזיציה אינה מעוררת 
את הרושם כי היא מנותקת לגמרי מהשלטון ול רק משום שבעיר זו כולם מכירים 
את כולם , וכמעט לכל אחד , יש קרוב משפחה בגוף רשמי . אבל הפוטנציאל לאי - 
יציבות קיים . שליטתם של החלחים , הלאום המונגולי , אינה תמיד מתקבלת 
על - ידי הרוסים או אחרים . קיים גם פער דורות . % 06 מהאוכלוסייה הם בני 
פחות מ02 , ו%06 מחברי הוועד המרכזי של המפלגה הם מעל גיל 06 , גיל גבוה 
במונגוליה . עם זאת , למשטר יש נכס אחד , אם ישכיל לגבור על הפילוגים 
הפנימיים : מגדלי - הבקר מוכנים ללכת בעקבותיו , בתנאי שהשיטה תנהיג די 
ליברליזציה , שהם יוכלו להפיק ממנה רווחים . מגדל - בקר שפגשנו בבירה בסוף 
מארס אמר לנו כי מכל הוויכוחים הוא זוכר דבר אחד : " המפלגה מרשה לנו 
עכשיו להחזיק ראשי - בקר בכל מספר שאנו רוצים . אם כך , אתמוך תמיד במפלגה " . 
