( ע ) . היועץ המשפטי של הליכוד , עו"ד איסר לובוצקי , אמר אתמול , 
כי אי - אפשר יהיה להגדיר את כינוס התנועה מחר כ"וועידת הליכוד " . עם זאת , 
לדבריו , יוכל גם מרכז התנועה לאשר את ההסכם עם קבוצת מודעי , מכיוון 
שניתן להתגבר על המכשלה המשפטית , באמצעות שינוי אמנת הליכוד , בדרך עקיפה . 
" לכאורה , אינני רואה כיום אפשרות לכנות את ההתכנסות הצפויה ביום חמישי 
כוועידה . מה שיקרה דה - פאקטו , לפי ההזמנות ולפי האנשים , שיורשו לבוא 
ולהשתתף , זה כינוס של מרכז הליכוד " , אמר לובוצקי בראיון לקול - ישראל . 
עו"ד לובוצקי העריך , כי לא מן הנמנע שההסכם עם קבוצת מודעי עומד בסתירה 
לחוקת הליכוד . לכן , לדעתו , רוצים בליכוד לכנות את ההתכנסות " ועידה " , 
משום שבסמכות ועידת התנועה לכונן או לשנות את חוקת הליכוד . כך , לאחר 
השינויים הנחוצים , ניתן יהיה לחתום על ההסכם עם " הסיעה לקידום הרעיון 
הציוני " . עו"ד לובוצקי הדגיש , עם זאת , כי גם המרכז יכול לשנות את אמנת 
הליכוד , אך בדרך עקיפה . " המכשולים המשפטיים לא ימנעו את ההתכנסות , 
מפני שהפתרון הוא פוליטי , ועל המכשול המשפטי הזה ניתן להתגבר בנקל . 
זאת , משום שהמרכז הוא גם המוסד העליון המחוקק בין ועידה לוועידה . לפי 
אמנת הליכוד , רשאי המרכז לחוקק או לשנות פרקים או פרק אחד בחוקה ברוב של 
% 57 . 
