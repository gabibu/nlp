בלי מכבי תל אביב , יהיה חגיגה , ללא סלבריטי מן החשובים ובעלי המוניטין 
שידע העשור האחרון . אבל החיים בכדורסל האירופי נמשכים גם בהיעדר הצהובים - 
כחולים מישראל . הערב ב"פביון פרינסיפה פליה " בסארגוסה , יחל הפינל פור 
השלישי של אירופה . התכנית בשלב חצי הגמר : ברצלונה אריס ( 03 . 91 שעון 
ישראל ) , יוגופלסטיקה לימוז ( 03 . 12 ) . זו תהיה חגיגת כדורסל בה 
יופיעו ארבע הקבוצות הטובות באירופה השנה , שהוכיחו זאת ללא ספק בבית הגמר . 
בשני המעמדים הקודמים של גמר הארבעה בגנט ובמינכן הוכח , שלא תמיד הראשונה , 
או השניה , בבית הגמר היא המנצחת . בגנט נוצחה פרטיזן בלגראד ( אז ראשונה ) 
, כבר בחצי הגמר ( בידי מכבי תל אביב ) ואילו במינכן אוכזבה הראשונה 
מכבי תל אביב בגמר ( בידי יוגופלסטיקה ספליט ) . הפעם נראית הקבוצה שדורגה 
ראשונה , ברצלונה , פייבוריטית לזכיה בגביע . יש לה סגל שחקנים רחב ומוכשר , 
היא מצויה בכושר יוצא מן הכלל והיא תשחק במרחק 003 קילומטר מביתה . זהו 
יתרון עצום . ברצלונה תתמודד הערב במישחק הראשון נגד אריס סאלוניקי אותה 
ניצחה העונה פעמיים : 0945 בברצלונה ו - 00149 בסאלוניקי . חניכיו של אאיטו 
רנסס בשלים וחדורים מוטיוואציה עצומה . גאליס וחבריו , שמופיעים בפעם השלישית 
בפיינל פור , יעניקו פייט אדיר , אבל יצטרכו כנראה שוב להרים דגל לבן . 
זה יהיה גם קרב בין אוהדיה הרבים של אריס מול קהל אדיר של יותר מחמשת אלפים 
קטאלונים . לימוז המפתיעה הגיעה לסארגוסה פצועה . הקפטן רישאר דאקורי לא 
החלים עדיין מפגיעה בגב . גם קן דאנסי פצוע ברגלו . ללא דאקורי תתקשה לימוז 
מול אלופת אירופה יוגופלסטיקה ספליט , שהפעם לא תוכל לנצל את גורם ההפתעה . 
טוני קוקוץ ודינו ראדגה ( בהופעותיו האחרונות באירופה , לפני הצטרפותו 
לבוסטון ) , ירצו לשמור על הגביע בו זכו אשתקד . בבית הגמר ניצחה יוגופלסטיקה 
בביתה 30138 ולימוז גמלה 00139 . מישחק הגמר יהיה באותו אולם , מחרתיים 
בשעה 03 . 12 . התחזית היא לגמר קלאסי בין ברצלונה ויוגופלסטיקה . חובבי 
סנסציות יחזיקו אצבעות לאחרות . מי יודע אולי יהיו הפתעות , כי בפיינל 
פור הכל אפשרי . כדורסלנה הזר של לימוז חתם על חוזה לשנתיים נוספות במדי 
האלופה הצרפתית . הוא ישלים 6 שנים בקבוצה . גם מייקל ברוקס האמריקאי השני 
של לימוז ימשיך בקבוצה , כמו גם דאקורי אוסטרובסקי ודאמורי . 
