( ע ) . " אני חושב שיש מישהו הרוצה יותר ממני שיתוף פעולה מלא עם ארה"ב , 
אבל שיתוף פעולה אין פירושו ציות לתכתיבים " , כך אמר אתמול רה"ם יצחק שמיר 
בנאומו בפני מרכז הליכוד בירושלים . " אני נאמן לתוכנית השלום שהבאתי לממשלה , 
ואין לי ספק כי נשתף פעולה עם ארה"ב ביישום התוכנית הזאת , אך מתוך הסכמה , 
כבוד הדדי ובהבנה הדדית " , אמר . בתחילת דבריו אמר שמיר , כי יכול להיות 
שיש צורך לערוך שינויים בשיטת המימשל בישראל , " אך החיפזון הוא מן השטן " . 
לדברי שמיר , אין להחפז בהחלטות אפילו יש מספר דברים שמקובלים גם עליו , 
אך הוא חש צורך לבדוק בקפידה כל דבר ובעיקר דברים שישפיעו על סדרי המימשל 
במדינה . הוא אף ציין את הצורך לשתף בהחלטות מסוג זה את השותפים הקואליציונים 
בכנסת ובממשלה . הוא ציין , כי מעל לכל , המפתח לפעילותה התקינה של כל 
שיטה , נתון בידי מפעיליה , בידי בני אדם המנצלים את יתרונותיה וחולשותיה 
של השיטה . " אם יעדיפו את האינטרס האישי על פני כל צורכי הכלל והמדינה , 
ואם האופורטוניזם ישתולל וישתלט על הכל , אזי כל שיטת מימשל ותהיה הטובה 
ביותר , שהוכנה במעבדה המחקרית הטובה ביותר , תמיד נגיע למשבר שיהרוס את 
המערכת כולה " , אמר רה"ם . קפידבינלגבי דבקותו בשלום אמר רה"ם : " אנחנו 
איננו צריכים להוכיח לעולם שישראל היא מדינה שוחרת שלום . מדינה מוקפת המוני 
אוייבים שמאיימים עליה עם נשק אכזרי , כימי בקטריולוגי , ומה עוד . ומפעילים 
נגדה חרם וטרור . ישראל מתמודדת עם אלימות , עם אינתיפאדות , מדינה העומדת 
בפני אתגר עצום של קליטת מאות אלפי עולים , העמוסה בעיות כלכליות רציניות 
ביותר . האם אפשר להעלות על הדעת שמדינה כזאת ואזרחיה , לא ירצו בשלום 
בכל נימי נפשם ? . ואם יש מישהו שרוצה להפריד ולעשות חלוקה , חצי של העם 
רוצה בשלום וחצי אינו רוצה הוא שקרן , הוא מוציא את דיבת העם בישראל רעה . 
לא צריך לתת לו במות מדיניות בישראל " . " נכון , השגת השלום תלויה גם 
בנו ואם נעשה כל שביכולתנו , כדי להביא לכאן את פזורי ישראל , כדי שאויבנו 
יתייאשו מן התקווה שאפשר להכריע אותנו בנשק הדמוגרפי , השלום יהיה קרוב " , 
הדגיש שמיר . קפידבינשמיר לא התיחס כלל לתוכן ההסכם המוצע עם הסיעה לקידום 
הרעיון הציוני וקרא לחברי המרכז המכונסים " בשעה קשה זו " , לראות בפניהם 
את המטרה " הגדולה והקדושה של התנועה " . הוא קרא לבחור בין עדיפויות : 
" זאת המהות של החיים הפוליטיים , לבחור ולהחליט " . לדבריו , העדיפות 
היא להצביע בעד ההסכם עם הליברלים הפורשים ואין דרך אחרת . " עומדת למולנו 
מלחמה אחת ויחידה , להביא לידי כך שהמערך לא יצליח להקים ממשלה והוא יצטרך 
להחזיר את המנדט לנשיא המדינה " , הדגיש שמיר . רה"ם סיים את דיוני מרכז 
הליכוד בקריאה נרגשת לח"ך אברהם שריר " לחזור הביתה " לליכוד . דבריו 
נתקבלו בתשואות סוערות . " אברשה , אינני יודע אם אתה שומע את מחיאות הכפיים , 
אבל נפגשת בימים האחרונים עם רבים מחברי הליכוד והרגשת שאתה עצם מעצמותיהם . 
חזור הביתה , תרגיש כמו בבית " , אמר שמיר . 
