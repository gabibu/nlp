בריסל ( מיוחד ל"הארץ " ) . יושב - ראש נציבות הקהילה האירופית , זאק 
דלור , אמר כאן בסוף השבוע כי האיחוד הפוליטי שמציעות צרפת וגרמניה יעמוד 
כנראה במרכז דיוני הפסגה האירופית , שתתכנס בסוף השבוע בדבלין שבאירלנד . 
דלור שיבח את ההצעה במלים חמות , ואמר שהיא עולה בקנה אחד עם הצורך להתאים 
את הקהילה לשינויים האחרונים שחלו במזרח - אירופה . על - פי ההצעה הצרפתית - 
גרמנית , תיהפך הקהילה האירופית בסוף 2991 לא רק ל"שוק אחיד " ללא גבולות 
וללא מכסים , אלא גם ל"איחוד פוליטי " , שבמסגרתו תנוהל מדיניות חוץ וביטחון 
משותפת . ההצעה הועלתה בסוף השבוע שעבר במשותף על - ידי הנשיא פרנסוא מיטראן 
והקאנצלר הלמוט קוהל . היא משקפת את הדאגה השוררת כאן מהפרת האיזון בתוך 
הקהילה , בעקבות האיחוד הצפוי של שני חלקי גרמניה . ראש ממשלת בריטניה , 
מרגרט תאצר , יצאה בתוקף נגד היוזמה הצרפתית - גרמנית , וכינתה אותה " מסתורית " . 
תאצר מתנגדת לוויתור על הריבונות הלאומית לטובת מה שהיא מכנה " הבירוקרטיה 
בבריסל " , ורוצה להסתפק בתיאום רופף ובלתי - מחייב עם שותפותיה של בריטניה 
בקהילה האירופית . המחלוקת בנושא הזה , המתקשרת לסכסוך הממושך על הנהגת 
מטבע אירופי אחיד ( תאצר מתנגדת גם לכך ) , תאפיל , ככל הנראה , על 
דיוני הפסגה בדבלין . תמיכה בהצעה הצרפתית - גרמנית באה בינתיים מראש ממשלת 
בלגיה , וילפריד מארטנס , שהודיע כי ארצו תצדד ביוזמה באופן פעיל . גם 
במדינות אחרות של הקהילה יש נטייה ברורה לתמוך ביוזמה , שנועדה בין השאר 
להכין את אירופה לקראת אפשרות של צימצומים דרסטיים בהיקף הכוחות האמריקאיים 
החונים ביבשת ( יושב - ראש הוועדה לענייני הכוחות המזויינים בסנאט בואשינגטון , 
סאם נאם , הציע בימים אלה לקצץ את הכוחות באירופה מ003 אלף ל57 אלף ) . 
עד כה עסקה הקהילה האירופית רק במידה מוגבלת במדיניות החוץ של חברותיה , 
ובענייני ביטחון לא עסקה כלל . מיטראן וקוהל רוצים לנסח מדיניות ביטחון 
משותפת , שתסייע " לעגן " את גרמניה המורחבת במוסדות האירופיים , ותצמצם 
את הסכנה של פיתוח נטיות לאומניות ובדלניות בארץ זאת . ראש ממשלת אירלנד , 
צרלס הוכי , המכהן כיושב - ראש תורן של מוסדות הקהילה האירופית , אמר 
בסוף השבוע שעבר , שאין זה מתפקידו לשכנע את תאצר לשנות את עמדתה בשאלות 
האיחוד האירופי . הוא התייחס בחיוב להצעה הצרפתית - גרמנית , והגדיר אותה 
כ"בסיס לשיחות במסגרת הפסגה הקרובה " . אירלנד היא המדינה היחידה מבין 21 
חברות הקהילה האירופית שאיננה חברה בצורה כלשהי בברית ההגנה הצפון - אטלנטית . 
צרפת , שפרשה לפני שנים מהפיקוד הצבאי המשותף , חברה במוסדות הפוליטיים 
של הברית , והגבירה בשנתיים האחרונות את מעורבותה בהחלטות של נאט"ו . 
