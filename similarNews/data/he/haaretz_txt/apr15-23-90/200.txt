" ת חברי - הכנסת משה זאב פלדמן ומנחם פרוש , לבין ח"ך אברהם שריר , 
הושגה ערב החג הסכמה להציב למפלגת העבודה אולטימטום , כי אם יחזור המערך 
וינהל משא - ומתן עם קבוצת הליברלים בראשות מודעי , יודיעו מצדם על הסרת 
תמיכתם ממפלגת העבודה . נודע , כי ראשי אגודת ישראל זועמים על יצחק מודעי , 
משום שלטענתם , מודעי הונה אותם . בעצם בגללו החליטו בסופו של דבר לתמוך 
בהקמת ממשלה בראשות פרס , בעוד הוא בגד בהם והתחבר לליכוד . דברים ברוח 
זה נשמעו גם מצדו של ח"ך שריר . הפגישה בין שריר לראשי אגודת ישראל התקיימה 
ביוזמתם של חברי אגודת ישראל , לאחר שיחות שניהלו עמם ראשי מפלגת העבודה . 
הם התבקשו לבדוק האם שריר עדיין נאמן להסכם שחתם עם מפלגת העבודה . לאחר 
הפגישה , שנמשכה יותר משעה , התרשמו השניים כי שריר נאמן בינתיים להסכם , 
ואכן יתן את תמיכתו לממשלת פרס , אם זו תוצג בכנסת . קפידבינבמשך החג נמשכו 
המגעים בין אישים בכירים בליכוד לח"ך אברהם שריר , במטרה לנסות לשכנעו לתמוך 
בגוש הליכוד . על - פי שמועות , שלא ניתן להן לפי שעה אישור , החלו מקורבי 
שריר לנסח את ההסכם שיאפשר את שובו של שריר לחיק הליכוד . לביתו של שריר 
מגיעות פניות רבות מסניפים של הליכוד , המבקשים ממנו להיפגש עם חבריהם , 
במאמץ לשכנעו לחזור בו מתמיכה במפלגת העבודה . נמסר , כי שריר החליט לענות 
בחיוב לפחות לחלק מפניות אלו . במפלגת העבודה טענו אמש , כי ההסכם עם שריר 
בתוקפו , ואין כל סיבה שהוא יופר על - ידי אחד מן הצדדים . גורמים במפלגה 
סיפרו אתמול כי אחד הסעיפים בהסכם בין שריר למפלגת העבודה מבטיח לו תפקיד 
של שר מטעם המערך אם תקום ממשלת אחדות , דבר שלא יובטח לו על - ידי הליכוד 
אם הוא שירכיב את הממשלה . לפיכך , טוענים בצמרת המערך , יקשה על שריר 
להפר את ההסכם , מאחר שהסרת תמיכתו במערך תשאיר אותו קרח מכאן ומכאן . 
