ראשי ההתאחדות לכדורגל חזרו אמש ממלטה , שם עקבו מקרוב אחרי קונגרס אופ"א . 
יו"ר הנהלת ההתאחדות שאול סווירי הגיב בשובו על קבלת ישראל לאיגוד האירופי 
בכל הטורנירים לנבחרות עד גיל 12 , ועל ההבטחה לקבל את ישראל כחברה מלאה 
ב - 2991 . " הקונגרס החליט לקבל את ישראל בעוד שנתיים , ועד שיתכנס בפעם 
הבאה בגטבורג התחייבה אופ"א למצוא פתרון לבעיות התקנוניות . הבשורות ממלטה 
יחייבו את הכדורגל הישראלי להיערך מחדש בתחומים רבים . עד כה פעלנו בקצב 
איטי , ונידרש לעבור להילוך שלישי כדי להתאים את עצמנו לעידן החדש באירופה . 
רק שלושה או ארבעה איצטדיונים בישראל עונים לדרישות של אופ"א . יש לחשוב 
מנקודת מבט אחרת הן מבחינת התקשורת הן מבחינת הקהל . גם הנבחרות יהיו בתעסוקה 
מלאה , וכללית נעסוק מעתה בכדורגל נטו " , הסביר סוירי . מחרתיים תקיים 
הנהלת ההתאחדות לכדורגל ישיבה מיוחדת , בה יימסר דו"ח על השתלשלות האירועים 
במלטה . 
