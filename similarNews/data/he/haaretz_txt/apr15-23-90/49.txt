הקומוניסטים העצמאיים בלאטוויה , המהווים מיעוט במפלגה הקומוניסטית של רפובליקה 
באלטית זו , הקימו אתמול בעיר הבירה ריגה ארגון משלהם כך מסרה סוכנות טא"ס . 
הקומוניסטים העצמאיים , שנטשו בשבוע שעבר את ועידת המפלגה הקומוניסטית לאטוויה , 
בחרו באיוואנס קסברס , מזכיר לשעבר של המפלגה הקומוניסטית הלאטווית , 
לנשיא המפלגה החדשה . 975 הצירים , 09 מהם לאטווים , המייצגים שליש מהקומוניסטים 
ברפובליקה , החליטו באולם של אוניברסיטת ריגה לייסד מפלגה שאינה תלויה במפלגה 
הקומוניסטית הסובייטית . אחד מעקרונות היסוד של המפלגה הקומוניסטית העצמאית 
הוא פרישה של הרפובליקה מבריה"ם . המפלגה הקומוניסטית הלאטווית , שנוסדה 
ב4091 והיא אחת הוותיקות ביותר בעולם , היתה איפוא למפלגה הקומוניסטית השלישית 
של הרפובליקות הבאלטיות שבה נוצר פילוג . אולם בניגוד לליטא ולאסטוניה , 
הקומוניסטים העצמאיים מהווים מיעוט בלאטוויה , שכן הלאטווים מהווים רק 
כ%45 מן האוכלוסייה , מול מיעוט סלאווי גדול , הכולל % 33 רוסים . קפידבינההנהגה 
הסובייטית התכנסה אתמול כדי לדון באוסף הצעדים לקראת ליברליזציה כלכלית נרחבת 
בבריה"ם . צעדים אלה כרוכים בבעיות רבות , ואיש אינו יודע כיצד תגיב מדינה 
שמעולם לא ידעה שוק חופשי להחלטות כאלה . הנשיא גורבצוב כינס אתמול לישיבה 
משותפת את המועצה הנשיאותית , ומועצת הפדרציה , שני הגופים החדשים עליהם 
הוחלט לפני כחודש , ושנועדו לסייע לנשיא הסובייטי בקבלת ההחלטות , כדי 
שידונו בצעדים הכלכליים הקרובים . במהלך הישיבה הוחלפו דברים קשים בין יועציו 
של הנשיא . כבר בעבר נתגלו מחלוקות בין שמרנים ורפורמיסטים בהנהגה , לגבי 
הקצב וההיקף של הרפורמות . לא ברור מתי תודיע הממשלה על הצעדים החדשים המעוררים 
עצבנות רבה במשק הסובייטי . השלטונות הסובייטים מודעים היטב להשפעה שעלולה 
לגרום הנחתה מיידית של הרפורמות והם מרבים לאחרונה לטפטף אט אט ידיעות מקוטעות 
על תכולת חבילת הרפורמות שתזעזע את כל המבנה הכלכלי הסובייטי . גם אם הצעדים 
עצמם עדיין אינם ידועים , הרי שהקו הכללי ברור : בריה"ם מתכוננת להשליט 
את כלכלת השוק החופשי , ולהפחית במידה ניכרת את מעורבות המדינה בכלכלה , 
תוך שהיא מתכוונת להפסיק לסבסד מפעלים מפסידים . סגן הנשיא האחראי על הרפורמה 
הכלכלית , ליאוניד אבאלקין , ציין כי עד סוף השנה יצטרך כל הסקטור התעשייתי 
והחקלאי לעבור ולפעול באופן עצמאי . בכיר סובייטי אחר הודיע כי כ%07 מהמחירים 
ייקבעו החל מהשנה הבאה בשוק החופשי . נראה כי צעדים אלה יביאו להכפלת מחירי 
המוצרים . כן נודע כי שוקלים הקמת מדד מחירים לצרכן עוד לפני ה1 ביולי כדי 
לבדוק את השפעת הצעדים הכלכליים על השכבות השונות , ולנסות ולסייע לניצרכים . 
