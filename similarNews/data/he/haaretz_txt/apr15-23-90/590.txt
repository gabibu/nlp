קיבלו נערות רבות בגיל ההתבגרות מכתבים אישיים מחברה לייצור טמפונים . 
במעטפות היה עלון פרסום וטמפון לדוגמה . אבות רבים זעמו על המשלוח , ותלונות 
נרגזות זרמו למבקר המדינה ולמשרד המשפטים . גל שני של תלונות הגיע מהורים 
שקיבלו מכתבים מאולם לשמחות , ובהם הצעה לקיים שם את חגיגת בר - המצווה 
לבנם , תוך ציון יום הולדתו . כמה מהילדים שהוזמנו לחגוג , לא היו בחיים . 
בדיקת התלונות העלתה שמקור המכתבים היה בחברה לדיוור ישיר , " אי - בי 
דאטה " , המציעה ללקוחותיה שורה של חתכים באוכלוסיית המדינה , כמו גילים 
שונים , או " מנויי התזמורת הפילהרמונית " ו"סועדים במסעדת פירושקי " . 
החתכים אמורים לשקף את מצבם הכלכלי של האנשים ששמותיהם כלולים ברשימה , 
ולקוחות החברה מוזמנים להציף את בתיהם של הללו בעלוני פרסומת בדיוור ישיר . 
מאז פרשיות הטמפונים ובר - המצווה משמש ענף הדיוור הישיר , ואי - בי דאטה 
בפרט , מטרה מוצהרת לזעמם של העוסקים בהגנת הפרטיות . " המידע על מסעדות 
יוקרה , למשל , לא צריך להיות נחלת הכלל , ואנו חושבים שזו פגיעה בפרטיות " , 
אומר מנכ"ל משרד המשפטים , חיים קלוגמן , " קיבלנו גם חוות דעת פסיכולוגיות 
שישנם אנשים , שגילם נחשב בעיניהם עניין אישי ופרטי " . המועצה להגנת הפרטיות 
פנתה למשרד הפנים , וביקשה להוציא את תאריך הלידה מפנקס הבוחרים הפתוח לעיון . 
בהצעה לתיקון חוק הגנת הפרטיות , שהועברה באחרונה לשר המשפטים , מוטלות 
הגבלות חמורות על הדיוור הישיר . חברות הדיוור הישיר יחויבו לציין מהו מקור 
המידע , ולכל אזרח תהיה זכות להוציא את שמו מרשימות הדיוור הישיר . יוטל 
איסור מוחלט על דיוור ישיר לקטינים . " ההצעה דרקונית " , אומר עודד רוזן , 
מנכ"ל אי - בי דאטה . " אנחנו מדיה בדיוק כמו עיתון , שמביא את הפרסומת 
לקורא וגם לקטינים . אני בטוח שיש אנשים שלא אוהבים לקבל מכתבים , אבל 
מוכנים לקבל את אותה מודעה בעיתון . עשינו טעויות כמו משלוח הטמפונים , 
אבל למדנו את הלקח מאז " . רוזן אומר גם שברשות חברתו אין מידע , אלא רק 
שמות , כתובות ומספרי טלפון . " מידע הוא דבר מדויק , אנחנו עוסקים בספקולציות . 
בהרצליה פיתוח יכול לגור גם אדם עני , אבל לי מותר להניח שמי שגר שם מצבו 
הכלכלי טוב . אסור לי להשתמש במידע על מחלות לב , אבל אני יכול להניח שאנשים 
בגיל 0506 , שגרים בהרצליה פיתוח הם אוכלוסיית סיכון , ולהפנות להם מכתבים 
של שח"ל " . רוזן מבטיח להילחם בהצעת התיקון לחוק . עוד ישמעו ממנו . 
