היא מתאמצת להיות ולא כל - כך מצליחה . היא בעלת טעם טוב וחשוב לה איך 
מסתכלים עליה , גם מפני שתאונה בעבר הותירה בה צליעה קלה . הדבר הכי בולט 
בה הוא העצב . רוזי היא אחת הדמויות המרכזיות בסרט " שורו " , הנמצא עתה 
בשלבי הפקה מתקדמים , על - פי תסריט של שבי גביזון , יונתן ארוך ויוחנן 
רביב . ההיכרות עם הדמות הכרחית לעבודת הניהול האמנותי בסרט ( ה"ארט " ) 
, עיצוב הסביבה שהדמות פועלת בה ביתה על כל אבזריו , הביגוד , המכונית , 
שעון - היד . תיאור דמותה של רוזי כפי שהוא מובא כאן אכן נמסר על - ידי 
המנהל האמנותי של " שורו " , שמוליק מעוז . עם רקע של שרטוט טכני , עיצוב 
תכשיטים ולימודי עיצוב גראפי ב"בצלאל " , הגיע מעוז ללימודי קולנוע ב"בית 
צבי " . שילוב תחומי העניין והלימוד שלו נותנים בידי מעוז כלים בעבודת הניהול 
האמנותי , מן האפשרות לשרטט מפרט טכני לנגרים ולמסגרים המספקים אבזרים לסרט 
ועד בחירת צירופי צבעים וחומרים . " שורו " , סרט ארוך , מוגדר על - ידי 
יוצריו קומדיה מטורפת , שבמרכזה דמויות במצבים אבסורדיים . מרביתו מתרחשת 
בשש דירות , פאב וחדר - שינה . " כדי שלא תיווצר לאורך הסרט תחושה של 
סגירות בין קירות " , אומר מעוז , " צריך להיות שוני גדול בין דירה לדירה . 
כל אחת צריכה להיות נאמנה לדמויות החיות בה ועשירה בפרטים " . בחדר השינה 
של רוזי בחר מעוז לצבוע את הקירות בכחול גריז . ריהוט מודרני , אך מעץ 
טבעי , המבטא את השמרנות של רוזי . על הקיר תלויים , כמו במסדר , שלושה 
ציורי שמן של אותו צייר , בגוונים דומים ; ציור מודרני אבל לא מופשט . 
רוזי ישנה בכתונת לילה בגוונים רכים , המחמיאה לגופה . " הכל נראה 
מסודר ונקי " , מתאר מעוז , " והספרים בחדר מסודרים לפי הגובה ולא לפי 
נוחות קריאה " . הניהול האמנותי בסרט מתחיל כמה שבועות טרם ההסרטה . בפרט 
בהפקות דלות - תקציב , זמן - הכנה ארוך חשוב כדי לאפשר שאילת פריטים הכרחיים , 
כתרומה או תמורת פרסום סמוי . למשל , הריהוט ב"שורו " מזכה את החנויות 
שמהן הושאל בכותרת תודה בסרט , בעותק של הסרט ובסדרת תצלומים של הסטים שבהם 
הריהוט מככב . תקציב מצומצם מחייב גם להסתדר כמעט בלא עוזרים . כך נופלת 
על כתפי המנהל האמנותי בהפקות בארץ אחריות רבה יותר מאשר בהפקות רגילות בחו"ל . 
העבודה על " שורו " החלה בבדיקת התסריט עם המפיקים יונתן ארוך ויוחנן 
רביב והבמאי שבי גביזון . פירוט האבזרים ההכרחיים לאירועים בתסריט הועלה 
על מחשב . למשל : שיחת טלפון מחייבת מכשיר . סצינת מיטה מחייבת ביגוד 
מתאים . אם יש דמות החובבת ויסקי , יש להניח בדירתה בקבוקים וכוסות בהתאם . 
מן הדוגמאות הנ"ל מתחייבים אבזרי תפאורה : שולחן טלפון , מיטה מתאימה 
רחבה או צרה בהתאם לסיטואציה בתסריט , בר - משקאות וכיו"ב . בשיתוף עם 
האחראית על האבזרים , שלומית להבי , הושלמה רשימת המחשב והחלה הריצה אחר 
מקורות שאילה , ביטוח הפריטים וסידורי הובלה וסבלות . התהליך אינו נגמר 
ערב תחילת ההסרטה . צפויים תוספות ושינויים . חמשת שבועות ההסרטה מצטרפים 
לשבועות ההכנה כתקופה של לחץ , כאבי ראש , כאבי לב ומעט מאוד שינה . מדברי 
מעוז משתמעת גם מידה של הנאה מן התרומה לסיפורים שיספרו בסרט התפאורה , 
האבזרים והתלבושות ( האחראית לתלבושות נאוה סנדרס ) , בנוסף לדמויות 
רוזי ( אהובה קרן ) , בעלה ( שמואל אדלמן ) , זוג הכותבים ( משה 
איבגי וקרן מור ) והאחרים . הקרנת הבכורה של הסרט צפויה בקיץ הקרוב , 
ועם מעט מזל כבר בפסטיבל הקולנוע הבין - לאומי בירושלים . 
