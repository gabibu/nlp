חמביום חמישי לפני שבועיים ביטלה הטלוויזיה הישראלית כבדרך - אגב הקרנתו 
של סרט - תעודה על רצח - העם הארמני . יום לפני השידור נמסרה לצופים הודעה 
כי הסרט לא ישודר . בלי התנצלות , בלי הסברים . יו"ר הוועד המנהל של רשות 
השידור , אהרן הראל , אמר כי ארגונים של יוצאי טורקיה לחצו לביטול ההקרנה , 
מחשש שהקרנתו תזיק ליחסי ישראל - טורקיה . אך מקורות יודעי - דבר אומרים 
שהבקשה האמיתית הגיעה ממשרד ראש הממשלה . זה היה רק מקרה אחד בשרשרת של מקרים 
שמישהו החליט שעדיף כי ישראלים לא ידעו על רצח - העם הארמני . לפני כמה 
שנים לא שודר סרט מקורי שהכין מיכה שגריר על הרובע הארמני בעיר העתיקה של 
ירושלים , שהיה בו אזכור לטבח . בפעם אחרת דחה רון בן - ישי , אז מפקד 
גלי צה"ל , בקשה טורקית נמרצת , שהופנתה על - ידי משרד החוץ , לאי - שידורה 
של תוכנית רדיו . היושר המקצועי של בן - ישי עלה ל"ארקיע " באי - אישורו 
של הסכם תעופה . זה לא היה קורה בארצות - הברית , ודאי שלא ליהודים . הקהילה 
היהודית האמריקאית לא היתה מרשה לבטל הקרנת סרט על השואה , גם אם הנימוק 
היה שהקהילה הגרמנית האתנית חוששת מפגיעה ביחסים עם גרמניה . עם כל הכבוד 
לטורקים , שיחסם הנאור ליהודים מאז גירוש ספרד ראוי לכל שבח , היחס כלפי 
מכחישי - השואה ידוע : אתם לא עושים עסקים . מקור מדיני בכיר טוען כי הטורקים , 
הרגישים מאוד לעניין רצח - העם הארמני , יודעים על כל אירוע הקשור בו ודואגים 
לטרפודו בעוד מועד . אין הם צריכים את עזרת ישראל או עזרתם של מודיעים במשרד 
החוץ . בדרך - כלל הם דואגים להפעיל את קשריהם לביטולו של כל אירוע , גם 
אקדמי . כנס כזה תוכנן ב2891 , ממש לפני מלחמת לבנון . הפרוף ישראל טשרני 
יזם כנס של פסיכיאטרים וחוקרי שואה על " שואה וגנוסיד " בתל - אביב . 
אחד הנושאים היה רצח - העם הארמני . מיד בהיוודע דבר הכנס החלו הלחצים לביטולו . 
" עשיתי טעות קשה מאוד אז " , התוודה הפרוף יהודה באואר השבוע , " וביטלתי . 
נכנעתי ללחץ של משרד החוץ . טילפן אלי גם אלי ויזל מניו יורק וקרא לי לא 
להשתתף " . לפני קצת יותר משנה נעשה עוד ניסיון לביטול ההשתתפות בכנס מדעי . 
הפעם זה היה כינוס באוניברסיטת אוקספורד באנגליה , במימונו של רוברט מקסוול . 
בלשכתו של באואר הופיע פקיד בכיר במשרד החוץ . הוא לא ביקש במפורש שלא 
להשתתף בכנס , אך הבהיר היטב שזה יפגע ביחסים ויזיקקפתמונה1 , 81פ4לבחמליהודים . 
באואר התבקש לשקול שנית את השתתפותו . באואר לא נכנע ונסע . גם מקסוול 
לא התרשם מהדיפלומטים . הגנוסיד הארמני מתייחס למותם של כשני מיליוני ארמנים 
בין השנים 6981 ל5291 , בעיקר בין 5191 ל6191 . " הטורקים הצעירים " 
ניהלו מערכת השמדה שיטתית , מתוכננת , נגד המיעוט הארמני שחי בערי טורקיה 
מאות שנים . מעט מאוד היסטוריונים חולקים על זה כיום . במערכת השמדה זו , 
שהוסוותה כפעולות ליישובם המחודש של הארמנים , נטבחו מאות - אלפי נשים , 
גברים וטף , שאולצו לעקור מבתיהם בתוך שעות ולעלות לדרך שהובילה אותם לגיא 
ההריגה . מי שלא נספה בחרב , מת בקור , ברעב ובמחלות . אחד ממחוללי הטבח , 
טלעת - פחה ( יהודי אנוס מכת דנמה , כנראה ) , נורה למוות בברלין ב4291 , 
על - ידי סטודנט ארמני . בית - המשפט הגרמני קיבל את טיעון - ההגנה של 
הסטודנט , כי הוציא לפועל פסק - דין מוות נגד פושע ברצח - עם , וזיכה אותו 
מכל אשמה . איך יכולה ישראל , האומה הרגישה כל - כך לשואה , לסייע בהכחשת 
שואה של עם אחר ? גורג הינטליאן , מזכיר העדה הארמנית בישראל , משתדל 
לא לשאול . הוא מעדיף " אדישות " , שתיקה של כבוד . " מבקשים מאתנו לעשות 
מאמץ ולהשפיע על הטלוויזיה להקרין את הסרט שלא הוקרן . אני מסרב . גם לא 
מוחה " , הוא אומר בעברית , בלשכתו שבמנזר הארמני בעיר העתיקה של ירושלים . 
אין הוא מקבל את ההסבר הישראלי הרשמי על שלום היהודים . הוא שמע כבר יותר 
מדי תירוצים . פעם טענו שיש חשש לטבח בקהילה היהודית באיסטנבול . " אפשר 
לקבל את זה פעם אחת . אך בשנים האחרונות ישראל נכנעת בקלות רבה מדי ללחצים . 
וזה מעורר תמיהה . יהודים בגולה לא נכנעו . יהודים במדינתם נכנעים ? לחלוצים 
לא היו לבטים כאלה . הינטליאן כותב ספר ( חמישי ) על חיי יום - יום בארץ - 
ישראל בתקופת מלחמת - העולם הראשונה . במחקרו נתקל בקבוצת ניל"י , שפעלה 
נגד הטורקים . " הם היו המומים ממעשי הטורקים . אבשלום פיינברג , במקום 
לשלוח דו"ח מודיעיני , שלח למפעיליו עשרה עמודים על הארמנים והזהיר את המערב . 
החלוצים הרגישו אחרת " . אולי שגו הארמנים שלא עשו מאמצים גדולים יותר להנצחת 
זכר הגנוסיד שלהם . אילו טרחו הארמנים לפרסם את השואה שלהם , כפי שעשו 
היהודים , אולי לא היה העולם מרשה לאזרים לטבוח בהם ? הארמנים מעדיפים , 
אומר מזכיר העדה , שלא לסחור בעניין זה . " אנחנו לא ניכנס למשא ומתן 
על עניין השואה . איננו מעוניינים שהעניין הזה ייצור לחץ ולחץ - נגדי , 
כי זה יהיה מסחור ופוליטיזציה " . ממנהיגים הוא נואש , אבל יש לו עדיין 
ציפיות מאנשי הרוח . " א"ב יהושע , עמוס עוז וחיים גורי היו יכולים לפרסם 
גילוי - דעת המגנה את אי - הקרנת הסרט , ואת הניסיונות לפשרה " . יש אנשים 
רגישים , גם במשרד החוץ , הוא אומר . היה פקיד שכעס כל - כך , שאמר לראשי 
הארמנים כי כל דבר על רצח - העם נהפך לקומודיטי : אני מוכן לבטל את התוכנית , 
מה תתן בתמורה ? זהו המסחור שהינטליאן מדבר עליו . והוא לא יגיב . גם 
בפעם הבאה , אם תהיה , הוא אומר הוא לא יגיב . 
