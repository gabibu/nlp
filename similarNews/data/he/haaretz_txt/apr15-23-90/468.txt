רוב כדורגלני ההרכב הראשון של נבחרת ישראל ששיחקה באתונה באפריל ונכנעה ליוון 
12 , מועמדים להרכב הפותח במישחק עם רומניה שיהיה ביום ד הבא בחיפה . כך 
אמר אמש יעקב גרונדמן , מאמן הנבחרת . עם זאת אפשרי שינוי אחד או שניים . 
החלוץ ירון כהן שנכנס כמחליף ביוון , עשוי לפתוח ולהגנה ישוב כנראה הבלם 
הוותיק ניר אלון שהחלים מפציעה והשתתף אתמול בניצחון קבוצתו הפועל פתח תקוה 
על בני יהודה . " הצוות ששיחק ביוון ראוי לאשראי נוסף מה עוד שאין הרבה 
אפשרויות . השלד יהיה זהה , אך אולי נעשה שינוי או שניים . יש כוונה לשחק 
אחרת מאשר באתונה שבה החלה הנבחרת עם חלוץ אחד ( עופר מזרחי ) " , הסביר 
גרונדמן . כל שחקני הסגל הוזמנו לאימון שיהיה ביום א באיצטדיון רמת גן . 
לאחר מכן ייקבע הסגל המצוצמם למישחק עם רומניה וביום ב תצא הנבחרת לחיפה 
להמשך הכנותיה . המאמנים יצחק שניאור ויעקב גרונדמן כבר אמרו כי אין בכוונתם 
להזמין שחקנים חדשים לסגל . 
