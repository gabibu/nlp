, שניתק ממשאית במחלף אשדוד , פגע בבסיסו של אחד העמודים . מעוצמת הפגיעה 
נפל עמוד המתח העליון על המחלף , וששת כבלי המתח העליון המחוברים לעמוד , 
משכו בנפילתם את עמוד המתח העליון הבא בקו , המרוחק כ002 מטר . מעוצמת 
משיכת הכבלים התקפל העמוד השני במרכזו ונפל . נפילת העמוד השני גרמה גם 
היא לתנודת המשך בקו , והכבלים גרמו להתקפלות העמוד השלישי . תהליך השרשרת 
של קריסת עמודי המתח העליון נמשך בשני הכיוונים . בסך הכל קרסו שלושה עמודי 
מתח עליון ממערב לעמוד בצומת אשדוד ושני עמודים ממזרח לו . התמוטטות העמוד 
בצומת אשדוד ונפילת כבלי המתח העליון על הכביש גרמו לחסימת הכניסה הצפונית 
לאשדוד בין שמונה בבוקר לשעות הצהרים . למקום הוזעקו עשרות עובדי חברת החשמל 
וכלים מכניים רבים . בשבת ובמיוחד בפסח מושבתים מפעלים ומוסדות רבים והביקוש 
לחשמל נמוך מאוד . לחברת החשמל לא היו בעיות מיוחדות באספקת החשמל . ביום 
חול עלול היה האירוע לגרום להפסקות חשמל ארוכות , בעיקר בירושלים וסביבתה . 
קו המתח העליון שנפגע מזין את תחנת המשנה בהר - טוב , ואין אפשרות להשתמש 
בקווים חילופיים בכמות מספקת . הנזק שנגרם נאמד במאות אלפי שקלים . המשאית , 
שממנה הועף המטען , שייכת לחברת זיק והובילה לוחות בטון כבדים . קצין העיתונות 
של חברת החשמל , רפי בן סירא , מסר אמש , כי לאחר האירוע הוזעקו צוותים 
מתוגברים של עובדי החברה מבתיהם , והם עוסקים בתיקון הקו . בין השאר הם 
מציבים עמוד מתח עליון חדש בצומת אשדוד , ומחליפים את מחציתו של כל אחד 
מחמשת העמודים האחרים . הבוקר ימתחו מחדש את כבלי המתח העליון . אנשי חברת 
חשמל מקווים , שהעבודה תושלם לפני צאת החג . 
