אלי וולפא , מנהל המרכז , לא נראה גא במיוחד כאשר חלקתי עמו את התלהבותי 
הראשונית מהמוסד שהוא עומד בראשו . הסיבה לאיפוקו התבררה כאשר סיירנו בתוך 
הבניין . הבנייה גרועה , התחזוקה דלה , הצנרת דולפת . עכשיו אין זמן 
להתעסק בקטנות , צריך לקלוט את העולים בכל מקום שרק אפשר . אך בקריית ים 
אין תחושת חירום . ביום ביקורי שם , לפני כשבועיים , היתה התפוסה לא יותר 
מ%58 . באותו יום פנו אל המנהל מקריית חיים הסמוכה בבעיה שהתעוררה שם באחת 
המשפחות הוותיקות . בלילה הופיעה אצלם , היישר מנמל תעופה , משפחת עולים 
שהם אפילו לא הכירו . אמנם בעבר שלחו הזמנה פורמלית אל משפחה יהודית בבריה"ם , 
אך הם סברו כי בכך מסתיים תפקידם הציוני . כשהופיעה משפחת עולים בביתם 
סירבו לקבלה . " פנו אלי , כי ראו בי נציג הסוכנות , מספר וולפא . " מובן 
שלא יכולתי לקבל אותם בלי הפניה של משרד הקליטה . בטח בסוף ימצאו להם מקום 
במלון " . אבל מה שבאמת מדאיג את וולפא הוא סוג העולים שנשלח אליו מנמל התעופה . 
כמעט כולם משפחות בעייתיות . חלק ניכר משפחות חד - הוריות . יש גם קומבינציות 
כאלה : סבתא , בת וילד " , מספר וולפא . או משפחות מטופלות בנכים , או 
משפחות שאחד מבניהן חולה - רוח . " משפחות חזקות שמגיעות לכאן הן נדירות " , 
טוענוולפא . " לפי בדיקתי , רק אלה שמתעקשים שישלחו אותם דווקא לכאן " . 
כך זה נמשך כבר שלושה חודשים , בעצם מתחילת העלייה ההמונית מבריה"ם , ולדבר 
תהיה השלכה לא טובה על העתיד , הוא אומר . מרכזי קליטה אינם מיועדים למקרים 
סוציאליים . אמנם גם בעבר נשלחו אליהם מקרים כאלה , אך הם היו מעטים . 
ודווקא הם שנתקעו במרכזי הקליטה הרבה מעבר לששת החודשים שהיו אמורים לעשות 
בהם . מבחינה זו , עד כה המצב בקריית ים היה שפיר למדי . רוב העולים עזבו 
בתום ששה חודשים . מ401 משפחות עולים במרכז הקליטה רק 83 נמצאות בו יותר 
מחצי שנה . בתוכן 41 בלבד יותר משנה . זה מצב טוב מאשר במוסדות דומים 
במרכז הארץ בבית מילמן ברמת - אביב , למשל . שם , מ041 משפחות , יותר 
מ09 עברו את השהייה של מחצית השנה המותרת . 13 משפחות יושבות בבית מילמן 
יותר משנה ו21 יותר משנתיים . ההבדל נעוץ במחירי הדירות להשכרה באזור שבו 
נמצא מרכז הקליטה . אחרי חצי שנה זכאית עדיין משפחת עולים לקבל את הסכום 
המרבי לשכירת דירה 575 ש"ח לחודש . עד עכשיו היה זה סכום נדיב ביותר לשכירת 
דירה בסביבות קריית ים . בקריית אתא השכנה ובעכו אף היו מקצת דירות פנויות 
בשכר דירה של עמידר . אך גם בשוק החופשי אפשר היה לשכור דירה ב051 עד 002 
דולר בחודש . אך כל זה שייך גם שם לעבר . עד לפני כמה חודשים היה אפשר 
בקריית ים , בשיכונים שנבנו בשנות הששים , לרכוש דירה ב52 אלף דולר . 
היום דורשים בעד אותה הדירה 04 אלף . וקיימת גם בעיית העבודה . גם בקריית 
ים רוב רובם של העולים מבריה"ם הם אקדמאים , אך לפחות בתקופה הראשונה בארץ 
הם מוכנים לקבל כל עבודה . עובדים בתחנות דלק , במסעדות , בניקיון . 
חלקם מועסקים בעבודות שעד לפני זמן - מה היו שמורות לערבים מן השטחים . 
" היה אצלי רופא אחד שעבד כמטאטא - רחובות בקריית ים " , מספר וולפא . 
אך כל זה אינו פותר את הבעיות לטווך ארוך , הוא אומר . " אני רואה לא 
מעט עולים שהיו אצלי ועברו לדירות , שבאים פעמיים בשבוע להירשם בלשכת העבודה 
לאקדמאים , הפועלת במרכז הקליטה " . אם להוסיף על כך את הרכב האוכלוסייה 
במרכז הקליטה , המשתנה במהירות , יש יסוד מוצק לחששותיו של וולפא כי למרות 
שיגור עולים מצומצם , מרכז הקליטה שלו יתמלא בעתיד הלא - רחוק . 
