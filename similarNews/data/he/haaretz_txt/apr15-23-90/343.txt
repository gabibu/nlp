ממקום העבודה מתנות שחורגות מהסכום שנקבע בתקנות חייבים בתשלום מס על המתנות , 
כאילו היו אלה חלק מן המשכורת . פעמים רבות אי אפשר להגדיר תקבולים בשווה 
כסף שמקבל העובד , ונשאלת השאלה האם הם מהווים חלק מההוצאות ההכרחיות לביצוע 
עבודתו , או שיש בהם הטבה ועל כן זו חייבת במס . אי בהירות זו בנושאים 
בולטים זכתה לרוב לחקיקה ספציפית . למשל , העמדת רכב לשימוש העובד , מתן 
מתנות , כיסוי הוצאות טלפון ואש"ל , נסיעות לחו"ל ורכישת ספרות מקצועית . 
האם ביגוד שנותן מעביד לעובדיו הוא הכנסה מחייבת ? לדוגמה : בגדי עבודה 
של עובדי מוסך , מדים של מלצריות , שוער בבית מלון , חלוק לאסיסטנטית 
של רופא השיניים . הכלל שהתפתח בפסיקה עוד משנות ה06 הוא , כי כל הטבה 
שיש בה משום נוחות העובד היא הכנסה חייבת במס , וכל הטבה שיש בה משום נוחות 
המעביד אינה נחשבת הכנסה לעובד . על פי כלל זה , בגדי עבודה אינם הכנסה 
עבור העובדים , כי נועדו לצרכי העבודה ואין בהם משום נוחות העובד ( אין 
בהם פוטנציאל של שימוש פרטי ) . אין בחקיקה הגדרה של " בגדי עבודה " . 
ישנם משרדים שחילקו לעובדיהם עניבות שסמל המשרד מוטבע בהם , חולצות גברים 
ששם החברה נרשם עליהן בכיס פנימי , חגורות שעל האבזם הוטבע סמל החברה , 
שעונים , כובעים ועוד . כל עוד פריט הלבוש הוא פריט הנדרש לעבודה , אפשר 
לטעון כאילו אין בו משום נוחות העובד . אולם כנראה שיש מעבידים שעברו את 
הגבול ועוררו את שלטונות המס . שלטונות המס הפיצו חוזר המבהיר את עמדתם , 
ובו הגדרות חד משמעית מהם " בגדי עבודה " ומהם " מדים . ההגדרה שניתנה 
מצומצמת מאוד , ונראה שהרבה מאוד בגדי עבודה לא יעמדו בכללים שהוגדרו . 
בין התנאים להגדרת בגד עבודה כלול התנאי כי הבגד יגן על הבגד הרגיל של העובד . 
מכאן נובע שבגד שנתן המעביד והולבש ישירות על הגוף שולל את האפשרות לראות 
בו בגד עבודה . עוד תנאי : על מדים חייב להיות סמל לא קטן מ9 סמ"ר שאי 
אפשר להסירו . ומכאן נובע שמדי שוטרים , חיילים , דיילות , אחיות ועוד , 
שיש להם סמל רק על פריט אחד מהתלבושת והסמל קטן מ9 סמ"ר או שאפשר להסירו 
כל אלה יחויבו במס , לדעת שלטונות המס , על מדיהם . פקודת מס הכנסה מתירה 
בניכוי מההכנסה הוצאות לשם ייצור ההכנסה ולשם כך בלבד . הוצאות שאינן קשורות 
בייצור הכנסה , או הוצאות מעורבות , אינן מותרות בניכוי , אלא אם קיימת 
הוראה מפורשת . לדוגמה : הוצאות שימוש ברכב פרטי והוצאות טלפון בבית , 
שהינן על פי רוב הוצאות מעורבות ( פרטי ועסקי ) מותרות לניכוי מכוח תקנות 
מפורשות . הוא הדין לגבי רכישת בגדי עבודה אצל עצמאי . בגדי עבודה שאפשר 
לעשות בהם גם שימוש פרטי לא יותרו בניכוי . עורך דין שיטען כי קנה חליפה 
כדי ללבשה רק בלכתו לבית משפט ומעולם לא לבשה מחוץ לעבודה לא יוכל לרשום 
את עלות החליפה כהוצאה , כי החליפה על פי טיבה ניתנת לשימוש פרטי . לעומת 
זאת , גלימת העורך דין שנלבשת בבית משפט איננה מהווה חלק מאביזרי הלבוש 
הרגילים ברחוב ועל כן תותר בניכוי כהוצאה . יש דוגמאות בהן התשובה חד משמעית , 
ככפפות ניתוח , אך רוב הדוגמאות אינן כה ברורות , ועל פי רוב לא תהא ההוצאה 
מותרת בניכוי . למשל , סינר לעוזרת בית , חלוק לבן לקוסמטיקאית , בגדי 
ספורט למורה להתעמלות ומעיל טוקסידו למנצח . 
