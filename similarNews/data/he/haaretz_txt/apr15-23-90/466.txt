עיריית תל - אביב תקבע 11 נקודות זמניות לפינוי אשפה ברחבי העיר , שאליהן 
נקראים התושבים להביא את האשפה שלא תפונה מבתיהם . משם תעשה העירייה סידורים 
מתאימים לפינוי האשפה , ככל הנראה , באמצעות קבלנים פרטיים . המקומות 
לריכוז האשפה יפורסמו ע"י העירייה מעל גבי לוחות המודעות בעיר . אתמול המשיכו 
פועלי התברואה בעיצומים שבהם פתחו במוצאי החג . אשפה החלה להצטבר , ובעיקר 
במקומות ריכוז של בתי - קפה ומסעדות . מנכ"ל העירייה , אלי עשת , פנה 
אתמול במכתב ליו"ר ארגון עובדי העירייה , אריה ניצן , וקרא לו להפסיק את 
העיצומים ולהיכנס למו"ם על תכנית התייעלות באגף התברואה והסכם חדש לעובדי 
האגף . עשת חזר והבהיר , כי רק ע"י תכנית התייעלות , תוכל העירייה לשלם 
לעובדים תוספות שכר . הוא גם קרא לעובדים " לא לחלל את ימי הזיכרון לשואה 
ולגבורה ולחללי צה"ל ולא לפגוע בשמחת יום העצמאות , באמצעות ערימות אשפה 
שתצטברנה בעיר " . מטעם ארגון העובדים נמסר , כי פועלי התברואה עובדים בהתאם 
לשכר המשולם להם , כפי שמתחייב מהסכם ישן אליו חזרו לאחר שפג תוקפו של הסכם 
אחר , שלפיו שולמו להם בונוסים . כל עוד לא ייחתם הסכם אחר , יעבדו פועלי 
התברואה במתכונת הנוכחית , והמשמעות היא המשך העיצומים . 
