פראג ( מיוחד ל"הארץ " ) . הפרלמנט הצכוסלובקי הושבת אתמול למשך שלוש שעות 
עקב ישיבת הסיעה הקומוניסטית , שביקשה הסברים על תוקף מכתבו של התובע הכללי 
של פראג , טומאש סוקול , שהטיל ספק בחוקיות פעילותה של המפלגה . התובע 
של פראג הטיל אתמול פצצה פוליטית כאשר מסר לעיתונות לפרסום את מכתבו לוועד 
המרכזי של המפלגה הקומוניסטית שבו טען כי האידיאולוגיה והמדיניות של המפלגה 
נושאת אופי פאשיסטי , ועל כן ניתן להפעיל נגדה את החוק האוסר פעילות של 
מפלגות פאשיסטיות . כאשר ישיבת הפרלמנט נפתחה לבסוף , הצהיר התובע הכללי 
הצכי שמכתבו של התובע של פראג מבטא את דעתו הפרטית בלבד , אין לו תוקף משפטי , 
והוא פורסם ללא ידיעת משרד התובע הכללי . נגד התובע סוקול נפתח בירור משמעתי . 
שר הפנים הצכוסלובקי , ריכארד סאכר , הודיע אתמול כי במסגרת החקירה על 
ההזמנה הבלתי - חוקית של הכוחות הסובייטיים לדיכוי " האביב של פראג " ב8691 , 
זומנו למתן עדות כמה מן המנהיגים הקומוניסטיים לשעבר , ביניהם מי שהיה 
מנהיג המפלגה מילוש יאקש והממונה על האידיאולוגיה , ואסיל בילאק . על חקירתו 
של בילאק נודע כי הוא טען שזכרונותיו שפורסמו לפני שנה בביטאון המפלגה הסלובאקית 
זוייפו . בילאק היה בין השאר ממונה על הצנזורה וללא הסכמתו לא פורסם בזמנו 
דבר בכלי התקשורת הצכוסלובקיים . קפידבינצכוסלובקיה תצמצם את ייצור הנשק 
שלה , ותתמקד בייצור נשק קל , אך היא מתכוונת גם בעתיד לנצל את הידע הטכני 
ואת הניסיון שרכשה בתחום זה כך אמר שר החוץ הצכוסלובקי יירי דינסטביר . 
לדבריו , מאז ייסודה של צכוסלובקיה לפני 27 שנה היה יצוא הנשק חלק נכבד 
מהכנסות המדינה . בעתיד יצומצם משקלו של יצוא הנשק אך יופחת רק בהדרגה . 
" בעתיד נבחר ביתר קפדנות את הלקוחות שנספק להם נשק " , אמר דינסטביר . 
ארצות ערב הן הלקוחות הגדולים ביותר של הנשק הצכוסלובקי . 
