בבית המשפט הצבאי בעזה יפתח הבוקר משפטו של גיהאד האשם ספתאווי , 52 , 
בנו של אעסד ספתאווי הנחשב לאחד מבכירי המנהיגים בשטחים ולבכיר המנהיגים 
ברצועת עזה . כתב אישום מייחס לספתאווי הבן חברות בגיהאד האיסלמי . בכתב 
האישום נאמר , כי גיהאד ספתאווי גוייס בדצמבר 88 לפלג הצבאי של הארגון . 
לטענת התביעה , שיכנע , במסגרת פעילותו זו , תושבים להצטרף לארגון . 
כן כתב סיסמאות , הפיץ כרוזים והניף דגלים פלשתינאים . גיהאד ספתאווי נעצר 
על - ידי שירות הביטחון הכללי לפני שלושה חודשים , לאחר שהגיע למינהל האזרחי 
וביקש להוציא כרטיס מגנטי המקנה לו אפשרות עבודה בישראל , ומאז נחקר ממושכות . 
עורך דין של גיהאד ספתאווי הוא אברהים אבו דאגה . יצויין , כי בן אחר של 
אסעד ספתאווי , עימאד , שוהה בטוניס לאחר שברח עם לפני ארבע שנים מכלא 
עזה . אסעד ספתאווי , 35 , שחזר לאחרונה מקאהיר , מזוהה עם אש"ף וכיום 
הוא המנהיג הבלתי מעורער ברצועה . הוא קיים פגישות עם ראשי המינהל האזרחי 
וראשי מערכת הבטחון ונודע כאיש שחיבר תוכנית שלום פרטית משלו שחלקיה העיקריים 
אומצו על - ידי מובארק ויאסר עראפת . 
