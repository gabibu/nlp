אנשים נפצעו בשטחים בשבוע החולף , לפי מקורות ערביים . אדם אחד נהרג . 
שמונה מחיילי צה"ל נפצעו בתקריות שונות . בשבת , במחנה הפליטים עסכר הישן 
ליד שכם , נפצע קשה מבוקש שניסה להימלט מכוח של צה"ל . מקורות פלשתינים 
מסרו , כי ביום ששי בבוקר אירע פיצוץ בכיכר השעון בשכם . ממקורות צבאיים 
נמסר , כי בדיקה של קצין בכיר העלתה כי נעשה ניסיון לירות מכלי נשק מאולתר 
לעבר תצפית של צה"ל . לאחר התקרית פתחו חיילים בחיפושים באזור . לדברי 
מקורות פלשתיניים , במהלך החיפושים נכנסו החיילים לכ02 חנויות ורוקנו את 
תכולת כמה מהן לרחוב . מקורות צבאיים מסרו , כי בהתנגשויות קשות שהיו בשבת 
ברצועת עזה , נפצעו ארבעה חיילים , ביניהם קצין בדרגת אלוף משנה המשמש 
מח"ט , וכן חייל מג"ב . נמסר , כי אחד החיילים נפצע בבטנו ברחוב אל וואחדה 
מבעיטת צעיר מקומי . החייל איבד את הכרתו ונלקח לטיפול . בכפרים רבים בגדה 
התקיימו ביום ראשון מצעדים , תהלוכות וטקסי זיכרון לרגל יום השנה השני למותו 
של אבו - גיהאד . בהתנגשויות עם חיילי צה"ל במהלך החג נפצעו , לפי גירסת 
מקורות פלשתיניים , 91 תושבים . ביום ראשון נפצעו קל שני חיילי צה"ל , 
בשכם . אחד מהם נפגע ברגלו מלבנה שהושלכה מגג של בית ריק . בכפרים רבים 
בגדה התקיימו תהלוכות של רעולי פנים ואלפי תמונות של ערפאת ואבו - גיהאד 
נתלו ברחובות . ביום שני התקיים לראשונה מצעד משותף של מתפללים מהעדות הנוצריות 
בשכם , במחאה על הנעשה ברובע הנוצרי בירושלים . . לדברי מקורות פלשתיניים 
נפגע במהלך הפיזור כומר יווני אורתודוכסי , מכדור גומי בגבו . שני בקבוקי 
תבערה הושלכו במוצאי החג , סמוך לשעה 03 . 8 בערב , לעבר מכונית ישראלית 
שנסעה בכביש כפר קאסם לכיוון היישוב אורנית . ביום ראשון וביום שני נפצעו 
שני חיילי צה"ל באורח קל ולא נזקקו לטיפול בבית החולים . מקורות צבאיים 
ברצועת עזה דיווחו כי בזכות העוצר נרשם שקט יחסי ברצועה ולא דווח על תקריות 
מיוחדות . עוד מסרו המקורות הצבאיים כי במספר מקומות היו הפרות - סדר קלות . 
נציג דובר - צה"ל בפיקוד הדרום דיווח על הפרות - סדר קלות במהלך שני ימי 
החג . בתקריות קשות שכמותן לא התרחשו בשבועות האחרונים נפצעו ביום שלישי 
ברצועת עזה 04 תושבים , רובם ברפיח , בעיר עזה ובמחנות הפליטים . ברפיח 
נפצע חייל צה"ל מאבן שהושלכה עליו במהלך התקריות . החייל נפגע בפניו ובאפו 
והועבר לטיפול בבית החולים סורוקה . כמו כן הושלך בקבוק תבערה לעבר סיור 
של צה"ל בעזה . הבקבוק התנפץ , אך לא נגרם נזק ולא היו נפגעים . העוצר 
בכפר עקרבה , דרומית מזרחית לשכם , הוסר אתמול אחרי 6 ימים . העוצר הוטל 
על הכפר בעקבות עקירת כ000 , 1 שתילי כרם משדות הישוב גיתית . כוחות הביטחון 
עצרו שבעה מתושבי הכפר חבלה , שבקרבת קלקיליה , בחשד שהשתייכו לחוליית 
פתח שפעלה באזור נגד יעדים ישראליים . השבעה נעצרו במהלך עוצר שהוטל על 
הכפר , בעקבות התפוצצות של מטען חבלה שהכין אחד מתושבי הכפר . אתמול הותר 
לפרסום כי ביום שני השבוע , נהרג תושב חבלה בהתפוצצות מטען נפץ שהכין . 
במחנה הפליטים נור א - שמס , ליד טול - כרם , נפצע ביום שלישי בלילה פלשתיני 
כבן 06 , מדקירות סכין של חייל צה"ל . מקורות צבאיים מסרו כי תחקיר של 
קצין בכיר העלה , שאבנים נזרקו לעבר חיילי צה"ל שהיו במחנה ואחת האבנים 
פגעה בכתפו של החייל . חייל אחר הצליח ללכוד את זורק האבן , אך בזמן מעצרו 
אחז ערבי אחר בנשקו של החייל העוצר . כדי להשתחרר שלף החייל סכין ופצע אותו 
בידו . תושבי קיבוץ אייל , סמוך לקלקיליה , מאיימים לבצע פעולת תגמול נגד 
בעלי פרדסים מקלקיליה , בעקבות הצתת שדות של הקיבוץ ביום רביעי . עקבות 
המציתים הובילו לפרדסי קלקיליה . מזכיר הקיבוץ אמר אתמול , כי לישוב נגרמו 
נזקים של מאות אלפי שקלים בפיגועים שמבצעיהם באו מעבר לקו הירוק . אנשי 
הקיבוץ איימו לפגוע בפרדסי קלקיליה ולגרום ל"קיץ חם " בקלקיליה , מאחר 
ואין בכוונתם להמתין לחבלות נוספות . תושב מחנה הפליטים חאן יונס , רזי 
עבד ראבד מוסטפה , בן 02 , נהרג ביום רביעי מאש חיילי צה"ל במהלך התנגשויות 
שהיו במחנה הפליטים בחאן יונס . מקורות פלשתינים מדווחים כי בנוסף להרוג , 
נפצעו עוד 5 תושבים במהלך התנגשויות עם צה"ל ו7 תושבים נפצעו מגז . ביום 
רביעי נמשכו הפרות הסדר ברצועת עזה ועל פי מקורות פלשתיניים נפצעו בכל רחבי 
הרצועה 01 תושבים . 
