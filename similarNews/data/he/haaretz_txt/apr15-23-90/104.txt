( ע ) . חברת " קמף ישראל " , העוסקת בפיתוח , ייצור , שיווק ומתן 
שירותים בכל הנוגע למערכות בקרת צריח בטנקים , תובעת מהחברה הבת שלה , 
" קינטיקס " , 027 אלף ש"ח פיצויים , בטענה שגנבה ממנה עסקה עם התעשייה 
האווירית בשווי מאות אלפי שקלים . בכתב התביעה , שהוגש לבית המשפט המחוזי 
בתל - אביב , טוענת התובעת , כי התעשייה האווירית פירסמה מכרז למערכת הגבהה , 
שהיא ממרכיביה הבסיסיים המובהקים של מערכת בקרת הצריח בטנקים . קמף ישראל 
הגישה את הצעתה , אבל לדבריה , הופתעה לגלות כי גם קינטיקס , שהתחייבה 
לא לעסוק בתחום בקרת הצריח , הגישה הצעה וזכתה במכרז . התעשייה האווירית 
הוציאה לנתבעת הזמנה לאספקת 18 מערכות הגבהה , בסכום כולל של 5 . 2 מיליון 
ש"ח . התובעת טוענת , כי החברה הבת שלה הפרה את התחייבותה וגרמה לה להפסד 
העסקה עם התעשייה האווירית והפסד הרווח הגלום בעסקה זו רווח המסתכם במאות 
אלפי שקלים . כתב ההגנה טרם הוגש . 
