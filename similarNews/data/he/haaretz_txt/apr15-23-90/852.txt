אם תוקם תחנת השידור של קול אמריקה בצפון הערבה , עלולים רבים מתושבי ועובדי 
הסביבה , ובמיוחד ילדים , לחלות בסרטן . כך עולה ממחקרים רבים שנעשו בעשרות 
השנים האחרונות . באמצעות התוצאות האלה מקווים חברי קבוצת מדעני הסביבה ופעילי 
אקולוגיה אחרים לבלום את יוזמת הממשלה להקמת התחנה המתוכננת . פעילים אלה 
טוענים שהנזקים האקולוגיים האחרים שתגרום תחנת השידור , נזקים שדווח עליהם 
בכלי התקשורת , כולל הרס כמה שמורות טבע באזור הערבה הצפונית והתוצאות השליליות 
הצפויות לתנועת ציפורים נודדות , בדרכן מאירופה לאפריקה ובחזרה , יחווירו 
לעומת הנזק הצפוי לגוף האדם . אנשי משרד התקשורת וגורמים ממשלתיים אחרים 
טוענים , לעומתם , שאין המחקרים שעליהם מתבססים מתנגדי התחנה אמינים , 
שכל תופעות הלוואי של הקרינה האלקטרומגנטית מאנטנות השידור נבדקו , ושלא 
נמצאה כל סיבה לדאגה ; למי שלא יתקרב ממש לאנטנות , אין ממה לחשוש . נזקים 
בריאותיים , הם טוענים , הוכחו רק במקרי חשיפה לקרינה גרעינית או קרינה 
תרמית ( כגון מיקרוגל ) , ובנוגע לסוגי קרינה לא - מייננת , כלומר אלקטרומגנטית , 
אין הראיות חזקות די הצורך . מאז 4791 , כשעשתה ננסי ורטהיימר את מחקרה 
בדנוור - קולורדו , על אפידמיולוגיה של מקרי מוות של ילדים מלוקמיה , הצטברו 
עשרות מחקרים אפידמיולוגיים על קרינה אלקטרומגנטית כגורם לסרטן ולהפרעות 
בתפקוד מוחי . בעבודה שפירסמה ב9791 מצאה ורטהיימר מתאם גבוה בין מות ילדים 
מלוקמיה ברמה הגבוהה פי חמישה מהממוצע באוכלוסייה לבין קרבת בתיהם לשנאים 
להנמכת מתח . במחקר מעמיק יותר נמצאה התאמה ישירה בין שיעור הסרטן לבין 
עוצמת השדה האלקטרומגנטי שמקרינים השנאים , בתדר עיקרי של 06 הרץ . מחקרים 
נוספים , שהחלו להתפרסם בעיקר בארה"ב בשנות ה05 , הצביעו על ריכוזי סרטן 
אצל אנשים שעבדו בהפעלת ציוד חשמלי , ובשלב מאוחר יותר נמצא מתאם בין מקרי 
מות ילדים , מות עוברים ומקרי לוקמיה בכלל , לשימוש בשמיכות חשמליות וסוגים 
מסוימים של הסקה חשמלית . באנגליה גילו מחקרים אפידמיולוגיים קשר בין דיכאונות 
ומקרי התאבדות לבין הקרבה לקווי מתח גבוה . התמונה האפידמיולוגית דומה מאוד 
בנוגע למתקנים שמיועדים לשידור שדות אלקטרומגנטיים ( רדיו , טלוויזיה , 
מכ"ם , מיקרוגל ועוד ) . מחקר שערך סטניסלב שמיגילסקי בפולין גילה שהיקף 
הליקויים האימונולוגיים והסרטניים גדול פי שלושה עד שבעה מהממוצע אצל מפעילי 
מכ"ם צבאי . במחקר שנערך ב7891 בהוואי נמצא סיכון גבוה לסרטן בקרבת אנטנות 
רדיו וטלוויזיה . בין 17913891 היה שיעור התמותה מלוקמיה בקרב חובבי רדיו 
בארה"ב פי שניים מהצפוי . עוצמת השידור של משדר רדיו כזה היא כ001 וואט 
בלבד , ותחנת קול אמריקה אמורה לשדר בעוצמה של 000 , 8 קילוואט . במקביל 
למחקרים האפידמיולוגיים , ובחלק מהמקרים בהשראתם , נעשו מחקרים רבים בפעילות 
החשמלית של הגוף , במיוחד ברמת התא , כדי לגלות את המכניזמים שבאמצעותם 
שדות אלקטרומגנטיים יכולים לגרום לסרטן או לפגמים במערכת החיסונית . קפמאליד4לבד 
מהפעילות החשמלית של מערכת העצבים , שמוכרת כבר כמאתיים שנה , נמצאה פעילות 
חשמלית בתוך תאים בודדים וכן ביניהם . עולה אם כן שלכל התופעות של פיצול 
תאים , תגובה חיסונית , מות התא ועוד יש ביטוי או תוכן חשמלי . הביטוי 
הפשוט ביותר לתופעה זו הוא במתח של כעשירית הוולט בין הצד הפנימי של ממברנת 
התא לבין הצד החיצוני . כיוון שעובי הממברנה הוא כ5 ננומטר בלבד , והיא 
פועלת כבידוד חשמלי של 02 מגוולט למטר , היה מקובל לחשוב שהתא מוגן מהשפעות 
אלקטרומגנטיות חיצוניות . אבל מתברר שאין זה כך . מחקרים שערכו החוקר האמריקאי 
רוס איידי , באוניברסיטת קליפורניה , והישראלי רפאל אלול העלו שהרצפטורים 
על פני ממברנת התא רגישים לא לאנטיגנים מתאימים בלבד , אלא אף לשדות אלקטרומגנטיים : 
הם פועלים כאנטנות , שחודרות דרך הממברנה , ומשדרות תחת השפעה חיצונית 
מסרים חשמליים אל תוך התא ומסרים אלה יכולים לחולל שינויים כימיים ומבניים . 
ברור שהתאים רגישים הרבה יותר לסביבה האלקטרומגנטית מכפי שחשבו בעבר . בתא 
יש כעין מסגרת מולקולות של פרוטאינים , שמייצבת את מבנהו : מולקולות אלה , 
שהסידן מקנה להן נוקשות , מתחברות לנקודות בעלות פוטנציאל חיובי על גרעין 
התא , ונקודות שליליות על הממברנה . כשבדק איידי את השפעת שדות אלקטרומגנטיים 
על תאים בודדים , מצא שבתדרים הנמוכים מ001 הרץ דלף סידן מן התא סימן לכך 
שהפרעה חשמלית גרמה להתמוטטות המסגרת הפרוטאינית במצב כזה עלול התא להפוך 
לסרטני . בנוסף לשינויים מבניים , מצא איידי שההשפעות האלקטרומגנטיות החיצוניות 
יכולות לגרום לפעילות כימית והורמונלית בתוך התא . כך , למשל , היו שדות 
כאלה ( בין השאר בתדרים של רדיו , עם מודולציה בתדרים נמוכים , כפי שקיימת 
בשידורי רדיו ) מסוגלים להגביר את רגישות התאים לחומרים מסרטנים . גם ברמת 
התקשורת הבין - תאית , מצא איידי השפעות אחרות על מערכת החיסון . כך , 
למשל , הורידו שדות אלקטרומגנטיים ברמות שונות את פעילותם של הלימפוציטים 
שמייצר הגוף כהגנה נגד תאי לימפומה סוג של תא סרטני . ממחקרים בבעלי חיים 
עלו תוצאות מדאיגות בנוגע לתפקוד מוחי . במחקרו של הרוסי יורי חולודוב , 
למשל , עלה ששדות מגנטיים גרמו למות תאי מוח בארנבות . ד"ר רוברט בקר , 
מומחה בעל שם עולמי בתחום האלקטרוביולוגיה , מצא ששדה מגנטי חזק גרם להרדמה 
עמוקה בסלמנדרות . במחקר אחר גילה בקר קשר נסיבתי בין עיתוי סערות חשמליות 
על פני השמש ופניות לבתי חולים פסיכיאטריים . מול המחקרים האלה , ומחקרים 
אחרים בתחום , שהציגו ד"ר אליהו ריכטר , ראש המחלקה לרפואה סביבתית בפקולטה 
לרפואה של האוניברסיטה העברית , פרוף גון גולדסמית מאוניברסיטת בן - גוריון 
וחוקרים אחרים , לוועדות השונות הדנות בתכנון תחנת השידור , הגיש משרד 
התקשורת עדות מומחים משלו . את העדות העיקרית מטעם משרד התקשורת מביאה ד"ר 
אלינור אדייר , מרצה לפסיכולוגיה באוניברסיטת ייל וחוקרת השפעות הקרינה 
על הגוף . במכתב לוועדת גולני של משרד הפנים קובעת אדייר , שתחנת קול אמריקה 
לא תהווה סכנה בריאותית למי שנמצא מחוץ לגדר התחנה , כיוון ש"אין נתונים 
ניסויים לאישוש המסקנה שתופעות לא - תרמיות , כגון דליפת סידן מרקמת המוח , 
יכולות להיות קשורות לבריאות האדם " , ותופעות לא - תרמיות , שקיימות בתדרים 
אחרים , " אינן עשויות להופיע " בתדרים של קול אמריקה ( 5262 קילוהרץ ) 
. קביעות אלה מתבססות בעיקר על התקנים הקיימים בארה"ב , שנוגעים להשפעות 
תרמיות בלבד , כלומר העלאת חום הגוף עד לכוויות באמצעות הקרינה . קפמאפרקמדעני 
סביבה ישראליים לועגים למסקנתה של ד"ר אדייר . הם מוחים על ההתעלמות מעשרות 
ומאות המחקרים , אפידמיולוגיים ובתנאי מעבדה , שנערכו בעולם . ההתייחסות 
לתופעות התרמיות היא הסחת - דעת ויש נתונים המצביעים על סכנות לבריאות מגורמים 
אחרים . תחנת השידור תיבנה אמנם באזור דל - אוכלוסין , המרוחק ממרכזי אוכלוסייה , 
אבל פרוף אדוארד אוסישקין , נשיא החברה לבדיקת קרינה אלקטרומגנטית , מציין 
שהתחנה הזאת , ששידוריה יגיעו עד סיביר , התחנה החזקה ביותר של קול אמריקה , 
לא יכולה להימנע משידור שדות בלתי - רצויים גם בעכו וראש פינה , וודאי 
בירדן או בסוריה . אין אמנם הוכחות חותכות ששידורי הרדיו יגרמו לעלייה בשיעור 
מקרי סרטן ומחלות אחרות בדרום הארץ , במיוחד כיוון שאין מבחן מוסכם למדידת 
חשיפה לקרינה , וכיוון שהמחלות מתפתחות כעבור שנים . אבל אין לצפות שהמדע , 
במיוחד בתחום חדשני כזה , יספק תשובות חד - משמעיות . מידת הסבירות צריכה 
לקבוע את היחס לתופעה . עד שיוכח אחרת , מראים המחקרים שקיימת סבירות לכך 
שהקרינה ממשדרי קול אמריקה תפגע בבני אדם . 
