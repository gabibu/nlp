כוחות הביטחון עצרו שבעה מתושבי הכפר חבלה , שבקרבת קלקיליה , בחשד שהשתייכו 
לחוליית פתח שפעלה באזור נגד יעדים ישראליים . העצורים יידו על פי החשד 
בקבוקי תבערה לעבר כלי רכב של תושבי אלפי מנשה והפעילו מטען צד בכביש המוביל 
לישוב , לפני כמה שבועות . השבעה נעצרו במהלך עוצר שהוטל על הכפר , בעקבות 
התפוצצות של מטען חבלה שהכין אחד מתושבי הכפר . אתמול הותר לפרסום כי ביום 
שני השבוע , נהרג תושב חבלה בהתפוצצות מטען נפץ שהכין . ההרוג הוא יוסוף 
פואד עתל אל - מרדאווי , בן 32 , שהיה מבוקש ע"י כוחות הביטחון בשנתיים 
האחרונות בחשד שביצע פיגועים רבים נגד יעדים ישראליים , הטיל בקבוקי תבערה 
על בתי מבוקשים וביצע חקירות אלימות של פלשתינים . לאחר ההתפוצצות הועברה 
גופת ההרוג לבית החולים מאיר בכפר - סבא ומשם למכון לרפואה משפטית באבו - 
כביר . מקורות פלשתינים מסרו כי בתחילת חודש פברואר השנה , אטמו כוחות הביטחון 
את ביתו . קפידבינבמחנה הפליטים נור א - שמס , ליד טול - כרם , נפצע שלשום 
בלילה פלשתיני כבן 06 , מדקירות סכין של חייל צה"ל . מקורות צבאיים מסרו 
כי תחקיר של קצין בכיר העלה , שאבנים נזרקו לעבר חיילי צה"ל שהיו במחנה 
ואחת האבנים פגעה בכתפו של החייל . חייל אחר הצליח ללכוד את זורק האבן , 
אך בזמן מעצרו אחז ערבי אחר בנשקו של החייל העוצר . כדי להשתחרר שלף החייל 
סכין ופצע אותו בידו . מקורות פלשתינים מסרו כי הפצוע , סברי עארף חסן , 
בן 06 , ניסה למנוע את מעצרו של נער בן 61 בידי חיילים . בינו לבין אחד 
החיילים התנהל מאבק ואז הוציא החייל סכין ודקר את האיש שלוש פעמים בצווארו 
ובכתפו . לאחר שטופל שוחרר הפצוע מבית החולים . מקורות פלשתינים מסרו כי 
אתמול נורתה שוב ירייה לעבר עמדת תצפית של צה"ל , הנמצאת על גג בניין ענבתאווי 
במרכז שכם . ביום שישי שעבר מסרו מקורות צבאיים על תקרית דומה באותו אזור . 
בשתי תקריות אלה לא היו נפגעים . מקורות פלשתינים מסרו כי צה"ל סגר אתמול 
שלוש חנויות באזור התקרית . קפידבינתושבי קיבוץ אייל , סמוך לקלקיליה , 
מאיימים לבצע פעולת תגמול נגד בעלי פרדסים מקלקיליה , בעקבות הצתת שדות 
של הקיבוץ אתמול . השדות הוצתו יום לאחר הקציר ונגרם נזק המוערך בכ000 , 
5 שקלים . עקבות המציתים הובילו לפרדסי קלקיליה . מזכיר הקיבוץ אמר אתמול , 
כי לישוב נגרמו נזקים של מאות אלפי שקלים בפיגועים שמבצעיהם באו מעבר לקו 
הירוק . אנשי הקיבוץ איימו לפגוע בפרדסי קלקיליה ולגרום ל"קיץ חם " בקלקיליה , 
מאחר ואין בכוונתם להמתין לחבלות נוספות . קפידבינהאגודה לזכויות האזרח 
פנתה ליועץ המשפטי של צה"ל בבית - אל , בבקשה לבטל איסור כניסה שהוטל על 
ישראלים ותושבי חוץ , למחנות הפליטים . הפנייה נעשתה בעקבות עיכובה וחקירתה 
של ד"ר עידית דורון , מרצה באוניברסיטה העברית , במהלך ביקור במחנה הפליטים 
דהיישה . עו"ד דן סיימון מהאגודה , טען בפנייתו שאיסור כניסה למחנות הפליטים , 
מונע מתושבי המקום להנות משירותים שונים וכן מסכל אפשרות לסיקור עיתונאי 
על הנעשה במחנות . בתגובה מסר אל"ם אחז בן ארי , היועץ המשפטי של צה"ל בגדה 
לאגודה לזכויות האזרח שהחקיקה בדבר איסור כניסה למחנות הפליטים לישראלים 
ותושבי חוץ , אינה מופעלת למעשה וכי נעשים צעדים לביטול חקיקה זו . אל"ם 
בן ארי ציין בתגובתו שהתקרית עם ד"ר עידית דורון היתה פרי " יוזמה מקומית " 
ולא ינקטו כל צעדים נגדה . קפידבינתושב מחנה הפליטים חאן יונס , רזי עבד 
ראבד מוסטפה , בן 02 , נהרג אתמול מאש חיילי צה"ל במהלך התנגשויות שהיו 
במחנה הפליטים בחאן יונס . מקורות פלשתינים מדווחים כי בנוסף להרוג , נפצעו 
עוד 5 תושבים במהלך התנגשויות עם צה"ל ו7 תושבים נפצעו מגז . נציג דובר 
צה"ל בפיקוד הדרום , מסר אתמול כי צה"ל בודק את נסיבות מותו של ההרוג . 
מדובר בתושב המוכר לזרועות הביטחון כמסית ראשי ובעבר נפצע במהלך הפרות סדר . 
אתמול נמשכו הפרות הסדר ברצועת עזה ועל פי מקורות פלשתינים נפצעו בכל רחבי 
הרצועה 01 תושבים . מקורות צבאיים מסרו כי חלה רגיעה בהפרות הסדר ברצועה 
לעומת שלשום וכי לא היה עוצר ברצועה והלימודים בבתי הספר היו תקינים . בבית 
המשפט הצבאי בעזה תוגברה השמירה , לקראת מספר משפטים של צעירים הנאשמים 
בפעילות חבלנית , האמורים להתקיים היום . קפידבינמפקד כוחות צה"ל ברצועת 
עזה תת אלוף שמואל צוקר , מינה קצין בדרגת אלוף משנה , המשמש כמח"ט בעזה , 
להיות מופקד באורח קבוע על השמירה מסביב לבית המשפט בעזה , וזאת בעקבות 
הממצאים של קצין בודק שמונה לחקור את נסיבות בריחתו של עציר לפני 21 יום . 
הקצין הבודק המליץ לאחד את השמירה של כל החיילים תחת גוף אחד . 
