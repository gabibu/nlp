עובדי מפעל האלקטרוניקה אלישרא בבני - ברק , השייך לתדיראן , כונסו ביום 
חמישי לאסיפת מחאה בעקבות פיצוץ המו"ם בין הוועדים לבין ההנהלה על הסכם עבודה 
חדש לשנים 0929 . גם היום יכונסו העובדים לאסיפת מחאה בשעות העבודה . אסיפות 
המחאה באלישרא מתקיימות חרף צו של בית הדין האיזורי לעבודה בתל אביב מלפני 
חודש , שהורה לעובדים להימנע משימוש העבודה במפעל . ועדי אלישרא טוענים 
כי אין באסיפות המחאה משום הפרה של צו ביה"ד לעבודה , מאחר שהנהלת המפעל , 
המעסיק 000 , 1 עובדים , לא מנהלת דיוני שכר בתום לב ולמעשה דחתה על הסף 
דרישות העובדים . עובדי אלישרא דורשים שבמסגרת הסכם העבודה החדש יקוצר יום 
העבודה במפעל בחצי שעה ושכרם יוצמד למלוא העלייה במדד המחירים . הנהלת החברה 
הבהירה כי היא חותרת לכך שעלותו של הסכם העבודה לא תגדל ראלית לעומת אשתקד . 
נציגי ההנהלה הודיעו לוועדים שקיצור יום העבודה בא בחשבון רק בתמורה על 
ויתור יחסי בתחום השכר וגם זאת רק החל משנת 19 . 
