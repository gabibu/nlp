אתמול בשעות הצהריים התיר בית המשפט הגבוה לצדק את כינוס ועידת הליכוד , 
ודחה בקשה לצו - ביניים שימנע את כינוס המרכז . עם זאת הוציא בג"ץ צו על - 
תנאי המורה ל11 שרי הליכוד ולארבעת חברי סיעת מודעי לנמק בתוך 01 ימים מדוע 
לא יבוטל ההסכם בין הליכוד לסיעת מודעי , וזאת בשל הטענה כי הוא נוגד את 
החוק . שלושת שופטי בג"ץ , אהרון ברק , דב לוין וגבריאל בך , גם רשמו 
לפניהם את הצהרתו של עו"ד איתן הברמן , פרקליטם של שרי הליכוד וראש הממשלה , 
כי " נעשו סידורים ארגוניים , שכל ציר עם בואו לוועידה יקבל את העתק ההסכם " , 
וכי במהלך הוועידה , ובטרם תיערך ההצבעה , יוקרא בפני צירי הוועידה הנוסח 
הבא : " לגבי ההסכם המובא היום לאישור המרכז הוגשה עתירה לבית המשפט העליון 
ובגדרה נטענת טענה על בטלותו של ההסכם מפאת אי חוקיות . בית המשפט העליון 
הוציא צו על תנאי ובעתיד יבחן , ידון ויחליט בשאלת תוקפו של ההסכם . ברור 
הוא כי החלטה של בית המשפט העליון בשאלת חוקיות ההסכם היא תהא הקובעת . 
הודעה זו ניתנת על דעת כל הצדדים לדיון האמור ובהסכמתם , והיא הובאה לידיעתו 
של בית המשפט העליון הנכבד " . השופטים אומרים בהחלטתם כי העותר , עו"ד יוסי 
זרזבסקי , חבר מרכז הליכוד , אכן העלה בבקשתו טענות הראויות לדיון . אולם 
נראה לבית המשפט כי בהודעתו של בא - כוח שרי הליכוד , המקובלת על עו"ד מישאל 
חשין , פרקליטה של סיעת מודעי , " מובטח כי כל ציר המשתתף בהצבעה יהא 
מודע לתוכן ההסכם ויהא ער לכך , כי שאלת חוקיותו של ההסכם נתונה להכרעה 
שיפוטית , שכן בית המשפט העליון ראה לנכון להוציא בעניין זה צו על תנאי " . 
" ברור הוא " , כותבים השופטים , " כי כל הכרעה שיפוטית , תהא אשר תהא , 
תחייב את הצדדים . על הרקע הזה כאמור החליטו השופטים לאפשר את כינוס מרכז 
הליכוד אתמול . קודם ההחלטה התקיים דיון שבמהלכו טען עו"ד שלום לוי , פרקליטו 
של העותר , כי ההסכם בלתי חוקי , בכך שהוא סותר , בין היתר , את חוק 
יסוד הממשלה . לוי ציין לדוגמא , כי על פי החוק יש לרה"ם שיקול דעת לפטר 
שרים , ואילו ההסכם מגביל שיקול דעת זה ביחס לשרי הסיעה לקידום הרעיון הציוני . 
השופט דב לוין העיר במהלך הדיון , כי " כל מערכת היחסים , השריונים , 
הערבויות הכספיות , נושא שיקול הדעת וסמכויות הבורר שנקבע בהסכם בין מודעי 
לליכוד , גורמים לכך שהעניין כולו מורכב ובעל שאלות משפטיות " . 
