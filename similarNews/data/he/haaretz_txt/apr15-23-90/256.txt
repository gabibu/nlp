טביליסי ( אי - פי ) . יוזף סטאלין ( דגוגאשווילי ) , השליט הגרוזיני 
הכל יכול , שפניו ניבטים מחזית המכון לתולדות המפלגה בטביליסי , נראה עלוב 
למדי , כאשר כתמי צבע לבן מרוחים על שפמו המרשים וצווארון מעילו . כמה מטרים 
משם , על אותו בניין עצמו , איבדו גיבורי המהפכה את פניהם בעקבות פעולת 
הפטישים והסכינים של פרחחים צעירים . רק פסלו של לנין עוד ניצב איכשהו על 
כנו ראש המפלגה הקומוניסטית בגרוזיה , גיוי גומברידזה , וכמה מעמיתיו 
מנעו באחרונה מהצעירים להסיר גם אותו . זהו , ככל הנראה , הפסל האחרון 
של לנין שנותר על כנו בכל הרפובליקה של גרוזיה . מאז הרגו חיילי הצבא הסובייטי , 
בברכת הפוליטביורו , 91 מפגינים בטביליסי לפני שנה , קשה להיות קומוניסט 
בגרוזיה . האידאולוג של המפלגה , גורגנידזה , מכחיש כי המפלגה נתונה במצור , 
ואומר שמספר החברים , העומד על כ004 אלף , אף עלה במקצת . מנהיגי מפלגה 
מקומיים תומכים עתה בקריאות לעצמאות גרוזיה , ובכירי המפלגה אף הניחו זרים 
על קברות הקרבנות של השנה האחרונה . אולם רבים מן הפעילים העצמאיים בגרוזיה 
אומרים , כי המפלגה הקומוניסטית שייכת לעבר . אפילו סוכנות טא"ס מודה כי 
נוצר חלל שלטוני מסוים ברפובליקה זו . שלא כמו במדינות הבאלטיות אין בגרוזיה 
כוח מאורגן . בשנה האחרונה צמחו כ021 רסיסי מפלגות . האופוזיציה מתחלקת 
לשני מחנות עיקריים : האחד קואליציה הנקראת " הפורום הלאומי " , התומכת 
בסרבנות אזרחית כללית . המחנה האחר תומך במאבק פרלמנטארי לעצמאות בהתאם 
לדוגמה של ליטא , אסטוניה ולאטוויה . זוויאד גמסקורידה , מתנגד המשטר המפורסם 
ביותר בגרוזיה , מאמין כי גרוזיה תהיה הרפובליקה הסובייטית הרביעית , לאחר 
הרפובליקות הבאלטיות , שתפרוש מן הברית הסובייטית . 
