בוגוטה ( ע"ר ) . ידיעות על הברחת כלי נשק מתוצרת ישראל לסוחרי סמים קולומביאניים , 
דרך האיים הקאריביים אנטיגואה ובארבודה , מעוררים סערה בקולומביה . מהידיעות , 
שהתפרסמו בעיתוני קולומביה , עולה כי המנהיג המודח של פנמה , הגנרל נורייגה , 
וקצינים בכירים באנטיגואה ובבארבודה , היו מעורבים בהברחת הנשק . העיתון 
האופוזיציוני " לה פרנסה " האשים את הממשלה בחוסר מעש בעקבות ההאשמות , 
שפורסמו לראשונה בעיתון הבריטי " גארדיין " . בעקבות הביקורת גילתה ממשלת 
קולומביה כי 312 רובים מתוצרת ישראל ומזומנים בסכום של יותר משלושה מיליוני 
דולרים אכן נתגלובחווה שהיתה שייכת לרודריגס גאצה , המנהיג הצבאי של קרטל 
הקוקאין " מדיין " , שנהרג . החווה הוחרמה בפברואר . כשביקשה הממשלה הסבר 
מישראל , השיבה שגרירות ישראל בבוגוטה כי הנשק נמכר בראשית השנה שעברה לממשלת 
אנטיגואה ובארבודה . " בשלושה באפריל הביעה נציגות קולומביה ליד ארגון מדינות 
אמריקה מחאה על מעשה זה בפני ממשלת אנטיגואה ובארבודה , ודרשה חקירה מקיפה " , 
נאמר בהודעה של שר ההגנה הקולומביאני , אוסקאר בוטרו . אנטיגואה ובארבודה 
הקימו ועדה מיוחדת כדי לחקור איך הגיע הנשק לקולומביה . בוטרו אמר כי לקולומביה 
נמסר דיווח על החקירה , אך לא ציין מה היו מימצאיה . " לה פרנסה " כתב 
ביום שלישי , כי אנטיגואה ובארבודה חוקרות שני משלוחים של נשק ישראלי שהוברחו 
לראשי כנופיות סמים בקולומביה , דרך איטליה , אנטיגואה ובארבודה , ופנמה , 
אך לא ברור אם מדובר באותם משלוחי נשק שנתגלו בחווה של גאצה . במשלוחים 
עליהם מדווח העיתון היו מטולי - רימונים , נשק קל נגד טנקים , נשק נגד 
מטוסים ותת - מקלעים מסוג עוזי , שבהם ביקשו ראשי קרטל הסמים להשתמש בפעולה 
נגד אנשי גרילה שמאלניים . עוד נמסר , כי אנטיגואה ובארבודה ביקשו מבריטניה 
ומארהב לסייע בחקירה . 
