בון ( ע"ר וע"ץ ) . שלושה אנשים טוענים לזכותם בירושתה של כוכבת הקולנוע 
שנפטרה השבוע , גרטה גארבו . תחילה מסרו כלי התקשורת השוודיים , כי אחייניתה 
של גארבו , גריי רייספילד המתגוררת בניו גרזי , היא היורשת היחידה לעיזבון , 
הנאמד בכ713 מיליון דולר . אלא שאז פורסמה בעיתון השוודי " אקספרסן " 
כי לגארבו יש גם אחיין בשוודיה , העשוי לטעון למחצית מעזבונה . האחיין , 
אקה פרדריקסון בן ה46 , הוא בנו הבלתי חוקי של אבי אחיה הבכור ( גריי 
סוון ) של גארבו . העיתון מסר מפי משפטנים כי על פי חוקי הירושה של ניו - 
יורק יוכל פרדריקסון לטעון למחצית העיזבון . בינתיים , הודיעה גם בעלת חנות 
טבק מקלן שבמערב גרמניה , בת 46 , כי היא אחותה החורגת של השחקנית . " גרטה 
גארבו היתה אחותי הבכורה . היה לנו אותו אב " , מסרה אתמול כריסטיאנה שמיץ 
לכמה עיתונים במערב גרמניה . " האב הוא הרמן מוק מקלן , אשר התאהב באליס 
גוסטאפסון , והיא ילדה לו את גרטה גארבו " , סיפרה שמיץ . שמיץ טוענת כי 
רק ב0891 נודע לה על הקשר המשפחתי שלה עם השחקנית . אחרי הקרנת הסרט " המלכה 
כריסטינה " בטלוויזיה במערב גרמניה , אמרו לה כמה לקוחות כי היא דומה מאד 
לגרטה גארבו . לאחר מכן כתבה שמיץ לגארבו ושלחה לה את תצלומה , בטרם נסעה 
פעמיים לניו - יורק כדי להיפגש עמה . לדברי שמיץ נהגה גארבו לטלפן אליה 
בקביעות לקלן , ולשלוח לה זרי פרחים , ואף כינתה אותה " אחותי הקטנה " . 
שמיץ טוענת כי השחקנית כללה אותה בצוואתה וביקשה להיקבר בקלן עיר אביה . 
