המנהל בארץ מצויים בתקופת דמדומים . למעלה מחודש אחרי פרוץ המשבר הממשלתי 
אין לדעת איזה ממשלה תהיה לישראל : מערך צרה ? ליכוד צרה ? אחדות לאומית 
חדשה ? ממילא אין לדעת מי יהיו השרים המופקדים על המשרדים . אם תהיה ממשלת 
מערך צרה , אין לדעת אם שר האוצר יהיה דרעי , שחל , יעקובי או עריק כלשהו . 
והיה כי תכונן ממשלת ליכוד צרה , מי יישב בכורסת שר התעשייה והמסחר פת ? 
שובל ? צידון ? עריק ? מרכזי העוצמה בישראל מועמדים להחלפת ידיים , 
ואין איש היכול לנבא בביטחון בידי מי ייפלו . במצב זה פועלים הפוליטיקאים , 
השולטים כרגע במרכזי העוצמה , כמו על פי אינטואיציה קדמונית הטבועה בגנים 
לשמור על המשכיות המינים . בהעדר ביטחון כי הם - עצמם יימצאו במקום בעוד 
שבועות אחדים , ימהרו לקבוע עובדות : לאשר חוזים , להזמין עבודות , להקציב 
כספים , לבצע מינויים בהתאם לאינטרסים שלהם . הם ינקטו בשיטת המחטפים , 
בכל הצעדים הדרושים כדי לקדם ולשריין אינטרסים אלה , כך שהבאים אחריהם 
ימצאו עובדות מוגמרות . רק מעט מן הפעילות הענפה הזאת זוכה לתשומת לב ציבורית 
בימים אלה . ראשית , הציבור עוקב , מטבע הדברים , בעיקר אחרי המתחולל 
בזירה הראשית , שבה נאבקים פוליטיקאים במטרה להקימלסכל הקמת ממשלה חדשה , 
ודעתו אינה נתונה לעלילות משניות ; שנית המחטפים נעשים ברובם בחשאיות , 
כדי למנוע חשיפה שתביא לקריאות " פסול , פסול " מצד קבוצות אינטרס נפגעות , 
או מצד הציבור הרחב , העלול להבין כי אינטרסי הכלל מוקרבים לטובת אינטרסים 
סקטורייליים , סיעתיים ואישיים . באחרונה נוצר בתחום זה מצב חסר תקדים : 
בתוך תקופה קצרה עברה מערכת הממשל והמנהל שני גלים של חילופי משמרות . 
תחילה פוטרוהתפטרו 11 שרי מפלגת העבודה ומשרדיהם עברו לשליטת הליכוד . עתה 
מתפקדים שרי הליכוד עצמם תחת איום באיבוד משרותיהם . כך התרחשו למעשה שני 
גלי מחטפים : תחילה מצד שרי המערך , ואחר כך מצד עמיתיהם בליכוד . הדוגמה 
המפורסמת ביותר מן הסיבוב הראשון היא המחטף הלילי של פרס , ההסכם שעשה עם 
קיסר בשעות האחרונות לכהונתו , ובו שיעבד לטובת גופים הסתדרותיים סכומים 
הנאמדים במאות מיליוני שקלים . פקידות משרד האוצר חרקה שיניים , אך ניגשה 
לביצוע ההסכם בנאמנות של סיוויל סרוויס צייתני . באותו סיבוב נתפסו שרי המערך 
גם לבולמוס מינויי דירקטורים בחברות ממשלתיות הנתונות לשליטתם . מעריכים 
שמונו בימים האחרונים לכהונתם כ05 דירקטורים ; היש צורך להוסיף : רובם 
ככולם נאמנים למפלגה , לסיעה בתוך המפלגה ולרוב גם לשר הממנה אישית ? לא 
תמיד הספיקו להשלים את המהלך : בחברת החשמל אירעה תקלה , וראש הממשלה , 
בעצת השר נסים , הצליח לעכב כתבי מינוי לחמישה דירקטורים שניסה השר שחל 
להשחיל לדירקטוריון ברגע האחרון . אגב , גם מינוי השבעה ששתל הליכוד במקומם 
מפוקפק , והעניין כולו בדיון בבג"ץ . כאשר הועמדה בספק שליטת הליכוד בכל 
המשרדים נאחזו גם שריו בבולמוס מינוי דירקטורים . בימים האחרונים מונו 
עשרות דירקטורים ויושבי - ראש דירקטוריונים מטעם הליכוד , לפי אותם עקרונות 
שהנחו את שרי המערך : נאמנות למפלגה , לסיעה ולרוב גם לשר הממנה אישית . 
מחטפים בשעות הדמדומים , הנעשים בראש ובראשונה לפי שיקולים סקטורליים , 
סיעתיים ואישיים , אינם רצויים ועלולים להיות מזיקים ומסוכנים . אם לא 
יושם להם סכר , ייהפכו לנורמה . מה ניתן לעשות כדי לבולמם ? ראוי לעיין 
בפתרון שנמצא בתחום המוניציפלי . כדי שראש רשות מקומית , המסיים את תפקידו 
אך ממשיך לכהן עד להעברת תפקידו כחוק , לא " ישתולל " תוך כדי יצירת עובדות 
מוגמרות , אוסר עליו החוק ( סעיף 72א לחוק הרשויות המקומיות בחירת ראש 
הרשות וסגניו ) למנות עובדים , לפטרם ולהעלותם בדרגה , ומטיל עליו הגבלות 
חמורות בענייני כספים . הטלת הגבלות אינה מעשית ביחס לשרי ממשלת מעבר , 
העשויים לכהן תקופה ארוכה . איך בכל זאת לרסן את תאוות המחטפים של שרים 
העומדים בפני סיום תפקידם ? הפתרון נמצא בסעיף הנ"ל , המאפשר לראש הרשות 
החדש לבקש משר הפנים , בתוך 03 יום מתחילת כהונתו , לבטל חוזה שראש רשות 
המסיים את תפקידו חתם עליו . יש מקום להוראת חוק שתאפשר לשר נכנס ( אולי 
באישור הממשלה ) לבטל בתוך תקופה קצובה מינויים והתחייבויות למיניהן , 
שנעשו בידי קודמו כשר ממשלת המעבר . אין להשאיר פוליטיקאים משולחים ללא 
רסן . 
