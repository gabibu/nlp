היהודים שנכנסו בסוף השבוע שעבר לאכסניית סנט - גון שליד כנסיית הקבר , 
לא יפונו לפי שעה . שופט בית - המשפט המחוזי בירושלים , שלום ברנר , 
הוציא ביום ששי לפנות בוקר צו עיכוב לצו הפינוי , שעליו החליט קודם לכן 
שופט בית - משפט השלום בבירה , עד לבירור הערעור שהגישו ארבע משפחות יהודיות . 
במהלך הדיון ביקשה החברה הפנמית " אס . בי . סי . אסטבלישמנט אינק " , 
להצטרף כצד לדיון בתיק . החברה הודיעה לבית - המשפט , כי היא שרכשה את 
החזקה בבניין תמורת סכום של 5 . 3 מיליון דולר , ממרדירוס מטוסיאן , שהחזיק 
בנכס בדמי מפתח . החברה הודיעה עוד כי הדיירים שנכנסו לאכסניית סנט - גון 
הינם אורחיה , ונמצאים במקום ברשותה . החוזה שבין מטוסיאן לחברה הפנמית 
קבע כי הסכם השכירות על הנכס יחול מיוני 98 . ב01 באפריל סיימה החברה לשלם 
את דמי המפתח בסך 5 . 3 מיליון דולר , וקיבלה שכירות מוגנת על הנכס . הכנסייה 
היוונית אורתודוכסית , בעלת הנכס , ביקשה באחרונה מבית - משפט השלום בירושלים 
לפנות את מטוסיאן מהמקום ולהחזיר לידיה את האכסנייה בטענות שונות . בין 
היתר טענה הכנסיה שמטוסיאן אינו דואג להחזיק את הבנין במצב נאות . בית המשפט 
דחה את בקשת הכנסייה , אולם זו ערערה בפני בית - המשפט המחוזי בירושלים , 
ערעור שעדיין לא נדון . יום השבת עבר בשקט על 02 המשפחות ו06 הרווקים שנכנסו 
למקום ביום רביעי בלילה . במקום לא נרשמו תקריות אלימות . כאלף איש , 
בעיקר תושבים מהרובע היהודי , ביקרו את המשפחות היהודיות במקום ועודדו אותם . 
בין המבקרים היה גם סיריל שטיין , היזם המשקיע בפרוייקט ממילא , וכמה 
אסירי ציון לשעבר מבריה"ם . גם ח"ך יוסי שריד מרץ ביקר במקום , כדי למחות 
על ההתנחלות היהודית בלב הרובע הנוצרי . שריד סירב להתארח בבתי המתנחלים . 
" רק בעלי בית יכולים להזמין אורח " , אמר להם , " ואתם אינכם בעלי הבית " . 
בהודעה שפרסם כתום הביקור אמר שריד כי כניסת המתנחלים לבית זה עלתה חמישה 
מיליון דולר , ונועדה להגביר את הפרובוקציה , למקרה שתורכב ממשלה חדשה . 
הוא תבע לבדוק אם משרד ממשלתי המנוהל על ידי הליכוד מימן את העיסקה . ח"ך 
שולמית אלוני פנתה ליועץ המשפטי לממשלה , יוסף חריש , ודרשה ממנו לבחור 
בין הוצאת היהודים מן הרובע הנוצרי , לבין פתיחת הרובע היהודי בפני תושבים 
שאינם יהודים . בג"ץ דחה את בקשת בורקאן להתגורר ברובע היהודי , אבל עכשיו 
המצב שונה . אליקים העצני מהתחיה דחה טענה זו . " הממשלה מימנה ושיקמה 
את הרובע היהודי בעיר העתיקה , ממנו גורשו היהודים בזמנו " , אמר העצני , 
" ולכן המצב שם שונה " . הוא טען כי ערבים יכולים לקנות בתים ולהתגורר 
בכל מקום בארץ והוא , העצני , אינו מתקומם נגד זה . גאולה כהן מהתחיה , 
שהזהירה את יצחק שמיר מפני הקמת ממשלת אחדות והודיעה כי סיעתה לא תהיה פיגום 
להסכם מחודש ליכוד - מערך , קראה למשטרה למנוע את הפגנת שלום - עכשיו , 
שנועדה להיום בירושלים . " ח"כים מכל הסיעות יכולים לבקר אצל המתנחלים 
ברובע הנוצרי " , אמרה כהן , " אבל לא מפגינים שעלולים ללבות את האש " . 
יאיר צבן וחיים אורון ממפם תבעו אמש דיון מיוחד בוועדת החוץ והביטחון של 
הכנסת ב"פרובוקציה של ההתנחלות החדשה " ובירור בוועדת הכספים באשר לנסיבות 
מימון העיסקה . חמשת חברי הסנאט האמריקאי , המבקרים בישראל , הביעו אתמול 
את דאגתם מהאירועים ברובע . ההתרחשות האלימה סביב כניסתם של היהודים למקום , 
היוו נושא מרכזי בשיחתם של הסנאטורים בסוף השבוע עם ראש עיריית ירושלים , 
טדי קולק . קולק הבהיר לסנאטורים כי האירועים האחרונים היו " פרי פעילותם 
של גורמים קיצוניים " , שהם לדבריו , " אנשים המתרכזים רק בעצמם . אין 
הם מקדישים שום מחשבה לרגישות קדושת החג של בני דתות אחרות " . קולק אמר 
כי כתוצאה מההתרחשויות , שוב מצטיירת ירושלים כעיר אלימה , והדבר יפגע 
בתיירות , ירתיע משקיעים וימנע מעולים מבריה"ם להשתקע בעיר . 
