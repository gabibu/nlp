( ע ) . הוועידה הארצית הי"ז של תנועת בני - עקיבא , שהתקיימה ביישוב 
אפרת שבגוש עציון , ננעלה ביום ראשון . הוועידה , בה השתתפו כ005 צירים , 
חניכי ורבני התנועה מכל רחבי הארץ , עסקה בשלושת ימי הדיונים בנושאים של 
קירוב לבבות בין דתיים לחילוניים , בהמשך תנופת ההתיישבות בכל רחבי ארץ 
ישראל ובקליטת עולי בריה"ם . בנושא קירוב הלבבות , הסתייגו מנהיגי התנועה 
מדברי הרב שך , שפגעו , לטענתם , בעקרון אחדות ישראל . הרב דרוקמן הדגיש 
כי " אנו משפחה אחת , וישראל אף על - פי שחטא ישראל הוא , וצריך לקרבו , 
גם אם הוא אוכל שפנים וחזירים " . בהחלטותיה מברכת הוועידה את יישוב ופיתוח 
ירושלים , ורואה במעשיהם של מתיישבי הרובע הנוצרי " מעשה חלוצי ממדרגה 
ראשונה " . הוועידה גם קראה לחברי הכנסת " להוות דוגמא אישית בדיבוריהם 
ובמעשיהם , ולנהוג על - פי ערכי עם ישראל ותורתו " . לבסוף , פנתה הוועידה 
לרבנים הראשיים בישראל , בהם היא רואה יסוד לבניינה הרוחני של המדינה , 
" להתערב ולהנחות את העם היושב בציון בכל נושא העומד על הפרק בחברה הישראלית " . 
