יכל נוף , מתכנן את טיילת האס מערבית לארמון - הנציב בירושלים . הטיילת 
המזרחית החדשה תהיה טיילת - המשך , שונה באופיה מזו הקיימת . הלפרין , 
אמריקאי מסן - פרנסיסקו , הפך במיניאפוליס רחוב סואן בעיר התחתית לשדרות 
שדרכן זורמת התחבורה הציבורית המשתלבת בתנועת הולכי הרגל . בדרך פזורים 
מקומות - ישיבה , פסלים ומזרקות . הקומפוזיציה אינה עשויה בקווים ישרים , 
אלא בתנועה גלית רכה . תפיסה דומה מיישם עתה הלפרין בארץ . הוא בנה של 
רוז הלפרין , עסקנית ציונית מברוקלין , וכבר תיכנן מספר פרויקטים בארץ , 
ביניהם הכניסה לקמפוס האוניברסיטה בגבעת - רם , הכניסה למוזיאון ישראל , 
הבריכה והמזרקה לרגלי חלונות שאגאל בבית - החולים הדסה , התכנון הראשוני 
של מדרחוב בן - יהודה , ולפני ארבע שנים טיילת האס , שאותה תיכנן יחד עם 
אדריכל הנוף שלמה אהרונסון . העיקרון התכנוני החשוב בתפיסתו של הלפרין הוא 
אי - העתקת הטבע כפי שהוא , אלא תרגומו לשפה אורבנית . עיקרון זה בא לידי 
ביטוי בכיכר לגוי שטראוס בסן - פרנסיסקו , שם יצר הלפרין מערכת משולבת של 
בריכות ומפלי מים . במרכזם ניצב סלע גרניט ענק , שממנו נופלים המים לבריכה 
גדולה ומתפזרים על גבי מדרגות ואלמנטים יצוקים . המבקרים זוכים לרגע של 
התפעמות ב"טבע " . במאמר על פסיכולוגיה ועיצוב המתפרסם בספר שיצא על עבודתו 
של הלפרין ב6891 , " לורנס הלפרין : מקומות משתנים ( ) " , בהוצאת 
המוזיאון לאמנות מודרנית בסן - פרנסיסיקו , מכנה הפסיכולוג גוסף ל . הנדרסון 
רגע התפעמות זה " שווה - ערך חווייתי " . חוויית מפל - המים משתלבת במוקד 
עירוני הומה , שאליו באים לא רק עוברים ושבים , אלא גם עובדים מבנייני - 
משרדים סמוכים בהפסקות בעבודה , ודיירי הסביבה . לפני שבועות אחדים ביקר 
הלפרין בישראל , והרצה בכנס שנערך על - ידי האיגוד הישראלי של אדריכלי נוף 
בנושא " כיכרות , שדרות וגנים בעיר מורשת והתחדשות " . הלפרין הציג בפני 
עמיתיו צילומים מהפרויקטים שלו בארה"ב . למשל , פארק בסיאטל הבנוי כולו 
בין כבישים מהירים , ויוצר סביבה ירוקה בין עורקי תנועה סואנים . בגן מערכת 
של מפלי מים המתרוממים לגובה של עשרות מטרים , כאשר המטיילים בשבילי הגן 
נהנים בכל חושיהם מהמים הזורמים ( אפשר גם לרחוץ בהם ) . כלל תכנוני אחר , 
רצף של שטחים פתוחים , הודגם בעזרת דרך - גן המקשרת בין מספר מוקדי תרבות 
ובילוי בפורטלנד , אורגון . כאמור , הפרויקט הבא של הלפרין בנוף הירושלמי 
הוא הטיילת המזרחית , הנמצאת כעת בשלבי תכנון מוקדמים . המשרד של דן פוקס 
וברוס לוין אדריכלות נוף ותכנון הסביבה בהרצליה שותף לתכנון הטיילת . 
אחרי שסייר יחד עם הלפרין במקום מדגיש ברוס לוין את הנקודות העיקריות . 
בעוד שטיילת האס נבנתה מסיווית וארכיטקטונית , בסגנון המזכיר את בניין י - 
ם - ק - א ואת מלון המלך דוד תשקף הטיילת המזרחית את הנוף המקורי . כאן 
מתעוררות שתי שאלות : מהו נוף מקורי בעיבורה של ירושלים ? כיצד מגשרים 
בין טיילת מנדטורית ובין שבילים שיוליכו בנוף של זית , תאנה ושקד ? בתשובה 
לכך פורש לוין את הקונספציה המקובלת עליו , על הלפרין ועל קרן ירושלים , 
המממנת את הפרויקט . לטיילת הקיימת ייבנה המשך , עד לחורשת האורנים המקיפה 
את ארמון - הנציב , ומשם תשנה הטיילת את אופיה בהדרגה . בעיקול הדרך , 
שבו נפתח מראה מרשים של הר הבית , מתוכננת רחבת תצפית . כאן נפרד המבט 
מירושלים הבנויה , מהחומות , המסגדים , הכיפות והמגדלים ופונה אל הנוף 
הפסטורלי . בחלקו התחתון של גן ארמון - הנציב נמצא גן סלעים , שיש בו רמזים 
לגן אנגלי . שם מתחיל הנוף להשתנות , עצי זית וברושים מלווים את מדרגות 
האבן וככל שיורדים לכיוון מדבר יהודה , לובש המושג " נוף תכני " ממשות 
אמיתית . למרות השוני שביניהן , מבטאות שתי הטיילות תפיסה תכנונית זהה . 
שלא כמו בכיכר של עיר מודרנית , שבה יצר האדריכל משהו חדש שהטביע את חותמו 
על הסביבה בנופה של ירושלים מטרתו היא לשמר אלמנטים היסטוריים . את עוצמת 
האבן בתצפית על העיר , את העצים הצומחים מבין הסלעים ביציאה אל הטרשים , 
על גבול המדבר . כאשר הוכנה ב7791 תכנית האב לטיילות מאבו - טור ועד למשכנות 
הרועים , היה הרעיון המרכזי ליצור שמורת - נוף היסטורית של כל עמק קדרון , 
ולחסום בכך את הלחצים הכלכליים והפוליטיים שהופעלו על העירייה . כך נשמר 
חלון - נוף יחיד המשקיף אל עברה של ירושלים . 
