מאות שוטרים ואנשי משמר הגבול יתפרשו היום בארבעת הכפרים הדרוזים ברמת - 
הגולן , כדי למנוע הפרות סדר . היום הוא יום העצמאות הסורי . מדי שנה , 
במועד זה , מנסים התושבים הדרוזים הפרו - סוריים להפר את הסדר ולהתסיס 
את האוכלוסייה הדרוזית בגולן . דרוזים סוריים , האמורים להפגין היום מעברו 
הסורי של הגבול , עלולים לגרום גם הם לתסיסה ברמת - הגולן . יחד עם זאת , 
מעריכים כי רוב האוכלוסייה הדרוזית ברמת - הגולן תשנה השנה ממנהגה ותשמור 
על הסדר כפי שעשתה בחודשים האחרונים , בשני מועדים אחרים שגם בהם היו בשנים 
עברו הפרות סדר חמורות . בשנה האחרונה הופחתו ההגבלות על ביקורים של התושבים 
הדרוזים ברמת - הגולן אצל בני עדתם בסוריה . מעריכים כי זו אחת הסיבות לרגיעה 
היחסית שחלה ברמת - הגולן . 
