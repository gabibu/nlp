קשה לדעת אם גם בביקור הנוכחי בישראל , הנפתח הערב , תוכתר להקת בריוזקה 
ל"פנומן מיוחד ורב משמעות " , כפי שכתב בעת ביקורה הקודם , לפני 62 שנים , 
ד"ר חיים גמזו . מאז הופיעה כאן באחרונה " הדהימו " , " הפליאו " ו"הממו " 
להקות מזרח - אירופיות רבות את הקהל המערבי והישראלי בווירטואזיות שלהן . 
בימי מסך הברזל היו להקות אלה היצוא התרבותי הרשמי , וגורלן בימי ההפשרה 
איננו נראה פשוט כל - כך . בריקוד הפותח את ההופעה כבר 03 שנה , שהוא גאוות 
הלהקה ריקוד הבריוזקה , על שם עצי הלבנה הזקופים משתתפות 02 רקדניות בלונדיניות 
וחייכניות , לבושות סרפנים ארוכים המכסים את כפות רגליהן . הן נעות על 
הבמה בצעדים זעירים , אחידים ושקטים , ונראות כאילו הן מרחפות . הכל נחמד 
וחינני , אבל מוכר מדי . הכוכבת של הלהקה ולכל להקה כזאת יש כוכבת היתה 
נדיזדה נאדזדינה , שמתה לפני שנתיים . היא הקימה את הלהקה , והיתה הכוריאוגרפית 
הראשית והמנהלת עד למותה . בצעירותה היתה רקדנית ב"בולשוי " , אך בשנים שלאחר 
מכן עסקה בחקר התרבות והפולקלור הרוסיים . הריקודים שיצרה מרכיבים עד 
היום את החלק העיקרי ברפרטואר של הלהקה . האידאולוגיה שהנחתה אותה היתה 
לבטא בריקודים את " ההיבטים האתאיסטיים והפואטיים של הנשמה הרוסית " , והתנאי 
העיקרי להצלחתה היה בעיניה " אהבת העם הרוסי ותרבותו " . ביקורות ברחבי העולם 
כתבו על " סגנון בריוזקה " סינתזה בין ריקודי פולקלור ובין באלט קלאסי 
מעוצב . רבים מהריקודים מתבססים על דימויים כמו " הברבור " , " השרשרת " , 
" השער " . באחרים משוחזרים מנהגים רוסיים : " סודרושקס " הוא כינוי 
לנשים צעירות שזה עתה נישאו , והרקדניות מדגימות את מנהגן להראות את עצמן 
מיד לאחר החתונה , בצעדים מלכותיים , מתחנחנים וקוקטיים , כשהן נהנות 
ממבטי ההערצה הנישאים אליהן . מאז מותה של המייסדת מנהלת את הלהקה מירה קולצנובה , 
שבביקור הקודם בישראל , ב4691 , היתה הרקדנית הראשית . בימיה נוספו לרפרטואר 
ריקודים חדשים שיצרו כוריאוגרפים שונים . הלהקה מגיעה לכאן עם 52 נגנים ו09 
רקדנים , המחליפים בהופעה מאות תלבושות פולקלוריסטיות . ההופעות ייערכו 
בהיכל התרבות בתל - אביב , בבנייני האומה בירושלים , ובאודיטוריום חיפה . 
