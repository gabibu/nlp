ואשינגטון ( מיוחד ל"הארץ " ) . מנהיג המיעוט הרפובליקני בסנאט , הסנאטור 
רוברט דול , עומד למסור הבוקר הודעה אישית מעל בימת הסנאט בעניין ירושלים . 
כזכור אמר הסנאטור דול , בראיונות במהלך ביקורו בישראל בשבוע שעבר , כי 
החלטת הסנאט שקבעה כי ירושלים היא בירת ישראל שלא תחולק לעולם , היתה משגה . 
לדבריו , כיוון שתמך בהחלטה , ימסור על - כך הודעה בסנאט . גורמים בלובי 
הפרו - ישראלי ובשגרירות ישראל בוואשינגטון מעריכים כי הודעת דול תהיה מתונה . 
ההערכה מתבססת על ההתרשמות , שבימים האחרונים גזר הממשל שתיקה על עצמו 
בכל הנוגע לתהליך השלום ושאלת ירושלים , כנראה כדי לא להפריע למגעים הפנימיים 
בישראל להקמת ממשלה . מומחים מעריכים שהנשיא בוש עודד את דול להתבטא בנאומו 
באורח שלא יעורר את הנושא מחדש . סנאטור דול והסנאטורים שנלוו אליו בביקורו 
במזרח התיכון , נפגשו שלשום עם הנשיא בוש ודיווחו לו על המסע . דברי דול 
עוררו סערת רוחות בחוגים יהודיים ופרו - ישראליים בארה"ב , וגרמו ויכוח 
בתוך הסיעה הרפובליקנית עצמה . קבוצה בת ארבעה צירים רפובליקנים מרכזיים 
בבית הנבחרים עומדת לקיים היום לפני הצהריים מסיבת עיתונאים , בה תמחה על 
דברי דול בעניין ירושלים . לדבריהם , מייצג דול את דעותיו בלבד , ולא 
את מצע המפלגה . במסיבת העיתונאים ישתתפו מצליף הסיעה הרפובליקנית בבית 
הנבחרים , ניוט גינגריץ ; יו"ר ועדת המחקר של המפלגה , דונקן האנטר ; 
מזכ"ל הוועידה הרפובליקנית , וין וובר ; וסגן נשיא הוועידה , ביל מקקולום . 
