( ע ) . " לצערי עלי לאשר , כי לאחרונה גדל היקף האירועים האנטישמיים 
בדרום - אפריקה , אך התופעה זכתה לדברי גינוי חריפים מפי דוברי הממשלה ומאמצעי 
התקשורת , שציינו כי רק קבוצות שוליות קשורות במעשים האנטישמיים " . כך 
אמר שלשום שגריר דרום - אפריקה בישראל , יוהן פיליון , בהופיעו בפני הוועידה 
הארצית של נציגי 71 אלף עולי דרום - אפריקה בישראל , בבית ההארחה של קיבוץ 
שפיים . השגריר אמר כי גם הוא מצטרף לגינוי תופעת האנטישמיות בארצו , בהוסיפו 
כי הוא מבין את הדאגה העמוקה השוררת אצל יותר מ001 אלף יהודי דרום - אפריקה 
כתוצאה מהמצב החדש הקיים שם . בפתיחה החגיגית של הוועידה , שעמדה בסימן 
06 שנות עלייה מדרום - אפריקה , ציינו יו"ר הפדראציה הציונית ליאון צרני , 
והמנכ"ל סידני שפירא , את היחלצות הפדראציה הציונית של דרום - אפריקה 
בישראל לקליטת עולי בריה"ם . ראש מחלקת ההסברה בהסתדרות הציונית , עוזי 
נרקיס , דיבר על הקליטה המוצלחת של עולי דרום - אפריקה בישראל , ואמר שרוב 
ארגוני העולים ממדינות אחרות יכולים ללמוד מהפעילות המוצלחת של הפדראציה 
בתחום זה . אות " יקיר הפדראציה " הוענק לראש עיריית ראשון - לציון , 
מאיר ניצן על חלקו בקליטת עולי בריה"ם , ולשמעון ויינשטיין על פעילותו 
רבת השנים בקליטת עולי דרום - אפריקה במסגרת הפדראציה . בקבוצות הדיון בוועידה 
הועלתה , בין השאר , התביעה , שעולי דרום - אפריקה יגלו יתר מעורבות בחיים 
הפוליטיים בארץ . כן נמסר על עצרת בהשתתפות אלפיים יהודים , שכונסה לאחרונה 
בקייפטאון , בעקבות התגברות האנטישמיות שם . 
