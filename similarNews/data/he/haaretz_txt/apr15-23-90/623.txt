צו שהוציא ביהמ"ש העירוני בת"א להריסת אגף בבית - כנסת , שנבנה שלא כחוק 
בשכונת כפר - שלם מעורר תסיסה בשכונה ובקרב הסיעה הדתית המאוחדת , השותפה 
בקואליציה העירונית . ההריסה אמורה להתבצע היום או ביום א . ראש העירייה , 
שלמה להט , דחה את פניית סגנו , הרב מרדכי יצהרי ( ש"ס ) , שהוא יו"ר 
הסיעה הדתית בעירייה , לעכב את ביצוע הצו . התושבים הבהירו , כי אין בכוונתם 
להרשות את הריסת המבנה , המשמש , לדבריהם , עזרת נשים של בית הכנסת הספרדי 
" כתר תורה " . יצויין , כי צו הריסה אחר תלוי ועומד לגבי בנייה בלתי חוקית , 
שנעשתה בבית כנסת " שבט אחים " בכפר שלם . יו"ר ועד שכונת כפר שלם , 
זהבה כהן , אמרה כי תוכנית המתאר אינה מתירה כל בנייה בשכונה , ולכן לא 
היתה לתושבים ברירה , אלא לבצע את הבנייה בניגוד לחוק . סגן ראש העירייה , 
הרב מרדכי יצהרי , מסר כי יכנס היום ישיבה שלא מן המניין של הסיעה הדתית 
המאוחדת בעירייה , כדי לדון בדרכי תגובה למקרה שהעירייה תממש את הצו ותהרוס 
את האגף בבית הכנסת . יצהרי אמר , כי הוא מחייב הקפדה על מילוי הוראות החוק 
וכיבודו . יחד עם זאת , מאחר שמדובר בבית כנסת , מן הראוי שהעירייה תגלה 
איפוק וסבלנות עד שיימצא פתרון חלופי , במיוחד כאשר ישנם מאות צווי הריסה 
אחרים , שהעירייה אינה ממהרת לבצעם , הוסיף יצהרי . מלשכת דובר העירייה 
נמסר בתגובה : " כולם שווים בפני החוק . בית משפט הוציא צו ואנחנו נקיים 
אותו " . 
