רק לאחר החלטת בית - המשפט העליון , שאמורה להתקבל באחד במאי , לגבי חוקיות 
ההסכם בין שרי הליכוד לסיעת מודעי , תהיה ברורה תקפותה של החלטת מרכז הליכוד 
בליל יום חמישי , לגבי ההסכם . המרכז נתן כ%07 מקולותיו להסכם , ומתנגדיו 
טוענים כי רק רוב של % 57 לפחות יכול לאשרו . ראש הממשלה יצחק שמיר פירסם 
ערב השבת הודעה , שבה נאמר כי לאחר ישיבת מרכז הליכוד , ובעקבות תוצאות 
ההצבעה ובהסתמך על חוות דעת שונות , הוא סבור כי ההסכם בין שרי הליכוד לבין 
הסיעה לקידום הרעיון הציוני אושר בשלמותו , וכך יקוים . הצהרתו של שמיר 
עוררה קורת רוח בקרב חברי סיעתו של מודעי , שהביעו את הערכתם למאמצים שעשו 
ראש הממשלה , דוד לוי ואריאל שרון לאישור הסכם . הם ציינו , כי הם רואים 
בהודעת שמיר הכרה סופית כי ההסכם אושר . ח"ך פנחס גולדשטיין , אחד מחברי 
הסיעה , ציין , עם זאת , כי הוא וחבריו בודקים את המשמעויות השונות של 
ישיבת המרכז , הן מבחינת התוצאות והן מבחינת התבטאויותיהם של שרון ושמיר , 
שקבעו והכריזו כי ההסכם אושר במלואו . גולדשטיין ציין , כי גם מהודעתו 
של היועץ המשפטי של הליכוד , עו"ד איסר לובוצקי , ניתן היה להבין כי ההסכם 
אושר בישיבת המרכז . " אולם אנו ממתינים להחלטת בית - המשפט בראשית החודש 
הבא . בית - המשפט העליון איפשר את קיום הדיון וההצבעה , והוא אשר יקבע 
אם ההסכם היה חוקי ואם אושר על - ידי המרכז . רק לאחר החלטת בית - המשפט , 
אנו נקבע סופית את עמדתנו " , אמר גולדשטיין . קפידבינהיועץ המשפטי של הליכוד , 
עו"ד איסר לובוצקי , אמר שלשום כי מבחינה ציבורית ומעשית אושר ההסכם בין 
הליכוד לקבוצת מודעי . אך לדבריו , שרין המקומות לחברי הסיעה בכנסת הבאה 
עדיין טעון רוב של % 57 מחברי המרכז , או רוב רגיל של ועידת הליכוד . " ציינתי 
כי דרוש רוב של % 57 כדי לאשר את ההסכם כולו , על קרביו וכרעיו . ובכלל 
זה נקודה אחת שהיתה טעונה רוב של % 57 , והיא עצם שילוב הסיעה לקידום הרעיון 
הציוני בליכוד . כל שאר הסעיפים , כולל ההבטחה לשילוב בממשלה ולמינוי שרים , 
סגני שרים וחברות בוועדות ותפקיד שר האוצר ליצחק מודעי , כל אלה לדעתי , 
מבחינה פוליטית , תנועתית , אושרו באופן מלא . נושא השרין עצמו טעון , 
לדעתי , רוב של % 57 , אך באופן מעשי ניתן לראות את העניין הזה כגמור " , 
אמר לובוצקי בראיון לקול ישראל . לובוצקי הסביר , כי בליכוד ישנם חטיבות 
נוספות , כמו תמ"י ורפ"י - אומץ , והליכוד לא יוכל להפקירן , ויצטרך לשנות 
את חוקתו , במסגרת שינוי תחיקתי שתקבל הוועידה , או ברוב של % 57 במרכז . 
הוא ציין , כי היתה כוונה לערוך זאת בישיבת המרכז , אך בית - משפט מחוזי 
מנע בצו מניעה את התאמת מסמך לוי - נסים לעניין הזה בישיבת המרכז של יום 
חמישי , ולכן יהיה צורך להתאסף באופן מיוחד לדון בזה . עו"ד לובוצקי הטעים , 
כי בוועידה של הליכוד ניתן יהיה לאשר את העניין ברוב רגיל , ומאחר שלמעלה 
מ%07 מחברי המרכז הביעו כבר את הסכמתם , הוא סבור שהעניין גמור . בתוך הליכוד 
גברה בסוף השבוע המחלוקת אם ההסכם אמנם אושר בוועידת הליכוד . מתנגדי ההסכם , 
ובראשם חברי הכנסת אוריאל לין ובני בגין , טענו כי שאלת מינימום הקולות 
הדרוש לאישור ההסכם היא רק אחת מהבעיות , המעוררות ספק באשר לתקפות ההחלטה . 
בגין ציין , כי העובדה שיותר מרבע מחברי המרכז התנגדו לאישור ההסכם עם 
קבוצת מודעי היא הישג ציבורי רב - ערך לליכוד ולדמוקרטיה הישראלית . גורמים 
בכירים בליכוד הביעו בסוף השבוע תמיהה ומורת - רוח מכך ששלושה מהשרים שהיו 
חתומים על ההסכם משה נסים , דן מרידור וגדעון פת , סירבו לשאת דברים מעל 
דוכן הנואמים , כדרישת יו"ר המרכז , ולקרוא להצביע בעד ההסכם , כפי עשו 
כל יתר שרי הליכוד שחתמו עליו . עוד נאמר , כי תמוה שאישים מטעם שרים אלו 
פעלו בשטח , בקרב חברי המרכז , כדי לגבש רוב שיתנגד לאישור ההסכם . 
