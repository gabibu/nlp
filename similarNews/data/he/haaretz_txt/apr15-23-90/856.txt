איך רצוי שניצול שואה יביא בפני בני נוער את הטראומה האישית שלו , בלי 
להיסחף למליצות ולסערת רגשות ? בבעיות אלה התחבטו משתתפי סדנה למרצים שהתקיימה 
במרכז " יד ושם " בירושלים . את הסדנה יזמה חנה גרינפלד , המגדירה את 
עצמה " בוגרת מחנות ריכוז " . בת 31 נכנסה למחנה טרזיינשטט וממנו הועברה 
למחנות אושוויץ וברגן בלזן . בגיל 81 נותרה לבדה . בארץ נישאה והקימה משפחה . 
היא למדה במשך עשר שנים על השואה באוניברסיטה העברית . חלפו עוד תשע שנים 
עד שרעיון הסדנה קרם עור וגידים . " חשבתי שאנחנו , ניצולי השואה , נותרנו 
היחידים שיכולים לספר עליה כעדות אישית , ועתה לאחר שהשתקמנו עלינו ללמוד 
כיצד להעביר את סיפורנו לדורות הבאים ; לדעת לרכז את הזיכרונות ולעמוד לפני 
קהל . כתבתי למוסדות שונים , למערכות עיתונים , ניסיתי לעניין גופים ציבוריים . 
אחדים התעלמו , אחרים השיבו שאין תקציב " . " יד ושם " תמך ברעיון , 
ומאז צבר הנושא תאוצה . עד כה התקיימו שתי סדנאות , וזו השלישית . 23 
ניצולים הצטרפו לסדנה בת השבוע . הדינמיקה הקבוצתית איפשרה להתבונן בפצעים 
שלא הגלידו . דבורה , משתתפת בסדנה , מודה שרק ביום השלישי לסדנה שמעה 
בתה , כיום בת 73 , את סיפורה האישי . עד אז היא חששה לספר , רצתה לגונן 
על הבת . כמוה נהגו רבים מבין באי הסדנה . חנה , משתתפת נוספת , הודתה 
באוזני חברתה למחנה שפגשה בסדנה , עד כמה קינאה בה מפני שלה היתה אמא צמודה . 
חנוך , אב לארבעה וסב לנכד , שהופרד מהוריו בהיותו בן שנתיים וחצי בטרזיינשטט 
ואומץ במחנה על - ידי זוג צעיר , ניסה במשך שנים להתחקות על עקבות בני 
משפחתו . באחרונה נודע לו שייתכן כי אמו מתגוררת במזרח - אירופה . משה הראל , 
פסיכותרפיסט העובד במסגרת " עמך " עם הדור השני , לוחץ על המשתתפים 
למסגר את הטרגדיה האישית בחמש דקות , לדבר " מהבטן " ולהניח לעם היהודי 
ולמדינה . " אני מאמין שאתם פטריוטים , אבל הקהל הצעיר שבפניו תעמדו יגיב : 
אלה עם הדמגוגיה שלהם . אם אתם באים עם הרפרטואר של השואה , אני לא יודע 
אם תקלעו ללבם . אתם חייבים להכיר את קהל - היעד שלכם , להיות קשובים אליו 
ולצאת מן המסכנת שלכם , מתחושת הקורבן . זו ההתמודדות שלכם " . גם אצל הצוות 
המנחה התעוררו חרדות . עירית אברמסקי - בלין , היסטוריונית , מרכזת הסדנה 
מטעם " יד ושם " , מספרת שלמרות היותה דור שני לשואה ולמרות ניסיונה בגביית 
עדויות בנושא , היה לה קשה . " חשבתי שאני מחוסנת בפני הסיפורים האישיים . 
התבדיתי . פעמיים התמוטטתי " . 
