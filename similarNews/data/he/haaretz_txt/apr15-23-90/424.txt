% 53 מכלל הנשים בגיל העבודה בנגב ובגליל אינן מועסקות אף שהן רוצות לעבוד 
מחוץ לביתן , כך עולה מתוך מחקר חדש על " תעסוקה ואבטלה של נשים באזורים 
פריפריים " , שנערך ע"י המרכז ללימודי פיתוח ברחובות . יותר ממחצית מהנשים 
באזורים הפריפריים ( גליל ונגב ) אינן מועסקות מחוץ לבית או מחוץ למשק 
החקלאי ( במושבים ) . שיעור הנשים המועסקות ( יהודיות בלבד ) באזורים 
אלה הוא % 8333 לעומת הממוצע הארצי של תעסוקת נשים שעומד על % 44 . צוות המחקר , 
שכלל את עליזה פליישר , לביאה אפלבום ותורה בנין , מחלק את הנשים הלא - 
מועסקות לשלוש קטגוריות . בראש הסולם מופיעות " העובדות המיואשות " שחיפשו 
עבודה בעבר וכבר אינן מחפשות עבודה . אחריהן המובטלות המקבלות דמי אבטלה . 
מהמחקר עולה כי בעיירה נתיבות בנגב נרשם המספר הגבוה ביותר של נשים מקבלות 
דמי אבטלה . הקטגוריה השלישית כוללת נשים המועסקות במשרה חלקית או עבודות 
מזדמנות ורוצות לעבוד יותר אך אינן יכולות . מרבית הנשים טענו כי לא מצאו 
עבודה משום שאין עבודה באזור , או משום שאין עבודה מתאימה לאם עם ילדים . 
גם מבנה התעסוקה של הנשים שונה בפריפריה מאשר בכלל הארץ . אחוז הנשים העובדות 
בחקלאות ובתעשייה , כלומר בענפים היצרניים , בגליל ובנגב נע בין % 62 ל%92 , 
בעוד שהשיעור הכלל הארצי המקביל נמוך יותר ומגיע ל%71 בלבד . התמונה הפוכה 
בענף השירותים הפיננסיים והעסקיים . שיעור המועסקות בענפים אלה בפריפריה 
נע בין 2 ל5 אחוזים , כאשר בכל הארץ השיעור הוא % 21 . החוקרות קובעות כי 
שירות התעסוקה אינו ממלא את ייעודו , ורוב הנשים שהצליחו להשתלב בשוק העבודה 
מצאו את מקום העבודה באופן עצמאי ולא באמצעות לשכת התעסוקה . כמעט שלא נמצאו 
נשים עצמאיות בקרב מדגם המחקר של הנשים באזורים הפריפריים . רק אשה אחת 
מנהלת עסק עצמאי ונשים בודדות שותפות בעסק משפחתי . גם במשק החקלאי הנשים 
עובדות בשיתוף עם בעליהן ואינן מפעילות משקים באורח עצמאי . רוב הנשים הן 
שכירות ורמת הכנסתן נמוכה ונעה בממוצע בין 007 ל009 שקל בחודש . צוות המחקר 
מדגיש כי שירות התעסוקה חייב לקחת חלק פעיל יותר במציאת מקומות עבודה לנשים 
ולהיערך בהתאם . " במצב הנוכחי המפעלים אינם פונים ללשכה כדי לקבל עובדים 
כי הם יודעים שלא ימצאו שם עובדים מתאימים . מחפשי העבודה , לעומת זאת , 
משתמשים בלשכה בעיקר כדי לקבל דמי אבטלה . הלשכה חייבת לפעול כדי לשבור 
את מעגל הקסמים הזה " . 
