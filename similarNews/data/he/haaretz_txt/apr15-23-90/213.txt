חברי התזמורת הפילהרמונית של ברלין ביקרו בערב החג השני ביד ושם בירושלים . 
לסיור , שהיה אחת הבקשות של חברי התזמורת לפני הגיעם לארץ , הגיעו 57 
מתוך 021 חבריה , המנצח דניאל ברנבוים ואלטר מומפר , ראש עיריית ברלין 
המערבית , העושה בארץ כאורחו של טדי קולק . באולם הזיכרון המרכזי נערך טקס 
קצר ובו הניחו חברי הנהלת התזמורת זר בסמוך לנר - התמיד . לאחר הטקס יצאו 
חברי התזמורת לסיור במוזיאון עצמו . חברי התזמורת הנרגשים , שחלקם פרצו 
בבכי , סירבו ברובם לשוחח עם עיתונאים . האנס יורק שלנברגר , אבובן , 
אמר : " אי אפשר לתאר במלים את מה שאני מרגיש . אני לא יכול לתאר לעצמי 
שאנשים אליהם אני קשור , בני עמי , הם שעשו את הדבר הנורא הזה . בכל אדם 
טבוע כנראה רוע , אבל אישית נראה לי שאני לא הייתי יכול להיות מושפע פוליטית 
במידה כזו שתגרום לי לרצוח מישהו . אנשים שהורסים , הורסים גם את עצמם 
ומאוד חשוב בעיני שאנחנו נמצאים כאן היום " . לשאלה האם בעקבות הביקור ביד - 
ושם ינגן אחרת בקונצרטים שעוד נועדו לתזמורת בישראל , השיב : " אני לא 
אנגן אחרת , אבל כל המשמעות תהיה אחרת " . דניאל ברנבוים אמר : " חשוב 
לי להיות עם התזמורת ביד - ושם , וברור שאנשים שעומדים כאן היום ירגישו 
אחרת כלפי ישראל . יד - ושם זה לא ישראל של היכל התרבות . כאן מקבלים הדברים 
משמעות הרבה יותר חזקה " . בתום הסיור ביד ושם נטעו חברי התזמורת עצים ביער 
השלום בירושלים . הפסנתרן והמנצח דניאל ברנבוים קיבל ערב החג תואר " עמית 
כבוד של האקדמיה " מטעם האקדמיה למוסיקה ולמחול בירושלים . את התואר העניק 
לו המנצח מנדי רודן . בטקס החגיגי השתתפו צמרת אנשי המוסיקה בישראל . בעבר 
זכו בתואר זה הצלן רוסטרופוביץ והכנר איזק שטרן . 
