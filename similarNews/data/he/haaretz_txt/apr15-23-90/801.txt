יוגופלסטיקה ספליט הפכה , בצדק , לשם החם ביותר בכדורסל האירופי . את 
השמות טוני קוקוץ , דינו ראדגה ודושקו איוואנוביץ מכיר כל ילד . בשנה שעברה 
הם היו אלמונים , שהדהימו את מכבי תל אביב משופע הכדורסלנים האמריקאים . 
העונה הם ניצחו קבוצה ספרדית משופעת כוכבים אמריקאים וספרדים . יוגופלסטיקה 
ניצחה , כי היא קבוצה בעלת כישורים , העומדת בלחץ בזמן הנכון . היא כזאת 
לא רק מפני שאין לה אמריקאים . על רקע הסגידה לקבוצה מעולה כמו יוגופלסטיקה 
הבנויה על כדורסלנים מקומיים בלבד נצטרך השבוע לעשות תפנית חדה לעבר הכדורסל 
הישראלי , הפועל באוירה אמריקאית . מחר , ביד אליהו , יחל הגמר - סל 
כאשר שמונה מתוך העשרה , שיצפו לגאמף הראשון , עשו את צעדיהם הראשונים 
ב"ארץ הדוד סם " . זה לא יהפוך את הגמר - סל להצגת כדורסל נחותה . ההיפך 
הוא הנכון . כל אחד מאותם שחקנים חובק בידיו הרבה דקות מישחק , ניסיון 
וידע . הם לא יורידו את הרמה , אלא להיפך . מי שלא רוצה בהם פה , יצטרך 
להחזיר את הכדורסל הישראלי לאחור . מי שמאמין בהם , יגיע גם הפעם לראות 
כיצד הם הופכים עוד גמר - סל להצגת כדורסל אמיתית . 
