בתוך תנועת הליכוד מתרחבת ההתנגדות להסכם שחתמו שרי הליכוד עם קבוצת הליברלים 
בראשות יצחק מודעי ובעיקר הסעיף המשריין למודעי ואנשיו ארבעה מקומות ריאליים 
ברשימת הליכוד לכנסת הבאה . ההסכם עתיד לקבל את אישור ועידת הליכוד המתכנסת 
לכינוס מיוחד ביום חמישי . בראש המתנגדים לאישור ההסכם ניצב ח"ך בני בגין 
וקבוצת חברי הכנסת הליברלים שנותרו בליכוד . ההתמרמרות בליכוד נובעת מחשש 
שבעקבות הסכם זה , יבואו גופים אחרים הקשורים לליכוד , כמו סיעת אומץ בת 
שני חברי הכנסת , ח"ך אהרון אבו חצירא ואחרים וידרשו גם הם לשריין את מקומותיהם , 
וחברי הליכוד ימצאו עצמם מתמודדים על מספר קטן מאוד של מקומות ריאליים ברשימת 
הליכוד לכנסת הבאה . ועידת הליכוד שתתכנס ביום חמישי תתבקש לאשר לא רק את 
שריון ארבעת חברי הכנסת שבסיעת מודעי , אלה גם את מקומותיהם של יתר חברי 
הכנסת הליברלים ברשימת הליכוד . בעקבות חתימת ההסכם עם מודעי החליט ראש 
הממשלה לפצות גם את יתר ששת חברי הכנסת הליברלים שגילו כלפיו נאמנות , והציע 
גם להם שריון ברשימת הליכוד לכנסת הבאה . השרים משה נסים וגדעון פת , התנגדו 
נחרצות להצעה זו וטענו כי בניגוד למודעי אין הם מוכנים לשריון שמי של מקומותיהם 
בכנסת הבאה . בעקבות זאת הציע שמיר כי הסכם לוי נסים המבטיח שריון של שליש 
לנציגות הליברלית ברשימת הליכוד עד 0991 יוארך עד 2991 . גורמים מתוך קבוצת 
חברי הכנסת הליברלים אמרו אתמול כי יתבעו שאלף החברים הליברלים יבחרו את 
כל 11 המקומות שהוקצו להם במקור ברשימת הליכוד ולא רק ששה מקומות . טענתם 
היא שלא יהיה זה הוגן אם המקומות שהובטחו למודעי ואנשיו יהיו על חשבון הנציגים 
הליברלים בלבד . קיימת אי בהירות לגבי ההצעה שתועלה ביום חמישי לשריין גם 
את מקומותיהם של הליברלים האחרים . בין הליברלים החברים במרכז הליכוד , 
מחזיק יצחק מודעי בתמיכה של שליש מתוך האלף . נודע כי אין בכוונתו של מודעי 
לבקש מתומכיו במרכז הליכוד להימנע מהצבעה . בצמרת הליכוד טענו אתמול כי אם 
מודעי יקים מוסדות למפלגתו החדשה , כל הנוהים אחריו מבין חברי מרכז הליכוד , 
תוצא לאלתר מרשימת חברי המרכז . עוד נמסר כי בתוך חודש עד חודשיים יערך 
משאל בין אלף חברי המרכז הליברלים לגבי זהותם הפוליטית , ומי שיצהיר על 
תמיכה בקבוצת מודעי שאינה יותר חלק מהליכוד , יסולק מידית מהמרכז . ח"ך 
אוריאל לין , מראשי המתנגדים לאישור ההסכם עם קבוצת מודעי , אמר אמש כי 
הוא מארגן קבוצה גדולה של אישים שיפעלו לסיכול ההסכם עם מודעי , ביום חמישי 
בוועידת הליכוד . " מודעי וחבריו הם בוגדים . לא יתכן כי תנועה שלמה תשפיל 
עצמה " , אמר . אישים מרכזיים מהמפלגה הליברלית לשעבר , בהם עו"ד אברהם 
ציון , עומדים לפנות היום לבית המשפט , בבקשה להוציא צו שיפסול את ההסכם 
בין שרי הליכוד לקבוצת מודעי , לפחות בכל הנוגע לשיריון מקומותיהם . 
