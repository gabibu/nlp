, ולמיטב ידיעתי לא הוקרן מעולם בארץ . הצילום של גורדון ויליס האגדי 
מופלא , העיצוב האמנותי של פרד טך וברני קטר , המתבסס בחלקו על ציורים 
של אדוארד הפר , מופלא לא פחות . הבימוי של הרברט רוס יוצא דופן באיכויותיו , 
שכן רוס ( " מגנוליות של פלדה " ) , ידוע כבמאי חיוור , חסר ברק ודמיון ; 
נשאלת השאלה איך יצאה מתחת ידיו יצירה קולנועית כל כך משובחת . הסוד הוא 
בתסריט המעולה , הקשוב והמדויק של דניס פוטר ( תסריטאי סדרת הטלוויזיה 
האנגלית הנפלאה " הבלש המזמר " ) , מוסיקת הריקודים של שנות השלושים , 
העיצוב והמראה של הסרט והשילוב של מלודרמה ומחזמר המתבססים לא רק על שירי 
התקופה , אלא גם על ההקלטות המקוריות . הימים הם ימי תקופת השפל , שיקאגו 
4391 . ארתור הנשוי לגואן התמימה והקרירה הוא סוכן נוסע המתקשה למכור תווים 
לשירים פופולריים . הוא מחליט לנטוש את ביתו ויוצא לדרך . בחנות למוסיקה 
הוא פוגש מורה צנועה איילין . הוא משקר לה , הם מתאהבים , הוא נוטש אותה 
והיא מידרדרת לזנות . הם שוב נפגשים , ובורחים , ונחשדים בפשיעה . נשמע 
פשוט , אלא שארתור חי בעולם של הזיות ומוסיקה והסיפור נקטע והופך למחזמר 
שבו כולם שרים ורוקדים מזכיר את " הבלש המזמר " ואת הסרטים המוסיקליים 
של הוליווד בסוף שנות ה03 . ארתור גם אומר : " אני רוצה לחיות בעולם שבו 
מתגשמים השירים " . הסרט זרוע מחוות לבזבי ברקלי ולפרד אסטר . באחד הרגעים 
היפים של הסרט נכנסים ארתור ואיילין לתוך בד הקולנוע שעליו מוקרן מחזמר של 
פרד אסטר ; הם נכנסים בצבע , משתלבים בעלילת הסרט המוקרן והופכים שחור 
לבן ( מזכיר את " שושנת קהיר הסגולה " של וודי אלן ) . מלות השירים 
האופטימיים הן ניגוד חריף לתקופה הקשה שבה שרויה ארה"ב . " מעות מן השמים " 
הפך לסרט פולחן באמריקה והוא גם מחווה לגאנרים . המלודרמה , הפילם נואר 
והמחזמר הם הגיבורים הראשיים באופרטה הארוטית הזו . סטיב מרטין , ברנדט 
פיטרס , כריסטופר ווקן ורנל בגנריס , בתפקיד קטן ויפה , מפליאים לעשות . 
