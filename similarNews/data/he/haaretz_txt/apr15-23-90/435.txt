( ע ) . שני אחים , תושבי קרית - מוצקין יעקב ומשה בן שיטרית מואשמים 
ברצח סגן מנהל סניף " דבר " בחיפה , משה בן - צור ז"ל , תוך ביצוע שוד 
מזויין . גופתו של בן - צור נתגלתה בשלהי אפריל 88 בביתו בשכונת נוה - שאנן 
בחיפה . פרקליטות מחוז חיפה הגישה אתמול כתב אישום נגדם לביהמ"ש המחוזי בחיפה . 
לכתב האישום צורפו שמותיהם של 36 עדי התביעה ובהם שמותיהם של שני חשודים 
שהיו במעצר משך חודשים כחשודים במעורבות בפרשה . שמותיהם של השניים נאסרו 
לפרסום בצו בית המשפט . בכתב האישום מגוללת התביעה את פרטי רצח בן - צור . 
הוא הוכה למוות , לטענתה , במהלך שוד , לאחר שסירב להיכנע לאיומים ולגלות 
את מקום המיסתור של דברי הערך בביתו . התביעה אף טוענת , כי הנאשמים תיכננו 
לגנוב מהדירה כסף וזהב ולצורך כך הצטיידו בסכין ובאקדח . בליל ה42 באפריל 
88 בוצעה הפריצה לדירה , הממוקמת בקומה השנייה , והנאשמים הפתיעו את המנוח 
בשנתו . עוד טוענת התביעה , כי המנוח התנגד וניסה להשתחרר מידי הנאשמים , 
אך אלה היכו בראשו בקת האקדח , חנקו אותו למוות ודקרוהו בסכין . התביעה 
טוענת כי הנאשם משה בן - שיטרית תלש מעל צווארו של המנוח שתי שרשראות זהב . 
הנאשמים , טוענת התביעה , נמלטו מהדירה לאחר שלא עלה בידיהם לגלות את 
מבוקשם תכשיטים וכסף . סגן נשיא ביהמ"ש המחוזי בחיפה , השופט אליעזר דוד 
בר , האריך את מעצרם של שני האחים עד לתחילת מאי . במועד זה יקיים ביהמ"ש 
דיון בבקשת התביעה הכללית להאריך את מעצרם עד תום בירור דינם . 
