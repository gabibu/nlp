השיח הפוליטי בצרפת עוסק בימים אלה בנושא אחד בעל שמות אחדים : אנשי השמאל 
נוקטים את המונח " ראסיזם " , כלומר גזענות , ונציגי הקשת הרחבה של הימין 
מעדיפים את המונח " אימיגראסיון " , משמע הגירה ; אלה ואלה מדברים על חדירתם 
של הזרים לצרפת ויחסם של הצרפתים לחדירה הזאת . הבעיה אינה חדשה כל עיקר . 
היא הנושא המרכזי של הפולמוס התרבותי חברתי בצרפת זה שנים . באוקטובר אשתקד 
חיממה את הפולמוס הפרשה הקרויה פרשת הצעיפים , שתחילתה באיסור שהטיל מנהל 
בית - ספר אחד על שתי נערות מוסלמיות שבבית - ספרו לבוא לבית - הספר כשהן 
מצועפות כמנהג דתן . כבר ארבעה חודשים אין מדברים , או כך נדמה , אלא על 
פרשת הצעיפים ומה שמסתתר מאחוריהם . אבל גם בולמוס זה הוא כאין וכאפס לעומת 
ההתלהטות בנושא הזרים שחלה מאז ראשית אפריל . ראשיתו של השלב האחרון באובססיה 
הלאומית הזאת מתוארכת בדיוק . ב1 באפריל כינס זאן מארי לה פן את צירי מפלגתו , 
מפלגת החזית הלאומית , בכינוס גדול בעיר הדרומית ניס . ראש העיר עצמו , 
זאן מדסן , קידם אותם בברכה ואורח מגרמניה , פרנץ שיינהובר , ראש המפלגה 
הרפובליקאית המערב גרמנית , השתתף גם הוא בכינוס הלאומני הצרפתי . לה פן 
נאם נאום תקיף לפני אוהדיו והעמיד אותם על הסכנה הצפויה ללאום הצרפתי ממה 
שכינה מחלת סיד"א הלאומית של צרפת . סיד"א הן ראשי התיבות הצרפתיות המקבילות 
לראשי התיבות איידס באנגלית . אבל לה פן הטעים , שהוא מכוון לארבע הרעות 
האוכלות את צרפת וכל אחת מתחילה באחד מארבעת ראשי התיבות של סיד"א : סוציאליזם , 
אימיגרציה , סמים ועסקנות . אזכור הרעה השנייה , אימיגרציה , הביא ללה 
פן את התשואות הסוערות ביותר , ועמן התלהט לאלתר הפולמוס הלא - חדש , כשכל 
הפוליטיקאים וכל כלי התקשורת עוסקים יומם ולילה בבעיית הזרים בצרפת כפי 
שלא עסקו בה , כמדומה , מעולם . יום אחרי כינוס החזית הלאומית שלח ראש 
הממשלה , מישל רוקאר , הזמנה לנציגי כל המפלגות , חוץ ממפלגתו של לה פן , 
לבוא להיוועד במשכנו במאטיניון , בנושא המלחמה כנגד הגזענות והאנטישמיות . 
הגדרת הנושא היתה רבת משמעות , ולא רק משום שרוקאר העדיף לכנות את מה שלה 
פן כינה בשם הנייטרלי לכאורה " אימיגרציה " בשם הטעון " גזענות " , אלא 
משום שהוא הוסיף בעורמה רבה את האנטישמיות למושאי המאבק שהוא מבקש להכריז 
עליו . והנה , ברור שלה פן אינו מתכוון ליהודים בקריאתו להפסיק לאלתר את 
בואם של הזרים לצרפת ולפתור את בעיית ההתערות החברתית שלהם פתרון רדיקלי 
יותר מזה שלו מוכנות המפלגות האחרות . לה פן מתכוון לערבים דווקא , ולבני 
צפון אפריקה בפרט , אבל רוקאר טמן לו פח , כשהוא מחזיר כביכול את המונח 
אנטישמיות למשמעותו הכוללת את כל בני שם . לה פן ביקש לא פעם להתנער מאשמת 
האנטישמיות שתלו בו , אך בלי הצלחה יתרה . ובכל זאת ברור שעוקץ המערכה 
שלו כנגד הזרים אינו עוקץ אנטישמי במובן של אנטי יהודי . עם זאת , עלתה 
מתוך ההתלהטות של השבועיים האחרונים גם פרשה אנטישמית שאינה רחוקה מלה פן . 
למפגש האנטי גזעני במאטיניון לא התייצבו שניים מראשי המפלגות האופוזציוניות : 
זיסקאר , הנשיא הקודם , וזאק שיראק , יריבו של מיטראן , המתכנן כבר 
את שובו למאבק לנשיאות בשנת 5991 . זיסקאר התנער מעמדתו של לה פן בעניין 
הזרים , אך הצהיר גם הוא שבעיית האימיגרציה טעונה פתרון רציני שהסוציאליסטים 
אינם מסוגלים לו . ברוח דומה דיבר שיראק . מפלגות האופוזיציה עיבדו הצהרה 
משותפת , האומרת ש"צרפת אינה יכולה לשמש עוד ארץ הגירה " . בשלב זה די היה 
כבר בשימוש במונח מסוים אימיגרסיון כנגד ראסיזם כדי להבין למה נוטה הנואם . 
ההצעות האופרטיוויות שעלו מן המפגש במאטיניון , ומצד אחר אלה שעלו במפגש 
האופוזיציה בווילפנט , חשובות למעשה פחות מן העמדות הפוליטיות היסודיות . 
אכן , יש תחושה שהוויכוח הגדול והייצרי הזה הוא כסות לבעיות אחרות ; שאין 
בעיית הזרים אלא בבחינת אמתלה למלחמות פוליטיות עקרוניות , הרחוקות בעצם 
מן המהגרים בני המאגרב . הזרים מונים ארבעה מיליון בלבד , ומספרם לא עלה 
זה כעשר שנים . הרעה , או החרדה , היא במקום אחר . הסוציולוג אלן טורן 
העלה , בכותבו ביומון " ליברסיון " , רעיון מאלף : הצרפתים פוחדים מפני 
הגרמנים , ואת הפחד הזה הם ממירים בשנאה לערבים ובניסיונות לדחוק את רגליהם 
מצרפת . לנוכחות של פרנץ שיינהובר , ראש המפלגה הלאומנית הגרמנית , בכנס 
הלה - פניסטי בניס משמעויות אחדות , כמה מהן מכוונות אל הברית הישנה , 
הפרדוקסלית לכאורה , בין הלאומנויות העוינות הללו של צרפת וגרמניה . ובעיר 
הקיט היפה , ניס , פרצה גם השערורייה האנטישמית של השבוע האחרון : שלושה 
חברי המועצה העירונית של ניס , קאסוטו , לוי , וספאר , פרשו ממשרותיהם 
כמחאה על נוכחותו של קצין האס - אס לשעבר , פרנץ שיינהובר , בעירם בברכת 
ראש העיר מדסן . זאק מדסן מיהר להגיב . " היהודים עזבו את העירייה " , 
אמר , והוסיף עוד כמה משפטים נמהרים . מיד התחיל מחול שדים , הנמשך עד 
היום . מדסן התנצל על פליטת הפה , אבל היהודים ידאגו שהיא לא תישכח . 
המלה יהודים היא נייטרלית כמו המלה אימיגרציה . 
