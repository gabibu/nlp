שלטונות מצרים במסוף הגבול בטאבה חוקרים את נסיבות התהפכותה של סירה ובה 
שלושה מתושבי אילת , שיצאו אתמול לפנות בוקר לאזור ראס חמירה , עשרה קילומטרים 
דרומית מאי האלמוגים . גופתו של יעקב דרי מאילת נמצאה אתמול אחר הצהריים , 
לאחר שהספינה " ענבל " בה הפליג עם עוד שני ישראלים התהפכה בסביבות השעה 
03 . 9 סמוך לראס חאמירה , כ03 ק"ם מגבול ישראל . אתמול בשעות הבוקר המוקדמות , 
יצאו מהמרינה באילת שלושה מתושבי העיר רחל גרוסמן , שמעון חתוכה ויעקב 
דרי . השלושה הפליגו לאזור ראס חמירה , ככל הנראה למטרת דיג . כאשר ביקשו 
לחזור לאזור ישראל , התהפכה הסירה וטבעה בנסיבות לא ברורות . על - פי אחת 
הסברות , ניסה אחד משלושת השייטים להרים את עוגן הסירה , זה נתפס במנוע , 
וכתוצאה מכך התהפכה הסירה . סברה אחרת היא כי הסירה התהפכה כתוצאה מרוח 
חזקה . שלושת הישראלים החלו לשחות לכיוון החוף , רחל גרוסמן ושמעון חתוכה 
הגיעו לשטח מצרי ונאספו בידי המצרים . לאחר מכן הגיעו במונית מצרית למסוף 
הגבול בטאבה , כשהם חבולים , ונחקרו על - ידי השלטונות המצריים . השייט 
השלישי , יעקב דרי ( 05 ) , נפצע באורח קשה מאוד , נמשה על ידי דייג 
מצרי והובא לספינת דבור של חיל הים אשר העבירה אותו לבית החולים יוספטל באילת . 
שם נקבע מותו . מקורות צבאיים מסרו כי המצרים שיתפו פעולה בצורה טובה ביותר 
ואפשרו לשייטים ישראלים בעלי יאכטות לצאת לכיוון אי האלמוגים לעזרה . קצין 
הקישור הישראלי בטאבה נמצא בקשר ישיר עם קציני הקישור המצרים . נמסר כי משטרת 
אילת תבקש ככל הנראה את נתיחת גופתו של יעקב דרי . 
