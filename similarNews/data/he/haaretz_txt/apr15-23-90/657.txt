אליהו לוי מגבעתיים הגיש למשרד הבריאות ערעור על החלטות ועדת משמעת שדנה 
בקובלנה שהגיש כנגד פרוף אלברט ברטל , לשעבר מנהל המחלקה הנוירוכירורגית 
במרכז הרפואי תל אביב , על רשלנות רפואית בטיפול באשתו ענת , שגרמה לנזק 
מוחי בלתי הפיך . בערעור שהוגש באמצעות עו"ד חיים ממן , מערער אליהו לוי 
על הקביעה של ועדת המשמעת לפיה מבחינה רפואית , לא נמצא דופי , לעומת זאת 
מבחינה מנהלית נמצאו ליקויים קשים בכתיבת מהלך המאורעות בגיליון הרפואי וחסרים 
דו"חות ניתוח . לפיכך טוען לוי , איך יכלה הוועדה לקבוע כי ההליך הרפואי 
היה תקין אם אין בידיה כל המסמכים הדרושים לכך . לפני שנה הגיש לוי תלונה 
למשרד הבריאות , לפיה הופנתה ענת אשתו , בת 63 , לפרוף ברטל בשנת 7891 , 
לצורך ביצוע הניתוח . היא הגיעה לבית החולים עם התחייבות קופת חולים לתשלום . 
לטענת אליהו לוי , דרש ממנו פרוף ברטל לשלם עבור ניתוח בבית החולים הציבורי 
0005 שקלים . לאור תחינותיו כי הוא עובד שכיר בדואר ומטופל בשלושה ילדים , 
סוכם כי ישלם רק סכום של 003 שקלים , מבלי לקבל קבלה . ענת נזקקה לאחר 
מספר חודשים לניתוח שני והוא נדרש שוב לתשלום נוסף . הוא הבטיח את התשלום 
לאחר הניתוח . מאחר ולא היה מסוגל לגייס את הכסף עבור הניתוח השלישי , 
לו נזקקה בתוך תקופת זמן קצרה , לא בוצע הניתוח וכתוצאה מכך הפכה אשתו לנכה 
ב%001 . ועדת מומחים שמינה מנכ"ל משרד הבריאות לבדוק את תלונתו של לוי , 
מצאה פגם בהליך הטיפול באשתו . צוות התלונות של המשרד ונציב קבילות הציבור 
של המשרד , שדנו במסקנות צוות המומחים , המליצו לשר הבריאות על הגשת קובלנה 
כנגד פרוף ברטל , לפני ועדת משמעת שבה חברים רופאים , נציג משרד הבריאות , 
רופא נציג ההסתדרות הרפואית ומשפטן נציג היועץ המשפטי לממשלה . במסקנות 
ועדת המשמעת ציינה עו"ד שרה שר - לב את הקושי הרב שבו נתקלו חברי הוועדה 
בשחזור האירועים , שנבע מרישום לא מדויק ולעתים קרובות לוקה , או חסר לגמרי , 
על ידי הרופאים המטפלים . יחד עם זאת אין כל הוכחה בגיליון המעקב , כי 
נותר נזק כתוצאה מן הסיבוכים הקשורים בנזק הנוזל המוחי לאחר הניתוחים . נראה 
כי מצבה של האשה כיום , נובע בעיקר מן הדימום לאחר הניתוח להוצאת הגידול 
וכי סיבוך זה לא היה תוצאה של רשלנות ולא היה ניתן למניעה בכל מחיר . 
