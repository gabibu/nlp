כוח של חטיבת גבעתי הרג בליל שבת ששה מחבלים מארגון החיזבאללה , בפעילות 
יזומה במרחב עין א - טינה , שמצפון לאזור הביטחון בלבנון . דובר צה"ל 
מסר , כי הפעולה נערכה בלב אזור הפעילות של הארגון . לכוח צה"ל לא היו 
נפגעים . מקורות בפיקוד צפון , מסרו אמש ל"הארץ " , לאחר ניתוח הפעולה , 
כי הפעולה השפיעה על ארגון החיזבאללה בשלושה היבטים : המחבלים , שפעלו 
באזור עין א - טינה ללא הפרעה , וארגנו בו בסיס שממנו יצאו לפעולות ושבו 
אימנו את כוחותיהם והכינו מכוניות תופת , הוכו בהלם . כוח צה"ל , הסבירו 
המקורות , פעל בתוך שטחם ממש , והגיע אליו מבלי שיתגלה . " למחבלים תידרש 
תקופת היערכות ארוכה , ויעבור זמן רב עד שיתאוששו ויצאו לפעולה נוספת " , 
העריכו המקורות . לפעולת צה"ל גם היתה השלכה פסיכולוגית : " היום הם לא 
בטוחים אפילו בבית שלהם " , ציינו המקורות . עוד נאמר , בסיכום הפעולה בפיקוד 
צפון : כוח החיזבאללה פחת עתה בששה מחבלים " . המקורות סיפרו , כי כבר אתמול 
החלו אנשי הארגון לבצר את האזור , והציבו בו שמירה . החיילים יצאו לפעולה 
בשעות הלילה . הם צעדו מרחק רב בשטח הררי קשה לתנועה , לפני שנתקלו במחבלים 
בראשונה . מפקד חטיבת גבעתי , אל"ם י . , סיפר כי הכוח נתקל במחבלים 
פעמיים במשך הפעולה : בהיתקלות הראשונה נהרגו שני מחבלים , ובשנייה ארבעה . 
המחבלים לבשו מדים , היו מצוידים ברובי קלצניקוב , תחמושת , אפודי - 
קרב , רימונים וציוד נוסף . במרחב הפעולה מתקיימים בסיסי אימונים של החיזבאללה , 
ומקומות להתארגנות וליציאה לפיגועים נגד צה"ל וצד"ל באזור הביטחון . קפידבינעם 
שובו של הכוח לגבול ישראל , אור לבוקר יום שבת , סיפר מפקד הפעולה : 
" המחבלים היו לבושים במדים מנומרים . הם הלכו בצורה בוטחת במקום , מצוידים 
בחגורות נשק , אמצעי לחימה , אפודי מגן , ממש כמו חיילים . הפתענו אותם . 
הם אפילו לא הספיקו להשיב אש . המחבלים יחשבו פעמיים אם לבצע פעולה באזור 
שלנו . הוכחנו להם שאנו יכולים לפעול בתוך שטחם , בביתם הם " , אמר . " החיילים 
ביצעו את המשימה בדיוק כפי שהתאמנו , אחד לאחד . הגענו בדיוק לפי התוכנית , 
נענו בשקט , התנועה היתה קשה . הגענו ליעדים שבחרנו . נתקלנו במחבלים 
מטווח קצר , של 001 עד 051 מטר . צעקנו אש ! , פתחנו באש , והם נשכבו 
מיד . בדיוק כפי שהתאמנו , כמו שצריך להיות . ההרגשה מצוינת . לא היה 
לנו ספק , כי אנחנו מגבעתי . הוכחנו שאנו מסוגלים לבצע פעולות מהסוג הזה " , 
סיפר הקצין . מקורות צבאיים מסרו , כי הפעולה שביצעו חיילי גבעתי מהווה 
נדבך נוסף בפעילות היזומה שנוקט צה"ל בפיקוד הצפון במלחמה בארגוני המחבלים , 
והיא מצטרפת למכלול של פעולות ביום ובלילה של צה"ל וצד"ל . לאחר שערך תחקיר 
לסיכום המבצע , אמר אלוף פיקוד הצפון , יוסי פלד , לחיילים שלקחו בו חלק : 
" הפגנתם רמה מקצועית ויכולת מבצעית גבוהה , שתוצאותיה מדברות בעד עצמן . 
אני מצדיע לחטיבת גבעתי על רמת הביצוע " . גם הרמטכ"ל , רב - אלוף דן שומרון , 
שיבח את חטיבת גבעתי , ואמר כי הפעולה המורכבת הזו הוטלה על החטיבה , 
בהיות הרמטכ"ל בטוח ביכולתה וברמתה המקצועית . " התוצאות מוכיחות " , אמר , 
" כי החטיבה עמדה בציפיות הגבוהות " . מקורות בחיזבאללה דיווחו מלבנון , 
כי בפעולת חיילי צה"ל השתתפו גם מסוקי תקיפה ישראליים מסוג קוברה . מקורות 
צבאיים רשמיים הכחישו ידיעה זו , אך אישרו כי במרחב פועלים מסוקים כאלה . 
