מטבריה הואשם בבית - משפט השלום בתל - אביב בהונאת חברת האשראי האמריקאית 
" מאסטרקרד " וחברת האשראי הישראלית " יורוקרד " . בכתב האישום טוענת התובעת , 
עו"ד שרה רדין , כי שגיא הודיע במרמה על גניבת כרטיס האשראי שלו והוא בוטל . 
אלא שהנאשם המשיך לבצע רכישות וקניות בבתי עסק שונים בהיקף של אלפי שקלים , 
תוך שימוש בכרטיס ה"גנוב " , כביכול , והסתרת העובדה שהוא בוטל . חלק מבעלי 
העסקים לא קיבל מחברות האשראי את תמורת השירותים והסחורות שנטל מהן הנאשם 
במרמה , מאחר שלא עמד בדרישות מסוימות שהציבו החברות כתנאי לכיסוי התמורה 
במקרה של שימוש בכרטיס אשראי שלא כדין ע"י גנב . לחלק אחר של בעלי העסקים 
כיסו חברות האשראי את התמורה שהגיעה מהנאשם עבור סחורות ושירותים שרכש מהן . 
התובעת טענה , כי לנאשם היה ברור שהוא עצמו לא יחויב בכיסוי סכומים אלה . 
זאת , מאחר שחברות האשראי הניחו , עקב ההודעה הכוזבת על גניבת הכרטיס , 
שלא הוא ביצע את הרכישות שנעשו לאחר קבלת ההודעה , אלא " הגנב " . 
