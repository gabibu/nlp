פאריס ( מיוחד ל"הארץ " ) . ראשי הממשל הצרפתי התמידו ביממה האחרונה בהתחמקויות 
ובסירוב להגיב על הגילויים המצביעים על כך שהיו אלה לוחמים של חיל הים הלובי 
ולא טרוריסטים אנשי אבו נידאל שחטפו בים התיכון את ה"סילקו " , והחזיקו 
במשך שלוש שנים את בני הערובה על אדמת לוב . הנשיא מיטראן ושר החוץ דומא 
הודו בשבוע שעבר , בלשון חמה , לקולונל קדאפי , על " המחווה הנעלה וההומניטארית " , 
שבזכותה שוחררו שלושה מבני הערובה של ה"סילקו " . מחווה זו של הממשל הצרפתי 
והחשד בדבר עסקה צרפתית - לובית חשאית , שכללה העברת נשק , כספים ואולי 
גם הבטחות אחרות גררו בשבוע שעבר בקשה אמריקאית רשמית ל"הבהרות " בפאריס 
וביקורת נוקבת בחוגים מדיניים ובכלי התקשורת בארה"ב , בבריטניה ובבלגיה . 
שר החוץ דומא הכחיש בשבוע שעבר את ההאשמות , וכינה את הביקורת כ"מסע הכפשות 
בלתי - מבוסס נגד צרפת " . בחסות פגרה בת שלושה ימים לרגל חג הפסחא , ועל 
רקע טיעונים בדבר ה"צורך בפרופיל פרסומים נמוך ככל האפשר " ( בכדי לא לסבך 
את המאמצים בלגיים בעיקרם לשחרר את ארבעת בני הערובה המוחזקים עדיין בידי 
החוטפים ) , שבו והתחמקו אמש דוברים בפאריס מלהגיב על סדרת הגילויים החדשה , 
שאמש הצטרף אליה גם היומון היוקרתי " לה - מונד " . גילויים אלה , שמקורותיהם 
( מערביים ומזרח - תיכוניים כאחת ) לוטים אף הם בערפל של מסתורין , מצביעים 
על כך שהצגת הפרשייה כמעשה חטיפה של אבו - נידאל מול חופי עזה כ"מחווה הזדהות 
עם הלוחמים הפלשתיניים " , היתה למעשה השתלטות של חיל הים הלובי על ספינת - 
הסרדינים הקטנה " סילקו " , סמוך לחופי מאלטה . כפי הנראה , לאחר חטיפתם 
של שמונה ( או תשעה ) הנוסעים שהיו על סיפון ה"סילקו " , החזיק אותם הממשל 
הלובי במה שתואר כ"חווילה מבודדת אי - שם בלוב " . במשך השנים הוצגה הפרשה 
כחטיפה של אבו - נידאל , שבה משמש הקולונל קדאפי כ"מתווך של רצון טוב " . 
הממשל הצרפתי , על - פי הגילויים האחרונים , שיתף פעולה עם הצגת - חזות 
זו , עד כדי הבעות התודה יוצאות הדופן לקדאפי לאחר שחרורם של שלושה מבני 
הערובה בשבוע שעבר בביירות . הממשל הבלגי עודנו " נושא ונותן באורח עקיף 
עם אבו - נידאל " בכדי להביא לשחרורם של זוג בלגים ושני ילדיהם , המוחזקים 
עדיין בידי החוטפים . אחד מתנאי השחרור שהוצגו בפני הבלגים , כרוך בשחרורו 
מן הכלא בבלגיה של הטרוריסט נאסר סעיד , המרצה מאסר עולם על חלקו בתקיפת 
בית - הכנסת באנטוורפן . בתקיפה הזו , שנערכה לפני עשר שנים , נהרג אדם 
אחד ונפצעו 02 . 
