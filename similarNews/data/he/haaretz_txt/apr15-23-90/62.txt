מארגני טורניר האביב בכדורעף שיחל בשבת בקרובה ( 4 . 12 ) , הביעו דאגה 
מניתוק הקשר עם ההתאחדות הטורקית . ראשי הועדה המארגנת של המישחקים , עדיין 
לא קיבלו את רשימת השחקנים הטורקיים לטורניר המהווה אליפות בלתי - רשמית 
של מדינות מערב אירופה . לאיגוד הכדורעף הגיע בסוף השבוע מידע לפיו תתמודד 
טורקיה עם שוייץ , בסדרה של מישחקי מבחן . שוייץ היא יריבתה הראשונה של 
ישראל בטורניר . ככל הנראה , צוות ישראלי ייצא לעקוב מקרוב אחר השוייצים , 
והוא יצלם את המישחקים עם טורקיה . מרשימות השחקנים של הנבחרות האחרות עולה 
כי יוון , יריבתה השניה של ישראל , תופיע בהרכבה החזק ביותר , כולל שני 
שחקנים עם 052 הופעות בין - לאומיות . ביום שלישי יגיעו שלוש הנבחרות הראשונות : 
פורטוגל , אנגליה ורומניה ( משתתפת כאורחת בטורניר ) . אנגליה ופורטוגל 
יתמודדו עם ישראל ועם ישראל ב , בטורניר הכנה שיהיה בימים רביעי וחמישי , 
בעין שמר ועין החורש . בינתיים התברר , כי שני שחקנים ישראלים סובלים מפציעות 
קשות . יניב בר - נצר ( 63 מישחקים בין - לאומיים ) סובל מפציעה בברך 
ואלדד לחוביץ ( 83 מישחקים בין - לאומיים ) מפציעה בכתף . בנבחרת מורגש 
מתח וניכרת דריכות לטורניר החשוב . את אימוניה האחרונים תקיים נבחר ישראל 
באולם המישחקים בנתניה ולא במכון וינגייט . מישחקי הבתים המוקדמים האחרים 
יהיו בקיבוץ עברון ושער הנגב . בטורניר האביב ישתתפו 11 נבחרות . 
