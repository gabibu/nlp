הודעתה של מחלקת המדינה האמריקאית , שהביעה תקווה כי תוקם בקרוב בישראל 
ממשלה שתשיב בחיוב לשאלותיו של המזכיר , גיימס בייקר , עוררה תגובות נזעמות 
בליכוד ובצמרת הדרג המדיני . דובר משרד החוץ אמר אתמול כי יחסי ישראל - 
ארה"ב , שהינן שתי מדינות דמוקרטיות , מאופינים במסורת ארוכה של אי - התערבות 
בתהליכים פוליטיים פנימיים . הדובר אמר כי בישראל מתקיים תהליך של הרכבת 
ממשלה חדשה , ויש לצפות שמדינה אחרת , ידידותית ככל שתהיה , לא תתערב 
בתהליך זה . מדיווחים שהגיעו בימים האחרונים מוואשינגטון עולה כי פקידים 
בכירים בממשל מדברים בשיחות פרטיות , בגילוי לב , על ציפיותיהם ששמעון 
פרס ירכיב את הממשלה , שכן הודעתו האחרונה של יצחק שמיר כי לא ישיב בחיוב 
לבייקר , שמה קץ לתקוות האחרונות של הממשל בדבר יכולתו ורצונו של ראש הממשלה 
לקדם את התהליך המדיני . 
