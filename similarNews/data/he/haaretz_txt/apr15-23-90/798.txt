כל מישחק של ליוורפול הוא כיום חווייה מרגשת מאד גם לאוהד הכדורגל הישראלי 
המצוי . לא רבים יכולים לעקוב בשידור ישיר אחרי ליוורפול במישחקי הליגה 
שלה , אבל יש כאלה שיעשו כל מאמץ ולא יוותרו על החווייה . והכל , כמובן , 
בגלל אותו בחור בחולצה אדומה לוהטת שמספר 8 על גבו רוני רוזנטל שלנו . 
אתמול , מול שידורי הלווין בביתו של קשבנו מיקי גורדוס בתל אביב , התקבצה 
חבורה קטנה של מטורפי כדורגל ונצמדה למסך . כאשר רוני הבקיע את השער הראשון 
שלו לרשת צלסי , התחבקו אריק איינשטיין ומוני מושונוב בהתרגשות . וכאשר 
מיקי גורדוס שידר ב"שירים ושערים " שרוני הבקיע שער הריעו ההמונים בשמחה 
גם בלומפילד , גם בבאר שבע , גם בכל מגרש אחר . " היית צריך לראות את 
איציק שניאור מתמוגג כאן , כאשר ראה את רוני המצויין בשידור קודם " , מחייך 
גורדוס בהנאה . מתברר שלא רק אוהדי הכדורגל בישראל אוהבים את רוני . גם 
המצלמות אוהבות אותו . הן מלוות אותו לכל אשר ילך . רוני מתחמם , רוני 
עולה , רוני פורץ , רוני מבקיע , רוני מחייך . כל הזמן נדמה לך כאילו 
זה שידור ישיר לישראל , כדי לספק את הנאת אוהדי הכדורגל בארץ . אלא שגורדוס 
בסך הכך עלה על לוויין המשדר את המישחק ישיר מאנפילד לדרום אפריקה . ועכשיו , 
בוודאי גם בדרום אפריקה יש לרוני אוהדים מושבעים . את השער הראשון הבקיע 
רוני בדקה ה - 42 והעלה את ליוורפול ליתרון 10 . את השער השני הבקיע סטיב 
ניקול בדקה ה - 43 . גם את השלישי הבקיע ניקול ( 87 ) , וברביעי התכבד 
איאן ראש , שקיבל מרוני מסירת - סרגל הישר לראש , כדי לנגוח בעצמה ובדייקנות 
לרשת צלסי 40 בדקה ה - 18 . אחר כך היתה אתנחתה קלה , וקרי דיקסון מצלסי 
הבקיע שער ניחומין דקה לסיום . 134 , 83 צופים הריעו למנצחים . אבל בין 
כל המהלכים האלה ראינו את רוני רוזנטל בשיאו . מתרוצץ על המגרש כמו סייח 
צעיר בשיא אונו . הנה הוא פורץ מימין ; הנה הוא פורץ משמאל ; הנה הוא 
בגבו אל הכדור ובסיבוב מהיר משאיר מישהו מאחור ומתקדם כמו סופה ; הנה הוא 
עם הכדור צמוד לרגלו כמגנט , עושה את התרגיל הידוע - קבוע שלו : ימינה , 
שמאלה , כובד - המישקל עובר מרגל ימין לרגל שמאל , מישהו נשאר חסר אונים 
ורוני ממשיך עם הכדור אל תוך הרחבה . והתיאום שלו עם גון בארנס כאילו היו 
פעם תאומי - סיאם . ואנחנו מול המסך של מיקי גורדוס מתמוגגים . נהנים , 
שואפים אויר ומניפים בידיים , כאשר רוני מגיע שוב אל מול שער צלסי ומעמדה 
מצויינת , אחרי דאבל - פאס עם בארנס , נוגח לחוץ ; והנה הוא מכין כדור - 
הבקעה מצויין לראש , אבל הפעם זה לא הולך ; הנה שוב רוני פורץ מול שוער 
צלסי , אבל הכדור מקפץ לפני רגלו והוא לא מצליח להבקיע . והנה תמונת הסיום 
הבלתי נשכחת : המצלמה מתעכבת על רוני היורד מן המגרש כאשר חיוך רחב משוך 
על פניו . סטוף . תמונה עומדת : ראש , רוזנטל וניקול , שלושת המבקיעים , 
מחובקים ומחייכים מפה לאוזן . נכון , הבחור הזה באמצע הוא שלנו , וכל 
אירופה יודעת מי הסקורר החדש של ליוורפול , עם חמישה שערים בשלושה מישחקים . 
לא חשוב שהוא לובש אדום ליוורפולי לוהט . הכל יודעים שהוא כחול - לבן . 
פרשני הרדיו של הבי . בי . סי . לא חסכו אתמול שבחים מהשער של רוני . הם 
הגדירו אותו כשער היפה במישחק : " שער נפלא , מלאכת מחשבת של שליטה בכדור " . 
הם גם ציינו את שיתוף הפעולה בין ראש לרוזנטל , ואת העובדה שישיבתו של 
פיטר בירדסלי על ספסל המחליפים עלולה לסכן את מקומו בסגל האנגלי . בטלוויזיה 
הבריטית צויין , שרוזנטל פרץ את הדרך לניצחון . קפספבינ01 דקות לפני הסיום 
שמרה אסטון וילה על מרחק שתי הנקודות מליוורפול , אחרי שדייויד פלאט הבקיע 
את שערו ה - 32 העונה , בניצחון 10 על מילוול האחרונה בדירוג , שנגזר גורלה 
לרדת לליגה השניה . המישחק היה בוילה פארק בברמינגהאם . גארי תומפסון ומרק 
ברייט הרשיתו במחצית השניה כדי להרחיק את קריסטל פאלאס מסכנת נשירה לליגה 
השניה , לשם ירדה יריבתה אתמול , צארלטון . פאלאס ניצחה 20 . דרבי נוצחה 
02 במיגרשה בידי נוריץ . רוברט רוסאריו וריאל פוקס הבקיעו את השערים , 
בהפסד הבית השמיני העונה של דרבי הנתונה בצרות התחתית . לוטון שבמקום ה - 
81 זכתה בניצחון ביתי חשוב מאד , 20 על האלופה היוצאת ארסנל . איאן דיואי 
לפני ההפסקה וקינגסלי בלאק במחצית השניה הבקיעו את השערים . הצלחה מעורבת 
לנציגות העיר מנצסטר . הסיטי ניצחה במיין רואד את אוורטון 10 , משער של 
ניל קווין בדקה ה - 46 . מנצסטר יונייטד נחלה הפסד 12 לטוטנהאם בלונדון . 
המנגר של נבחרת אנגליה , בובי רובסון , צפה בפול גאסקויין מוליך את טוטנהאם 
לניצחון שביעי בשמונה מישחקים . גאסקויין הבקיע שער , וכמוהו גם גארי לינקר . 
היונייטד הקטינה בבעיטת 11 מטרים . קווינס פארק ריינגרס זכתה בניצחון ביתי 
10 על שפילד וונסדיי , משער של קולין קלארק בדקה ה - 41 . סאותהמפטון גברה 
על נוטינגהאם פורסט 20 , משני שערים של רודני וואלאס . רק 680 , 4 צופים 
ראו את התיקו 00 בין ווימבלדון לקובנטרי . במחזור ה - 34 היו התוצאות : 
בורנמות בארנסלי 10 ( בחוץ ) , ברדפורד ווטפורד 21 , ברייטון לידס 
22 , האל איפסוויץ 10 , לסטר מידלסבורו 21 , אולדהאם ווסטהאם 30 , 
פלימות ניוקאסל 11 , שפילד יונייטד פורט וייל 21 , בלקבורן סטוק 10 
( בחוץ ) , סנדרלנד פורטסמות 22 , סווינדון ווסט ברומיץ 21 , וולבס 
אוכספורד 20 . הצמרת : לידס 97 נקודות , שפילד יונייטד 87 , ניוקאסל 
67 , בלקבורן 27 , סווינדון 17 , סנדרלנד 86 . 
