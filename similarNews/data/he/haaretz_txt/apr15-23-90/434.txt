( ע ) . בבית המשפט המחוזי בתל אביב ייפתח היום משפטו של רפי גינת , 
הממונה על מחלקת הבידור בטלוויזיה , ומפיק משדר " כלבוטק " לשעבר . השופטת 
במשפטו של גינת תהיה שרה סירוטה . נגד גינת הוגש כתב אישום המייחס לו שני 
סעיפים של לקיחת שוחד . התובעת , עו"ד אורנה ברנד , טוענת כי גינת רכש 
קטנוע חדש , באמצעות מתווך בשם חיים אליהו , מחברת " מטרו אבירם את גולדמן " , 
בהנחה של 544 ש"ח . במקרה אחר , ע"ף התביעה , רכש מחברת " מטרו " קטנוע 
במחיר הנמוך ב082 , 1 ש"ח ממחירו לצרכן . לטענת התביעה , ידע גינת כי ההנחות 
ניתנות לו משום תפקידו . בסעיף האישום השני טוענת עו"ד ברנד , כי בשנת 88 
קיבל גינת מבעל החניונים ראובן גרוס , ללא תמורה , שני תווי חניה לרכב , 
המקנים לו זכות כניסה וחניה חופשית בכמה חניונים שבבעלותו של גרוס . התוויות 
ניתנו לנאשם עבור מכוניתו ומכוניתה של אשתו . ברשימת עדי התביעה בולטים שמותיהם 
של עובדי רשות השידור , אריה אורגד ועופר טלר . 
