צה"ל תגבר את כוחותיו בדרום הארץ , נוכח ריבוי מסתננים ממצרים לישראל , 
ובמקרה אחד גם להיפך . בשבוע האחרון רבו מקרי ההסתננות וחציות הגבול לישראל . 
מקורות צבאיים ציינו , כי בשבוע האחרון נלכדו שלושה מסתננים שהגיעו ממצרים , 
ובמקרה הרביעי ניסה צעיר בדווי להסתנן מישראל לכיוון מצרים . בסוף השבוע 
הורה בית - משפט השלום בבאר - שבע לעצור לעשרה ימים גבר ואשה , שנלכדו על - 
ידי כוחות צה"ל באזור הר חריף , לאחר שהסתננו ממצרים . השניים טענו בחקירתם , 
כי באו לחפש עבודה בישראל ואינם רוצים לשוב למצרים . רוב מקרי ההסתננויות 
מהאזור הזה הם לשם הברחות או למטרות עבודה בישראל . רק מקרים בודדים היו 
לשם פעילות חבלנית . בפעם האחרונה כשמחבלים ניסו לחדור לישראל , לפני כמה 
חודשים , הם נתקלו בכוחות צה"ל , נורו ונהרגו . 
