ליברמן , בן חמו , דוידי , אילוז , אוזן , עזרן ( סתיו ) , חיון 
( אביגדור ) , דיקסטרה , אוחנה , קציונה , ויצמן . המאמן : אלון 
בן דור . גילרדי , מדינה , לאלוב , עמר , אלטיט , צדקה , ברשצקי , 
צחי ( חרזי ) , ביטון ( גילרוביץ ) , אייזנברג , וולב . המאמן : 
דרור קשטן . שפט יעקב שיינר , 005 , 3 צופים בבאר שבע . זה היה מאבק שבו 
הוכיחה באר שבע שוב שכאשר שחקניה רוצים ומשתדלים , זה מתבטא בתוצאה . אומנם 
הפועל רמת גן אינו יריב חזק ושחקניו נופלים ברמתם ובתיחכומם מהמארחים , 
אך אין זה מוריד מערך התוצאה הגבוהה כשהמאבק הוא בגמר - רגל על הישארות בליגה 
וכאשר כל נקודה מקדמת במעלה הדרך להיחלצות מן הירידה . להרכב באר שבע הוחזר 
חלוץ החוד הארגנטיני קציונה שתקופה ארוכה " היה במקרר " . בנוסף לכך תופקד 
יובל אוחנה במרכז הקישור ומישחקו הנבון והקרבתו הפכוהו לנותן הטון הראשי 
במישחק . יובל והארגנטיני דיקסטרה השתלטו על מרכז השדה ודחפו את חבריהם 
קדימה . תחילת המישחק לא בישרה את המשכו וסיומו . הרמת גנים , בדקות 32 
ו - 42 , כמעט כבשו שער ורק יכולתו הטובה של ליברמן חילצה את באר שבע ממצב 
מביך . בדקה ה - 62 נכבש השער הראשון והחל מדקה זו שלטו הבאר שבעים במישחק . 
אוחנה בעט כדור קרן סמוך לקו השער , דיקסטרה הושיט רגל , שינה את כיוון 
הכדור והחדירו פנימה . בדקה ה - 82 ניתנה לביטון הרמת גני הזדמנות להשוות , 
אך הוא בעט מעשרה מטרים החוצה . דקה להפסקה נכבש שער שני לזכות באר שבע . 
שוב היה זה יובל אוחנה שפרץ , חלף על פני מגיני רמת גן ובעט מקרוב לשער . 
גילרדי הדף , קציונה השתלט על הכדור , בעטו מקרוב ושוב הדף גילרדי , 
אך קציונה לא ויתר , עט על הכדור שעט שמאלה ולפתע בעט בשמאלו פנימה . בדקה 
ה - 36 נשלח לויצמן כדור עומק , הוא דהר קדימה בהשאירו את כל מגיני רמת 
גן מאחוריו , וכאשר יצא לקראתו שוער רמת גן , בעט בחוזקה בינו לבין הקורה , 
פנימה ובכך נחתמה התוצאה . 
