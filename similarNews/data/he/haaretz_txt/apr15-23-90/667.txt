( עש"ת ) . יועץ משרד החינוך לענייני תקשורת מסר כי " מצעד החיים " 
מאושוויץ לבירקנאו בפולין , שבו ישתתפו 000 , 4 בני נוער יהודים מישראל 
ו73 מדינות אחרות , יהיה האירוע החינוכי הבין - לאומי המרכזי ביום הזיכרון 
לשואה ולגבורה . זהו מצעד החיים " השני הנערך בפולין . הראשון נערך לפני 
שנתיים . הפעם מתקיים המצעד לאחר שכבר חודשו היחסים הדיפלומטיים בין ישראל 
לפולין , והוא יציין מלאת 05 שנה למלחמת העולם השנייה ו54 שנה לניצחון בעלות - 
הברית על גרמניה הנאצית . יו"ר " מצעד החיים " , ח"ך לשעבר אברהם הירשזון , 
אמר כי הוא רואה במצעד השנה תשובה חינוכית הולמת לניסיונות הגוברים באחרונה 
בעולם להכחיש את קיומה של השואה . " המצעד בא לדחות את ניסיונותיהם של 
אותם חוקרים באנגליה , צרפת , גרמניה וארה"ב , שקבעו לאחרונה כאילו אין 
כל אמת בטענה כי מיליונים מיהודי אירופה נרצחו , וכי כל העדויות בעניין 
הן שקריות " , אמר הירשזון . " אסור לנו , בישראל ובעולם כולו , לתת 
לסלחנות , לזיכרון המקהה , להכחשה ולשקרים הללו להשתרש . אלפי הנערים מרחבי 
העולם כבר הגיעו לפולין . הם עורכים סיורים לימודיים מודרכים בווארשה , 
קרקוב , טרבלינקה , מיידאנק ועוד . ביום ראשון הקרוב בשעת הצהריים יתכנסו 
כולם במחנה אושוויץ , ומשם יצאו למסע רגלי עד מחנה ההשמדה בירקנאו . לאורך 
מסלול זה שלימים נקרא " מצעד המוות " פסעו והובלו אל מותם רבים מיהודי 
פולין ואירופה . בהגיע הצועדים לבירקנאו יתקיים במקום טקס זכרון מרכזי . 
מהלך " מצעד החיים " והטקס יועברו ביום ראשון בשעה 03 . 51 , בשידור ישיר 
מפולין , בטלוויזיה החינוכית הישראלית וברשת ב של " קול - ישראל " . עשרות 
תחנות טלויזיה מרחבי העולם כבר הודיעו על כוונתן לשדר אירוע זה בתוכניותיהם . 
