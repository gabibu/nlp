האדריכל מיכאל קון נפטר ביום חמישי מדום לב . הוא יובא היום למנוחות בבית 
העלמין בקרית - שאול , בשעה 1 אחה"ץ . מיכאל קון נולד ברוסיה ב3191 , ועלה 
ארצה עם הוריו ב9191 . הוא גדל בתל - אביב , למד ב"ריאלי " בחיפה ובגמנסיה 
רחביה בירושלים . בשנות השלושים יצא ללמוד ארכיטקטורה בבריסל . קון הרבה 
לדבר על תכנון מתוך מודעות לסביבה ולאדם . הוא עיצב מבנה רב תכליתי בקיבוץ 
מסילות , שהיה יישום של עקרון בנייה על בסיס פרבולואידים היפרבוליים , 
המאפשרים בנייה בבטון על פני מפתחים גדולים . תכנית דומה עיצב לשוק של קרית - 
גת . מבנים נוספים שתכנן מרכז השיקום בבית - החולים תל השומר ומרכזי התרבות 
של שגרירות ארה"ב . בשנות ה05 נמנה קון על הצוות התכנוני של משרד השיכון , 
שעיצב תכנון ערים ואזורים מתוך גישה כוללת . בשנים מאוחרות יותר יצא קון 
באופן נחרץ , ולפעמים בוטה , נגד בניית שיכונים והקמת רבי קומות . בספר 
שהוציא באחרונה , תחת הכותרת " אדם בונה ביתו " , יצא נגד משרד השיכון 
על כך שזה מאפשר רק בנייה חד - גונית ומדכאת . היו גם פרויקטים שלא יצאו 
אל הפועל . ב2691 הגה קון פרויקט של ייבוש אי מול חופי תל - אביב , כדי 
לאפשר הקמת מרינה . הוא אף הקים חברה להגשמת הרעיון , שלא יצא לפועל . 
" פגם במערכת הביורוקרטית קבר את הפרויקט " , טען . ב7691 , לפני מלחמת 
ששת הימים , זכה בפרס ראשון לתכנון של מזרח - ירושלים , שלקח בחשבון את 
איחוד העיר . המצב בשטח אחרי המלחמה מנע את הגשמת הפרויקט . גם בשנים האחרונות 
המשיך קון ליטול חלק בדיון הציבורי במאמרים בעיתונים . " כל החושב שהתחום 
האסתטי נפרד מהשימושי , אינו אלא מחזיר את הגלגל אל משטרים חברתיים קדומים , 
בהם קבעו אצילים מה דרוש לעם " . 
