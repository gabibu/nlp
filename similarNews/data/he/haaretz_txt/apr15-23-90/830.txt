באיזו מחברות הביטוח כדאי לבטח את המכונית ? לצערי הרב , אינני יכול לתת 
תשובה על כך . לעומת זאת , אני יכול להשיב על שאלה אחרת : באיזו חברה 
לא כדאי לעשות את הביטוח . התשובה : בחברת " סהר " . זה מכבר ידוע לי , 
שסהר מעניקה לעובדי מדינה תנאים מועדפים בביטוח רכבם , אבל עד שלא קראתי 
את כתבתו של אריה לביא ( " הארץ " , 4 . 21 ) לא ידעתי מה היקפם של אלה . 
מתברר , שעובדי מדינה המבטחים את רכבם בביטוח קיבוצי בחברה זו מקבלים הסדר 
נדיב לתשלומים בשיעורים , השתתפות עצמית מוקטנת , שירותי גרירה ללא תשלום , 
ביטוח רדיו חינם , ביטוחי חיים ותאונות אישיות למבוטח ולבן או בת זוגו 
וביטוח השתלות בחו"ל . זה לא הכל , מוסיף לביא , אבל מה אפשר להוסיף לזה 
חוץ מבילוי סוף - שבוע זוגי במלון חמישה כוכבים על כל תביעה שתוגש וזכות 
להשתתף עם סוכני החברה בהגרלת כרטיס נסיעה לספארי באפריקה עם גמר שבעת תשלומי 
הפרמיה ? ההטבות ניתנות גם לעובדי מדינה לשעבר ( גמלאים ) . לא אתפלא 
אם יש בהסכם פסקה , המאפשרת להרחיב את הזכות להטבות גם לבני משפחה מדרגה 
שלישית ולשכנים בקומה שמעל ומתחת . שפע עצום זה של הנחות והטבות לקהל אדיר , 
המונה אלפים רבים אם לא רבבות , מוכרח לבוא לידי ביטוי בחשבונות החברה . 
אני מניח , שחלק מהעלות נספג על ידי החברה ומקטין את רווחיה הדשנים , 
אבל חלק אחר מגולגל מן הסתם על לקוחות אחרים , שאתרע מזלם ואינם עובדי מדינה , 
אינם גמלאים של שירות המדינה ואינם קרובי משפחה או שכנים בקומה שממעל או 
מתחת , ונאלצים לשלם פחות או יותר את התעריף המלא . הם - הם הנושאים אפוא 
בחלק נכבד מעלות ההטבות וההנחות שמקבלים הלקוחות המועדפים . המסקנה : שומר 
כיסו , שאינו שייך לקבוצה המועדפת , ירחק מסהר . קפמאפרקב1 בינואר הפעילה 
קופת חולים הכללית תוכנית ביטוח השתלות איברים וטיפולים חיוניים בחו"ל כביטוח 
חובה לחבריה . הפרמיה נגבית באופן שוטף במסגרת מס אחיד מוגדל . חברים רבים 
בקופת חולים הצטרפו כבר קודם לכן לביטוח וולונטרי , שתיל " , שהפעילה חברת 
הביטוח " דיקלה " . ב1 במארס , כלומר חודשיים אחרי שהחלו חברי קופת חולים 
לשלם מס אחיד מוגדל בגין ביטוח החובה , נזכרה החברה שמגיע להם החזר פרמיה 
על התקופה שבה ניכו מהם מס אחיד מוגדל להסתדרות וגם פרמיה לדיקלה . החברה 
שלחה למבוטחיה הודעה , כי חשבונותיהם בבנק יזוכו בהחזר , אך לא במלוא הסכום , 
אלא רק ביתרה שלאחר ניכוי " הוצאות רישום וביטול " . אמנם מדובר בסכום קטן 
לכל מבוטח שקלים אחדים אך בחישוב של רבבות מבוטחים , אולי מאות אלפים , 
דיקלה תעשה מזה מכה לא רעה . איש לא שאל את המבוטחים אם הם מסכימים לניכוי 
" הוצאות הרישום והביטול " מהפרמיה ששילמו בעודף , ובהודעה אין גם הסבר , 
מדוע מגיעות לחברה " הוצאות רישום וביטול " . פשוט , החברה שמה את ידה 
על כספם של הלקוחות וחסל . הנה דוגמה נוספת לתרבות העסקים בישראל וליחסם 
ללקוחות . קפמאפרקלפני זמן מה תיארתי כאן אחת מתופעות הלוואי של הסדר קיצור 
התורים הזמנת חולים לביקורת נוספת במרפאה , שלא היתה נהוגה בעבר , בשעות 
המותאמות למבצע קיצור התורים , מתוך כוונה שקופה לתת עיסוק מכניס לרופאים . 
בעקבות זה שלח לי קורא דוגמה נוספת לעיוותים הנובעים מן השיטה . ליד אחד 
מבתי - החולים הציבוריים פועלת יחידה , שלפי כללי הניהול שלה חייב רופא 
להימצא במקום בכל שעות היממה . רופאים מבית - החולים משמשים ביחידה בתורנות 
תקופתית . הקורא שם לב , כי רופא שהיה בתורנות נעלם מן היחידה סמוך לשעה 
00 : 31 שעתיים לפני גמר יום העבודה שלו . האיש לא התעצל וחקר את הנסיבות . 
התברר לו , כי הרופא יוצא לאגף אחר בבית - החולים ומבצע שם טיפולי " קיצור 
תורים " . קיצור התורים אמור להתחיל בשעה 00 : 51 , אבל למה להתחיל ב00 : 
51 אם אפשר להתחיל ב00 : 31 ולגמור את יום העבודה כרגיל ? ובינתיים היחידה 
שאמורה להיות בהשגחת רופא צמוד נשארת יתומה . 
