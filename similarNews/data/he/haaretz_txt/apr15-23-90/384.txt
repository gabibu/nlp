אג מאהל , הקאזינו הגדול ביותר בעולם , פתח ביום שני שעבר את דלתותיו 
באטלנטיק סיטי , ניו גרזי . כמו כל נכסיו של דונאלד טראמף , גם ה"טאג " 
נושא את שם בעליו . לפי הערכות של כלכלנים , מהמרי הקאזינו החדש יצטרכו 
להפסיד מיליון דולר מדי יום , כדי להפוך את מה שטראמף מכנה " פלא העולם 
השמיני " לרווחי . אבל כמה מומחי שוק מאמינים שה"טאג " יהיה שולחן רולטה 
גם לטראמף עצמו . הפתיחה הרשמית היתה לפני יותר משבוע , ומלבד ידועי השם 
שהוזמנו לאירוע הפתיחה , הצטיין הלילה בחגיגת זיקוקים מרשימה שהאירה את 
שמי אטלנטיק סיטי ושמשה תאורה לבניין בן 24 הקומות , שהוא הגבוה ביותר בניו 
גרזי . ביום השני לארוע תוכננה ההופעה הראשונה בקאזינו החדש , והמופיע היה 
מייקל גקסון . רק לאחר סיום כל הטקסים יהיה אפשר להתחיל להעריך אם ההשקעה 
של טראמף , שערכה נאמד במיליארד דולר תצדיק את עצמה . אחת הסיבות לפתיחת 
הקאזינו השאפתני היתה ניסיונו הארוך של טראמף להפוך את אטלנטיק סיטי בחוף 
המזרחי לאלטרנטיווה ללאס וגאס הוותיקה . בניין ה"טאג " הענק , אולמות 
ההימורים המהודרים והעיצוב הנוצץ של הקאזינו החדש , נועדו למשוך לאטלנטיק 
סיטי יותר תיירים . טראמף , שבשנים האחרונות מנסה למשוך לכאן כוכבי בידור 
ואירועי ספורט , במיוחד אגרוף , מקווה שהעיר תתחרה באחותה הגדולה גם כמושכת 
ועידות וכינוסים . גם אם יצליח למשוך לכאן יותר תיירים , הוא יסתכן בכך 
שאפילו אם ה"טאג " יהיה הצלחה מסחררת , הוא עצמו יפסיד משום שמבקרי הקאזינו 
החדש יורידו את כמות המבקרים ב"טראמף קאסל " ו"טראמף פלאזה " שני בתי 
הקאזינו השכנים , הוותיקים יותר , שגם הם שייכים לו . הקאזינו הענקי מסמל 
היגיון כלכלי ששלט בשווקים האמריקאיים בשנות השמונים , והיה אחת הסיבות 
לפריחה של שוקי המימון והבורסות בעשור האחרון . זוהי שיטה של צבירת נכסים 
תוך כדי הישענות על הלוואות וגלגול כספים גדולים בין שוקי הון . באמצעות 
עסקות בורסה ונכסי דלא - ניידי הצליח טראמף , בנו של קבלן ניו יורקי אמיד , 
לבנות אימפריית מלונות ובניינים , הכוללת בין השאר את מלון " פלאזה " 
הניו יורקי הידוע , וקו תעופה בחוף המזרחי , ששמו היום " טראמף שאטל " , 
בנוסף לנכסיו באטלנטיק סיטי . גם הפעם , עם פתיחת הקאזינו החדש בעיר ההימורים 
המזרחית , העלה טראמף את סכומי המשחק בדרך שרק מגלגלי הקובייה המיומנים 
ביותר מסוגלים לה הוא משחק בכסף שלא ממש מגיע מכיסו . כמעט שלושה רבעים 
מסכומי ההשקעה ב"טאג " מגיעים מכסף שטראמף לווה על ידי מכירת ניירות ערך 
מהסוג המכונה " גאנק בונדס " . בנוסף לכך , 57 מיליון דולר הושקעו כהלוואה 
על ידי בנקים בניו גרזי . כך יוצא שטראמף עצמו השקיע רק מעט מכספו בהימור 
הענקי שלו . ערכו של טראמף בשוק מוערך בסכומים שונים . בעיני רוב הציבור 
הוא מוכר כאחד האנשים העשירים ביותר בעולם , אבל יש הרואים בו שרלטן שערכו 
הכספי נאמד בהרבה פחות . לאחרונה , במהלך אחד משלבי סיפור הרכילות על הפירוד 
בינו לבין אישתו , איוונה , היא דרשה ממנו לחלק את הסכום המשפחתי בחצי . 
הסכום שנקבה בו כחצי הנכסים היה 5 . 2 מיליארד דולר . טראמף עצמו אומר : 
" אין לי מושג כמה אני שווה " . בראיון טלוויזיה אמר , שיש סיבה לכך שמשקיעים 
מוכנים להמר עליו . " כל מה שאני עושה הוא הצלחה " , היתה העדות העצמית 
האופיינית שלו . מה שברור הוא , שכמו ה"טאג מאהל " ההצלחות של טראמף הן 
יותר גדולות , יותר נוצצות , יותר מפורסמות ובולטות לעין התקשורת מהצלחותיהם 
של אחרים , בעלי כוחות שוק שאינם קטנים משלו . השאלה היא , אם כוחות השוק 
שהעלו את דונאלד טראמף לפסגת ההצלחה בשנות השמונים , ימשיכו לפעול גם בעשור 
הבא . כיון שחלק גדול ממשחק הכספים בעשור שעבר היה בנוי על הימור , היו 
רבים שהפסידו בו , במיוחד לקראת סוף העשור . טראמף הוא אולי המהמר הגדול 
מכולם . הנחת כמות כה גדולה של אסימונים על קלף אחד עשויה להראות אחת ולתמיד , 
אם טראמף הוא אכן משקיע רב מעוף , או מהמר שעד כה הלך לו קלף . אם ה"טאג " 
ייכשל , הוא עלול להדליק אור אדום חזק למדי לכל המאמינים בהימורי הענק של 
בורסות שנות השמונים , שטראמף הוא אחד הסמלים המובהקים שלהם . אבל טראמף 
הוא היחיד שהיה מסוגל לפתוח קאזינו שיישא את שמו של הפלא ההודי ויכונה על 
ידו כ"פלא תבל השמיני " . הוא עשה זאת לאחר פרשת גירושיו , שהיתה אולי סיפור 
הרכילות הגדול ביותר בהיסטוריה של עיתונות הטבלואידים . כמו שהוא עצמו אמר 
על הקאזינו החדש שלו : " זהו נכס מבחינת הקרקע , זה עסק מלונאות , זה 
הכל אבל יותר מכל דבר אחר , זה שואו ביזנס " . 
