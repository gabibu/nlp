בלגראד ( ע"ץ ) . מנהיג המפלגה הקומוניסטית האלבנית , ראמיז עליה , 
הודיע כי אלבניה שוקלת לחדש את הקשרים הדיפלומטיים עם ארה"ב ובריה"ם . סוכנות 
הידיעות האלבנית מסרה כי עליה אמר במושב של המפלגה שמדובר בשאלה סבוכה מאד . 
" אלבניה מעולם לא התנתה תנאים פוליטיים לכינון קשרים עם מדינות אחרות , 
ואי לכך אין היא מסכימה שיציגו לה תנאים " , הבהיר , " דרשנו רק דבר אחד : 
שיקבלו את אלבניה כמות שהיא " . המנהיג האלבני הטיל על ארה"ב ובריה"ם את 
האחריות להעדרם של קשרים דיפלומטיים עד כה , כאשר הזכיר כי שתי מעצמות אלה 
" התנגדו זמן רב לקבלת אלבניה לאו"ם , ועשו הכל כדי להחזיקה במצב של בידוד 
בין - לאומי " . 
