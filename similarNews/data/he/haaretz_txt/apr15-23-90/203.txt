לוס אנגלס ( מיוחד ל"הארץ " ) . במאמר המנסה להבהיר את " מונחי ההקשר " 
שיאפשרו הידברות בין ישראל לבין הפלשתינים , קבע אתמול חאלד אל - חסן , 
ממקימי הפת"ח ויו"ר הוועדה לקשרי חוץ של המועצה הלאומית הפלשתינית , כי 
" יכול להיות רק צדק אחד . עבורנו צדק הוא מדינה משלנו . צדק עבור היהודים 
הוא לחיות בשלום . זהו מונח ההקשר שאנו מציעים " . אל - חסן , שפגישותיו 
עם כמה ממנהיגי הפדראציה היהודית בלוס אנגלס חוללו לאחרונה שערוריה בקהילה 
היהודית , כתב את הדברים במאמר שפורסם ב"לוס אנגלס טיימס " . לדבריו מעיד 
" פתרון שתי המדינות " , שאומץ לפני שנתיים בוועידת אלגיר , כי חתירתם 
של הפלשתינים לשלום במזה"ת היא רצינית . הוא הביע נכונות להיכנס למו"ם " בתנאי 
שכל משלחת תבחר את נציגותה ללא התערבות זרה " , וקבע כי " החלטת האו"ם 242 
והצהרת קמף - דייוויד בדבר " זכויות הפלשתינים ותביעותיהם הצודקות " , הם 
המכנה המשותף היחיד למו"ם . " אבל , על מנת להתקדם , עלינו להסכים להגדרת 
שני נדבכי השלום האלה . איך נוכל לחיות יום אחד בשלום , אם איננו מסוגלים 
אפילו להסכים למונחי ההקשר שיאפשרו הידברות ? " , כותב אל - חסן . בפרטו 
את מונחי ההקשר של " הזכויות הצודקות " של ישראל ותביעתה למדינה , עושה 
אל - חסן את ההבחנות הבאות : האם מונח ההקשר הוא דתי ? אין אנו יכולים 
להסכים לכך . וגם האמריקאים וכל השאר אינם מסכימים . הגדרתה של מפלגת הליכוד 
ל"תביעות הצודקות " היא ישראל המשתרעת מהפרת עד החידקל , או לפחות ישראל 
" גדולה " המשתרעת עד נהר הירדן . האם מונח ההקשר הוא היסטורי ? הטיעון 
שלנו חזק פי מיליון , שכן הפלשתינאים היו בפלשתינה לפני שמשה הביא לשם את 
היהודים , וחיו בארץ ללא הפסקה . האם מונח ההקשר ל"צודק " הוא לגיטימיות 
בין - לאומית ? ההסכם הבין - לאומי המוכר היחיד , הוא תוכנית החלוקה של 
האו"ם משנת 7491 , המעניקה לפלשתינים הרבה יותר מגבולות הקו הירוק של 7691 . 
כך שבעת שאנו מסכימים לפחות מכך אנו יוצאים מופסדים . בהתייחסו לתביעות 
הביטחון של ישראל , קבע אל - חסן כי " אפילו אם הערבים היו משתמשים בטילים 
גדולים ורבי - עצמה , היה עליהם לעשות זאת מבגדאד , לא מהשטח הקטן שבו 
מדובר " . לדבריו , האיום הביטחוני היחיד הנשקף לישראל הוא התקוממות עממית 
נוסח האינתיפאדה , והביטחון היחיד הוא שלום המעוגן בהסדר צודק . " עד כה 
מסרב הצד השני לכל מונח הקשר אחר זולת התורה . הם בורחים מתנאי - הקשר 
מציאותיים ומוסכמים מבחינה בין - לאומית ומדברים במקומם בשפת הפוליטיקה , 
שבה מעניק כל צד פירוש משלו לדברים . דבר המונע מלהגיע לכלל הבנה " , כותב 
אל - חסן ומוסיף כי חרף המרחק הרב ואף המסוכן , אותו עברו הפלשתינים מאז 
8891 בחתירתם למונחי שלום מוסכמים , לא באה מישראל כל תגובה חיובית . " אישית , 
אני חושש שאם לא תהיה התקדמות של ממש , יהיה מאוחר מדי לנהל משא ומתן " , 
מסכם אל - חסן . 
