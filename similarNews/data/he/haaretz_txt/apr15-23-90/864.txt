הערבי נגד הזרם הגובר והולך של יהודים העולים ארצה מברית המועצות , כאילו 
אין אנו חיים בשנת 0991 , אלא בשלושת העשורים שלפני הקמת ישראל כמדינה עצמאית 
וריבונית . כל הטענות מהימים ההם מועלות מחדש ; כאילו ישראל לא קלטה גלי 
עלייה המונית בשנות החמישים והששים מבלי לחצות את קווי שביתת הנשק כפי שנקבעו 
בשנת 9491 , וכאילו אחוז הערבים מתוך כלל אוכלוסיית ישראל לא עלה מאחד - 
עשר כפי שעמד עם סיומה של מלחמת העצמאות , עד לכדי שבעה - עשר תהליך גידול 
שהתעצם והלך גם לפני סיפוחה של ירושלים המזרחית . המנדט של חבר הלאומים שנמסר 
לידי בריטניה , הזכיר בדברי המבוא את הצהרת בלפור וקבע בסעיף 6 כי " ממשלת 
ארץ - ישראל לפי המינוח שהבריטים הנהיגו : פלשתינה ( א"י ) בהבטיחה 
מקיפוח את זכויותיהם ועמדתם של יתר חלקי היישוב , תקל בתנאים נאותים את 
ההגירה היהודית , ותסייע , בשותפות עם הסוכנות היהודית , הנזכרת בסעיף 
4 , להתיישבות צפופה של יהודים בארץ , לרבות קרקעות הממשלה ואדמות הפקר 
שאינן דרושות לצרכי הציבור " . המחלוקת שניטשה בינינו לבין ממשלת המנדט , 
נסובה מסביב לשאלה : למה התכוונה התיבה " בתנאים נאותים " . הבריטים המציאו 
את המונח של " יכולת הקליטה הכלכלית " . אבל לחובתו בדבר הקלת העלייה לא 
יכול השלטון המנדטורי להתכחש , וכאשר אמנם עשה כן בספר הלבן של שנת 9391 
מוטט בעצמו את בסיס הלגיטימיות שלו ובכך הניח , נגד רצונו , אחד מיסודות 
מדינת ישראל . מוטב היה לולא יצחק שמיר היה מספק לתועמלנים עוינים את הטיעון 
כי ישראל זקוקה למדינה " גדולה " כדי שתוכל לקלוט עלייה גדולה ; אבל אם 
טענה מסוימת הנשענת על ההלכה המשפטית לפיה הגדה המערבית ורצועת עזה הינן 
בגדר " שטחים מוחזקים " נהפכת למנוף אשר תעמולה גורפת נגד עליית יהודים 
בתור שכזו מתנהלת בעזרתו , שומה עלינו לקבוע כי הציבור היהודי במדינה דוחה 
את המסע הזה מכל כל . את זאת צריך לומר גם לפייסל אל - חוסייני אשר בביקורו 
במוסקווה התבטא כאילו אינו מודע לעמדה הישראלית הנ"ל . האיש נחשב , לפחות 
על ידי חלק ניכר של יהודי ישראל , אם לא על ידי רובם , כפוליטיקאי המשכיל 
להבין את מהותה ושליחותה של מדינת ישראל , ושממנו אנו רשאים לצפות שלא ירשה 
לעצמו להיגרר אחרי זרמים קיצוניים החולמים על החזרת מחוגי השעון עד לפני 
שנת 8491 או אפילו 2291 . שליטי הקרמלין עמדו עד כה נגד כל אלה המבקשים לשדל 
אותם לבטל את חופש ההגירה של אזרחיה היהודים , ביודעם היטב כי המושג " הגירה " 
לגבי יהודים הפך , על רקע הגבלות אשר ארה"ב הנהיגה אותם , לשם נרדף למושג 
" עלייה " לישראל . אנו מקווים כי יתמידו בעמדתם . פלשתינאים הדוגלים 
בתפיסה של שתי מדינות לשני עמים בארץ - ישראל המערבית , אינם צריכים לנסות 
ולפגוע בזכות ישראל לקלוט בשטחה יהודים ללא הגבלה וללא תנאים מוקדמים . 
