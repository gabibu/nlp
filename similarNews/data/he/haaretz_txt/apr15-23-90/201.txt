בואנוס איירס ( אי - פי ) . הקולונל לשעבר אלדו ריקו ( 74 ) , שכבר 
ניסה פעמיים להפיל את הממשלה בהפיכה צבאית , כינס לאחרונה ( ב2 באפריל ) 
עצרת באולם ספורט , בה שמעו אותו כאלף איש מצהיר כי הוא רוצה לגייס לצדו 
את אותם ארגנטינאים שהתאכזבו ממדיניותו של הנשיא קארלוס מנם . " זה היה 
מרגש " , אמר ריקו , דקות אחדות לאחר שמאות קולות שאגו " ויווה " בתשובה 
לקריאתו " ויווה לה פטריה " ( תחי המולדת ) , " זו רק הפעם השנייה 
שאני מדבר בפני קהל גדול " . ריקו הופיע בזירה הפוליטית בארגנטינה ב7891 , 
כאשר עמד בראש אופוזיציה צבאית נגד משפטי הקצינים , שנאשמו בחטיפה , בעינויים 
ובמעשי רצח , בימי " המלחמה המלוכלכת של הרודנות " , בשנים 67913891 . 
רוב הקצינים נחונו בסופו של דבר , אך רק לאחר שריקו הכריז על מרד נוסף , 
בינואר 8891 . קולונל מוחמד עלי סינלדין הנהיג מרד שלישי , בדצמבר 88 , 
אך אולץ להתפטר מהצבא , לפני ארבעה חודשים . באותו זמן סולק גם ריקו מהצבא , 
אבל שניהם ממשיכים עדיין לקיים קשרים עם קצינים הדורשים לסלק גנראלים שאותם 
הם מכנים " פקידי כורסה " , והתובעים זכות התערבות גדולה יותר בעניינים 
כגון תקציב הצבא . ריקו לא הודיע עדיין על מועמדות לשום תפקיד , אך ברור 
שלא יישב באפס מעשה . עם זאת קשה לראות בו פוליטיקאי . הוא החל בקריירה 
הצבאית שלו בגיל 71 , ובשנת 2891 זכה בעיטור על תרומתו במלחמת פוקלנד . 
הוא אומר כי שאיפתו היא לחזור למדים , ואמנם בעצרת לבש חולצה מעומלנת היטב , 
בגזרה צבאית ובצבע חאקי , והפגין גינונים צבאיים . " הנסיבות הביאו אותי 
לפוליטיקה " , הצהיר , " אבל אני משוכנע שביום מן הימים תוחזר לי דרגתי " . 
בינתיים מנהל ריקו פגישות עם אנשי איגודים מקצועיים המתנגדים למדיניות ההפרטה 
של מנם , עם אנשי עסקים הרוצים ייצור מקומי ולא יצוא , עם פועלים שמבקשים 
עבודה בשכר שיאפשר להם להתפרנס בכבוד , ועם סטודנטים שיוצאים נגד השחיתות 
בפוליטיקה . הוא מאמין שבידי הצעירים הכוח לשנות ולרומם את ארגנטינה , 
ותומכיו הצעירים מסווים את את פניהם , כדרך אנשי הצבא , כדי להפגין בדרך 
זו את הזדהותם עמו . ריקו אינו מצטיין בהופעות פומביות מבריקות , אך המסר 
שלו נקלט . הוא מדבר על מדינה שנקלעה לקשיים , ועל הצורך במשמעת ובקרבנות 
כדי להשיב את גדולתה . הוא מודה כי אין לו פתרונות לבעיותיה הכלכליות הקשות 
של ארגנטינה , אבל מאזיניו מקבלים את עמדתו כי הפתרון יבוא מן " האדם הפשוט " . 
" המשבר הוא בעיקר מוסרי , ונגרם על ידי מי שאינם מציבים את כבוד המדינה 
מעל הכל " , טען בעצרת . " הגיע הזמן להעיר את מצפונה של ארגנטינה " . קשה 
להעריך את סיכוייו של ריקו בפוליטיקה . הבחירות הקרובות למחצית המושבים 
בבית הנבחרים ולרוב המושלים ייערכו רק בספטמבר 1991 , אבל יש לזכור כי 
גם מנם לא היה אלא מושל בלתי ידוע כאשר החל במסעות תעמולה בארגנטינה , ונשא 
נאומים דומים לאלה של ריקו . ריקו דוחה את ההאשמות כי הוא מתכנן הפיכה נוספת , 
ואומר כי אין זה הפתרון המתאים לארגנטינה . כאשר נשאל אם ברצונו להיות 
נשיא , השיב : " כל ארגנטינאי , האוהב את ארצו , וניחן ברוח הקרבה , 
צריך לרצות להיות נשיא " . 
