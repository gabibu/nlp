חגים ואירועים משפחתיים וחברתיים וסיבות רבות אחרות מביאים את הצרכנים אל 
החנויות השונות , שחלק מהן מתמחות בממכר מתנות בלבד . אם המתנה רצויה והיא 
לטעמו של מקבלה הכל שפיר ; אך מה קורה כשהוא מקבל מתנה שאינה לטעמו , 
מידותיו או צרכיו ? מקובל להחליף מתנות בחנות ממנה נקנה המוצר , אלא שלא 
בכל מקרה הדבר פשוט כל כך . בידי המקבל אין בדרך כלל קבלה המעידה על תאריך 
הקנייה ועל הסכום ששולם עבורה , לעתים מביך לשאול את נותן המתנה פרטים 
אלו ובהעדר מידע נגרמות אי נעימויות . א ל קנתה בחנות ספרים בתל אביב ספר 
אמנות . בחנות הבטיחו לאפשר להחליפו תוך שבועיים ואמרו שהדבר ניתן גם בסניף 
אחר של אותה חנות ברמת גן . מקבלת השי חזרה לחנות להחליף את הספר . בחלון 
הראוה ראתה ספר זהה לזה שבידה , כשהמחיר המוטבע עליו 09 . 96 ש"ח . המוכרת 
קיבלה את הספר ואמרה : " לפי הקוד שלנו קיבלה הקונה הנחה ושילמה עבורו 
09 . 94 ש"ח " . היא שאלה את נותנת השי למחירו של הספר והתשובה היתה 09 . 
96 ש"ח . הצרכנית לא התעצלה , התקשרה לחנות והודיעה שהמחיר ששולם הוא אותו 
מחיר המוצג בחלון . התשובה שקיבלה , ללא בירור נוסף , היתה " בואי וקחי 
02 ש"ח " . מקבלת השי ביקשה , כי ישלחו לה המחאה בדואר ותגובת המוכרת היתה : 
" אם את מתחצפת לא תקבלי שום דבר " . ומקרה אחר בחנות אחרת : צרכן מגיע 
עם פתק החלפה לחנות . המוכרת מסתכלת על הכתוב בו ואומרת : " מצטערת , 
עכשיו המוצר הזה במבצע ותקבל תמורתו רק לפי מחירו כיום " . התלונות המגיעות 
למועצה , בדרך כלל לאחר חגים , מצביעות על אי הבנות רבות , חיכוכים מיותרים 
ועוגמת נפש הנגרמת לצרכן בהעדר כללים שיהיו מקובלים על כל הצדדים בנושא זה 
של החלפת מתנות . על מנת למנוע כל אלה , רצוי שכל קונה מתנה ידרוש שיצורף 
פתק החלפה ועליו יצוין בבירור תאריך הקנייה והמחיר . מאחר שהמחיר הוא נושא 
רגיש במקרה של מתנה , הקונה יכול לבחור אם לציין על פתק ההחלפה את הסכום 
במלואו או רק אם ניתנה הנחה כלשהי ומהו שיעורה . השימוש בקוד סתרים שרק 
בעל החנות יכול לפענחו פותח פתח למקרים כמו אלה שהוזכרו . 
