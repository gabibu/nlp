מצרים הכחישה אתמול ידיעות שהופיעו בעיתונות , לפיהן אירעה היתקלות כלשהי 
בין כוחות מצריים לחיילי צה"ל . דובר משרד החוץ הודיע אתמול לישראל כי לא 
ידוע לו על שום תקרית גבול וממילא לא הוגשה שום מחאה בעניין זה לישראל . 
בעקבות בירור עם שלטונות מצרים ורשויות הצבא המצרי , נמסר מפי גורמים בכירים 
במשרד החוץ כי לא היתה תקרית גבול בימים האחרונים שבה חצו כביכול חיילי צה"ל 
את הגבול למצרים . בניגוד לידיעות שהתפרסמו אתמול , אמרו המצרים , לא מסר 
שר החוץ המצרי ד"ר עיסמאת עבד אל - מגיד שום מחאה בנושא זה לישראל ואף לא 
דיבר על כך במסיבת עיתונאים כפי שנמסר באותם דיווחים . 
