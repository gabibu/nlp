סקר שבוצע עבור המשרד לאיכות הסביבה בתשע בארות של מי שתייה באזור החוף וההר 
העלה ממצאים חמורים המצביעים על חדירתם של מזהמים תעשיתיים ושל שאריות חומרי 
הדברה ודלק שחלקם רעילים , אל מי התהום . הבארות שנבדקו הם ליד הבונים , 
נחשולים , ניר - גלים , אשדוד , זיקים וברור - חיל וכן בארות ליד באר - 
שבע , ירושלים והגליל המערבי . ראש האגף לאיכות המים במשרד לאיכות הסביבה 
ד"ר ישעיהו בר - אור אמר אתמול כי יש להתייחס לממצאים בזהירות רבה מכיוון 
שמדובר בסקר בהקף מצומצם ביותר הדורש עדיין ביסוס ואימות . עוד אמר כי הנתונים 
שונים מבאר לבאר , כאשר הממצאים המדאיגים ביותר הם מהבארות שליד אשדוד ( 
סמוך לאזור התעשייה ) , ניר - גלים וברור - חיל . הסקר , העוסק ב"הימצאות 
מזהמים אורגנים בבארות מי תהום " מעלה כי כבר היום נמצאת ישראל במצב בו 
ריכוזים של מזהמים מסוימים במים באזור שפלת החוף עולים על המותר לפי סטנדרטים 
בין - לאומיים . הסקר הקיף תשע בארות שש באזור החוף ושלוש באזור ההר . 
הוא נערך על - ידי ד"ר לאה מושקט ממכון וולקאני והתייחס בעיקרו למזהמים שמקורם 
בדלקים , חומרי הדברה , תעשיות פלסטיקה ותעשיות אחרות . מקצת מחומרים 
אלה חשודים כמסרטנים או כגורמי נזקים למערכות העצבים והעיכול . הסקר שבו 
הוחל ב8891 נמשך שתי עונות וממצאיו כוללים רק חלק מהמיקרו - מזהמים העלולים 
להימצא במים . בבדיקות נתגלו חומרים כמו תוספים לדלק , תוספי בנזין או 
מרכיביו , חומרי עזר לתעשיית הפלסטיקה , חומרי הדברה וקבוצה גדולה של תרכובות 
הלואורגניות ( תרכובות המכילות כלור , ברום או יוד ) העלולים להיות מסוכנים , 
והקשים לפירוק ביולוגי . החומרים המוגדרים כמיקרו - מזהמים מהווים סיכון 
לבריאות גם כשהם נוכחים בריכוזים נמוכים ביותר של חלקים למיליארד . הבדיקות 
המבוצעות בארץ דרך שיגרה כחוק על - ידי משרד הבריאות וחברת מקורות , בודקות 
בעיקר חידקים , דטרגנטים , חנקות , מתכות כבדות וקבוצות של חומרים אורגניים 
נוספים ואינם כוללות בדרך כלל בדיקה של המיקרו - מזהמים . ראש אגף איכות 
מים במשרד לאיכות הסביבה מתריע על כי בארץ עדיין לא קיימת חובת בדיקת מיקרו - 
מזהמים במים ואין מערכת ממוסדת לבדיקתם השוטפת . בהשוואה בין קיץ 88 לקיץ 
98 נמצאה מגמה כללית של עלייה בריכוזי המזהמים בבארות שנבדקו . הסקר מדגיש 
את הצורך בנקיטת צעדים נמרצים להגנה על מי התהום באזור החוף בפני המשך הזדהמותם . 
בחודשים האחרונים עוסק המשרד לאיכות הסביבה בהכנת מערכת מפורטת של תקנות 
למניעת זיהום מי תהום ובהסדרת נושא המזבלות ופינוי שפכים תעשיתיים מסוכנים . 
מהמשרד נמסר כי מתוכננים להתבצע השנה מחקרים נוספים כדי לקבוע באיזה מידה 
הממצאים שהתקבלו מייצגים את איכות מי התהום . 
