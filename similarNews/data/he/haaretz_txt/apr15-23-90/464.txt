ביירות ( ע"ר וע"ץ ) . לפחות ארבעה חיילים נהרגו אתמול בבוקר בפיצוץ עז 
סמוך למטה צבאו של הגנראל מישל עאון במובלעת הנוצרית . על כך מסרו מקורות 
ביטחוניים כאן . בפיצוץ שהרס שתי קומות בבניין בכפר ירזה נפצעו שני קצינים . 
מפקדת עאון מסרה על פיצוץ שאירע כתוצאה מתאונה , שעה שחיילים העבירו תחמושת 
אל בסיסם , ובו נהרגו שני חיילים ונפצעו שני קצינים . לאחר שקט יחסי בתיווך 
הכנסייה , התחדשו במזרח - ביירות הקרבות בין הצבא הלבנוני בפיקודו של מישל 
עאון לבין המיליציה הנוצרית " הכוחות הלבנוניים " בפיקודו של סמיר געגע . 
עדי - ראייה מסרו כי במשך שלוש שעות הלמו היריבים זה בזה באש מרוכזת של 
מרגמות , תותחים וטנקים , ומאות פגזים , פצצות וטילים נחתו על שכונות 
אשרפייה וסין אל - פין . עד כה נודע על שני הרוגים ושמונה פצועים בחילופי 
האש . קפידבינלפחות 11 ילדים נשרפו למוות כאשר אוטובוס שהסיעם לבית ספרם 
ספג פגיעה ישירה של פגז במיכל הדלק שלו ועלה באש במהירות . מקורות ביטחוניים 
מסרו כי 51 בני - אדם נספו באסון . תחנת הרדיו שבשליטתו של עאון מסרה כי 
האוטובוס נפגע סמוך לקו הירוק המפריד בין שני חלקי ביירות . התחנה האשימה 
את הכוחות הלבנוניים בפיקודו של סמיר געגע בירי מכוון על האוטובוס . עדי - 
ראייה מסרו כי בשכונת אשרפייה נפגעה מיכלית דלק פגיעה ישירה ופרצה בה דלקה , 
שהתפשטה לאחר מכן בשטח השכונה . ענן עשן שחור וסמיך כיסה את כל השטח . 
קפידבינבמערב ביירות המוסלמית התערבו הסורים והפסיקו את הקרבות בין אמל לחיזבאללה . 
אולם התושבים חוששים שהקרבות יתלקחו מחדש . " אנו על סף התמוטטות . איננו 
מוכנים לשאת עוד את הדם וההרס . על הלוחמים לרחם עלינו " , אמר אחד התושבים . 
הקרבות פרצו תחילה בחלק המוסלמי של ביירות , הנשלט על - ידי הצבא הסורי , 
ופשטו משם לשכונות הדרומיות , המאוכלסות בצפיפות בשיעים . הקרבות התנהלו 
מרחוב לרחוב , והצדדים ירו אלה על אלה במרגמות , בטילי - כתף ובמקלעים 
קלים וכבדים . מקורות ביטחוניים מסרו כי לפחות 11 בני - אדם נהרגו ו53 נפצעו 
בקרבות הללו , שנמשכו חמש שעות . הצלב האדום מסר כי שלושה מאנשיו נפצעו 
כאשר נפתחה אש על אמבולנס שהוחש מטעמו לאזור הקרבות . המיליציה השיעית אמל , 
הנתמכת על - ידי הסורים , והמיליציה של החיזבאללה , הנתמכת על - ידי איראן , 
נאבקות זו בזו מאז 7891 על השליטה בקהילה השיעית . 
