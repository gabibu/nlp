מערכת מסופי מחשב חדשים של המשטרה תותקן בדלפקי ביקורת הגבולות של הנוסעים 
היוצאים , בנמל התעופה בן גוריון בלוד . המערכת תשתלב בהתקנתם של דלפקים 
חדשים באולמות הנוסעים היוצאים ( הציבורי והאווירי ) , בסכום של מיליון 
דולר . שני מיליון דולר נוספים תשקיע רשות שדות התעופה בעבודות הסדרה מסחרית 
של אולם הנוסעים היוצאים . מפקד משטרת נתב"ג , ניצב משנה אלי יערי , הביע 
אתמול את תקוותו כי מערכת מסופי המחשבים החדשה תותקן עד סוף החודש . לדבריו , 
התוכנית היא להשלים עד תחילת עונת הקיץ את החלפת הדלפקים , כדי שניתן יהיה 
להתקין את מערכת מסופי המחשב החדשים , האמורה לשפר את שירות ביקורת הגבולות 
של המשטרה , לקראת שיא העונה . בשנה שעברה אירעו , לא אחת , תקלות ונגרמו 
שיבושים בזרימת תנועת הנוסעים , בשל " נפילת " מערכת המחשב , כתוצאה 
מעומס יתר . מנהל נתב"ג , מוטי דבי , מסר כי יוחלפו גם כל הדלפקים באולם 
הנוסעים הציבורי . עד היום הוחלפו 02 דלפקים , וכיום מדובר בהתקנתם של 
08 דלפקים חדשים נוספים , שישרתו את כל חברות התעופה הפועלות בנתב"ג . 
הדלפקים החדשים יהיו מצוידים במאזני שקילה אלקטרוניים חדישים , ובאפשרות 
להתקנת מערכת מיחשוב הזמנות חדשה . 
