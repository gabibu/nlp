אני רואה במימונה משהו עדתי , שמנוגד לאתוס הציוני . האתוס הציוני נועד 
לבנות אומה חדשה , עם ערכים חדשים . אומה חדשה אמנם הצלחנו ליצור , אך 
האופי הגלותי נשאר באופן בולט ביותר . המימונה היא עוד ביטוי לאופי הגלותי 
של החברה הישראלית ואולי של המדינה כולה . אין לחגיגות כפי שהן נערכות היום 
כמעט ולא כלום עם המסורת המרוקאית המקורית . המימונה במקורה נשאה אופי ביתי , 
צנוע . כאן היא לבשה אופי המוני , והיתה לחגיגה ישראלית . יותר משהיא 
נועדה לשמר תרבות ומסורת , נועדה חגיגת המימונה כפי שהיא נעשית כיום לקדם 
אינטרסים פוליטיים של קבוצת עסקנים מצומצמת שמארגנת בכסף רב חגיגות אלה . 
גן סאקר בירושלים לא נראה שונה ביום העצמאות מאשר במימונה , אולי המוסיקה 
המושמעת היא קצת שונה . לדעתי זו תחושה מלאכותית . אני רואה בתופעות כמו 
המימונה , פולחן הבבא סלי , הרב שך וכדומה נסיגה מהגשמת החלום הציוני 
של יצירת חברה חלוצית חילונית בארץ ישראל . מה שנוצר הוא אוסף של תת - תרבויות . 
כל עדה הביאה את ה"יהדות " שלה , ובמקומות מסוימים חזרה תרבות השטעטל , 
והתרחקנו מהמטרה של יצירת חברה חילונית אוניברסאלית . הציונות כנראה לא 
הצליחה ליצור תרבות עממית , תרבות דומינאנטית חדשה , ולכן עלו והתפתחו 
התרבויות העדתיות , שלפחות בכל הקשור למימונה אינן מהוות חזרה לעבר מסורות , 
אלא יוצרות משהו חדש . אפשר לראות ב"מוסיקת הקסטות בתחנה המרכזית " חלק 
מתהליך זה , ואם תשאל את מרבית הצעירים שחוגגים את המימונה אילו ערכים היא 
באה לשמר , הם לא ידעו להשיב לך . 
