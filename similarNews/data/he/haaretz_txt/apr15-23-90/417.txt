צחנה כבדה שוב עולה מנחל חדרה , לאחר שבמהלך ימי חול המועד פסח הוזרמו מסיבות 
שטרם הובררו לערוץ הנחל שבמהלך השנה האחרונה הושקעו מאמצים גדולים לניקויו 
כמויות גדולות של בוצה אורגנית , מהמכון לטיהור מי שפכים בחדרה . העניין 
התברר אתמול לאנשי איגוד ערים חדרה לאיכות הסביבה . מנהל האיגוד , ירוחם 
לקריץ , אמר כי מסיור ראשון לאורך הערוץ עולה כי " החלק התחתון של הנחל 
המתמשך מהגשר הנטוי על - גבי הערוץ בכביש הישן חדרה - חיפה ועד לים , מצחין " . 
" יש להניח " , הוסיף , " שבמהלך החג כבר הורגשה הצחנה על - ידי נהגים 
שחלפו ברכבם בכביש המהיר , וקיים חשש כי בהמשך תורגש גם באזור התעשיה של 
חדרה " . ערוץ נחל חדרה נחשב שנים רבות למצחין בנחלי הארץ . ב7891 ניתנו 
לאיגוד ערים ולרשות הניקוז סמכויות לפעול לקידום טיהורו . שני הגופים הללו , 
בסיוע המשרד לאיכות הסביבה , פעלו להתחלת עבודות נרחבות לביצוע ניקוי האפיק , 
וחייבו מזהמים , בעיקר מפעלי נייר , להפסיק את הזרמת השפכים לערוץ . 
לאחר התמודדות משפטית החלו מפעלי הנייר לנקות את הנחל , תוך סילוק כמות 
אדירה של צופת תאית שהיתה מונחת בערוצו ובצדיו במשך שנים רבות . בד בבד חודשה 
הפעלתו של מכון הטיהור לשפכי חדרה , שהוקם ב2891 והיה מושבת מאז בתירוצים 
כלכליים . בראשית השנה הנוכחית אף הפעיל המכון ציוד מיוחד לטיפול בסילוק 
הבוצה ( הפסולת הנוצרת בתהליך הטיהור ) , בהשקעה של כ004 אלף שקל . כן 
הוסיפו מפעלי הנייר ציוד נוסף לביצוע טיפולי - קדם בשפכי המפעל , בהשקעה 
של כחצי מיליון שקל . מאז פברואר פעל כל הציוד , מה גם שבמהלך אותו חודש 
פקד את ערוצו המיטהר של נחל חדרה שיטפון גדול , שנשא עמו לים את הפסולת 
שלא פונתה קודם לכן . מנהל איגוד ערים חדרה לאיכות הסביבה אמר אתמול : " אין 
הצדקה , גם אם אירעה במהלך ימי חול המועד תקלה כלשהי בציוד ייבוש הבוצה 
במכון הטיהור , להזרים מחדש את הבוצה לערוץ . לטיפול במקרה כזה קיימות 
בריכות ייבוש ושטחים מתאימים . כל מה שגרם השיטפון הגדול בחורף חוסל במחי 
מחדל אחד . לא נעבור על כך לסדר היום " . 
