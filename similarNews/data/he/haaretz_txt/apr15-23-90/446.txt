משרד הפנים פרסם אתמול נוהלים חדשים לגבי כניסתם לארץ של ילדים מאומצים מחו"ל . 
על - פי נוהלים אלו תותר כניסת ילד , רק אם הוא מגיע בלוויית ההורה המאמץ 
שלו , וכאשר הנ"ל מצוייד במסמכי אימוץ . לא תינתן אפשרות להבאתו על - ידי 
תושבים זרים , או מלווים . מיד עם הגיעו לארץ יקבל הילד בנמל התעופה " אשרת 
תייר " לחודש ימים וההורה המאמץ יופנה ללשכת מינהל האוכלוסין במקום מגוריו 
להסדרתו של רישום האימוץ . עותק משאלון הרישום ישלח לשירות למען הילד במשרד 
העבודה והרווחה . ילד שיתעורר לגביו , או לגבי מסמכי האימוץ שלו , חשד , 
לא יורשה להיכנס לארץ . במקרים מסויימים יוחזק על - ידי השירות למען הילד 
עד לאימוצו כחוק . הנוהלים החדשים נקבעו עקב חשש שילדים רבים הובאו ארצה 
למטרות אימוץ ולא אומצו כחוק , כך שהם נמצאים בארץ ללא מעמד חוקי . 
