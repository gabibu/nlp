קופנהאגן ( מיוחד ל"הארץ " ) . בריה"ם קיצצה את אספקת הגז הטבעי לליטא 
ב%06 אולם היא עדיין מספקת את הגז הדרוש לצורכי הבית כך הודיע השר הסובייטי 
לתעשיית הגז , ואסילי צרנומירדין . בתשובה לשאלה אם יחול קיצוץ נוסף באספקת 
הגז לליטא במסגרת הסנקציות הכלכליות של הקרמלין , אמר השר כי " הזמן יגיד 
את שלו " . הסובייטים קיצצו בצורה דרסטית את אספקת הגז הטבעי לליטא , שתלויה 
כמעט לחלוטין בבריה"ם באספקת האנרגיה . הסנקציה של הקיצוץ באספקת הגז יושמה 
ביום חמישי , יום לאחר שקוצצו משלוחי הנפט . דובר ממשלת ליטא אמר ביום חמישי , 
כי אספקת הגז צומצמה ב%08 לכמות של 5 . 3 מיליון ממ"ק ליום . צרנומירדין 
המבקר בפינלנד אמר : " אנו מספקים להם מספיק גז בשביל צרכי המשפחה והבית " . 
לדבריו , סיפקה בריה"ם עד כה 5 . 1 עד 2 מיליארד ממ"ק גז טבעי לשנה לכל 
אחת משלוש הרפובליקות הבאלטיות . בריה"ם קיצצה גם במשלוחי המזון לליטא ביום 
שישי במסגרת החרפת המצור הכלכלי . הנשיא גורבצוב מסרב לקיים מו"ם עם הליטאים 
עד שלא יחזרו בהם מהצהרת העצמאות מן ה11 במארס . בראיון שהתפרסם אתמול ב"ניו - 
יורק טיימס " אומר נשיא ליטא , ויטאוטאס לנדסברגיס , כי ממשלתו עשויה 
להסכים לדחות למועד מאוחר יותר את הכרזת העצמאות , במסגרת מו"ם שמטרתו להגיע 
להסכמה עם מוסקווה . בראיון מציין לנדסברגיס , כי הקרמלין רמז שדחיה לתקופה 
של שנתיים ( של כניסת הכרזת העצמאות לתוקפה ) , תוכל לשמש נקודת פתיחה 
למו"ם בין וילנה ומוסקווה . לנדסברגיס אישר כי דחיה מעין זו אכן תוכל להיכלל 
בהסכם של פשרה . עם זאת הדגיש שהרפובליקה הליטאית לא תסכים בשום פנים ואופן 
להכפיף עצמה מחדש לחוקה הסובייטית . קפידבינמנהיגי ליטא מעריכים כי לא יוכלו 
להחזיק מעמד יותר מחודש במצור שהטילה עליהם מוסקווה , כך אמר סגן ראש הממשלה , 
אלגירדאס ברזאוסקאס , שקרא בפרלמנט הליטאי לפשרה עם מוסקווה . ברזאוסקאס , 
מנהיג המפלגה הקומוניסטית הליטאית , הבהיר כי ליטא זקוקה לחמישה מיליון 
דולר ביום כדי לספק את דרישות האנרגיה שלה , וכי אין ברשותה סכום זה . 
לפיכך , הרפובליקה הליטאית לא תוכל להחזיק מעמד יותר מחודש , ויש צורך 
להגיע לפשרה לגבי שלוש הדרישות שהציב גורבצוב : הנפקת תעודות זיהוי ליטאיות , 
החרמת השירות הצבאי , וכיבוד החוזים של המפעלים הסובייטים בליטא . בתוך 
כך אמר בראיון לבי - בי - סי סגנו של הממונה על עינייני האידאולוגיה בוועד 
המרכזי של המפלגה הקומוניסטית הסובייטית , אלקס לבדייב , כי הוא משוכנע 
שליטא תהיה עצמאית . " אין כל ספק בכך " , אמר לבדייב בראיון . לדבריו , 
דרישת מוסקווה לתקופת המתנה של חמש שנים נתונה למשא - ומתן . לבדייב גם 
אמר כי הקפאת החוקים השונים של הפרלמנט הליטאי המרגיזים את מוסקווה , תוכל 
להביא לפריצת דרך . קפידבינראש ממשלת ליטא , קאזימירה פרונסקינה , נפגשה 
אתמול בקופנהאגן עם שר החוץ הדני אופה אלמן יאנסן . רה"ם מסרה כי בשיחה 
ביקשה לקבל סיוע פוליטי וכלכלי של מדינות השוק האירופי במאבק הליטאי לעצמאות . 
בשיחה עם סופר " הארץ " , אמרה הגב פרונסקינה כי המיעוט היהודי בליטא תומך 
תמיכה מלאה במאבק העם הליטאי לעצמאות . ראש הממשלה אמרה כי יש לה ידידים 
יהודים רבים , והיא אף מדברת מעט אידיש . בשיחה מסרה כי נסיעתה המתוכננת 
בשבוע הבא לוואנשינגטון נדחתה . במשרד החוץ הליטאי התקבל אתמול שדר בו התבקשה 
פרונסקינה לדחות את בקורה בוואשינגטון לחודש ימים . ראש ממשלת ליטא הביעה 
את דעתה כי הנשיא בוש מבקש לדחות את הפגישה עמה עד לאחר פגישתו עם גורבצוב 
ב03 למאי . בשיחות שקיימה בשלושת הימים האחרונים ראש ממשלת ליטא באוסלו ובקופנהאגן 
לא קיבלה כל הצעה מעשית לאספקת נפט לליטא . עניין זה נמצא עדיין בשלב של 
דיונים ללא החלטה מעשית מיידית . פרונסקינה חזרה על העמדה כי ממשלת ליטא 
מבקשת לנהל מו"ם עם ההנהגה הסובייטית בקרמלין כדי למצוא פתרון למשבר ביחסים 
עם מוסקווה . " אולם פשרה לא תכלול ויתור על תביעתה של ליטא לעצמאות " , 
הדגישה . 
