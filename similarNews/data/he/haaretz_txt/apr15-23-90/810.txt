הדקות שלו מהוות מיני - בבאה לסיפור - העונה של קבוצה כדורגל . במיקרה 
זה מדובר בהפועל פתח תקוה , כפי ששיחק והכניע אתמול את מכבי תל אביב . אחרי 
שניצח במיגרשו באמצע השבוע , את בני יהודה , הוא הולך עכשיו חזק על הגביע ; 
אחרי שנוצח לפני שבועיים , גם כן במיגרשו , שלו , בידי בני יהודה , 
כנראה השלים עם אבדן הסיכוי לאליפות . ושני המישחקים הגורליים הללו השתקפו 
אתמול בשתי המחציות . היתה פתח תקוה , העושה חיל העונה , יציבה וטובה 
כמו במרבית מישחקיה . הובילה 20 ויכלה יותר , אלמלא בעיית ההחמצות ; ההססנית 
והעייפה , הזכירה מדוע פיספסה כמה נקודות העונה , נקודות החסרות לה היום 
כדי להחיות את הצמרת . החריצות והיחס הרציני של קבוצה זו לא מתחשבים בטבלה , 
אם נותר סיכוי לאליפות או לא . גם לא התרשמו מהחמישיה שכבש מכבי תל אביב 
לרשת כפר סבא לפני שבוע . שומרים על הרחבה ועל קידמה ופורצים מהר ותדיר 
לשטח היריב . זה אופיה וכך עשתה עד להפסקה . זה גם מה שהריץ את מני סן 
לצמד שלו . התגנבו בינות למגינים וכבשו ( אלימלך חף מפשע ) וגם החטיאו . 
זה הרגיז את האוהדים שלאור הבילבול במכבי רצו עוד ועוד ( " למה לא לנצל 
את ההזדמנות מול ההגנה הכי חדירה בארץ " ) . עד להפסקה עדיין לא הושפע הפועל 
מחולשת הקשר הבונה והפורץ שלו , יוסי שושני . אולי שמעו מה עושים בני יהודה 
בכפר סבא . לא מאמין שזה ייאש אותם , או שהעייפות מהגביע החלה לפרוץ מרגליהם . 
השינוי ברוח המישחק , שפתאום הטיל ספק בתוצאתו , נבע לא רק מחולשת שושני 
ולא רק הוא אלא גם מכניסתו של אלון נתן , לאגף השמאלי המתכנן והיוזם של 
הקישור . אלה העניקו את השליטה במרכז השדה למכבי , אפילו שהתבטאה רק בשער 
נייח ( בעיטת 11 ) . וכך , מעימות קולח , אף שחסר מתח , שבו הכתיב הפועל 
את הקצב והביך את מכבי , הביאו עצירת הפועל וההתעוררות והביטחון שהחדיר 
אלון נתן בחבריו , לאיזון ולתקוה בתל אביב , וגם למתח שלא היה קודם . 
פתאום לא היה ברור מי ינצח . וזה היה איכפת לשתי הקבוצות , הרחק משאון 
אליפות וירידה . לא בכל מיגרש זה קורה כשמתחיל לשעמם . 
