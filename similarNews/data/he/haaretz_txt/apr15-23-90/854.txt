יויאנה הגנר , ילדת פלא בת 31 , עמדה על במת היכל התרבות בשמלת סאטן כתומה 
קשורה בסרטים שחורים , וניגנה בעיניים עצומות את תפקיד הסולו לכינור ב"מבוא 
ורונדו קפריצוזו " של סן - סנס . זה היה בקונצרט הפרידה לתזמורת הפילהרמונית 
של ברלין . הגנר הוכיחה שוב שילדי פלא הם גימיק אדיר : על הבמה היו אמנם 
שתי תזמורות פילהרמוניות , הברלינאית והישראלית , שניגנו בעת ובעונה אחת , 
אבל היא גנבה את ההצגה . הכנר שלמה מינץ התייחס באחרונה בראיון עיתונאי 
לעובדה שחברות התקליטים מעוניינות כיום בעיקר באמנים - ילדים , בגלל שיקולים 
של יחסי ציבור ומכירות . ילדי פלא נמכרים ( מעל גבי תקליטים ) בקלות . 
עובדה : למחרת הקונצרט החגיגי בהיכל התרבות מיהרנו לחפש את הילדה הגרמנייה 
בעלת העינים המלוכסנות , לראיון קצר וכמה צילומים עם הכינור על רקע בריכת 
השחייה במלון בתל - אביב . הגנר הגיעה ארצה עם הוריה , אביה הברלינאי ואמה 
הקוריאנית , ועם אחותה הצעירה ממנה בשנתיים , ניקול , שגם היא , מתברר , 
מוסיקאית מוכשרת . ההזמנה לאירוע בתל - אביב נעשתה ממש ברגע האחרון . 
המנצח זובין מהטה היה לפני שמונה שבועות בגרמניה והקשיב לנגינתה של הילדה , 
לפי המלצה של ועדה מיוחדת לאמנים צעירים . שבועיים אחר - כך בישר לה , 
באמצעות כנר מהפילהרמונית של ברלין , שהיא מוזמנת להופיע כאן " כנציגת 
הדור הצעיר של המוסיקאים הגרמנים " . את הדור הצעיר הישראלי ייצגה הקלרניתנית 
בת ה91 שרון קם . אביה של ויויאנה הוא רופא פנימי בעל פרקטיקה פרטית ואמה 
עקרת בית , ושניהם היו מופתעים לגלות שיש להם שתי בנות מחוננות מבחינה מוסיקלית , 
כי לאף אחד מהם אין היסטוריה של מוסיקאים במשפחה . כתינוקת , זכרה ויויאנה 
מנגינות מסובכות בעל - פה , בגיל 4 ביקשה כינור , וכשלקחה אותו לידיה ידעה 
להפיק ממנו צלילי מנגינות עוד לפני שמישהו לימד אותה איך מנגנים . מיום 
שלמדה לקרוא תווים לא נזקקה ליותר מהצצה אחת ביצירות הכתובות כדי לזכור אותן 
בעל - פה . את ההשכלה המוסיקלית שלה היא מקבלת בשעות אחרי הצהרים : אחרי 
שעות הלימודים היא לוקחת שיעורי פסנתר באקדמיה למוסיקה , ושיעור אחד בכינור 
בשבוע , אצל המורה הפרטי הישראלי לשעבר אברהם יפה . בכל יום היא מתאמנת 
שלוש שעות , לפני קונצרטים קצת יותר . בגיל 11 זכתה הגנר במקום ראשון 
בתחרות לאמנים צעירים , והתחילה להופיע ולהקליט עם תזמורות פילהרמוניות 
בגרמניה . הביקור הנוכחי בארץ הוא הסיור המקצועי הראשון שלה בחוץ - לארץ . 
אחותה בת ה11 של ויויאנה , ניקול , היא פסנתרנית . גם היא התחילה לנגן 
בגיל צעיר אבל שלא כמו ויויאנה , שכבר צועדת די בביטחון לכיוון של קריירה 
מוסיקאלית , ניקול מתלבטת . היא גם כותבת , וגם חובבת מתמטיקה . שתי 
הילדות קפצו כיתה בבית - הספר , ושתיהן תלמידות מצטיינות במדעים מדויקים . 
ילדים בגילה , אומרת ויויאנה , בדרך - כלל לא מתעניינים במוסיקה קלאסית 
ולא באים לשמוע אותה בקונצרטים . גם את טעמה בספרות היא מתקשה , מן הסתם , 
לחלק עם חברות לכיתה , כי מעטים הילדים בכיתה ח שהסופרים האהובים עליהם 
הם היינריך היינה ודוסטוייבסקי . ויויאנה גם חזקה בשפות , אומר אביה . 
היא מדברת גרמנית וקוריאנית , וכיוון שבני משפחת אמה , שהגיעה , אגב , 
מקוריאה לגרמניה כנערה , חיים באיטליה , היא מבינה כבר גם איטלקית . 
בשיחה שלנו היא מתקשה להשיב באנגלית , ומר הגנר , שנבוך מהראיון , ומהאירוע 
בכלל , לא פחות מבתו , מעיר שהילדה עייפה . אחרי הקונצרט בלילה הקודם 
היא עמדה על הרגליים עד אחת לפנות בוקר , במסיבת הקוקטייל שנערכה בהילטון 
תל - אביב לכבוד התזמורות שניגנו בקונצרט המשותף . זה היה הקוקטייל הראשון 
שלה . איך הרגישה על הבמה בהופעה ראשונה בחוץ - לארץ , פעם ראשונה בחיים 
לפני קהל אלפים , ובנסיבות דרמטיות שכאלה ? הגנר , מודעת לפריצת הדרך 
שעשתה השבוע בקריירה המוסיקאלית שלה , אומרת שהיא התרגשה , אבל בעיקר הרגישה 
שמחה על ההזדמנות לנגן באירוע הזה . פחד שאולי משהו ישתבש ? שתשכח , למשל , 
את התווים ולא תדע איך להמשיך ? היא קצת מתפלאת מעצם השאלה . הלא את " הרונדו 
קפריצוזו " של סן - סנס היא יודעת בעל - פה כבר שנים . איך היא יכולה לשכוח 
פתאום את התווים ? אביה , שישב מאחורי הקלעים וראה אותה על מסך הטלוויזיה , 
אומר שפעם היו לו פחדים לפני הקונצרטים , היום כבר לא . 
