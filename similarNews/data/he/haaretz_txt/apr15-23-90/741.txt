( ע ) . המשטרה סבורה כי איתן ארד ( 52 ) מהרצליה שנרצח ביום ג בלילה 
בתחנה המרכזית בתל - אביב , הכיר את רוצחו , והחקירה מתמקדת בכיוון זה . 
כך טען שלשום נציג צוות החקירה המיוחד שהוקם במשטרת מרחב הירקון , בבית - 
משפט השלום בתל - אביב . בדיון נענה שופט השלום דן ארבל לבקשת נציג המשטרה , 
מפקח - משנה אבי בן - ששון לעצור לשבעה ימים את פהדי קוזב ( 24 ) בעל 
משרד כוח - אדם בתחנה המרכזית בתל - אביב . בן - ששון נימק את בקשת המעצר 
בצורך לבדוק את האליבי של החשוד ואת הקשר בינו לבין הממצאים שנמצאו בזירת 
הרצח , בחצר אחורית של בית מגורים ברחוב פין 4 . החוקר הדגיש כי לחשוד יש 
עבר פלילי שאינו חמור . החשוד עצמו טען , כי היה בביתו ברחוב הר - ציון 
בתל - אביב בזמן הרצח וכי אתו היה אדם בשם באסם מילחם היכול לאשר זאת . 
" לא עשיתי כלום , אני לא מכיר בכלל את הנרצח ואף פעם לא ראיתי אותו " , 
טען קוזב . ארבל ציין בהחלטתו לעצור את החשוד לשבעה ימים , כי מדובר בעבירה 
חמורה של רצח ולמרות שהראיות שהצטברו נגד החשוד אינן מוצקות בשלב זה , יש 
ממצאים חסויים העלולים לקשור אותו לעבירה . יום לפני הארכת מעצרו של כוזב , 
האריך בית משפט השלום בתל - אביב בחמישה ימים את מעצרם של מוסטפא סמארה 
( 32 ) ומוחמד גראד ( 12 ) תושבי גנין כחשודים ברצח איתן ארד . 
