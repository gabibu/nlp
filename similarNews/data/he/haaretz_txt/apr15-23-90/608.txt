ארבע חמש שעות נסיעה מפאריס דרומה , בואכה לעיר לימז , הידועה בכלי - החרסינה 
שלה , לגדות הנהר גלאן שוכנות זו בצד זו אוראדור הישנה עיירה חרבה , מוקפת 
חומה , הרוסה ומפויחת , כמו לאחר הפצצה , ולצדה אוראדור החדשה , עיירה 
חדשה ושוקקת - חיים . מכאן אורדור כפי שהותירוה הנאצים לאחר הטבח , ומכאן 
העיירה החדשה , שנבנתה מיד לאחר המלחמה . אוראדור הישנה נהפכה לאתר - זיכרון 
שעולים אליו לרגל להתייחד עם קורבנות הנאצים . העיירה החדשה מסמלת את החיים 
הנמשכים למרות הכל . בכניסה המערבית לעיירת הזיכרון , מתחת לשלט הנושא 
את שמה , כתובה מלה בצרפתית ובאנגלית : " זכור " . המבקר יכול לראות את 
קווי החשמלית , שנסעו בה לפנים התושבים , את עמודי - החשמל , החזית ההרוסה 
של תחנת הרכבת ומשני צדי הרחוב , שרידי קירות שלא התמוטטו ועליהם מסגרות - 
חלונות מחלידות וחוטי חשמל . בתוך מה שהיו פעם בתים , אפשר לראות את שלדי 
המתכת המעוקמים של עגלות תינוקות , מסגרות אבן של אח ולידן קדרות מפויחות , 
שלדי מיטות - ברזל ישנות , מכונות - תפירה " זינגר " . בחצרות מתגוללים 
שלדי אופניים , מכוניות " סיטרואן " , מכונות חקלאיות . באחת הפינות בין 
החורבות נשאר משהו מן הטלפון הציבורי , ובפינה אחרת עומד המיכל של משאבת 
הדלק . במקום שעמדה פעם מאפייה , עדין נראה השלט המכריז עליה . ובין השרידים 
של חנות הגבינות , נראים המאזניים והקנקן גדול המצופה אמאיל לבן . בין 
החרבות נראים מאזניים ענקיים , שאולי שימשו לשקילת בהמות . שלטי האבן והמתכת 
מציינים מה היו המבנים השונים : בית - ספר לבנות , משרדי הדואר והמברקה . 
במאפייה נמצאו גוויות מפוחמות . עדיין נראה שלט פרסומת לשמני הסיכה של רנו " , 
ובצדי הדרך , בחצרות ובשדות שבין הבתים החרבים צומחים עדיין אלונים , 
אילסרים וערמונים . על - פי חורבות הכנסייה אפשר להסיק כי נבנתה בסגנון 
רומאני מובהק . בסגנונם של מדריכי תיירים תוכל לציין כי נוספו לה חלקים 
בסגנון גותי פשוט ומאופק . למעלה , מגדל - פעמונים מרובע . בפתח הכנסייה 
צלב מתכת ועליו הצלוב , ושלט אומר : בתוך הכנסייה נשרפו למוות מאות נשים 
וילדים . " ינוחו בשלום " , מוסיף השלט . בתוך הכנסייה החרבה , שרידי 
אלטר עשוי עץ מוזהב מהמאה ה71 , פסל המדונה המחזיקה את ישוע הילד , וכן 
פסל בגודל טבעי של אנה הקדושה וכרסה בין שיניה . באחת החצרות האחוריות של 
הבתים יש באר נטושה ולצדה צלב - עץ גבוה . בבאר זו נמצאו גוויותיהם של בני - 
אדם שנורו למוות . קורבנות הטבח טמונים בבית - הקברות העתיק של אוראדור . 
בית - הקברות כמוהו ככנסייה , תחילתו במאה ה21 . הכפר עצמו עתיק יותר : 
ראשיתו באלף לפני הספירה . מצבת - זיכרון למתים מן המאה ה21 עומדת במרכז 
בית - הקברות : בימי - הביניים התפללו ליד מצבת - אבן כזאת לנשמת המתים . 
האזכרה למתים והתפילה לזכרם , אומר ההיסטוריון , היא אחת הצורות הבסיסיות 
של הזיכרון ההיסטורי . ושמו של הכפר , אוראדור , הוא גרסה צרפתית למלה 
הלטינית " אוראטוריום " , מקום - תפילה . בשובך מהפלגה זו אל העבר הרחוק , 
אתה חוזר ומגלה כי בבית - הקברות פזורים עשרות קברי משפחות ועל כולן תאריך 
אחד : 01 ביוני 4491 . על חלק מן המצבות תמונות הקורבנות , כדוגמת ברנדט 
קורדו , שמצאה את מותה בת 61 . על מצבת - הזיכרון , טבלת שיש גדולה , 
חקוקים שמותיהם של כל הקורבנות , לפי סדר האלף - בית . לא - פעם כל בני - 
המשפחה . יש שמונה , עשרה , 21 ואף 81 שמות של בני משפחה אחת . ממצבת - 
הזיכרון אתה למד כי בין הנרצחים היתה קבוצת ילדים יתומים , שהיו בטיפולם 
של מוסדות העזרה הסוציאלית , וגם פליטי - מלחמה מאזורים שונים בצרפת ומארצות 
אחרות , ספרדים למשל , שמצאו מקלט בעיירה . בבית - העלמין מונחים על הקרקע 
ארונות עץ מכוסים זכוכית , ובהם חלקי עצמות שלא זוהו , ואפר שנאסף מן המקומות 
שבהם נרצחו , בעיקר מן הכנסייה . לוחות - זיכרון בשמם של ארגונים ומדינות 
מוצבים בסמוך לזה . על אחד מלוחות - הזיכרון כתוב : " לעיירה המרטירית 
אוראדור ע"ן גלאן ולכל קורבנות הברבריות הנאצית , ממדינת ישראל " . קפמאפרקחמב6 
ביוני 4491 נפתחה החזית השנייה באירופה : במערב נחתו צבאות בעלות - הברית 
בחופי נורמנדי שבצרפת , במזרח הדף הצבא האדום את צבאות הוורמכט . בשבת , 
01 ביוני 4491 , המתה אוראדור בני - אדם . רבים באו ליום חלוקת הבשר והטבק , 
אחרים באו לבלות את סוף - השבוע , להשיג בכפר מוצרי מזון או לדוג בנהר 
הסמוך . התמזל מזלם של אלה שנעדרו מן העיירה באותו יום . ב2 בצהריים בערך 
נכנסו לעיירה כמה משאיות עמוסות חיילי אס - אס , מלוות שריוניות . משאיות 
אחרות חנו לא - הרחק מן היישוב . שלוש קבוצות חיילים , כמאה ועשרים לוחמי 
אס - אס , כיתרו את הכפר . החיילים שהוצבו במחסומים הצטוו שלא לתת לאיש 
לצאת מן הכפר ולירות במי שינסה להימלט . חיילים אחרים שהתפרסו מסביב ליישוב 
דחקו בתושבים שנמצאו בשדות ובפאתי העיירה להתאסף במרכזה . אלה שהתמהמהו , 
הוכו או נורו במקום . אותה עת קרא הכרוז העירוני המתופף לכל התושבים להתרכז 
מיד בכיכר השוק עם מסמכיהם , למסדר זיהוי . חיילי אס - אס שהתפרצו לבתים 
גירשו את יושביהם אל הכיכר . אנשים הגיעו בבהלה , מהם לבושים בגדי - עבודה , 
אחד עירום למחצה , אחר בחלוק - בית . המשאיות הביאו אחרים שנאספו בדרכים . 
191 תלמידות ותלמידי מבית - הספר לבנות , בית - הספר לבנים ובית - הספר 
המיוחד לילדי הפליטים מאזור לרן , מלווים במורותיהם ומוריהם , שאותו יום 
אחר - הצהרים עמדו לעבור בדיקה רפואית , הובאו אף המלכיכר השוק . אחד מילדי 
הפליטים מלורן , רזה גודפן , בן שמונה , הצליח להתחבא ולהימלט לשדות , 
וניצל . למחרת נודע לו כי אמו , אביו וארבעת אחיו ואחיותיו נרצחו כולם . 
קצין אס - אס דרש מראש המועצה המקומית להצביע על בני - ערובה שיוצאו להורג . 
הוא נידב את עצמו ואת בני - משפחתו . כל הנאספים חולקו לקבוצות שבכל אחת 
בין 03 ל06 איש , ומכאן הועברו בליווי חיילי אס - אס למקומות שהועידו הנאצים 
להוצאת האנשים להורג : סככה , מתבן , מחה , מוסך , מרתף . הטבח החל 
בקירוב ל03 : 3 אחר - הצהרים . את האות נתן סגן מפקד יחידת האס - אס בצרור 
של יריות מתת - מקלע . הנאצים הרגו את האנשים ביריות מקלע והתעללו בגוויות . 
חיילי האס - אס שקטלו ביריות את קבוצת הגברים במתבן , לא הסתפקו בכך ואף 
הציתו חבילות קש כדי לשרוף ניצולים אפשריים . הטבח הנורא ביותר היה בכנסייה . 
כאן רוכזו הנשים והילדים , יותר מ054 . הם שמעו את הדי היריות ושיערו 
כי הנורא מכל אירע לגברים . בשעה 4 בערך נכנסה קבוצת חיילי אס - אס לכנסייה . 
הם הניחו בה ארגז גדול מלא חומר - נפץ , הציתו את הפתילים ויצאו . פיצוץ 
אדיר זיעזע את הכנסייה . עשן שחור וסמיך התאבך מתוכה . חיילי האס - אס 
החלו לירות בילדים ובנשים הלכודים , דרך חלונות הכנסייה ופתחיה . הם המשיכו 
וסרקו בתים , חנויות , מחסנים וחצרות וירו בכל מי שנקרה על דרכם . לאחר 
הטבח , התפנו לשריפת היישוב , לא לפני שבזזו את הבתים ורוקנו אותם מכל 
דברי - ערך ומיני המזון והיין שיכלו למצוא בהם . השריפה נעשתה באופן שיטתי : 
הם העלו באש כל בית , כל מתבן , כל חנות ומחסן . תושבי הכפרים השכנים 
סיפרו כי אוראדור נראתה כמו לפיד ענק . בלילה התפנו חיילי האס - אס שנותרו 
בעיירה להילולת זלילה וסביאה . ביום שני , 21 ביוני , חזרה קבוצת חיילים 
נאצים לאוראדור לטשטש את עקבות המעשה . הם ניקו קצת את הכנסייה , חפרו 
בורות וקברו בהם חלק מן הגוויות והשליכו אחרות לבאר . קפמאפרקחמבטבח באוראדור 
מצאו את מותם 246 בני - אדם . רובם בני המקום . האחרים היו בני יישובים 
סמוכים שנמצאו לרוע מזלם בעיירה אותו יום , ויותר משמונים פליטים מחבל לרן 
וחבל אלזאס , וכן ספרדים , פולנים ואיטלקים . רוב ההרוגים לא זוהו כי 
גוויותיהם נשחתו כליל בשריפה . באש נהרסו יותר מ003 מבנים בתים , חנויות , 
מוסכים , בתי - מלאכה , מתבנים , סככות ובתי - ספר . החקירות שנעשו אחר 
הטבח והמלחמה העלו כי עשו את הטבח חיילים מגדוד האס - אס " דר פיהרר " , 
מהדיוויזיה " דס רייך " . הנאצים טענו כי הטבח נעשה כפעולת - עונשין על 
חטיפתו של מפקד - הגדוד באחד מיישובי הסביבה . מן העדויות ומן המסמכים שנתגלו 
אחר - כך התברר בעליל כי הטבח לא היה תגובת - זעם ספונטנית . הוא היה מעשה 
מחושב שנעשה לאחר תכנון מדוקדק . הזעם יצא על נחיתת בעלות - הברית בנורמנדי 
ופתיחת החזית השנייה במערב , וכן היתה כוונה להטיל אימה על האוכלוסייה האזרחית 
בעת נסיגת הצבא הגרמני מצרפת מזרחה . בקשיים גדולים אותרו שמותיהם של מבצעי - 
הטבח באוראדור . בתחילת שנת 3591 נפתח בברד שבצרפת משפטם של אלה מתוכם שנשארו 
בחיים אחרי המלחמה והשלטונות הצרפתיים הצליחו לגלותם . השופט - החוקר ניסח 
כתב - אישום נגד 56 אנשים חיים , אך 44 מהם נרשמו כנמלטים ונשפטו בהיעדרם . 
בכתב - האישום , במשפט שהתנהל בבורדו , בתחילת 3591 , הופיעו רק 12 נאשמים , 
מתוכם שבעה גרמנים ו41 צרפתים מאלזאס ששירתו באס - אס . כמה מן הנאשמים 
עוד הספיקו להילחם בשורות הצבא הצרפתי בהודו - סין . במשפט גוללו כמה מן 
הניצולים את פרשת הטבח . להגנתם טענו הנאשמים כי רק " מילאו פקודות " , 
וכי במסגרת המשמעת החמורה שהיתה נהוגה באס - אס , לא יכלו לסרב למלא פקודות , 
נוראות ככל שהיו . רק על שניים מן הנאשמים בבורדו נגזר דין מוות ; על האחרים 
הוטלו עונשי מאסר . אחד זוכה . על הנאשמים הנמלטים גזר בית - המשפט בהעדרם 
דין מוות שלא בוצע לעולם . חומרתו של פסק - הדין עוררה סערה - רוחות ומחאה , 
בעיקר באלזאס ( שהנאצים גייסו בה משתפי - פעולה רבים בימי המלחמה ) . 
גזרי - המוות הומרו בעונשי מאסר ובסופו של דבר , נחונו הנידונים בחנינה 
שאושרה ברוב קולות של מפלגות הימין והמרכז באסיפה הלאומית . תושבי מחוז 
לימוזן שבו שוכנת אוראדור , לא השלימו עם החנינה הסיטונית . " רק זה חסר 
עוד לקורבנות האומללים של אוראדור לעלות קורבן על המזבח של טובת המדינה " , 
כתב עיתון מלימוז . תושבי לימוז הכריזו על יום אבל וראשי מועצות מקומיות 
באזור שבתו מעבודתם . בכניסה לכפרים הסמוכים לאוראדור , שכמה מתושביהם 
היו בין הנרצחים בעיירה , נתלו כרזות ועליהן שמות חברי האסיפה הלאומית שהצביעו 
בעד החנינה וכן כרזות עם שמות אנשי האס - אס הצרפתים שהשתתפו בטבח . הרוצחים 
הנמלטים לא הובאו מעולם למשפט , פרט לאחד , תת - קצין ושמו היינץ בארת 
שנעצר ביולי 1891 בגרמניה המזרחית , נשפט בברלין המזרחית בשנת 3891 , נמצא 
אשם בפשעי - מלחמה ובפשעים נגד האנושות ונידון למאסר עולם . ממשלת גרמניה 
המערבית סירבה כל השנים להסגיר לצרפת את הפושעים שעלו על עקבותיהם והיו צפויים 
למשפט . 
