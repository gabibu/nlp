ממשלת מעבר היא ממשלה לכל דבר , אך אל לה להיות ממשלה לדבר עבירה . ועדת 
העזבונות שלה אישרה בשבוע שעבר הקצבה בסך 5 . 7 מיליון ש"ח לצורך רכישת נכסים 
בעיר העתיקה של ירושלים . הכסף מיועד לחברת הימנותא , המתכוונת לרכוש בעזרתו 
בתים ונכסים בבעלות ערבית ברובע המוסלמי של העיר . הימנותא היתה מעורבת 
אם כי עדיין לא עם הסכום הזה ששולשל לידה ברכישת החזקה במתחם סנט גון , 
אתר ההתנחלות של 051 היהודים בשבוע שעבר . כספים ממשלתיים אחרים הושקעו 
במעשה המזיק : הימנותא נהנתה ככל הנראה גם מתקציב משרד השיכון . מזכיר 
הכנסייה הארמנית סיפר , שנציג משרד השיכון הציע סכומי כסף שונים כספי מסים 
לדיירים ברובע הארמני תמורת פינוים . אין צורך בעדותו כדי לדעת כי נציגי 
ממשלה , מודרכים על ידי קו מסוים מאוד , פועלים בעניין זה במרץ . פרשת 
ההתנחלות היא עכשיו נושא לבירור משפטי , והנאחזים במקום הודיעו כי יפנו 
אותו אם כך יצווה עליהם בית - המשפט . כפי שאמנם ציווה . אולם אין לפנינו 
סוגיה פורמלית : רכישת האתר והכניסה אליו הם חלק ממדיניות ממשלתית מובהקת . 
תוצאותיה כבר נגלו לעין בהפרת הסדר הציבורי , בתגובות גרועות מאוד מצד 
גורמים נוצריים ואחרים בארץ ובעולם . כאשר הממשלה שהופלה כיהנה עדיין , 
היא נהגה זהירות ביצר ההתנחלות של מרכיב הליכוד שבה . עכשיו נראה כי הסירה 
מעליה כל רסן . אין להתפלא על כך : הליכוד הצליח להקפיא את תהליך המו"ם 
להסדר , והוא יעשה ככל הנראה לו , ככל שרק יוכל , כדי להמשיך במלאכת השיבוש . 
אין כלל טעם לפנות אל ממשלת המעבר ולהפציר בה לשנות את דרכה . כזאת היא , 
וזאת דרכה . די לנו אפוא בהדגשת הנזק אשר מדיניותה מסבה לישראל ולאינטרסים 
שלה . התגובה הנאותה הופקעה מהמישור הפוליטי עם התפרקות הממשלה , והדרך 
היחידה שנותרה לפי שעה היא מחאה ציבורית . אין זה מיותר גם להרהר מה יהיה 
טיב שיקוליה של ממשלה כזאת , אם תיכון בראשות הליכוד לא רק לתקופת מעבר . 
