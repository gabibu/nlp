לתקליטים של להקות - גיטרות אנגליות אני מתקרב בחשש , גם אם יש להן שיר 
מצוין שמתנגן בגלי האתר , כמו " שום דבר לא קורה " של להקת " דל אמיטרי " . 
האזנה לתקליטים אלה , שהם שחזור מדויק של שנות הששים , יוצרת תחושה של 
צעידה במקום . " דל אמיטרי " , להקה סקוטית מגלזגו , מפריכה את החשש . 
הטקסטים אינטליגנטיים , ובמנגינות היפות הם מצליחים לשלב בין ישן לחדש , 
ובין השפעות של מוסיקת - עם אנגלית ואירית , קאנטרי אמריקאי ורוק - גיטרות 
עכשווי . ב"שום דבר אינו קורה " הם שרים בפזמון על החיים כתקליט שנתקע : 
" ושום דבר לא קורה ושום דבר לא קורה בכלל המחט חוזרת לתחילתו של השיר 
וכולנו שרים יחד כמו פעם " . ב"צא מכאן גימי בלו " הם שרים על רקע גיטרות 
אקוסטיות וגיטרות סלייד , בסגנון המזכיר את להקת " טראפיק : " בסופו 
של דבר יצטמצם עולמך בין ארבעה קירות של חובות זנוחים ומכשירי סטריאו גנובים 
אז צא מכאן גימי בלו לפני שעירך הקטנה , עירך הקטנה תפנה אליך ותבלע 
אותך " . אווירת הייאוש נמשכת בשיר בלוזי , " ריק " : " ראית כשהשעה בשעון 
היתה 50 : 5 " . " את עזבת " הוא הישג מוסיקלי אמיתי , כשהסולן גסטין 
קורי זועק ומקונן על רקע גיטרות אקוסטיות וכינור , המסתחררים בצלילים של 
זעם וייאוש . למרות אווירת הדיכאון בטקסטים , המוסיקה אינה כבדה ועצובה . 
מומלץ . קפמאפרקמעמד - העל של מרק קנופפלר , מנהיג להקת " דייר סטרייטס " , 
מאפשר לו להגשים את כל גחמותיו המוסיקליות . עם " נוטינג הילביליס " 
( משחק מלים על שם שכונה לונדונית ושם נפוץ של הרכבים המנגנים קאנטרי - 
פולק אמריקאי ) הקליט קנופפלר כמה שירים קלאסיים של הזאנר , לצד שירים 
שכתבו הוא וחברים אחרים בהרכב . אל קנופפלר חברו כמה ידידי ילדות , שהתחנכו 
כמוהו על מוסיקת קאנטרי ופולק אמריקאית . בדרך שירתם הם הטמיעו את סגנון 
שירתו של לוני גונסון , כמו ב המוכר , וב " סיגלו לעצמם את גוון מקהלת 
הגוספל של האחים דלמור . בקטעי סולו , כמו ב"מרגיש שאני רוצה לחזור הביתה " 
של צארלי ריץ , מלהטט קונופפלר על הגיטרה שלו . מורגש שהעיבודים וההפקה 
המוסיקלית נעשו מתוך אהבה רבה לשירים המקוריים , חלקם משנות העשרים והשלושים . 
למי שאוהב את הסגנון , זהו אחד התקליטים היותר טובים בו , אף שיוצריו 
הם חבורה של אנגלים . קפמאפרקבעבור " נענע דיסק " , חברת תקליטים קטנה ומאוד 
פעילה בשנה האחרונה , מסמן מיני - אלבום זה מעבר לאמנים שלא צמחו בשוליים . 
מאיר אריאל היה יכול להמתין ולהקליט אריק - נגן שלם , אך האקטואליות בטקסט 
של " עברנו את פרעה " חייבה להכות בברזל בעודו חם . השיר הושמע בגלי האתר 
לפני כמה חודשים וקשור גם באירועים הפוליטיים האחרונים : " המצב אמנם 
ביש אך איני מרגיש אין לי לב לכל החומר שהמרקע מגיש ושלטון העם שוב יורד 
אל הכביש ואני מתבזה . . . אבל עברנו את פרעה , נעבור גם את זה " . אריאל 
עבר מעיסוק בחוויות אישיות לתיאור לא - מחמיא של המציאות . כהרגלו , הוא 
עושה זאת בלוליינות מילולית מרשימה , שנדירה בפזמונאות העברית . הוא מותח 
ביקורת קשה על הפוליטיקאים ב"נרקומן ציבור " : " רק יש בינינו בכל זאת 
הבדל ברור : הנזק שלי חל רק עלי שלך על כל הציבור " . גם האיש הקטן , 
שמספק לנרקומן הציבור את המנה שלו , אינו זוכה לשבחים ב"שיר הקומבינה " , 
שמשתתפים בו , בין השאר , דפנה ארמוני ואריאל זילבר . רק בשיר אחד אריאל 
אינו עוסק באקטואליה " אולבבו " , בלדה מקברית מתחילת דרכו של ילד תלידומיד 
( תרופת ארגעה שגרמה עיוותים לתינוקות שאמותיהם השתמשו בה , בשנות הששים ) 
. בשיר , שזכה להפקה מוסיקלית בולטת , משתתפים שלום חנוך ומשה לוי . 
יש בתקליט הרבה חומר למחשבה , בהשוואה לתקליטים עבריים אחרים שיצאו לשוק 
לקראת פסח . 
