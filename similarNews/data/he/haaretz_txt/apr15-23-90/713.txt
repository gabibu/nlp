מטוס גמבו שני של חברת התעופה הלאומית של גרמניה לופטהנזה , הגיע לחטיבת 
בדק של התעשיה האווירית , לצורך ביצוע עבודות שיפוץ והסבה מנוסעים למטען . 
מדובר במטוס השני במסגרת פרויקט הסבה חדש , בהיקף כולל של 21 מיליון דולר . 
המטוס הראשון , מדגם בואינג 747 , הגיע ונכנס לעבודה בתחילת דצמבר . עבודות 
השיפוץ והסבתו למטען , אמורים להסתיים עד סוף מאי . הפרויקט החדש הוא ראשיתו 
של שיתוף פעולה בין התעשייה האווירית ללופטהנזה . אם העבודות יתבצעו לשביעות 
רצונה של חברת התעופה הגרמנית , הן יניבו עבודות נוספות , שיגדילו את היקף 
הפרויקט ל02 מיליון דולר . בחטיבת בדק מתייחסים לפרויקט כאפשרות לסלילת דרך 
לפני התעשייה האווירית , לקבל עבודות נוספות בתחום זה , מחברות תעופה אחרות 
בחו"ל . לדברי ראש החטיבה , אבנר רז , מדובר בפרויקט חשוב של הסבת מטוסי 
נוסעים להטסת מטען . נושא זה , להערכתו , יהווה את אחד מתחומי העיסוק 
העיקריים של החטיבה בעתיד . 
