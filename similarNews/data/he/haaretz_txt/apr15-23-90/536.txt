שר התחבורה , משה קצב , חתם על תקנה לפיה לא יותר לייבא לישראל החל משנת 
הדגם 1991 , המתחילה באוגוסט שנה זו , מכוניות המצויידות ברפידות בלמים 
המכילות אסבסט . דובר משרד התחבורה מסר כי תקנה זו נסמכת על החלטת שר הבריאות 
לאסור שימוש תעשייתי באסבסט , שנחשב , כידוע , כחומר מסרטן . אגף הרכב 
במשרד התחבורה יורה לכל המוסכים בישראל לא להשתמש בעתיד , ברפידות אסבסט 
בעת החלפת בלמים , ובמקביל ייאסר יבוא או ייצור מקומי של רפידות בלם כאלה . 
ארצות השוק האירופי המשותף עומדות גם הן לאסור את השימוש ברפידות המכילות 
אסבסט , כאשר בשוודיה , גרמניה ובמרבית מדינות ארצות - הברית השימוש בהן 
אסור זה מכבר . 
