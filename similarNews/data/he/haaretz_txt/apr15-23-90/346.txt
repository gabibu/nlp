שכיחות מומים מולדים באברי השתן ובכליה אצל ילדים הולכת וגדלה , אך המודעות 
לנושא אצל הרופאים המטפלים בילדים אינה רבה . זו הסיבה שמנהל המכון האורולוגי 
במרכז הרפואי בילינסון , פרוף צירו סרוודיו , וד"ר פנחס לבנה אירגנו סימפוזיון 
בנושא . המטרה היתה להעלות את חשיבות האבחון המוקדם של המומים ומתן טיפול 
מתאים בהם כדי למנוע נזק להתפתחות הילד בעתיד . בין הממצאים הבולטים שהוצגו 
בכנס , טיפול בתסמונת של " אשכים תמירים " , אחד המומים השכיחים , המופיע 
אצל % 3 מהילודים הזכרים . המום מאופיין באי ירידת האשכים לשק האשכים . האשכים , 
כידוע , נוצרים בחלל הבטן של העובר , ותוך כדי ההתפתחות הם נודדים דרך 
המפשעה עד שהם מגיעים לשק האשכים . אצל % 1 הסיכויים שהאשכים ירדו לאחר שנה 
מהלידה הם אפסיים ויש לנקוט טיפול כירורגי . ההצלחה ב713 ניתוחים שבוצעו 
במכון האורולוגי לתיקון מום זה הגיעה ל%89 . בדרך כלל מנתחים ילדים בני 
24 שנים . ככל שמקדימים את הניתוח מונעים סיבוכים בעתיד . נוסף על הסכנה 
של אי - פוריות במקרים כאלה , נמצא ששיעור הופעת גידולים באשכים במקרים 
של אי ירידת האשכים גבוה פי % 03 מבמצבים נורמליים . ניסוי שערך ד"ר חיים 
דרוקמן מהמכון האנדוקריני של בית - החולים מלמד , שב%52 מהמקרים אפשר לזרז 
את ירידת האשכים באמצעות טיפול הורמונלי . לדברי ד"ר לבנה , יש עדויות 
שבזמן פציעה תסמונת זו יכולה לגרום לסיבוך . סיבוך יכול גם להיגרם אם לילד 
יש שבר במפשעה . בכנס הוצגו תוצאות ניתוחיות לתיקון מום שכיח אחר : מצב 
שפתח השופכה לא נמצא בקצה הפין , אלא מרוחק מהקצה . שכיחות מום זה היא 
1 ל001 לידות . שיעור זה הוא פי שניים מהמדווח בעולם . הסיבות לכך , 
אומר ד"ר ליבנה , לא ידועות . ייתכן שיש קשר גנטי לקבוצה מסוימת באוכלוסייה , 
אבל אין עדיין שום הוכחה לכך . הטיפול מחייב ניתוח כדי לאפשר לילד לקיים 
יחסי מין בעתיד ולהבטיח פוריות . סיכום של 061 ניתוחים לתיקון המום הזה , 
שבוצעו במכון האורולוגי בבילינסון , מעלה כי שכיחות הסיבוכים לאחר הניתוח 
הגיעה ל%1 לעומת % 5 בעולם . בכנס הוצגו תוצאות גילוי מוקדם , במהלך ההריון , 
של מומים מולדים בכליות ובאברי השתן באמצעות סורק על - קולי ( אולטרה - 
סאונד ) . במעקב שנעשה בבילינסון אחר 08 יילודים שהתגלה אצלם בזמן ההריון 
מום מולד , נמצא שלאחר הלידה רק אצל שליש מהם היה המום משמעותי והצריך התערבות 
כירורגית . מום שכיח אחר הוא זרימת שתן מהשלפוחית לכיוון השופכן והכליה , 
דבר המלווה בזיהומים בדרכי השתן וגורם נזק לכליות . מספר הילדות הסובלות 
ממום זה גדול פי חמישה ממספר הילדים . יש דרגות שונות של חומרה , ובהתאם 
לכך הטיפול . עד כה היה מקובל לתקן את המום בניתוח . רופאי המחלקה האורולוגית 
במרכז הרפואי שערי צדק הציגו הצלחה של תיקון מום אצל 511 ילדות בפעולה פולשנית , 
המונעת ניתוח . השיטה היא הזרקה , באמצעות אנדוסקוף , של חומר סינתטי 
במעבר בין השופכן לשלפוחית השתן , במטרה לתמוך במקום הפגוע כדי למנוע חזרת 
השתן . בכנס הוצגו מחקרים המצביעים על הצלחה של % 09 בטיפול בגידולים ממאירים 
בכליה אצל ילדים , באמצעות טיפול משולב הכולל כירורגיה , כימותרפיה והקרנות . 
למרות ההצלחה אין עדיין מעקב שיכול להוכיח כי לא נפגע הפריון של הילד . 
