מי שאינו מעורה בהלכי הרוח בקרב הציבור החרדי מתקשה לרדת לסוף דעתו של נשיא 
מועצת חכמי התורה , הרב עובדיה יוסף . חודש ימים בלבד אחרי שהורה לח"כים 
של ש"ס להיעדר מהצבעת האי - אמון בכנסת כדי להביא להפלת ממשלת האחדות הלאומית , 
הוא מצהיר עתה על חתירתו לכינונה מחדש של ממשלת אחדות לאומית עם רוטציה . 
מה קרה ב53 הימים שחלפו מאז נפילת הממשלה , שגרם לרב יוסף לשנות את עמדתו 
ב081 מעלות ? מדוע אחרי שמתח ביקורת חריפה על ראש הממשלה , יצחק שמיר , 
בשל סירובו לקבל את הצעת הפשרה שיזם כדי למנוע ברגע האחרון את נפילת הממשלה , 
הורה לח"כים של ש"ס להמליץ בפני הנשיא להטיל את תפקיד הרכבת המשלה על שמיר ? 
אין ספק שהשינוי הדרמטי בעמדותיו של הרב יוסף מעיד על הדילמה הקשה וההתלבטויות 
הרבות שבהן שרוי נשיא מועצת החכמים . כבעל השקפות מדיניות יוניות , היה 
רוצה מאוד בכינונה של ממשלה צרה בראשות המערך . הוא חרד שהקיפאון בתהליך 
המדיני יוביל לבידודה של ישראל , להפסקת הסיוע האמריקאי , וחמור מכל למלחמה 
ולשפיכות דמים . לכן הוא מאמין שרק ממשלה בראשות שמעון פרס ויצחק רבין יכולה 
לקדם את תהליך השלום . הרב יוסף חושש מממשלה צרה בראשות שמיר , שתישען 
על מפלגות הימין הקיצוניות , משום שהוא משוכנע שממשלה כזאת תהיה בבחינת 
אסון למדינה ; היא תמית את התהליך המדיני והיא עלולה לגרום למלחמה עקובה 
מדם . קפמאבינאבל הרב יוסף ער מאוד להלכי הרוח בציבור החרדי . כשהגיעו לאוזניו 
הדי קולות המפגינים מקרב מצביעי ש"ס נגד שר הפנים הרב אריה דרעי , בשל 
מעורבותו בהפלת הממשלה ותמיכתו הגלויה ( עד לימים האחרונים ) בממשלת מערך , 
השכיל הרב הראשי לשעבר להבין כי הוא אינו יכול לבגוד בציבור בוחריו , בני 
עדות המזרח , שהתנגדותם ואיבתם לפרס גוברות על אהדתם למועצת החכמים של ש"ס . 
לכן הורה לשר דרעי ולח"כים יאיר לוי , רפאל פנחסי , אריה גמליאל ושלמה 
דיין להמליץ בפני הנשיא להקים ממשלה בראשות שמיר . הרעיון שעמד מאחורי צעד 
זה היה , שנוכח התיקו ( 06 : 06 ) בין שני הגושים הגדולים פרס לא יצליח , 
ובעקבותיו גם שמיר , במאמצים לכונן ממשלה צרה , ולכן לא יהיה מנוס מהקמת 
ממשלת אחדות . וממשלה כזאת היא בבחינת הרע במיעוטו לפי הרב יוסף , משום 
שהיא תסכל הקמת ממשלת ליכוד עם מפלגות הימין הקיצוני ותרגיע את ציבור הבוחרים 
של ש"ס , שאינו מוכן להשלים עם ישיבתם של שמיר , ארנס , דוד לוי ואריאל 
שרון באופוזיציה . חיזוק לעמדתו זו קיבל הרב יוסף כששמע על התנגדותו העיקשת 
של ראש ישיבת פוניבז , הרב שך , להקמת ממשלת מערך צרה . הרב מבני - ברק 
הורה לח"כים של דגל - התורה אברהם רביץ ומשה גפני להתנגד להפלת ממשלת האחדות , 
ולהמליץ בפני הנשיא להטיל את הרכבת הממשלה על שמיר . קפמאבינהרב שך היה 
אחד השושבינים להקמתה של תנועת ש"ס ורבים מראשיה , עסקניה ובוחריה , שקיבלו 
את חינוכם בישיבות ליטאיות , אינם מוכנים להפנות לו עתה עורף ולתמוך בממשלת 
מערך צרה בניגוד לעמדתו , גם אם הדבר יוביל לפגיעה בנשיא מועצת החכמים . 
כך עשה שר הקליטה , הרב יצחק פרץ : כשנאלץ להכריע בין נאמנותו לרב יוסף 
לבין תפיסתו המדינית השוללת פשרה טריטוריאלית , נטש את ש"ס . ברור היה שהרב 
יוסף יעשה כל מאמץ למנוע קרע עם הרב שך . הוא מודע היטב לכך שמאחורי הרב 
הישיש ניצבות חטיבות של חסידים ותומכים , גם בקרב בני עדות המזרח , שילכו 
אחריו באש ובמים גם אם צעדם יתפרש כבגידה בנשיא מועצת החכמים . לכן החליט 
הרב יוסף לשמוע בעצתו של שר הפנים וליזום מהלך טקטי של חתירה להקמת ממשלת 
אחדות לאומית עם רוטציה , שנועד לתפוס שלוש ציפורים באבן אחת : ראשית , 
לרצות את הרב שך ( כך נולד רעיון הרוטציה , שבמסגרתו יכהן שמיר תחילה 
כראש הממשלה ) . שנית , להרגיע את הציבור הרחב של מצביעי ש"ס , התומכים 
אידיאולוגית בליכוד , על - ידי שיתוף שמיר ושרי החישוקים בממשלה החדשה . 
סיבה נוספת למהלך זה מצד הרב יוסף היא הרצון לחיות בשלום עם מצפונו ולהיות 
נאמן לתפיסתו הבסיסית , שאין לתת יד לממשלת ליכוד צרה שתישען על מפלגות 
הימין הקיצוני ותשלח את פרס ורבין אל ספסלי האופוזיציה . כדי לקדם את התוכנית 
הזאת שנרקמה כבר באמצע השבוע שעבר בפגישה שקיים הרב יוסף בביתו עם השר דרעי 
והח"כים של ש"ס , נפגש הרב יוסף ביום רביעי שעבר עם ראש הממשלה יצחק שמיר 
ובסוף השבוע עם יו"ר מפלגת העבודה שמעון פרס ועם יצחק רבין . כלפי חוץ ניסו 
ראשי ש"ס , ובעיקר השר דרעי , ליצור את הרושם המוטעה שהפגישה עם שמיר התנהלה 
באווירה טובה . אולם בשיחות רקע שלא לייחוס מדגישים גורמים בש"ס , כי הרב 
יוסף היה מאוכזב מאוד מהלאווים ששמע משמיר הן ליוזמת בייקר והן לכינונה 
של ממשלת אחדות עם רוטציה . פגישה זו חיזקה את דעתו של יוסף , שיש להמשיך 
במאמצים לכונן ממשלת אחדות לאומית , משום שהיא הרע במיעוטו . 
