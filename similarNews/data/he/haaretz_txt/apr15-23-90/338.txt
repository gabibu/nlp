יחסית של עליית המדד במארס מוקדמת מדי . אמנם היו ציפיות לשיעור עלייה גבוה 
יותר , בין השאר בגלל הפיחות שנעשה בחודש שחלף ובגלל העלאת מע"ם . אבל 
יש סימנים המלמדים שהאינפלציה החד - ספרתית עדיין רחוקה מהישג יד . כבר 
כעת ברור שהמדד באפריל יהיה גבוה הרבה יותר . ויש לכך כמה הסברים . ראשית , 
אפריל הוא מועד התשלומים השנתיים למיניהם . שנית , בחודש זה מתחילה עונת 
הקיץ בענף ההלבשה . שלישית , בערב חג הפסח היו , מן הסתם , התייקרויות . 
ובמקביל , כבר היתה האצה של ממש במחירים הסיטוניים של תפוקת התעשייה , 
% 9 . 1 בחודש שעבר , השיעור הגבוה ביותר בכל השנה החולפת . אמנם המשק 
שרוי במיתון , ועד כה נאלץ המגזר העסקי לספוג חלק נכבד מהעלויות , אך דווקא 
משום שחידוש הצמיחה אינו נראה באופק גוברת התחושה שהמשק מצוי בתקופה של סטגפלציה 
מעמיקה , שילוב מסוכן של קיפאון עם התייקרויות . ראוי להזכיר כאן לאיזה 
מצב הידרדר תקציב המדינה , לאחר " שוד הקופה " וחלוקת הכספים הייחודיים . 
אין ספק שיהיה צורך בתקציב נוסף , ופירוש הדבר הגברת הלחצים האינפלציוניים 
בלא כל סיוע לכלכלה להיחלץ מהשפל הפוקד אותה . אפילו גל העלייה , שקיוו 
כי יתרום לשיפור המצב , מאכזב לפי שעה . זרם העולים זקוק לדיור , מלאי 
הדירות אוזל , והתוצאה הבלתי נמנעת היא התייקרות מתמדת שלהן . סעיף הדיור 
ימשיך , אפוא , להעלות את המדד בשיעורים ניכרים . עליית מדד של % 2 . 1 
בתקופה של שפל כלכלי עמוק אינה צריכה לעודד איש . היא צריכה לעורר דאגה . 
מה שנחוץ כעת הוא מפנה חד במדיניות : לא עוד הרדמת המשק אלא האצת הצמיחה . 
השר דן מרידור כבר מדבר על כך , אבל יש צורך בשר אוצר פעיל שיקדיש את כל 
זמנו ומרצו לנושא הזה . 
