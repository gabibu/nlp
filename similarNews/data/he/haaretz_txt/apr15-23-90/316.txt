נשיא צכוסלובקיה ואצלב האוול , שאמור להגיע לישראל בסוף אפריל , כתב מבוא 
לספר שייצא לאור בקרוב על ידי משרד הביטחון . זו פעם ראשונה שנשיא מדינה 
זרה כותב מבוא לספר שמוציאה מערכת הביטחון , בשיתוף עם בית התפוצות . מדובר 
בהוצאה לאור , הראשונה של סדרה של 21 ספרים קהילות ישראל בתפוצות . הספר 
הראשון שיופק הוא על יהודי צכוסלובקיה , והנשיא ואצלב האוול נאות לכתוב 
לו מבוא . הספר השני יהיה על יהודי עיראק והספר השלישי על יהודי גרוזיה . 
נשיא צכוסלובקיה אמור לבקר בסוף אפריל בישראל , ולהופיע בקונגרס הראשון 
של יהודים יוצאי צכיה . 
