הוואנה ( ע"ר ) . שלא כבכמה מבירות מזרח - אירופה , בהן התמוטט השלטון 
הקומוניסטי , קובה הקומוניסטית חוגגת את יום הולדתו של ולאדימיר איליץ לנין . 
יתר על כן , בפארק הגדול על שמו של לנין ליד הוואנה נערך פסטיבל של סרטים 
קובאנים וסובייטיים , קונצרטים ותערוכות אמנות לכבודו של לנין שנולד ב22 
באפריל 0781 . העצרת הגדולה לציון הולדתו של מנהיג המהפכה הרוסית ב7191 התקיימה 
שלשום . ביום חמישי נערך טקס , בו ניטע עץ אורן מול מצבה גדולה לזכרו של 
לנין הנשקפת על פני הפארק . עשרות בתי - ספר , בתי - חרושת , כיכרות ורחובות 
בקובה נקראים על שמו של לנין . פידל קאסטרו , נשיא קובה , מתח בעבר ביקורת 
קשה על צכוסלובקיה ופולין שזנחו את תורת המרכסיזם - לניניזם והצהיר כי קובה 
לעולם לא תוותר על שיטת הממשל הקומוניסטית החד - מפלגתית . סוכנות הידיעות 
הקובאנית תיארה שלשום את קאסטרו כ"תלמיד נאמן של רעיונות המהפכן הרוסי הגדול " . 
