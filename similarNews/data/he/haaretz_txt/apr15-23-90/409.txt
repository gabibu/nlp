אלוף פיקוד הדרום , מתן וילנאי , דחה חלק מממצאיו של קצין בודק , אשר 
מונה לחקור את נסיבות בריחתו של עציר ערבי מבית - המשפט הצבאי בעזה , לפני 
עשרה ימים . הקצין הבודק , שדרגתו סגן - אלוף , הגיש את מסקנותיו לאלוף 
הפיקוד ביום ששי האחרון . הוא המליץ להעמיד לדין את מפקד מתקן הכליאה בעזה 
( " אנצאר 2 " ) , סגן אלוף שמעון מלול , וכן את סגנו , ואת קצין המילואים 
שפיקד על הפלוגה שהיתה אחראית על אבטחת בית - המשפט ביום הבריחה . המלצה 
נוספת היתה להעביר מתפקידו קצין משטרה צבאית , סגן רונן הלל , אשר לא פעל , 
לפי הממצאים , על - פי פקודות המשטרה הצבאית . הבדיקה גם מציעה לאחד את 
יחידות השמירה מסביב למתקן הכליאה תחת מפקד אחד , ולנקוט בסידורי אבטחה 
נוספים בעת שמובאים עצירים לבית - המשפט . עם הגשת הממצאים , קיים האלוף 
וילנאי דיון עליהם בלשכתו , והחליט לאמץ רק חלק מהמלצות הבדיקה : מפקד 
מתקן הכליאה בעזה וסגנו לא יועמדו לדין ; ולעומתם , קצין המילואים נשפט 
וקצין המשטרה הועבר מתפקידו . מקורות צבאים בכירים אמרו ל"הארץ " , כי ממצאיו 
של הקצין הבודק הם חמורים ביותר , ומותחים ביקורת על כך שהאלוף דחה חלק 
מן ההמלצות של הקצין , שצה"ל מינה בעצמו . לפני עשרה ימים ברח העציר מחמוד 
חסין קאוגי , תושב בית לאיה , מבית - המשפט הצבאי בעזה , לשם הובא לצורך 
הקראת כתב - אישום . כתב האישום מייחס לקאוגי עבירות חמורות , של פעילות 
חבלנית ורצח משתפי פעולה . לאחר הקראת כתב - האישום , התערבב קאוגי בין 
עורכי - הדין הערביים שהיו באולם , והצליח לחמוק משומריו . עד כה טרם נתפס , 
ומעריכים כי הצליח להגיע למצרים . בחודש האחרון הצליחו לברוח ששה אסירים 
ממתקני הכליאה הצבאיים בעזה , בקציעות , ב"אנצאר 2 " ומבית - המשפט , 
חלקם עדיין לא נתפסו . 
