" ש ( ע ) . ח"ך הרב אליעזר מזרחי הודיע שלשום בבוקר כי לא שינה את עמדתו , 
המתנגדת לממשלת מערך , ותמיכתו נתונה לממשלת ליכוד . מזרחי השיב לשאלות 
קול - ישראל , לאחר שח"ך אברהם ורדיגר הודיע כי חזר לתמוך בממשלה בראשות 
שמעון פרס . " שמעתי את הודעתו של ידידי , ח"ך אברהם ורדיגר , על השינוי 
בעמדתו , שאותה הציג עד אתמול . אני את דעתי לא שיניתי . כמובן , לא 
אוכל לתמוך בממשלה הדוגלת בעיקרון של שטחים תמורת שלום . אינני מאמין בשיטה 
זו , שרק עלולה לסכן בצורה חמורה את ביטחון המדינה " . " מעבר לכך " , המשיך 
מזרחי , " אני חושש שעצם הצגת הסיכוי שתוקם ממשלה , הדוגלת בעיקרון האמור , 
טומנת בחובה סכנה ביטחונית , שכן הדבר נותן עידוד לרבים מאויבנו , ומה 
לנו יותר מהודעתו של רב המרצחים ערפאת ותמיכתו בממשלה כזו . למשמע הודעה 
כזו אני חרד מאוד . " ההסכם שעל - פיו חתם הרב ורדיגר לתמוך בממשלת מערך 
הוא רק אחיזת עיניים , לדעתי . בהסכם אמנם נאמר שלא נראה שהנושא הטריטוריאלי 
יוכרע בקדנציה הזו , ואני מדגיש יוכרע , אבל משא - ומתן ינוהל אף ינוהל 
עם מי שמצהירים שכוונתם אחת להקים כאן מדינה פלשתינית . זאת ממש אחיזת 
עיניים . אני לא אתמוך בממשלה כזאת , ואין לי מה לדבר על נוסחאות כאלה 
ואחרות . 
