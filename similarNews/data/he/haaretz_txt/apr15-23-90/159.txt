לונדון ( ע"ץ ) . אלפי ילדים מסיירה - ליאונה שבמערב אפריקה נמכרים כעבדים 
למשפחות עשירות בלוב , בריטניה ומדינות אחרות . כך טוענת כתבת תחקיר של 
היומון הבריטי " אינדיפנדנט " . בכתבה נאמר כי את הילדים מגייסים סוכנים 
לוביים . בדרך כלל מחתימים אותם הסוכנים על חוזי עבודה לחמש שנים תמורת 
סכומים זעומים כ001 דולר לכל היותר , המועברים לידי ההורים . הסוכנים 
גם מבטיחים להורים כי ילדיהם יזכו לחינוך משופר ולמשכורת חודשית של כחמישה 
דולר . לאחר מכן הילדים נעלמים , ואיש אינו יודע מה עלה בגורלם . אחד ההורים , 
שמסר את ילדתו תמורת 051 דולר , סיפר כי כשנתיים לאחר מכן קיבל ממנה מכתב 
בו היא ביקשה ממנו שינסה לקבל סכום נוסף מהמעסיק הלובי שלה . אולם , כל 
ניסיונותיו של האיש לברר היכן בתו , או היכן הסוכן הלובי , עלו בתוהו . 
במסגרת מאמציו הוא נתקל בהורים רבים נוספים הנמצאים במצב דומה לשלו . מתברר 
כי הילדים החתומים על חוזים אלה מקבלים היתרי יציאה ודרכונים , וברגע שהם 
מגיעים למדינת היעד שלהם אין להם כל אפשרות להימלט , והם נאלצים לציית למעבידם 
ולבצע עבודות מפרכות . ה"אינדיפנדנט " מספר על הילדה האווה , שנשלחה ללבנון 
בגיל 9 כדי לשמש כמשרתת לקצין משטרה לבנוני . אשתו של הקצין מסרה את הילדה 
לאחותה בתור " מתנת נישואין " . הילדה עברה עם משפחתה החדשה מביירות ללונדון , 
ולאחר מכן ללוס - אנגלס , תוך שהיא נאלצת לעבוד מעלות השחר ועד חצות . 
רק לאחר שבע שנים של עבדות הצליחה האווה להימלט . 
