ביירות ( ע"ץ ) . תנועת אמל האשימה אתמול את החיזבאללה כי רצחה במערב 
ביירות את אחד מראשיה . מקור בארגון השיעי אמר לסוכנות הידיעות הצרפתית , 
כי אנשי מיליציה פרו - איראנים שנהגו במשאית , פתחו אתמול בבוקר , בסביבות 
השעה 03 . 8 , באש על עלי אבו חאסאן , האחראי מטעם אמל על רובע זוקאק אל - 
בלאת שבמערב ביירות . אבו חאסאן נהרג במקום . מיד לאחר הרציחה פרצו קרבות 
מנשק אוטומאטי וטילי נ"ט בין אנשי אמל והחיזבאללה באזור . אמל טוען , כי 
הרוצחים הגיעו ממרכז התרבות של שגרירות איראן שנמצא במערב ביירות וחזרו לשם 
מייד לאחר הרצח . 
