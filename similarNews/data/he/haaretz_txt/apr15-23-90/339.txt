את הזדהותם עם שימור כדור הארץ ומניעת ההידרדרות האקולוגית המאיימת על הישרדותו . 
המטרה היא לזעזע את הממסדים הפוליטיים ולגייס את האוכלוסייה ברחבי העולם 
להתארגנות כלל - עולמית שתמנע שואה סביבתית . הסיכוי היחיד להשיג מטרה זו 
טמון בשיתוף פעולה בין ממשלות ועמים . לשם כך יש לכונן סדר עולמי חדש : 
לזנוח את האינטרסים הלאומיים לטובת קואופרציה בין - לאומית שעניינה שמירת 
איכות סביבה של העולם . הרפיית המתחים הבין - גושיים , החלשת הניגודים האידיאולוגיים 
והפחתת הסכנה של מלחמה גרעינית הגבירו את הסיכוי לגיבוש משטר עולמי שיקדיש 
את עצמו למאבק במעורבות ההרסנית של האדם במעשי בראשית . אם מערכה זו תצליח , 
נהיה עדים להווי חיים שונה מהקיים . יגיע הקץ לעידן הפיתוח הכלכלי שנשען 
על ניצול בזבזני של האנרגיה המקובלת ושל המחצבים שכמותם מוגבלת . מפנה בחלוקת 
אוצרות הטבע וברמת החיים הקוטבית הנהוגה כיום הוא מחויב המציאות . בתחילת 
עשור ה09 התברר לקהילייה המדעית ולראשי המדינות הגדולות , שהבעיות הסביבתיות 
והאקולוגיות החמירו . עדויות לכך היו בממצאים של אנשי מדע בלתי - תלויים 
שהצביעו על התמורות המאיימות . כמחצית תושבי כדור הארץ נושמים כיום אוויר 
מזוהם . קרוב למחצית העוסקים בחקלאות נאלצים להשתמש במים מזוהמים . בעיית 
טיב המים והמחסור בהם מדאיגה ביותר . ניצול מקורות המים בשאיבות - יתר וזיהומם , 
מות עשרות אלפי אגמים ונהרות והתגברות גורמי הזיהום הגשם החומצי , רעלים 
כימיקליים , מיני דישון ופסולת היו לעניין קיומי . מצב עגום מתגלה בחלק 
מהאוקיינוסים והימים : הים הצפוני , הים הבלטי , חלקים מהים התיכון וחופים 
רבים באוקיינוסים היו לאזורי שפכים תעשייתיים ועירוניים . מדי יום האדם מייצר 
מיליוני טונות של חומרים רעילים ופסולת גרעינית . אין עדיין פתרון לסילוק 
יעיל של הכמויות האדירות הללו . הפסולת העירונית היא מטרד מסוכן ; הררי 
הפסולת נערמים ומזהמים את הקרקע ומי - התהום . המחזר לסוגיו אינו משיג את 
ייצור הפסולת הביתית . סחף הקרקע גבר מאוד . אזורים נרחבים , כ051 מיליון 
דונם , נהפכים לשממה מדי שנה באפריקה , בתת - היבשת של אסיה ובאמריקה הדרומית . 
המדבר באפריקה מתפשט ללא הרף . ככל שגוברת צריכת האנרגיה , גובר זיהום 
האוויר . מדי שנה אנו מעלים לאוויר כ01 מיליארדי טונה גזים רעילים . קפמאבינהאיום 
החמור מכל התגלה בשתי תופעות אל - טבעיות החלל בשכבת האוזון העוטפת את כדור 
הארץ ומגינה עליו מפני חדירת קרינה מסוכנת , והתהוות החממה שחונקת את הביוספירה . 
באחרונה נקבע שהחור באוזון , מעל אנטארקטיקה , גבוה כמו האוורסט ורוחבו 
כרוחב ארצות - הברית . התוצאה : שינויים אקלימיים ותופעות טבע חדשות . 
פני הימים התחממו לכדי 5 . 72 מעלות צלסיוס . האוויר הלח הוליד הריקנים 
קטלניים , כמו " הוגו " ו"גילברט " , שעשו שמות באזור הקריבי , אסם התבואה 
של צפון - אמריקה הצחיח . היובש פגע בערבות סיביר ובסין . לא מכבר פקדו 
את מערב - אירופה סערות והצפות שזיעזעו את הארצות הגובלות באוקיינוס האטלנטי . 
בני - האדם הם הנושאים באחריות לזעזועים המתרחשים . אנו מייצרים כמויות 
ענק של תחמוצות חנקן , גופרית , תרסיסים ומזהמים . אנו שורפים כ5 מיליארדי 
טונה של דלקים בשנה . עקב כך צפויה התחממות ניכרת בשיעור 5 . 15 . 4 מעלות 
בעשורים הקרובים . הדבר יביא להמסת קרחונים , להתחממות נוספת של פני הימים 
ולגיאות האוקיינוסים . מקומות נמוכים עלולים לשקוע ולהיעלם . גרו הארלם 
ברונדטלנד , שכיהנה כראש ממשלת נורווגיה ועמדה בראש " הוועדה העולמית על 
הסביבה והפיתוח " , ניסחה את גרסתה לפתרון הבעיות : " צמיחה ושפע , שהעמים 
ייהנו ממנו תוך כדי שוויון , מסוגלים לספק אמצעים לפתרון בעיות הסביבה . 
הצמיחה חייבת להשתקף בהקשר רחב מהמקובל , כי הגידול אינו יכול להימשך תוך 
כדי ניצול איכות הסביבה . רק בסביבה בריאה יכולה לפרוח כלכלה בריאה " . 
מכאן , שרק חלוקה מחודשת של המשאבים הטבעיים ודרכי ניצולם עשויה להביא לאיזון 
דמוגרפי , אקולוגי וסביבתי . להתארגנות העולמית היו שני מישורים : אזרחי 
וממלכתי . קבוצות של בעלי תודעה אקולוגית בארצות - הברית של שנות ה07 הוציאו 
לחוצות הערים לפני 02 שנה כ51 מיליון איש . הם פתחו את עידן המעורבות האקטיווית 
בנעשה בתחום הסביבה . שם המבצע היה " יום כדור הארץ " . שנתיים אחר - כך 
כינס האו"ם את " ועידת שטוקהולם לסביבת האדם " , שיזמה ממשלת שוודיה ב8691 . 
זאת היתה ועידת מפנה ביחס האנושות לסביבה . החלה ההתעוררות , המביאה אותנו 
ל22 באפריל 0991 . החידוש בהתעוררות זו הוא המעורבות של מדינות המזרח הקרוב , 
ובראשן ירדן . בישראל נוהגים לציין את " יום הסביבה הבין - לאומי " 
5 ביוני ( לציון יום פתיחת ועידת שטוקהולם ) . אולם גם " יום כדור הארץ " 
יהיה אירוע שעיקרו יוקדש לחובה להגביר את החינוך בנושאי איכות הסביבה ואת 
מעורבות גורמי התרבות והאמנות בהקניית החשיבות של בעיות הסביבה . בישראל , 
הטרודה בבעיות ביטחון , עלייה ומצוקות כלכליות תמידיות , שוררת אדישות 
כלפי נושאים של איכות הסביבה . מפליא שדווקא הקדמונים היו ערים לבעיות : 
במדרש קוהלת רבה ( ז כ"ח ) נאמר : " בשעה שברא הקדוש ברוך הוא את האדם 
הראשון נטלו והחזירו על כל אילני גן העדן ואמר לו : ראה מעשי כמה נאים ומשובחים 
הם . כל מה שבראתי בשבילך בראתי . תן דעתך שלא תקלקל ותחריב עולמי , 
שאם תקלקלו אין מי שיתקן אחריך " . 
