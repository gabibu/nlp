מקלט הטלוויזיה של זהבה בר - תנחום מרחובות עוקל . הסיבה לא היתה אי תשלום 
האגרה , חלילה . האגרה שולמה , ואפילו בהוראת קבע במשך שנים רצופות . 
הסיבה היתה טעות של מחלקת הגבייה של רשות השידור , וכשמוסד ציבורי טועה 
אין כנראה שום כוח בעולם שיבלום אותו . ב22 בספטמבר אשתקד מצאה בר - תנחום 
פתק רשמי על דלת ביתה ממחלקת הגבייה של רשות השידור , בו מתרה בה הרשות 
לשלם חוב בן ארבע שנים , מ5891 עד 9891 . מאחר ששילמה את האגרה בהוראת 
קבע , לא התייחסה להתראה , בהנחה שמדובר בטעות שפקידי מחלקת הגבייה ייווכחו 
בה בכוחות עצמם . חודש לאחר מכן , ב22 לאוקטובר , הבינה בר - תנחום כי 
לא היה מקום לשלווה . בפתק רשמי נוסף ממחלקת הגבייה הוזהרה כי בקרוב צפויה 
בביתה " פריצה בכוח " מטעם חבורת המעקלים . " ניסיתי להתקשר מיד לסניף 
ראשון לציון , הקרוב ביותר למקום מגורי , אך זו הרי משימה בלתי אפשרית , 
משום שהטלפון שם תפוס בלי הרף " , כותבת בר - תנחום במכתב תלונה למחלקת 
הגבייה של הטלוויזיה הישראלית , בו היא תובעת פיצויים על העיקול המיותר . 
היא פנתה למחלקת הגבייה בירושלים . בתחילה , סירבו להאמין שהיא משלמת בהוראת 
קבע . כאשר התעקשה שיש בידיה אישורים בכתב , הועברה לפקידה בשם עדנה . 
" היא היתה היחידה שדיברה איתי בצורה נאותה " , מציינת בר - תנחום בתלונתה . 
בדיקת מצב החשבון של בר - תנחום במסוף המחשב הראתה שהמתלוננת צודקת ואמנם 
תשלומיה משולמים כסדרם . " ביקשתי מעדנה שתמסור זאת לסניף ראשון לציון . 
היא לקחה את מספר הטלפון והבטיחה שתדאג לדווח " . ב92 בנובמבר התדפקו על 
דלת ביתה שני גובים ממחלקת הגבייה ושוטר ( שמות המעקלים צוינו בתלונה ) 
. " שאלתי לתומי אם הם באו להתנצל , אבל מהר מאוד הועמדתי על טעותי " , 
היא כותבת . הגובים לא הסתפקו באישור התשלום של מחלקת הגבייה או בתדפיס 
מהבנק שלה , שמצביע על הוראות הקבע האחרונות . הם דרשו דפי חשבון בנק מחמש 
השנים האחרונות . אלה לא היו בידה והמקלט עוקל . למחרת פנתה שוב לעדנה 
בירושלים . בעוד עדנה מנסה טלפונית להעמיד את סניף ראשל"ץ על טעותו , 
נאלצה בר - תנחום לכתת רגליה מרחובות לראשל"ץ כדי להשיב לעצמה את הגזל . 
דרשתי מהם לבדוק במסוף את מצב החשבון שלי . ראיתי ירוק על גבי שחור שבמחשב 
מצוין שאני משלמת את החשבונות בהוראת קבע . המקלט אמנם הוחזר לה בצהריים , 
אבל היא החליטה שעל טרטור זדוני כזה מגיעים לה פיצויים בסך 64 . 0011 ש"ח . 
בתשובה לתביעתה ענה לה נדיר חוגה , מנהל מחוז הדרום של מחלקת הגבייה , 
כי טענותיה מוצדקות . הוא תירץ את הטעות ב"שינויים במערכת המיכונית של 
מחשב הגבייה " . הוא הבטיח כי הוצאו הוראות לצוותי ההוצאה לפועל שלא להמשיך 
בעיקולים במקרים שבהם קיימת הוראת קבע . הבטחתו של חוגה מיותרת משום שבמקרים 
של הוראת קבע אסור היה לבצע עיקול גם קודם לכן . טענתו של חוגה כאילו התגלתה 
הטעות רק בעקבות מכתבה אינה נכונה לפי בר - תנחום . בר - תנחום פנתה לבית 
המשפט לתביעות קטנות כדי לממש את זכויותיה . אבי כץ , מנהל מחלקת הגבייה 
הארצית של רשות השידור אמר בתגובה כי זו היתה " טעות אנוש " , והוא מבטיח 
שהם ילמדו מהטעות . עם זאת , הוא לא מבין כלל על יסוד מה נתבעת המחלקה 
לשלם פיצויים . " אנחנו מוסד ציבורי ואין לנו מחלקה שמעניקה פיצויים " . 
לשאלה , כיצד ינהג במקרה שבית המשפט יפסוק על תשלום פיצויים אמר : " נכבד 
פסק דין של בית משפט " . 
