חברת כלל ביטוח מקבוצת כלל תעסוק בעתיד בביטוח סיכוני סחר חוץ . חברת כלל 
מסרה אתמול כי היא הראשונה מבין החברות הפרטיות שקבלה היתר כזה . בדיקת 
" הארץ " גילתה כי חברת ביטוח אחרת , החברה לביטוח אשראי קיבלה היתר כזה 
כבר לפני כחצי שנה והחברה נערכת לתת שירותים כאלה כבר בזמן הקרוב . החברה 
לביטוח אשראי הינה בבעלות חברות הביטוח הפניקס והסנה שכל אחת מהן מחזיקה 
ב%03 ממניותיה . % 04 מהמניות מוחזקים על ידי סוכנות הביטוח סימון את ויזל 
ומנכ"ל החברה ד"ר חיים הובר . עד כה רק החברה הממשלתית , החברה הישראלית 
לסיכוני סחר חוץ , שהוקמה במיוחד לצורך סיוע ליצואנים הורשתה לעסוק בכך . 
חברות ביטוח נוספות מנסות להשיג אישורים כאלה , באמצעות חברות ביטוח זרות . 
כלל ביטוח והחברה לביטוח אשראי הינן החברות הישראליות הראשונות שהציעו 
אלטרנטיווה לחברה הממשלתית עבור יצוא לכל חלקי העולם . עם זאת כמה חברות 
אחרות מנסות באחרונה לפעול בתחום זה על ידי ייצוג חברות ביטוח זרות . למפקח 
על הביטוח במשרד האוצר הוגשו בעבר מספר בקשות של חברות ישראליות להרחיב את 
פעילותן לסיכוני סחר חוץ אך המפקח דחה את כל הבקשות ודרש מהן הקמת חברות 
נפרדות שיתמחו בנושא זה . כלל ביטוח ערכה , באמצעות חברה בין - לאומית , 
סקר נרחב באירופה ובארה"ב ובעקבות כן חתמה חוזה עם חברה בין - לאומית העוסקת 
בביטוח אשראי אשר תעמיד לרשות כלל ביטוח הן את הפריסה הבין - לאומית שלה 
והן את הקשר לבנק המידע שלה . כלל ביטוח רואה בכניסה לענף פריצת דרך עסקית , 
במסגרת אסטרטגיה של חדירה לתחומים הדורשים התמחות ואין בהם תחרות פרועה . 
