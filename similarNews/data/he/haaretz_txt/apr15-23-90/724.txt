" המצב הקיים שבו הייצוא החקלאי מבוצע ברובו על ידי גופי ענק מונופוליסטיים , 
הוא בלתי נסבל " , אמר אתמול מזכיר האיחוד החקלאי , מרדכי דלגיו , לקראת 
הדיון על מערכות השיווק החקלאי שיתקיים בשבוע הבא בהשתתפות כל גורמי הממסד 
החקלאי . האיחוד החקלאי מייצג 15 יישובים חקלאיים ותיקים , כמעט כולם מבוססים , 
וכן 02 יישובים צעירים , חלקם בבקעת הירדן . עמדתו של גוף זה כנגד השיווק 
הריכוזי מנוגדת לעמדה של משרד החקלאות , אשר מתנגד לשינוי במצב הנוכחי 
שבו רוב הייצוא החקלאי מבוצע בלעדית באמצעות מועצות הייצור , הכפופות למשרד 
החקלאות . במסמך שהכין , דורש דלגיו לאפשר תחרות בין גורמים שונים לביצוע 
הייצוא של ירקות , פירות ומוצרים חקלאיים אחרים , כדי להשיג פריצת דרך 
בייצוא זה . כדי למנוע מצב שבו כל אחד יוכל לקבל רשיון יצוא , הוא מציע 
שייקבעו קריטריונים מחמירים לגבי הערבויות , הביטחונות והיכולת המקצועית 
לחברה המבקשת לבצע יצוא חקלאי , בדומה לקריטריונים הקפדניים הנהוגים על - 
ידי משרד החקלאות לגבי הסוחרים בשוק הסיטונאי של תל - אביב . בניגוד לאיחוד 
החקלאי , הגופים האחרים במגזר החקלאי , כמו המרכז החקלאי , התאחדות האיכרים 
ושתי התנועות הקיבוציות הגדולות , וכן משרד החקלאות מתנגדים לביטול הריכוזיות 
בייצוא החקלאי , באומרם שלקראת האיחוד הכלכלי באירופה בשנת 29 , אסור לאפשר 
פיצול במערכות הייצוא החקלאי . 
