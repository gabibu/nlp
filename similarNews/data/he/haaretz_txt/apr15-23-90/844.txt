חבר פרלמנט מן הלייבור טוען , כי בריטניה שמה עצמה ללעג בחוסר יכולת 
האבחנה שלה . שר החוץ העיראקי אומר , כי גם אם היה קונה בלונדון בונבוניירה , 
היה מואשם בניסיון לקנות פצצה אטומית . אבל יש המבקשים לקשר את " התותח 
הגדול ביותר בעולם " , הנפצים הגרעיניים , תלייתו של העיתונאי באזופט , 
" קונדור 2 " והטבח הכימי בחאלאבצה לאיש אחד סדאם חוסיין . השערות 
רבות נשמעו מאז פשיטתו של המכס הבריטי על ה"מארינר " , הנושאת דגל ברמודי 
בנמל טיספורט שליד העיר מידלסבורו . בתחילה נשמע העניין כ"פלוף " . תותח 
ענק באורך 04 מטר ? לשם מה ? ההסבר שהוא נועד לשיגור פגזים גרעיניים או 
כימיים נפל על אוזניים אטומות . המכס נראה כמי שהבקיע שער עצמי , ובריטניה 
החלה לגמגם כאילו עמדה לבקש את סליחתו של סדאם . בימים הראשונים של הגילוי 
נוצר הרושם כי אכן בציוד פטרו - כימי תמים מדובר . טענתה של " פורג מאסטרס " , 
החברה המייצרת , נשמעה אמינה . " אפילו ייצאנו כבר לעיראק 44 יחידות 
כאלה , באישור של משרד המסחר והתעשייה " , אמרה . אבל אז עלה בראשונה שמו 
של ד"ר גראלד בול . כאשר המדען הקנדי בעל האובססיה לארטילריה ארוכת - טווח 
מצא את מותו ב22 במארס לפני דלת דירתו בבריסל , התקשורת הבריטית לא הזכירה 
זאת . גם גילוי הנפצים בנמל האוויר היתרו לא הביא לגילויו של בול . אפילו 
המשטרה הבלגית לא הגיעה לכל כיוון בחקירתה . האיש נורה פעמיים בעורפו באקדח 
עם משתיק קול , ששה ימים בלבד לפני פרשת הנפצים , ורק הצינורות קישרו אותו 
עם עיראק . האמת היא , שבול עבד שנים רבות בשירותה של בגדד . קפמאבינהוא 
נולד בקנדה וב2791 קיבל אזרחות אמריקאית על ידי הקונגרס , בהמלצתו של המועמד 
לנשיאות לשעבר , בארי גולדווטר . ארבע שנים קודם לכן הוא הקים בקוויבק חברה 
לחקר חלל ויצר קשר עם סוכני סי - איי - אי רבים . " ספייס ריסרץ קואופוריישן " 
עסקה בפיתוח ובמכירה של חלקים בליסטיים והיתה קשורה זמן קצר עם הצבא האמריקאי . 
כשעברה על החוק בעיסוקיה עם דרום - אפריקה , נכנס מייסדה לכלא והיא הוצרכה 
לפשוט את הרגל . מאז עברו בול ובנו מייק לאירופה , הקימו את החברה מחדש 
כעבור שנתיים , ויצרו קשרי עבודה עם בגדד . בול לא היה פרו - ערבי , אולם 
עיראק היתה ככל הנראה המדינה היחידה שהסכימה לממן את הרפתקאותיו ולנצל את 
מומחיותו . הוא ואנשיו עבדו גם באתר הטילים אל - חילה , שם אירע הפיצוץ 
המסתורי ב71 באוגוסט ונהרגו כ007 עובדים . שם גם נתפס בקיץ האחרון העיתונאי 
באזופט , כשהוא נוטל דגימות קרקע . בול היה לא רק המומחה של סדאם , אלא 
אף איש הקשר שלו באירופה . לחברתו היו קשרים מסועפים עם שתי יצרניות תחמושת 
בבלגיה , " מקאר " ו"פי - אר - בי " . השנייה נקנתה על ידי הקונצרן הבריטי 
" אסטרה " בדצמבר שעבר , ובשל מעשי שחיתות שהתגלו במהלך הרכישה עתיד מנהלה 
לשעבר , כריסטופר גאמבלי , לעמוד לדין . על גאמבלי נאמר , כי ראה את 
בול שעות ספורות לפני מותו . קשרי בול הסתעפו באירופה ובבריטניה . חברתו 
יצרה קשר עם רשת של אנשי עסקים עיראקים , עם מפעל נשק בצפון אירלנד ועם 
" יורומאק " , שאנשיה נעצרו לאחר גילוי המתגים בהיתרו . בול הוא שהזמין 
אצל " פורג מאסטרס " את שמונת צינורות המחלוקת . בכך הודתה החברה לאחר 
שמסמכי המכירה הוחרמו ממגירותיה בידי המכס . קפמאבינה"מוסד " , איך לאלבריטים 
אין ספק מי הרג את בול . המדינה הנחשבת לקורבן הפוטנציאלי של בגדד היתה 
האחראית לכך , טוענים חוקרי הפרשה בשיחות פרטיות . גם לסדאם חוסיין אין 
ספק בכך . הוא הזכיר את בול פעמיים בנאום הידוע שבו איים להצית מחצית מישראל . 
בנו של בול , מייק , הנמצא עכשיו בקנדה , מספר עכשיו כי אביו קיבל איומים 
על חייו מן ה"מוסד " . אחרים מציינים את ההוצאה ה"נקייה " וה"מקצועית " 
להורג , שלא כמו הניסיון להרוג את השגריר שלמה ארגוב . ( פעולה המיוחסת 
בלונדון לבגדד ) . אבל בול ביקר בבגדד כמה שבועות לפני מותו . הייתכן 
כי דווקא אז גמלה בלב העיראקים ההחלטה לחסל אותו כי ידע יותר מדי ? ואולי 
רוצחיו היו עמיתיו לפרויקט ? ומה בדבר הידיעות כי לילה קודם לכן היה ניסיון 
פריצה לחברת ביטחון ישראלית סמוך למקום מגוריו ? ובינתיים יש השערות נוספות 
על מהות הצינורות . אחת טוענת שהקנה שייך לתותח שיוכל להפעיל לא נשק , 
אלא לוויין ריגול , והאחרת שהוא נועד להפעיל אנטי - לוויין שיוכל להפיל 
את " אופק " הישראלי . 
