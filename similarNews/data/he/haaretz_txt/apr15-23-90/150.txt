( ע ) . התביעה במשפטו של פליקס סבג מבת - ים , הנאשם ברצח אחייניתו 
רונית סיעתי ( 22 ) ובניסיון לרצוח את גיסתו עמליה סיעתי , על רקע רומנטי 
סבוך , ביקשה ביום ששי , בסיכומי המשפט , להרשיע את הנאשם בסעיפי האישום 
המיוחסים לו . בכתב האישום נאמר , כי בראשית חודש ספטמבר 88 מצא אחיה של 
עמליה סיעתי , יצחק גרוסברד , את רונית שרועה על הרצפה על בטנה , כאשר 
שלולית דם גדולה סביבה . אמה , עמליה סיעתי , נמצאה על מיטתה בחדר השינה 
והובהלה לבית החולים במצב קשה . סבג הואשם בביצוע המעשים . התובעת , עו"ד 
מרים רוזנטל מפרקליטות מחוז תל - אביב , טוענת בסיכומיה כי הנאשם לא היה 
מוכן להיבדק בפוליגראף , אולם אט אט התאספו נגדו ראיות שאינן מותירות צל 
של ספק כי הוא האיש אשר רצח את רונית וניסה לרצוח את אמה , עמליה סיעתי . 
הראיה הישירה היא עדותה של עמליה , שהוכתה בראשה עם מוט ברזל על ידי הנאשם , 
והראיות הנסיבתיות הן : כפתור סגול שנמצא על מיטתה של עמליה , ואשר נתלש 
בעת שנאבקה עם הנאשם מחולצתו . עוד באותו ערב נמצאה החולצה תלויה על חבל 
כביסה בביתו , כאשר במקום בו היה כפתור תפור בכיס הימני נמצא קרע . שערה 
הדומה לשערות ראשו של הנאשם נמצאה על חולצה שהיתה מושלכת על הרצפה , בכניסה 
לחדר בו נמצאה גופתה של רונית . ראיה נסיבתית נוספת היא חוות הדעת הפתולוגית , 
הקובעת שמכשיר הרצח היה מוט מתכת שקצהו חד . התובעת מציינת כי עמליה סיעתי 
ניהלה רומן עם הנאשם שנים רבות בטרם מצאה את מותה בפיצוץ מסתורי במכונית 
הנאשם אחותה , שהיתה נשואה לנאשם , ואף הרתה לו . במקביל ניהל הנאשם 
רומן סוער גם עם בתה רונית , שאף רצתה להתחתן עמו . " מדובר במערכת יחסים 
מורכבת שיכולה היתה בנסיבות מסוימות להוביל את הנאשם למצב של פתרון בעיותיו 
על ידי רצח רונית ואמה עמליה " , טענה התובעת , וביקשה כאמור להרשיע את 
פליקס סבג בעבירות המיוחסות לו בכתב האישום . 
