מקור צבאי בכיר העריך אתמול , בשיחה ל"הארץ " , כי יש אפשרות ש"התותח הגדול 
ביותר בעולם " אמנם קיים , ואמר , שתותח כזה עשוי לסכן ביותר את ישראל , 
ועל הממשלה ועל צה"ל לתת את דעתם לכך . המקור התייחס לפרסומים על תותח 
עיראקי בעל קנה עצום ממדים , שאורכו מגיע עד ל251 מטר , אשר שמונה מחלקיו 
נתפסו על - ידי שלטונות המכס הבריטיים בנמל מידלסבורו בדרכם לעיראק . מקורות 
ביטחוניים אמרו אמש , כי הטכנולוגיה שפיתח המדען הקנדי גרלד בול , שהיה 
עד להירצחו בחודש שעבר בבריסל " המומחה מספר אחד בעולם לתותחים " , מאפשרת 
בניית תותח שכזה , אשר יהווה סכנה לישראל . לדברי מקורות צבאיים בכירים , 
בצה"ל אין כל התייחסות לעניין , ובשלב זה לא נערך עדיין שום דיון על הפרסומים 
הנוגעים לבנייתו של התותח על - ידי עיראק . " כרגע לא יתקיים שום דיון 
בצה"ל בנושא התותח " , אמר אחד המקורות . קפידבינפרשת " צינורות הפלדה העיראקיים " 
ממשיכה לעורר הדים בבריטניה , לאחר שהחברה המייצרת אותם הודיעה כי 44 מאותם 
צינורות כבר נשלחו בשנה האחרונה לבגדאד . שמונת הצינורות שהוחרמו בשבוע 
שעבר , בפשיטה של המכס , אמורים היו להיות חלקו האחרון של המשלוח , בן 
25 החלקים . 
