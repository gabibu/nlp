( ע ) . בית המשפט הגבוה לצדק הטיל אתמול על תושב אשקלון תשלום הוצאות 
משפט בסך 000 , 5 ש"ח , כיוון שנקט בלשון בוטה ומעליבה בעתירה שהגיש נגד 
נשיא המדינה . העתירה , שביקשה לבטל את החלטת הנשיא לתת לפרס שהות נוספת 
להרכיב ממשלה , נדחתה על הסף . האיש , יעקב אליאס , טען כי החלטת הנשיא 
להאריך את כתב המינוי של פרס , היא " שחיתות " , " פשע נגד העם והמדינה " , 
" נגועה בשיקולים זרים ורצחניים " , ו"פוגעת בשלטון החוק ובדמוקרטיה " . 
בדיון , שנערך בפני השופטים אליעזר גולדברג , יעקב מלץ ותיאודור אור , 
אמר השופט גולדברג , כי " זו עזות מצח לכתוב ביטויים כאלה על הנשיא " . 
אליאס התנצל . מנהלת מחלקת הבג"צים בפרקליטות , עו"ד נילי ארד , ביקשה 
מהשופטים שלא להתייחס לעתירה , להימנע מלדון בטענות ולהטיל על העותר הוצאות 
לדוגמא . השופטים נענו לבקשה ופסקו כי " העתירה אינה ראויה להידון לגופה , 
נוכח הלשון הבוטה בה נקט העותר כלפי המשיבים . מי שבוחר בלשון כזאת , 
אל יצפה , כי בית המשפט יפתח בפניו דלת להשמיע טענותיו לגופן " . 
