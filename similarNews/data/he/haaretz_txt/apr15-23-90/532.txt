התחנה המרכזית החדשה תיפתח רק בעוד שלוש שנים , במקום פתיחה חלקית בעוד 
שנה ופתיחת שלב נוסף כעבור שנתיים . פרטים מלאים על כך תפרסם חברת מר - 
לז הבונה את התחנה המרכזית החדשה , בתשקיף לגיוס הון שיתפרסם בימים הקרובים . 
מתברר שבין החברה הבונה את התחנה המרכזית לבין הקואופרטיווים לתחבורה עדיין 
אין הסכם להפעלת התחנה המרכזית החדשה . ועדה מקצועית בראשותה של מתיה עינב , 
המפקח על התעבורה באזור תל - אביב , החליטה באחרונה כי יש לקבל את תוכניות 
חברת התחנה המרכזית , כפי שתוקנו בעקבות דרישות אגד ודן והוועדה עצמה , 
להעברת כל מערך הקווים מהתחנה המרכזית הישנה לתחנה החדשה . בפרוטוקול שנחתם 
על ידי יו"ר הוועדה נמסר : " הוועדה מאמצת את התוכניות של מערך הקווים 
בתחנה המרכזית בשלב ב כפי שהוצגה על ידי המתכננים " . בעקבות ההחלטה סיכמה 
הוועדה כי העברת מערך הקווים תיעשה בשני שלבים . לדעת מנהלי חברת מר - לז , 
ההחלטה והסיכום מהווים אירוע מהותי , והדבר יחייב את החברה להשלים כבר 
בשלב הראשון את שטחי התחבורה וכן קומות נוספות . במקרה כזה תופעל התחבורה 
הציבורית בהיקף גדול יותר , אולם הפרויקט יופעל במקום בחודש נובמבר 1991 
כפי שמסרה החברה בתשקיף קודם במועד מאוחר יותר . הקבלן מרדכי יונה , בעל 
השליטה בחברת מר - לז , המכהן גם כנשיא מרכז הקבלנים , שוהה כעת בליבריה , 
ולא ניתן היה להשיג את תגובתו בעניין הדחייה בהפעלת התחנה . חברת מר - לז 
מתכננת לגייס הון נוסף בבורסה בהנפקה של איגרות חוב צמודות למדד הבנייה לצורך 
השלמת התחנה המרכזית . החברה מקווה לגייס בראשית חודש מאי כ08 מיליון שקל , 
לאחר שגייסה בהנפקה קודמת כ21 מיליון שקל . בשלב זה עדיין לא ברור מי יהיו 
חתמי ההנפקה . 
