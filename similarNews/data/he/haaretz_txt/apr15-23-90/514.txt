כ3 שבועות ולא הובא עדיין בפני שופט , כי בנו הפעוט נלקח ממנו וכי משרד 
הפנים מבקש לגרשו לארצות - הברית , עתר אתמול לבית המשפט הגבוה לצדק . 
לבקשתו , הוצא צו ביניים , האוסר לגרשו מהארץ עד להכרעת בג"ץ בפרשה . 
כמו - כן , הוציא בג"ץ צו - על - תנאי , המורה למשרד הפנים לנמק , תוך 
שמונה ימים , מדוע יגורש התייר . האיש , כבן 53 , מספר בעתירתו , באמצעות 
עו"ד שלדון שורר , כי הגיע לישראל בחודש מארס השנה , עם בנו , בן שנתיים 
וחצי . השניים התגוררו בשנים האחרונות בתאילנד , יחד עם אם הפעוט . ב32 
למארס הוא נעצר על - ידי המשטרה באשמת שכרות , בחוף הים בתל - אביב . " מישהו 
החדיר סם לבקבוק הבירה שלי ואחר - כך חבט בראשי ושדד את כספי " , טוען התייר . 
עם מעצרו , נלקח בנו על - ידי לשכת הסעד ולא הותר לו לבקרו עד היום . התייר 
שוחרר ממעצרו , אולם נעצר שוב כשבוע אחר - כך , בטענה שאיים על ילדי עובדת 
שגרירות ארה"ב בתל - אביב . הוא כפר בהאשמה . ב11 באפריל נלקח התייר העצור 
לטיפול במחלקה הנוירוכירוגית בבית החולים " איכילוב " , לשם טיפול בזיהום 
בראשו , עקב המכה שספג מהשודד האלמוני בחוף הים . הוא קובל , כי מאז תחילת 
מעצרו ועד היום , לא הובא בפני שופט להשמיע את טיעוניו . שלשום אף נמסר 
לו כי הוחלט לגרשו לניו - יורק מחר בבוקר , בטיסת אל - על . לדבריו , 
הוציא משרד הפנים את צו הגירוש לבקשת השגרירות האמריקאית , הטוענת כי הוא 
הואשם בעבר בארה"ב בעבירה פלילית . אולם התייר טוען כי אין מדובר בעבירה 
המחייבת הסגרה , וכי לא יתכן להחזירו למולדתו בלא צו הסגרה ובלא שהובא לפני 
שופט . תחת - זאת מבקש התייר להתיר לו ולבנו לחזור לתאילנד , אל אם הפעוט . 
לדבריו , שלטונות ישראל פועלים באורח " אנטי הומניטרי " בהחזיקם בבנו 
ומזיקים לו . 
