" סילקו " ונוסעיה נחטפו על - ידי יחידות של חיל - הים הלובי , ולא על - 
ידי אנשיו של אבו - נידאל ; ובני - הערובה הוחזקו במשך כשנתיים בלוב , 
ולא בלבנון כך עולה מתחקיר של רשת טלוויזיה מסחרית בצרפת . על - פי גילויים 
אלה , הוסדר שחרורם בשבוע שעבר של שלושת בני - הערובה משבויי ה"סילקו " 
במשא - ומתן בין לוב לצרפת , שבו הוסכם כי צרפת תסווה את המידע בדבר מעורבותו 
הישירה של הממשל הלובי בחטיפה . ההסדר הצרפתי - הלובי קבע גם את העברתם 
ללוב של שלושה מטוסי " מיראז " של חיל - האוויר הלובי , שנמכרו בשעתו 
ללוב , הועברו לשיפוצים בצרפת , ורותקו בבסיס של צבא צרפתי , מאז הטלת 
האמברגו על לוב ב6891 , על רקע העימות לגבי צאד . התחקיר של רשת הטלוויזייה 
החמישית של צרפת העלה , כי ה"סילקו " נחטפה למעשה סמוך לחוף הדרומי של 
מאלטה , בגזרה בה מפטרלים דרך קבע כלי שיט של חיל הים הלובי . הפרסומים 
עד כה גרסו , שהספינה נחטפה " מול חופי עזה " או " מול חופי צידון " 
וכי בני - הערובה הוחזקו בלבנון . שמונת נוסעי ה"סילקו " נלקחו על פי הגילויים 
ללוב , והוחזקו שם מאז סתיו 7891 : שתי נערות שוחררו בטריפולי שבלוב , 
כשנה אחר - כך ; שלושה בני - ערובה ( בהם תינוקת שנולדה כנראה בשבי החוטפים ) 
שוחררו בשבוע שעבר בביירות וארבעה בני - ערובה נוספים , כולם בעלי נתינות 
בלגית , עודם מוחזקים לא ברור היכן בידי החוטפים . אנשי אבו - נידאל תובעים 
בתמורה לשחרורם של ארבעת הבלגים את שחרורו מן הכלא בבלגיה של הטרוריסט נאסר 
סעיד , המרצה עונש מאסר עולם , בעקבות תקיפת בית - הכנסת באנטוורפן , 
ב0891 . בתקיפה זו נהרג אדם אחד ונפצעו 02 אנשים . דוברים צרפתיים רשמיים 
שבו והכחישו ביממה האחרונה את הדיווחים וההאשמות בדבר " עיסקה " צרפתית - 
לובית סודית שאיפשרה את שחרור בני - הערובה . שר החוץ של צרפת , רולאן 
דומא , אף האשים בהקשר זה את " העיתונות הבין - לאומית " בניהול " מערכה 
אנטי - צרפתית חסרת בסיס " . הגילויים האחרונים מנסים אמנם להבהיר אחדים ממרכיבי 
המסתורין בפרשת ה"סילקו " , אך סימני שאלה רבים עודם תקפים : שלושת בני - 
הערובה המשוחררים הוחזקו משך הימים האחרונים , תוך שימוש בהטעיות רשמיות , 
הרחק מן העיתונות ; אחד מבני משפחתם של המשוחררים סיפר , כי החוטפים נהגו 
בבני - הערובה היטב וכי הוחזקו " כנראה בלבנון " ; אולם הוא גם רמז לכך 
שאפשר שהוחזקו " גם " בלוב ; הוא גם נמנע מלהבהיר את " הרקע האישי " 
המפולפל בסיפור חייהם של שני הזוגות הצרפתיים - בלגיים , שעשו משך שנים 
בשיוט בים התיכון על סיפון ה"סילקו " , שהיתה ספינה קטנה המיועדת לדייג - 
סרדינים . על - פי מידע מקוטע שמסר , מקורו של שיוט משפחתי זה ב"אכזבה 
קשה " שנחלה זאקלין ואלאנט בצרפת , כאשר בית - משפט שלל ממנה , על רקע 
פרשיית גילוי עריות שיוחסה לה , את הזכות לחיות יחד עם שתי בנותיה . 
