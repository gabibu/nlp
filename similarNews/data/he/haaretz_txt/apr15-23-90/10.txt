ביירות ( ע"ם ) . העיתון הלבנוני " א - דוסתור " מוסר כי לא מן הנמנע 
שריפעת אסד יבחר בוועידה הבאה של מפלגת הבעת ליורשו של אחיו , הנשיא חאפז 
אל - אסד ; בתנאי שיצליח להתגבר על התנגדותם של גורמי הכוח בתוך הצבא . 
העיתון מציין כי לריפעת אסד יש עדיין השפעה אישית בקרב המפלגה השלטת בסוריה 
ובקרב חוגי הכלכלה הסורים . ריפעת אסד יצר גם יחסים אישיים בעולם הפנים - 
ערבי והבין - לאומי , במהלך שהותו בפריס . כמו כן הוא אינו מפסיק לפעול 
לחיזוק קשריו עם יאסר ערפאת ועם גורמי הכוח הנוכחיים בלבנון , מדווח העיתון . 
מלבד ריפעת אסד מועמדים לרשת את חאפז אסד : גנרל עלי דובא , ראש המודיעין 
הצבאי הסורי , אשר סיכוייו מעטים משל ריפעת ; גנרל עלי חיידר , מפקד היחידות 
המיוחדות , המקורב לנשיא אסד ; וחיכמת א - שהאבי , הרמטכ"ל . 
