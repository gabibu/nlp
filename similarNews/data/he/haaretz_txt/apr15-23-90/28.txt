ועדת החקירה של מינהל התעופה האזרחית אימצה את מסקנות ועדת הבדיקה של אל - 
על והוסיפה המלצות משלה , בעניין התקרית האווירית החמורה שבה כמעט התנגש 
מטוס גמבו של החברה הישראלית עם מטוס של חברת בריטיש איירווייס מעל צפון 
האוקיינוס האטלנטי , באמצע חודש פברואר . הדו"ח החדש הוגש לשר התחבורה , 
משה קצב , בערב הפסח . הוועדה , בראשות סגן ראש המינהל למבצעים אברהם 
אלוף , אימצה את הטלת האחריות לתקרית האווירית על צוות הטייסים ומהנדס הטיס 
של אל - על . בעקבות המלצת ועדת הבדיקה של אל - על , הורד קברניט הטיסה , 
יו"ר איגוד הטייסים של ישראל , יצחק גונן , לדרגת קצין ראשון . הוא ושני 
עמיתיו לטיסה נשלחו להשתלמות רענון , לפני שישובו לטוס . ועדת החקירה של 
מינהל התעופה האזרחית אף אימצה את מסקנות ועדת הבדיקה של אל - על , כפי 
שאושרו על - ידי סמנכ"ל החברה עמוס עמיר , להכנסת שינויים ושיפור במערכת , 
כדי למנוע הישנותם של תקריות אוויריות מסוכנות מסוג זה בעתיד . מדובר בהכנסת 
שינויים בנוהלים הטכניים וכן בהתקנתו של מכשיר חדש , שיתריע על התקרבות 
מסוכנת בין מטוסים . ראש המינהל לתעופה אזרחית שי שוהמי , יערוך לאחר החג 
דיון מסכם , בו יוחלט אם לקיים את כל ההמלצות ולנקוט באמצעים נוספים . 
