מאיר מאור , יו"ר מחלקת הכדורסל של הפועל חולון , פרש מתפקידו . מאור 
כיהן בתפקיד היו"ר בחמש השנים האחרונות . הוא נימק צעדו בכך שאין באפשרותו 
להקדיש לתפקיד את כל מירצו , בגלל עומס במקום עבודתו ובתפקידו הציבורי החדש 
כיו"ר איגוד המפרסמים בישראל . מאור ביקש להשתחרר מתפקידו בחולון כבר באמצע 
העונה , והוא הודיע על כך למזכיר מועצת פועלי חולון , משה רינת , ולמזכיר 
הפועל בעיר , מישקה לפרדון . אולם הוא התבקש להמשיך להחזיק בתפקיד עד לסיום 
העונה . מאור אמר , כי אם יובטחו לקבוצה משאבים כספיים סדירים , הוא יקח 
על עצמו את תפקיד יו"ר אגודת ידידי הפועל חולון . 
