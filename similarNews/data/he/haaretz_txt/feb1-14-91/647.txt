" יצחק זוהר ורן בן שמעון הם שחקנים טובים . למרות שלא היו בהרכב במשחק 
האחרון מול מכבי יפו ( בן שמעון שולב רק בסיום ) , לא פסלנו אותם והם 
יקבלו עוד הזדמנות " כך אמר אמש המאמן הלאומי יצחק שניאור . הסגל האולימפי 
בכדורגל יוצא היום לצפון הארץ , למחנה אימונים סגור ראשון מאז החלה המלחמה 
במפרץ . הסגל יתגורר בנהריה וכבר היום יתמודד בעיר הקיט הצפונית עם מכבי 
עכו מהליגה הארצית . מחר יתמודד הסגל האולימפי עם מכבי חיפה באיצטדיון העירוני 
בקרית אליעזר . המשחק היום יהיה פתוח לקהל . מחר לא תותר כניסת צופים לאיצטדיון 
בקרית אליעזר , וההתאחדות לכדורגל הורתה לגורמים המתאימים להקפיד על כך . 
הסגל האולימפי מתכונן למשחק השני בטורניר הקדם אולימפי בו תארח ישראל את 
קפריסין ב - 02 במארס באיצטדיון העירוני בקרית אליעזר . זו הסיבה שמאמני 
הנבחרת יצחק שניאור ויעקב גרונדמן מעוניינים לקיים כמה משחקים בקרית אליעזר , 
כדי שהשחקנים יתרגלו למגרש . המאמנים שניאור וגרונדמן נפגשו אתמול עם אמנון 
רז מאמן נבחרת הנוער . הפגישה נועדה לתאם היכן יתאמן הקשר המצטיין אבי נמני 
השייך לשני הסגלים . שניאור אמר שהשבוע יתאמן נמני עם הסגל האולימפי . 
