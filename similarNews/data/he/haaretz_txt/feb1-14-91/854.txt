הסיקור העיתונאי של מלחמת בעלות הברית בעיראק מעורר שוב , ואף ביתר שאת , 
את הוויכוח עתיק היומין מה עדיף על מה בעת מלחמה : חופש מלא של דיווח מזירת 
הקרבות או איפול מוחלט על המבצעים הצבאיים . ככל הנראה , פועלות עתה ארצות - 
הברית ובריטניה בעניין זה על - פי הלקחים שהפיקו משתי מלחמות קודמות שבהן 
היו מעורבות : פעולת כוח המשימה הימי הבריטי נגד ארגנטינה באיי פוקלנד והפלישה 
הצבאית האמריקאית לאי גרנדה . ההגבלות שהטילו שתי המדינות על הסיקור העיתונאי 
בשתי מלחמות אלה עוררו בשעתן ויכוח ציבורי נוקב , והיו להן השלכות מרחיקות 
לכת על חופש העיתונות בעתות חירום . קובץ מאמרים חדש , " עיתונות חופשית 
וביטחון לאומי " , בעריכת פרוף שמעון שטרית , עוסק , בין השאר , בסוגיה 
זאת בהרחבה . ההגבלות המוטלות על כלי התקשורת בזמן מלחמה , ובכלל זה במלחמת 
המפרץ , קשורות לשלושה עניינים : יכולת הגישה של העיתונאים אל זירת הקרבות 
או אל מקורות המידע הצבאי ; בעיית ה"ביטחון המבצעי " והמוראל , הן של 
הציבור בכללו והן של הגייסות הלוחמים . הפעלת ההגבלות על הסיקור נעשית 
קשה ומסובכת יותר על רקע השינויים הטכנולוגיים המהפכניים בתחום התקשורת 
בשנים האחרונות , ובעיקר הופעת לווייני התקשורת ומצלמות הווידיאו . האמצעים 
החדישים מאפשרים למסור את המידע החדשותי לציבור ממש ברגע התרחשות האירוע . 
במלחמת ששת הימים שידרה הטלוויזיה הישראלית את הצילומים יום אחד לאחר שצולמו ; 
במלחמת יום הכיפורים בערב של יום הצילום ; במלחמה הנוכחית מקרינים הפצצות 
וירי טילים בשידור חי . הגבלת חופש הגישה של העיתונאים לאירועים בשטח מורגשת 
במלחמה הנוכחית . חלק נכבד מהסיקור נעשה בשיטת הל " , דהיינו כתב אחד או 
כתבים מעטים מעבירים מידע מהשטח בשם קבוצה גדולה יותר של כתבים שלא נכחו 
שם . כמו כן , מתברר כי רוב הכתבים שהגיעו לסעודיה אינם יכולים לנוע בחופשיות 
באזורי הקרבות , והם ניזונים בעיקר מתדריכים יומיים של הדוברים הצבאיים . 
עניין הגישה קל יותר להבנה כל עוד עיקר הפעילות נעשה מן האוויר . קשה 
לדרוש ממפקדי הכוחות לאפשר לכתבים להתלוות למפציצים או למטוסי היירוט . המבחן 
בנושא זה יהיה כאשר יתחיל קרב היבשה , אך אם בוחנים את התנהגות השלטונות 
הצבאיים במלחמות הקודמות , אין תקווה רבה להקלה של ממש על עבודת העיתונאים 
גם בשלב הבא . מלחמת פוקלנד היא דוגמה קלאסית להגבלה מרבית של גישת הכתבים 
אל האירועים בשטח . ראוי לציין , כי בבריטניה לא סוקרה עד כה שום מלחמה 
בטלוויזיה . מאמר של ד"ר יואל כהן , מהאוניברסיטה העברית בירושלים , הכלול 
בקובץ שהוזכר , דן בהרחבה במדיניות המידע ומלחמת פוקלנד . ארגנטינה , 
שטענה במשך יותר מ001 שנה לריבונות על איי פוקלנד שבדרום האוקיינוס האטלנטי , 
כבשה אותם באפריל 2891 . כוח ימי בריטי שהורכב במהירות כבש מחדש את האיים 
ב41 ביוני . ממשלת בריטניה הניחה רק לקומץ כתבים בריטיים להפליג עם הכוח . 
היא לא צירפה שום כתב זר , הטילה על הכתבים המעטים צנזורה חמורה , מנעה 
מהם להתלוות ליחידות הלוחמות בשטח , עיכבה כתבות טלוויזיה ימים רבים , 
ואף הדליפה לכתבים ידיעות כוזבות לצורך הטעיית האויב . מאות עיתונאים מ561 
גופי תקשורת בריטיים וזרים ביקשו להפליג עם כוח המשימה . בסופו של דבר , 
יצאו 92 בלבד , ובהם שני צלמי עיתונות , שני צלמי טלוויזיה ושני אנשי 
קול . כמה תנאים בסיסיים הקלו על הממשלה להגביל את הגישה לאיזור הקרבות . 
ראשית , הגישה היתה אפשרית רק בדרך הים ובחסות הספינות הבריטיות , ושנית 
זה היה אזור נידח מבחינה גיאוגרפית . קפמאבינפרשת פוקלנד הבליטה את הניגודים 
בין שני אינטרסים עיקריים : האינטרס של הציבור לדעת מה עושים נבחריו , 
והאינטרס הביטחוני . ואולם התברר , כי לעתים יש התנגשות גם בין האינטרס 
של הממשלה למסור מידע לבין האינטרס להגן על מידע צבאי . אחת הדוגמאות החמורות 
שד"ר כהן מונה במאמרו היא פרשת גוז גרין . עקב לחץ ציבורי בבריטניה , לאחר 
שארגנטינה הטביעה את אוניית המלחמה " שפילד " , אמר דובר ממשלתי בלונדון 
לכתבים כי צפויות חדשות זמן קצר לאחר התקדמות כוחות בריטיים מעמדתם בסאן - 
קרלוס . ההדלפה גרמה תוצאות חמורות , שכן היו רק שני יעדים אפשריים לתנועה 
מסאן קרלוס , והמתקבל על הדעת מביניהם היה גוז גרין . קודם שהחל גדוד צנחנים 
בריטי להתקיף את גוז גרין , אמר פקיד במשרד ההגנה הבריטי לכתב בי - בי - 
סי כי ההתקפה כבר החלה . ראש הממשלה , מרגרט תאצר , אף הודיעה בבית הנבחרים 
כי כוחות בריטיים החלו להתקדם לשם . מפקד הגדוד , קולונל הרברט גונס , 
שמע את הידיעה בבי - בי - סי עוד לפני ההתקפה . ואכן , הארגנטינים תיגברו 
את ההגנה על גוז גרין , ומספר הנפגעים הבריטיים בהתקפה היה גדול : שמונה 
חיילים נהרגו , ובהם הקולונל גונס עצמו . הגבלה שלא עוררה מחלוקת מיוחדת 
בבריטניה לאחר המלחמה היתה מניעת הגישה לכתבים זרים . הצעות שעיבד משרד 
ההגנה ב7891 לגבי הסיקור בעתיד , כללו מקום לכתב זר אחד בלבד בכל " פול " 
של 21 או 52 כתבים בריטיים . הסיבה לכך היתה הסברה שכתב זר יחוש עצמו פחות 
מחויב לעמוד בתקנות הצנזורה , מה גם שכתב בריטי ניתן להחתים על חוק הסודות 
הרשמיים . עניין ה"ביטחון המבצעי " התבטא בצנזורה שהופעלה במלחמת פוקלנד . 
מתברר , כי חומר שנשלח מהחזית עבר צנזורה כפולה . תחילה בידי הקצינים 
בשטח , ולאחר מכן בהגיעו ללונדון . מידע שנאסף בבריטניה עצמה לא היה 
טעון צנזורה , אך העיתונאים קיבלו עליהם את העיקרון שאין לפרסם כל מידע 
הנוגע ל"ביטחון המבצעי " . ד"ר כהן מציין , כי המונח " ביטחון מבצעי " 
עשוי לקבל פירוש צר או רחב . פירוש רחב מדי עלול להחליש את אמון הציבור 
בממשלתו . פירוש צר מדי עלול להביא את הממשלה להימנע ממסירת מידע . המרחב 
שבין שני הפירושים הללו מעורר אף הוא בעיות . לדוגמה , האם יש לצנזר מידע 
כדי לשמור על המוראל הלאומי ? למפקדים בשטח ניתנה הוראה שלא להתערב בסגנונן 
ובתוכנן של ידיעות , אם אינן נוגעות לביטחון . אבל בפועל היו מקרים של 
צנזורה מטעמי מוראל . כך , למשל , שיחררה הצנזורה לפרסום , בלא בעיות , 
את דיווחו של כתב רשת הטלוויזיה העצמאית על התקפה ארגנטינית על שתי אניות 
מלחמה בריטיות , שדיבר על " יום גבורה עילאית " . לעומת זאת , עוכבה 
כתבת טלוויזיה של הבי - בי - סי שהגיעה באותו זמן ללונדון , אך היתה עגומה 
יותר ודיברה על כישלון בריטי . הנושא היחיד שלגביו היתה , לאחר המלחמה , 
הסכמה בין הצבא לבין כלי התקשורת היה הצורך לצנזר מידע על מידע ביטחוני 
מבצעי . על הצנזורה מטעמי מוראל נותרה המחלוקת בעינה . נושא אחר שנותר 
שנוי במחלוקת הוא השימוש שעשתה הממשלה בכלי התקשורת כדי להטעות את האויב . 
אחת הדוגמאות שד"ר כהן מביא במאמרו היא הפצצה שביצע מפציץ בריטי יחיד על 
שדה התעופה בפורט סטנלי , בירת איי פוקלנד . לכתב רשת הטלוויזיה בי - 
בי - סי הוצגו תצלומים של שדה התעופה לאחר ההפצצה , שיצרו את הרושם כי השדה 
נפגע קשה ואינו שמיש לנחיתת מטוסים . למעשה פגעה רק פצצה אחת במסלול . 
התצלומים נועדו להטעות את הצבא הארגנטיני , אבל בפועל יכלו הארגנטינים 
להשקיף אל השדה ולהיווכח במו עיניהם שהמידע כוזב . דוגמה לדיסאינפורמציה 
שהצליחה היא דבריו של תת שר ההגנה הבריטי , בתדריך לכתבים , כי לא תהיה 
נחיתה גדולה , אלא פשיטות קטנות בכמה מקומות . זמן קצר לאחר שדיבר , נחתו 
בחוף מפרץ סאן - קרלוס כ000 , 3 נחתים בריטיים . קלות הנחיתה הוכיחה כי 
הושגה מטרתו של המידע הכוזב . קפמאבינקשה להשוות כעת בין מלחמת פוקלנד 
לבין מלחמת המפרץ , משום שעדיין אין נתונים על האחרונה . עם זאת , ברור 
שההתפתחויות הטכנולוגיות בשנים האחרונות מקלות במידה רבה על עקיפת הצנזורה . 
היכולת הממשלתית שהוכחה בפוקלנד למנוע העברת מידע סודי , בדרך של אכיפה , 
היתה נתקלת בקשיים רבים יותר אילו נוסתה כעת . אמצעים אלקטרוניים שלא היו 
ידועים אז , כגון הפלאפון , מאפשרים דיווח ישיר מכל מקום ובכל רגע . כשם 
שבריטניה חסמה את גישת העיתונאים למידע באיי פוקלנד , נקטה ארה"ב צעד דומה 
במהותו בפלישה לאי גרנדה ב52 באוקטובר 3891 . הפלישה אירעה לאחר תסיסה פוליטית 
באי , השוכן בים הקריבי . פילוג במפלגת השלטון המרקסיסטית הביא לידי מעצרו 
של ראש הממשלה מוריס בישוף בידי עמיתיו . אמנם תומכי בישוף שיחררו אותו מהמעצר , 
אך חיילי הצבא רצחו אותו וכמה משריו . ארה"ב ומדינות מזרח הים הקריבי 
חששו לביטחונן , בין השאר עקב נוכחות קובנית מסיווית באי . כמו כן היה 
חשש לביטחונם של מאות אזרחי ארה"ב שהתגוררו בגרנדה , רובם סטודנטים בבית 
הספר לרפואה סיינט - גורג . החלטתן של מדינות אלה לפלוש לגרנדה נועדה , 
איפוא , לשחרר את הסטודנטים ולהחזיר את הדמוקרטיה לאי . הצבא האמריקאי 
החליט למנוע סיקור עיתונאי של הפלישה ושל תוצאותיה המיידיות . כתבים לא 
הורשו במשך היומיים הראשונים להיכנס לגרנדה . קבוצת עיתונאים שניסתה לנחות 
שם מספינה פרטית , נעצרה והוחזקה 84 שעות על סיפון אוניית המלחמה " גואם " . 
בשלושת הימים שלאחר מכן נלקחו קבוצות קטנות של כתבים לסיורים מוגבלים בגרנדה . 
ביום הששי ניתן לעיתונאים חופש תנועה סביר , אך ההגבלות הצבאיות על הנסיעה 
בגרנדה לא הוסרו לחלוטין אלא ב7 בנובמבר , כשבועיים לאחר נחיתת הכוחות . 
התוצאה היתה , שהציבור בארה"ב קיבל את רוב המידע על המתרחש במלחמה משני 
חובבי רדיו אמריקאים שהתגוררו בגרנדה , וכן ממקורות בפנטגון ובבית הלבן . 
כאשר התירו לבסוף לעיתונאים להיכנס לזירה , נעלמו רבים ממקורות המידע . 
החיילים שלחמו הוחלפו באחרים , ומפקדי המבצע שהו על סיפון אונייה ולא 
היתה גישה אליהם . ההגבלה על גישת הכתבים בגרנדה עוררה ויכוח ציבורי בארה"ב . 
הצבא הגן על מדיניותו בטיעונים שונים מאלו של ממשלת בריטניה במלחמת פוקלנד . 
ראשית , נטען כי היה צורך לשמור על גורם ההפתעה . שנית , טען הצבא כי 
החיפזון שבו נעשה המבצע לא איפשר לשמור על ביטחונם של עיתונאים . היו גם 
סיבות פוליטיות , אף כי הצבא לא הזכיר אותן במפורש . נראה , שבצבא סברו 
כי כלי התקשורת , ובייחוד הטלוויזיה , אשמים בהתנגדות הציבורית שהשפיעה 
על תוצאות מלחמת וייטנאם . על כך יש להוסיף את התפעלות האמריקאים מקשיחותם 
של הבריטים כלפי עיתונאיהם במלחמת פוקלנד . ממשל רייגן תמך בעמדת הצבא , 
ושר החוץ גורג שולץ אף העיר כי הממשל " אינו צריך להילחם בו - זמנית בעיתונאים 
עוינים ובאויב בשדה הקרב " . העיתונות התנגדה בתוקף לטיעונים אלה והסתמכה 
בעיקר על התיקון הראשון לחוקה האמריקאית , האוסר על הקונגרס לחוקק כל חוק 
המגביל את חופש הדיבור או העיתונות . על פי השקפת העיתונות , אחת הסיבות 
העיקריות להגנה זו על חופש העיתונות היא הצורך לתמוך בעיקרון הממשל הקולקטיווי . 
פירושו של עיקרון זה הוא שהאזרחים מאצילים סמכויות מסוימות לנציגיהם , 
אך הפיקוח על פקידים אלה והאישור הסופי של הוראות הביטחון הלאומי נותרים 
בידי האזרחים . מכאן , שהתיקון הראשון לחוקה אינו מיועד רק להגן על חופש 
הוויכוח הציבורי , אלא גם להבטיח כי המתווכחים יוכלו להשיג את המידע הנחוץ 
על נושאי הוויכוח ועל מעשי הפקידים השנויים במחלוקת . קפמאבינמאמר של דיאן 
צימרמן , פרופסור למשפטים באוניברסיטת ניו - יורק , המופיע אף הוא בקובץ 
החדש , קובע כי אמנם בתיאוריה מתקבל הרושם שהחוקה מעניקה זכות לחופש הגישה 
למידע , אך במציאות המשפטית היתה עד כה לזכות זו אחיזה מפוקפקת . פסק 
דין חשוב בנושא זה במשפט האמריקאי , אף כי לא מחייב , הוא זה של שופט 
בית המשפט העליון ברנן בפרשת " ריצמונד " . ברנן קבע כי ניתן , במידה 
מסוימת , להגביל את זכות הגישה למידע . לדעתו , זכות זו קיימת רק במצבים 
שבהם הוכח כי יש " מסורת ממושכת " של גישה למידע , וכן הוכח שהגישה למידע 
היא חלק אינטגרלי מתפקודו הנאות של התהליך הממשלתי השנוי במחלוקת . לדעת 
פרוף צימרמן , אחד המצבים המעטים שזכות הגישה אכן מחייבת גם מחוץ לכותלי 
בית המשפט היא בשדה הקרב . ראשית , מבחינה היסטורית , בדרך כלל הניחו 
לכתבים לסקר את שדה הקרב סיקור מלא . כך היה במלחמת האזרחים האמריקאית , 
במלחמות האינדיאנים בשנות ה07 של המאה הקודמת , במלחמת ארה"ב - ספרד ובמבצעי 
חיל המשלוח האמריקאי במלחמת העולם הראשונה . במלחמת העולם השנייה גברה 
חשיבות הכתב הצבאי כמקור מידע לאוכלוסייה הלא - לוחמת . כתבים רבים נכחו 
בקוריאה , בווייטנאם ובמלחמות אמריקה המרכזית . הם ליוו את הצבא אפילו 
למבצעים קצרי טווח כגון זה שהיה ב5691 ברפובליקה הדומיניקנית . הסיקור הצבאי 
עומד גם בדרישה השנייה של מבחן ברנן , משום שהוא תורם ליכולת הממשל לנצל 
את כוחו הצבאי . אף שמלחמה אי - אפשר לנהל בדרך דמוקרטית , גם אי - אפשר 
לנהל דמוקרטיה בלי קונסנסוס ציבורי התומך בה . בטווח הארוך , מידע מספיק 
ואמין הוא מרכיב חשוב בבניית קונסנסוס וקיומו . ואכן , בפסק דין הקרוי 
" מסמכי הפנטגון " כתב השופט בלאק , כי אחד התפקידים החשובים של העיתונות 
החופשית הוא למנוע מכל חלק של הממשל לרמות את האנשים ולשלוח אותם לארצות 
רחוקות , למות בשדות זרים . פרוף צימרמן סבורה , כי שניים מטיעוני הצבא 
להצדקת מניעת הגישה של העיתונאים בגרנדה ( הדאגה לביטחונם והחשש מסיקור 
לא - אוהד ) , אינם עומדים במבחן המשפטי שהוזכר . לעומת זאת , קשה יותר 
לסתור את הטיעון כי מניעת הגישה נועדה להבטיח את גורם ההפתעה , שהוא חיוני 
להצלת חיי אדם ולהגברת סיכויי ההצלחה של המשימה . מכאן , שהחוקה מאפשרת , 
למשל , לצבא למנוע מעיתונאים גישה למבצע סודי מאוד וקטן , כגון המבצע 
להצלת בני הערובה באיראן . בפרשה זו התעורר חשש כי יודלף מראש רמז כלשהו 
על המבצע הצפוי , והדבר יכשיל את מבצע ההצלה ואף יביא לידי צעדי תגמול נגד 
בני הערובה . ראוי לציין כי מיד לאחר מלחמת גרנדה התכנס צוות מטעם הצבא , 
בראשות גנרל ( בדימוס ) וינאנט סידל , כדי להמליץ על רפורמה ביחסי הצבא 
והעיתונות . חלק חשוב מהדיונים יוחד ליצירת מנגנון של " פולים " , שיופעלו 
במקרה שהצבא יתקשה לספק אכסניה לכתבים רבים יותר , בגלל אילוצי מיקום או 
לוגיסטיקה . שיטת ה"פול " הופעלה בראשונה ב7891 . כתבים התלוו אז לספינות 
מלחמה שליוו מכליות נפט שהפליגו תחת דגל אמריקאי דרך מצרי הורמוז . ניסיון 
זה עורר אי - שביעות רצון של כלי התקשורת . התברר , כי אף שהומלץ שהכתבים 
שב"פול " ימלאו מרצון את הוראות הביטחון , כפי שהיה נהוג בווייטנאם , 
עבר הדיווח שלהם בדיקה כפולה , הן בידי המלווים מהפנטגון והן בידי קציני 
האונייה . דיווח זה עוכב לאחר מכן בוואשינגטון במשך ימים . הצנזורה היתה 
כה קפדנית , עד כי נמחקה גם ידיעה כי קצינים מסוימים שתו בירה על סיפון 
האונייה . עם זאת , הצביע דו"ח סידל על כך שהצבא מכיר בצורך למלא את דרישת 
הציבור למידע נאות , לא רק בדרך שבה הצבא מבין את החוק . טביעות האצבע 
של דו"ח זה , ושל לקחי מלחמת גרנדה , ניכרות היטב בצורת ארגונו של הסיקור 
העיתונאי במלחמת המפרץ . 
