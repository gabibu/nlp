המחלקה לעלייה וקליטה של הסוכנות , העבירה לאדיס אבבה בירת אתיופיה כמה 
ערכות מגן נגד לוחמת גזים , כדי לאפשר ליהודים המתעתדים לעלות לישראל בקרוב , 
לדעת כיצד להשתמש בערכות המגן . אנשי הסוכנות השוהים באתיופיה יתדרכו ויתרגלו 
את המועמדים לעלייה , כיצד להשתמש בערכה . במקביל , נפתח אתמול בבניין 
הסוכנות בתל - אביב , הקורס הראשון להכשרתם של עולים חדשים כמדריכים מטעם 
הג"א בנושא התגוננות אזרחית . העולים הללו ישמשו אחרי סיום הקורס כמדריכים 
בריכוזי אוכלסית העולים ובמרכזי המידע של הסוכנות . במהלך השבוע יתקיימו 
השתלמויות נוספות בעכו , נצרת עלית וקרית גת . 
