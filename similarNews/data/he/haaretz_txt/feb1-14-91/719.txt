" מן הדקה הראשונה ל"כניסתנו " למלחמה , בחסותם האדיבה של טילי סדאם חוסיין , 
מתקיים ב"קבינט המלחמה " ( ועדת השרים לביטחון ) דיון באסטרטגיה הישראלית . 
מובן שאינני מתכוון לחשוף שמץ מן העמדות והתוכניות , ואולם דומני שטוב 
יהיה אם אנתח כאן ניתוח עיוני כללי את היתרונות והסיכונים בשתי האופציות 
העיקריות . קיים חשש שמא לא תובן בציבור הבעייתיות בשני הכיוונים . אפשר 
להסתירה בדמגוגיה קלה אך הרי בדיני נפשות עסקינן . אין כל ספק שעצם המתקפה 
האמריקאית , יש בה תרומה אדירה לביטחוננו . אין אנו מורגלים במצבים , 
שבהם לא אנחנו לוחמים את מלחמתנו . כאשר נכנסתי לממשלה ב21 ביוני 0991 , 
הייתי נתון לרושם איומיו של סדאם חוסיין , שאיים " להעלות באש את מחצית 
מדינת ישראל " , וביקשתי משר הביטחון להסדיר לי תדרוך מודיעיני ותכנוני במטכ"ל . 
הנחתי שלפנינו מלחמה עם עיראק , ושנצטרך להתמודד עם אויב רב - עוצמה ומסוכן 
ביותר ( גם בהקשר הגרעיני , שעקבתי אחריו מאז 8791 והייתי ראשון לקרוא 
לפעולה כנגדו אז ) . כתוצאה מאמירתה הבלתי זהירה של השגרירה האמריקאית בבגדד , 
כאשר הצהירה באוזני סדאם שארה"ב לא תתערב בסכסוך בין - ערבי , שגה נשיא 
עיראק שגיאה פטלית ופלש לכוויית ב19 . 8 . 2 . בדמיונה של השגרירה לא עלה 
דבר מעבר לתביעות עיראקיות המלוות בפעילות דיפלומטית ולחץ להעלאת מחירי נפט . 
ואולי לא רק אותה אמירה , שנתפרסמה , הביאה את המעשה שהרי עוד בחודש 
יולי הסבירו לנו האמריקאים את " מתינותו " של סדאם חוסיין , ובייקר הרי 
נתן את מספר הטלפון של הבית הלבן . אנחנו , ולא העיראקים , נחשבנו למסכני 
השלום במרחב זה . אותה שגרירה אף מגלמת היטב את התמימות וחוסר ההבנה של 
אמריקאים רבים לגבי דרכי החשיבה והפעולה במזרח התיכון , מעבר למי שאינו 
אוהד אותנו . עוד נשמע רבות על מתינותו של אסד . סדאם פלש לכוויית והביא 
על עצמו את נחת זרועה הצבאית של ארה"ב , ושל אותה קואליציה , שקיומה נועד 
בעיקר לתת לנשיא בוש לגיטימציה מובהקת למהלך הצבאי . ברור שאילו היה סדאם 
בוחר לפתוח במלחמה בישראל ולא בכוויית , היינו מוצאים עצמנו לוחמים לבדנו . 
מכל אותן מדינות לא היתה נמצאת ולו אחת , שהיתה מסתבכת במלחמה בעיראק להצלתנו 
( אם כי אפשר להניח שהיינו זוכים לסיועה של ארה"ב בחימוש וכיוצא בזה , 
כמו במלחמת יום הכיפורים ) . קפמאפרקמבחינת ביטחוננו בעשור הבא מתבצע כאן 
מעשה נפלא , כשמכונת המלחמה הענקית שבנה סדאם מושמדת לעינינו . עובדה זו 
עולה בחשיבותה על כל שאר ההיבטים , וחשוב להדגישה . לא פונקנו עד כה , 
ואשרינו שזכינו בשנה אחת לשני נסים העלייה מבריה"ם והמהלך השגוי של סדאם , 
שיביא לחיסולו . כיוון שמלאכת השמדת האויב אויבנו נעשית בידי ארה"ב ובעלות 
בריתה , היש עוד נימוק כלשהו ללחימה ישראלית יזומה ? נימוק אפשרי להחלטה 
כזאת הוא הרצון לשפר את מניעת תקיפת הטילים על ערינו . נימוק זה חזק במיוחד 
כאשר נראה כפי שהיה בשבוע הראשון ללחימה , ושוב בסוף שבוע זה שהטילים 
אכן פוגעים בריכוזי אוכלוסייה צפופים , הורגים אנשים והורסים בתים רבים . 
תמיד צריך גם לשקול כמה אבידות עלולות להיגרם לצה"ל אם נפעל , ובאיזה יחס 
עומד מספר זה למספר האבידות בעורף אם לא נפעל . השיקול לטובת פעולה צבאית 
יתעצם עד מאוד , אם אכן יפעיל סדאם טילים בעלי ראש כימי או ביולוגי . אני 
מניח שראש גרעיני אינו נמצא בידיו עדיין ; היו ידיעות על " פצצת קרינה " 
המפזרת חומרים רדיואקטיביים . זהו נשק חסר ערך למעשה , שאם ייפול חלילה 
על ראשו של מישהו , אכן יהרגנו , אך הרבה יותר מזה לא יעשה . בשלב מסוים 
נראה היה גם , שהאמריקאים אינם מעמידים את נושא השמדת המשגרים במערב עיראק 
בעדיפות גבוהה . בתום השבוע השני למלחמה ניכר שיפור רב בתשומת הלב ובחשיבה 
הצבאית שלהם באשר להשמדת המשגרים . במקום תקיפות סכמטיות , החלו ב82 בינואר 
בפטרול מטוסים רצוף , עם הסדר של תקיפת המשגרים מיד לאחר שהם יורים ( ומתגלים 
בכך לעין הלוויין ) , מעין פעולה " און ליין " , " בזמן אמתי " . אני 
עצמי ניצלתי את קשרי בממסד האמריקאי כדי לעוץ להם לפעול ברוח זו . עוד מצב 
שאולי ייווצר , ושבו גוברים מאוד השיקולים לפעול , הוא הימשכות תקיפת הטילים 
תקופה ארוכה . ייתכן , למשל , לאחר שתשוחרר כוויית , שעל אף המפלה הצבאית 
הקשה יתמיד משטר סדאם בעיראק ולא ייכנע . אצל האמריקאים קיים אי - רצון 
להסתכן בלחימה קרקעית בעומק עיראק , וייתכן שיניחו לו לשלוט בעיראק מוחלשת 
ונצורה . המצב יכול אז לדמות ללבנון , עם ירי טילים מדי פעם . בתנאים 
כאלה יש להניח שלא נוכל להניח למצב שיימשך , וניאלץ לפעול . שיקול חשוב 
נגד ההשלמה עם ירי טילים " כרוני " ( דוגמת הקטיושות בדרום לבנון ) , 
הוא ההכרח לחדש מהר ככל האפשר את הצמיחה הכלכלית ואת אווירת הביטחון . 
קיימת סכנה שהטילים יגרמו להיחלשותה של העלייה , או אפילו להפסקתה . העולים 
המגיעים בחודש הראשון של המלחמה כבר היו " בצנרת " , כבר חיסלו עסקיהם ומכרו 
דירותיהם . מי שטרם עשה זאת עלול להחליט שמוטב להמתין , ולא לסכן את ילדיו 
בהתקפת גזים . גם משקיעים וגם תיירים אינם באים למקום , המתואר כמצוי תחת 
איום מתמיד של תקיפת טילים . תיארתי מצבים וסיבות טובות לצה"ל להתערב ישירות 
אך זאת בתנאי שיש לנו תשובות טובות משל האמריקאים למניעת ירי הטילים עלינו , 
ושנקיטת שיטות אלה לא תעלה לצה"ל באבידות כבדות ממה שייחסך אצל האוכלוסייה 
בעורף . נזכיר שאין לישראל גבול משותף עם עיראק . פעולה צבאית רגילה תחייב 
מעבר בסעודיה , בירדן או בסוריה . יש בכך סיכוי גבוה להרחבת המלחמה , 
דבר המשפיע על אומדן מאזן האבידות חזיתעורף שהזכרנו . מלחמה באמצעים טכנולוגיים 
מתקדמים של האויב יכולה להיות חסכונית באבידות , אם עושים אותה באמצעים 
משוכללים . הפעם אנו לוקים בגלל שגיאות חמורות שנעשו ב57 . שימשתי אז יועץ 
בכיר לשר הביטחון ומדען ראשי במשרד הביטחון . ברשימות הנשק שהגשנו לארה"ב , 
כתנאי לנסיגה מאבו - רודייס וממעברי המיתלה והגידי , כללתי פריטים שנועדו 
לענות בדיוק על מצבים של מלחמת טילים . שני פריטים עיקריים ברשימה היו לוויין 
ביון וטילי פרשינג 2 . כל התלבטותנו הנוכחית לא היתה , אילו היו בידינו 
כיום . על הלוויין כתב רבין בספרו " פנקס שרות " ( עם 794894 ) : " על 
השאלה לשם מה דרושה לישראל מערכת של לוויינים . . . לא היתה כל תשובה 
מלבד האחת , הרצינית והגלויה . לא דרושה לנו מערכת כזאת , בגדר של שטות . 
. . הרשימה כללה עוד מספר פריטים מן ההפטרה . . . פריטים מיותרים ומגוחכים 
מפרי דמיונו של פרוף יובל נאמן , יועץ שר הביטחון " . הפריט " המגוחך " 
העיקרי , מלבד הלוויין , היו טילי פרשינג 2 . לטיל פרשינג 1 היה טווח 
של 005 ק"ם והוא נועד בעיקר לשאת ראש גרעיני , אלא שב57 , על סמך בקשה 
מצד גרמניה , פיתחו בארה"ב דגם חדש . הפעם הוכנסה הטכנולוגיה החדישה ביותר 
ופותח טיל לטווח של 009 ק"ם עם דיוק פגיעה של 02 מטר ! כיוון שהוא כה מדויק 
שוב אין חיוניות בראש גרעיני , וגם ראש קונוונציונלי עם חצי טונה חומר נפץ 
מסוגל לפגוע ולשתק משגרי טילים במיוחד אם ניתן לספק לו בעזרת לוויין המבחין 
בהבהק הירי מידע מדויק בזמן אמתי על מקום המשגרים . כשהגיע פרס ( לאחר התפטרותי ) 
לוואשינגטון , בדצמבר 5791 , הותקף על - ידי הלובי האנטי - גרעיני וגורמים 
אנטי - ישראליים , בטענה שישראל רוצה בפרשינג כדי לשים בו ראשים גרעיניים . 
פרס לא השכיל להסביר שדווקא פרשינג 2 הוא הדגם שנועד לראשים קונוונציונליים , 
ושיש לנו צורך הגנתי מובהק בכלי כזה . מלבד העיראקים , גם למצרים ולסורים 
היו טילי סקאד ; המצרים אף ירו טיל אחד ב3791 , במלחמת יום הכיפורים , 
בעת צליחת תעלת סואץ על - ידי כוח צה"ל . בלחץ העיתונות ובאישור רבין מחק 
פרס את הפרשינג 2 מן הרשימות . רק בשנות השמונים חזרנו לנושא הלוויין והטילים , 
במסגרת תוכניות אזרחיות שניתן ליישמן בעתיד לאפיקים צבאיים . פיתחנו בישראל 
יכולת טכנולוגית עצמאית מרשימה אולם לא הספקנו להכין בעוד מועד את התשובה 
לאיום העיראקי . את ההזדמנות של 5791 אין להחזיר . נראה שפעלו אז מי שפעלו 
בחוסר דמיון משווע . לפיכך אין לנו כיום תשובות " קוסמטיות " מודרניות 
לתקיפת הטילים . קפמאפרקספיגת ההתקפות ללא תגובה ישראלית יכולה לשים לאל 
את אמינות ארתעתנו . גם ללא המלחמה הזאת נטו מדינות ערב לייחס את הצלחותינו 
לסיוע מצד ארה"ב , בנסותן להציל את " הכבוד הערבי " . ההבלגה תחת מתקפת 
הטילים הנוכחית , המתוארת אצלם כתקיפה מוצלחת ביותר , תביא ללא ספק להתגבשותה 
והתחזקותה של התיאוריה , שלפיה היהודים יושבים כאן תחת חיפוי הכוח האמריקאי . 
צה"ל יאבד את אמינות ההרתעה . אמנם , לכשיתקפונו ייווכחו שלא נס לחנו 
ואולם ארתעה ומניעת מלחמה עדיפים בדרך כלל על מלחמה וניצחון . אגב , אחת 
הסיבות שבגללן אנו מופגזים בטילים במלחמה שאיננו משתתפים בה תדמיתנו כמעין 
" ממזר " של ארה"ב . לא יכולים לפגוע בניו - יורק , ומסתפקים בתל - אביב . 
אם לחזור לסיבות המביאות את סדאם לתקוף אותנו החשובה בהן , כמובן , היא 
האסטרטגית - מדינית , של פגיעה בשלמות הקואליציה הלוחמת לצד ארה"ב על - 
ידי הפיכת המלחמה למלחמה בישראל , שכל ערבי וכל מוסלמי טוב נקראים ללחום 
בה לצדו ולא נגדו . ויש עוד גורם הקשור ב"כבוד הערבי " : אנחנו השמדנו ב1891 
את הכור הגרעיני וסירסנו את החשוב שבכלי המשחית שלו . מה שלא תהיינה תוצאות 
המלחמה הנוכחית , הוא החזיר את כבודו בכך שגמל לנו . גם על רקע זה ניתן 
בנקל להגיע לטשטוש גמור של יכולת ההרתעה העצמאית שלנו . קפמאפרקלכאורה אנו 
עלולים להפסיד את האהדה , אם נחזיר מלחמה שערה . אך אותה אהדה תתנדף בלאו 
הכי לאחר המלחמה . לעומת זאת , אין ספק שהבלגתנו הבהירה היטב מי כאן התוקפן , 
ובאם וכאשר נצא להתקפה , ייראה הדבר כטבעי ומוצדק . האהדה וראייתנו כמותקפים 
ללא כל פרובוקציה יחד עם רגשות האשמה אצל מי שסייע בבניית הכוח בעיראק 
אלה הביאו עתה למענק שיאפשר לא לבטל את פרויקט הצוללות בגרמניה . זו דוגמה 
להשפעה המיידית שלא ראייתנו כקורבן . אם נמתין זמן רב מדי , לא יזכרו עוד 
את ראשית הסכסוך . אפילו במקרה של הפלישה העיראקית לאיראן , לא חלפה שנה 
וכלי התקשורת השכיחו את העובדות ; רצון האמריקאים במפלת איראן הביא לתיאור 
עיראק כצד שהותקף ב0891 . כתום מלחמה כזאת עושים " סדר חדש " . כך היה בוורסאי 
או בפוצדם , למשל . הפעם מרבים לדבר על אותו סדר שתשליט ארה"ב , מי שנותרה 
לבדה כ"שוטר הבין - לאומי " . מי שלחם עם ארה"ב יוכל לתבוע חלק בהישגים וב"שלל " . 
ברגע זה אנו מצטיירים כחלק מן השלל , עם או בלי ועידה בין - לאומית . 
התדמית של " מדינת חסות " של ארה"ב תביא ללחצים מוגברים לוויתורים ישראליים . 
