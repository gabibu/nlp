לונדון ( מיוחד ל"הארץ " ) . בית הדין הגבוה לצדק בלונדון דחה בשבוע שעבר 
עתירה של רב בריטי מקומי נגד הרב הראשי , בשיאה של פרשייה שבה הואשם בניאוף 
עם כמה נשים בקהילתו . מדובר ברב אייבן ואכמן ממנצסטר , המכחיש את החשדות 
לניאוף מצדו . הרב הראשי של יהודי בריטניה , הלורד יעקובוביץ , ערך בירור 
בפרשה וקבע כי ואכמן " אינו ראוי לשמש במשרה דתית " . קהילתו פיטרה אותו 
בעקבות זאת . הרב עתר לבית הדין הגבוה לצדק של בריטניה , וזה דחה את העתירה 
בטענה שאינו יכול להתערב במעשה של סמכות דתית . הרב ואכמן מתכוון לפנות 
לבית הדין האירופי לזכויות האדם . יחד עם קהל נאמנים הוא ממשיך לקיים תפילות 
בבית פרטי במנצסטר . 
