( ע ) . לבית המשפט הגבוה לצדק הוגשה אמש עתירה , הקוראת לחייב את ממשלת 
ישראל להפעיל לאלתר את חוק שירות לאומי לבנות , כדי לשלב באמצעותו אלפי 
בנות , הפטורות משירות ביטחון מטעמי דת ומצפון , במשימות של קליטת העלייה . 
את העתירה הגישו במשותף חמד"ת ועד ציבורי למען חופש מדע , דת ותרבות , 
וח"ך אברהם פורז מסיעת שינוי . הם מבקרים את הממשלה על שלא הפעילה עד כה 
את חוק שירות לאומי לבנות משנת 3591 . לטענתם , חובת השירות הלאומי נוצרה 
כדי שגם ציבור הבנות , שקיבלו פטור משירות צבאי מטעמי דת ומצפון , ישתתפו 
בנטל החובה האזרחית של שירות למען המדינה . בכך תימנע אפליה בין האזרחים , 
ויושג סיוע למדינה , במיוחד בזמנים קשים . להלן קובלים העותרים , כי מאז 
נחקק חוק השירות הלאומי הוא לא הופעל מעולם , וכי כיום קיים שירות לאומי 
בהתנדבות בלבד . הם מציינים כי ב9791 הוכנס בחוק תיקון , לפיו ביצועו " לא 
יחל אלא לאחר שהממשלה תחליט על כך " . מאז לא דנה הממשלה כלל בשאלה אם להפעיל 
את החוק . ח"ך פורז פנה ב09 . 01 . 61 לראש הממשלה וביקשו לפעול לביצוע החוק . 
הוא נענה כי " לפי שעה לא ראתה הממשלה לנכון לקבל החלטה בעניין זה וטעמיה 
עמה " . במכתב נוסף לפורז ענה יוסי אחימאיר , מנהל לשכת רה"ם , כי השיקול 
העיקרי לאי - הפעלת חוק שירות לאומי כחובה היה " רגישות מיוחדת אצל חלק 
מהציבור הדתי , לאורך שנים , שהתבטאה בחשש לשייך בנות למסגרת כופה כל שהיא 
מחוץ לביתן . . . " . לטענת העותרים , החוק נתן לממשלה סמכות חובה לדון 
ולהחליט בדבר הפעלת החוק , ולמעשה היא היתה חייבת להחליט . שנית , הם 
טוענים כי השיקול של רגישות חלק מהציבור הדתי להטלת מסגרת כופה אינו מצדיק 
הימנעות מהפעלת החוק , שכן כבר בקביעת ההסדר של שירות לאומי נלקחו בחשבון 
שיקולי הציבור הדתי , מה גם שהחוק עצמו נותן פטור מחובת השירות לאומי בשל 
טעמים מיוחדים . " בהימנעות מהפעלת החוק חוטאת ופוגעת ממשלת ישראל בעקרון 
השוויון בצורה חמורה וממושכת , מבחינה קונסטיטוציונית ומנהלית " , מאשימים 
חמד"ת ופורז . הם מדגישים כי העלייה ההמונית והנטל הכלכלי הנוסף על אזרחי 
המדינה בשל מצב החירום מחייבים את הממשלה להפעיל לאלתר את חוק שירות לאומי 
ולהפנות את אלפי הבנות לפעולות קליטת עלייה . 
