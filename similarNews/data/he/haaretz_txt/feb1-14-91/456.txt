המשקיף הקבוע היושב במאדים מלא תמיהה עד אין - קץ : במחצית השנייה של ינואר 
הבחין ממרומי מושבו בהבזקים של תריסר פיצוצים לאורך רצועת החוף של ישראל 
מאית או אפילו פחות מכמות הפיצוצים שהוא רואה יום - יום בעיר בגדד . השפעתם 
של הפיצוצים בישראל היתה מדהימה : שיתוק כמעט מוחלט של החיים . מאות מפעלים 
נסגרו , מאות אלפי עובדים נשארו בבית , כל מוסדות החינוך , התרבות והבידור 
חדלו לפעול , ונוסף על הכל החלה גם מנוסת המונים מערי החוף . מעולם לא 
שותק משק לאומי וחברה שלמה הוכנסה להיסטריה כתוצאה מכמה טונות של חומרי נפץ . 
במבט נוסף וחודר יותר גילה עוד פלא : לפיצוצים היתה השפעה שנינית מדהימה 
על הפעילות הכלכלית . החנויות שנשארו פתוחות ( עד חמש אחרי הצהריים לכל 
היותר ) התייתמו מקונים , מפעלים שנפתחו מחדש שותקו מחוסר הזמנות , ואלפי 
עסקים התקשו לפתע לעמוד בהתחייבויותיהם הכספיות השגרתיות . כמויות אדירות 
של צקים " קפצו " חזרה נל"ם , מועדי תשלום לא כובדו . ( " העסקים שלהם 
חיים מן היד אל הפה , אין להם רזרבות מזומנים אפילו לשבועיים ! " , רשם 
המשקיף לעצמו בפליאה גוברת ) . עובדים פוטרו , הוצאו לחופשה או ששכרם 
קוצץ . בקצרה , משק לאומי נכנס למיתון עמוק בתוך מן הפיצוץ הראשון . המשקיף 
מן המאדים אינו רואה אולי את התמונה השלמה . ייתכן שלא הבחין באיום ( שימוש 
בנשק כימי וכו ) שהיה מגורמי הבהלה . אילו הבחין בגורם זה היה בוודאי מתמלא 
הערצה גוברת לסדאם חוסיין : בלי לעלות בפועל מדרגה נוספת בעימות , הצליח 
להטיל פחד משתק על כלכלת האויב ולגרום לו נזק של מאות מיליונים . כבעל זיכרון 
ארוך תוהה המשקיף הקבוע מהמאדים מה אירע לחברה הישראלית , שבעבר גילתה כושר 
עמידה בתקופות קשות ( ההמתנה ערב ששת הימים והשבועות הקודרים של מלחמת יום 
הכיפורים ) , וכיצד שתק משק שלם שרוב כוח העבודה שלו לא גויס הפעם ונותר 
פנוי למילוי תפקידיו האזרחיים . ספק אם המשקיף מהמאדים הצליח להסביר לעצמו 
את הסיבות לתופעות הללו . הוא יודע שמדינת ישראל נמצאת באופן רשמי במצב 
חירום מאז הקמתה ב8491 , ושהחל ב2 באוגוסט 0991 , כלומר חמישה חודשים וחצי 
לפני שפרצו מעשי האיבה , החלה כאן היערכות למצב חירום בפועל . אך ייתכן 
שממרחק של אלפי שנות אור לא הבחין שחרף כל ההכנות , ה"היערכויות " וה"מוכנויות " 
לא הוכנה תוכנית ברורה לשמירה על תפקוד סדיר של המשק בשעת חירום ; ושבהעדר 
תוכנית כזאת הלכו האחראים ברוב מבוכתם על דבר פשוט אך בטוח : המלצה לכל 
המעסיקים והעובדים במפעלים " לא חיוניים " להישאר בבית . הוא מחפש לשווא 
את המנהיגות האמורה להנחות את המשק בשעת חירום : לתבוע הפעלה מרבית של העסקים , 
לעשות מאמץ עילאי כדי שבתי הספר יישארו פתוחים תוך נקיטת אמצעי ביטחון , 
להסדיר את תנועתם הסדירה גם אם מבוקרת של עובדי השטחים למקומות עבודתם בארץ , 
להפעיל תוכנית להקל על עסקים הנתקלים בקשיי כוח אדם , מימון , הובלה וכו , 
להזרים למשק אמצעים נזילים כדי להגדיל את כוח הקנייה ולהוריד את הריבית . 
בפועל נתנו האחראים " המלצה " שפירושה שיתוק נרחב של המשק , סגרו בלא 
הבחנה את כל מוסדות החינוך ואיחרו לפתחם , נעלו את עובדי השטחים המובטלים 
בבתיהם ולא שיחררו את רובם , ישבו באפס מעשה נוכח קשיי העסקים , ספגו אמצעי 
נזילים במקום להזרימם , והביאו להעלאת הריבית בעת מיתון במקום להורידה . 
המשקיף מן המאדים מגיע בהכרח למסקנה כי מישהו שם למעלה ( אצלנו ) , יצא 
מדעתו . המשקיף מתפלא מאוד שנוכח סימני בהלה , הסתגרות ופסיוויות בחלקים 
רחבים של הציבור , שיתוק חלקי של המשק וכניסתו למיתון , מעניקים מנהיגי 
המדינה ציונים מעולים להתנהגות העורף . " מה כל כך ראוי לשבח שם ? " , 
שאל את עצמו . " כנראה ראשי הציבור שלהם חשים כי נכשלו בהנחיית העורף 
וארגונו בתנאי החירום . התשבחות לקהל באות לכסות על כישלונם - הם " . המשקיף 
מוסיף ואומר לעצמו : " כעת ניתנת לישראלים הזדמנות לממש את האמרה הישנה 
שלהם , על הצורך לנהוג באופן אחראי במקום שאין אחראים . ברור שאין להם 
מנהיגות אמינה , יוזמת , בעלת השראה , שתדחוף את העניינים קדימה ותסחוף 
אחריה את הקהל הרחב . במצב זה המבחן הוא של הקהל : באיזו מידה ידע להתנער 
מפחדיו , לחזור לחיי עבודה נורמליים , להקפיד על מילוי התחייבויותיו . 
יהיה מעניין ( הוא מוסיף ומהרהר ) לראות אם יצליחו לצאת מן המנטליות של 
החדר האטום שאליה הכניסו אותם מנהיגיהם " . 
