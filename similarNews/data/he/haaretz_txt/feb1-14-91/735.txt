הכנסת חייבה זה עתה בתיקון מס 8 לחוק יסוד : הממשלה , לכונן בממשלה ועדת 
שרים לענייני ביטחון לאומי . שם התואר " לאומי " אינו מהווה תוספת משמעותית ; 
המדובר במה שהיה ידוע , משך עשרות שנים בכינוי הפשוט " ועדת שרים לענייני 
ביטחון " . משמעות עניינית נודעת , לעומת זאת , לסעיף בחוק אשר אומר כי 
" לממשלה יהיה צוות , שיקים ויפעיל ראש הממשלה , לייעוץ מקצועי קבוע בתחומי 
הביטחון הלאומי " . כדי לדעת במה דברים אמורים , יש להתבונן בדברי הסבר שצירפו 
תשעה חברי כנסת להצעת - החוק ( שהכנסת קיבלה בינתיים ) . הם מסתמכים על 
המלצותיה של ועדת - משנה של ועדת החוץ והיבטחון , אשר דנה בנושא של " תפיסת 
הביטחון " , בכנסת האחת עשרה . כמו כן ביקשו שהכנסת תיתן תוקף תחיקתי להחלטה 
שקיבלה בעצמה ב51 בינואר ; אז רשמה לפניה את מסקנות מבקר המדינה לפיהן " לרשותו 
של דרג מקבלי ההחלטות הרמטכ"ל , שר הביטחון וראש הממשלה צריך שיעמדו הכלים 
לבחינה מקצועית ובלתי - תלויה של תכניות ועמדות המוצגות לפניהם להחלטה על 
ידי גורמים מקצועיים " . שלושה " מקבלי ההחלטות " הללו נשענים , בהחליטם 
על נושאים הנוגעים לביטחון הלאומי , על הערכת מצב של אגף המודיעין במטה 
הכללי של צה"ל ; הערכת מצב זו נקבעה בשעתה על - ידי דוד בן - גוריון כהערכת 
מצב " לאומית " כלומר : אין זולתה . נוהג זה הכזיב בשבוע שלפני מלחמת 
יום הכיפורים ; על סמך ניסיון זה אשר מסביר את המחדל הידוע , הציעה ועדת 
אגרנט לדאוג לפלורליזם לאו דווקא באיסוף מידע , אבל לגבי הערכתו . אולם 
אף אחד מאלה שמילאו את התפקידים שמילאו גולדה מאיר , משה דיין ודוד אלעזר 
בשנת 3791 , לא הגשימו את ההמלצה הזאת של ועדת אגרנט . את החלל הזה באה 
עתה הכנסת למלא . לכאורה זהו צעד נבון ; אבל ספקות מתגנבים בכל זאת ללבנו . 
החוק מדבר על צוות שיספק לראש הממשלה ייעוץ מקצועי לצורך בחינה מקצועית 
ובלתי - תלויה של גורמים אחרים שאין לשלול מהם את האיפיון הזה . אין כאן 
מקום לטעות ; הגורמים המקצועיים שהערכות המצב שלהם מן הראוי שייבדקו " מבחינה 
מקצועית " על ידי צוות הייעוץ , הם הגורמים הצה"ליים אגף המודיעין וראש 
המטה הכללי . קיומו של צוות זה עונה על התביעה לפלורליזם ; אבל מי לידנו 
יתקע כי הוא יעמוד בפני הפיתוי לתפוס את עצמו כגורם שמתפקידו להתחרות במטכ"ל , 
ושתחרות זו לא תגלוש להתמודדות אישית בין חברי הצוות לבין אנשי המקצוע ? 
קיים גם חשש שתחרות כזאת תוליד מצב בו חברי הצוות ינקטו עמדות שיבקשו להוכיח 
כי אגף המודיעין במטכ"ל טועה , ולצורך כך יאמצו לעצמם מקורות מידע ואמצעי 
איסוף עצמאיים . אם רוח " דווקא " כזאת תשתלט על הצוות מרחב האופציות 
שיעמוד בפני מקבלי ההחלטות אומנם יורחב , אבל היכן הוודאות שהייעוץ המקצועי 
של צוות הייעוץ יהיה בעל איכות משובחת יותר מהייעוץ המקצועי של ראש אמ"ן 
והרמטכ"ל ? מי יחליט על מקצועיותם של חברי הצוות ? ראש הממשלה חייב להקים 
אותו , אבל הוא הטיל את הטיפול בעניין על השר בלי תיק אלוף ( מיל . ) 
רחבעם זאבי , והחוק אינו קובע כל קנה מידה למקצועיות . מי בא בחשבון : 
אלופים בדימוס , פרופסורים להיסטוריה צבאית ? החוק יש לדייק איננו מקים 
" מועצה לביטחון לאומי " דוגמת זו אשר בנסיבות שונות לחלוטין , קיימת 
בארצות הברית ; קיים חשש כי גוף כזה לא יקל על מקבלי ההחלטות ואף יכביד 
עליהם , ואין לדעת אם ההקשבה ליותר מגוף מייעץ אחד תפעל בכל הנסיבות לטובת 
ביטחון המדינה . 
