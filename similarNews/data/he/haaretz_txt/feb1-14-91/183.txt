ואשינגטון ( מיוחד ל"הארץ " ) . מזכיר ההגנה של ארה"ב ריצארד צייני אמר 
אתמול כי אם עיראק תשתמש בנשק כימי נגד ישראל , עשויה ישראל להגיב על התקפה 
כזו בנשק להשמדה המונית . לדבריו , אי - הוודאות השוררת בבגדאד בעניין 
זה היא שגרמה לכך שסדאם חוסיין לא הפעיל עד כה נשק בלתי - קונוונציונאלי , 
וייתכן שהוא שומר על האופציה הזו וינסה להשתמש בה בעתיד . דבריו של צייני 
באו עקב דיווחים אחדים בכלי התקשורת בארה"ב , כי ישראל הבהירה לארה"ב שהיא 
נחושה בדעתה להגיב תגובה נחרצת על התקפה עיראקית בנשק כימי נגדה . " ניו - 
יורק טיימס " דיווח כי הממשל אינו מודאג מפני אפשרות ששותפיו הערביים יגרמו 
לפירוק הקואליציה במקרה של תגובה ישראלית , כל עוד תגובה כזו תתמקד בפעולה 
צבאית נגד אתרי הטילים . ניקוסיה ( ע"ר ) . עיראק חזרה והזהירה אתמול 
כי תשתמש בכל סוגי הנשק , כולל נשק להשמדה המונית , כדי לשמור על שליטתה 
בכוויית . " הנהגת עיראק , צבאה ועמה לא יוותרו על שעל אדמה , מזאכו 
עד כוויית " , נכתב בעיתון " אל - קאדיסיה " . המאמר מזהיר מפני " הפיכת 
שדה הקרב למקום שח טבח אמיתי " . 
