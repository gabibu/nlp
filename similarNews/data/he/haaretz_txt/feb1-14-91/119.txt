על הסיוע שסופק לעיראק לפיתוח כושרה הצבאי כולל כושרה הלא - קונוונציונאלי 
יש רק חידוש כמותי . ידענו מזמן שבגדאד פיתחה רשת ענפה של רכש ברחבי העולם 
את רוב התעשיינים מעניינים רק הרווחים , והממשלות עוצמות עין כאשר הפרת 
החוק מכניסה דולרים . מה שהפתיע במקצת , היא המעורבות הגדולה במיוחד של 
פירמות גרמניות בעסקות אלה . ההפתעה הגדולה היתה שגם לאחר הטלת האמברגו ע"י 
האו"ם המשיכו חברות מכובדות , במדינות מכובדות , למכור ידע וציוד צבאי 
לעיראק . אין מדובר בשתיים - שלוש חברות , אלא בכ007 פירמות ( מהן כ086 
אירופיות ) שהמשיכו לסייע למכונת המלחמה העיראקית בנשק וציוד שנועדו נגד 
חיילי ארצם בכוח הרב - לאומי . מספר הפירמות הגרמניות ביניהן נאמד בין 021 
ל002 . יש אולי קשר פרוורטי למדי בין מספר זה לבין ההמונים שיצאו להפגין 
בגרמניה " נגד המלחמה " , במקום נגד התקפות הטילים . הטענה שחלק מהציוד 
והחומרים שנמכרו לעיראק הוא " דו - שימושי " אינה משכנעת ביותר . לגבי 
רוב הפריטים לא היה יכול להיות ספק למה הם מיועדים ; וגם פריחתו הפתאומית 
של המחקר הגרעיני והביולוגי בעיראק היתה צריכה להדליק אור אדום . אין לחשוד 
בקנוניה בין ממשלות ברזיל או יפאן לבין סדאם חוסיין ; אך הן שותפות לרדיפת 
בצע ולזלזול מדהים בחובתן לאכוף את החלטות האו"ם ואת התקנות ואיסורים שהן 
עצמן חוקקו . אין לזלזל בחשיבות הסיוע הביטחוני שבון מגישה עתה לישראל . 
אך אם יש לה , ואולי גם למדינות אחרות , נקיפות מצפון על קלת דעתן בעבר , 
חובה עליהן להפעיל עתה יד ברזל כדי לשים קץ להמשך שיתוף הפעולה של תעשייניהן 
עם הרוצח מבגדאד . 
