פסק הדין שבו הורה בג"ץ לרשויות הביטחון לחלק ערכות מגן לתושבי השטחים הסמוכים 
למדינת ישראל , ואשר ניתן ערב מלחמת המפרץ , הדגיש כי " גם כאשר התותחים 
יורים חייב המפקד הצבאי לשמור על החוק " . דברים אלה נושאים עמם גרעין של 
אמת עמוקה : גם כשהתותחים יורים הדמוקרטיה צריכה להגן על יסודותיה המהותיים 
ועל מוסדותיה , למרות הפיתוי העז לפגוע , בשם הביטחון הלאומי , בכל הנוהג 
והמקובל . כאשר המלחמה היא כזאת שבה הופך העורף לחזית וטילים פוגעים במרכזי 
אוכלוסייה אזרחית , והממשל נאלץ להבליג , נוצרת סכנה מוחשית לאובדן אמון 
הציבור במנהיגיו ובמוסדות שבהם מתקבלות ההכרעות . אלא שכאן נכונה למתבונן 
הפתעה . בעוד מחקרי דעת קהל שנעשו ב6891 וב8891 הראו כי כתשעים אחוזים של 
הציבור היהודי בישראל תומכים בהפעלה יזומה של כוח צבאי לסיכול סכנות לביטחון 
המדינה , הרי סקר שפורסם בבוקר יום ששי האחרון מלמד כי שיעור דומה תומך 
דווקא בהבלגה ישראלית ובאי - הסתמכות על עוצמתנו הצבאית . אפשר להניח שגם 
החלטה אחרת , בזכות תגובה צבאית , תזכה לתמיכת שיעור דומה בציבור לאור 
נטייתו לתמוך ברשויות הביטחון . הסכמה זאת , עם כל חשיבותה לתפקוד המשטר 
הפוליטי , מעניקה לממשלה אשראי נוח לקבלת הכרעות ביטחוניות - אסטרטגיות 
בעלות משמעות קיומית . עם זאת , אין זה מיותר לבחון את תפקודה של הדמוקרטיה 
נוכח רוחות המלחמה : מה מעמדה של הכנסת ותפקידה בעת חירום , כיצד מתקבלות 
החלטות בממשלה , מהות הביקורת השיפוטית על שיקולי הביטחון , והארת זכויות 
הפרט בשעה שאלה מתנגשות לכאורה עם צורכי הביטחון . מי שעוקב אחר הדמוקרטיה 
האמריקאית בתקופת משבר המפרץ , איננו יכול שלא להתפעל מהמעמד המוקנה בארצות 
הברית לסנאט ולבית הנבחרים , גם במשטר שבו מהווה הנשיא את המצביא העליון 
של הצבא , כשלו סמכויות וכוחות רבים . לא רק שהחוקה חייבה אותו לקבל את 
הסכמת הקונגרס להפעלת כוח צבאי , אלא שהוא ושריו מתייצבים בפני הרשות המחוקקת 
לחקירות ולדיווחים שוטפים . קפמאבינהמצב החוקתי במדינת ישראל , לעומת זאת , 
איננו מותיר מקום לספק שבית הנבחרים שלנו נמצא מחוץ לתמונה בעת מלחמה . 
החקיקה הקיימת לא רק שאיננה מחייבת הסכמת הכנסת , או ועדה מוועדותיה , 
להפעלת כוח צבאי , אלא גם איננה מטילה על הממשלה חובת דיווח כלשהי על פעולה 
לוחמתית או על הכנה למלחמה . כך תלויה הכנסת , ועמה ועדת החוץ והביטחון 
שלה , ברצונה הטוב של הממשלה . הפעם , למול מלחמת המפרץ , נעלם גם מעט 
הרצון הטוב שגילו בעבר ראשי הממשלות בישראל בעת שהתייצבו בפני מליאת הכנסת 
זמן קצר לאחר פרוץ הקרבות . ראש הממשלה נמנע במשך כשלושה שבועות מאז פרוץ 
המלחמה במפרץ מלהופיע בפני מליאת הבית . סירוב זה למסור הודעה מדינית בכנסת 
מנוגד לאורחות היסוד של משטר פרלמנטרי , שבו מכהנת הממשלה מכוח אמון הכנסת . 
גם נכונותם של ראש הממשלה ושל שר הביטחון להופיע בפני ועדת החוץ והביטחון 
של הכנסת איננה יכולה לתרץ את התנהגותו של שמיר . אמנם , דיווחי ראש הממשלה , 
שר הביטחון והרמטכ"ל לוועדת החוץ והביטחון עשו אותה ל"כנסת זוטא " , ומסירת 
דיווח מקיף לוועדה ולא למליאה , היא תופעה שניתן להצדיקה בשעת חירום . אלא 
שלא מעטים מחברי הוועדה חשים כי גם להם ניתן מידע חלקי מפי מעצבי מדיניות 
הביטחון . התירוץ המקובל לאי - מסירת מידע מלא למליאת הוועדה החשש מהדלפות 
איננו יכול לעמוד בעת מלחמה . בעת כזאת חזקה על הצנזורה הצבאית שתמנע פרסומו 
של כל מידע העלול , ולו גם בסבירות נמוכה , לפגוע בביטחון המדינה . דיון 
ממשי בוועדת החוץ והביטחון , תוך מתן מידע מקיף על - ידי בעלי תפקידים מגוונים 
ברשויות הביטחון , יכול היה לקיים בשעת מלחמה את זכות הציבור לדעת ואת עקרון 
הפיקוח הפרלמנטרי . במציאות הקיימת מתעורר ספק ממשי בדבר יכולת הוועדה למלא 
את תפקידה במשטר דמוקרטי . קפמאבינעקיפתה של הכנסת מתבטאת גם בכך שהממשלה 
הסמיכה את שר הביטחון להתקין תקנות לשעת חירום כדי להביא לתיקונים הכרחיים 
בחוק ההתגוננות האזרחית . תקנות אלה , שעליהן חתם השר ב72 בינואר , מאפשרות 
לו להכריז על " מצב מיוחד בהג"א " , כך שאפשר יהיה לחייב כל אדם לשהות בביתו , 
בחדר אטום או במקלט , וכן להגביל תנועה בדרכים . במעט רצון טוב אפשר היה 
להביא לתיקון החוק בכנסת עצמה , ובמהירות המתבקשת . בחודש יולי האחרון 
פסק בג"ץ כי התקנת תקנות לשעת חירום ראויה רק כשחקיקה מהירה בכנסת איננה 
אפשרית , ורק אז רשאית הממשלה לתפוס את מקומה של הרשות המחוקקת . כאשר 
הגישו לאחרונה כמה חברי כנסת הצעות חוק פרטיות להבטחת פיצוי הנפגעים מנזקי 
טילים , סירבה הממשלה לוותר על זכותה על פי תקנון הכנסת לעכב את הדיון בהצעת 
חוק פרטית למשך 54 ימים . כך שמרה הממשלה לעצמה את הזכות ליזום הצעת חוק 
משלה , וכן על האפשרות להסדיר הנושא באמצעות תקנות שעת חירום תוך מניעת 
דיון ציבורי בנושא המטריד רבים . חוק יסוד : הממשלה , קובע כי " הממשלה 
אחראית בפני הכנסת אחריות משותפת " . עקרון האחריות המשותפת מציב את הממשלה 
כחטיבה אחת , ולפיו אחראי כל שר לכל החלטה של שר אחר , אפילו זו התקבלה 
בלא הסכמתו או ידיעתו . לפי החוק הממשלה , ולא ראש הממשלה , היא הרשות 
המבצעת של המדינה . חוק יסוד : הצבא , מקנה לממשלה כגוף את סמכות הפיקוח 
על הצבא , וקובע כי " הצבא נתון למרות הממשלה " . אלא שבמציאות הישראלית 
הממשלה כגוף איננה שותפה ממשית לחלק ניכר מהמידע הביטחוני . שרים שאינם 
חברים בוועדת השרים לענייני ביטחון מוצאים עצמם לא אחת מחוץ למעגל ההתדיינות 
וההכרעה בנושאי ביטחון לאומי . ומה שנכון בעת רגיעה בולט עוד יותר בעתות 
מלחמה . מלחמות ישראל בעבר התאפיינו כולן בכך שראשי הממשלות קיבלו הכרעות 
מרכזיות לעתים על דעת עצמם , ולעתים תוך היוועצות בשר הביטחון וברמטכ"ל . 
הממשלות נשאו תמיד באחריות משותפת למעשים ולמחדלים , בלי שהשרים היו שותפים 
ממשיים להכרעות . כך למשל ההחלטה שלא לפתוח במכת מנע אווירית ביום הכיפורים 
נגד סוריה התקבלה על - ידי ראש הממשלה , גולדה מאיר , בהיוועצות עם שר 
הביטחון ועם הרמטכ"ל . בעת מלחמת לבנון , כעולה מדו"ח ועדת כהן , שמעה 
הממשלה מפי הרמטכ"ל על הכנסת הפלנגות לתחנות הפליטים בביירות בשעה שאלה 
כבר היו שם . קפמאלידבמלחמת המפרץ חוזרת ההיסטוריה על עצמה . לממשלה כגוף 
אין מעמד של ממש במה שנוגע לקבלת הכרעות . אשר למידע הנמסר לממשלה מופיעים 
בפניה הרמטכ"ל וראש אמ"ן ומספר מצומצם נוסף של נושאי תפקידים בכירים . מידע 
ממשי יותר נמסר רק לאחר שאלות ישירות של שרים שאינם מוכנים להסתפק בסקירה 
הכללית . שרים אינם אומרים זאת בפומבי , אולם תחושה רווחת היא שאין הם 
נהנים בעת הזאת מהחלפה ממשית של דעות ורעיונות בענייני ביטחון . מציאות אחרת 
באשר לדרך קבלת ההחלטות בנושאי ביטחון יכולה להיווצר אם תיושם ברצינות הצעתו 
של חבר הכנסת בנימין בגין , שזכתה בשבוע שעבר להפוך לדבר חקיקה . על - 
פי תיקון שהתקבל לחוק יסוד : הממשלה , חייב ראש הממשלה להקים ולהפעיל " צוות 
לייעוץ מקצועי קבוע בתחומי הביטחון הלאומי " . הקמת צוות כזה בנוסח " המועצה 
לביטחון לאומי " המקובלת בארצות הברית בצרפת , בגרמניה ובהולנד אמורה 
לסייע לממשלה כולה בגיבוש מדיניות ביטחון ובבחינת חלופות להצעות המועלות 
על - ידי גורמי הביטחון השונים . החוק החדש קובע שצוות כזה יעמוד לרשות 
הממשלה כולה , להבדיל מראש הממשלה , ומכאן תוכל הממשלה כגוף לתבוע את כבודה 
האבוד בתחום הביטחון . התנזרות שיפוטית מבדיקת שיקולי רשויות הביטחון בעת 
מלחמה איחדה את הפסיקה באנגליה ובארצות - הברית בתקופת מלחמת העולם השנייה . 
בארצות - הברית סירבו רוב השופטים בבית המשפט העליון להתערב בהחלטת רשויות 
הביטחון לעצור במעצר מינהלי יותר מ001 אלף אזרחים ממוצא יפני , על סמך הטיעון 
שהם יסייעו לאחיהם במקרה של פלישה יפנית לחופי ארצות - הברית . לימים הוברר 
שיסודה של החלטה זו היה בטעמים גזעניים ובחששות בלתי מבוססים , ומקץ ארבעים 
שנה החליט הממשל לפצות את העצורים או את יורשיהם . באנגליה אישרו השופטים 
מעצר מינהלי על - פי קביעת רשויות הביטחון כי העצור מהווה סיכון ביטחוני 
כיוון שהוא משתייך ל"מוצא לאומי עוין " . לימים נקבע שגישת האי - התערבות 
המוחלטת בשיקולי רשויות הביטחון , אפילו בעת מלחמה , מוטעית . להיסטוריה 
נכנסה דווקא דעתו של שופט המיעוט באותו עניין , הלורד אטקין , אשר קבע 
כי " ברעום התותחים לא ישקוט המשפט , והחוקים ידברו תמיד באותה שפה , 
בעת המלחמה כבעת שלום " . המשפט הישראלי למד את הלקח שלא להסס להפעיל ביקורת 
שיפוטית על שיקולי רשויות הביטחון גם בעת מלחמה . המעצר המינהלי של סרי 
נוסייבה , בצו שר הביטחון , בחשד של מסירת מידע לאויב , תעמיד על חודה 
את שאלת שלטון החוק ברשויות השלטון . ההחלטה לנהוג כך , תוך העלאת אשמה 
חמורה של סיוע לאויב בעת מלחמה , עוררה ביקורת נגד צעד שאיננו מתיישב עם 
עקרונות מהותיים של שלטון החוק , המחייבים העמדה לדין פלילי במקרה של קיום 
ראיות לכאורה לביצוע המעשה המיוחס לאדם הנוגע בדבר . רשויות הביטחון שנקטו 
צעד זה , בטענה שאין באפשרותן לחשוף ראיות , הופתעו בוודאי מכך שנשיא בית 
המשפט המחוזי בירושלים , השופט ורדי זיילר , סירב לאשר את החלטת שר הביטחון . 
החלטתו לקצר את המעצר המינהלי בשלושה חודשים התקבלה בהסכמת הרשויות , והבהירה 
לכל כי ביקורת שיפוטית מופעלת גם בעת מלחמה ממש . כאשר יכול המעצר המינהלי 
לשמש את רשויות השלטון גם למימוש אינטרסים פוליטיים נראה שראוי לבחור באחת 
משתיים : העמדת נוסייבה לדין פלילי , אם קיימות ראיות מספיקות להאשמתו , 
או שחרורו מהמעצר המינהלי באין ראיות כאלה . גם נזק מסוים לאינטרס ביטחוני , 
כתוצאה מחשיפת ראיות , יכול להיות מוצדק במקרה זה , בגין הנזק החמור הנגרם 
למדינת ישראל מעצם הצעד שנקטה . קפמאבינתרומה חשובה למראית פני הצדק הישראלי 
תרם כאמור בית המשפט הגבוה לצדק כשהורה ערב המלחמה לרשויות הביטחון לחלק , 
באופן מיידי , ערכות מגן לתושבים הערבים המתגוררים בשטחים באזור שמסביב 
לירושלים ובקרבת הקו הירוק . החלטת בית המשפט התבססה בעיקרה על פגיעה בערך 
השוויון , הואיל וחולקו ערכות מגן לתושבים היהודיים המתגוררים באזורים האמורים . 
חשיבות החלטת בג"ץ היא בדחייתו החד - משמעית את טענת המדינה כי אין לדון 
בעתירה כיוון שהחלטת הרשויות מבוססת על שיקולים ביטחוניים ש"אינם שפיטים " . 
השופט אהרן ברק קבע כי " חוסר שוויון הוא תמיד שפיט " , וחיזק את השקפות 
היסוד , שלאורן גם החלטות בעלות בעלות רקע ביטחוני עומדות לביקורת שיפוטית . 
העובדה שההחלטה ניתנה ערב מלחמה מחזקת את עקרון קיום הפיקוח השיפוטי גם 
בעת עימות צבאי . הנוסחה המקובלת בפסיקת בית המשפט העליון מדברת על " זכות 
הציבור לדעת " , שהיא גם זכות היחיד , שנהוג לראות בה עיקר יסודי בחברה 
דמוקרטית פתוחה . הציבור הישראלי , ככל הנראה , איננו רוצה לדעת . במחקר 
שעשה לפני יותר משנה פרופסור אפרים יער , דיקן הפקולטה למדעי החברה באוניברסיטת 
תל - אביב , התברר כי % 16 מכלל הציבור הישראלי סוברים שחופש העיתונות פוגע 
בביטחון המדינה . והדברים מקבלים משנה תוקף בעת מלחמה . סקרים שפורסמו 
עתה מראים שיותר מ%09 מהציבור בארץ מאושרים מאיחוד השידורים של קול ישראל 
וגלי צה"ל . העובדה שאיחוד זה פוגע בעקרון הפלורליזם התקשורתי ובחופש הדיווח 
העיתונאי איננה מטרידה את הציבור , המוכן בנקל לוותר על זכותו לקבל מידע 
ממקורות מגוונים ככל האפשר . גם אם קיים טעם המצדיק את איחוד השידורים באופן 
זמני ומוגבל בעת אזעקה , הרי שאין הצדקה לאיחוד של קבע בין רשתות השידור 
העיקריות . קפמאבינמי שזוכר ש"ערב חדש " המשודר בטלוויזיה החינוכית נולד 
דווקא בעת מלחמת לבנון , יכול לראות שדבר לא נגרע מקיומה של תוכנית זאת , 
ואין ספק שקיומה אף יצר תחרות בריאה . שידורי " הערב במפרץ " בערוץ השני , 
הכבולים למרבה הצער בהוראות החוק , יוצרים גם כך מגוון תקשורתי . איחוד 
שידורים בעת מלחמה הוא צעד קיצוני , הפוגע בחופש הפרסום , והוא נעשה אצלנו 
בלא סמכות חוקית , מתוך אינטרס שלטוני שאיפשר הגברת אפשרויות הפיקוח על 
המידע המגיע לציבור . איחוד זה תרם גם להחנקת ויכוחים לגיטימיים בנושאים 
בוערים , כמו למשל בשאלת הישיבה בחדרים אטומים מול השימוש במקלטים . גם 
קיומן של הגבלות ביטחוניות על חופש הפרסום בעת מלחמה אינו מצדיק את דילולו 
של המידע הנמסר לציבור מפי גורמים רשמיים . דובר צה"ל , נחמן שי , עמד 
בכשרון רב במשימה שהוטלה עליו , אלא שמשימה זאת מוגבלת בהיקפה . מי שעוקב 
אחר דיווחיו היומיים של דובר הפנטגון יכול לראות כיצד חברה פלורליסטית חושפת 
בעת מלחמה מידע בלי שנפגע ביטחון המדינה עקב זאת . אם יאושר לו הדבר יוכל 
דובר צה"ל להביא בפני הציבור תמונת מצב רחבה יותר וממצה יותר , כאשר ברור 
שנגישותו למידע רבה יותר מנגישותם של פרשנים אחרים . הפעמים הנדירות שבהן 
ניתן לאלופי צה"ל להופיע בפני הציבור אין בהן כדי לטשטש את המגמה של הצנעת 
הקצונה הצה"לית הבכירה בחסות כנפי הסודיות . ראוי כי ראש הממשלה ושר הביטחון 
ישקלו מחדש את מדיניות חיסוי המידע ומיעוט הופעות אלופי צה"ל , ובכך יאפשרו 
זרימת מידע רב יותר לציבור , כל עוד אין במידע כזה פגיעה ממשית בביטחון 
המדינה . גם בין אלה השולטים במידע יש כאלה הסבורים שהמדיניות הקיימת אינה 
מחויבת המציאות . העדרו הכמעט מוחלט של מידע על המתרחש עתה בשטחים הוא רק 
דוגמה למה שאיננו בגדר הכרח בל יגונה . 
