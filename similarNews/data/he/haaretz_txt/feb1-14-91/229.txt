" בעיית האזעקה לחירשים , היושבים בתורנות כל הלילה מול מסך הטלוויזיה 
כדי לראות אותות אזעקה והרגעה , הטרידה אותי " , מעיד עמי ברגמן , מנהל 
אגף שירותי הרווחה של הגוינט , שיזם את הרעיון המבטיח שירותי אזעקה לחירשים . 
הרעיון , שכבר נוסה במהלך האזעקות של סוף השבוע , נסתייע במוקד שירותי 
המצוקה לקשישים . בחברת " ביפר " מצא ברגמן מכשירים רוטטים המאפשרים איתות 
מיוחד לאזעקה והרגעה . במרכז פס"ח בירושלים , במרכז חירום העירוני בחיפה 
ובמד"א בת - ים נוצרו שלושת המוקדים המיוחדים המפעילים את המכשירים . כניסוי 
חילק עד כה הגוינט 05 זימוניות . אגודת החירשים אח"א מרכזת אצלה את הפניות 
( טל 553303 ) להתחבר למוקדים . הציבור הרחב , הרוצה להשתמש בשירות כאמצעי - 
עזר , יכול להתחבר למוקדים גם בפנייה ישירה לחברת " ביפר " . מחיר השירות 
טרם נקבע , אך ההערכה היא שהוא ינוע סביב 001 שקל לחודש . הגוינט מצדו 
הבטיח להשתתף במימון השירות לחירשים נזקקים , על - פי הפניית אח"א והמחלקות 
לשירותים חברתיים . " אי יכולתם של החירשים לשמוע את האזעקה ואת ההרגעה 
יוצרת חרדות בקרב משפחותיהם , כאשר מירב האחריות מוטלת על ילדיהם השומעים . 
כך גם נוצרת תלות לא רצויה של החירשים בשומעים " , טוענת ארנה לשם , מרכזת 
השירות הסוציאלי הארצי באח"א . לדבריה , בצד הזימוניות , חשוב ששכנים 
יעדכנו את החירשים במירב המידע העדכני . יש גם אלתורים ישראליים אופייניים : 
שכנים בעלי יוזמה התחברו לדירות סמוכות באמצעות חוטי חשמל פשוטים , המהבהבים 
אצל שכניהם החירשים . באח"א מציינים את תרומת הטלוויזיה להרגעת ציבור החירשים 
בארץ , המונה כ000 , 5 איש , באמצעות הכתוביות המסמנות אזעקה וארגעה . 
עתה מבקשים באח"א לצרף גם כתוביות ארגעה לפי אזורים . 
