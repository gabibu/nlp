, שווה עמלק " , הסביר לתלמידיו הרב יוסף בא - גד , מנהל הישיבה התיכונית 
נחלים , ב"שיחת התעוררות " שקיים בשובם ללימודים . בא - גד , הידוע כמאמין 
גדול בהוכחות מתמטיות לנבואות בתנ"ך , חזר על הדברים לפני משלחת של הסתדרות 
המורים , שביקרו השבוע בנחלים . מנהל הישיבה סיפר לאורחיו כי הביא בפני 
תלמידיו חישוב נוסף שעשה בהסתמך על הפסוק : " ויכבד ה את לב פרעה מלך מצרים " . 
" מצרים בגימטריה זה 083 . וזה שווה לעיראק , ומתקיים הפסוק : ויכבד 
ה את לב סדאם . שהוא לא נכנע למרות כל המכות שהוא מקבל , כמו פרעה . וסופו 
יהיה כמו פרעה . הוא יראה איך כל ארצו נהרסת ולא תישאר בבבל אבן על אבן , 
כמאמר הנביא ירמיהו פרק נ"א ( פסוק ס"ג ) , ונא לא לשכוח שהשנה היא תשנ"א . 
ה אומר לירמיהו " , הוסיף בא - גד , " שיקח מגילת קלף ויכתוב עליה את 
הנבואה על החורבן המוחלט של בבל , לפני אלפי שנים . והוא אומר לו : את 
המגילה הזאת תזרוק לנהר פרת . והיה ככלותך לקרוא את הספר הזה , תקשור אליו 
אבן והשלכתה אל תוך פרת ואמרת : ככה תשקע בבל " . בנחלים לומדים אלף תלמידים , 
בכיתות ז עד י"ב , מ89 יישובים בארץ . הישיבה היא מוסד יוקרתי בזרם הממלכתי - 
דתי במערכת החינוך . רבים מבוגריו הם תלמידי ישיבות הסדר , אך לא מעטים 
ממשיכים ללמוד ב " ישיבות שחורות " . בא - גד סיפר כי מנהל משרד החינוך , 
זבולון אורלב , נמנה עם בוגרי נחלים . ספרים פרי - עטו של בא - גד , ובהם 
תערובת מוזרה של פסוקים מהתנ"ך ומההלכה , קטעי עיתונות וחישובים בגיאומטריה , 
המוכיחים את אמיתותם של פסוקים מהתנ"ך , מומלצים על - ידו כחומר לימוד 
בישיבה ובמוסדות אחרים בזרם הממלכתי - דתי . הוא מנהל את הישיבה כולה ; 
אחיו , פסח בא - גד , מנהל את החטיבה העל - יסודית שלה . בא - גד סיפר 
על מה הוא וצוות ההוראה שלו מחנכים את התלמידים , כלשונו . " בפסוק אחרון 
בספר יואל נאמר : וניקתי דמים לא ניקתי והשם שוכן בציון . אומר בעל מצודת 
דוד , שחי לפני כמה מאות שנה , דבר מדהים : כשיידעו הבבלים שנחרץ משפטם 
להיהרג , יתחזקו לנקום נקם מישראל בחושבם , כאשר יאבדו , יאבד " . מנהל 
נחלים משוכנע שיש כאן רמז למה שיעשה שליט עיראק . " כשסדאם חוסיין יידע 
שאין לו מה להפסיד , הוא עלול לעשות פעולת ייאוש . והחידוש הוא שמצודת 
דוד אומרת את זה לפני מאות שנים . " הנביא יואל חי לפני כ007 , 2 שנה , 
והוא אומר : וניקתי דמם לא ניקתי . זאת אומרת , שלפני 004 שנה מחבר 
מצודת דוד כבר ידע לומר : תדעו לכם שהבבלים , זה עיראק , יידעו שאין להם 
מה לעשות ( ואז ) הם יעשו פעולת ייאוש . אבל אל תפחדו מפעולת הייאוש , 
כי השם שוכן בדיוק ויגן על עמו ולא יהיה לאל ידם לבצע את זממם . על זה 
אנחנו מחנכים את התלמידים " . ברצון רב גילה בא - גד מה עוד אמר לתלמידים 
כדי לחזק את רוחם . הוא סיפר להם , למשל , את הדבר הבא , שגם פירסם בימים 
אלה ב"הצופה " . " אני משתתף כל יום שני בלילה בשיעורו של הגאון , הרב 
יצחק זילברשטיין בבני ברק . בשבוע שעבר היתה אזעקה בתשע . הרב זילברשטיין 
אמר לא לקום מהמקומות ולא לחבוש מסיכות כי התורה מגינה ומצילה . היו שם 
כמה מאות איש . השבוע , בשיעורו , אמר הרב זילברשטיין חידוש נפלא : שטייס 
יהודי שנמצא בצבאות הברית חייב , לפי ההלכה , לברך בשם ומלכות . הרואה 
בבבל הרשעה אומר : ברוך אתה ה אלוקינו מלך העולם שהחריב בבל הרשעה . ואומר 
על זה המהרש"א , שחי לפני 054 שנה : לעתיד לבוא , שיתקיימו דברי הנביאים 
על חורבן בבל , ודאי נברך כך ( את הברכה הזאת ) " . קפמאבינאיש מחברי הסתדרות 
המורים לא חלק על דבריו של מנהל הישיבה , שטען כי חז"ל ידעו לפני אלפיים 
שנה מה עתיד לקרות לנו בימים אלה . " אל תיבהלו מזה שנבוכדנצאר החריב לנו 
את בית המקדש והארץ . יבוא יום ובבל תושמד , ומי שיהיה שותף להשמדה , 
שלא ישכח לברך את הברכה הזו שאנו אומרים היום " . לקינוח הביא בא - גד את 
פירוש המלבי"ם , שנכתב לפני 051 שנה , לפסוק בירמיהו ( " חציו כגבור 
משכיל " ) . לטענת המנהל , הם ידעו שכוונת ירמיהו לכך שטילי פטריוט יסייעו 
לישראל במלחמת המפרץ . " חצי האויב " , הוא אומר , " יהיו דומים , כאילו 
שיש להם שכל ויבואו מעצמם אל המטרה . זה טילים מונחים " . בהזדמנות חגיגית 
זו של הוכחות בדוקות מהתנ"ך וממפרשיו על מה שמתחולל במזרח התיכון , חזר 
בא - גד על הדברים שהוא משנן לתלמידים . " אנחנו שומעים פה ( בתנ"ך ובפירושיו ) 
דברים שלא שמענו בשום מקום . אם עם ישראל כולו יילך בדרך שלא ככל הגויים 
וישמע לדברי הנביאים , הוא ייראה אחרת . כלומר : ידו האחת אוחזת בשלח 
וידו האחת אוחזת בתורה . דהיינו : ספרא וסייפא " . בא - גד הדגיש בגאווה 
כי בוגרי נחלים הולכים לישיבות הסדר , " וידוע שהם הלוחמים הטובים ביותר 
של צה"ל " . מישהו מהנוכחים הציע תיקון בשפה רפה ומנהל הישיבה הסכים לחזור 
בו ולומר כי בוגרי המוסד הם " בין " הלוחמים הטובים ביותר בצה"ל . לטענתו , 
" את זה אמרו הרמטכ"לים שביקרו בישיבת נחלים " . על הקירות באחד מחדרי 
הישיבה תלויים תצלומים רבים של בוגרים שנפלו במלחמות ישראל . " אני מנצל 
את ההזדמנות לקרוא לעם ישראל " , הוסיף בא - גד , " דווקא בימים קשים אלה , 
לחזור למקורות , ללמדם ולקיימם . לא ייתכן שיהיה צרפתי שלא שמע על נפוליאון , 
אנגלי שלא שמע על שייקספיר ויהודי שלא שמע ולא מכיר ולא למד את מורשת אבותיו . 
צריך ללמוד את תורתנו הקדושה " . לדעתו , לא היה צריך להפסיק את הלימודים 
( ולא את העבודה במשק ) בפרוץ המלחמה . הוא טען זאת בתקופה שבה היתה 
מערכת החינוך מושבתת גם באוזני מנכ"ל משרד החינוך , וביקש ממנו לחדש מיד 
את הלימודים . לדבריו , השיב לו המנכ"ל כי משרד החינוך מונחה על - ידי 
מערכת הביטחון , אשר יש לה שיקולים וסיבות שלא כולם ידועים לציבור , לסגירת 
מוסדות החינוך . עם זאת הבטיח לו המנכ"ל , לטענתו , כי הוא יעשה מאמץ 
לחדש את הלימודים כי גם הוא יודע שקיום תורה הוא צורך חיוני לעם ישראל . 
בא - גד אמר כי יש לו דעה מאוד מקורית , כהגדרתו , על השבתת המערכת מלימודים . 
" סדאם חוסיין רוצה להפסיק את החיים במדינת ישראל , ולכן יש לנו מצווה 
עליונה להמשיך את שגרת החיים בכל הכוח ואף להגביר אותה . הגמרא אומרת בסוף 
מסכת שבת : אין העולם מתקיים אלא בהבל פיהם של תינוקות של בית רבן . כל 
זמן שתינוקות של בית רבן לומדים תורה , יתקיים מאמר הנביא ישעיהו : כל 
כלי יוצר עליך לא יצלח " . הוא מתגורר עם משפחתו בנחלים ( את הישיבה הקים 
לפני 73 שנה ) , יליד מוצא , ליד ירושלים . " עברתי על בשרי את הפרעות 
של ערביי הכפר קולוניה ועברתי על בשרי את מלחמת השחרור בירושלים . במלחמת 
השחרור הפסיקו ללמוד חלקית בירושלים . טכנית , לא היה ניתן ללמד , כי 
לא היה כוח אדם . כל המורים בירושלים גויסו . למרות זאת , המשכנו את שגרת 
החיים בירושלים . החנויות היו פתוחות . חלק מבתי - הספר היו פתוחים , 
ובין פגז לפגז היינו שומעים את השריקה ומשתטחים , היינו ממשיכים ( את החיים 
כסדרם ) . במבצע קדש , ישיבת נחלים למדה כרגיל . במלחמת ששת הימים לא 
הפסקנו את הלימודים כאן , וגם במלחמת יום כיפור ( אחרי סוכות ) חידשנו 
את הלימודים . אנחנו דוגלים בזה שהתורה מגינה ומצילה , ולכן חייבים ללמוד 
תורה " . בהשראת המנהיג הרוחני בנחלים סיפר אבישי גלער , תלמיד כיתה י"ב 
בישיבה , למשלחת הסתדרות המורים כי הודות להגברת התפילות , ניצלו בני משפחתו 
בנס , אחרי שדירתם ניזוקה קשה בהפצצת הטילים בשבת האחרונה . לדבריו , 
" התפילה בישיבה ובכל מקום בארץ ובעולם עזרו לנס שקרה להורים . עכשיו , 
כשאני חושב על זה , אני עצמי הגברתי תפילות , וביום ששי נתתי די הרבה 
צדקה בישיבה . ונאמר שצדקה תציל ממוות . במלחמה אני מתפלל יותר בכוונה . 
אמא שלי אמרה שזה היה נס , שלא היתה פגיעה בנפש " . את יריעות הניילון האוטמות 
את החלונות באחת מכיתות י"א מקשטות כתובות של תלמידים : " אני קורא תהלים 
נגד טילים " . " יש חיים : מסכת במקום מסיכה " . מישהו כתב : " בשמחה 
רבה אנו מודיעים על פטירת שונאנו הגדול , יימח שמו וזכרו , סדאם חוסיין . 
המסיבה תתקיים במלון הילטון " . כתובות נוספות : " אני אוכל בורסקאד עם 
רוטב פטריוט " , " נחמן שי האטרופין שלי " ו"דרדסדאם " . אחת הכתובות מלמדת 
כי התלמידים סופגים את התורה שמרביצים בהם בישיבה : " סאדאם חוסיין עמלק " . 
על ערכות המגן שלהם הדביקו התלמידים תוויות קנויות : " ישראל בטח בשם , 
עזרם ומגינם הוא " . רוב התלמידים בכיתה טענו כי הגברת התפילה מגינה עליהם 
ועל עם ישראל . לדבריהם , זה אינו עומד בסתירה עם ההקפדה על כללי הג"א . 
דביר לוגור מבני ברק אומר : " זה משתלב יחד באמונה שלנו . מצד אחד יש 
לנו אמונה בקב"ה , שהוא יציל ויגן עלינו . מצד שני , יש לנו ציווי בתורה , 
ונשמרתם מאוד לנפשותיכם , שמחייב אותנו להישמע להוראות הג"א ולהשתדל להציל 
את עצמנו " . מיכאל הרנוי מבני ברק סיפר כי הוא הוסיף עשר דקות יומיות לתפילות 
שהוא אומר . הוא מאמין שזה עוזר . אילן חלמיש , גם הוא מבני ברק , הוסיף : 
" על בני ברק לא נופלים טילים , כי כמו שאמר החזון - איש , בבני ברק , 
כיוון שזה מקום תורה ומצוות , לא יקרה שום דבר . ועיר סמוכה לבני ברק , 
שאין בה אף ישיבה , ממילא הטילים נפלו שם . עובדה שזה קרה " . קפמאבינברוח 
שנאת עמלק , העולה מהפרק בירמיהו שהודבק על הדלתות בישיבת נחלים , אמרו 
72 מתוך 54 תלמידי הכיתה כי הם מצדדים בטרנספר . 21 התנגדו . רוב התלמידים 
צידדו בצירופו של רחבעם ( גנדי ) זאבי לממשלה , אף כי טענו כי הם מצדדים 
גם במדיניות ההבלגה של הממשלה . איתמר לוסטיג מבני ברק אמר : " אחרי משבר 
המפרץ , יופעל לחץ גדול על ישראל להחזיר את יו"ש ועזה . ממשלה עם גנדי 
תהיה חזקה יותר נגד החזרת השטחים . יש איסור בהלכה להחזיר שטח מארץ ישראל . 
הרב צבי יהודה קוק כתב זאת בפירוש " . רוני ויסטוק מבני ברק הוסיף : " ידוע 
שעשיו שונא ליעקב . ואי - אפשר ששני לאומים יתקיימו בארץ אחת ובייחוד ( 
כשהיא ) כל כך קטנה . וצריך לשים סוף לבעיית הערבים . גנדי הוא בעל התשובה : 
טרנספר " . יוסי גנשווילי מלוד הסביר : " אפשר לעשות החלפת אוכלוסין . 
זה לא לזרוק אותם החוצה . ניתן למדינות הערביות את הפלשתינאים , והם יביאו 
לנו בתמורה את היהודים שגרים שם או את השבויים ( הישראלים ) " . חזי יוחנן 
מרחובות ביטא את תחושתם של 21 התלמידים שהתנגדו לטרנספר . " אפילו אם הטרנספר 
יהיה מרצון , זה יהיה רצון המנהיגים ( ולכן ) זה ייעשה בכוח . חיילים 
שלנו יצטרכו ללכת ולהוציא אותם בכוח מהבתים " . ישיבת נחלים אינה מאלצת בימים 
אלה תלמידים הגרים רחוק ללון בפנימייה שבמוסד . היא פתוחה , ומדי ערב נשארים 
בה כ001 תלמידים . כשהיה המוסד סגור עקב השבתת מערכת החינוך , נערכו לימודים 
בבתים , בקבוצות , ומורים העבירו לתלמידים דפי עבודה . מהשבוע , לפי 
סיכום בין מנהל הישיבה לבין " תנובה אקספורט " , יוצאים תלמידי כיתות י 
עד י"ב בנחלים לסייע בקטיף הדרים . בני הישיבה מסייעים גם בבתי - החולים 
השרון , בית רבקה ובילינסון . 
