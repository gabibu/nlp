עבור מיליוני אנשים החיים בארצות העולם השלישי עשויים תנורי בישול סולאריים 
לשמש תחליף זול , נוח ונקי במקום השימוש המקובל בעצי הסקה לצורך בישול . 
תנורים סולאריים כאלה כבר נוחלים הצלחה במסגרת ניסוי רחב ממדים בארצות אמריקה 
המרכזית . שיעור ניכר מן האוכלוסייה הענייה בארצות המתפתחות חי באזורים שקרינת 
השמש בהם חזקה במיוחד : שולי מדבריות , סאוונות , אזורי מונסון ושולי 
היער הטרופי . באזורים אלה מבלות הנשים שעות ארוכות מדי יום בקישוש עצים 
לצורך הפעלת כירות בישול פרימיטיוויות , או אפילו מדורות קטנות שחומר הבעירה 
שלהן הוא גללים . כיריים כאלה הם בלתי יעילים מבחינה אנרגטית , ותורמים 
להשחתת הצמחייה באזורים שבשולי המדבר תוך פגיעה ניכרת באיכות הקרינה , 
קידום תהליך התפשטות המדבר ותרומה משמעותית של תוצרי בעירה , בעיקר דו תחמוצת 
הפחן , לאטמוספירה . גם השימוש בגללים כחומר דלק הוא בזבזני , שכן חישוב 
קצר מראה שבעולם השלישי מובערים מדי שנה כ004 מיליון טון גללים כחומר דלק 
( בעיקר לבישול ) , היכולים לשמש לדישון שדות , ובכך להביא להגדלת יבול 
הגרעינים של אסיה ואפריקה ב02 מיליון טון כמות שדי בה כדי למנוע רעב מ001 
מיליון נפש . מדענים ומהנדסים מארצות - הברית פיתחו לצורך זה את כירת הבישול 
הסולארית , ובמהלך שלוש השנים האחרונות נוסו הכיריים באל סאלוודור , גואטמלה , 
הונדורס , קוסטה ריקה וניקרגואה . הכיריים שפותחו כבר בשנות ה05 פשוטים 
וזולים מאוד גם במונחים של מדינות עניות , שבהן מגיעה ההכנסה השנתית לנפש 
לכמה מאות דולרים בלבד . יתרה מזאת , תכנון הכיריים הוא כה פשוט , והחומרים 
ממנו הם עשויים כה נפוצים עד שכל תושבי האזורים הללו יכולים לבנות בעצמם 
כיריים כאלה בשלוש שעות עבודה . הפיסיקאים דניאל קאמן מהמכון הטכנולוגי של 
קליפורניה וויליאם לאנקפורד מאוניברסיטת גורג מייסון דיווחו על תוצאות הניסויים 
בכיריים הסולאריים בשבועון המדע " נייצר " ( כרך 843 עם 583 ) . לדבריהם , 
כשני מיליארד בני אדם בעולם משתמשים בעצי הסקה , וכמחצית מעצי ההסקה משמשים 
לבישול . החוקרים מצטטים את דבריה של תושבת גואטמלה האומרת כי היער ממשיך 
להתרחק מדי שנה מביתה בעיקר בשל חטיבת עצים לבעירה . החוקרים מציינים כי 
כמעט מחצית מכמות העצים הנכרתת בעולם מדי שנה , כשלושה מיליארד טון , משמשת 
כחומר דלק . הבישול על גבי מדורות מהווה גם סיכון בריאותי בעיקר כשהוא מבוצע 
בתוך בקתות ומבנים סגורים . עשן הבישול והגזים הנפלטים מבעירת העץ הם הגורם 
העיקרי למחלות דרכי הנשימה , זיהומי עיניים ופגיעות בעור אצל נשים וילדים 
בארצות המתפתחות . כל פתרון שיחליף את כירות הבישול הפרימיטיוויות ואת מדורות 
החצר צריך להיות אמין ומבוסס על אנרגיה מתחדשת וכאן יש להתחשב גם בתנאי 
האקלים , ובעיקר בקרינת השמש , במרבית הארצות המתפתחות . לדברי החוקרים , 
התנורים הסולאריים שנוסו במרכז אמריקה הם פתרון העונה על דרישות אלה . הכיריים 
שנוסו הם בעצם תיבת עץ מצופה בחומר מבודד וברדיד אלומיניום . התיבה מכוסה 
בזכוכית וקרקעיתה עשויה ברזל הצבוע שחור , והוא מוליך חום ואוגר חום . 
מכסה נוסף מצופה באלומיניום או עשוי ממראה רגילה משמש להגדלת שטח הקליטה 
של קרני השמש כשהוא פתוח ומוטה בזווית , כך שהקרינה חוזרת אל תוך הקופסה . 
בתנאים של קרינת שמש חזקה ביום בהיר מגיעה הטמפרטורה בתוך הקופסה ל051 מעלות 
צלסיוס בתוך שעה אחת , והיא עשויה לעלות ל071 מעלות . טמפרטורה זו מספיקה 
לחלוטין למרבית סוגי הבישול , ודומה לטמפרטורה בתנור אפייה רגיל שהמתג שלו 
מוצב על " חום בינוני " . לדברי החוקרים , הכיריים טובים מתנור אפייה רגיל 
גם מכיוון שבתהליך הבישול אובדן הנוזלים קטן יותר והמזון שומר על כמות ויטמינים 
גדולה יותר . החסרונות של כיריים כאלה ברורים אי אפשר להשתמש בהם בלילה 
או בימים גשומים , וזמן הבישול , גם ביום בהיר , הוא כפול מאשר בכיריים 
שבהם מובער עץ . עם זאת , צריך לציין את החיסכון העצום בשעות עבודה המוקדשות 
לקישוש עצי ההסקה . לצורך הפצת הכיריים הסולאריים הוקמה חברה מיוחדת , שלא 
למטרות רווח , ושמה סולאר בוקס קוקרס אינטרנשיונל . החברה אינה מייצרת 
את הכיריים אלא מפיצה חוברת הוראות לייצור עצמי . מחיר התקנת הכיריים משתנה 
בהתאם לטיב החומרים ויכול לנוע מ01 דולר ועד ל001 דולר , ליחידה המיוצרת 
במפעל ועשויה מחומרים עמידים במיוחד . בשלוש השנים האחרונות נבנו במרכז אמריקה 
מאות כיריים . במקצת מן הכפרים שבהם נוסו הכיריים התברר , לאחר כשנה , 
כי התושבים הפסיקו כמעט לחלוטין את השימוש בהם , אולם ביישובים אחרים , 
בעיקר בכפרים בגואטמלה , התברר כי התושבים הורגלו לצורת הבישול הזו ומשתמשים 
בה מדי יום . החוקרים מייחסים את קבלת הטכנולוגיה החדשה לעובדה שלא הוצגה 
כהמצאה זרה אלא כמשהו שיוצר במקום תוך שיתוף פעולה עם התושבים . החוקרים 
מציעים לעודד את השימוש בתנורים אלה כחלק מן המאמץ לשימור איכות הסביבה . 
