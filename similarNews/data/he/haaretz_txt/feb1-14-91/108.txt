משרד החינוך טרוד בימים אלה בבעיות השעה , אולם גם בימים כתיקונם לא ניסה 
לבלום את התופעה המקוממת של גביית תשלומים חריגים בניגוד להנחיות שפירסם 
המשרד עצמו . אחרי ארבעה עשורים שבהם הדגישה המדינה חזור והדגש שכאן , אצלנו , 
פועל חוק חינוך חובה , ולכן היה צריך להיות ברור שחינוך הילדים הוא חינם , 
נדמה שכל שנותר מהעיקרון המקודש הוא החובה . חובת התלמיד והוריו לשלם , 
ושוב לשלם , ולא חשוב מה הסחורה שהם מקבלים בתמורה . במלים אחרות : צרכנות 
גרועה עד מקוממת , בחסותו של משרד החינוך . התלונות הרבות , החוזרות ונשנות , 
מצד תלמידים והורים , מצביעות על פריסה רחבה של בעיות בבתי - ספר ברמות 
שונות ובמקומות שונים . יש בהן כדי לשקף את התחכום בשיטות הגבייה של בתי - 
הספר , לעתים קרובות בשילוב הדוק עם ועדי ההורים . בית ספר אורה - מודיעים 
ברמת גן הוא אחד מבתי - הספר שגייסו לעזרתם את ועד ההורים . הוריו של ש"ש , 
תלמיד בית ספר ששמו שמור במערכת , נתבעו לשלם 088 ש"ח , טבין ותקילין . 
רות קרינגל מהרשות להגנת הצרכן בהסתדרות כתבה בעניין זה למנהל בית הספר 
הרצל זלמן . בתשובתו מסביר המנהל , כי " על פי הסכם מיוחד עם ועד ההורים 
יתקיימו בבית הספר , במשך שנת הלימודים תשנ"א , שיעורי עזר במתמטיקה , 
אנגלית ועברית וקורסי הכנה למבחני הבגרות בתקופת פגרות הלימודים " . תמורת 
זאת נדרשו ההורים לשלם 093 ש"ח ; עוד 062 ש"ח הם נתבעו לשלם עבור עזרה בהכנת 
שיעורים , " ועבור שירותים שונים " שלא פורטו . קפמאבינהמנהל מודה כי 
בית ספרו כשל במתן ההכשרה המתאימה במסגרת הלימודים הרגילה , ועל כן נדרשים 
כל ( כן , כל ) תלמידי בית הספר לשיעורי עזר וקורסי הכנה . עוד מסביר 
המנהל במכתבו כי ההורים נתבעו לשאת בהוצאות " חומרי לימוד ומעבדה , השאלת 
ספרי עיון ועזר " . על כל אלה , כתב המנהל , על ההורים להוסיף עוד 07 ש"ח . 
בסך הכל נתבעו ההורים לשלם 027 ש"ח בתוספת חומרי לימוד ומעבדה . יחד עם 
הכספים המורשים לגבייה על ידי משרד החינוך מתקרב היקף ההוצאות לילד בבית - 
ספר זה לסכום שמשלם תלמיד בבית - ספר פרטי . במכתבו לקרינגל מסביר המנהל , 
כי כל הסכומים שפורטו נכונים ל09 . 3 . 51 , ו"המדד הקובע הוא המדד שפורסם 
בתאריך הנ"ל " , קרי מחצית השנה לפני תחילת שנת הלימודים . בעזרתה האדיבה 
של האינפלציה , יוכל בית הספר להרוויח סכום כסף נוסף , בדומה למקובל בבנקים . 
הצמדה רטרואקטיווית מן הסוג הזה היא שיעור מאלף לתלמידים , שבו הם לומדים 
כיצד לעשות כסף קל מעסקי אוויר , ואין לזלזל בחומר לימודי כזה . אלא שלשיא 
התחכום הגיעו באורה - מודיעים דווקא בשיטות הגבייה . מאחר שמדובר בשירותים 
נוספים , שאת התשלום עבורם על פי החוק , אין לבית הספר סמכות לכפות על 
ההורים , גם כאשר השירותים תוכננו וסוכמו עם ועד ההורים , המציאו באורה - 
מודיעים שיטה משלהם לכלול את כל התלמידים בהסדר . וכך זה פעל : הורה שלא 
רצה בשירותים אלה עבור ילדו , היה חייב להודיע על כך להנהלת בית הספר בזמן 
ההרשמה . מידע זה נכלל בחוזר שנשלח אל בית התלמיד , אבל מתברר כי לא כולם 
קיבלו את החוזר , כמו במקרה של התלמיד ש"ש . כיוון שלא ידעו שעליהם להודיע 
על סירוב מצאו עצמם מחויבים לשלם עבור שירותים שכלל לא ידעו על קיומם . קפמאבינקריית 
החינוך ביד אליהו בתל - אביב , הידועה גם כבית - ספר עירוני ט , גבתה השנה 
מכל תלמיד בין 002 ש"ח לתלמיד בכיתה ז ל074 ש"ח לתלמיד בכיתה י"ב . תלונות 
שהגיעו לרשות להגנת הצרכן בהסתדרות מהורי תלמידים בבית - ספר זה הניבו תכתובת 
מסועפת בין רות קרינגל מהרשות לבין מנהלת בית הספר , יו"ר ועד ההורים וגורמים 
נוספים , שבמהלכה הובררו כמה תופעות " חינוכיות " מעניינות . לטיול השנתי , 
לדוגמה , נתבעו ההורים לשלם בין 041 ש"ח לתלמיד בכיתה ח ועד 072 ש"ח לתלמיד 
בכיתה י"ב . לשאלה על מה נדרש סכום כה גבוה , הסבירה מנהלת בית הספר , 
רונית תירוש , כי מדובר בטיול בן שלושה ימים הכולל לינה במלון ארבעה כוכבים 
וערבי דיסקו . כאשר תמהה קרינגל מדוע על תלמידים בשכונת מצוקה להוציא כסף 
רב כל כך על מלון ארבעה כוכבים ודיסקו השיב אלישע סולמי , יו"ר ועד ההורים : 
" אולי בעיני גבירתי חינוכי יותר שתלמידים ילונו באוהלים או בבקתות , 
ללא תנאים סבירים , כאשר באותו מחיר יכולים ללון בבית מלון ארבעה כוכבים 
כולל דיסקו ? לא נראה לי שוועד הורים או הנהלת בית - ספר צריכים לבקש או 
לקבל אישור ממך . לשם כך יש מינהל חינוך בתל - אביב , אתם אנו עובדים בתיאום " . 
והנה , למרות תשובתו היהירה של יו"ר ועד ההורים , מסתבר שמנהל מינהל החינוך 
בעיריית תל - אביב , עמו הוא " עובד בתיאום " , שולל מכל וכל הלנת תלמידים 
בטיולים במלונות ארבעה כוכבים . " גם במקרים שמלונות ארבעה כוכבים היו 
זולים כמו אכסניית נוער , המלצנו ללון באכסנייה " , קובע יאיר לוין , מנהל 
מינהל החינוך . פרט נוסף שהוסיף האב המתלונן במכתבו היהכי בנו נשלח הביתה 
באמצע הלימודים כדי להביא כסף . התלמיד עצמו העיד בשיחה , כי הושבת מלימודיו 
גם כאשר נקרא שלוש פעמים למנהלת ולסגנה לבירור מכתביה של קרינגל מהרשות להגנת 
הצרכן . הנער ביקש בכל לשון של בקשה , שלא לציין את שמו , מחשש שעלולים 
להתנכל לו בבית הספר . משרד החינוך אוסר בתכלית האיסור לשלוח תלמיד לביתו 
בגין אי תשלום כספים , לא כל שכן , כדי לקיים " בירורים " על התכתבות 
בין הרשות להגנת הצרכן ובין בית הספר . לבית ספר תיכון עירוני דתי יבנה בחולון 
יצאו מוניטין בגין הרמה הגבוהה שלו . דווקא על רקע זה מעוררות התלונות שהגיעו 
ל"הארץ " תמיהות . דוד משיח , שבתו ענת לומדת השנה בכיתה י"א במגמת פקידות , 
תוהה מדוע עליו לשלם 03 ש"ח תמורת חומרי לימוד ומעבדה , כאשר את כל חומרי 
הלימוד הוא קונה בכספו ובתו , לדבריו , לא לומדת בשום מעבדה ? עוד הוא 
טוען , שלפני שנה נדרשה הבת לרכוש ספר ללימוד צרפתית שעלה 71 ש"ח , אשר 
כלל לא השתמשו בו . השנה התבשרה הבת שכלל לא ילמדו מספר זה , ולכן גם אין 
באפשרותה למוכרו כ"משומש " . הוצאה נוספת , והפעם של 08 ש"ח , נדרשה על 
ידי בית הספר כאשר הבת נתבעה ללמוד , בחופשת הקיץ , הדפסה על מכונת כתיבה . 
נאמר לה כי מיומנות זו תידרש ממנה , במגמת פקידות , לשנה הנוכחית . הנערה 
שכרה מכונת כתיבה , למדה על חשבונה ואף נבחנה . השנה נאמר לה שבית הספר 
החליט לבטל את הנושא . ההורים , שכל ארבעת ילדיהם לומדים , מתקשים לעמוד 
בהוצאות , אך אינם נותנים לילדים להרגיש בכך . " אבל לזרוק כסף סתם כך , 
מפני שבית הספר לא מסוגל לתכנן את הלימודים כמו שצריך . למה ? " שואל 
דוד משיח . קפמאביננראה כי בית - ספר זה מקל ראש בכספי ההורים גם כאשר מדובר 
בהחזר כספים . משיח מעיד כי אשתקד בוטל טיול של תלמידי כיתה י , ו"במקום 
להשיב את מלוא הכספים להורים , החליטו בבית הספר לשים יד על המזומנים , 
לקזז מהם חמישה ש"ח לילד ולהקצות כספים אלה למימון הופעת זמר , שחלק מהתלמידים 
כלל לא רצו לראות , ואף לא הלכו למופע . האם העובדה שהכסף היה אצלם מצדיקה 
ניצולו למטרות אחרות ? " הנוהג של אי החזרת כספים כנראה שכיח במוסדות החינוך . 
גם בתיכון עירוני ט ביד - אליהו לא הוחזרו כספים שנגבו בטעות , 01 ש"ח 
מכל תלמיד . בית הספר החליט ומימש הוצאת כספים אלה לרכישת מאווררים לכיתות 
י וי"א . בית הספר נאות שושנים בחולון הגדיל לעשות דווקא בתחום התרבות . 
ההורים לתלמידים בכיתה ח נתבעו לשלם 061 ש"ח למסיבת הסיום , בנוסף לכל 
תשלומי החובה הרגילים . יתר על כן , הסכום כולו היה צריך להגיע לקופת בית 
הספר בתחילת השנה ( אז העומס על ההורים קשה בלאו הכי ) , למרות שהמסיבה 
אמורה להתקיים , מטבע הדברים , בסיום השנה . להורים הוסבר כי הכספים דרושים 
לשכירת אולם מהעירייה , שבו תתקיים הצגת הסיום , וכן לשכירת במאית מקצועית . 
השאלה שהציגו ההורים המתלוננים היתה , איך ייתכן שגובים מהם כסף רב כל 
כך לשכירת אולם מהעירייה , שהיא מוסד ציבורי הממומן בכספי התושבים ? ומדוע 
במאית מקצועית ? " הערך של מופע הסיום בהיותו פרי המאמץ של הילדים הנותן 
ביטוי לכושרם היצירתי . בית הספר אמור לחנך לעשיית דברים בצוותא . בית 
הספר מלמד אותנו , שהוא לא מסוגל להעניק לילדים שלנו עשייה כזו ביחד , 
והוא צריך לקנות את זה מבחוץ . זה נראה לנו פסול . אם בית הספר אינו מסוגל , 
שלא יעשו הצגת סיום . שיעשו סתם מסיבה . מדוע אנחנו צריכים לממן תיאטרון - 
כאילו ? למה לשלם כל כך הרבה בשביל הזיוף הזה ? " שואל דוד משיח , שאחד 
מילדיו לומד בכיתה ח בנאות שושנים . קפמאבינאת תגובת משרד החינוך קיבלנו 
מרחל עוזרי , סגנית מנהלת גף ארגון מוסדות חינוך , שהסבירה כי בחוזר מנכ"ל 
משרד החינוך מופיעים תעריפים מרביים לתשלומי חובה , על פי הכיתה ( או הגן ) 
וסוג בית הספר ( מקצועי , עיוני וכדומה ) . סעיפים אלה כוללים : חומרי 
מלאכה , שירותי בריאות , לרבות בריאות השן , ביטוח תאונות אישיות , השאלת 
ספרי לימוד ועיון , חומר לימודי משוכפל והחזר הוצאות של טיולים ושיעורי 
שחייה . כל תשלום נוסף , גם אם אושר על ידי ועד ההורים , עמותת הורים 
או הרשות המקומית , הם בגדר רשות בלבד . " אם הורה אינו רוצה לשלם הוא 
רשאי לנהוג כרצונו , אבל אז ילדו לא יוכל לקבל את השירות הנוסף " , מסבירה 
עוזרי . למרות האמור לעיל מבהירה עוזרי , כי הדברים נכונים רק כאשר שיעורי 
ההעשרה ניתנים לאחר שעות הלימודים . " אם בבית ספר מסוים נכללים השיעורים 
במסגרת שעות הלימודים הרגילות , אסור להשעות תלמיד מלימודיו , גם אם הוריו 
לא שילמו תמורת שיעורים נוספים אלה " . תשלומי הרשות , הכוללים גם תוכניות 
העשרה ולימודים נוספות , אסור שעלותם תעלה על % 51 מעלותו של אותו ילד למשרד 
החינוך . לשאלה כיצד יכול הורה לדעת כמה עולה ילדו למשרד החינוך , שהרי 
כל כיתה , כל מגמה וכל מסלול מחיר אחר להם , אומרת עוזרי כי הורה רשאי 
לדרוש מידע זה מבית הספר . היא מדגישה , כי חל איסור על השעיית תלמיד מלימודיו 
בגין אי תשלום כלשהו , לרבות תשלומי חובה , לא כל שכן תשלומי רשות . באותה 
מידה חל איסור מוחלט על בית הספר לגבות כספים מהורים עבור חסרי יכולת . 
למטרה של עזרה הדדית יכול בית הספר להשתמש בכספים שנגבו בסעיף " תרומת הורים " 
( הקרוי גם " דמי שכלול " ) המגיע לסך 61 ש"ח לילד יחיד , מסבירה עוזרי . 
היא מציינת כי משרד החינוך תובע מבתי הספר לעשות הפרדה ברורה , בחוזר להורים , 
בין תשלומי חובה לתשלומי רשות , כדי למנוע אי הבנות . לנציגת משרד החינוך 
לא היו תשובות ענייניות לתלונות הספציפיות , הגם שהחומר במלואו הומצא למשרד 
לפני חודשיים . עם זאת הבטיחה עוזרי , כי הפרטים שהועלו ייבדקו אחד לאחד , 
" ויטופלו בצורה עניינית " . מדור " צרכנות " יעקוב אחרי הבדיקה והטיפול 
המובטחים , וידווח על כך . 
