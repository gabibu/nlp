היה משהו מכאיב בביקור בתערוכת מכוניות המירוץ אוטוספורט אינטרנשיונל , 
במרכז התערוכות הלאומי בבירמינגהם . למראה השפע האנגלי והחשיבות העצומה 
המוקדשת כאן לפעילות בתחום מירוצי המכוניות , נותר רק לקנא ואולי קצת לתהות 
על כך שיבואני הרכב בישראל נמלטים ממעורבות בספורט מוטורי , כמו מטיל סקאד 
נושא ראש נפץ כימי . אאודי , ב - ם - וו , אופל , פורד או פזו , אינן 
משתתפות בספורט מוטורי מתוך מניעים אלטרואיסטים . לבד ממחקר ופיתוח , פרסום 
ויחסי ציבור מצוינים , מירוצי מכוניות גם מכניסים רווח ישיר לקופתם . להוציא 
עשרות נהגי מירוץ המאכלסים את הצמרת העולמית , אלפי נהגי מירוץ נוספים סביב 
לגלובוס נוהגים על חשבונם הפרטי , או בעזרת תמיכת חברה שאינה קשורה לתחום 
הרכב . מי שמוכר להם , או מכין עבורם את המכוניות , מרוויח הון . ספורט 
מוטורי , בכל העולם , מבוסס על שילוב בין חובבים נלהבים , המוכנים לממן 
את העלויות מכיסם , לבין תעשייה עם אינטרסים כלכליים מובהקים . ספורט מוטורי 
הוא גם עדות לתרבות טכנית מתפתחת ולאיכות חיים טובה יותר כמו כל פעילות 
ספורטיווית אחרת . תכנון כלכלי נבון היה מאפשר להעלות את הספורט המוטורי 
על המסלול הנכון גם בישראל , אולם היבואנים כאן , השבויים בקונוונציות 
שיווק שמרניות , ימשיכו ככל הנראה לשאת עיניים אל ברקוביץ מסובארו ולמשוך 
ידם ממעורבות בתחום הדורש תחכום וידע . התערוכה בבירמינגהם התקיימה השנה 
בצל משבר כלכלי העובר על שוק המכוניות באנגליה , שסבל בשנה האחרונה ירידה 
של % 21 במכירות . ברבעון האחרון של השנה היתה הירידה במכירות אפילו ניכרת 
יותר ( % 02 ) , פועלים ואנשי מכירות פוטרו ובחלק מהמפעלים יצאו לחופשת 
חג ארוכה במטרה לצמצם מלאי . למרות זאת , הפעילות הספורטיווית נמשכה במלוא 
המרץ . התצוגה המרתקת ביותר בתערוכה היתה של לוטוס , שהציבה מכוניות גרנד 
פרי שיוצרו ב32 השנים האחרונות ולימדה על ההתפתחות הבלתי נתפסת שעברה אחת 
הקבוצות המצליחות ביותר בהיסטוריה של מירוצי פורמולה 1 . יגואר הציגה את 
מכונית הספורט 51 גרסה חוקית לכביש של מכונית המירוץ שאתה ניצחה יגואר במירוץ 
42 השעות של לה - מאן ב8891 . רק 03 מכוניות כאלה יוצרו בשלב הראשון ומחיר 
כל אחת כמיליון דולר . שלוש עשרות העשירים המאושרים שרכשו 51יורשו להשתתף 
בסדרה של שלושה מירוצים , הנושאת פרס כספי בגובה מיליון דולר מחיר המכונית . 
יגואר היא חברה קטנה יחסית , השייכת כיום לפורד , המעורבת אף היא באופן 
מסיווי במירוצי מכוניות . בדוכן פורד הוצגה בגאווה הבנטון - פורד , מכונית 
הפורמולה 1 , שניצחה בשני מירוצי הגרנד - פרי האחרונים ב0991 ולצדה מכונית 
מסוג פורמולה פורד , המדרגה העליונה בספורט המוטורי , לצד המדרגה התחתונה 
שממנה מתחילים נערים אנגליים לגשש דרכם במסלולגם פזו , רנו , רובר , מיצובישי 
והונדה הציגו בבירמינגהם . התופעה הבולטת ביותר היא הרחבת סדרות מירוצים 
המתמקדות בדגם אחד של מכונית המשותף לכל המתחרים . רובר הציגה מכוניות המשתתפות 
בסדרה שבה מתחרות מכוניות מסוג מיני מטרו , ופזו הציגה דוגמה מסדרה המבוססת 
על ה - 903 . גם רנו מארגנת אליפות שבה כל הנהגים משתמשים ברנו קליאו . 
פרסים כספיים גבוהים מושכים לסדרות אלה נהגים ברמה טובה וזהות מוחלטת של 
המכוניות מבטיחה מאבקים מרתקים וצמודים . היצרן או היבואן דואגים לארגון , 
לגיבוי הטכני ולהענקת הפרסים , אולם המתחרים רוכשים את המכוניות בכספם . 
בימים שבהם סוכנויות הרכב בישראל סובלות קשיים כלכליים , שיחה על מירוצי 
מכוניות עשויה להישמע כקולות מהעולם החיצון . אולם לבעלי הסוכנויות יש כיום 
זמן רב למחשבה , ואולי תבליח במוחם גם מחשבה אחת על שיטות שיווק אגרסיוויות 
ומתוחכמות שהוכיחו עצמן ברחבי העולם . 
