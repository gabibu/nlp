ניו - יורק ( מיוחד ל"הארץ " ) . " כעת נחשפים סימנים ראשונים לבקיעים 
ברצון הלחימה של הצבא העיראקי בכוויית . רווחות הרבה הערכות בנושא זה . 
אך אינני אוהב ניסיונות להגדיר את ממדי ההתמוטטות , עד כמה היא קריטית 
ומה תהיינה תוצאותיה " ; כך אמר המפקד העליון של חיל המשלוח הרב - לאומי 
בסעודיה , גנראל נורמן שוורצקופף , בראיון לששה עיתונאים אמריקאים , שהתפרסם 
אתמול בעמוד הראשון של " ניו - יורק טיימס " . הגנראל הוסיף כי הוא מסופק 
אם ניתן לערער את נחישותו של סדאם חוסיין להמשיך בלחימה , אך לדעתו ניתן 
למוטט את רצון הלחימה של הצבא העיראקי , ו"הצבא שתחת פיקודי מקדם יעד זה 
באורח מרשים " . בראיון , שנמשך שעתיים והתנהל , לדברי כתב " ניו - יורק 
טיימס " , באווירה רגועה , הפריך הגנראל בן ה65 את הדיווחים על הלחימה העקשנית 
שגילו חיילים עיראקים בקרב על העיר הסעודית חאפגי . " מהדיווחים שאני מקבל , 
עולה כי בכל מקרה שחיילים עיראקים נתקלים בעוצמת אש , הם מעדיפים להיכנע " . 
" אינני סבור " , אמר שוורצקופף , " שהצבא העיראקי מגלה כוח עמידה משמעותי " . 
להערכתו , סדאם חוסיין אימץ גישה של הישרדות , והוא להוט למגע של פנים - 
אל - פנים . סדאם חוסיין " מתעקש על פיקוח ריכוזי במידה רבה יותר מזו שנדרשת 
עקב הצרכים הצבאיים . הוא מתנהג כמו גוליית ניצב מול הגייסות וקורא להם 
צאו החוצה , הילחמו בי " . קפידבינבהתייחסו למבצע היבשתי , הטעים שוורצקופף 
כי הוא אינו נחפז , ויעבור זמן עד שיורה על התקפת קרקע . כאשר נשאל אם 
הוא לא מביא בחשבון שינויי מזג אוויר ואת חג הרמדאן המתקרב , השיב : " אינני 
מרגיש בשום נשיפה בעורפי . מה שמדריך את שיקולי לגבי התקפה יבשתית הוא דבר 
אחד ליישם את היעדים שנקבעו , במחיר הקטן ביותר של אבידות " . שוורצקופף 
העריך כי הצבא העיראקי יעשה שימוש בגזים רעילים נגד יחידות החוד של חיל המשלוח . 
התקפות האוויר המאסיוויות , אמר , אינן מסוגלות להשמיד את כל המאגרים 
העצומים של נשק כימי בעיראק , כיוון שמיקום רבים מהם אינו ידוע . אולם , 
לדבריו , השפעתו של נשק כימי בשדה הקרב איננה כה מכרעת ולא תהפוך צבא המשתמש 
בנשק זה לבלתי מנוצח . הוא הזכיר כי במלחמה נגד איראן השתמש הצבא העיראקי 
בגזים , ולמרות שהנשק של הצבא האיראני היה נחות , הוא גילה יעילות . על 
השאלה מתי הוא עשוי להחליט שהמבצע האווירי מיצה את עצמו וניתן לפתוח בהתקפה 
יבשתית , השיב שוורצקופף כי החלטה כזאת תהיה במידה רבה אינטואיטיווית , 
והיא חייבת להיות כזאת , כיוון שאין מידע מושלם על תוצאות ההפצצות האוויריות . 
לדבריו , ההחלטה תתגבש על סמך מידע מדוד על תוצאות ההפצצות , הערכות ותחושות . 
" יבוא רגע שנאמר , זהו אפשר להתחיל במתקפה " . גנראל שוורצקופף התייחס 
לביקורת שהושמעה בשל ההערכה שהיו אזרחים רבים בקרב הנפגעים מההפצצות האוויריות . 
" זהו מוסר דו - פרצופי " , אמר . " לעיראקים מותר להפגיז בפצצות גז 
נשים וילדים , מותר להם להנחית טילי סקאד על אוכלוסייה אזרחית , מותר להם 
להשתמש בבני אדם כאמצעי הגנה מהפצצות כל זה בסדר , כאשר הם עושים זאת . 
אבל מאיתנו דורשים שנחשוף עצמנו לירי ונספוג אבידות , אך לא נשתמש בנשק 
שברשותינו . אינני מסוגל להבין מנטליות כזאת " . קפידבינהגנראל הדגיש חד - 
משמעית שמטוסי חיל המשלוח אינם מפציצים מטרות אזרחיות , חרף האשמותיה של 
עיראק . הוא לא הכחיש כי נעשו שגיאות ואזרחים נפגעו מהפצצות , אך אמר כי 
ננקטו אמצעי זהירות קפדניים ביותר למנוע פגיעות באזרחים . לדבריו , לא 
רק שהמטרות וסוגי הפצצות נקבעו בזהירות רבה , אלא אפילו נתיבי מטוסי ההפצצה 
ליעדיהם נבחרו במרב הזהירות . " אינני מוכן לומר שיש לנו % 001 ביטחון שכל 
היעדים שהופצצו אכן היו מה שחשבנו והערכנו . אך עסקי מלחמה אינם מדע מדויק " . 
שוורצקופף אישר את הידיעות כי הפיקוד הגבוה של צבא עיראק פועל באחרונה מבתי 
ספר , אך קבע כי מבנים אלה לא יופצצו . " אנו אנשים מוסריים " , הוסיף . 
" השימוש במבנים אזרחיים , אמר , מעניק יתרון לעיראקים , אך לא נרד 
לרמה שלהם " . הגנראל , שכתב העיתון מגדירו כאדם האוהב לדבר ולספר סיפורים , 
אמר בראיון כי טועים אלה הסבורים שמלחמה היא התנסות משמחת . " אני מכיר 
גנראלים אוהבי מלחמות ואני פוחד מהם פחד מוות . הם גם לא מפקדים טובים " . 
הוא סיפר כי גיבורי מלחמה שהם בעיניו מופת להתנהגות הם שניים ממפקדי מלחמת 
האזרחים האמריקאית יוליסס גראנט והגנראל שרמן . " הם תיעבו מלחמה , אך 
ביצעו את המוטל עליהם מבלי להינות מכך . השתתפו פיזית בקרבות , ולא חשבו 
על התהילה שיקבלו , אלא על ביצוע תפקידם " . שוורצקופף , שהשתתף במלחמת 
וייטנאם , אמר כי הרגע הקשה בחייו היה כאשר שב מתקופת שירות שנייה בווייטנאם 
בשנת 9691 וגילה כי העם האמריקאי מתנגד למלחמה ומפגין יחס מעליב כלפי הכוחות 
המזוינים . 
