בון ( ע"ר ) . ממשלת גרמניה , המודאגת מאד מההתמוטטות הגוברת והולכת 
של הכלכלה במזרח גרמניה לשעבר , הודיעה שלשום על שורה של צעדים שנועדו למנוע 
אסון . שר הכלכלה , יורגן מולמאן , הודה כי בון לא העריכה נכון את המשבר 
במזרח , ולכן הציעה תוכנית חירום בת 01 סעיפים , שתעלה 01 מיליארד מארק 
( 9 . 6 מיליארד דולר ) נוספים לשנה , אם תאושר . הקנצלר קוהל הסכים יחד 
עם מנהיגים בכירים של איגודים מקצועיים וארגוני מעסיקים להילחם באבטלה המאסיווית 
במזרח , על - ידי הכפלת המספר של מקומות התעסוקה שנוצרו באמצעות עבודות 
ציבוריות . כיום ישנם 000 , 031 מקומות עבודה כאלה . קוהל אמר כי התמיכה 
בחמש המדינות החדשות שהיוו בעבר את מזרח גרמניה , עומדת בעדיפות ראשונה 
במעלה . משרד האוצר הודיע כי יעביר החודש 5 מיליארד מארק ( 4 . 3 מיליארד 
דולר ) במזומנים כדי לסייע למחוזות ולערים במזרח גרמניה למנוע פשיטת רגל . 
המשבר הכלכלי במזרח גרמניה העמיק מיום ליום בשבועות האחרונים , ומולמאן 
אמר כי עד 3 מיליון מזרח גרמנים עלולים לקפח השנה את תעסוקתם אם בון לא תפעל . 
מולמאן אמר כי התמוטטות המסחר בין מזרח גרמניה למזרח אירופה , שממשלת בון 
לא צפתה , החמירה את מצב הכלכלה המזרח גרמנית . תוכניתו של מולמאן , הכוללת 
צעדים להמרצת ההשקעות , לביצוע מודרניזציה בתשתיות וליצירת מקומות עבודה , 
תידון היום בממשלה . 
