ביום ששי שעבר הופיע על לוח המודעות בטלוויזיה החינוכית מכתב שכותרתו " אצלנו 
בחצר " . המכתב , שהיה חתום על - ידי שני צלמי פילם , חברי ועד עובדי התפעול , 
ביטא את תסכולם של מקצת העובדים בשעת חירום זו . " זאת היתה יכולה להיות 
המלחמה שלנו " , כתבו השניים . " החזית הינה בשטח המוכר לנו היטב , ואנו , 
כתחנת הטלוויזיה הגדולה באזור תל - אביב רבתי , יכולנו לדווח מחזית זו 
בזמן אמת וללא עימותים עם הכללית , השולטת על - פי רוב בחזיתות האמיתיות . 
היתה לנו הזדמנות , אבל הפקרנו את העמדה ופיספסנו . . . " מי אם לא 
אנחנו היינו צריכים להביא כתבות שטח , לא על נפגעים ועל חורבות , אלא על 
כל אלה שמתפקידם לטפל בבעיות השעה . . . על חיילי הג"א שהפעם נלחמים בחזית , 
על היערכות המשטרה ועל האנשים שעושים הכל למען נוכל לקיים שגרת חירום . 
אך תחנת הטלוויזיה הגדולה באזור נשארה במקלט . במקום להיות ראש לשועלים , 
בחרנו להיות זנב לאריות . . . לפי מיטב המסורת המוכרת לנו , שלפנו ממחסן 
השימורים קצת סחורה ישנה , מתוך ידיעה שללקוח עדיין אין ברירה . " וכמו 
תמיד , גם 71 בחודש הפתיע אותנו , וביום ראשון , 31 בחודש , דיברו עדיין 
במלון תדמור על עתיד הטלוויזיה החינוכית , כאילו המתיחות במפרץ אינה מענייננו . 
כך בעצם נרשמה תחילת הנפילה , ולנו העובדים התבהרה העובדה שעד היום ניסינו 
אולי להתעלם ממנה , שהייחודיות שלנו אינה אלא בלון . הגיע רגע האמת : 
איננו מסוגלים להתחרות בכללית , ואין לנו ייחודיות . לכן ההיבלעות בתחנה 
הגדולה היא הסיכוי היחיד שלנו כתחנת טלוויזיה " . על טענות אלה עונה יוהנה 
פרנר , מנהלת התוכניות של החינוכית , כי היא ערה לביקורת המועלית בתוך 
המערכת . לדבריה , הבעיה של צילומי חוץ היא בעיה של אמצעים , כיוון שכשמשדרים 
בשידור חי מרכזים את כל הצוותים והכוחות באולפן . עם זאת , היא אומרת , 
באים לתחנה יום - יום נציגי תחנות טלוויזיה זרות כדי לראות איך מגייסים 
תחנה בשעת מלחמה . מהאן - בי - סי אף התעניינו ב"זהו זה " , ותחנה גרמנית 
ביקשה ללמוד איך משתמשים בבובות כדי להפיג פחדים . קפמאבינאבל מכתבם של הצלמים , 
החושף את חילוקי הדעות בחינוכית שרק הלכו והחריפו בד בבד עם החרפת המשבר 
במפרץ , אינו המכתב הראשון שבו מבטאים עובדי התחנה ביקורתם ואת רצונם להצטרף 
לאחות הגדולה , בניגוד לדעת ההנהלה . קדם לו מכתב שלא הודבק על לוח המודעות , 
אלא מוען ונשלח לכמה כתובות עם תחילת המלחמה : אל שר החינוך , זבולון 
המר , אל מנהל החינוכית , יעקב לורברבוים , ואל מנכ"ל רשות השידור , 
אריה מקל . לנוכח ההתרחשויות באזור , כתבו אז ועדי העובדים , ראוי עתה 
לאחד את משאבי שתי התחנות כדי לאפשר שידורים משולבים ורצופים בערוץ הממלכתי 
הראשון , ובכך לתת מענה נאות לצורכי הציבור והמדינה בשעה מיוחדת זו . 
קריאה זו באה כמה שבועות לאחר ששר החינוך הגיש הצעת חוק , שמטרתה להפוך 
את הטלוויזיה החינוכית מיחידת - סמך במשרד החינוך לרשות עצמאית . ההצעה , 
שלפיה תפעל החינוכית כתאגיד עצמאי ותקבל % 51 מהאגרה , עוררה התנגדות בקרב 
חלקם הגדול של עובדי הטלוויזיה החינוכית וברשות השידור . מנכ"ל הרשות , 
אריה מקל , טען כי מקומה של החינוכית הוא תחת כנפי הרשות וכי אין מקום 
לרשות נוספת בארץ . כדי להתחרות בערוצים המסחריים , אמר , נדרשת רשות 
ממלכתית אחת שתספק את כל הצרכים הממלכתיים והציבוריים . יעקב לורברבוים , 
מצדו , חרד לאופיה של החינוכית , ומשוכנע בניגוד לעובדיו ששידוריה הייחודיים 
מקנים לה זכות לעצמאות . קפמאבינובעוד הוויכוח ניטש , פרצה המלחמה , וכך 
נוצרה , מבלי שהתכוונו לכך מלכתחילה , המתכונת הנכונה : ערוץ אחד המשדר 
42 שעות ביממה מהדורת בוקר של הכללית ושעות אחדות של תוכניות לילדים ולמשפחה 
של החינוכית , בשילוב מהדורות חדשות של הכללית . התברר כי מתכונת זו מיושמת 
ללא תקלות , וכי שיתוף הפעולה שהרבו להתריע מפניו הוא בר - ביצוע . בעיני 
הצופים , בכל אופן , אין כל חשיבות לעובדה שבשעה עשר השידור מועבר מירושלים 
ובעשר וחצי מרמת - אביב . עוד התברר , כי לצופים לא נגרמת כל אי - נוחות 
כשמגישים מן הכללית מנחים תוכניות גם בחינוכית . מירב מיכאלי , למשל , 
שמגישה כיום את " האולפן הפתוח " , מוכרת להם מתוכנית הספורט בכללית , 
וקובי מידן , עמיתה להנחיה , מוכר כמגיש " מצב הרוח " . הבדלנות , כך 
נראה , היא מלאכותית , ולמעשה זהו ערוץ ממלכתי אחד המפוצל כיום בין שני 
גופים שונים . ובעוד עיקר כוחה של הכללית הוא בחדשות , החינוכית , לטוב 
או לרע , יכולה לקיים שידור חי רצוף . כאמור , רובם של עובדי החינוכית 
מצדדים באיחוד החינוכית והכללית , אבל גם ביניהם יש המתנגדים לרעיון , 
בעיקר העובדים הוותיקים והמבוגרים , שאינם מעוניינים בקריירות חדשות או 
בהשתלבות בהפקות יוקרתיות ומעדיפים שגרה נוחה . חשש נוסף ביטא אחד העובדים , 
שאמר כי " לו היתה הכללית ארגון בריא , ייתכן שאפשר היה למצוא סינתזה 
מתוחכמת בינה ובין החינוכית לטובת הציבור , אך במצב הנוכחי פירוש האיחוד 
הוא להרוס דבר אחד ולא לבנות תחתיו דבר אחר " . עמדה שונה העלה בזמנו בני 
לוי , במאי ומפיק ויו"ר ועד העיתונאים . לדבריו , הרשתות משרתות , למעשה , 
מטרות וערכים הזהים כמעט לחלוטין ; שתיהן אמורות להביא לצופה תוכניות חינוך , 
מדע ואמנות , לטפח אזרחות טובה , להרחיב השכלה ולהפיץ דעת , לקדם את 
היצירה העברית והישראלית , לחזק את הקשר עם המורשת היהודית ועם ערכיה , 
ועוד תפקידים אשר ספק אם הגורמים המסחריים מתכוונים ליטול על עצמם . הזמנים 
השתנו , טען לוי , ועולה השאלה באיזו מידה יש כיום צורך בטלוויזיה החינוכית 
במתכונתה הנוכחית , בשעה שהביקוש לשידורים לבתי - הספר הולך ומצטמצם , 
הטלוויזיה מגיעה לכל בית , ומכשיר הווידיאו מצוי בכל בית - ספר . אילו 
התעלו הטלוויזיה הכללית והטלוויזיה החינוכית מעל לדינמיקה של ארגונים הנאבקים 
כדי להנציח את עצמם , הוא סבור , היו יוצרות ערוץ ממלכתי חזק , רענן ומתואם . 
למעשה , כבר לפני חמש שנים הועלה הרעיון להפוך את החינוכית לתאגיד , לחברת 
הפקות שתפיק תוכניות לימודיות ותמכור אותן לגופים שונים . העובדים התנגדו 
לכך בשעתם , מחשש ששום תאגיד לא יוכל לשלם כ053 משכורות . בדיעבד התברר 
שצדקו : רשתות הכבלים אינן מרוויחות עדיין , ערוץ 2 ניזון עדיין מכספי 
האוצר , וסביר להניח כי לו היה התאגיד מוקם , איש לא היה קונה ממנו את 
ההפקות . בניסיון למצוא מוצא , חשבו חברי הוועדים על האפשרויות השונות 
המביאות בחשבון את צורכי העובדים , הצופים והאוצר . הם נועצו במומחי תקשורת 
כפרוף אליהוא כץ , יצחק לבני וארנון צוקרמן , ואלה חיזקו את דעתם שמיזוג 
הארגונים הוא הדבר הנכון . בניסיון לשכנע את ההנהלה ללכת בכיוון זה , שלחו 
נציגי הוועדים מכתבים אל השר זבולון המר ואל חברי הכנסת דוד ליבאי , מיכאל 
בר - זוהר ואברהם פורז , וביקשו להיפגש אתם . השר ענה שלא יעשה שום מהלך 
ללא הסכמת העובדים , ואילו ליבאי ובר - זוהר לא השיבו . דווקא ח"ך פורז 
( שינוי ) הנחיל להם את מפח הנפש הגדול ביותר , שכן הוא תומך נלהב של 
רשות נפרדת לחינוכית ואף הגיש הצעת חוק משלו לרשות כזו . " אני ריאליסט " , 
הוא אומר . " אני יודע שאיחוד בין שני הגופים הוא בלתי אפשרי בגלל ניגודי 
האינטרסים , העובדים והמערכות . ועובדה שזה לא קרה במשך עשרים שנה " . 
פורז אינו בטוח שהחינוכית תצא נשכרת מן האיחוד , מה גם שהוא מאמין בפלורליזם 
בתחום התקשורת . לדעתו , כשם שלא היה עולה בדעתו של איש לאחד את העיתונים , 
כך אין לרכז עוצמה תקשורתית במקום אחד . " נניח שהוועד המנהל של רשות 
השידור משתגע . מדוע שהחלטותיו המוטעות יחולו על שתי הרשתות ? " הוא אומר . 
יוזמתו של פורז ליצירת רשות עצמאית באה כדי לשנות את המצב שבו הטלוויזיה 
החינוכית נשלטת למעשה ישירות על - ידי הממשלה . " זהו מצב בלתי נסבל ובולט 
במיוחד בתוכנית כמו ערב חדש , המשדרת חדשות בלא שום פיקוח ציבורי , " 
הוא אומר . " ההצעה שלי נועדה להפוך אותה לרשות ולתת לה פיקוח ציבורי כמו 
לערוצים האחרים . הם צריכים להיות גוף שיקבל חלק מכספי האגרה . ואם רשות 
השידור מתנגדת לגבות בשביל החינוכית , אפשר להוציא את גביית האגרה מידיה 
ולצרף את האגרה לחשבונות החשמל " . בינתיים , כאמור , משולבים שידורי הכללית 
והחינוכית , ויעקב לורברבוים סבור שהשילוב נעשה באיזון מוצלח : " כל אחד 
עושה את שלו ואנחנו משלימים זה את זה " . לדעתו , לא היה מקום לאיחוד התחנות 
כפי שעשו ברדיו , שכן שם המניעים היו ביטחוניים . אריה מקל אומר , שכל 
שנותר עתה הוא לתת למתכונת השידור הנוכחית את המסגרת הפורמלית הנכונה , 
על - ידי הכנסת החינוכית לרשות השידור והפיכתה למדיום בתוך הרשות . מקל 
בטוח שהחינוכית רק תצא נשכרת : במקום להיות מחלקה במשרד החינוך , תהפוך 
לחלק מרשות השידור העצמאית ותוסיף להתפתח . " במקרה של איחוד כזה " , הוא 
אומר , " יהיה מקומה של מחלקת הילדים שלנו , שמשדרת שעה ביום , בחינוכית . 
לעומת זאת , ערב חדש , תוכנית טובה כשלעצמה , צריכה לעבור לכללית . 
אפשר יהיה גם לארגן מחדש את שעות השידורים של הערבית ואת תוכניות הילדים , 
שכיום הן מלאכותיות . כשיהיה ערוץ שלם וחזק , המשדר כ02 שעות ביממה , 
לא יהיה צורך להתעסק עם ערוצים נוספים . שאר הרעיונות הם מלאכותיים ורק 
יכבידו על הציבור , על הכללית ועל החינוכית " . את הבעיה העקרונית מבקש לורברבוים 
להשאיר לזמנים שקטים יותר . ומכל מקום , ההחלטה על עתידה של הטלוויזיה 
החינוכית , אומרת יוהנה פרנר , אינה תלויה בעמדת העובדים וההנהלה . " להנהלת 
הטלוויזיה יש עמדה , אבל ההחלטה היא בסופו של דבר החלטה פוליטית " . 
