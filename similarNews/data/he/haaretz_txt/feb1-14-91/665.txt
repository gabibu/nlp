ההתרגשות על מינויו של רחבעם זאבי לשר בממשלה כה גדולה , עד שמקומון המתיימר 
לתת את הטון ( זה שעורכו ברח מהעיר ) פתח במאמר שבו הכותב הודיע שהוא פחות 
או יותר מתפטר בגלל זה מהמדינה . זאבי לא מוסיף חן לממשלה ( אם להתבטא 
בעדינות ) שהיא בעייתית גם בלעדיו , אך בינינו לבין עצמנו , כולם ( לרבות 
גדולי הזעקנים ) יודעים שלא יהיה טרנספר . מי שאינו מסתפק בהצהרות ראש 
הממשלה בעניין זה , יכול להתחזק בהודעתו של שר החינוך והתרבות , זבולון 
המר , שאמר : " על טרנספר אני אתפטר " . המר ? יתפטר ? על משהו ? מרצונו ? 
שועל ותיק זה לעולם לא היה מסתכן בהפלטת המלה " התפטרות " לוא היה קיים 
באמת בן - בנו של שמץ חשש , שיצטרך לפנות את הכורסה . לא יהיה טרנספר , 
והמר כמובן לא יתפטר . בעוד הכל מתרגשים על משהו שלא יקרה , השתררה דממה 
מעיקה בעניין הקורה ועוד איך : התהליך המתעצם של חירדת , כלומר , השתלטות 
חרדי הדת על המדינה . התהליך אינו חדש , הוא נמשך מאז 8491 , אבל בזמן 
האחרון הואץ קצבו , עד שהולך ונוצר איום ממשי על צביון החברה ואיכות החיים 
בישראל . בעוד שאנו מרכזים את תשומת הלב בהתהפוכות הפוליטיות והצבאיות באזור , 
מתרחשת כאן התפתחות משמעותית ביותר , שתשפיע על חיינו גם לאחר שייושבו 
הבעיות בינינו לבין הפלשתינאים ומדינות ערב . מרבים לדבר ולכתוב על כך שהחרדים 
דורשים ומקבלים בצורות שונות כספים מקופת המדינה ומוציאים אותם למטרות שאינן 
מקובלות על הרוב . עם כל הצער על כספי הציבור המצויים בצמצום ומתבזבזים 
כך , אין זו הסיבה העיקרית לדאגה . לכל קבוצת לחץ חשובה יש נציגות הפועלת 
כדי ששולחיה יקבלו נתח מן העוגה . האם השדולה החקלאית ( על שלוש שדולות 
המשנה שלה : קיבוצית , מושבית ופרטית ) לא דואגת לחלקה בשלל ? האם לסוחרים 
וליבואנים אין נציגות בכנסת ? או לערבים ? נכון שלחרדים יש נציגות בעלת 
עוצמה שאינה עומדת בכל יחס לכוחה המספרי , בהיותה לשון מאזניים , אבל אין 
זה אלא חוסר מזל שפוקד אותנו כבר שנים רבות . מה שמדאיג באמת הוא התהליך 
הנמשך של ניצול חקיקה קיימת וחקיקה חדשה כדי ליצור מסגרות מוסדיות קבועות 
המכתיבות את כללי המשחק לכל תושבי המדינה , לא רק לחרדים . לאחר הישגים 
ראשוניים שהשיגו עם קום המדינה , בעיקר בענייני המעמד האישי , היתה בתחום 
זה הפוגה בשנות הששים והשבעים . מאז תחילת שנות השמונים התעצם תהליך החירדות 
באמצעות החקיקה וגבר בקצב מדהים . אי - אפשר למנות במסגרת מאמר קצר את כל 
החוקים או ההסדרים לקידום החירדות של המדינה . מצד אחד נמצא חוקים שהוציאו 
את החרדים מן הכלל לעניין חובות אזרחיות לדוגמה , חוק שירות לאומי מ3591 
לגבי בנות המתחמקות מגיוס בחסות ההצהרות , וחוק שירות הביטחון לגבי אברכים 
המשתמטים מגיוס בחסות הישיבות . מצד שני יש חוקים שחוקקו לפי דרישת החרדים , 
אך הוחלו על הציבור כולו , כלומר גם על הרוב המתנגד להם . זהו לב לבו 
של תהליך החירדות . חוק החזיר , הנמצא בשלב חקיקה מתקדמים , יכול לסמל 
את מהות התהליך : בשלב ראשון אסרו על גידולו , בשלב הנוכחי עומדים לאסור 
את שיווקו , ובשלב הבא יאסרו את אכילתו , עד כדי פשפוש במקררים . בעניין 
החמץ בפסח כבר הגענו קרוב מאד לשלב הפשפוש . מאז השתלטות אגודת ישראל על 
משרד העבודה והרווחה , מפעיל סגן השר , הרב מנחם פרוש , את הסמכויות לפי 
חוק שעות העבודה והמנוחה כדי לסגור מפעלים המתפקדים בשבת . שיווי משקל עדין 
בין הרצון לקיים יום שבתון שבועי אחיד לבין צורכי המשק , שנוצר כדין גם 
אם לא כדת , מופר ביד רמה בידי שליח החרדים , שמשק המדינה ורצון הרוב מעניינים 
אותו כמו ציצית בטלית שנפסלה . צריך לזכור נקודה חשובה : שטח שנכבש בידי 
החרדים לא ישוחרר בנקל , ואולי בכלל לא . חשבו על חוק הפתולוגיה , שהפך 
אותנו לחברה מפגרת בעניין של דיני נפשות , או על חוק ההפלות . תהליך החירדות 
הוא תהליך עקבי ובלתי הפיך . מי שקיווה , למשל , שאל - על תשוב לטוס אי - 
פעם בשבת , חלם חלומות בשחקים . מפעלי ניר חדרה , מוסך דן ו042 מפעלים 
אחרים שנסגרו וייסגרו בשבת , לא ייפתחו מחדש עד בוא המשיח , וגם אחרי כן 
זה לא בטוח , כידוע . זאבי בממשלה , בין אם הוא זיהום , כתם או רק רבב 
בעוד שנים אחדות נשכח שהיה שם . אבל תהליך החירדות הוא תהליך מתמשך , 
ההופך אותנו בשיטתיות מארץ נאורה ודמוקרטית לארץ חשוכה וקלריקלית . הטרנספר 
לארץ ההלכה זה הטרנספר שצריך להדאיג אותנו בטווח הארוך . 
