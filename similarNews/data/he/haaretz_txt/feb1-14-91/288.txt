מרתק דווקא בימים אלה , שבהם כושר הריכוז נמוך . אולי בגלל החזרה לתקופות 
ולזמנים שונים באופיים , שבהם מוסכמות חברתיות התקבלו כדבר שאין עליו עוררין ; 
מציאות שלכל אדם וחפץ היה שם מקום משלו , יש בה כדי להרגיע ולהסיח את הדעת . 
ברומאן זה מתגלה בלזק לא רק כאחד המתעדים המעולים בספרות , שספריו נחשבים 
גם כרומאנים היסטוריים , אלא כמי שעוד בתחילתה של המאה ה91 ראה מבעד למוסכמות 
חברתיות , ובמקרה זה המוסכמות החזקות מכל של חיי הנישואים , המשפחה ומעמדן 
של נשים . אכן , בלזק היה ידוע לא רק ברומאנים שלו עם נשים , אלא גם בידידות 
האמיצה שלו אתן . הוא גם אחד הסופרים הגברים שאהבו נשים , הכירו אותן 
לפני - ולפנים , ולחמו את מלחמתן , אם כי מנקודת מוצא גברית . בלזק בחר 
בפרשת חיים דרמטית של אשה פריסאית , שאנו מתוודעים אליה כשהיא עוד עלמה 
צעירה , יפהפייה ומלאת - חיים , בשלהי תקופת נפוליאון ולאחריה . זו תקופה 
רבת - תהפוכות בדברי - ימיה של צרפת , שבה עמדה להיפרד מנפוליאון , ב3181 , 
ערב יציאתו למערכה גורלית . " ימים שלאחר מכן ייאלץ הדמיון לשחזר לא 
אחת את החיזיון הזה , כאשר יעטו ימי הגבורה האלה של צרפת גוון של אגדה " . 
זילי היא צעירה נלהבת , תמימה ושובת - לב , שאינה שועה לאזהרות של אביה 
הקשיש . היא נישאת לקולונל צעיר גברי ונאה , ויקטור דאגלמון , מהאנשים 
שאפסותם הגמורה נסתרת מעיניהם של רוב מודעיהם ומכריהם . , " ומעמד רם , 
ייחוס מהולל , משרה רבת - השפעה , נימוסים מלוטשים , איפוק בהליכות או 
יוקרתו של אושר גדול משמשים להם כשומרים " . אלא שזילי מתפכחת במהירות רבה , 
ולאחר כשלוש שנים של נישואים , מבינה כי הופעתו של בעלה אינה אלא התחזות . 
הבעל ויקטור חש את עליונותה של אשתו ונוהג ענווה במעונו . אבל זילי הצעירה , 
המרקיזה דאגלמון , " פרח יפה , שאת שורשיו מכרסם חרק שחור " , מגלה את 
פשעי הנשואים , ויודעת שנישואיה שלה הם מקור לאותו עיוות מראש . אופפת 
אותה תחושה בלתי - נשלטת של תיעוב . " הנישואים , שנחשבו לדבר מוצלח כל 
כך " , מצוירים ביד האמן של בלזק , מבעד לעיניה של זולי , כזנות חוקית . 
היא רואה את הנשים כמי " שמתעמרת בהן התרבות האנושית יותר משהתעמר בנו 
הטבע . התרבות האנושית מטפחת רגשות שאתם בוגדים בהם בלי הרף . הטבע מכריע 
את היצורים החלשים , ואילו אתם דנים אותם לחיים של אומללות מתמדת . הנישואים , 
מוסד שעליו מושתתת החברה , מטילים את כל כובד משאם רק על כתפינו שלנו . 
לגברים החירות . לנשים החובות . אנו חייבות להעניק לכם את כל חיינו . 
אתם אינכם חייבים להעניק לנו אלא רגעים מעטים מחייכם " . לעומת חולשתה שלה , 
חשה זילי בתוקפנות הגברית הנועזת ביתר שאת , ומגיעה למסקנה ש"נשקו רב - 
העוצמה של הגבר היא אותה יכולת נוראה להשתלט על מחשבותיה של אישה , ודמיונה 
נמלא פחד או עלבון מחמת הרדיפה הזו " . גם הגבר המציג עצמו כקורבן הוא , 
למעשה , התליין . אין ספק שבלזק ניחן ביכולת פסיכולוגית , שאולי גם הקדימה 
את זמנו . ילי נמלטת לכפר מפני בעלה , שאינו עוד שלה , לדודתו הרוזנת החכמה 
בעלת הניסיון . זו הזדמנות לבלזק לשוב ולתאר את עמק הלואר היפהפה במכחול 
של צייר אמן , שופע צבעים , שהנופים כמו משביעים את רעבונו הגדול . בעת 
שהותה שם מתאהב בזולי באהבה נואשת לורד אנגלי צעיר וחולה , אבל היא נחושה 
בדעתה לציית לחוקי החברה . " דורשים ממני להעניק לו ( לבעלה ) אושר , 
ואני אציית להם . אהיה לו שפחה . מסירותי כלפיו לא תדע גבול , אך למן 
היום הזה והלאה אני אלמנה " . במעמד הנראה לקורא בן - זמננו מוזר , מת הלורד , 
וזילי , רדופה ברגשות אשם , מסתגרת בכפר , זקנה בטרם עת , טרף לייסוריה 
ולבדידות . באותה שעה בעלה מוצא מאהבות בין נשות החברה האופנתיות של פאריס . 
זילי מתבגרת , בת שלושים עתה , ובלבה " רוחשים היסוסים , אימה , חששות , 
ריגושים וסערות שכמוהם אינך מוצא באהבתה של נערה צעירה " . כך היא מתוודעת 
לשארל דה - ואנדנס , דמות יוצאת - דופן , גם הוא מבקר חריף וחד - עין של 
החברה הצרפתית באותם ימים . " כאן מצויות הנשים האלגנטיות והעשירות ביותר . 
. ואף - על - פי כן , אינני רואה אלא תככים קטנוניים , אהבות - נפל . 
. . שום רגש אמיתי " . זילי מתפכחת יותר ויותר עם התבגרותה , ובלזק עוקב 
אחריה בעין - נץ של פסיכולוג ומבקר חברתי . זילי אמנם אינה משלימה עם המוסכמות 
החברתיות , אבל החברה שלה דורשת להעמיד פנים . גם אם היא פוגעת בחוקי החברה , 
וכופרת בקיומה של משפחה , היא אינה אוסרת מלחמה על החברה כפי שהיתה רוצה 
ויכולה אילו חיתה בזמנים אחרים , וגם אז אין הדבר קל ופשוט . בפרק האחרון 
של הספר אנו מגלים אותה כאם - משפחה , עדיין עם בעלה , ולבסוף כאישה זקנה , 
אם לבנות ובנים . ברומאן זה נחשף בלזק הריאליסט , המתעד הנאמן והביקורתי 
של חברה בורגנית עד לעמקי נשמתה הדקדנטית . אך גם מי שנוטה לראות בו סופר 
ריאליסטי מובהק , ששיחזר את ההיסטוריה של זמנו ברומאנים שלו , וגם מי שמדגיש 
את האלמנטים הרומאנטיים שביצירתו ואת ההשפעה המכרעת שהיתה לוולטר סקוט עליו , 
מודה שלפנינו סופר שיצר סוג חדש של רומאן שמעבר לרומאן הריאליסטי . גדולתו 
היא בדמיון הרב המלווה את התיעוד לפרטים , החיוניות האדירה , תאוות החיים 
העצומה והעוצמה הפנימית של יוצרו . ברומאן זה מוצאת ביטוי גם עמדתו המוסרית 
של בלזק . גם אם זכתה לביקורת תוקפנית מכאן , ולשבחים מכאן , המבקרים 
תמימי - דעים שהוא לא כתב מעולם מתוך כוונה לא - מוסרית , ולא היה נגוע 
באדישות מוסרית . גם סגנונו זכה לביקורת . טענו נגדו שלא הגיע לפסגות של 
יופי , ושאינו דייקן . אבל אלה חסרונות חסרי - ערך וחשיבות לעומת תפיסתו 
הנרחבת . הפעם , בעינו הבוחנת והחושפנית , ראה לא רק מה קרה לנשים בתקופתו 
הוא מעלה טיעונים שמשמיעות פמיניסטיות בימינו . 
