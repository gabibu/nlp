מאמן נבחרת הנוער בכדורגל אמנון רז מעוניין לבדוק אפשרות שמישחק הגומלין 
באוסטרליה בטורניר הקדם - עולמי יידחה ביום אחד . בסוף השבוע נקבע סופית , 
כי ישראל תתמודד עם אוסטרליה ב - 7 וב - 01 במארס על זכות ההשתתפות בטורניר 
גמר הגביע העולמי לנוער שיהיה בקיץ . המאמן רז אינו מרוצה מההפרש הקטן בין 
שני המישחקים , שלושה ימים בלבד , ותיבדק אפשרות להעתיק את המישחק השני 
ביום אחד , ל - 11 במארס . נבחרת הנוער שקיימה בשבוע שעבר מחנה אימונים 
בירושלים תקיים גם השבוע מחנה אימונים מחוץ לאזור המרכז . היעד הפעם יהיה 
באר שבע , לשם תצא נבחרת הנוער כבר מחר בערב . במחנה אימונים זה יתמודד 
סגל הנוער ביום רביעי עם קבוצת הבוגרים של הפועל באר שבע . מישחק נוסף יהיה 
לנוער , מחר בפתח תקוה , נגד הפועל המקומי המוביל בטבלת הליגה הלאומית . 
גם הנבחרת האולימפית שחידשה בשבוע שעבר את פעילותה תקיים השבוע מחנה אימונים 
שיכלול שני אימונים , מחר וביום ג . מאמן הנבחרת יעקב גרונדמן אמר אמש , 
כי מנסים למצוא יריב אימון לסגל האולימפי למישחק המתוכנן ליום שלישי . 
האימונים יהיו שוב , כרגיל , באיצטדיון רמת גן . 
