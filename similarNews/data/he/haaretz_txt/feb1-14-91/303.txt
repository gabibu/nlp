לבנון קיבלה הבטחה שהארגונים הפלשתיניים לא יירו עוד טילי קטיושות על ישראל 
מדרום לבנון ; כך מסר שר המדינה וראש ארגון אמל , נביה ברי , לעיתון הלבנוני 
" א - ספיר " . לדבריו , ההבטחה התקבלה לאחר מגעים עם אש"ף , באמצעות 
שגרירי אלגיריה ובריה"ם בלבנון . גם הביטאון הרשמי של סוריה , " תשרין " , 
גינה אתמול את ירי הקטיושות לעבר ישראל . נשיא לבנון , אליאס הראווי , 
המרחיב את שליטת ממשלתו על המדינה , החליט לשגר כוח סדיר של צבא לבנון 
לאזור ממנו נורו טילי הקטיושה . הראווי אמר בסוף השבוע כי התקפות הטילים 
על ישראל מלבנון עלולות לגרור את ארצו למלחמה שהיא איננה מוכנה לה . אתמול 
נמסר כי חיילי צבא לבנון החלו מתפרסים בחבל תופח , מצפון לאזור הביטחון 
בדרום לבנון . בתשובה לשאלה מה יקרה אם ישראל תתנגד להתפרסות הצבא , אמר 
האראווי כי " אנו לא מבקשים את אישורו של איש , כדי לפרוס את צבאנו בשטחנו " . 
מקורות ישראליים בצפון הביעו תקווה שצבא לבנון יפעל כדי להפסיק את ירי הקטיושות 
לעבר גבול הצפון . ישראל גם העבירה מסר ברוח זאת לממשלת לבנון , באמצעות 
אורי לובראני , מתאם הפעולות בלבנון , שדיבר בראיון לרדיו " קול הדרום " . 
קפידבינארבעה גדודים של צבא לבנון , בראשות הקולונל גאסן מילחם , התפרסו 
סמוך לזהרני , ובימים הקרובים הם אמורים להצטרף לכוח החלוץ של צבא לבנון , 
שכבר נכנס לחבל תופח . ראשי הצבא הודיעו כי אם אנשי הפתח ימנעו מהם להתפרס 
מחוץ לאזור הביטחון , הם יפתחו לעברם באש . מפקדי הפתח הודיעו בתגובה , 
כי הם דורשים שחיילי צבא לבנון יאפשרו להם גישה חופשית לכפר צרבא . כפר 
זה הופגז בימים האחרונים קשות על - ידי צה"ל . מקורות בצידון מסרו כי אתמול 
נהרג פלשתינאי אחד ושבעה נפצעו בחילופי אש בין ארגונו של אבו - נידאל לבין 
מתנגדיו , המקורבים ליאסר ערפאת . אנשי אבו - נידאל הסתננו עם שחר למחנה 
הפליטים עין - חילווה , ותקפו מחבלים מארגון הפתח . הקרב נמשך שעתיים . 
שבעה מחבלים מארגונו של אבו - נידאל נפלו בשבי . 
