הצופים המעטים שהעדיפו להגיע לאיצטדיון בבאר שבע על פני השלמת שעות שינה 
או צפייה בשידור הישיר בטלוויזיה , חזו ב - 021 דקות משחק בינוניות ומטה 
בהתמודדות שהבטיחה רבות בין קבוצות הצמרת , מכבי חיפה ובית"ר תל אביב . 
לאחר המאבק השקול ונטול השערים זכה בית"ר בניצחון 53 בבעיטות 11 . בית"ר 
התבסס על מהירותם של ירון כהן ושל רונן רוקמן אך אלה לא הצליחו לנצלה לצורך 
הבקעה . על רקע המשחק האיטי בלט משחקם הנמרץ של הצעירים נדב אביטל ושמואל 
אברהמי . בחיפה בלטה חולשת הקשרים טל בנין , ראובן עטר ואייל ברקוביץ שהתעוררו 
רק לעיתים רחוקות . רק המגן איתן אהרוני והחלוץ אלון חרזי ניסו ליזום התקפות . 
בלם נבחרת הנוער שגיא גונן הרשים בהופעת הבכורה שלו , אך הגזים במשחק נוקשה . 
בפתיחה הסתמן יתרון קל לבית"ר . בדקה העשירית נגח ירון כהן מקרוב החוצה . 
כעבור שבע דקות הגביה ניסים כהן כדור קרן , הגנת חיפה הדפה ורוקמן בעט 
החוצה . רק בדקה ה - 32 איימה חיפה לראשונה על שער היריב כאשר אהרוני בעט 
מקרוב החוצה . כעבור דקה הסתבך ניסים כהן בכידרור מיותר כשניצב בעמדה מצויינת 
מול השער . לאחר החטאה של בנין ( 93 ) היתה כעבור שלוש דקות ההחמצה של 
המשחק : ברקוביץ קיבל כדור למרכז השדה , דהר לבדו לעבר השער , בעיטתו 
היתה רשלנית והכדור החטיא . המחצית השנייה נפתחה בלחץ בית"רי : אביטל נגח 
מקרוב אך החטיא את המסגרת ; צאנוב זינק וקלט כדור מסוכן של ירון כהן ; 
בוהדנה החמיץ מקרוב . כשנדמה היה שקצב פתיחת המחצית השנייה יימשך , שוב 
נרדם המשחק . לחיפה היה יתרון קל שהתבטא בשתי הזדמנויות : בדקה ה - 75 
הציל אלבז את שערו מכדור נגיחה של חרזי ובדקה ה - 17 בעט עטר למשקוף . בהארכה 
המשעממת הורחק דני מלכין החיפאי לאחר שהכשיל בגסות את ירון כהן ( 39 ) . 
ההזדמנות האחרונה במשחק ניתנה ליצחק איזמירלי , אך צאנוב עצר . בבעיטות 
ההכרעה ם - 11 מטר דייקו התל אביבים בכל חמש ההזדמנויות ( ניסים כהן , 
נדב אביטל , ירון כהן , יצחק איזמירלי , יהודה עמר ) . החטאתו של טל 
בנין בבעיטה הראשונה ( אלבז הדף ) היא שהכריעה למעשה את גורלו של המשחק 
( שלושת המבקיעים לחיפה : ירון גבעול , יניב כהן , שגיא גונן ) . שפט 
יהושע לויה , 006 צופים , בבאר שבע . 
