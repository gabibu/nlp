יהיה זה רק טבעי שאחרי שבועיים של מלחמה במפרץ יתחיל עניין מסוים בספר על 
המלחמה . אחרי ככלות הכל זאת אחת המלחמות הראשונות שמתנהלת " לפי הספר " , 
אם להאמין לדברי הפרשנות על עבודתו של הגנרל שוורצקופף . רצון המו"לים להיות 
עם היד על הדופק התעורר עוד לפני המלחמה . המו"ל של " רנדום - האוס " , 
אלברטו ויטלה , הזמין ספר על המשבר המתקרב מגודית מילר בשיחת טלפון ממכוניתו . 
הספר יצא לאור בתוך שלושה שבועות , היה בחנויות עוד באוקטובר , ולא השאיר 
את רישומו ברשימת רבי - המכר . עם פרוץ הקרבות הוא הפך להיות ספר שעבר זמנו , 
אם כי בוודאי ידפדפו בו כדי לבדוק את הערכותיו . היה זה רק טבעי שעם פרוץ 
הקרבות היו פניות ממו"לים זרים לזאב שיף ולאהוד יערי , שאוגרים בתוקף עבודתם 
היום - יומית חומר רב על המתרחש . הפרשנות של שיף מתפרסמת כמעט מדי יום 
גם ב"אינטרנשיונל הרלד טריביון " . ספרם של השניים על האינתיפאדה יצא בהוצאת 
" סיימון ושוסטר " , נמכר למהדורת פייפר - בק ויצא לאור גם בצרפת , בהוצאת 
" פלמריון " , וזה היה המשך להצלחת ספרם " מלחמת שולל " . שני הספרים ראו 
אור בעברית בהוצאת שוקן , ויש להניח שגם הספר הבא יראה אור בהוצאה זו . 
בארצות - הברית יש עניין רב בנושאים פוליטיים , אקטואליים , ואף שנויים 
במחלוקת , שמקורם במזרח - התיכון או בישראל . ספרו של דני רובינשטיין 
על ראייתם של הערבים את האינתיפאדה , שראה אור בהוצאת " כתר " , נמכר ל"רנדום 
האוס " . ספרו של אוסטרובסקי על המוסד , בהוצאת סנט - מרטין - פרס נמכר 
ב054 אלף עותקים . ספרם של יוסי מלמן ודן רביב , " מרגלים לא מושלמים " 
( הוצאת הוטון - מיפלין ) הודפס עד עתה ב39 אלף עותקים . שיף אומר שהוא 
ויערי כבר דחו מספר הצעות ממו"לים זרים להתחייב לכתוב ספר על המלחמה . בשלב 
זה אין לדעת איך ומתי המלחמה הזאת תסתיים ומה יהיו ההתפתחויות הצפויות לישראל 
אחריה . רק כשיתבררו נקודות אלו בצורה שתספק את הנורמות שלהם , הם יהיו 
מוכנים להביא בחשבון עבודה על ספר שיאיר את כל הצדדים של הסכסוך ומשמעויותיו . 
הם לא כותבים ספרי - בזק . קפמאפרק " הבדיחות שאמי מעולם לא סיפרה לי " , 
הוא ספר בדיחות ששום אם יהודית שמכבדת את עצמה לא היתה מעולם מספרת לצאצאיה . 
כתב אותו מארק ברי , והוא ראה אור בהוצאת " שפולסקי " האמריקאית באוקטובר , 
ומכר מאז 005 , 2 עותקים . יזם ישראלי , יגאל ערמוני , ממשרד הפרסום 
בילצקי - ערמוני מגלה עניין בתרגום החלק שאינו מחייב להיות אמריקאי כדי להבינו . 
מטרת הוצאת הספר הזה בימים אלה דווקא , היא להרים את המוראל לעם ישראל 
היושב בחדרים אטומים . לחותנו של ערמוני , פרוף עזרה זוהר , היו קשרים 
קודמים עם הוצאת שפולסקי , שהוציאו באנגלית את ספריו " הדילמה של ישראל " 
ו"הפסיקו את השטויות " . הספר הראשון הוא המשנה הפוליטית של זוהר , שהתמודד 
גם בבחירות לכנסת על פי מצעה . הספר השני קשור לעיסוקו העיקרי של זוהר כרופא , 
ומטרתו לסייע לאנשים להשתחרר ממשוגות הדיאטות ולאכול ולחיות נכון . הפקס 
שיצא מישראל להוצאת שפולסקי בבקשה לזכויות לפרסום " הבדיחות שאמי מעולם 
לא סיפרה לי " , מצא שם את גונתן סילברמן . סילברמן , בעל ניסיון מו"לי 
אמריקאי מסוים , עשה ניסיון לעלות לארץ לפני מספר שנים . הוא פתח כאן סוכנות 
ספרותית , וייצג במשך זמן מה את ההוצאה לאור של משרד הביטחון בהתקשרויות 
מו"ליות , בין היתר בעניין הוצאת הגרסה העברית לספרו של שר ההגנה המצרי , 
כמאל חסן עלי . הוא היה באוטובוס 504 שדורדר לתהום בידי מחבל , ולמזלו 
נפצע קל בלבד . זמן קצר לאחר מכן חזר לארצות - הברית . בפקס התשובה שלו , 
כותב סילברמן מטעם הוצאת שפולסקי , כי ההוצאה שמחה להעניק את הזכוית לפרסום 
הספר בארץ , ומתוך ההערכה שלהם למטרת הספר ולחשיבות הרמת המוראל בישראל , 
היא מעניקה את הזכויות האלו ללא תשלום . כמקובל במקרה של הענקת זכויות הפרסום , 
נחוץ גם לקבוע את משך הזמן שבמהלכו יהיו הזכויות בידי מקבלן . בהתחשב בנסיבות 
המיוחדות של בקשת הזכויות ומטרת פרסום הספר , מעניקה הוצאת שפולסקי את הזכויות 
לפרסום הספר בישראל במהדורה זו עד לכניעתו של סדאם חוסיין ללא תנאים , או 
לשנה אחת , מה שיבוא קודם . להיתר יש סייג אחד : הוא ניתן לצורך פרסום 
מהדורה פרטית למטרות צדקה . אם יהיה מדובר בפרסום הספר בידי מו"ל ישראלי 
ומכירתו בדרכים המקובלות בישראל , מבקשת הוצאת שפולסקי לדון בתנאים מחדש 
ולנסח אותן כמקובל בענף : תשלום עבור זכויות והגבלתן בזמן בלבד . הוצאת 
שפולסקי קיימת זה ארבע שנים ומוציאה כ52 ספרים בשנה , וגם סדרה מיוחדת של 
ספרים בנושאי יודאיקה והמזרח - התיכון . הצלחתם הגדולה היתה הספר " חוזה 
על אמריקה " של דיוויד שיים , הטוען כי היתה זו המאפיה שרצחה את הנשיא 
קנדי . עתה הם מתכננים ספר של ד"ר פיליף מלנסון , " ההתנקשות במרטין לותר 
קינג , הקשר והחיפוי " . בעונה הקרובה הם יוציאו את ספרה של ד"ר רות וסטהיימר , 
" מדריך להנאות ארוטיות וחושניות " , והם שותפים לפרויקט מו"לי ששמו " אלילות 
טמאות " , שעניינו כוכבות קולנוע של הרייך השלישי . באותו תחום סנסציוני 
פירסמה ההוצאה לאחרונה ספר במהדורה אלבומית ששמו " לא עוד טאבו " , ושתת 
הכותרת שלו היא " הפאלוס עובדות , פנטסיה ופיקציה " . כתב את הספר ד"ר 
מארק תורן ( זהו שם בדוי של מחבר שגדל בישראל , למד בסורבון וחי כעת בארה"ב ) 
, והוא רב איורים מן האמנות המשתמשת בפאלוס . אילו היה מישהו בישראל מתעניין 
בהוצאת הספר , יש לו שם עברי מן המוכן ( " על הזין " ) , אבל בינתיים 
נמכרו הזכויות רק להונגריה , ובארה"ב הוא מעורר עניין , לדברי המו"ל , 
בעיקר בקהילה ההומוסקסואלית . בתחום היודאיקהמזרח - תיכון מתכננת הוצאת 
שפולסקי להוציא לאור באנגלית את ספרו של רפאל איתן , " סיפורו של חייל " , 
ואת ספרו של ד"ר יצחק בן - גד , " פוליטיקה , שקרים ווידיאו - טייף " , 
שהוא אוסף של עובדות , שאלות ותשובות , בנושאי ההיסטוריה והפוליטיקה של 
המזרח - התיכון . ההערכה שלהם היא שבאקלים הפוליטי הנוכחי אנשים קונים ספרים 
על המזרח - התיכון כמו נקניקיות חמות . הפרויקט של הוצאת שפולסקי לנובמבר 
הקרוב היא הוצאה מחודשת של מהדורה מיוחדת של " לעולם לא " של הרב מאיר 
כהנא . זו אמורה להיות מהדורה שתעוצב לזכרו של כהנא , והם מקווים להוציא 
אותה לאור במלאת שנה להירצחו בניו - יורק . 
