וינה ( ע"ר ) . מטען חומר נפץ גרם אתמול לחבלה במסילת ברזל במערב אוסטריה 
וחיבל באחד הצירים האפשריים להעברת טנקים לאזור המפרץ הפרסי . איש לא נפגע . 
דובר משטרת אוסטריה אמר כי פיצוץ אירע במחוז טירול והותיר מכתש בעומק של 
מטר . מומחי חבלה עשו לנטרול מטען שני שנמצא בקרבת מקום . דובר משטרתי אמר 
כי ייתכן שקיים קשר בין פיצוץ המסילה לבין תוכנית להעברת טנקים אמריקאיים 
מגרמניה דרך אוסטריה ואיטליה לעבר המפרץ הפרסי . " אינני יכול לומר מתי 
משלוח זה עמד לעבור כאן , אולם בוודאי לא הלילה " , אמר הדובר . ממשלת 
אוסטריה נתנה רשות ביום שלישי שעבר להעברת הטנקים בשטחה בטענה כי צעד כזה 
לא יפגע בנייטראליות האוסטרית . 
