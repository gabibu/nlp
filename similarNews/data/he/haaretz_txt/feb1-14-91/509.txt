שר התחבורה משה קצב , פנה אתמול לשגרירי ארה"ב , בריטניה , צרפת , איטליה 
וגרמניה וביקשם להפעיל את השפעת ממשלותיהם על חברות התעופה הלאומיות , כדי 
לחדש לאלתר את הטיסות לישראל וממנה . אתמול פנתה התאחדות סוכני הנסיעות 
והתיירות לפאנל חברות התעופה הזרות , בבקשה לחדש את פעילותן לישראל . בשיחותיו 
עם שגרירי המדינות , אמר קצב כי עברו שלושה שבועות מאז הפסיקו חברות התעופה 
את טיסותיהן לישראל ואין לכך כל הצדקה עתה , ודאי שאין לספק בכך את כוונותיו 
השליליות של שליט עיראק . במאמר מערכת קבע ביטאון משרד התיירות שראה אתמול 
לאור , כי חברות התעופה הזרות שהפסיקו טיסותיהן לישראל פוגעות בזכות הבסיסית 
לחופש התנועה של נוסעיהן ונכנעות לטרור בין - לאומי . מזכ"ל התאחדות סוכני 
הנסיעות והתיירות , דני כרוסט , אמר אתמול , כי הגיע הזמן לחדש בהדרגה 
את קשר הטיסות לישראל . לדבריו , אין להתעלם מהכדאיות הכלכלית כי אין 
תנועת נוסעים מוגדרת אולם , הדבר צריך להיעשות במיוחד כצעד של תמיכה והזדהות 
בישראל , ועל מנת לא להשאיר את הנתק האווירי . מבדיקת " הארץ " אתמול 
עלה , כי בשלב זה לא מתכוונות חברות התעופה הזרות לחדש את פעילותן בקווים 
לישראל . ברשות שדות התעופה אף לא התקבלו פניות ראשוניות מצד חברות התעופה 
על כוונתן לחדש את פעילותן בישראל . חברת התעופה הלאומית של גרמניה , לופטהאנזה , 
שהיתה הראשונה להודיע על בדיקת אפשרות חידוש טיסות לאחר ה5 בפבואר , דחתה 
כבר פעמיים מועד אפשרי זה . 
