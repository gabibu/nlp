מלחיני פוף ומוסיקה קלה . הירחון הבריטי החדש לדיסקים , " קלסיק סי - 
די " , הביא בגליון ינואר רשימה ארוכה , ועדיין חלקית , של יצירות קלסיות 
ש"צוטטו " בלהיטי פוף , נכנסו למצעדי הפזמונים וגם לא אחת זכו במקום בצמרת . 
ה"מתיאוס פסיון " של באך גונב ל"אמריקה " של פול סיימון . הפרק השני 
של " מן העולם החדש " של דבוזק הוכנס ללא פחות משלושה להיטים . את הדרך 
הזאת עשו , בעל כורחם , גם בטהובן והנדל , ציקובסקי ורחמנינוב . " מחול 
השעות " של פונקיילי נוצל לפחות פעמיים . השימוש הזה במוטיבים מיצירות קלסיות 
במוסיקה הקלה לא החל באחרונה . עוד ב0291 נתבע אל גולסון לדין על כך שלהיטו 
" אוולון " היה , בשינויים לא - גדולים , אריה מתוך " לה בוהם " של 
פוציני . גולסון וחברת - התקליטים שהקליטה אותו חויבו לשלם 000 , 52 דולר 
פיצויים . עתה מצוי בידי דיסק ושמו " אניגמה " , של חברת " וירגין " , 
מאנגליה ( מספרו 902162 ) . לשוחרי הפוף אינני מחדש הרבה . הוא מוכר 
להם מזה חודשיים . השיר " הגיע לצמרות מצעדי הפזמונים במדינות שונות באירופה , 
וגם למצעד הפזמונים ברשת ג של קול ישראל . השיר הוא תערובת של מזמורי כנסייה 
גריגוריאניים עם מקצבים של רוק שחור , והכל מרופד בלחישות - מיטה בצרפתית . 
אביו - יוצרו של של דיסק " אניגמה " הוא מיכאל קרט , מפיק יליד - רומניה 
המתגורר בגרמניה . לי מזכיר הדיסק את אמרתו של בלזק : " אני אוהב שיער 
נשים ואני אוהב מרק , אך אינני אוהב שיער - נשים במרק " . קפמאפרקסימפוניות 
היידן , בניצוחו של זיגיסוואלד קאוקן , יוצאות לאור בדיסקים של " וירגין " 
מאנגליה . הם זוכים בביקורות נלהבות ברחבי העולם . בתוך כך , גם ראה אור 
והגיע לכאן דיסק חדש ומקסים הכולל את הסימפוניות מס 09 ו19 ( דיסק במחיר 
מלא , 141197 , ) . שתי הסימפוניות אינן נמנות עם המפורסמות של היידן , 
אך יש בהן הרבה קסם . קאוקן , הבלגי , עם נגני תזמורתו הקאמרית , " לה 
פטיט באנד " , בכלים מתקופתו של היידן , מנערים את האבק מעל שתי הסימפוניות . 
אין בנגינתם צלילי התחרה והפורצלן הדקיק , וגם לא הפיוט המציינים את נגינת - 
היידן בביצועי המופת של סר תומס ביצם , אך קאוקן מרחיק מהיידן עודפי - רכות , 
הופך את המעודן לנמרץ , ולעתים גם סוער . זה היידן מרתק , ומוקלט היטב . 
שני דיסקים קודמים בסדרה זו זכו , בשנים האחרונות , בביקורות נלהבות במיוחד . 
אלה הדיסקים של סימפוניות - פאריס של היידן . באחד , הסימפוניה מס 28 
( " הדב " ) והסימפוניה מס 38 ( " התרנגולת " ) דיסק , במחיר מלא , 
397097 . בדיסק השני הסימפוניה מס 58 ( " המלכה " ) , מס 68 ומס 78 
( סימפוניות ללא כינויים ) . גם זה דיסק " וירגין " , , במחיר מלא , 
44809 . בדיסקים אלה מנצח קאוקן על " תזמורת דור ההארה " מלונדון . 
בתזמורת מיטב הנגנים האנגלים בכלים אותנטיים , ורובם מנגנים גם בתזמורות 
לונדוניות אחרות המתמחות בסגנון האותנטי . זו עשיית - מוסיקה מלהיבה , 
וגם איכות ההקלטות מצוינת . גורג סל מנצח על תזמורת קליוולנד בשלוש סימפוניות 
פופולריות במיוחד מס 29 ( " אוקספורד " ) , מס 49 ( " ההפתעה " , או 
" דרדור התופים " ) , ומס 69 ( " הנס " ) . אלו הקלטות מן השנים 8691 
ו4791 , וצלילן מעולה לאחר ההעברה למסטר דיגיטלי . ביצועים סוחפים , כדרכו 
של סל , עם קטעי סולו נפלאים של כלי הנשיפה . תזמורת קליוולנד , כלי - 
תזמורתי מדויק ומלוטש להפליא , במלוא תפארתה . ( דיסק " סוני " , , 
במחיר - ביניים , 23364 ) . קפמאפרקארבעה מן הקשתנים הבכירים של תזמורת 
קליוולנד מנגנים עם הפסנתרן ולדימיר אשכנזי את אחת היצירות המפורסמות ביותר 
ברפרטואר הקאמרי : חמישיית הפסנתר של ברהמס בפה מינור אוף 43 , בדיסק חדש 
של " דקה " מאנגליה ( במחיר מלא , 938524 , ) . מאוריציו פוליני והרביעיה 
האיטלקית ( בדיסק דויטשה גרמופון , 376914 ) מחשמלים את ברהמס מן התו 
הראשון ועד לאחרון . אשכנזי והארבעה מקליוולנד שומרים את המתח החשמלי הגבוה 
לפרק השלישי , הסקרצו , וגם לסיומה של החמישיה . הם פותחים בנגינה חרישית , 
שיש בה הרבה רכות . תודות להקלטה המצוינת של " דקה " , יכול אשכנזי להשמיע 
פיאניסימו , הנשמע בבירור גם בלא שתצטרך לסובב את כפתור הווליום כלפי מעלה . 
התוצאה נפלאה . ההקלטה דיגיטלית במקור , ובדיסק כלולה גם שלישיית הקלרנית 
של ברהמס בלה מינור אוף 411 , עם הקלרניתן פרנקלין כהן , בנגינה ספונטנית 
וקולחת . כהן הוא הנגן הראשי בקלרנית בתזמורת קליוולנד , שהיא גם היום 
אחת התזמורות הטובות בעולם . קפמאפרקבשנות החמישים והששים היתה זמרת הסופרן 
האיטלקית רנטה טבלדי בעלת הקול היפה ביותר על בימת האופרה . הוא נותר יפה 
וזך כבדולח גם כשנדרשה לאמץ אותו לעוצמות גדולות במיוחד . מעולם לא נשמע 
קולה מאולץ , רועד או צווחני . אבל הגורל הועיד לטבלדי , מגושמת - גוף 
ושחקנית איומה , לעמוד בתחרות מתמדת עם הדרמות הגדולות של מריה קאלאס , 
על בימת האופרה וגם מחוצה לה . שוחרי האופרה התפלגו אז לשני מחנות יריבים 
ועוינים זה את זה . טבלדי היתה גדולה במיוחד באופרות איטלקיות . היא הקליטה 
את " טוסקה " שלוש פעמים , ואת " אאידה " ו"מאדאם בטרפליי " פעמיים . 
המבקש להאזין לקולה השמיימי ברפרטואר מייצג ומגוון , ירכוש את הדיסק ששמו 
" רנטה טבלדי " , של חברת " דקה " , במחיר - ביניים , 213124 , . במשך 
למעלה משעה שרה טבלדי 11 אריות , החל במוצרט ( " נישואי פיגרו " ) , 
דרך ורדי ( " איל טרובטורה " , " אותלו " ) , " מפיסטופלה " של בויטו , 
האריה מתוך " לה ואלי " של קאטאלני , שהתפרסמה מאוד בזכות סרט - הקולנוע 
" דיוה " , וכן אריות מאופרות של צילאה ומסקאני . התוכנית מגיעה אל סיומה 
בשתי האריות המפורסמות ביותר מתוך " טוסקה " ו"מאדאם בטרפליי " של פוציני . 
על מעטפת הדיסק נדפס " אופרה גאלה " . את זמרתה של טבלדי מלוות תזמורות 
ומנצחים שונים . איכות ההקלטות טובה מאוד . 
