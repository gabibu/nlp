ברלין המאוחדת חוגגת השנה את פסטיבל הסרטים שלה במבול של סרטים אירופיים . 
העיר ללא חומה רוצה לבסס בכך את המעמד שלו היא טוענת זה מכבר : בירת התרבות 
של אירופה , שמיקומה הגיאוגרפי ומשקלה הכלכלי והפוליטי מקנים לה יתרונות 
גדולים כמרכז היבשת הישנה . מארגני הפסטיבל , שייפתח ב51 בפברואר , מצפים 
להסתערות אדירה של שוחרי קולנוע ושל מבקרים מקצועיים . הם העבירו את מרכז 
העיתונות ל"בית תרבויות העולם " שברובע טירגרטן . כאן יהיו אפשרויות כמעט 
בלתי מוגבלות לחזות בהקרנות מיוחדות של סרטים מן התחרות הרשמית , מן ה"פנורמה " 
ומן " הקולנוע הצעיר " . אחר כך אפשר יהיה , באותו בניין עצמו , להשתתף 
בפגישות ובמסיבות עיתונאים עם בימאים ושחקנים . הקרנות הסרטים פוזרו הפעם 
ברחבי ברלין - רבתי , כלומר גם בחלק המזרחי של העיר החצויה - לשעבר . בהקרנות 
אלו , שיחזרו על עצמן פעמים אחדות , יוכל הקהל ה"מקצועי " להסתופך בחברת 
קהל רוכשי הכרטיסים ולקלוט רשמים ותגובות של חובבי הקולנוע מן השורה . הנהלת 
הפסטיבל העמידה לרשות המוזמנים שירות מיוחד של הסעות ממרכז העיתונות המורחב 
אל משרדי הפסטיבל , הממוקמים כמו תמיד ברחוב בודפשט בלב מערב ברלין , ואל 
בתי הקולנוע השונים . יש סמליות רבה בבחירת הבמאי הגרמני פולקר שלונדורף 
ליושב ראש חבר השופטים . שלונדורף , בעל האוסקר , חי ויוצר זה שנים אחדות 
בארה"ב . למרות שהיפנה לכאורה עורף לארצו , הוא נשאר גרמני בכל מאודו . 
הוא מייצג בכשרונו וביכולת הביצוע שלו " גרמניות אוניוורסלית " , מן הסוג 
שפסטיבל ברלין רוצה מאוד לטפח . הפסטיבל ייפתח בהקרנה של הסרט הצרפתי " אורנוס " 
של קלוד ברי , המבוסס על רומן של מרסל איימה ( ראה כתבה נפרדת ) . בחירת 
סרט זה לפתיחה מסמנת נושא שחוזר בסרטים רבים : עיסוק אינטנסיווי באירועים 
מן העבר , וביחס כלפי מיעוטים . בנושאים אלה עוסקים , בצורות שונות , 
רוב הסרטים האירופיים הכלולים בתחרות הרשמית , וכן חמשת הסרטים האמריקאיים , 
שני הסרטים הדרום - אמריקאיים , הסרט האיראני ושני הסרטים הסיניים . לצרפת 
עוד שני סרטים במסגרת התחרות : " הפושע הקטן " של זאק דויון הוא ניסיון 
לבחון כיצד צריכה המשטרה לנהוג כלפי צעירים הנגררים לשולי החברה . " פורצון 
אקספרס " של הבמאי אוליוויה שצקי , עוסק בשוד בנק המבוצע בידי אדם המרותק 
לכיסא גלגלים . איטליה תהיה מיוצגת בתחרות הרשמית עם ארבעה סרטים : ב"לה 
קסה דל סוריסו " , בהשתתפות אינגריד טולין , שב הבמאי מרקו פרארי אל סגנונו 
האירוני בתיאור החיים בבית אבות בדרום - איטליה . " אולטרה " של ריקי 
טאנאצי עוסק בקבוצה של נערים חובבי כדורגל , הנותנים ביטוי לרגשותיהם בהתפרצות 
של אלימות . לילה של תשוקות ואהבה בסרט " לה קונדנה " , של מרקו בלוקיו , 
מסתיים במשפט אונס . איטליה מתכבדת גם בסיום הקרנות סרטי התחרות : " המסע 
של קפיטן פרקסה " הוא סרט העוקב אחרי סיבוב הופעות של להקת תיאטרון איטלקית 
באירופה של המאה ה71 . בתפקידים הראשיים מסימו טרואיסי ואורנלה מוטי . הגרמנים 
מיוצגים בתחרות על ידי הסרטים " הצלחה " של פראנץ זייץ ו"טאנגו שפילר " 
של רולנד גרפס . הסרט האחרון עוסק בקורבן של ה"שטאסי " ( השירות החשאי 
המזרח - גרמני הידוע לשמצה ) , שאינו משתף עוד פעולה עם המדינה , כדי 
לנסות ולשקם את חייו . השחקנית ונסה רדגרייב משחקת את התפקיד הראשי בסרטו 
האנגלי של סימון קאלו " הבלאדה של הקפה העצוב " . הספרדים חוזרים לגילוי 
אמריקה , שנה אחת לפני " חגיגות קולומבוס " לציון 005 שנה למסעו של קולומבוס . 
איראן שלחה לתחרות את " ציד נחשים " העוסק בתוצאות ההרסניות של המלחמה 
עם עיראק . מהונג קונג נשלחו שני סרטים סיניים : האחד על הנקמה של קומוניסט 
בשליטים הקודמים של כפר נידח , והשני על חייו של אחד הקיסרים הסיניים האחרונים . 
" סנדק 3 " של פרנסיס פורד קופולה יוקרן במסגרת התחרות , שתיפתח לאחר 
שכבר יוודעו שמות המועמדים לאוסקר . במסגרת התחרות כלול גם סרטו של ברוס 
ברספורד , " מר גונסון " , העוסק בבניית כביש באפריקה בשנות העשרים וביחסים 
בין שחורים ללבנים . ל"דב הזהב " הנכסף יקוו גם יוצרי " בית רוסי " , 
על פי ספרו של לה - קארה , עם שון קונורי ומישל פייפר , בקו - פרודוקציה 
אנגלית - אמריקאית בבימויו של פרד שפיזי . סרטים ישראליים לא הצליחו השנה 
להתקבל לתחרות הרשמית . הסרט השוודי " ערב טוב , מר וולנברג " , עוסק 
בנושא קרוב ללבנו : חייו של הדיפלומט שפעל בהונגריה כדי להציל יהודים מציפורני 
הנאצים . 
