אתמול בשעות הערב , שעון לוס אנגלס , נודע מי הם המועמדים לפרסי האוסקר 
שהאקדמיה לקולנוע תחלק ב52 במארס . יום לפני כן , ב - 42 במארס , יחולק 
בהוליווד פרס ה"ראספברי " , ( או בקיצור ה"ראזי " ) המוענק לשחקן ולשחקנית 
הגרועים ביותר . שלשום נודע מי המועמדים ל"ראספברי " של השנה . מקור שם 
הפרס , שבתרגום המילולי הוא " פטל " , הוא בביטוי " טו בלו ( או טו גיב ) 
א ראספברי " , שמשמעותו להשמיע קול של בוז . הפרס נוסד לפני 11 שנה , 
ומנהלת אותו קרן , הטוענת שיש לה 003 חברים בכל רחבי ארצות - הברית . בשנה 
שעברה הכריזה קרן ה"ראזי " על סילווסטר סטאלון ועל בו דרק כשחקנים הגרועים 
ביותר של העשור . השנה שניהם מועמדים לזכות בפרס הזה שוב . בו דרק כיכבה 
בעבר בסרט " 01 " , שכותרתו נועדה לרמז לתכונותיה הטרומיות ( יופיה , 
גופה וכו ) . בשנה שעברה היא כיכבה בסרט " רוחות אינן יכולות לעשות זאת " . 
הסרט זכה בתשע מועמדויות ל"ראזי " בשבעה תחומים שונים : הסרט הגרוע ביותר 
והשחקנית הגרועה ביותר . המתחרות שלה על התואר השנה הן : מלני גריפית , 
בט מידלר , מולי רינגוולד וטליה שייר . הסרט של דרק מועמד גם לפרס " הכוכב 
החדש הגרוע ביותר " : בכבוד זה עשוי לזכות דונלד טרמף , על הופעת אורח קצרה 
בסרט . טרמף , שתמונתו וקורותיו אינם נעלמים מן העיתונים ( עמודי הכלכלה 
בזכות עסקיו הלא כל - כך מצליחים , ועמודי הרכילות בזכות נישואיו וגירושיו 
מאיבונה טרמף ) , עשה בשנה שעברה ניסיון נוסף להתברג לעסקי שעשועים . 
הוא הצטלם לווידיאו קליף של להקת הרוק המורכבת מנשים בלבד , " מתכת יקרה " , 
אבל אחרי ויכוח על כסף , סירב להתיר את הקרנת הקליף ברשת המוסיקה " אם - 
טי - ווי " . סילווסטר סטאלון מועמד לשבעה פרסי " ראזי " על " רוקי 5 " : 
הסרט הגרוע ביותר , השחקן הגרוע ביותר וגם השיר המקורי הגרוע ביותר . 
מתחריו של סטאלון על פרס המשחק הגרוע השנה הם : אנדריו דייס קליי , מיקי 
רורק , גורג סי . סקוט ופרינס . סופיה קופולה , בתו של הבמאי פרנסיס פורד 
קופולה , מועמדת לשני פרסי " ראזי " : שחקנית המשנה הגרועה , והכוכבת 
החדשה הגרועה ביותר . היא משחקת בסרט שביים אביה , " הסנדק 3 " , שעשוי 
לזכות בכמה וכמה מועמדויות לאוסקר . 
