התאחדות הכדורגל של פולין הודיעה אתמול רישמית כי הנבחרת האולימפית שלה לא 
תבוא לישראל בשבוע הבא , כפי שתוכנן לפני כמה שבועות . פולין היתה אמורה 
לבחון את הנבחרת האולימפית של ישראל , המתכוננת למשחקה השני בקדם אולימפי 
נגד קפריסין , בישראל ב - 02 במארס . " לא הופתעתי , זה היה צפוי " , 
אמר מנהל ההתאחדות יעקב אראל . " דיברתי עם מזכ"ל ההתאחדות הפולנית והוא 
אמר לי שבמקום לישראל הפולנים נוסעים לספרד . גם אם הם היו רוצים לבוא , 
לא היינו יכולים לארח אותם במצב הנוכחי " . עתה מצפים בהתאחדות לראות מה 
יהיה עם הביקור של רומניה האולימפית העומדת לבוא באמצע פברואר . " הם מעוניינים 
לבוא ומצפים לתשובה מאיתנו . בתחילת השבוע יתבהר המצב " , אמר אראל . " אני 
מאד מצטער שהמשחק עם פולין יתבטל . אני חושש שלא יהיו לנו מספיק משחקים 
לפני קפריסין " , אמר בתגובה המאמן הלאומי יצחק שניאור . " זה פוגע בהכנות 
שלנו בנוסף לפגיעה מהשבתת הליגות . אין ברירה , עלינו לעשות את המכסימום 
גם באילוצים שנוצרו כי אנחנו חייבים לנצח בבית את קפריסין " , אמר שניאור . 
