" אני מעריך שדרישותיה של ישראל כלפי השוק המשותף יזכו לאהדה בשיחות שיתקיימו 
בקרוב בוועדה המשותפת לשני הצדדים " , כך אמר ל"הארץ " שגריר הקהילה האירופית 
בישראל , גוין מורגן . הוא ציין כי להערכתו תהיה נכונות להיענות לבקשת ישראל 
באשר להגדלת מכסות היצוא של הדרים . מדובר בתפוזים " קליפים " , שעליהם 
חלה מכסה של 000 , 41 טון . כל פרי הדר מעל לתקרה זו חייב במכס . לדברי 
אריה זייף , הסמנכל לסחר חוץ במשרד החקלאות , מגיע הפוטנציאל ליצוא של 
הקליפים לכדי 000 , 05 טון לשנה . ממשלת ישראל כבר הגישה בקשה לפני יותר 
משנה להגדיל את המכסה , אבל נציבות השוק דחתה את הפניות בנושא כמחאה על 
המדיניות של ישראל בשטחים . " אני בהחלט חושב שעכשיו , בעקבות המלחמה , 
תהיה אווירה הרבה יותר חיובית כלפי ישראל בשוק " , אמר מורגן . ב81 בחודש 
תדון משלחת של ישראל עם נציגי נציבות השוק בבריסל בשורה של נושאים הקשורים 
לאיחוד בסוף 29 . להערכת מורגן , נציגי השוק גם יהיו מוכנים לדון עתה על 
שיפור בכללי המקור ( אותם כללים מנחים באשר ליצוא מוצרים ישראליים המושתתים 
על חומרי גלם זרים ) , בתנאי שישראל תגיש רשימה מפורטת של מגזרים ומוצרים 
שנפגעו מכללי המקור הקיימים . בעבר ביקשה ישראל להשוות את התנאים החלים 
עליה לגבי כללי המקור לאלו של מדינות אפטא ( ארצות סקנדינאוויה ואחרות באירופה 
שאינן חברות בשוק המשותף ) . " אני המלצתי להם שלא לבקש משהו גלובאלי כזה , 
אלא להכין רשימה מפורטת של הסקטורים שנפגעו בגלל כללי המקור , ואנחנו נבחן 
כל מקרה לגופו " , אמר מורגן . 
