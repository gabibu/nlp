כהגדרתו של יורם אוברקוביץ אתמול בראיון ל"מעריב " כי יש כמה קבוצות כדורסל 
המנסות לעשות דווקא עתה רווחי מלחמה . אבל תגובתו הקיצונית של יו"ר איגוד 
הכדורסל ( וכמובן גם יו"ר דירקטוריון הפועל ) , בעיצומו של הפולמוס המחריף 
על מועד חידוש הליגה , או הקפאת הירידות , מפנה בגלוי אצבע מאשימה כלפי 
כל מי שמנסה לנצל בדרך זו או אחרת את המצב הקשה שאליו נקלע הספורט הישראל . 
בעצם , לא רק הספורט . מאז ראשית השבוע הופרחו באויר מספרים דמיוניים לגבי 
נזקי המלחמה של הספורט הישראלי , שנופחו למימדים כה מבהילים עד שאינך יודע 
אם לבכות או לצחוק . כמו כל מיגזר משותק , טבעי שגם הספורט מבקש פיצוי 
וסיוע ממלכתי , והוא ראוי לו לא פחות מכל גורם אחר . אבל כל השוואה בין 
סיכומי הנזקים מאז פרוץ מלחמת המפרץ , כפי שהוכנו בחופזה על ידי מרכזי הספורט 
( באומדן כולל שהגיע ל - 02 מיליון ש"ח ) , לבין ההפסדים הממשיים בשל 
אובדן הכנסות מעוררת גיחוך . אין עוררין על כך שקבוצות הכדורסל הבכירות 
ובראשן מכבי והפועל תל אביב וגליל עליון סבלו נזקים כבדים בגלל אובדן ביתיות , 
התחייבויות שוטפות למימון נסיעות ותשלום שכר לשחקנים זרים . היו שהעריכו 
ברוחב לב את נזקי הכדורסל הכוללים ב - 01 מיליון ש"ח ; את אלה של הכדורגל 
ב - 8 מיליון , ולזה הוסיפו רשימה ארוכה מאוד שגם מי שהכין אותה כנראה 
אינו מתייחס אליה ברצינות של נזקים בטניס , כדוריד , כדורעף , קליעה 
ואפילו שחמט . לפתע מתברר , דבר שלא ידענו , כי גם אלה ענפים רווחיים 
כל ימות השנה . ואם מישהו מנסה לשטות בנו , כי במשך חודש אחד בלבד הפסיד 
הספורט הישראלי 02 מיליון ש"ח אולי באמת רצוי שיכריז מיד על פשיטת רגל , 
ינעל על בריח את שערי המועדונים והאיצטדיונים , וישלח את כל הספורטאים 
הביתה כדי שיעשו הסבה מקצועית וימצאו פרנסה אחרת . כדי להימנע מכלימה פומבית , 
טוב שלפחות לפני פגישתם שלשום עם שר האוצר החליטו הכל " לרדת מן העץ הגבוה " , 
ולהתפשר עם המציאות . השר יצחק מודעי הביע נכונות לסייע לקבוצות הייצוג 
בכדורסל , בעיקר למכבי תל אביב , כדי לאפשר לאלוף הישראלי המשך הפעילות 
המאולתרת בזירה האירופית . אשר לתביעות האחרות , נתבקשו גורמי הספורט להכין 
עד מחר לפני הצהריים הערכות - נזק ריאליות של עלית שוטפות בעיקר מרכיבי 
שכר בסיסי בתקוה שיהיה מי שיסייע במימון . ההלוואה שאישר האוצר למועצת ההימורים , 
בסך 01 מיליון ש"ח , כדי למנוע סתימת מקור החמצן העיקרי לספורט , מעוררת 
תקוות להזרמה מחודשת של תקציבים אבל יש בה גם סכנות של קבלת החלטות פזיזות 
בנושאים שנויים במחלוקת . כשם שבכדורסל לא הכל מאושרים מחידוש הליגה ביום 
שני , בשעה 03 . 4 אחר הצהריים , עם צופים מעטים ומסיכות אב"ך , שרירה 
וקיימת המחלוקת לגבי ליגות הכדורגל . המגמה לחידוש הפעילות הסדירה כבר ב - 
32 בחודש ( אולי גם לצורך הגדלת הכנסות הטוטו ) מעוררת , כמו תמיד , 
חילוקי דעות מסורתיים בין שני הגושים . הפועל מתנגד לה ; מכבי ובית"ר תומכים 
בה . כל צעד ונימוקיו . ההכרעה נדחתה ליום ראשון , לא רק כדי לקבל הוראות 
חדשות משלטונות הג"א , ביחס לאיזורים מותרים או אסורים , אלא בעיקר כדי 
לראות מה יתפתח עד אז בזירת המלחמה . וטוב שכך , מפני שכל מה שאנו יכולים 
לומר , להציע ולהחליט היום עשוי להיות בלתי אפשרי מחר , או פשוט וטבעי 
מחרתיים . 
