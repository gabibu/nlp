בהתאחדות לכדורגל מצפים לאישור מהג"א כדי לקיים כבר בשבת הקרובה את משחקי 
חצי גמר גביע הטוטו ומשחקי ידידות . אתמול נפגשו ראשי ההתאחדות עם ראשי 
הג"א ולדברי מנהל ההתאחדות , יעקב אראל , הובטחה תשובה היום . בישיבה אתמול 
הוחלט לקיים באשדוד , בהצגה כפולה , את שני משחקי חצי גמר גביע הטוטו : 
מכבי חיפה בית"ר תל אביב והפועל ירושלים הפועל פתח תקוה ( מחזיק הגביע ) 
. אם יתקבל אישור , יחל משחק אחד בשעה 00 . 11 לפני הצהריים והמשחק השני 
בשעה 00 . 31 . ההתאחדות גם מתכננת לאפשר לקבוצות לקיים משחקי ידידות . 
יעקב אראל הבהיר כי בשלב זה אין מדובר באיזורים א ו - ב ( גוש דן וחיפה ) 
אלא רק באזורים האחרים . האישור שההתאחדות מבקשת מהג"א הוא לקיום משחקים 
עם קהל . בנושא זה הסביר אראל : " אין לנו כל כוונה לקיים משחקים כלשהם 
בלי קהל . לגבי משחקי אימון פנימיים בין קבוצות גם עתה אין כל מניעה לקיימם 
בכל הארץ . למעשה מדובר בעבודה והכדורגל אינו שונה ממקומות עבודה אחרים 
ששבו לפעילות במהלך מלחמת המפרץ " . בקשה אחרת של ההתאחדות היא להתיר את ביקורה 
של רומניה האולימפית העומדת לבוא לישראל בשבוע הבא למחנה אימונים ( בין 
ה - 21 ל - 02 בפברואר ) . מאמני הנבחרת האולימפית , יצחק שניאור ויעקב 
גרונדמן , מצדדים כמובן בביקור הרומנים . " מאד חשוב לנו שהם יבואו . 
משחקי אימון מולם חיוניים עבורנו . לא משנה היכן נשחק ואם יבוא קהל " , 
התבטא שניאור . לגבי החלטת מרכזי הספורט מלפני כשבועיים לחדש את הפעילות 
באמצע פברואר , הדיעה בהתאחדות היא שבינתיים מוקדם לקבוע אם יהיה אפשר לקיים 
משחקי ליגה בשבת הבאה . 
