בודפשט ( מיוחד ל"הארץ " ) . לאחר שבמשך כמה ימים הכחישה הונגריה בתוקף 
את האשמות בלגראד , לפיהן יש לה חלק בפרשת הברחות הנשק לקרואטיה , פורסמה 
בליל שבת הודעה של סוכנות הידיעות ההונגרית כי באוקטובר העבירה החברה ההונגרית 
" טכניקה " משלוח של תת - מיקלעים מדגם קלשניקוב לקרואטיה . לטענת ההודעה , 
המשלוח בוצע " על פי הזמנה של מדינה שלישית " , אולם עד אתמול לא גילה 
כל גורם הונגרי באיזו מדינה מדובר . ההונגרים הבטיחו לערוך חקירה מדוקדקת 
ולפרסם את תוצאותיה . הונגריה מוסיפה שאין בכוונתה להתערב בענייניה של יוגוסלביה . 
ביום שישי אחר - הצהריים , עדיין טען שר החוץ ההונגרי , גיזה יסנסקי , 
כי ההאשמות היוגוסלביות " נקלטו מן האוויר " . בתוכנית " פנורמה " בטלוויזיה 
ההונגרית בליל שבת , הושמו היוגוסלבים ללעג כ"זייפנים פרימיטיביים " . אתמול 
טען מר יסנסקי , כי בשל המידע שבידיו " הואעדין מחזיק בעמדתו . השגריר 
היוגוסלבי בבודפשט הגיש אתמול למשרד החוץ מחאה על המעורבות ההונגרית וביקש 
הבהרות . כתב הרדיו ההונגרי אמר , כי מאז הסכסוך בין טיטו והקום - אינפורם 
לא נמסרה להונגריה איגרת מחאה כה חריפה . קפידבינעל המבוכה שהשתררה עקב 
הפרשה מעידה פגישת שר החוץ עם השגריר האמריקאי בבודפשט , שאחריה יצאו שניהם 
אל ראש הממשלה יוזף אנטאל . יסנסקי , יצא מן הפגישה נרגש ועצבני ומיהר 
לבית - חולים . הוא הסביר כי עבר ניתוח באצבעו , ללא קשר לעניינים המדיניים . 
השגריר האמריקאי היה מוכן לומר כי הפרשה היוגוסלבית הוזכרה בשיחתו עם המדינאים 
ההונגריים " במונחים כלליים " . השגריר הוסיף כי ארה"ב מעוניינת , שכל 
הבעיות השנויות במחלוקת ביוגוסלביה יוסדרו בדרכי שלום ובהתאם לרצונו של העם 
היוגוסלבי . לפי הפרסומים בבלגראד גם ישראל מעורבת בעיסקות . בטלוויזיה 
ובעיתוני בלגראד פורסם העתק מכתב , לפיו , הזמינה חברת " אסטרה " הקרואטית 
מהתעשיה הצבאית הישראלית 81 אלף רובי " גליל " ועשרת אלפים " עוזים " . 
קפידבינהקרואטים פנו גם לחברות סובייטיות וביקשו לספק להם רובי " קלשניקוב " , 
אולם מקורות סובייטיים אמרו , כי הבקשה נדחתה . ובהונגריה פרשה נוספת . 
בדצמבר החליט הפרלמנט ההונגרי , בישיבה סגורה , על משלוח יחידה רפואית 
למפרץ . השלטונות ההונגריים מסרבים לגלות , אם באותה ישיבה הוחלט גם לאפשר 
למטוסים אמריקנים להעביר אספקה למפרץ בשמי הונגריה . ואולם צכוסלובקיה הודיעה 
אתמול רשמית , כי בשמיה עברו 004 טיסות של מטוסי תובלה אמריקאים בכיוון 
המפרץ . ע"ף הערכות , המטוסים לא יכלו להמשיך בשמי אוסטריה הנייטרלית , 
אלא מעל הונגריה . גורמים רשמיים עשו ניסיון למנוע את פרסום ההודעה הצכוסלובקית 
בכלי התקשורת הממלכתית ההונגרים . 
