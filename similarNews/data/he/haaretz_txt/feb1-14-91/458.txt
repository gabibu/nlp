לפני הרבה הרבה זמן , אי - שם בנבכי ההיסטוריה ( מי יאמין שזה היה בעצם 
לפני כשלושה חודשים בלבד , באמצע נובמבר אשתקד ! ) , הציע השר דוד מגן 
להגביל בצורה ניכרת את מספר הפועלים הערבים מן הגדה ומרצועת עזה העובדים 
בישראל . לפי הנתונים שהיו בידיו , הועסקו בגבולות הקו הירוק כ001 אלף 
פועלים מן השטחים . מטרת המינימום שאותה שהציב מגן לעתיד הקרוב היתה להוריד 
את המספר הזה ל05 אלף ולא יותר . את ההצעות האלה העלה מגן כביטוי ל"רצון 
העם " : אותם הקולות שהוקלטו ושודרו אחרי כל פיגוע חבלני וכל דקירת סכין , 
שהגיעו לשיאם בהצתת חנויות שהעסיקו ערבים בשוק הבוכרים . היה זה צעד פופולרי 
מאוד באותם הימים , שהעלה מן הסתם לא מעט את קרנו של מגן בחוג בוחריו , 
ואף בקרב חבריו הנבגדים בפלג הקיצוני בליכוד ( לפני שהצטרף למחנה שמיר 
היה מגן מנאמניו של אריאל שרון ) . ספק רק אם הוא בעצמו האמין אז שהצעותיו 
ניתנות לביצוע . והנה עברו כחודשיים והשר מגן קיבל מה שביקש , ואפילו יותר 
מזה . מ51 בינואר , ערב פרוץ המלחמה במפרץ , רוקנה הארץ מן הפועלים 
ערביי השטחים . לא רואים אותם מאז באתרי הבנייה , בפרדסים , בשדות המושבים . 
לא רואים אותם בכלל . רוב הזמן הם יושבים בבתיהם , בעוצר מוחלט . רק 
לעתים משחררים אותם ממעצר בית לשעות אחדות ומאפשרים להם לקנות את המצרכים 
החיוניים בחנות הסמוכה בלי להתיר להם לעזוב את יישוביהם . והמצב הזה נמשך 
כבר קרוב לחודש . לא רואים אותם באתרי הבנייה , אך גם את האתרים לא רואים . 
עבודות הבנייה , כולל אלו לעולים הצבת בתים טרומיים , קרוואנים וכו 
הופסקו כליל . לא רואים אותם גם בפרדסים , ומשום כך קטיף ההדרים , שהיה 
אמור להיות כבר בעיצומו , אף לא התחיל . לא רואים אותם במשקים החקלאיים , 
וענף גידול הפרחים מתקרב לפשיטת רגל . יו"ר הכנסת , דב שילנסקי , וחבריו 
הצטלמו באחת החממות קוטפים פרחים , אך יש להניח שעבודתם לא קידמה את הענף 
בצורה ניכרת . היום ברור לכל , שאחד המכשולים החמורים ביותר בהחזרת המשק 
לפעילות תקינה הוא העוצר בשטחים . במלים אחרות : אי - אפשר להחזיר את המשק 
ואת החיים בישראל לפעילות תקינה בלי פועלים מן השטחים . הדבר נראה מוזר 
בהתחשב בנתוני הסטטיסטיקה המעידים כי הפועלים הערבים מן השטחים מהווים לא 
יותר מששה אחוזים מכלל כוח העבודה במשק הישראלי . העניין נראה תמוה הרבה 
פחות כאשר מתברר כי חלקם בענף הבנייה מגיע לכ%05 מכלל המועסקים , ו%08 ואף 
% 09 מן הפועלים השחורים בבניין . המספרים דומים מאוד גם בחקלאות , בעיקר 
בקטיף בפרדסים ובחממות פרחים . לפי נתונים אלה אפשר להניח שהעוצר הממושך 
בשטחים מתקרב לקצו . יש להניח גם שעל כך ידון בימים הקרובים הקבינט הכלכלי , 
האמור לדאוג להחזרת המשק והחיים בארץ למסלולם הרגיל . מזלם הגדול של ערביי 
השטחים שאנחנו פשוט לא יכולים לחיות בלעדיהם . תארו לעצמכם מה היה קורה 
אם אפשר היה לגייס את רבבות העולים החדשים והמובטלים למיניהם למאמץ המלחמתי , 
ולאייש בהם את אתרי הבנייה , את הפרדסים ובתי אריזה , את חממות הפרחים 
והירקות . במלים אחרות , לנצל את המלחמה הזאת , ולהפוך את חזונו של השר 
דוד מגן למציאות . כבר עכשיו נשמעים קולות המעידים על מצוקתם הקשה של תושבי 
השטחים בגלל העוצר הממושך . הסרת העוצר לכמה שעות , כדי שהתושבים יוכלו 
לקנות מצרכים , אינה עוזרת להם ; יש אומרים שלרבע מכלל האוכלוסייה בגדה 
המערבית אין יותר כסף לקנות אותם . הכיבוש הממושך הוליד מציאות שחלק מענפי 
המשק בישראל תלויים , במידה רבה , בכוח העבודה מן השטחים . אך מן הצד 
השני יצר הכיבוש גם תלות הפוכה התלות המוחלטת של ערביי השטחים בעבודה בישראל . 
לפי נתוני הלשכה המרכזית לסטטיסטיקה עובדים בישראל כ%04 מכלל המועסקים בגדה 
וברצועה . זה אמנם מיעוט גדול , אך עדיין מיעוט . אלא שארבעים אחוז אלה 
מביאים עמם לפחות ששים אחוז מן הכסף המניע את גלגלי החיים בשטחים . בלי 
הכסף הזה ייעלמו הבנייה המקומית , וחלק מן המסחר ומן השירותים . מכרסם 
בלבי ספק , אם המצוקה הכלכלית בשטחים , שהביאה אותם אל סף רעב , היתה 
מקצרת את העוצר הנכנס כבר לשבוע הרביעי . ספק רב עוד יותר : האם בלי הלחץ 
של המשק , שאינו מסוגל לתפקד בלעדיהם , היא היתה גורמת להחזרתם של פועלי 
השטחים למקומות עבודתם בארץ . וכאן עולה שאלת השאלות : היחס לתושבי השטחים 
בזמן המלחמה . רבים מאתנו מתאכזבים שוב ושוב מן היחס של הפלשתינאים בעיקר 
אלה החיים בגדה וברצועת עזה אלינו . קודם היו אלה אנשי הימין ובתוכם המתנחלים 
שנעלבו קשות משכניהם הפלשתינאים עם פרוץ האינתיפאדה . עכשיו נעלבו אנשי 
השמאל מכך שהפלשתינאים אינם מוכנים להביע את זעמם על סדאם , ואף מריעים 
על גגות בתיהם לטילים העפים לתל אביב ( כל עוד לא נפלו הטילים בקרבתם ) 
. הדברים צריכים להיות ברורים : עם בשטח כבוש הוא עם עוין , ומשך הזמן 
הארוך של הכיבוש לא מפחית את העוינות . אין כל סיבה שהם יאהבו אותנו , 
כמו שאין כל סיבה שאנחנו נאהב אותם . אך כל עוד הם תחת הכיבוש שלנו אנחנו 
אחראים להם . אם אין באפשרותנו לספק להם כסף ומצרכים , אין לנו גם זכות 
להחזיק אותם כעצירים . הכיבוש יצר את התלות הכלכלית , והעם הכובש חייב 
להמשיך ולספק עבודה לעם הנכבש . וכל זה אף - על - פי שיש מלחמה , ושברור 
לכל כי פתיחת הקו הירוק תסכן אותנו בעוד דקירות סכין , ואולי אף גרוע מזה . 
