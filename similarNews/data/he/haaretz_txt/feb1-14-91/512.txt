ואשינגטון ( מיוחד ל"הארץ " ) . שניים או שלושה סוכנים סמויים , שפעלו 
ככל הנראה בשירות ישראל , נהרגו בסוריה לפני כמה חודשים , זמן - מה לאחר 
שהממשל האמריקאי מסר לדמשק מידע על פעילותם של ארגוני טרור במדינה , כחלק 
מהניסיון של ואשינגטון להרחיק את סוריה מארגוני הטרור ; כך מסר אתמול העיתון 
ניו - יורק טיימס " , שציטט מקורות בממשל האמריקאי . לדברי העיתון , אין 
ראיה לכך שקיים קשר בין המידע שנמסר לידי שלטונות דמשק לבין הרג הסוכנים 
הישראלים , אך פקידי ממשל מאמינים שהשלטונות בסוריה הצליחו להתחקות על עקבותיהם 
של הסוכנים הישראלים באמצעות מידע ששאבו מטרוריסטים , על - פי הרשימות שהממשל 
מסר לידיהם . לפי החשד , הטרוריסטים ששמותיהם נכללו ברשימות הללו הסגירו 
לשלטונות סוריה שמות של טרוריסטים אחרים , וחלק מהם היו סוכנים שתולים , 
שפעלו למען ישראל . לפי אחד הדיווחים , מוסר העיתון , הסוכנים שנהרגו 
היו פלשתינאים , שפעלו בארגון טרור כסוכנים של המוסד הישראלי , או בשירות 
מנגנון מודיעין מערבי אחר . דבר הריגתם נודע לוואשינגטון בנובמבר או דצמבר 
אשתקד , אך הדבר נשמר בסוד בגלל רגישותו . הממשל חושש שסוריה עשתה שימוש 
במידע שנמסר לה , כדי לטהר את הארגונים הפלשתיניים , הפועלים בחסותה , 
מסוכנים סמויים . קפידבינהמידע שבו מדובר נמסר לסוריה בפגישה שקיים מזכיר 
המדינה האמריקאי גיימס בייקר עם נשיא סוריה חאפז אל - אסד ב41 בספטמבר אשתקד . 
בייקר ראה צורך לעשות זאת , לנוכח הכללתה של סוריה בקואליציה האנטי - עיראקית 
במפרץ . גורמים בארה"ב מתחו ביקורת חריפה על הפשרת היחסים בין ארה"ב לסוריה , 
בעיקר לנוכח העובדה שאסד מעניק חסות לארגוני טרור . ואשינגטון דרשה אז , 
ודרישתה עומדת בעינה , שסוריה תגרש את אחמד גיבריל , ראש ארגון " החזית 
העממית המפקדה הכללית " , ותנקוט צעדים נגד מחבלים אחרים הפועלים מתחומה . 
מקור אחד אמר ל"ניו - יורק טיימס " שישראל מחתה באוזני הממשל על מסירת 
המידע המודיעיני הרגיש לידי סוריה . שגרירות ישראל בוואשינגטון סירבה להגיב 
על כך . " ניו - יורק טיימס " טען שלהעברת המידע קדם ויכוח קשה בין מחלקת 
המדינה לגורמי ביון אמריקאיים . אנשי משרד החוץ טענו שכדי להציג טיעון משכנע 
ככל האפשר , יש להציג בפני שלטונות דמשק את מירב הראיות שבידי ואשינגטון 
לגבי פעילותם של ארגוני הטרור בתחומה . אנשי המודיעין חששו שגילוי מידע 
מפורט ישחק לידי המודיעין הסורי , ויאפשר לו להשתמש בו נגד אינטרסים אמריקאיים . 
דוברת מחלקת המדינה , מרגרט טאטוויילר , אמרה לכתב העיתון כי האישומים 
כאילו הרשימות שבייקר הגיש לממשל אסד גרמו למותם של אנשים הם " לחלוטין 
לא נכונים " . לדבריה , הרשימות נמסרו " בתיאום מלא עם רשויות הממשל , 
כולל קהיליית המודיעין " . 
