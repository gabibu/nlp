קול ישראל וגלי צה"ל ימשיכו בשידור המאוחד לפחות עד סוף השבוע ואז יישקל 
העניין שוב בהתאם להתפתחויות . כך הוחלט בדיון בין שני הגופים , שנענו 
לבקשת מערכת הביטחון להמשיך בשידור מאוחד . הבעיה העיקרית בהפרדת השידורים 
היא דרישתו של דובר צה"ל שבכל מקרה של אזעקה יתאחדו השידורים . לצורך זה 
דרושה ודאות של מאה אחוז שאכן כך יקרה . מנכ"ל רשות השידור , אריה מקל , 
הודיע אתמול בישיבה כי המלצותיהם של מנהלי ההנדסה של קול ישראל אינן חיוביות 
ולכן הוא בדעה שגם אם יופרדו השידורים יהיה צורך להבטיח שבזמן אזעקה יהיה 
השידור מן המתקן של קול ישראל בלבד ולא כפי שהציעו אנשי גלי צה"ל , ששתי 
התחנות יקיימו ביניהן תורנות , לפיה יתקיים השידור בשעת אזעקה מהתחנה התורנית 
באותו יום . " דומה שמוטב שהשידור יישאר מאוחד , מה גם שזה מה שהציבור 
רוצה . לפי סקר שקיימנו , % 29 מהנשאלים סבורים שיש להמשיך בשידור המאוחד 
ורק % 8 רוצים להפריד . גם נתון זה תורם לנטייה שלנו להמשיך בשלב זה " , 
אמר מקל . בתשובה לשאלה אם אין מקום לפלורליזם בחדשות , ענה מקל כי הם בעד 
פלורליזם בשידור אך יש סדרי עדיפות ומערכת הביטחון מצדדת בשידור אחד . מקל 
מדגיש כי גם במסגרת המאוחדת מביא כל שדר את גישתו , יש עורכים מוסיקאלים 
מכל הסוגים ; הוכנסו גם נשים להגשה כמו רבקה מיכאלי , כרמית גיא ומיכל 
גזית ; מהיום יצטרפו גם אנשי הטלוויזיה גבי גזית ומאיר איינשטיין , ובעוד 
ימים אחדים חיים יבין , שנעתר לבקשתו האישית של מקל . 
