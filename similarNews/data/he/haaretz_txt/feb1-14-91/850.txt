המוסד עוסק במחקרים , שמטרתם לסייע בקבלת החלטות במערכת הציבורית בארץ ולהשפיע 
בתחומים עתידיים על התפתחותם של מקצועות טכנולוגיים שונים . התנאי לעריכת 
המחקרים הוא כי מסקנותיהם יהיו בעלות השלכות ציבוריות , והם נערכים בהשתתפותו 
של הגוף המיועד ליישם את ממצאיהם , שגם מממן אותם חלקית . כיום נערכים 
בנאמן כעשרים מחקרים , בהשתתפות חברי סגל מן האוניברסיטאות בארץ ואנשים 
פרטיים שהציעו נושאים מתאימים . אחד משלושת כיווני המחקר העיקריים הוא בתחום 
החינוך , במיוחד בהפקת קלטות וידיאו במקצועות מדעיים לבתי - ספר תיכוניים . 
הקלטות , בהשתתפות טובי המרצים בטכניון , מאפשרות לתלמידים בכל הארץ לשפר 
את הישגיהם בלימודים . בתחום עיסוק נוסף , המדיניות התעשייתית , נערך מחקר 
לעומק של מגזרים תעשייתיים מסוימים . כיום , למשל , נחקרת תעשיית הפלסטיקה , 
שפעילותה באירופה עומדת בפני שינויים רבים לקראת 2991 . תחום המחקר הבולט 
השלישי הוא מדיניות האקדמיה והמדע בישראל בינתיים בודקים את השפעתם של המאמרים 
שפירסמו חוקרים ישראלים על התקדמות המחקר במדעי הטבע , ובעתיד יבדקו גם 
את מדעי החברה . נבחנת גם פוריותן המדעית של האוניברסיטאות , בהשתתפות 
האקדמיה הלאומית למדעים . בעתיד מתוכננים , בין היתר , מחקרים על מדיניות 
האנרגיה של ממשלת ישראל בנושא מחירי דלק , וכן מחקרים הקשורים בעולים בעלי 
מיומנויות מדעיות . לשאלה המתבקשת : מהי הנכונות של המערכת הציבורית ליישם 
את הממצאים , משיב פרוף וייס שאין מדובר בהשפעה מיידית אלא באפקט מצטבר . 
לדעתו , חשוב שתהיה כתובת שאליה יבואו מקבלי ההחלטות כדי להתייעץ , ויש 
לזכור כי בדרך - כלל ייספגו ממצאי מחקר במערכות הציבוריות לאחר " מסלול 
מכשולים " שייארך כמה שנים . פרוף וייס מציין כי מחקרים שנערכו עם קופת - 
החולים ועם הסוכנות , אשר עסקו בפרויקט שיקום שכונות , יושמו במהירות יחסית , 
ועם זאת אין הוא מתעלם מכך שמרבית מקבלי ההחלטות עוסקים בעיקר בכיבוי שריפות , 
וכי כיום אין במשרדי הממשלה די גופים שדעתם פנויה לתכנון לטווח הארוך . 
