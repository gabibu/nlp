, תיפתח במשכן לאמנות בעין - חרוד תערוכת " דיוקן המנהיג באמנות הישראלית " , 
ויילווה אליה מופע מיוחד שמכינים מני פאר וטוביה צפיר . תערוכה זו היתה 
אמורה להיפתח בדצמבר בבית דיזנגוף , המנוהל על - ידי מוזיאון ארץ ישראל . 
את התערוכה הזמין המוזיאון אצל האוצר גדעון עפרת , מתוך ידיעה שהיא עשויה 
להיות שנויה במחלוקת , שכן לא תמיד ליככו אמנים את פנכת פטרוניהם המצוירים . 
התערוכה לא נפתחה אז , כזכור , לאחר שהמנכ"ל רחבעם זאבי טען שאינה יאה 
לבית דיזנגוף . זאבי טען שאין זו סתימת פיות , שכן הוא לא מונע את קיום 
התערוכה במשכן אחר . הוא רק לא רוצה אותה אצלו . בינתיים קודם זאבי ברמת 
המנהיגות והיה לשר בממשלה . לעומת זאת , התערוכה " ערקה " ( אם להשתמש 
במינוח הכושל של שלמה להט , פטרונו של זאבי , שתמך אז בהחלטתו ) מאזור 
א לאזור ד . המשכן לאמנות בעין - חרוד התנדב לארח אותה ברגע שבו הודיע גנדי 
ש"לא אצלו " , והיא תועלה בו ללא כל שינוי בתכנון המקורי , של התערוכה עצמה 
ושל קטלוג . בקטלוג מובאות בהקטנה ניכרת 26 מתוך 27 התמונות , של 54 אמנים , 
הכלולות בתערוכה . בולט ייצוגם של ליטבינובסקי , בתיה לישנסקי , חנה 
אורלוף , אריה נבון מן התקופה שבה ראו את המנהיג באור שבו הוא העדיף לראות 
את עצמו , וייצוגו של אורי ליפשיץ מן התקופה שבה האמנות מביעה את האמן יותר 
מאשר את המודל - המנהיג . בתקופה המוקדמת וגדעון עפרת מבהיר בקטלוג את 
השוני שבין התקופות השונות , מן האידיאליזציה , דרך ההומניזציה , ועד 
לאלימות כלפי המנהיג והגעגוע לדמות המופת בולטים הרצל ובן - גוריון , ובתקופה 
המאוחרת מאיר כהנא , שמיר , שרון ובגין . 
