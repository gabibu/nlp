( ע ) . " אנו מעריכים את החיילים האמריקאים ומתפללים עבורם , אבל אנשינו 
היו רוצים להשתתף במאבק נגד עיראק . עם זאת , אנו לוקחים בחשבון את הסיטואציה 
המסובכת באזור , ולא רוצים לסבכה יותר , כי מטרתנו היא ניצחון הקואליציה " 
כך אמר ראש הממשלה , יצחק שמיר , בפגישתו אתמול עם ראש עיריית ניו - יורק , 
דייוויד דינקנס . ראש עיריית ניו יורק הגיע לביקור בישראל להביע את הזדהותו 
ותמיכתו בישראל בזמנים קשים אלה . ראש הממשלה הודה לאורח כי מצא זמן לבוא 
לכאן אישית , למרות עיסוקיו הרבים . שמיר סיפר לדינקנס , כי הוא מעודד 
מהתנהגות האוכלוסייה במקומות שהותקפו בטילים , ומכך שלא היתה בהלה . דינקנס 
סייר בעיר העתיקה , בליווי ראש עיריית ירושלים טדי קולק , מצויד בערכת 
מגן . הוא אמר כי צריך לשבח את ישראל על האיפוק שהיא נוהגת נוכח התקפות 
הטילים . דינקנס וויליאם בראון , שגריר ארה"ב בישראל , ביקרו גם בשכונות 
בתל - אביב , שנפגעו מטילים עיראקיים , ופגשו ילדי מפונים במלון טל בתל 
אביב . דינקינס הביא לילדים מכתבים מילדים יהודיים תושבי ניו יורק וביקש 
מהם לכתוב מכתבי תשובה . " למדנו כאן שיעור של סבלנות , איפוק והתנהגות 
מכובדת של אנשים תחת אש . אתם לא לבד . תושבי ניו יורק , העם בארה"ב והעמים 
בעולם כולו עומדים עמכם בזמן זה של מצוקה " , אמר . כמו - כן אמר כי אין 
ביקורו בישראל מצביע על שינוי בעמדתו באשר לבעיה הפלשתינית , שכן יש לפתור 
בעיה זו . דינקנס ביקר גם אצל החיילים המתפעלים את סוללות טילי הפטריוט . 
הוא שיבח את התנהגות ישראל במשבר המפרץ . 
