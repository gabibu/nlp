פראנקפורט ( ע"ר ) . השימוש בסמים בגרמניה התגבר באחרונה במידה משמעותית , 
ושלטונות גרמניה חוששים כי המצב עוד יוחמר . בשנה שעברה הגיע מספר המתים 
מסמים בגרמניה לשיא של 634 , 1 מספר כפול ממספר מקרי המוות כתוצאה מסמים 
ב9891 , וגדול פי ארבעה ממספר מקרי המוות כתוצאה מסמים ב5891 . שלטונות 
גרמניה מעריכים כי מספר המכורים לסמים קטלניים במדינה עלה מ000 , 05 לפני 
שנתיים ל000 , 08 כיום . המשטרה חוששת כי ביטול הגבולות בין 21 מדינות השוק 
המשותף ב2991 יקשה עוד יותר על הלחימה בהברחת סמים . " השווקים בצפון - 
אמריקה כבר אינם יכולים לקלוט את כל היבוא , וסוחרי הסמים עושים מאמצים 
גדולים על - מנת להרחיב את השיווק באירופה " , אמר הארטמות יאופמן , דובר 
המשרד הפדראלי למלחמה בפשע בוויסבאדן . " אירופה חזקה מבחינה פינאנסית 
ויש לה כוח קנייה גדול , והחל משנות ה08 מורגשת עלייה מתמדת בשימוש בסמים , 
למרות המאמצים הגדולים להילחם בתופעה " , הוסיף יאופמן . קצינים המופקדים 
על המלחמה בסמים אמרו כי על אף שמספר המכורים לסם ומספר מקרי המוות בגרמניה 
עדיין נמוכים בהשוואה לארה"ב , יש גידול משמעותי בזרימת הסמים לגרמניה מאז 
מחצית שנות ה08 . פקיד בכיר במשרד הבריאות , הלמוט בודקה , אמר כי הממשלה 
תוציא 06 מיליון מארק ב1991 לחסימת זרימתם של הסמים המסוכנים דרך הגבולות 
לגרמניה , אולם הביע חשש כי צעדים אלה לא יעצרו את גל ההברחות ואת הגברת 
השימוש בסמים . 
