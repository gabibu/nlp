זה זמן רב לא קראתי מסמך מעצבן כמו שיחתו של ירח טל עם רובר אסרף , סגן 
ראש הקהילה היהודית בקזבלנקה ( מרוקו ) ( " הארץ " , 2 . 6 ) . הכל 
בסדר , הכל טוב , המלך מגן עלינו , אין מה לדאוג , אמר אסרף . שוב דמותו 
של יהודי החצר בכל שפלותו , המסרב ללמוד מההיסטוריה את לקחיה הברורים . 
האמת המרה היא שכל יהודי מרוקו יודעים היטב שאם ייפול המלך חסן השני יהיה 
סופם מר , ושהדבר היחיד המחזיק אותם שם הוא מצבם הכלכלי הטוב , רכושם וחייהם 
הטובים הנעים בין ביתם בקזבלנקה לדירתם בפאריס . מי שנשאר במרוקו או בתוניסיה , 
עושה זאת על אחריותו . גבעתיימקפמאביגלפני שנים מספר ביקרה בדויסבורג גברת 
בת 67 , לשעבר תושבת העיר , שנאלצה לברוח מגרמניה ב9391 , וכך היכרתי 
אותה . מהיכרות זו צמחה ידידות . לאחר התקפת הטילים השנייה על תל - אביב 
לא הצלחתי ליצור אתה קשר בטלפון ומכתבים לישראל עדיין אינם נשלחים . ברשותכם 
אעביר לה מסר זה מעל דפי עיתונכם : מרים היקרה , זה ימים רבים שאני מנסה 
לטלפן אליך , אך לא הצלחתי להשיג אותך . אני מודאג מאוד , והידיעות על 
התקפות הטילים של הפושע סדאם חוסיין עוד מחזקות את דאגתי . חשוב לי שתדעי 
שלא כל הגרמנים מוחים ברחובות נגד המלחמה ונגד אמריקה . רבים , גם אנשים 
צעירים , מכירים בכך שלא אמריקה אלא עיראק היא התוקפן , ומספרם של אלו 
הניצבים לצד ישראל בשעת סכנה זו גדל מיום ליום . מרים היקרה , בשיחותינו 
ובמכתבינו עמדנו פעמים רבות על הצורך לבנות ולהעמיק את ההבנה ואת הידידות 
בין בני עמינו דווקא על רקע העבר הגרמני . אני מאמין בידידות זו שתוכיח 
את עצמה ותעמוד במבחן בשעת סכנה לישראל , גם אם באמצעי התקשורת מראים בעיקר 
את הפגנות " השלום " כביכול . אלה הם לא רוב הגרמנים . אני מקווה שמכתבי 
יתרום לכך שאת וכל האנשים בישראל יכירו בכך שיש להם ידידים ברפובליקה הפדרלית 
הגרמנית העומדים לצדם דווקא בשעת מצוקה . דויסבורגקפמאביגב9 בפברואר הופיעה 
בעיתון " הארץ " עצומה שהחותמים עליה , ואני ביניהם , תבעו הסרת העוצר 
שהוכרז בשטחים עם פרוץ המלחמה . יומיים לאחר מכן פורסם מכתבה של קוראה מרמת - 
אביב , ששמה זהה לשמי . " אינני נוהגת לחתום על עצומות יתומות " , כתבה 
הגברת דיין מתל - אביב , " אם יעל דיין אחרת נוהגת כך , מן הראוי שתזהה 
את עצמה " . יעל דיין , כותבת המכתב , נמנעה מלהזדהות . משום כך איני יכולה 
אלא לשער שהמדובר בחברת מרכז מפלגת העבודה , יעל דיין , שעד לפני שנים 
אחדות נהגהלהשתמש בהופעות פומביות בשם דיין - שיאון . הצטערתי מאוד על כי 
שינתה את נוהגה . בתקופה שבה קראה לעצמה יעל דיין - שיאון נמנעו ממני אי - 
הבנות מביכות רבות . ירושלימקפמאביגמאז תחילת מלחמת המפרץ השתבש המצב הכלכלי 
בארץ והגיע למיתון כללי בכל ענפי המסחר והתעשייה . מצב זה פגע קשות בתזרים 
המזומנים , וסוגיית הצקים החוזרים , שגם בלי זאת הגיעה לממדים גדולים , 
נעשתה מבהילה , שלא באשמת הלקוחות למיניהם , כי אם באשמת מה שקרוי בעולם 
המסחר " כוח עליון " . נוכח מכת שמים זו , על נגיד הבנקים והאוצר להתערב 
בעניין ולהורות לבנקים על תהליך של הקפאה ( לא שמיטה ) של תשלומי ריבית , 
הקרוי בלעז " מורטוריום " . לא תהיה זו דרישה מוגזמת מהבנקים אם יקפיאו 
את חיובי הריבית מיום תחילת המלחמה ועד " שירחיב " והמצב ישוב לקדמותו . 
דרישה כזו מהבנקים מוצדקת בעיקר נוכח העובדה שהאוצר מימן את מפולת מניות 
הבנקים בשעתו . עלינו לזכור כי האוצר אינו אלא צינור למעבר כספים מהאזרח 
משלם המסים למיניהם , ושבעצם משלם המסים היה זה שנשא בנטל מפולת המניות . 
תל - אביבקפמאביגבעיתון " הארץ " מיום 09 . 5 . 13 ( הרבה לפני פרוץ המשבר 
במפרץ הפרסי ) , מצטט עודד זראי את סדאם חוסיין מיודענו : " אין מקלט 
טוב יותר ליהודים מאשר העולם הערבי , ובכלל זה עיראק " . היום לא צריך דמיון 
רב על מנת לתאר על איזה " מקלט טוב יותר " מדבר התליין מבגדד . תל - אביבקפמאביגאני 
מלווה משפחת עולים מברית - המועצות במאמצים להשגת דיור . בחודש מארס הקרוב 
יהיה עליהם לפנות את הדירה שבה הם גרים בתל - אביב . כתבתי לשלושה משרדים 
המטפלים בקליטת עלייה : הסוכנות , משרד הקליטה ומשרד הבינוי והשיכון . 
מהסוכנות הפנו אותי למשרד הקליטה , כי אינם מטפלים בדיור . גם ממשרד הבינוי 
והשיכון הפנו אותי למשרד הקליטה . במשרד הקליטה בתל - אביב היתה תשובתה 
של הפקידה המטפלת , שאין דירות לעולים חדשים בישראל . וכך היתה גם תשובתו 
של המנהל של המשרד בתל - אביב . אם זוהי תשובת משרד הקליטה , אין לו זכות - 
קיום . החזקת משרד כזה , על כל פקידיו הרבים , היא הוצאה מיותרת למדינת 
ישראל . שלושה משרדים מטפלים בקליטת העלייה , והתשובה היא : אין דירות 
לעולים חדשים בישראל . להיכן נגיע בטיפול קלוקל כזה ? תל - אביבקפמאביגבמהלך 
הדיון בכנסת על צירופו של נציג מולדת לממשלה , ביום שלישי 2 . 5 , הוציא 
היו"ר , דב שילנסקי , שני ח"כים מהאולם מפני ש"חיללו את זכר השואה " , 
כדבריו , בכך שנופפו בטלאים צהובים בצורת מגן דוד כדי להדגים לחברי הבית 
את משמעותו האמיתית של רעיון הטרנספר . לזכר סבי , סבתי ודודי שנספו באושוויץ 
יחד עם יהודים , צוענים וסתם בני אדם אחרים , ולאור המורשת שגדלתי עליה 
על - פי ק . צטניק ופרימו לוי , עלי לקבוע כי מה שמחלל באמת את זכר השואה 
זו תוכניתו הגזענית של רחבעם זאבי ( כאשר היבחרו לכנסת וצירופו כעת לממשלה 
רק מוסיפים חרפה למדינה ) והצעד שבו נקט יו"ר הכנסת כי מקור שניהם באבחנה 
בין דם לדם . מי שבאמת מקדש את זכר השואה הוא מי שנלחם נגד כל גזענות וכל 
אפליה מכל צד שהוא ונגד כל עם שהוא . 
