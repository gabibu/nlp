" סדאם חוסיין צריך לרדת מהמפה אם אכן רוצים שלום ויציבות במזה"ת " . כך 
אמר שלשום ראש הממשלה , יצחק שמיר , ליו"ר המפלגה הסוציאל - דמוקרטית מדנמרק , 
סונד אקן . שמיר הסביר כי גם אם ייצא סדאם חוסיין מכוויית אין זה פותר 
את הבעיות שהאזור נקלע אליהן . כתוצאה מתוקפנותו של סדאם חוסיין . " כל 
עוד ישרוד סדאם יהיה קשה להשיג שלום ויציבות " , אמר . " אני מקווה כי הדיקטטור 
העיראקי לא יצליח לגרום להרבה אבדות בנפש ונזק " , אמר . הוא הביע תקווה 
שעם תום המשבר יבואו זמנים טובים יותר לאזור . שמיר הוסיף כי סדאם חוסיין 
אינו אדם דתי , אבל הוא מנצל את הרגשות האסלאמיים ובכל נאומיו הוא מדבר 
על מוחמד והאסלאם מבלי לחשוב על זה ברצינות . ראש הממשלה הבטיח כי כשיסתיים 
המשבר , ישראל תעשה מאמץ לקדם את יוזמת השלום . " אנו חושבים כבר על דרכים 
שונות איך להתקרב לפתרון של שלום וזה צריך להיות מאמץ משותף של כל הגורמים . 
עלינו לדבר עם ממשלות ערב , כי הפלשתינים יקבלו מה שיחליטו מדינות ערב " , 
ציין . לדבריו , אש"ף אינו פארטנר לשלום , כי מי שהולך עם סדאם לא רוצה 
שלום . הוא הביע תקוותו שהלך הרוחות בין הפלשתינאים ישתפר לאחר המלחמה . 
