ראש הממשלה , יצחק שמיר , הבטיח אתמול כי הממשלה תכסה את מלוא ההוצאות 
שנגרמו לרשויות המקומיות עקב היערכות החירום והטיפול בפינוי ושיקום נפגעים 
מיירי הטילים . בפגישה עם נציגות של פורום ראשי העיריות בגוש דן , שכללה 
את ראש עיריית פתח - תקוה , גיורא לב , ראש עיריית חולון , משה רום וראש 
עיריית ראשון לציון , מאיר ניצן , הביע שמיר הערכה רבה לפועלם של ראשי 
ערי גוש דן בהיערכותם לשעת החירום , ושיבח את טיפולם בנפגעי הטילים ובשיקום 
ההריסות . ראש הממשלה ציין כי יתמוך בחקיקת חוק או בהוראות שעה שיבטיחו החזר 
כל ההוצאות שנגרמו לרשויות המקומיות בגין מצב החירום . הוא מסר כי כבר שוחח 
בעניין זה עם שרי האוצר והפנים והנחה אותם להיפגש עם ראשי העיריות , ולהגיע 
עימם לסיכום בעניין הסדר להחזר ההוצאות , שעל - פי הערכת משרד הפנים מסתכמות 
עד כה בלמעלה מ07 מיליון שקלים . ראש הממשלה גם ביקש מנציגי ראשי הערים 
לחסוך ככל האפשר בהוצאות . ראשי הערים שהשתתפו בפגישה אמרו לראש הממשלה כי 
ידאגו לכך שהעיריות לא תנצלנה את המצב כדי לכלול בחשבונות שיוגשו לאוצר , 
גם הוצאות שלא היו כרוכות ישירות במצב הביטחוני , והודיעו כי יבדקו אמיתות 
כל חשבון לפני שיוגש לממשלה לפרעון . הפגישה נערכה בעקבות כינוס חירום של 
ראשי ערי גוד דן שנערך שלשום , אשר בו החליטו המשתתפים על שורה של צעדי 
מחאה בשל העובדה שהממשלה לא כיסתה עד היום את ההוצאות העצומות שהיו לשלטון 
המקומי בעקבות היערכות החירום . בפגישה הוחלט לתבוע פגישה מיידית עם ראש 
הממשלה , ואכן נאות שמיר לקבל את משלחת ראשי הערים כבר אתמול . קפידבינהפגישה 
נערכה בלשכת ראש הממשלה אתמול לאחר השעה 00 . 6 בערב . לקראת סיום הפגישה 
נשמעה צפירת אזעקה . ראש הממשלה , על - פי עדותו של גיורא לב , שמר על 
קור רוח וביקש את כל הנוכחים לרדת עימו למקלט האטום שבבניין . לב סיפר כי 
שמיר התעניין אם לכל הנוכחים יש מסיכות . אחדים אמרו כי השאירו את המסיכות 
במכונית , ראש הממשלה הרגיעם ואמר כי יש לו מסיכות רזרוויות עבורם במקלט . 
" שמיר לא ירד למקלט האטום עד שווידא שאחרון העובדים ירד . הוא גם התעניין 
בשלום הנהגים של ראשי הערים . ראש הממשלה התנהג כמו אבא . במקלט חבש את 
המסיכה והתעדכן בטלפון על מקום נפילת הטיל " , סיפר גיורא לב . עוד סיפר 
כי לשאלה " מה יהיה ? " השיב להם שמיר שידיעות חדשות יהיו בעוד יומיים 
כשארנס יחזור מוואשינגטון . בתום הפגישה הביעו ראשי הערים סיפוק מתוצאותיה . 
ראש עיריית פתח - תקוה אמר כי יצא מעודד מהפגישה והתרשם שאכן מתכוון ראש 
הממשלה לדאוג שהרשויות יפוצו על כל הוצאותיהן , דבר שיבטיח את המשך הטיפול 
נאות בהיערכות החירום וטיפול בשיקום הנפגעים ובתיהם . 
