דמותו של מנהל המוזיאון האמריקאי עברה שינוי קיצוני בעשר השנים האחרונות . 
למהפכה הזאת קוראים מהפכת במ"ע ( בוגר מינהל עסקים ) . אוניברסיטות הרוורד , 
ייל וסטנפורד הוסיפו קורסים באמנות לתוכניות לימודי המינהל שלהם . אוצרים 
ראשיים רבים , בעלי שאיפות קידום , התחילו ללמוד לתואר שני במינהל עסקים . 
בשנים האחרונות גילו מוזיאונים רבים שהם זקוקים להרבה קהל , וכל ירידה משמעותית 
במספר הצופים היא כעניבת - חנק . במקביל הם גילו בצורה כואבת מאוד שמחיר 
תערוכות המביאות קהל כזה הוא חבל תלייה אמיתי , כי רק מחירי הביטוח עשויים 
לבלוע את כל התקציב השנתי . התערוכות היו במקרים רבים מדי לאתרי קבורה לתקציבי 
המוזיאונים שהגו אותם . מנהל מוזיאון נדרש גם לנהל חנויות ספרים ומזכרות , 
קפיטריות , תוכניות לימוד , העשרה וקולנוע . עובדות אלו מבהירות שאי - 
אפשר עוד להסתפק באדם בעל תואר באמנות . המציאות לימדה שמוזיאונים שהצליחו 
להתגבר על הבעיות נוהלו על - ידי אנשי עסקים . העובדה שאפשר כאן לעבור 
ממדינה למדינה , להתקדם ולמסד הצלחות במקום חשוב יותר , היא משמעותית . 
מוזיאונים במדינות שונות התחילו לשתף פעולה במבצעים גדולים , ומנהלים נמרצים 
ומצליחים אינם מהססים למכור יצירות מאוסף המוזיאון למען רכישת חדשות רצויות . 
עם הצלחה לא מתווכחים , והוויכוח " מה זה הצלחה " הפך להיות אקדמי . 
האל"ף הוא להביא אנשים למוזיאון . הבי"ת הוא הסיבה שבגללה הם באים . כל 
האלף - בית הוא איסוף כספים , תרומות ויצירות שיאדירו את שם המוזיאון . 
כל זה קורה בארץ שבה התמיכה באמנות היא אטרקטיווית , בזכות פטורי מיסוי 
ואין - ספור קרנות . אבל גם הם מעוניינים שהמוסד ינוהל על - פי כל כללי 
המשחק העסקי . יש כבר שמות שנהפכו לתופעה : " מנהלים - מצילים של מוזיאונים 
כושלים " . גם נושא האוצרות עבר הגדרה מחדש . סדרת תערוכות במוזיאון לאמנות 
מודרנית תחת הכותרת " בחירת האמן " גרמה לרבים לטעון שלא מוכרחים אוצרים 
קבועים . אחת מתערוכות " בחירת האמן " היא תערוכת הבחירה של צאק קלוז , 
יליד 0491 , שנודע בציורי הפורטרט הענקיים שלו , שבהם הוא מפרק את דיוקן 
קורבנו לאין - ספור נקודות זעירות , ולעתים הוא מצייר אותם בדייקנות מסמרת - 
שיער ( על פני הדיוקן ) . קלוז לקח מאוסף המוזיאון לאמנות מודרנית כמה 
מאות יצירות שעיסוקן בפורטרט האנושי : פסלים , ציורים , רישומים וצילומים , 
טובים יותר , טובים פחות ונפלאים . הוא מילא אולם קטן במדפים דחוסים . 
בין היצירות הוא קבע גם מראה במסגרת , המוסיפה מדי פעם דמות לקבוצה הענקית . 
זו תערוכה שמוכיחה כי גם תערוכת אוסף יכולה לקבל משמעות כיצירת אמנות בפני 
עצמה . 
