המשטרה מתכננת שיבה לפעילות שיגרתית בטיפול בעבירות תנועה , חקירות , ומניעת 
פשיעה , אך תוך שמירה על ההיערכות לשעת חירום אמר שר המשטרה , רוני מילוא , 
במסיבת עיתונאים שערך אתמול במטה המחוז הצפוני של המשטרה בהשתתפות ניצב 
אלברט מוספיה , מפקד המחוז . מילוא תיאר את מעצר חוליית החשודים בריגול 
לטובת המודיעין העיראקי , שחבריה ערבים - ישראלים , כ"תופעה מעציבה ומדאיגה " . 
עם זאת הזהיר כי אין להפריז בחשיבותה בהיותה תופעה מצומצמת וחריגה . " בדרך 
כלל גילו ערביי ישראל אחריות אזרחית והיו נאמנים למדינה " , הוסיף מילוא . 
שר המשטרה אמר כי המשטרה הציבה מגבלות על החזרת עובדי השטחים בישראל , כדי 
למנוע עליייה בפיגועים . עובדי השטחים יחזרו בהדרגה , אך תיאסר עליהם השהייה 
בתחומי הקו הירוק אחרי השעה 00 : 7 בערב . בתגובה להצעת מנכ"ל הביטוח הלאומי , 
חיים ציפורי , לפיה יוטל יום שבתון בשבוע על כלי הרכב במדינה , אמר השר 
כי מבחינת המשטרה כל צמצום בנפח התנועה בכבישים הוא לטובה . לגבי השבתת 
מכוניות השרים , ביקש בחיוך שלא להעלות הצעה אשר תחייב את כל השרים להשבית 
את רכבם בשבת , במסגרת ההסכם הקואליציוני . מילוא התייחס לאפשרות שהשר רחבעם 
זאבי יקבל ממנו את תיק המשטרה , ואמר כי למיטב ידיעתו הציעו לזאבי את תיק 
איכות הסביבה והוא דחה זאת . להערה כי תיק איכות הסביבה מיועד לח"ך בני 
בגין , אמר מילוא כי לח"ך בגין מגיע תיק איכות החיים . מפקד המחוז הצפוני 
אמר כי מאז פרוץ המלחמה חלה האטה משמעותית בפעילות העולם התחתון . בכפרים 
הערביים היו פעולות בלתי חוקיות , בעיקר כתיבת סיסמאות , אך מחוץ למעצר 
החשודים בחברות ברשת הריגול לא היתה עלייה דראסטית בפעילות על רקע לאומני . 
