יו"ר הבונדסטאג הגרמני , פרוף ריטה זיסמוט , וחברים במשלחת הפרלנטרית המבקרת 
בארץ מכירים באחריותה של ממשלת גרמניה למניעת סיוע של חברות גרמניות לסדאם 
חוסיין . במסיבת עיתונאים שנערכה אמש במלון הילטון בירושלים , בהשתתפות 
סגנית יו"ר הבונסטאג , רנטה שמידט , אמרה היו"ר זיסמוט כי " צוותים ישראליים 
וגרמניים בודקים את טילי הסקאד שפגעו בישראל , כדי לבחון האם הוכנסו בטיל 
שיפורים על - ידי גרמנים . התוצאות יוודעו בעוד מספר ימים " . זיסמוט אמרה 
כי גרמניה ניצבת לצידה של ישראל וכי היא תומכת בקיומה של ישראל בגבולות בטוחים . 
" גרמניה מזועזעת מאיומיו של סדאם ומתקיפות הטילים על ישראל . מקומם אותנו 
שחברות גרמניות השתתפו בחימוש עיראק . נילחם בתופעה , נסתום את הפרצות 
בחוקים ונעמיד חברות כאלה לדין " , אמרה יו"ר הפרלמנט . בהתייחסה לתהליך 
השלום באזור , אמרה זיסמוט כי גרמניה מעוניינת להשתתף בתהליך זה , אך עם 
זאת הדגישה , כי גרמניה לא תוכל לפתור לצדדים את בעיותיהם . לגבי הסיוע 
הכלכלי של גרמניה לישראל , אמרה זיסמוט כי ביוזמת שר החוץ הגרמני נחשבת 
ישראל היום לאחת מן המדינות הנפגעות ביותר מן המלחמה במפרץ , ולכן היא כלולה 
בקרן הסיוע של הקהילייה האירופית . קפידבינעוד הוסיפה כי הנטל הכלכלי על 
גרמניה ומחויבותיה לבנות הברית , יביאו לדחייה בשיפור רמת החיים אצל הגרמנים , 
וביחוד אצל 11 המיליונים שהגיעו ממזרח גרמניה . בהמשך התייחסה הנשיאה לסיוע 
הצבאי לישראל ואמרה כי " יהיה טוב לגרמנים אם בנושא זה נמעיט לדבר ונרבה 
לעשות " . בהתייחסה לפרויקט הצוללות שיסופקו לישראל , אמרה כי ההחלטה עומדת 
בניגוד לחוקים הגרמניים , האוסרים אספקת נשק לאזורי עימות , אך ישראל היא 
יוצאת מן הכלל , משום שנמצאת בסכנה קיומית . סגנית נשיאת הבונדסטאג אמרה 
בהקשר לכך , שההצדקה להספקת הצוללות לישראל מקורה בהיסטוריה ובאחריותה של 
גרמניה כלפי ישראל , כמו גם באיומיו של סדאם . עם זאת הדגישו השתיים , 
כי להספקת הצוללות לישראל לא יהיו שום השלכות לגבי מדיניות הספקת הנשק למדינות 
אחרות . בעניין פיקוח הנשק באזור , אמרה זיסמוט כי זה אחד הנושאים הקשים 
של העתיד , משום שההסכמה לצמצום או פירוק נשק באזור , אינה זוכה לתמיכה 
הרצויה מצד רבות מן המדינות במזרח - התיכון . לדבריה , " עלינו לשאול 
את עצמנו אם נמשיך לספק נשק מכל סוג שהוא , כאשר העובדות מוכיחות שאין אנו 
מסוגלים לקיים בקרה לגבי ייעודו הסופי של הנשק " . שמידט הוסיפה בהקשר זה , 
כי לדעתה , קיימת אחדות דעים עם בני שיחה הישראלים , שיש מקום לדבר על 
פיקוח נשק וצמצומו באזור . בשיחה שקיימה סגנית נשיא הבונדסטאג עם נציגי ארגון 
דור ההמשך למורשת השואה ארגון של בני ניצולים , אמרה כי הבונדסטאג יבטיח 
חשיפה מלאה של מעורבות רשויות ממשלתיות בפרשת החימוש הבלתי קונוונציונאלי 
ופיתוח הטילים של עיראק . שמידט ציינה כי הבונדסטאג דרש מהממשלה בגרמניה 
להגיש דו"ח מקיף על נושא חימושה של עיראק . שמידט הביעה את ביטחונה שהממשלה 
לא תגיש דו"ח מתחמק , אך אם כך יקרה , ידרוש הבונדסטאג , על בסיס על - 
מפלגתי , הקמתה של ועדת חקירה . בשיחה עם שר החוץ , דוד לוי , ביקשו חברי 
המשלחת שישראל תימנע מהכללות . לדבריהם , מדובר במיעוט בקרב העם הגרמני , 
הן בתחום הפוליטי והן בתחום התעשייתי , וזה ראוי לכל עונש . חברי הבונדסטאג 
אמרו כי שמעו בכאב רב התבטאויות של חברי כנסת , שיש בהן האשמה חריפה כלפי 
גרמניה . לוי השיב כי מפלגתו התנגדה בשעתה לשילומים , וח"כים שהתלוננו 
באוזני האורחים מגרמניה היו אלה שתקפו אותה על כך . בשיחה עם חברי המשלחת , 
הביע ראש הממשלה יצחק שמיר , הערכה לגרמניה על נכונותה לסייע לישראל בתקופה 
זו . שמיר הדגיש כי אף שישראל רואה בחומרה רבה את הסיוע שהגישו חברות גרמניות 
לעיראק בפיתוח נשק , ידוע לה שהדבר לא היה על דעת הממשלה . הוא הביע תקווה 
שהשלטונות ינקטו מעתה צעדים דרסטיים כדי להפסיק מעשים אלה . קפידביננשיאת 
הבונדסטאג הגרמני ביקרה אתמול בבוקר ביד - ושם , הניחה זר באהל יזכור וקיבלה 
מכתב מרגש מיו"ר הנהלת יד - ושם , ד"ר יצחק ארד , שביקש ממנה כנשיאת הרשות 
המחוקקת בגרמניה , לפעול כדי למנוע פרצות בחוק הגרמני בנוגע לייצוא הנשק , 
ולהביא להענשת החברות המעורבות בסיוע לייצור כלי המשחית הכימיים והאחרים . 
ארד מסר ליו"ר הבונסטאג מכתב המסביר מה עוברת מדינת ישראל בתקופה זו תחת 
איומיו של הרודן העיראקי . הוא מתח ביקורת על ההפגנות האנטי מלחמתיות בגרמניה , 
ועל העובדה שאותם המפגינים בני העם הגרמני , לא השמיעו עד כה את קולם נגד 
הפגזת הטילים על ישראל ונגד איומיו של סדאם להשמיד את ישראל . " כמו כן 
אנו מזועזעים מהצהרות של גופים ניאו - נאציים , אמנם שוליים בחברה הגרמנית , 
המביעים את רצונם להתגייס לעזרת העריץ העיראקי " , הוסיף ארד . בסופו של 
המכתב התייחס ארד להתעלמותם של גופים ממשלתיים מכך שהחברות הגרמניות סיפקו 
לסדאם את הידע והחומרים לייצור הגז לכלי המשחית שלו , ובעצם ההתעלמות סייעו 
לאותן חברות גרמניות . 
