" יש לנו בעיה של מנהיגות לאומית במלחמה הזו . ראש הממשלה ושר הביטחון 
אינם פונים אל העם ואינם מסבירים מה קורה ואיך יש לנהוג . לא יתכן שכל פרשן 
יחליט איך יש לנהוג " דברים אלה אמר אתמול ראש עיריית תל - אביב שלמה להט . 
בדברו במסיבת עיתונאים בבית סוקולוב , לסיכום פעילות העירייה עד כה בנושא 
הטיפול בנפגעי הטילים , אמר להט : " מבחינת המוכנות הנפשית לא הכינו מספיק 
את העורף למה שנכון לו בעת המלחמה " . הוא הוסיף כי ציפה מההנהגה הלאומית , 
ובעיקר מראש הממשלה , שיתייחסו לתופעת הנטישה של העיר בזמן המלחמה שהיא , 
כדבריו , " נושא חינוכי ממדרגה ראשונה " . " לא כך נהגו צרציל וממשלתו 
בעת ההפצצות על לונדון במלחמת העולם השניה " , אמר . ראש עיריית תל - אביב 
הוסיף כי אינו חוזר בו ואינו מתנצל על כך שכינה " עריקים " את אלה שעזבו 
את העיר מאימת הטילים . " הבעיה אינה כינוי זה או אחר . דיברתי על תופעה 
שלילית שאני חושב שהיא בעיה לאומית ממדרגה ראשונה , שמן הראוי היה שגם ההנהגה 
הלאומית של המדינה תתייחס אליה " , אמר . להט הודה כי " בהחלט מסוכן להיות 
בתל - אביב בימים אלה " , אך הוסיף כי אינו סבור שיש בכך להצדיק את הנטישה . 
" לא היתה לי כוונה לפגוע באנשים , אלא לציין תופעה . עובדה היא שאחרי 
שאמרתי דעתי בעניין , עלה הנושא על סדר היום הציבורי וטוב שהתייחסו אליו " . 
להט הוסיף כי כל עוד לא החליטה הממשלה על פינוי המוני של נשים וילדים מהעיר , 
כפי שנעשה בלונדון בעת המלחמה , הרי שלא מקובלת עליו תופעת נטישה , בעיקר 
כשמדובר באנשים צעירים ובריאים , כהגדרתו . " מה שמפריע לי במיוחד שאת 
הנורמה השלילית הזו עטפו באידיאולוגיה שנותנת לה הצדקה " . להט העריך כי בתל - 
אביב רבתי יפלו טילים נוספים וטען כי העירייה נערכת לכך . הוא ציין כי שוריינו 
עוד כאלף מקומות בבתי - מלון לקליטת מפונים שבתיהם ייפגעו מטילים . באשר 
לנושא המקלטים בעיר , אמר כי העירייה פועלת בעניין זה לפי הנחיות הג"א . 
לדבריו , ישנם בעיר כ052 מקלטים ציבוריים , היכולים לקלוט כ001 אלף איש , 
אבל מרבית האוכלוסיה אינה יכולה להשתמש בהם שכן לא ניתן להגיע אליהם תוך 
שתי דקות , כפי שקבעו הנחיות הג"א . להט אמר : " למדינה אין פתרון לנושא 
מקלטים המותאמים ללוחמת אב"ך , והעובדה שבתל - אביב אין מקלטי אב"ך נעוצה 
בכך שהמדינה לא התכוננה למלחמה מסוג זה " . ראש מטה מל"ח בעירייה , שלום 
הררי , גילה כי בחודש דצמבר עוד לא היה תקן מאושר למסננים למקלטים שיובאו 
לארץ , ורק לפני שלושה שבועות הודיעו שלטונות הג"א כי אין להם התנגדות שמסננים 
אלה יותקנו במקלטים . גזבר העירייה , יצחק אלרון , מסר כי התקנת מסננים 
נגד לוחמה כימית בכל המקלטים הציבוריים בתל - אביב כרוכה בהוצאה של למעלה 
מ01 מיליון דולר ולעירייה אין תקציב לכך . " אם המדינה תחליט שיש למגן 
את המקלטים הציבוריים מפני לוחמה כימית , היא תצטרך גם להעמיד את המשאבים 
לכך " , אמר . להט מסר כי עיריית תל - אביב הוציאה מאז פרוץ המלחמה ובהכנות 
לקראתה כעשרה מיליון שקלים , מתוכם 58 . 2 מיליון שקל על איכסון בבתי - 
מלון של כ003 , 1 מפונים שבתיהם נפגעו , ועוד כמיליון שקל לכלכלת המפונים . 
להט ציין כי האוצר ומס רכוש מכירים בהוצאה של 83 דולר ליום לנפש לכלכלה 
ולינה בבתי - מלון ואילו העירייה משלימה מתקציבה שמונה דולרים נוספים לנפש 
ליום . ראש העירייה פרש תוכנית שיקום לשכונת המצוקה שנפגעה במטח הטילים הראשון . 
לאחר מאבק של שנים זכתה השכונה לכך שתיכלל בפרויקט שיקום השכונות . כשבעים 
בתים שנפגעו קשות ייהרסו ולדייריהם ייבנו בתים חדשים . לתושבים שבתיהם לא 
היו על קרקע פרטית יוצע לרכוש , בתנאים נוחים המקובלים בפרויקט שיקום השכונות , 
קרקע בשכונה . עיריית תל - אביב סיכמה עם מינהל מקרקעי ישראל , המחזיק 
בכ%04 מהקרקע בשכונה , כי יעביר לבעלות העירייה את הקרקעות שברשותו . העירייה 
התחייבה לפתח בעסקות קומבינציה עם קבלנים את השכונה והתשתית בה , שהיתה 
מוזנחת עשרות שנים . במסגרת ביצוע התכנית יינתנו פתרונות דיור זמניים לתושבי 
השכונה , בהם דיור זמני בשכירות גם מחוץ לתל - אביב והקצאת קרוואנים עד 
לסיום בניית הקבע . נמסר עוד כי מתנך כ000 , 3 דירות שנפגעו בחמש שכונות 
בתל - אביב , 901 מיועדות להריסה , 826 לשיפוץ יסודי והשאר לשיפוץ קל . 
בירי הטילים נפגעו 22 עסקים בעיר . עד כה הושלמו השיפוצים הקלים בכ008 
דירות שבהן עלות כל שיפוץ היא עד אלפיים שקל . שופצו רק 32 דירות שעלות 
שיפוצן מעל סכום זה . הוחזרו לבתיהם מספר משפחות . 
