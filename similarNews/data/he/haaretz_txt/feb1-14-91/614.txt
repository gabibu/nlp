" חזית ארץ ישראל " בכנסת תובעת משר הביטחון משה ארנס לצמצם ככל שניתן 
את מספר היתרי העבודה בישראל לערביי השטחים , ולהפעיל אמצעי פיקוח קפדניים 
על ערבים המועסקים בישראל . מרכז " חזית ארץ ישראל " , ח"ך מיכאל איתן ( 
ליכוד ) , אמר כי על הממשלה לפעול בדחיפות להקמת מבני תעשייה בשטחים לערבים , 
באזורים הסמוכים למקומות מגוריהם . הוא ציין כי בעבר נכנסו לישראל מדי 
יום ערבים בלא בדיקה ביטחונית ועבדו בה באופן חוקי . ח"ך עוזי לנדאו ( ליכוד ) 
תבע משר הביטחון להפוך את אישורי העבודה לערביי השטחים ככלי מאבק נגד האינתיפאדה . 
כמו כן , תבע לשלול באופן אוטומאטי את אישורי העבודה מכל מי שהוא , בן 
זוגו או ילדיו ייתפסו בהתפרעויות , השלכת אבנים ובקבוקי תבערה על כוחות 
ישראליים . 
