איש מן השרים והח"כים המכנים עצמם ליברלים לא הסתייג בשבוע שעבר מצירופו 
של נושא דגל הטרנספר , רחבעם זאבי , לממשלה . איש מהם לא השתתף בדיון 
שקדם להצבעה המבישה . כולם כאיש אחד הרימו את ידם ותמכו במתן לגיטימציה 
למי שהכריז " אם תגיע מלחמת המפרץ בשערינו ונותקף ממזרח , לא תהיה לנו 
ברירה אלא להוציא את ערביי יש"ע ולשלוח אותם אל מול אחיהם מהצבאות התוקפים " . 
מקצתם ( בעיקר סגן ראש הממשלה ושר המסחר והתעשייה , משה נסים ) מילאו 
תפקיד חשוב בהקדחת התבשיל הזה וגוננו עליו בלהט . מקצתם מילאו פיהם מים 
( למשל , יו"ר ועדת החוקה אוריאל לין , שר המשפטים לשעבר , אברהם שריר , 
יו"ר סיעת הליכוד , שרה דורון , ומרכז סיעת הליכוד בוועדת הכספים , אריאל 
וינשטיין ) , אבל הכריעו את הכף ולמעשה איפשרו את כניסתו לממשלה של מי 
שהצהיר " עלינו לפעול להיפרדות העמים : אנחנו כאן , הם שם ושלום על ישראל . 
רק הטרנספר יביא את הביטחון והשלום " . קשה לבוא בטענות אל אנשי תנועת החרות , 
צחי הנגבי , מיכאל איתן , יהושע מצא ועוזי לנדאו , שתמכו בהתלהבות בצירופו 
של גנדי לממשלה . גם אין משום הפתעה בתמיכתם של אנשי התחיה , גאולה כהן 
וגרשון שפט , בשילובו של איש טרנספר לממשלה . הם מעולם לא התיימרו לדבר 
גבוהה - גבוהה על ליברליזם , שוויון , מניעת אפליה וסלידה מגזענות . לעומת 
זאת , השרים והח"כים הליברלים לא החמיצו שום הזדמנות כדי ליצור את הרושם 
המוטעה שהם מתקוממים נגד כל סממן של אפליה וקיפוח של בני מיעוטים . טלו לדוגמה 
את משה נסים , בנו של מי שהיה הרב הראשי הראשונלציון ( ובביתו ודאי שמע 
שההלכה מצווה להעניק יחס של כבוד אל הגר הגר בתוכנו ) . בתקופת כהונתו 
כשר המשפטים הוא יזם את חקיקת החוק נגד גזענות . " התופעה של גזענות עומדת 
בסתירה להשקפת היהדות " , אמר נסים בדצמבר 4891 , " והצעת החוק הזאת עולה 
בקנה אחד עם ערכי היסוד של מורשת ישראל " . נסים היה באותה עת נמרץ ונחוש 
מאוד בכוונתו להילחם בגזענות . " כל עוד ההסתה לגזענות היתה תופעה שולית , 
ניתן היה להסתפק בהוראות החוק הקיים , אבל כשהפכה לתופעה מטרידה , כפי 
שהדבר בא לידי ביטוי בפעולות של ח"ך כהנא ותנועתו , נוצר צורך לתקן את חוק 
העונשין שלנו ולכלול בו הוראה מפורשת האוסרת הסתה לגזענות " . נסים גם הצהיר 
פעמים רבות במהלך שש שנות כהונתו כשר המשפטים , על רצונו העז להביא לאישור 
חוק זכויות האדם ( שלא אושר עד עצם היום הזה ) , אבל עכשיו , כדי להרחיב 
את בסיס הקואליציה בעוד שני ח"כים , הוא מתנכר לכל הערכים שבהם דגל ולכל 
המושגים שלהם הטיף . גם אברהם שריר הצהיר השכם והערב בשתי שנות כהונתו כשר 
המשפטים ( 68918891 ) על שאיפתו להביא להשלמת כל חוקי היסוד ובכללם חוק 
זכויות האדם , שנועד בין השאר להבטיח שוויון זכויות , למנוע אפליה על רקע 
של דת , גזע ומין , אבל גם מאמציו העלו חרס . שריר , שתמך בשבוע שעבר 
בצירופו של חסיד הטרנספר לממשלה , ייסד בדצמבר 7891 מועצה לאומית לקידום 
ערכי שלטון החוק והדמוקרטיה . בכנס הפתיחה החגיגי במשכן הנשיא אמר שריר : 
" אנו חיים בחברה פלורליסטית , שבה חיים זה לצד זה יהודים , ערבים ודרוזים , 
מוסלמים ונוצרים . אי סובלנות חייב להוליך גם לאי כיבודו של החוק . אני 
סבור שבכך שהמועצה תקנה לציבור הרחב את ערכי חשיבות החוק ככלי למען חיינו , 
היא תשיג את מטרתה ונוכל להגיע לכך שאיכות חיינו תהיה הרבה יותר משופרת , 
טובה ושלמה מכפי שהיא כיום " . ליברל מוצהר נוסף שלא עמד בפיתויי - קסמי 
גנדי ( או שכוחו לא עמד לו להפגין אומץ לב דומה לבני בגין ) הוא ח"ך אוריאל 
לין , יו"ר ועדת החוקה חוק ומשפט של הכנסת . לין מפגין רגישות רבה לנורמות 
ההתנהגות של נבחרי הציבור . הוא גינה בחריפות רבה את מודעי , גרופר וחבריהם 
שפרשו מהליכוד והקימו את התנועה לקידום הרעיון הציוני . הוא יזם חוק למניעת 
מעילה באמון של נבחרי ציבור , כדי למנוע הישנות תופעות העריקות והנדידות 
של ח"כים מסיעה לסיעה . אבל כשמדובר במעשה חמור עשרת מונים צירופה לממשלה 
של מפלגה בעלת תפיסת עולם גזענית קולו לא נשמע , וידו מורמת עם העריקים 
שגינה ( אפרים גור ואליעזר מזרחי ) . כשהביא לין בתחילת דצמבר אשתקד את 
הצעת החוק למנוע נדידת ח"כים , לאישור הכנסת בקריאה שנייה ושלישית , הוא 
הדגיש שהוא גא ובוש כאחד להגישה . גא משום שחוק זה ישפר את נורמות ההתנהגות 
של נבחרי הציבור , ובוש על כך שבכנסת צריך להעביר חוק שיקבע נורמות של התנהגות 
בשעה שעל פי כל אמת מידה תרבותית של נימוס וטוהר מידות , אין צורך בחוק 
כדי למנוע התנהגות כזו . " התופעה הזאת המיטה קלון רב על הכנסת ונבחריה " , 
הכריז לין . מעניין כיצד חש יו"ר ועדת החוקה של הכנסת בעקבות תמיכתו בצירופו 
של ח"ך רחבעם זאבי לממשלה , האם הוא בוש או גאה ? האם התופעה הזאת לא המיטה 
קלון על בית הנבחרים שלנו ? 
