מיטב המומחים והמדענים בתעשיות הביטחוניות הישראליות , בשיתוף עם מומחים 
אמריקאים , עושים מאמצים לשפר את פגיעותיו של הטיל פטריוט בטילים העיראקיים . 
הנורים לעבר ישראל . בעוד שבתחום האתרעה המוקדמת חל שיפור רב , נשארו 
בעיות פתוחות . למרות שהסיכויים לשיפור טובים , ברור כי אין פתרונות שלמים 
לשאלה הסבוכה של התגוננות מפני טילי קרקע - קרקע . ניתן לומר כי נפתח מעין 
שדה ניסויים , שבו בוחנים המומחים את התנהגות טילי הפטריוט מול הטילים הנכנסים . 
האמריקאים אומרים כי הם סומכים מאוד על המידע המצטבר בישראל על השימוש בטילי 
הפטריוט נגד טילי אל - חוסיין הנורים ממערב עיראק . עיקרה של העבודה נעשה 
בישראל , כאשר המידע מירי הטילים לעבר סעודיה מהווה תוספת חשובה . מלבד 
העבודה הנעשית בישראל , הוקם בפנטגון צוות מיוחד הבוחן את הנושא , וצוות 
של צבא ארצות הברית בודק את התוצאות בנפרד . הסיכוי לשפר את הפגיעות הוא 
כאמור טובים , אלא שהדבר יקח זמן . טילי הפטריוט לא נועדו מלכתחילה ליירוט 
טילים , ודאי לא בנתונים הנוכחיים . בנוסף , אף כי מרבית המומחים הזרים 
עזבו את עיראק , יש להניח כי גם העיראקים ישתדלו להפיק לקחים מירי טיליהם 
ולתקן טעויות אפילו בעת מלחמה . זוהי סיבה נוספת לרגישות הישראלית הרבה 
לגבי הדליפות על פגיעת הטילים של עיראק . אתמול שררה עננות נמוכה באזור 
שממנו שוגר הטיל לעבר ישראל , וייתכן שהדבר הכביד על איתור המשגר הנייד 
עוד בעת ההכנות לירי . בימים השקטים שקדמו לכך היתה הראות באזור טובה בהרבה . 
תגובת האנשים באזור הפגיעה אתמול היתה נרגזת יותר לעומתהפעמים הקודמות . 
נשמעו דברים בנוסח " אסור שבחסות ההבלגה ייהפכו האנשים לבשר תותחים " 
העשויים להשפיע על הממשלה , הממשיכה לדגול בהתאפקות . יש להניח כי הנושא 
יועלה בפגישתו של שר הביטחון משה ארנס עם שר ההגנה האמריקאי ריצרד צייני 
בתחילת השבוע . 
