כאשר מנהיג האופוזיציה הלבנה האשים שהנשיא דה קלרק הוא המנהיג היחיד בעולם , 
הנושא ונותן על חיסול שלטונו ושלטון מפלגתו , הוא כנראה שכח את מיכאיל 
גורבצוב . הדמיון בין המאורעותץ בדרום אפריקה לפרסטרויקה בבריה"ם ( לפחות 
עד נובמבר שעבר ) בוודאי אינו מושלם , אבל גם אינו מקרי . בשתי הארצות 
משלה מאז תחילת המאה דגמה , שעניינה היה דיקטטורה של מיעוט , בשם זכויותיו 
הטבעיות . בדרום אפריקה היו הלבנים ראויים למונופול צתחילה מפני שהיו בני 
התרבות היחידים בשכונה , ולבסוף , מפני שאלוהים עצמו לשלטון חרם . הצידוק 
הפוליטי האפריקנרי היה תמיד קרוב כדי נגיעה לצידוק התיאולוגי , במידה שלעתים 
קרובות לא היה ביניהם הבדל . המדינה , המפלגה והכנסייה היו שזורות זו בזוק . 
הדיקטטורה של הפרולטריון שהקים לנין נשענה על " החוקים המדעיים של ההיסטוריה " . 
היא מעולם לא היתה זקוקה ללגיטימציה אלקטורלית , וזכות המונופול שלה התפתחה 
למדרגה של תיאולוגיה . כשמת לנין , ונטמן במאוזוליאום , הפך הקומוניזם 
הסובייטי לדת לכלת דבר , עם קדושים , איקונין ופולחן . המפלגה הלאומנית 
האפריקנרית והנומנקלאטורה הבולשוויקית חילקו מחדש את המשאבים , והבטיחו 
לעצמן בעלות על המדינה . מלכתחילה השתמשו האפריקנרים אפילו בשיטות דומות : 
הם הלאימו חלק חשוב מכלי הייצור , אף כי קומוניזם היה בעיניהם חטא חמור . 
שתי התיאולוגיות ניסו לחנוק , בהצלחה ניכרת , דיסידנטים פוליטיים ותרבותיים , 
והקימו שתיים ממדינות המשטרה היעילות ביותר של המאה ה02 . שתיהן ינקו את 
השראתן ממקורות טוטליטאריים , והתפעלו מאוד מן הפרקטיקות של אדולף היטלר . 
לבולשוויקים היה היטלר משלהם ששמו היה סטאלין ; והאפריקנרים נאלצו להסתפק 
בחיקויים . שתי המערכות נקלעו לדשדוש אינטלקטואלי ולמשבר כלכלי פחות או יותר 
באותו הזמן , אם גם מסיבות שונות . שתיהן ניסו ליישב את הבעיות באמצעות 
הכבדת עול הדיכוי . שתיהן נכשלו . בשתיהן צמחו האויבים הגדולים ביותר של 
המערכת מתוך המערכת עצמה . המערכת האפריקנרית גידלה וטיפחה את ף . וו . 
דה קלרק , והועידה אותו לגדולות מקטנותו . כאשר עלה לשלטון , משך הארכיבישוף 
דזמונד טוטו בכתפיו , ואמר : " כיסאות מוסיקאליים " . המערכת הסובייטית 
אפתה את מיכאיל גורבצוב בכל התנורים האפשריים , ולא היתה לה סיבה מיוחדת 
להאמין שבו תתממש הנבואה העברית הקדומה , " מהרסיך ומחריביך ממך ייצאו " . 
חמש שנים וחצי אחרי עלייתו התחיל גורבצוב את הנסיגה הגדולה . ההנחה היא , 
שהוא נעשה בן - ערובה של הממסד הביטחוני רב הכוח , ושבריה"ם מנוהלת עכשיו 
יותר ויותר על ידי הק - ג - ב . דה קלרק עלה לשלטון רק לפני שנה וחצי , 
והוא מוסיף לדהור . אבל חרף הדהרה וחרף התיקונים הדרמטיים , הוא עדיין 
לא נגע לרעה בממסד הביטחוני שלו , בייחוד במשטרה שאנשיה נחשבים לאוהדי הימין 
הקיצוני . האם שלח השבוע מיכאיל סרגייביץ פתק ידידותי לפרדריק וילם , ויעץ 
לו לטפל בגנרלים לפני שהוא עושה את הצעד הבא ? 
