חתימה מהירה של שר האוצר ושר הפנים העשירה באחרונה את קופתה של עיריית תל - 
אביב בכ51 מיליון ש"ח עם שדילדלה את כיסיהם של תושבי העיר בכמה מאות שקלים 
נוספים . המדובר באישור רטרואקטיווי לשנת 0991 שנתנו השרים לעיריית תל - 
אביב , כמו גם ל54 רשויות מקומיות נוספות , לגבות שיעורי ארנונה חריגים , 
מעבר לעליית המדד , מבעלי דירות ועסקים בתחומן . בימים הקרובים ייפתחו 
ברשויות המקומיות הדיונים על שיעורי הארנונה לשנת הכספים הנוכחית . הממשלה 
הגבילה את העלאת שיעורי הארנונה בתשעת החודשים הראשונים של שנה זו עד ל%6 . 
71 , שהוא שיעור עליית המדד בשנה הקודמת , אבל תאפשר לרשויות להעלות את 
הארנונה בשיעורים גבוהים יותר אם מדובר בתעריפים לא ריאליים . רשויות כבר 
הודיעו שהוצאות המלחמה יחייבו העלאה ניכרת של שיעורי הארנונה . ועדת הכספים 
של הכנסת החליטה בראשית שנת הכספים 0991 כי שיעורי הארנונה למגורים ולעסקים 
לא יעלו מעבר למתחייב מעליית המדד בשנה הקודמת , כלומר % 7 . 02 , וכי הארנונה 
לתעשייה ולמלונאות תעלה בשיעור פחות ( של % 5 . 71 ) . אלא שחוק יסודות 
התקציב , שמטרתו לבלום את האצת האינפלציה , מאפשר לשר האוצר ולשר הפנים 
לעקוף אותו , בהעניקו להם סמכות לאשר העלאות חריגות בשיעורי הארנונה לרשויות 
מקומיות המבקשות זאת . ואכן , בשנת 0991 פנו 66 רשויות מקומיות וביקשו 
העלאה חריגה בשיעורי הארנונה , חלקן בשיעורים ניכרים מעבר למתחייב מעליית 
המדד בשנת 9891 . השרים , כאמור , אישרו העלאות חריגות ל54 רשויות מקומיות , 
בהן עיריות מבוססות כמו עיריית תל - אביב , שסיימה את שנת הכספים 0991 
בעודף . ההחלטה על העלאה חריגה בשיעורי הארנונה הביאה להתפטרותו של נציג 
" שינוי " , התעשיין יאיר רוטלוי , מהקואליציה העירונית . רוטלוי טען כי 
ההעלאה אינה מחויבת המציאות וכי תוספת ההכנסה תהווה מקור נוסף להוצאות בזבזניות 
של העירייה . רוטלוי , שבכל תקופת כהונתו הקפיד על יחסים טובים עם ראש 
העירייה , אמר כי אם העירייה זקוקה להכנסה נוספת , היא יכולה להשיגה בשורה 
של אמצעי ייעול וחיסכון . הארנונה הפכה לעוד מס בשורה של מסים המוטלים על 
האזרח . אין כל זיקה בין שיעורי הארנונה שנגבים מהתושבים לבין רמת השירותים 
שמספקת להם הרשות המקומית . במקרים רבים נועדה העלאת הארנונה לכסות גירעונות 
שהצטברו ברשות המקומית , לעתים משום שמשרדי ממשלה לא עמדו בהתחייבויותיהם 
הכספיות לרשויות המקומיות . לממשלה נוח יותר לאלץ את האזרח לשלם את חובותיה 
לרשות המקומית , על - ידי העלאות חריגות בארנונה שהיא מאשרת ביד קלה . מעקב 
אחר הליכי אישור העלאות שיעורי הארנונה בשלטון המקומי מלמד כי כללי השוק 
עובדים פה יפה . מתברר , כי מי שמפעיל לחצים ושדולות בכנסת וברשות המקומית 
זוכה להעלאות מתונות , ואילו חסרי ההשפעה יוצאים נפסדים . היחידים שאין 
להם שדולה בכנסת הם האזרחים הפשוטים , שבתעריפי הארנונה שלהם אושרה העלאה 
מרבית . בתעשייה ובמלונאות התחשבו יותר , ואפילו בבנקאות . בטענה ששיעורי 
הארנונה הנגבים מסניפי בנקים מופרזים , אישר משרד הפנים להפחיתם , זמן 
קצר לאחר שהבנקים נענו ליוזמתו של שר הפנים וחתמו אתו על הסדר פריסת החובות 
לרשויות . אולי אפשר היה להימנע מייקור חריג של הארנונות בחלק ניכר מהרשויות 
המקומיות , לו היתה הרשות מעמיקה את שיעור גביית הארנונה . דו"ח מחקר פנימי 
של משרד הפנים חשף תמונת מצב עגומה בתחום זה . על - פי הדו"ח , שערך ד"ר 
נחום בן - אליא , רק % 32 מכלל הרשויות שנכללו במדגם המחקר הגיעו למימוש 
מלא כמעט של פוטנציאל הגבייה . אחוז הגבייה הממוצע ברשויות המקומיות הגיע 
ב88 ל%97 , וטווח הגבייה ( לרבות יתרות משנים קודמות ) נע בין % 071 ( 
מבשרת - ציון ) ל%23 ( המושבה מגדל ) . הרשות שהשיגה את אחוז הגבייה 
הגבוה ביותר , מבשרת - ציון , מנוהלת ע"י ועדה קרואה . התקציב השוטף של 
הרשויות המקומיות הסתכם בשנה שעברה בכ6 . 4 מיליארד ש"ח . ההכנסה הממוצעת 
מארנונה היא כ%14 מסך כל התקציב . זוהי ירידה של % 9 בהכנסות מארנונה לעומת 
שנת התקציב 548 . כיום , על - פי החוק , מערכת שלמה של נכסים פטורה כליל 
מתשלום ארנונה , בהם נכסים של הממשלה ושל עוד כ051 מוסדות העוסקים בפעילות 
חברתית או תרבותית . כך נמנעת הכנסה של מאות מיליוני שקלים מן הרשויות המקומיות . 
כל סקטור טוען כי גובים ממנו סכומים מופרזים , והדבר נעוץ בשיטת חישוב הארנונה . 
כיום נקבע שיעור הארנונה למגורים ולעסקים לפי גודל הדירה או הנכס , בלי 
להתחשב כלל ברמת ההכנסה של המשפחה או העסק . שנים מדברים על הצורך ברפורמה 
עמוקה של כל שיטת חישוב הארנונה , אך לא ברור מתי אכן תבוצע רפורמה כזאת . 
ועדה שמינה שר הפנים לנושא זה , בראשותו של מנכ"ל משרד האוצר לשעבר , 
ויקטור מדינה , יושבת על המדוכה חודשים רבים ועדיין לא הגישה את המלצותיה . 
אחת ההצעות הנבחנות היא הנהגת מע"ם עירוני בשיעור אחוז אחד , שיבוא במקום 
חיובי הארנונה . גם שיטה זו אינה נטולת עיוותים . בימים אלה דנה ועדת הכספים 
בקביעת שיעורי הארנונה לשנת התקציב 1991 , והסיפור עומד לחזור על עצמו , 
בשינויים קלים . הרשויות לא יזדקקו כלל לאישור ועדת הכספים וכל אחת תהיה 
עצמאית להחליט על שיעורי הארנונה שתגבה , ובלבד שהשיעור לא יעלה על שיעור 
עליית המדד . שיעורים חריגים יהיו מותנים באישור שרי האוצר והפנים , כפי 
שהיה עד כה . לשכת ארגוני העצמאיים תבעה להגביל את סמכות השרים ולקבוע תקרה 
להעלאות . ההחלטה המתגבשת קבעה תקרה לייקור הארנונה וכל הרשויות , מן הסתם , 
יגיעו אליה , אבל , לא בכל מקום יש הצדקה להעלאה במלוא שיעור עליית המדד . 
יש רשויות מבוססות בעלות עודף , בין השאר בשל העלאות חריגות בשיעורי הארנונה 
בשנים עברו . לכן , מוטב לא לקבוע תקרה , אלא לאפשר לגוף מקצועי בלתי תלוי 
לבחון כל בקשה להעלאה בארנונה לגופה . כיום אין בחינה כזאת , והשיטה היא 
" תפוס כפי יכולתך " . 
