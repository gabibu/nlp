דווקא מדינאי גרמני ממפלגת השלטון הנוצרית דמוקרטית אמר : " הפציפיזם הוליך 
לאושוויץ " . הדברים נאמרו לפני שבע שנים על ידי היינר גייסלר , מי שהיה 
מזכ"ל מפלגת השלטון , ובינתיים הודח . דבריו עוררו רוגז עצום בגרמניה כי 
המותקפת היתה תנועת השלום הגרמנית , שלחמה אז במרץ נגד הצבת טילים אמריקאיים 
לטווח בינוני בארץ זו . בסערת הרגשות כמעט לא שמו לב להסברו של בעל האמרה : 
לולא הפציפיסטים בארצות אירופה הדמוקרטיות בימי היטלר , לא היה היטלר מגיע 
למה שהגיע , וממילא לא יכול היה לבצע את זוועות המלחמה . לפני שבע שנים 
נועדו הדברים להתרות מפני פציפיזם גרמני , שיחליש את הברית המערבית מול 
העריצות מן המזרח . בדיעבד אפשר לומר כי הפציפיזם הגרמני לא סיכן את המערב , 
כי הענק מהמזרח עמד לקרוס ממילא . אבל אפשר גם להסיק מסקנה הפוכה : לו 
הצליחה תנועת השלום יותר , סיכויי נפילת המשטרים הקומוניסטיים היו דלים 
בהרבה . ומי אם לא שוחרי השלום העולמי תוקפים כעת את ממשלתם , שחיפשה בעבר 
פשרה ושיתפה פעולה עם שלטונות המזרח , אשר שיטותיהם האכזריות מתבררות עתה ? 
קפמאבינצא וראה כמה קשה ללמוד מן ההיסטוריה . אחת המטרות החשובות של מדינות 
הברית , שניצחו את גרמניה הנאצית , היתה לחסל את המיליטריזם ותאוות המלחמה 
הגרמנית . מטרה זו הושגה מעבר לכל שיעור : גרמניה הפכה לאומה של רודפי 
שלום כפייתיים . אין אומה שמלחמה מפחידה אותה יותר , אומה שמסתייגת יותר 
מן השירות צבאי . החינוך מחדש של גרמניה הצליח אפוא . עד כדי כך , שלפני 
שבע שנים שלטה שם הסיסמה " מוטב להיות אדם ( דהיינו תחת שלטון קומוניסטי ) 
מלהיות מת סיסמה שפירושה לא רק ויתור על השימוש בצבא ובכוח , אלא אף על 
האיום בשימוש כזה , ושביטאה מחאה נגד הממשלה ונגד ארה"ב ועם זאת איתות לבריה"ם . 
אלה היו הנסיבות שהצמיחו את התגובה " הפציפיזם הוליך לאושוויץ " . אכן 
קשה מאוד ללמוד מן ההיסטוריה : אם רצו ללמוד שהמיליטריזם מסוכן ויש להיפטר 
ממנו בכל מחיר למדו את השיעור , אבל באיזה מחיר במחיר המוכנות לוויתור 
הקיצוני ביותר בפני הדיקטטורה . מה שהתרחש לאחרונה בגרמניה הוא המשך ההצלחה 
הפרדוקסלית של השיעור שלמדו הגרמנים מן ההיסטוריה : פציפיזם בכל מחיר . 
אין מלחמה טובה לכן נפגין נגד המלחמה . אלא שיש שיעור אחר שאפשר היה ללמוד , 
דווקא מן ההיסטוריה הגרמנית : כאשר עלה היטלר לשלטון נשבעו סטודנטים באוקספורד 
להיאבק בכל מקרה נגד כניסת בריטניה למלחמה . היטלר רשם זאת לפניו . כששלח 
היטלר את צבאותיו לאזור הריין , שהיה אמור להישאר מפורז , צרפת לא פעלה 
וכך גם בריטניה . הפציפיזם האירופי הכתיב הבלגה גם כששלח היטלר את גיסותיו 
לאוסטריה , ואחר כך לצכיה . כלומר , המדינה שלא היתה בה תנועת שלום ניצלה 
את חתירת השלום של יריבותיה כדי לכבוש ולדכא . בסופו של דבר נאלצו הדמוקרטיות 
רודפות השלום להילחם , ובנסיבות שמחיר הדם שלהן היה כבד לאין ערוך ממה שהיו 
משלמות לו הסתכנו במלחמה קודם . בדוגמה חשובה זו גרם הפציפיזם להקזת דם 
גדולה מזו שהיתה נגרמת בלעדיו . הלקח לפציפיסט אמור היה להיות : " להרוג 
את המלחמה כשהיא קטנה " . משמעות הדבר אינה בהכרח מלחמה קטנה במקום גדולה 
איום במלחמה עשוי אף למנוע את המלחמה ה"קטנה " . קפמאבינההפגנות בכל העולם 
המערבי היום מתעלמות מן הלקח הזה . אפשר שלולא ההפגנות , היה סדאם משתכנע 
כי המערב אכן נכון למלחמה והיה נוהג אחרת . ברור כי המוראל של סדאם וצבאו 
ניזון מן הידיעות על עוצמת הפציפיזם המערבי , ובכך יש כדי להאריך את המלחמה ! 
משך המלחמה תלוי בראש ובראשונה במוראל העיראקי , הנשען ללא ספק על הערכת 
יכולתו של הפציפיזם המערבי לערער את חזית המערב . אם כך הפציפיזם הוא קטלני . 
קטלני לא פחות ממשטר הנוהג בכפפות משי בסוחרי סמים כדי להימנע מעימות חריף 
מדי עמם , בעוד קורבנותיהם מתים בהמוניהם . לכן יש לפחות היתממות בעמדת 
יו"ר המפלגה הסוציאל דמוקרטית הגרמנית , שטען כי עדיף שיפגינו גרמנים בעד 
השלום מאשר בעד דברים אחרים . הפגנה בעד שלום , שפירושו הפקרת קורבנות 
לטרף , כמוה כהפגנה בעד שלווה של בית קברות . ואין זו ההיתממות או הבורות 
היחידה . מפלגה , שאחד מנציגיה האנטי ישראלים הבכירים ( וישנבסקי ) שימש 
קבלן בניין לסדאם , אינה יכולה לומר שלא תרמה להארכת המלחמה . לא רק תותחים 
מאריכים מלחמות . קפמאבינויש התעלמות משני יסודות נוספים , המוציאים את 
הפציפיזם הגרמני מכלל פציפיזם נאיבי גרידא . הפציפיזם הזה מכוון נגד ארה"ב , 
האחראית לחינוכה של גרמניה מחדש נגד שאיפות מלחמה . מבחינה זו ההפגנות 
הן המשכן של הפגנות שנות השמונים נגד הטילים האמריקאיים לא נגד מי שעלול 
לפגוע , רוסיה הסובייטית אז , ולא נגד עיראק , שגרמה למלחמה המתנהלת עתה 
על ידי כיבוש ארץ שכנה . הצורך הפרדוקסלי , שיש לו הסבר פסיכולוגי , לסטור 
על לחיי מי שחייבים לו תודה ( גם על איחוד גרמניה ) , כלומר ארה"ב , 
מכתים את הפציפיזם הגרמני במיוחד כאשר תומכיו הם כוחות החורתים על דגלם 
את המאבק בקפיטליזם האמריקאי , אך לא בקפיטליזם הקטלני באותה מידה של גרמניה 
( אולי משום שהוא פותר את בעיית האבטלה ) . גרמניה , כמו ארצות רבות 
ב"עולם הראשון " , מטפחת נקיפות מצפון כלפי העולם השלישי , שאותו היא ממשיכה 
לנצל . עיראק מוצגת כנציגת העולם השלישי המנוצל , וכוויית כגרורת העולם 
הראשון המנצל . לא רק הגרמנים נתפסו ועדיין נתפסים לנהייה המונית אחרי סיסמאות 
פשטניות : בעד שלום , נגד ארה"ב הנצלנית , בעד העולם השלישי המנוצל קומבינציה 
מפתה , המסבירה את התמיכה ההמונית בפציפיזם הקטלני בכל רחבי " העולם הראשון " . 
זו קומבינציה המחפה גם על המניע האמיתי של העולם הראשון שאיפה לנוחיות 
בכל מחיר . אין ספק שהפציפיזם הוא רעיון צודק , אך משרתיו צריכים לשקול 
את משקל הדם של טקטיקה פציפיסטית מוטעית . הפציפיזם נכשל ברגע תחילתה של 
מלחמה , או כאשר הוא נחלת מחנה אחד בלבד , כישלונו אף מחמיר ככל שהוא מאריך 
את השורות השלוות בבתי הקברות . 
