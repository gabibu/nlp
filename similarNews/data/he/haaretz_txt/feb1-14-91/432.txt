בכלא גנייד בשכם מתקיים היום דיון ראשון בערר שהגיש העיתונאי זיאד אבו - 
זיאד נגד מעצרו המנהלי לפני כארבעה חודשים . אבו - זיאד , עורך העיתון הדו - 
לשוני " גשר " , היוצא לאור בעברית ובערבית , נעצר יחד עם יו"ר אגודת העיתונאים 
הפלשתינאים רדואן אבו - עיאש , בצו מעצר מנהלי למשך חצי שנה , בטענה כי 
היו מעורבים בפעילות במסגרת האינתיפאדה , וגרמו להגברת הפעילות האלימה . 
הם נעצרו לאחר התקפות הסכינאים הפלשתינאים שפעלו נגד אזרחים בתוך ישראל . 
השניים עצורים מאז בתא אחד בכלא גנייד בית הסוהר המרכזי של הגדה . זמן קצר 
לאחר שנעצר , הגיש רדואן אבו - עיאש ערר על מעצרו , ולאחר יותר משבועיים 
של דיונים החליט נשיא בית המשפט הצבאי בשכם , סא"ל יהושע הלוי , לקצר את 
תקופת מעצרו ב03 יום , והעמידה על חמישה חודשים בלבד . אבו - עיאש הגיש 
ערר באמצעות עורך הדין אמנון זכרוני לרשות הערעור הצבאית , כהכנה לאפשרות 
של עתירה לבג"ץ . בזמן שישב במעצר מנהלי קודם , קוצרה תקופת מעצרו של אבו - 
עיאש ביומיים , סמוך לשחרורו , בלחץ אמריקאי . אם גם מעצרו של זיאד אבו - 
זיאד יופחת באופן דומה , אמורים השניים להשתחרר מהכלא בעוד כחודש . 
