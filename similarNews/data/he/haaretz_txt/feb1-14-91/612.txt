( ע ) . עולה חדש מבריה"ם , כבן 23 , נרצח אתמול בדירתו בשכונת קרית 
היובל שבירושלים . שותפו לדירה , בן 55 , אף הוא עולה מבריה"ם , נעצר 
כחשוד ברצח . השניים עלו לארץ לפני כשנתיים . את גופת הנרצח גילה אתמול 
אחר - הצהרים תושב האזור אשר טייל בוואדי שלמרגלות בתי המגורים של רחוב שטרן . 
חבל היה כרוך סביב זרועותיה , צווארה ופיה , ונראו בה סימנים רבים של 
דקירות בחזה ובבטן . הנרצח היה לבוש בבגדיו התחתונים בלבד . למקום הגיעו 
כוחות גדולים של משטרת ירושלים , והחוקרים גילו עקבות גרירה שהובילו לבית 
מספר 13 . לאחר חקירה קצרה של השכנים הגיעו השוטרים אל אחת הדירות בבניין , 
ובה עצרו את החשוד . המשטרה מסרה כי החשוד הודה במעשה , וסיפר כי הוא ביצע 
את הרצח בדירה , מיד לאחר האזעקה שהושמעה סמוך לשעה 04 . 2 לפנות בוקר . 
לדבריו , הוא דקר את הנרצח , כפת אותו וגרר אותו לוואדי , שם השליכו . 
הוא חזר לדירה ושטף את כתמי הדם הרבים שהיו בה , בניסיון להסתיר את המעשה . 
לדברי החשוד , הוא לומד בישיבה בשכונת מקור ברוך בירושלים , שם הכיר את 
הנרצח , וזה הזמינו לגור בדירתו . החשוד סיפר כי בליל שבת פרץ בינו ובין 
חברו ויכוח על הדלקת תנור , שבעקבותיו ניסה חברו לתקוף אותו בסכין , ולכן 
הוא דקר אותו . 
