מאמר גדול במוסף לספרות של ה"טיימס " הלונדוני כותב ההיסטוריון היהודי הנודע 
יוסף חיים ירושלמי מאוניברסיטת קולומביה : " אידיש היתה והינה שפת האם 
שלי , שפה שנרכשה באותה בבל של מזרח ברונקס שבה עברה עלי ילדותי . אחריה 
באה עד מהרה העברית ( הרוסית נמנעה ממני , לרוע מזלי , ושימשה שפת הסתרים 
של הורי ) ולבסוף באה האנגלית . הדברים נשתנו מאוד מאז . כיום מלמדים 
אידיש באוניברסיטת אוקספורד . . . גם בקולומביה יש חוג לאידיש וכן במקגיל , 
במישיגן ובעוד אוניברסיטאות בצפון אמריקה וכמובן בישראל . סטודנטים לפילולוגיה 
גרמנית משתוקקים לרכוש את השפה , וכן היסטוריונים פולנים צעירים בקרקוב " . 
הזלזול באידיש ומלחמת השפות הם נחלת העבר , מסכם ירושלמי , וספרות אידיש 
אף זכתה לכיבוד הרשמי של פרס נובל . אבל זאת יש לומר , האידיש שוב אינה 
שפה חיה ופורחת . ההתעסקות בה באוניברסיטאות מצביעה על דלדולה . " אפילו 
בסביבות ברונקס הישנה שלי , שבה היתה האידיש הלינגווה פרנקה של היהודים 
מכל השכבות והסוגים , שוב אין האידיש אלא זיכרון עבר . עתה הגיע העת לחקור , 
למיין , לגאול . זה זמנם של המלומדים , המבקרים והמתרגמים " . הרהורים 
אלה מעלה ירושלמי לרגל צאת ספרו של בנימין הרשב " משמעותה של האידיש " 
שראה אור בהוצאת אוניברסיטת ברקלי בקליפורניה . ירושלמי מציג את הרשב , 
כמי שיסד את מכון פורטר לפואטיקה ולסמיוטיקה באוניברסיטת תל - אביב ואת 
כתב העת " הספרות " . עוד הוא קושר לו כתרים של מלומד דגול , השולט בספרויות 
הרוסית העברית והאידית וברוב ספרויות המערב . הספר נחלק לשני חלקים שהראשון 
בהם מוקדש ללשון האידית , והשני לספרותה . הרשב מסיים את ספרו בפרק אלגי 
ונוגע ללב על קצה של השפה . בעולם הפוסט - מודרניסטי , זה שלאחר השואה ולאחר 
האידיש , יש לברך על ספרו של הרשב , מסיים ירושלמי , וצריך לקרוא אותו 
כל מי שיש לו עניין בלשון , בספרות ובחוויה היהודית המודרנית . קפתראותרומאן 
החדש של הסופר הצרפתי הנודע פיליף סלרס , " החג בוונציה " , הוא לדברי 
מבקר " לה מונד " השאפתני , הבשל והסינתטי בספריו עד כה . זאת ועוד , 
זה הקלאסי ביותר והמודרני ביותר בספריו . נושא הרומאן הוא הציור , הגם 
שהקורא יחפש בו לשווא דמות של צייר . מאחר שהרומאן הזה עמוס בציטטות , 
רמזים , בבואות וציוני דרך , יש לעלילתו חשיבות משנית . ובכל זאת מדובר 
בדמותו של סופר , חשאי פחות או יותר , הנושא את שם העט פייר פרואסר כשמו 
של מתעד ימי הביניים העושה קיץ בוונציה בארמון קטן ודיסקרטי בחברתה של אשה 
צעירה ויפה , לס , בת לאם שוודית ואב איטלקי הנושאת שם ספרדי ( אור ) 
, שנולדה ב6691 בלוס אנגלס , למדה פיסיקה ואסטרונומיה בברקלי ונקרתה על 
דרכו של הסופר שישה חודשים קודם לכן בלבר . פרואסר שייך לרשת בין - לאומית 
של מבריחי יצירות אמנות גנובות . פרואסר שוהה בוונציה כדי להשגיח על הטענתה 
של יצירה בלתי ידועה של ואטו " החג בוונציה " על סיפונה של ספינת מפרש 
אמריקאית . פרואסר , איש תרבותי ומלומד , אינו יכול להפסיק לחשוב על צירוף 
מקרים מוזר : העובדה שלאנדי וורהול ולאנטואן ואטו איניציאלים זהים . זאת 
ועוד , שמות שניהם נפתחים ב - , סמל של שירותי הביון . עולמו של פרואסר 
הוא עולם שבו הכל ניתן למכירה , ובראש ובראשונה הציור . סולרס מציג ברומאן 
שורה ארוכה של יצירות האמנות החביבות עליו , של סופרים ואמנים קרובים ללבו , 
ובמרכזם שני קדושים : ואן גוך ואנטונן ארט . אשר לוואטו , זהו אמן מופת 
קטן שתיאר את זמנו ואילו אנדי וורהול מתואר כאן כגנטלמן מושלם . גם את קרה 
ואת מוצארט , את פרוסט ואת סטנדאל תמצא כאן . מדובר כאן איפוא ברומאן צרפתי 
מאוד , שבו יש מלל רב ובו יימצאו דיאלוגים או מונולוגים נוסח דידרו עד כי 
אפשר לתאר את סולרס בעקבות ספר זה כנכדו הטבעי והרוחני . יש בו החיוניות , 
הסקרנות האנציקלופדיסטית והשמחה , ובצד זה ביקורת הזמן . קפתראותלף עמודים 
בספרו של פיטר גרין " מאלכסנדר עד אקטיום " , שהוא מחקר מקיף בתקופה ההלניסטית . 
זהו ספר במועדו , מפני שהוא מזמין השוואות , שהרי האימפריה הפרסית העתיקה 
היא שוב שדה מערכה שעליו מתמודדים כוחות גדולים על ההגמוניה בעולם . התקופה 
ההלניסטית הסוערת מתחילה עם פלישת אלכסנדר מוקדון לאימפריה הפרסית ( 533 ) 
ומסתיימת בפקס רומאנה " , לערך 003 שנה מאוחר יותר . זו תקופה שנחשבה תמיד 
מפוקפקת בעיני החוקר הרציני . ההיטוריונים הגדולים והמוראליסטים , המשוררים 
החשובים והמחזאים , הוגבלו לתקופה שבין הומרוס וניצחון מקדוניה , שבו שם 
פיליפוס , אבי אלכסנדר , קץ לערי המדינה היווניות . בשלוש המאות של התקופה 
ההלניסטית לא היה היה העולם היווני יציב . הוא נשלט על ידי עריצים , אתונה 
הידלדלה לכלל עיר אוניברסיטאית , ספרטה למעין מועדון ים - תיכוני למציצנים 
סאדו - מזוכיסטים . בוזם של המלומדים הקלאסיים נעוץ בהתפוררות זו , שנולדה 
מתוכניתו הגדולה של אלכסנדר לפייס בין מזרח ומערב , על ידי מיערוב המזרח , 
כמובן . הם ראו בדיאדוכים יורשים בלתי ראויים של מטרה אצילה . ההלניזם 
הובס על ידי רומא שבחוצותיה הופיעו היוונים כפילוסופים ואינטלקטואלים שזרעו 
את זרע הניוון והרקב בקרב הלטינים . סיפורו של גרין מרגש ועשיר . הוא נסב 
על עולם משולל מדינות דמוקרטיות , כשרק האי רודוס משמר את המסורת הדמוקרטית . 
גרין מספר על המלחמות ללא סוף ועל הבריתות הקיקיוניות , מתאר את הפולחנים 
השונים , את הרעיונות החדשים בתחום הרפואה והמדע , את פריחתה של אלכסנדריה , 
את התחכום של הספרות ההלניסטית כמו גם התחכום של הפילוסופיה בת הזמן הסטואיקנית 
והאפיקוראית . מה שעולה מספרו של גרין הוא שהמזרח התיכון היה מאז ומעולם 
איזור שבו שושלות ורעיונות קמו ונפלו , פרחו וגוועו , למגינת לב תושביו . 
יוונים ורומאים שדדו אותו ללא מוסר כליות , ונתעשרו בשל אספקה זולה של 
עבדים . פה ושם היה מרד פונדמנטליסטי , כזה של מיתרידטס הגדול שבו נטבחו 
08 אלף רומאים , אבל שלטון זר נכפה תמיד . 
