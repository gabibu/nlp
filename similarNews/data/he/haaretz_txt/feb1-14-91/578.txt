" , היא המוצר השלישי המיוצר בארץ במסגרת אבקות הכביסה הדחוסות והמרוכזות 
( קומפקט ) שמאפשרות שימוש בכמויות קטנות בהרבה מהמקובל . לדברי עמוס 
הראלי , מנהל חוגלה - כימיקלים , המשווקת את המוצר החדש , יחידת משקל 
של אבקת המיקרו שלהם שקולה כנגד שתי יחידות וחצי משקל של אבקת כביסה קלה 
רגילה , ולחמש יחידות משקל של אבקת כביסה כבדה . הנוחות מבחינת סחיבה מהמרכול , 
מקום האחסון בארון וכדומה ברורה . אך קיים גם יתרון כספי : לפי מחיר 
המיקרו היום ( מחיר היכרות שצפוי לעלות בעוד חודש עד שלושה ) , המגיע 
ל99 . 21 ש"ח , כביסה אחת במיקרו מתבצעת במחצית המחיר הנדרש לכביסה באבקה 
קלה , ולרבע מהמחיר של כביסה באבקה כבדה . איך מצליחים בקומץ גרגרים להגיע 
לאותה רמת ניקיון , שבאבקות אחרות נזקקים לכוס גדושה ? ניר אברם , הכימאי 
הראשי של זהר - דליה , המפעל שמייצר את האבקה , אומר כי התוצאה הושגה על 
ידי שילוב שיטת הייצור של האבקה הקלה עם היכולת להגיע לריכוז - יתר של החומר 
הפעיל . אבקת הכביסה הכבדה , כמו האבקה הקלה , מורכבת מגרגרים . אבל יש 
הבדל בסיסי בין השתיים : האבקה הכבדה היא תערובת של גרגרים , כאשר כל אחד 
מסוגי הגרגרים הוא חומר פעיל שונה . חומרים פעילים אלה מוצמדים לחומרים 
אחרים " חומרי מילוי " שאיפשרו את גיבושם לגרגרים . חומרי המילוי מהווים 
כמחצית ממשקל האבקה , והם לא תורמים לפעולת הניקוי . באבקה הקלה הצליחו 
להשתחרר מחומרי המילוי , והקטינו את משקלה במחצית . אלא שבדרך השיגו יתרון 
נוסף : בשיטת הייבוש בהתזה , שבה מייצרים את האבקות הקלות , מרוכזים כל 
החומרים הפעילים ( עד 51 חומרים ) בכל גרגר בצורה הומוגנית . מכאן שכל 
גרגר זהה לחברו , להבדיל מן התערובת הכבדה . הבדל נוסף בין האבקות הוא 
ברמת המסיסות שלהן . האבקה הכבדה דורשת כביסה בטמפרטורות גבוהות כדי להגיע 
למסיסות ולאפקטיוויות הרצויה . האבקה הקלה מגיעה למסיסות של מאה אחוזים 
בטמפרטורות נמוכות של כביסה ( 0304 מעלות ) . במיקרו , טוען הכימאי הראשי 
של זהר - דליה , לקחו את כל היתרונות של האבקה הקלה , דחסו את החומרים 
הפעילים בכל גרגר לרמת ריכוז גבוהה , הוסיפו את החומר הכימי , התורם להאצת 
תהליכי הניקוי והסרת הכתמים גם בטמפרטורות נמוכות , וכך הגיעו לאריזה בת 
8 . 1 ק"ג המספיקה לכ05 כביסות . ייחודו של המיקרו לעומת האבקות הדחוסות 
האחרות מתוצרת ישראל הקיימות בשוק , לדברי אברם , הוא שאבקות אלה מיוצרות 
בטכנולוגיה של אבקות כבדות , עם ריכוז גבוה של חומרים פעילים , בעוד שהאבקה 
החדשה מיוצרת בשיטת האבקה הקלה . חנה רווה , מנהלת השיווק של ויטקו , 
יצרנית " קומפקט " , מאשרת כי אבקת הקומפקט מתוצרתם היא אבקה כבדה משום 
שמשקלה , יחסית לנפח , הוא גבוה ( 5 . 2 ק"ג ל05 כביסות , כ71 ש"ח לצרכן ) 
, " אבל יש בה כל היתרונות של אבקה קלה , משום שהיא מסיסה בטמפרטורות 
של 03 מעלות " . ד " ר שמעון גולדשטיין , הטכנולוג הראשי של חברת " שמן " , 
יצרנית " קומפקט - סוד " ( 5 . 1 ק"ג , עד 04 כביסות , כ11 ש"ח לצרכן ) 
, מודה גם הוא כי הקומפקט - סוד היא אבקה כבדה עם ריכוז גבוה של חומרים 
פעילים . עם זאת הוא מציין כי המשקל הסגולי של המוצר שלהם זהה לזה של פסגה 
מיקרו , שהוא 6 . 0 . " אבקה קלה נמצאת בקבוצת 4 . 0 . האבקה הכבדה מתוחמת 
לסדרי גודל של משקל סגולי למכונה 6 . 08 . 0 , כך שכל אבקות הקומפקט הן 
כבדות " , אומר גולדשטיין . הוא מסביר זאת בכך שבטכנולוגיית הייצור של האבקה 
הקלה לא ניתן להגיע לריכוז כה גבוה של חומרים פעילים כפי שדרוש באבקות הדחוסות 
והמרוכזות ( הקומפקטיות ) . לדבריו , שיטת הספריי - מיקס שבה מיוצרת 
הקומפקט - סוד , מביאה אף היא לתוצאות של גרגר הומוגני , אבל השקעה פחותה 
באנרגיית הייצור , ולכן מחירה זול יותר לעומת שיטת הייצור של הספריי - דריי 
( התזה יבשה ) . ד"ר גולדשטיין העלה גם טענות המתייחסות להנחיות השימוש 
הכתובות על האריזה ולתקניות המוצר . לדבריו , בעובדה שבמיקרו לא מציינים 
את נפח הכפית יש כדי להטעות את הצרכן . עוד ציין , כי שם נכתב שמיקרו טובה 
לכביסה ב03 עד 06 מעלות צלסיוס , והצרכן אינו יודע אם נכון להשתמש בה גם 
בתוכנית של 09 מעלות ( הרתחה ) . זאת ועוד , בתקן מותר להתשמש באריזות 
במשקלים עגולים או בכפולות של חצי ק"ג או קילוגרם , ולכן השימוש במשקל של 
8 . 1 ק"ג הוא לא תקני . מארק דה - ברמקר , הכימאי הראשי והמפתח של סדרת 
פסגה , מכיר בחסרונות אלה . הוא מודה כי יש לציין במדויק את נפח הכפית 
ומבטיח לתקן זאת . באשר לתקניות המשקל , הוא טוען כי התקן מכיר רק באריזות 
במשקל של קילוגרמים שלמים או בכפולותיהם ושל מחצית הקילוגרם . " מבחינה 
זו גם אנחנו וגם מתחרינו משווקים שלא בהתאם לתקן " ( אלא שבעניין זה הצדק 
אינו אתו . בירור במכון התקנים העלה כי התקן לאבקות כביסה למכונה מאפשר 
כפולות של חצי קילוגרם , כלומר , המשקל של קומפקט סוד הוא תקני ) . באשר 
לשימוש בטמפרטורה של 09 מעלות מציין דה - ברמקר , כי אפקט הניקוי של המיקרו 
ב06 מעלות זהה לזה של האבקות האחרות ב09 מעלות וחבל לבזבז זמן , חשמל ובלאי 
מכונה על חימום מיותר . באשר לוויכוח אם האבקה כבדה או קלה מסביר דה ברמקר , 
כי גם אם המשקל הסגולי של המיקרו הוא בקבוצת האבקות הכבדות , היא נחשבת 
לקלה משום שיטת הייצור . " רק בשיטת הייצור של ההתזה היבשה ניתן להגיע 
למינון מדויק של המרכיבים השונים בתוך הגרגר ההומוגני . בשיטות אחרות זה 
פשוט לא ניתן " . 
