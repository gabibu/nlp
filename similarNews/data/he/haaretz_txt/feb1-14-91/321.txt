ואשינגטון ( מיוחד ל"הארץ " ) . מזכיר ההגנה של ארה"ב חלק אתמול שבחים 
לישראל על מדיניות האיפוק שלה , והגדיר אותה " ראויה להערצה " . צייני אמר , 
שלא קל לנקוט מדיניות כזו של הבלגה , כאשר ישראל מותקפת כמעט מדי יום 
ביומו . עוד אמר המזכיר צייני , כי הוא אינו מאמין שתגובה ישראלית על ההתקפות 
נגדה תפרק בהכרח את הקואליציה הרב - לאומית , וזאת , נוכח התבטאויות של 
כמה מן המדינות הערביות החברות בקואליציה , שהבהירו כי הן מבינות שתיתכן 
פעולה ישראלית , אם יימשכו ההתקפות נגדה . בעניין אחר אמר צייני , כי הוא 
אינו מאמין שבשלב הנוכחי ניתן עוד להשיג פיתרון דיפלומטי לבעיית הכיבוש העיראקי 
בכוויית אשר יבטיח נסיגה מלאה ומוחלטת של עיראק וכינון מחדש של המשטר הלגיטימי 
בכוויית . צייני העריך שסדאם חוסיין יכול להגיב עתה בכמה דרכים , שיש להיות 
מודעים להן ולהתכונן אליהן : ייזום מתקפה אווירית בו - זמנית של כל מטוסי 
עיראק נגד סעודיה או ישראל ; שיגורי טילים במתכונת זו או אחרת ; ייזום 
פעולות טרור ; גרימת דליפות נפט נוספות ; פגיעה בתשתית הכלכלית של כוויית . 
