בודפשט ( מיוחד ל"הארץ " ) . בפעם הראשונה מאז בחירתו יצא אתמול נשיא פולין , 
לך ואלנסה , אל מחוץ למדינה . הוא מבקר אצל האפיפיור בוואתיקן , ובמהלך 
מסעו ייפגש גם עם מדינאים איטלקיים בכירים . עתה נודע , כי הפגישה בין ראשי 
הונגריה , פולין וצכוסלובקיה , שנועדה להיערך באמצע ינואר בווישגראד שבהונגריה , 
נדחתה לפי מישאלתו של לך ואלנסה , שנדר נדר , כי מסעו הראשון יוביל אותו 
אל האפיפיור , שפגישותיו עמו " ממלאות מחדש את מצבריו " , כהתבטאותו . 
זו תהיה הפגישה ה61 בין השניים . לפני צאתו מווארשה הופיע ואלנסה בראיון 
משודר ברדיו , ובמפתיע מתח בה ביקורת על מדיניות הקפאת השכר של הממשלה . 
אחר כך העלה הצעת פתרון משלו : בעצם , אין צורך בהעלאת שכר מוטב לקצץ 
בהוצאות הממשלה ולהוריד את מחירי המוצרים . לפני שהספיק להסביר , איך עושים 
זאת , המריא ואלנסה , כדי למלא את מצבריו . קפידביננשיא בולגריה , זליו 
זלב , שערך ביקור בן יממה בצכוסלובקיה , חתם בפראג עם הנשיא ואצלב האוול 
על הסכם ידידות חדש בין שתי הארצות , אשר לאחר השינויים הפוליטיים שחלו 
בהן , נועד להציב את יחסיהן על יסודות חדשים . זלב הצטרף לדרישה , שהעלו 
הונגריה , פולין וצכוסלובקיה , שוועידת הפיסגה של ברית - וארשה תתכנס לכל 
המאוחר בראשית מארס ותחליט על חיסול הזרוע הצברית ועל הפיקוד המשותף של הברית . 
