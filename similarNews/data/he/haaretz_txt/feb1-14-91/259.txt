וולפגנג אמדאוס מוצרט . לקראת שנת ה002 למותו נערכו חברות גדולות וקטנות 
למתקפה הגדולה על הצרכן . הרבה מן היבול הזה הגיע לארץ גם בשבוע שעבר . 
אלו הזמנות שנעשו בעבר , או הגיעו למחסני המכס לפני שפרצה המלחמה . עם 
הדיסקים החדשים חוזרים לכאן , לאחר היעדרות קצרה , גם כאלה שנחטפו מן המדפים 
בעבר הקרוב . אליזבת שוורצקופף שרה לידר של מוצרט בדיסק אי - אם - איי , 
בסדרת " רפרנס " , , מחיר - ביניים , 207367 . בדיסק הזה קובצו 02 
שירים ואריות קונצרטיות של מוצרט , שהקליטה שוורצקופף בשנות שיאה , שנות 
החמישים והששים . מלווים אותה בפסנתר ולטר גיזקינג ואלפרד ברנדל , וגם 
התזמורת הסימפונית הלונדונית , בניצוחו של גורג סל . אלה ביצועי - מופת 
נדירים ביופיים , בעמקותם ובתרבותם . ההקלטות היו מצוינות במקורן , וההעברה 
למסטר דיגיטלי השירה מהן שנים רבות . חבל שלדיסק לא צורפו מלות השירים . 
אמה קרקבי שרה אריות של מוצרט בדיסק " לואזו ליר " ( דקה ) מאנגליה , 
, מחיר מלא , 538524 . את קרקבי מלווים נגני האקדמיה למוסיקה עתיקה , 
בכלי - התקופה , ובניצוחו של כריסטופר הוגווד . 8 אריות מן האופרות הפחות - 
ידועות וכן אריות קונצרטיות . קרקבי בת 24 , וקולה צלול ונטול - מאניירות , 
כשהיה לפני חמש - עשרה שנים , ועתה נוספה לצבעו גם בשלות . זה כמעט קוטב 
נגדי לזמרתה של שוורצקופף . זמרה בסגנון אותנטי , מאופקת וחפה משמץ שמאלץ , 
מול זמרה וינאית - אופראית , קצת שמנונית . הקלטה מצוינת , אך במוצרט 
אני מעדיף את שוורצקופף . רביעיית " אלבן ברג " מנגנת את רביעיות המיתרים 
מס 81 ק . 464 ומס 91 ק . 564 ( " הדיסוננסים " ) בדיסק אי - אם - איי , 
, במחיר מלא , 279947 . הדיסק האחרון , לפי שעה , במכלול רביעיות - 
המיתרים של מוצרט . הנגינה המלוטשת ביותר מכל הביצועים המוכרים לי , בהקלטה 
מעולה , אך נשמעת קצת סטרילית בהשוואה לרביעיית בודפשט , למשל . התזמורת 
הקאמרית " אורפיאוס " מנגנת את הסינפוניה הקונצרטנטית לכינור , ויולה 
ותזמורת במי - במול מזור ק . 463 , ואת הסינפוניה הקונצרטנטית המיוחסת 
למוצרט לאבוב , קלרנית , קרן , בסון ותזמורת במי - במול מזור , בדיסק 
דויטשה גרמופון , , במחיר מלא , 487924 . תזמורת זו , מניו - יורק , 
היא אחד הפלאים של עולם הקונצרטים בעשור האחרון . ללא מנצח , ובדיונים 
דמוקרטיים של הנגנים , היא מגבשת קונספציה ברורה עד לפרט האחרון ומגישה 
ביצועים יפהפיים ומרתקים , מהיידן ועד שנברג . הסולנים בשתי היצירות הם 
חברי התזמורת . נגינה מקסימה . בדיסקים יש לסינפוניה ק . 463 ביצוע שהוא 
הגדול - מכולם : פרלמן וצוקרמן , עם הפילהרמונית הישראלית בניצוחו של מהטה 
( דויטשה גרמופון ) . " מוסיקת לילה קלילה " התזמורת הקאמרית " אמדיאוס " 
מנגנת מקבץ קליל של יצירות מוצרט , החל בביצוע מבודח של " ההלצה המוסיקלית " 
דרך מחולות גרמניים , שיר - לכת וקטעים זעירים , שנגינת כל אחד מהם אורכת 
פחות משתי דקות . משובות עליזות של הגאון . דיסק דויטשה גרמופון , , 
במחיר מלא , 387924 . למרות הדמיון בשם , הדיסק אינו כולל את " מוסיקת 
לילה זעירה " . הסימפוניות מס 41 עד 81 , בנגינת התזמורת הקאמרית של פראג , 
בניצוחו של סר צרלס מאקראס . דיסק " טלארק " מארה"ב , , במחיר מלא , 
24208 - . התוספת האחרונה לפי שעה לסדרת הסימפוניות של מוצרט בניצוחו 
של מאקראס , בנגינה מרכז - אירופית רכה וחמימה , במוסיקליות רגישה ובאיכות - 
הקלטה אדירה . מוצרט היה כבן 51 כשכתב את חמש הסימפוניות . רוח נעורים 
קלילה וקסם של צלילים . קפמאפרקחמשת הקונצרטי לכינור ותזמורת של מוצרט באחד 
מביצועיהם היפים ביותר בכל הזמנים , בשני דיסקים של " פיליפס " במחיר 
הנמוך ביותר , 839224 , . ארתור גרומיו , עם התזמורת הסימפונית הלונדונית , 
בניצוחו של סר קולין דייוויס . הקלטות מלאות - קסם , ונגינת מוצרט מעודנת 
כתחרה . גרומיו הוא אחד הגדולים בנגינת מוצרט , בקונצרטי ובסונטות - לכינור . 
ההקלטות משנות הששים הועברו למסטר דיגיטלי והן נשמעות מצוין . במחיר הנמוך 
זו מציאה של ממש . סימפוניות " הפנר " , " לינץ " ו"פראג " בנגינת הפילהרמונית 
הברלינאית , בניצוחו של קארל בהם . דיסק דויטשה גרמופון , , במחיר הנמוך 
ביותר , 125924 . הקלטות משנות הששים , שנחשבו להמלצה מס 1 , הועברו 
למסטר דיגיטלי ונשמעות יפה . קסם וינאי מן השנים שבהן קארל בהם ויוזף קריפס 
העניקו אותו למאזיניהם מלוא חופניים . במחיר עשרים - וכמה שקלים זו רכישה 
נפלאה . ולטר גיזקינג מנגן את הקונצרטי לפסנתר ותזמורת מס 02 ק . 664 , 
מס 52 ק . 305 , מס 32 ק . 884 , מס 42 ק . 194 , וכן את החמישיה לפסנתר 
וכלי - נשיפה ק . 254 . בקונצרטי מנגנת עם גיזקינג תזמורת " פילהרמוניה " 
מלונדון , בניצוחם של הרברט פון קאראיאן והנס רוסבו . בחמישיה מנגנים אתו 
ארבעת הנגנים הראשיים , סולנים בזכות עצמם ( בקרן מנגן דניס בריין ) , 
של תזמורת " פילהרמוניה " . גיזקינג היה אחד הפרשנים הגדולים של מוצרט ודביסי 
בפסנתר . זה עתה ראתה אור גם קופסה של 8 דיסקים , ובה מכלול המוסיקה לפסנתר - 
סולו של מוצרט בנגינתו . לפני ברנדל ופרחיה זה היה התנ"ך לשוחרי מוצרט בפסנתר . 
ההקלטות משנות החמישים הועברו למסטר דיגיטלי , ונשמעות עתה הרבה יותר טוב 
ממה שנשמעו בתקליטים אריכי - נגן . נגינה שמרנית - קלסית של פסנתרן ענק . 
לאוזן הצעירה אולי תישמע הנגינה קצת מיושנת , אך היופי נשפך ממנה כמו מקרן 
השפע . קופסת שני דיסקים של אי - אם - איי , בסידרת " רפרנס " , , במחיר - 
ביניים , 307367 . ארתור שנבל מנגן את הקונצרטי לפסנתר מס 01 ק . 563 
( לשני פסנתרים ) , מס 91 ק . 954 , מס 02 ק . 664 , מס 12 ק . 764 , 
מס 42 ק . 194 , מס 72 ק . 595 . וכן הסונטות לפסנתר מס 21 ק . 233 , 
ומס 61 ק . 075 , והרונדו ק . 115 . בקונצרטו לשני פסנתרים מנגן עם ארתור 
שנבל בנו , קרל - אולריך שנבל . המנצחים : סר אדריאן בולט , מלקולם סרגנט , 
ולטר זיסקינד וגון ברבירולי . אי - אם - איי כינסה בשלושה דיסקים מלאים 
וגדושים את ההקלטות של שנבל משנות הארבעים , החמישים והששים . הוא היה 
המורה הגדול מכולם בנגינת בטהובן , אך גם מוצרט שלו מעניין ומעמיק . המאזין 
אמור להתעלם מצלילים לא - מדויקים , פה ושם . ניקיון מעולם לא אפיין את 
נגינתו . מלת המפתח היתה " מחשבה " . קופסה של אי - אם - איי בסדרת " רפרנס " , 
, במחיר ביניים , 307367 . 
