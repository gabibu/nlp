חובבי פרחים רבים נוהגים להוסיף כדור אספירין למים באגרטל הפרחים , ומעידים 
כי תוספת זו משמרת את הפחים רעננים למשך תקופה ארוכה . אולם עד לאחרונה 
לא היה בסיס מדעי למעשה זה , וגם כאשר חובבי הפרחים המשיכו לטעון בזכות 
האספירין כ"תרופה " לפרחים , לא היו לכך סימוכין במחקרים . עתה מאשרות 
שתי קבוצות חוקרים , שפעלו בנפרד , כי האספירין אכן משפיע לטובה על הצמח , 
בדרך שלא שיערו קודם לכן . המחקרים האחרונים , שזכו כבר לציטוטים רבים 
בעיתונות המדעית , מראים כי האספירין מגן על הצמח מפני זיהומים של פטריות , 
בקטריות ווירוסים , ומחזק את מערכת החיסון הטבעית שלו . המחקרים מעלים 
גם השערה מרחיקת לכת , לפיה פעולת האספירין על הצמחים זהה לפעולתם של הורמונים 
צמחיים , ועשויה להפעיל גם תהליכים נוספים בצמח . הקשר בין הצמחים לבין 
החומצה הסאליצילית ( המוכרת בשמה המסחרי אספירין ) ידוע זה שנים רבות . 
למעשה שמה של החומצה בא משמו של עץ הערבה , שממנו הפיקו האינדיאנים בצפון - 
אמריקה תרופות נגד כאבי ראש . אולם עד לאחרונה לא הובן תפקידו של האספירין 
שאותו מייצרים הצמחים . במהלך 02 השנים האחרונות בחנו חוקרים רבים את השפעת 
האספירין הסינתטי על צמחים שונים , וגילו כי במקרים רבים הביא האספירין 
לפתיחת נקבוביות העלים בצמחים , לגידול מהיר יותר של עלים , ולעתים אף 
לגידולם של פרחים . הממצא הראשון שקישר את האספירין הטבעי של הצמח עם פעילותו , 
בא ממחקר של צמח מוזר למדי שושן הוודו ( ) . לצמח זה פרח גדול דמוי 
חצוצרה שמשך את תשומת לב החוקרים , כאשר התגלה בשנת 5891 שהוא פולט חום 
רב במיוחד לקראת ההפריה . החום מאדה תרכובות המעלות צחנה של בשר נרקב , 
וריח זה מושך אל הצמח זבובים המשמשים כמעבירי האבקה . המחקרים על תהליך 
ההתחממות יוצא הדופן של שושן הוודו , העלו כי קצב הנשימה של הפרח בעת ההתחממות 
הוא כה מהיר שאפשר להשוותו לקצב הנשימה של ציפור יונק הדבש בעת מעופה . שנתיים 
לאחר שהתפרסם המחקר על " תנור החימום " של שושן הוודו , הצליחה קבוצת 
חוקרים במעבדות למחקר חקלאי של חברת הכימיקלים דו - פונט בארה"ב לפתח שיטות 
מעקב ואנליזה כימיות מפותחות כדי לעקוב אחר התהליך . החוקרים , בראשות 
לילה ראסקין , גילו כי זמן קצר לפני התלהטות הפרח קופצת רמה החומצה הסאליצילית 
פי 001 מאשר הרמה הרגילה . במחקר שהתפרסם בשבועון המדע " נייצר " ( כרך 
732 , עם 106 , 1 ) , מציגים החוקרים מנגנון שבו העלייה ברמת האספירין 
הטבעי של הפרח היא המפעילה את תהליך ההתחממות . מחקרם של ראסקין ועמיתיה 
קישר אמנם את האספירין הטבעי למערכת הורמונלית של הפעלת מנגנון פיסיולוגי , 
אולם הדבר נגע לפרח אקזוטי מיוחד . השאלה בדבר תפקיד האספירין בצמחים שכיחים 
יותר , נותרה פתוחה . עתה נראה כי פוענח חלקו של האספירין בצמח , והחוקרים 
משוכנעים כי הוא קשור למערכת החיסון הטבעית . לצמחים יש מערכת חיסון טבעית 
השונה מאוד ממערכת החיסון המוכרת לנו . בעיקרה זו מערכת המעבירה " אותות 
כימיים " אל חלקי הצמח כאשר הוא נתקף על ידי פטריות או בקטריות , וחלקי 
הצמח הבריאים מפיקים בעקבות אותות אלה חלבונים , שהם תרופות טבעיות , הלוחמים 
במחלה . המנגנון של העברת האותות הכימיים ויצירת החומרים המגינים כמעט שלא 
היה מוכר לבוטנאים עוד בשנות ה07 . ב9791 התגלה רמז מבטיח באשר למנגנון 
החיסון של הצמחים , ורמז זה היה אף הוא מבוסס על אספירין . בניסויים בבריטניה 
הצליחו חוקרים שהזריקו אספירין לצמחי טבק לשפר את עמידותם בפני וירוס פסיפס 
הטבק . נראה היה שהאספירין עורר את ייצורם של שורה של חלבונים הנלחמים במחלות 
הצמח . לאחר גילוי העלייה ברמת האספירין בשושן הוודו , החל ראסקין , יחד 
עם תלמידי מחקר באוניברסית ניו גרסי , במחקר מפורט יותר על הימצאות האספרין 
הטבעי בצמחי הטבק . החוקרים מדדו את רמת החומצה הסאליצילית בצמחי טבק בריאים 
לפני ואחרי שזוהמו בווירוס פסיפס הטבק . עוד לפני שהתגלו סימנים לזיהום 
בווירוס , ולפני כל הפרשת חומרי תגובה , התברר כי רמת האספירין הטבעי בצמחים 
אלה עלתה פי חמישה , ועלייה זו הפעילה את ייצור החלבונים הנלחמים במחלה . 
במחקר שהתפרסם בשבועון המדע " סאיינס " ( כרך 052 , עם 200 , 1 ) מציינים 
החוקרים בראשות ראסקין , כי העלייה בכמות האספירין איפיינה רק את זני הטבק 
העמידים בפני המחלה , וכי רמות האספירין בצמחים שאינם עמידים בפני הווירוס 
כמעט שלא השתנו . קבוצת החוקרים השנייה , שמחקריה מקשרים את האספירין עם 
מנגנון החיסון של הצמח , פעלה במעבדות סיבה - גייגי בבזל . הקבוצה , 
בראשות פייר מטרו , בחנה את הנעשה בצינורות השיפה ( צינורות הולכת הסוכרים ) 
של מלפפונים כדי לעקוב אחר האותות הטבעיים המפעילים את מנגנון העמידות בפני 
מחלות . לדברי מטרו , כפי שצוטטו בשבועון " ניו סאיינטיסט " , נמצא ריכוז 
החומצה הסאליצילית בשיפה " בטעות " , שכן לחוקרים " לא היה מושג מוקדם 
על אודות טיבו של האות " . החוקרים גילו את הגידול בכמות האספירין הטבעי בצמחי 
המלפפון , קודם שאפשר היה לזהות סימנים של מחלה או של תגובה למחלה . לדברי 
מטרו , ייתכן שעתה תפנה סיבה - גייגי לפיתוח גישה חדשה להגנת צמחים מפני 
מחלות , שתהיה מבוססת על חומרים המפעילים את המערכת החיסונית של הצמח . 
גישה אחרת לשיור עמידות הצמחים עשויה להיות הכפלת הגנים האחראים לייצור 
החומצה הסאליצילית בצמחים , כך שהם יפיקו כמות גדולה יותר של האספירין הטבעי ; 
או שינויים דומים בבקטריות החיות סביב שורשי הצמח כדי שאלה יספקו את החומר . 
שתי קבוצות החוקרים מתייחסות למחקרים החדשים בזהירות , ומבהירות שמדובר 
רק בצעד ראשון בפענוח תפקידו של האספירין במערכת החיסון הטבעית של הצמח . 
בין היתר , מציין מטרו , כי בידי קבוצת החוקרים בבזל עדויות המראות שלחומצה 
הסאליצילית חשיבות גם בהתגוננות הצמח מפני תנאי סביבה קשים . מכל מקום , 
נראה שתפקיד האספירין כהורמון צמחי ייחשף במחקרים רבים כבר בעתיד הקרוב . 
