גשר אלנבי היה השבוע ריק מנוסעים . הממשל הישראלי חסם למעשה את הכניסה לשטחים , 
והתיר מעבר רק במקרים בעלי אופי הומניטרי . ביום שלישי עלה מן הגשר אל 
המסוף הגדול של הערבים הנכנסים לשטחים רק אוטובוס אחד , ובו 54 איש . למסוף 
המעבר של התיירים שבסמוך הגיעה נוסעת אחת : נזירה ממזרח ירושלים . בתחילת 
השבוע עברו בו מעט עיתונאים זרים . בימים הטובים של לפני האינתיפאדה , היו 
תקופות שבגשר עברו אלפים מידי יום . האינתיפאדה הורידה את מספר העוברים 
בגשרי הירדן ביותר מ%05 . המשבר במפרץ שיתק את התנועה בגשרים עוד יותר , 
והמלחמה הפסיקה את המעבר כמעט כליל . קציני צה"ל בודקים אישית כל מקרה , 
ומתירים רק למעטים להיכנס . ערב המלחמה היה גידול מועט במספר הנכנסים . 
רובם אמרו שאינם חושבים שבשטחים בטוח יותר , אבל בימי מתח וחרדה טוב יותר 
להיות בחיק המשפחה . עכשיו נוסע רק מי שבאמת מוכרח . עוברים כמה עשרות 
מידי יום . קשה לצאת מהשטחים מפני שבכל האזורים יש עוצר , וכמעט בלתי אפשרי 
להגיע לממשל הישראלי ולקבל את האישורים הדרושים . להיכנס אי אפשר בגלל ההגבלות 
הישראליות . מפקד הגשר אומר שהרשה להיכנס לילדה שהובהלה לטיפול רפואי בישראל . 
לשניים שבאו להלוויה של בן משפחה . לאישה שביקשה לטפל באביה החולה . ולאחרים 
שהיו באמת מוכרחים לבוא הביתה . הוא מאפשר לשוחח עם מעט מהנכנסים , ואני 
נטפל אליהם בשעה שאנשי הביטחון והמכס בודקים את חפציהם . צעיר מחברון למד 
שלוש שנים באמריקה , וחזר לפני זמן מה לרבת - עמון . אחיו שמתגורר שם הפציר 
בו להישאר בירדן עד שיחלוף המשבר ; אבל הוא פחד שיאבד את תעודת הזהות הישראלית 
שלו ( תעודה של השטחים ) , שתוקפה פג אחרי שלוש שנים . לכן מיהר לחזור . 
הוא ממעט בדיבור וחושש לענות על שאלות אקטואליות . שאלתי אותו איך האווירה 
בירדן והוא ענה , קר מאוד , כאילו שאלתי אותו על מזג האוויר . אישה מבית - 
חנון שבצפון רצועת עזה חוזרת להיות כאן עם ילדיה אחרי שביקרה את בעלה ברבת - 
עמון . אני שואל , מה הוא עושה שם ? והיא חוזרת על השאלה , מה הוא עושה 
שם ? גירשו אותו מכאן , עוד לפני 02 שנה . ומאז היא נוסעת אליו כל שנה , 
וכבר ילדה לו כאן שבעה ילדים . אישה אחרת מבוגרת , עם אחת מבנותיה : 
הן נוסעות לביתן בגבל - מוכאבר שבדרום ירושלים . שנים אחדות גרו בכוויית . 
עם כניסת הצבא העיראקי עזבו לבני משפחה שגרים בבגדד , והאב חזר לירושלים . 
אחר כך עברו לרבת - עמון ונשארו שם . חשבו שיוכלו לשוב לכוויית ועכשיו 
נואשו . פלשתינאים רבים עזבו את כוויית אולם רבים יותר נשארו שם . מי שעזב 
הם אלה שהיו עובדים ארעיים ובמשרות נמוכות . מי שנשאר הם פלשתינאים שמתגוררים 
שם כבר עשרות שנים , אלה שיש להם משרות קבועות , כמו מורים ורופאים , 
ויש להם שם רכוש . הם לא עזבו מפני שאין להם לאן ללכת , והם מפחדים שיפסידו 
את כל עולמם . האישה מגבל - מוכאבר באה לגשר עם עשר מזוודות עמוסות בכל חפצי 
הבית . כך גם הסטודנט שחזר לחברון . בעבר היו רוב העוברים בגשר נושאים 
מזוודה אחת ותיק צד , כמי שנוסע לביקור קצר . בין הנוסעים השבוע ראיתי 
רק אחד כזה . תושב מן הכפר דיר - ניזאם שממערב לרמאללה . הוא עבר ניתוח 
גב בבית חולים ירדני ושהה שם כמה שבועות . שנים רבות עבד בבית חרושת לטקסטיל 
ברמת - גן , והוא מדבר עברית טובה . אני שואל אם שמע שרמת - גן הופצצה 
בטילים והוא עונה כמצטדק : מה אני אגיד לך שלא שמעתי ? כן שמעתי , מה 
לעשות . אחר כך הוא מוסיף כמה משפטים השמורים לשיחות כאלה : " . . 
. מספיק עם המלחמות . . . צריך שיהיה שלום " וכדומה . הוא מספר שבצדו 
השני של הגשר ממתינים מאות מתושבי השטחים שמבקשים לחזור הביתה . רבים נוסעים 
כל בוקר מרבת - עמון לגשר , ובצהריים חוזרים על עקבותיהם מפני שהממשל הישראלי 
לא נותן להיכנס . הוא עצמו נסע שלוש פעמים עד שהתמזל מזלו ועבר . בדרך חזרה 
מן המסוף אני נכנס פעם נוספת לחדר המפקד , שבימים האחרונים נוספו לו פריטים 
חדשים . ערימות של מסכות אב"ך וערכות מגן שהוחרמו מערבים מזרח - ירושלמים , 
שיצאו לירדן ורצו לקחת אותן עמם . אומרים שבירדן אפשר לקבל עבורם מחיר 
גבוה . אולם את המידע המלא על הגשר ועל כל פינה בשטחים אפשר לקבל ביציאה 
מהגשר , ליד מזנון נהגי המוניות . חרף העוצר הכללי יש להם אישורי תנועה , 
והם באו ביום שלישי בבוקר לגשר מרפיח , מחאן - יונס , מחברון ומקלקיליה . 
הנושא שדובר בו במזנון היה הטיל שפגע בערב הקודם בכפר דיר - בלוט . " נכון , 
כולנו מרוצים מן הטילים " , אומר אחד מהם , " סוף סוף יש שליט ערבי שמעניש 
את הישראלים על מה שהם מעוללים לנו כל השנים " . נהג מרמאללה מספר שאצלו 
באזור קוראים לטילים " אבו - ליל " ( אבי הלילה ) . לדבריו מכל כפר 
בשומרון ראו אותם בלילה נוחתים על תל - אביב . הם שואלים אותי כמה זמן עוד 
יימשך העוצר בשטחים ומתלוננים : החנויות התרוקנו וגם שמסירים את העוצר כדי 
שנוכל לעשות קניות מתברר שאין מצרכים : מוצרי חלב למשל נגמרו לגמרי . בעזה 
מאפשרים רק לנשים לצאת בזמן ההפסקות בעוצר , ובבתים רבים הנשים לא רגילות 
לצאת לקניות והן חוזרות בידיים ריקות . גם הכסף אוזל , ובלי עבודה בישראל 
הם ירעבו . אני אומר שאם הם שמחים על הטילים מה הפלא שמגבילים אותם בעוצר 
ממושך . נהג ממזרח - ירושלים אומר , בסך הכל רוצים לחיות . אתמול אחד מילדיו 
הקטנים חש ברע והוא לקח אותו לקופת - חולים . עמדו בתור ויהודי אחד הצביע 
עליהם ואמר : רק במדינת ישראל יכול להיות דבר כזה , כלומר שייתנו טיפול 
רפואי לאויבים . הנהג ענה לו שהוא שילם את המסים לקופת - חולים ומגיע לילד 
לקבל טיפול , והיהודי אמר בטח , כל הלילה עמדתם על הגג ומחאתם כף לטילים 
עד שהילד הצטנן . כולם צוחקים . נהג מטול - כרם מספר שבגלל העוצר לא קוטפים 
תפוזים ובננות ולא אוספים ירקות . ונהג מעזה אומר שהממשל דווקא מאפשר לפלאחים 
לצאת לשדות , וגם המרעה נמשך כרגיל . מסתבר שמעט יצוא חקלאי ממשיך לעבור 
בגשר . השבוע עברו למזרח הירדן עשרות משאיות עם הדרים ובננות . עוד מנסים 
לברר אצלי אם יחלקו עוד מסכות גז בשטחים , ואני שואל אם הם מפחדים . התשובות 
מסויגות . בסך הכל הטילים לא מכוונים נגדם והרי : " מי שהגיע שעתו למות 
לא יעזור לו מאומה " , אימרה עממית נפוצה שאומר נהג אחד מבית - לחם שמראה 
לי את המסכה שקיבל ומוסיף : ליתר ביטחון לקחתי . הוא מלווה אותי בדרך חזרה 
ליריחו ומשם לירושלים . 
