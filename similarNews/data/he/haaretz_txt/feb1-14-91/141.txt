זו בלי ספק התמונה המפורסמת ביותר בתרבות האנושית , וגם מי שלא ראה אף פעם 
את המקור או אחת הרפרודוקציות הרבות שלו יודע שהיא מחייכת , ואיש אינו יודע 
מדוע . המונה ליזה תלויה בלובר בפאריס , ומי שראה את התמונה יודע עד כמה 
היא פחות מרשימה מן המודעת לה , שהיא חלק מן המכנה המשותף התרבותי הרחב . 
מלבד החיוך החידתי , מלווה את התמונה גם החידה בדבר זהות המודל ששימש את 
לאונרדו . ההנחה הרווחת היא שזהו דיוקנה של ליזה , אישתו של סוחר מפירנצה , 
פרנצסקו דל גיוקונדו . הכל הגיוני כאן : גם השם ליזה , וגם שם המשפחה 
גיוקונדו , וגם ואסארי טען כך ב"חיי האמנים " שלו . אבל חוקרי אמנות קיימים 
כדי להטיל ספק בעובדות הגיוניות : הם טענו שואסארי פירסם את ספרו בשנות 
ה04 של המאה ה61 , כ02 שנה אחרי מות לאונרדו , ובעצמו לא ראה את התמונה . 
חוקרים אחרים טענו שדיוקנה של מונה ליזה הלך לאיבוד , ומה שתלוי בלובר 
הוא דיוקנה של איזבלה דאסטה , קונסטנצה דאוואלס או אחת מפילגשיו של גיוליאנו 
דה מדיצי . ניתוח התמונה שנעשה באמצעות מחשב בארצות הברית הוליד את הסברה 
כי התמונה התלויה בלובר היא של גבר הלבוש בגדי אישה . המסתורין הללו מתקרבים 
לפתרון . " ברלינגטון מגזין " יפרסם בגיליונו הבא את צוואתו של גיאן גקומו 
קפרוטי די אוואנו , הידוע בכינוי סאלאי . הוא היה תלמידו של לאונרדו מגיל 
עשר , תחילה בסטודיו בפירנצה ואחר כך בקלו , צרפת . הוא מת ב4251 , כמה 
שנים אחרי לאונרדו , ואחיותיו ניהלו מאבק משפטי סביב צוואתו . פרטי המאבק 
המשפטי והצוואה נמצאו בארכיונים במילנו , על - ידי החוקרת האמריקאית גניס 
של והחוקר האיטלקי גרציוזו סירוני . בצוואה מפרט סאלאי את התמונות שלאונרדו 
נתן לו : תמונה הידועה כלדה " , תמונה של אנה הקדושה , ותמונה הידועה כ"לה 
הונדה " . " לה הונדה " הוא קיצור איטלקי מקובל ל"לה גיוקונדה " , ובגרסה 
מאוחרת יותר של הצוואה מזוהה התמונה בשם האמיתי . פירושו של דבר שהדיוקן 
המפורסם הוא אכן של ליסה , אישתו של גיוקונדו . משמעות הגילוי היא שהתמונה 
צוירה כנראה בראשית המאה ה61 ולא בין 3151 ל6151 , כשלאונרדו היה כבר בצרפת . 
עד עתה סברו שתמונת מונה ליזה ותמונת הילד עם אנה הקדושה נלקחו לאוסף המלכותי 
הצרפתי מביתו של לאונרדו בקל . זה לא הסביר מדוע יש כל כך הרבה העתקים של 
התמונה בצפון איטליה . הצוואה גם מלמדת משהו על ההערכה בכסף שהיתה לתמונות 
אלה של לאונרדו בזמנן . את רוב התמונות שבצוואה הוא מעריך ב52 לירות , 
אבל התמונה של אנה הקדושה מוערכת ב005 לירות , התמונה של מונה ליזה ב050 , 
1 והתמונה של לדה ב010 , 1 לירות . המחיר מלמד שמדובר באוריגינלים , לא 
בהעתקים . במחיר של מונה ליזה , על - פי הצוואה , היה אפשר באותם ימים 
לרכוש בית מידות במילנו . " אובזרוור " , המדווח על גילוי הצוואה , אומר 
כי מחיר כזה שווה ערך לבית שערכו חצי מיליון ליש"ט בלונדון של היום . מונה 
ליזה היום אם יש לה מחיר בכלל שווה כנראה הרבה יותר , אבל ספק אם יש אמנים 
רבים בני - זמננו שתמונתם מוערכת במחיר כזה , בחייהם . הצוואה מעוררת , 
עם זאת , מסתורין חדשים . עד עתה היה ידוע על רישומים שעשה לאונרדו ללדה , 
אבל המחיר לתמונת לדה בצוואה של סאלאי מלמד שהיתה כנראה תמונת שמן כזו , 
שאיש לא ידע עד עתה על קיומה . אחרי שיש ודאות לגבי זהותה של מונה ליזה , 
אפשר להתחיל לחפש את תמונת לדה האבודה . 
