בכנס בנושא זכויות אנוש שהתקיים השבוע באוסלו אמרו נציגי המדינות הבאלטיות 
כי נשיא בריה"ם מיכאיל גורבצוב הוא כיום בבחינת " מת פוליטי " . לטענת הנציגים , 
במערב עדיין אין יודעים זאת למרות שמדינות המערב מתחילות להתפכח מתסמונת 
ה"גורבימאניה " . קפידבינהעיתון " סובייטסקאיה ראסיה " , שהפך לשופר הצמרת 
השמרנית - צבאית , פרסם ביום חמישי מאמר מאת המרשל אחרומאייב , יועצו הצבאי 
של גורבצוב , תחת הכותרת " להיות או לא להיות " . המרשל מאשים חוגים אנטי - 
קומוניסטיים ופלגניים בהכרזת מלחמה גלויה בנשיא גורבצוב ובמוסדות המדינה 
הסובייטית . לדברי אחרומאייב , בראש המאבק ניצבים נשיא הרפובליקה הרוסית 
בוריס ילצין , ראש עיריית לנינגראד אנטולי סובצאב , ראש עיריית מוסקווה 
גבריל פופוב , ההיסטוריון יורי אפאנסייב וחברי הסיעה הבין - אזורית בסובייט 
העליון , שמטרתם לפרק את בריה"ם לתריסר מדינות . המרשל מזהיר כי ילצין ומנהיגי 
הבדלנים במדינות הבאלטיות מבקשים לערב את האו"ם בעניינים הפנימיים של בריה"ם , 
וכי קריאתו של ילצין להקמת צבא רוסי היא מרד גלוי . ארגון שביתות והפגנות 
מהווים התגרות גלויה בחוקת בריה"ם ובמוסדותיה . כקומוניסט ותיק אומר אחרומאייב , 
כי על הנהגת בריה"ם להבין כי תתייצב בפני השאלה " להיות או לא להיות " 
אם תשלים עם מעשי החתרנות נגד עצם קיומה של בריה"ם כמעצמה מאוחדת ומלוכדת . 
קפידבינתעמולה ברחובות מוסקווה מדגישה כי בצוות המוחות של בוריס ילצין מצויים 
יהודים רבים כדי להטיל ספק בנאמנותם לעם הרוסי . חבר הפרלמנט הלאטווי , 
אנדריאס פונטאלאויס , אמר כי בלאטוויה חיים כיום 002 אלף יהודים . בריגה 
נפתח לפני שנתיים בית הספר היהודי הראשון בבריה"ם . לפני חצי שנה קיבל הפרלמנט 
הלאטווי חוק המעניש הסתה אנטישמית ואוסר על קיומן של מפלגות או ארגונים המסיתים 
נגד יהודים . 
