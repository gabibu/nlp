החורף הזה התחיל כחורף נורמלי . ב8 בנובמבר נע לעבר ישראל שקע ברומטרי מפותח , 
ובמשך ארבעה ימים ירדו גשמים כמעט בכל הארץ . באמצע נובמבר אפשר היה לומר 
כי הכמויות שירדו אמנם קטנות מהכמויות הצפויות על פי הממוצעים אך ממילא 
מדידה על פני חודש אחד של חורף אינה משמעותית . אנשי השירות המטאורולוגי 
השלימו את הכנת התחזית העונתית וקבעו כי שלושת חודשי החורף דצמבר , ינואר 
ופברואר יהיו גשומים יותר מן הממוצע , והחזאים בשבשבת בחנו מפות סינופטיות 
יומיות בחיפוש אחר מערך לחצים שיביא ענני גשם עבים אל חופי ישראל . קרני 
השמש ששזפו את הארץ באמצע נובמבר עדיין הוגדרו כ"מזג אוויר נאה " . ככל שחלפו 
הימים בנובמבר הפך מזג האוויר הנאה למזג אוויר יבש וחם והחקלאים , שנלאו 
מלהמתין לחסדי שמים , החלו פותחים את הברזים במערכות ההשקיה . מאגרי המים 
העיקריים של ישראל , הכינרת ומאגרי מי התהום של מישור החוף ואגן ירקון - 
תנינים , התקרבו במהירות אל הקו האדום . חודש דצמבר לא מימש את תקוות החזאים 
ולמרות משאלות הלב של אנשי שבשבת , ש"הנה , הנה מגיעה חזית קרה " , נמשך 
מזג האוויר האביבי . מערכות לחץ האוויר לא יצרו את הזרימה הצפונית החיונית 
של אוויר קר בגובה של חמישה ק"ם , והשקעים המועטים על פני השטח נראו כמהתלים 
בחזאים : בכל פעם שנראה היה כי חזית קרה נושאת גשם מתקרבת לאזורנו חג השקע 
צפונה וחלף , כשהוא ממטיר גשמים כבדים , על צפון - מזרח טורקיה . דצמבר 
חלף עבר לו , וכל שתרמו השמים היו טיפות אחדות שהתאדו עם פגיעתן בקרקע . 
מערכת לחץ האוויר הציבה כעין סכרים של לחץ גבוה שמנעו את חדירת האוויר הקר 
והיווצרות ענני הגשם . היובש והחום התאימו למערך לחצי אוויר האופייני לחודש 
אוקטובר , לא לדצמבר . באמצע דצמבר החליטו בנציבות המים להפסיק כל שאיבה 
מן הכינרת , שהגיעה כבר למפלס של מינוס 69 . 212 מטר ארבעה ס"ם מן הקו 
האדום החדש ו69 ס"ם מתחת למה שהוגדר קו אדום עד לפני שלוש שנים . רוחות 
מזרחיות יבשות המשיכו לאדות מים מפני האגם , ובבארות במישור החוף ובאזור 
מקורות הירקון המשיך מפלס מי התהום לרדת כאשר ההידרולוגים מזהירים מפני סכנת 
המלחת הבארות אם תימשך השאיבה . לאחר פרסום דו"ח מבקרת המדינה , שהצביע 
על המחדלים שבעטיים היו המאגרים ריקים בתחילת החורף , החליטו בנציבות המים 
על קיצוץ דרקוני במכסות החקלאים , כך נקבע , יקבלו השנה רק % 04 ממכסות 
המים הקודמות . אבל ככל שהתמשכה עונת היובש הירוקה אל מעבר ל0991 התחילו 
מהנדסי מקורות לפקפק גם ביכולתם לספק את אותם % 04 . לקראת אמצע ינואר היה 
ברור לאורי כהן , סמנכ"ל להנדסה במקורות , כי במפלס הנוכחי לא תוכל החברה 
לספק גם את המכסות המקוצצות . פשוט לא היה מהיכן לשאוב מים . עצירת הגשמים 
הממושכת הפכה כבר מזמן לבצורת קשה הקשה ביותר שנרשמה בישראל ב441 השנים 
שחלפו מאז החלו למדוד את כמויות הגשם בירושלים . בתלמוד נאמר ( תענית , 
י"ח , י"ב ) " שפסקו גשמים בין גשם לגשם ארבעים יום מתריעין עליהם מפני 
שהיא מכת בצורת " וכאן נמשכה עצירת הגשמים , למעט כמה טפטופים , שבעים 
יום ! החזאים בשירות המטאורולוגי , ונציגיהם על המרקע , המשיכו להיתלות 
בכל שבב תקווה וניסו לחלוב בדיבורים כל שקע רדוד אבל השקעים המשיכו לנוע 
צפונה ומערכת לחץ נמוך מעל ים סוף המשיכה לחשוף את פרדסי ישראל לרוח מזרחית 
יבשה . ואז פג האולטימטום של מועצת הביטחון . יומיים לאחר שפרצו הקרבות 
במפרץ , בזמן שחזאי שבשבת אכולי האכזבות הורדו מן המרקע והשירות המטאורולוגי 
החל להעביר תחזיות רק ל"גורמים מוסמכים " , החלו החזאים לראות את השינוי 
המתקרב . כאילו יד ענקית הזיזה את מערכת הלחצים בגובה רב ופתחה את הסכרים 
שחסמו את כניסת האוויר הצפוני הקר אל ישראל . על המפות הסינופטיות הלאה היתה 
רשומה , בסימנים של איזוברים וכיווני רוח , מלה אחת : גשם . אבל את התחזית 
הזו כבר אסור היה למסור . ב02 בינואר 17 יום לאחר פרק הגשם של תחילת נובמבר 
החלו מדי הגשם בתחנות המדידה להתמלא מים . גל אחר גל הגיעו ענני קומולונימבוס 
ענקיים אל חופי הארץ , נדחפים על - ידי האוויר הקר שמאחוריהם וממטירים גשמים 
עזים . איש אינו יכול לקשר בין אירועי המפרץ להתחדשות הגשמים וממילא על - 
פי התיאוריות הפיסיקליות החדשות מזג האוויר הוא תופעה של כאוס , שבה יכול 
שינוי זעיר לגרום לשינויים אדירים , או כפי שמציגים זאת מנסחי התיאוריה 
: תנועת כנפיו של פרפר על ההימלאיה יכולה להשפיע על היווצרות טורנדו בקנזס " . 
הקשר , גם אם הוא קיים , הוא מסוג הדברים שאינם ניתנים להוכחה . הניסיונות 
לקשור בין מלחמות לגשמים יכולים אולי להניב מתאם סטטיסטי אבל מתאמים סטטיסטיים 
טיפשיים אינם בלתי מוכרים . " מבחינה מטאורולוגית החורף הזה פשוט התחיל 
ב02 בינואר " , מסביר צבי אלפרסון מן השירות המטאורולוגי . מאז ועד כתיבת 
שורות אלה חלפו יותר משבועיים של גשם למעט הפוגה קצרה ב82 בינואר . גשם 
חורפי אמיתי שהמטיר במהלך עשרת הימים האחרונים של ינואר 421 מ"ם של גשם על 
תל - ביב לעומת כמות ממוצעת של 04 מ"ם הצפויה לפרק זמן זה . גם בשאר אזורי 
הארץ התמונה דומה : עשרת הימים האחרונים של ינואר תרמו כמויות גשם הדומות 
לכמות הצפויה במהלך כל החודש . בסך הכל הצליחה סופת הגשם הזו להביא את מאזן 
הגשמים לכ%06 עד % 07 מן הכמות שהיתה אמורה כבר לרדת רחוק מלהיות מספיק , 
אבל טוב לאין שיעור מאשר המצב לפני שבועיים . אם יימשכו הגשמים יוכל משק 
המים לעמוד בהספקת המכסות המקוצצות על הגדלת המכסות אין כלל מה לדבר גם 
אם הגשם הזה יימשך עד אפריל . מפלס הכינרת עלה ב12 ס"ם , שהם 03 מיליון 
מ"ק , ומפלס הבארות באגן ירקון תנינים עלה ב03 ס"ם , המייצגים כמות דומה . 
( מפלס הבארות במישור החוף טרם הגיב לגשמים האחרונים , שכן מהירות הזרימה 
של המים בחול היא אטית מאוד ) . מאגרים עיליים אחרים טרם התמלאו , והגירעון 
שנצבר בשנים של שאיבת יתר רחוק משיפור . כאמור , אין השירות המטאורולוגי 
מפרסם תחזיות לא לטווח ארוך ולא לטווח קצר וקשה לדעת אם צפויה עתה תקופת 
יובש חוזרת . אבל אם לשפוט על - פי נתונים משנים קודמות , נראה שפרקי גשם 
עזים וממושכים במיוחד , כמו הנוכחי , נוטים לייצב מערכות מזג אוויר הממשיכות 
להזרים ענני גשם נוספים . מכל מקום , את עונת הגשמים אפשר יהיה לסכם רק 
בתחילת מאי , ועד אז אפשר רק לקוות שמזג האוויר הגשום והנאה הזה יימשך . 
