" אחד האבסורדים המלווים את הנעשה בדרום - אפריקה מאז שחרורו של נלסון מאנדלה 
מהכלא , הוא שעד כה נפגש המנהיג השחור עם כל פורום או אישיות ציבורית , 
למעט מנהיג שחור אחר , רב - השפעה לא פחות מאנגוסוטו בותלזי . בכל שנות 
האפרטהייד לא נהרגו בדרום - אפריקה שחורים כה רבים כמו בשנים האחרונות , 
במאבק בין תומכי מאנדלה לאנשי בותלזי , בני הזולו . אולם בשבוע שעבר , 
נפגשו סוף - סוף שני האויבים הוותיקים ואף יצאו בהכרזה משותפת הקוראת להפסקת 
פעולות האיבה , שהפכו למעשה למלחמת אזרחים . לדבריהם הביאו השיחות לפריצת 
דרך של ממש . הימים הבאים יהיו מבחן חשוב לכך . לעתים מרשים לעצמם " משקיפים " 
למיניהם להתבטא ברשעות לא מעטה על עניינים מרוחקים , במיוחד כאשר הם מרגישים 
כי ההתבטאות לא תגרום תגובה שתפגע בהם . כך היה , למשל , עם שחרורו של 
נלסון מאנדלה . בין שלל הניתוחים והפרשנויות במערב אפשר היה לשמוע גם הערכות 
על " תסכול " בקרב " מקורביה " של ויני מאנדלה , בעקבות השחרור . בבת 
אחת כך אמרו הופנו הזרקורים מוויני , שבנתה עצמה על בסיס המיתוס של מאנדלה . 
עם שחרורו שוב לא היה צורך בסיקור שוטף של פעילויותיה והתבטאויותיה , ואפשר 
לגשת לנלסון מאנדלה עצמו . אולם נקודת השפל בקריירה של ויני מאנדלה לא היתה 
בעת שחרור בעלה , אלא זמן מה קודם לכן , בעטיה של פרשה עגומה שנסיבותיה 
לא הובררו עד עצם היום הזה . באותה תקופה נודע כי שומרי ראשה של ויני בסווטו , 
שנודעו בכינוי " קבוצת הכדורגל של ויני " , רצחו נער שחור . האהדה בקרב 
השחורים כלפי ויני , סמל המאבק במשך שנים ארוכות , נגוזה . מאז התפרסמו 
ידיעות רבות על מעשי שחיתות של ויני ומעשי אלימות שלה ושל אנשיה . הד לפרשת 
הרצח , ולימים בהם עמדה הגברת מאנדלה בחזית המאבק , יישמע מחר , ביוהנסבורג , 
עם פתיחת משפטה של ויני , המואשמת בתקיפת פעילים שחורים בגיל העשרה . 
משפט אחר , המעורר תשומת לב רבה בחלק אחר של העולם , הוא משפטם של פקידים 
בכירים במפלגה הקומוניסטית ושוטרים המואשמים בטבח ההמוני שבוצע במפגינים 
בטימישוארה , ב " מהפכת חג המולד " בעיר , בדצמבר 9891 . מחר יתחדש המשפט , 
שהחל לפני זמן רב . בכל דיון נחשפו פרטים חדשים ומעורבות של אישים נוספים 
בהרג המזעזע . פעילים למען זכויות האדם כבר מאשימים כי השלטונות מנסים למנוע 
חשיפת פרטים שונים העלולים לפגוע באישים המכהנים גם כיום בתפקידים בכירים . 
המצב ברומניה הוא כה קשה , עד כי עולה חשש כי עניינים שיצוצו במהלך המשפט 
עלולים להצית מהומות אלימות . משפט מרתק לא פחות , המתחדש גם הוא ביום ו 
השבוע , הוא משפטו של ניק צאושסקו , בנו של הרודן המודח . נער השעשועים 
הסדיסט הפך לאדם מרצין בעל זקן . השלטונות אינם נוטלים סיכון , ותיגברו 
מאוד את אמצעי הביטחון בבוקרשט . ברומניה גובר כוחן של התנועות הקוראות 
לטיהור הצמרת מאנשי צאושסקו ולטיהור רומניה בכלל מבני משפחת צאושסקו . בכלא 
עדיין ממתינים האח ולנטין והאחות זויה להמשך משפטם . כאשר נכנס גורג בוש 
לתפקידו העריכו רבים כי נעליו של רונלד רייגן גדולות ממידותיו בכמה מספרים . 
לא חלף זמן רב ובוש הוכיח כי ניתן להצליח בתפקיד , גם בלא עזרתה של אסטרולוגית . 
הישגיו המרשימים של בוש , שבפרק זמן קצר הצליח להאפיל על מנהיגותו של רייגן , 
אינם מונעים מהנשיא לשעבר להוסיף ולרכוב על גלי אהדה מתקופת נשיאותו . 
אירוע השיא , שיזכה לסיקור המתבקש , ייערך ביום ד הקרוב רונלד רייגן יחגוג 
את יום הולדתו ה08 . האירוע הנוצץ ייערך בלוס - אנגלס בהשתתפות סלתה ושמנה 
של העיר . באירוע שכזה אפשר לחשוב על אישיות אחת בלבד שעשויה להיות אורחת 
הכבוד : אישיות בעלת שיעור קומה עולמי , דמות החשה הזדהות מוחלטת עם רייגן 
ועם תפיסת עולמו מרגרט תאצר . ואכן , ראש הממשלה הבריטית לשעבר ובעלה 
דניס ישתתפו במסיבה . בבריטניה , כידוע , ממנה המלכה את הארכיבישוף של 
קנטרברי , הלא הוא ראש הכנסייה האנגליקנית . אולם המינוי נעשה רק על סמך 
המלצה של ראש הממשלה . בתקופת כהונתה של תאצר שררו יחסים מעניינים בין גברת 
הברזל לבין הד"ר רוברט ראנסי , ראש הכנסייה . תחת הנהגתו נבלמו כל הניסיונות 
להכניס חידושים בכנסייה , כגון הסמכת נשים לכמורה . השבוע מסיים ראנסי 
את כהונתו וישב בפעם האחרונה בראש הסינוד של הכנסייה בלונדון . עם גבור 
הלחץ על סדאם חוסיין התפרסמו ידיעות לפיהן הבריח העריץ העיראקי את בני משפחתו 
לחו"ל . מכמה מקורות נמסר כי משפחת אל - תכריתי שוהה בזימבאבווה . משבר 
המפרץ הוא אחד הנושאים העיקריים על סדר יומה של פסגת הארגון לאחדות אפריקה , 
שיתכנס בהאראה , בירת זימבאבווה , ביום ה . המלחמה בעיראק יצרה משבר 
קשה ביבשת השחורה . עליית מחירי הנפט היכתה את הכלכלות הרעועות ממילא של 
אפריקה ; במדינות רבות נוצר קונפליקט בין ההזדהות הראשונית עם עיראק לבין 
ההיגיון הבין - לאומי , המחייב תמיכה בקואליציה . מדינות אפריקאיות שלחו 
כוחות למפרץ ( מצרים , ניזר , מרוקו ) , ובמדינות אחרות מתגבשת תנועה 
המונית נגד ארצות - הברית והמערב ( אלגיריה , סודאן , מאוריטניה ) . 
אין כמעט ספק שמנהיגי אפריקה יחדשו את הקריאה לפתרון של שלום במפרץ . מדינה 
אחרת אשר הכריזה על נייטרליות במלחמת המפרץ , אך מוצאת עצמה קרועה בין אינטרסים 
מנוגדים , היא הודו . הודו מראשי הבלתי - מזדהות אינה רואה בעין יפה 
את המעורבות האמריקאית במפרץ , ומצד שני אין היא רוצה להכעיס את המערב . 
פועלים הודים רבים הוציאו את לחמם בעבודות במפרץ , וכעת שולחו משם . המוסלמים 
הרבים בהודו תומכים בגלוי בעיראק עוד סיבה להתנגשויות דמים עם הרוב ההינדי . 
הנקודה המוסלמית היא רגישה במיוחד עבור האיש הצריך לגבש מסקנות מעשיות ממכלול 
השיקולים הללו ראש הממשלה , שאנדרה שקאר . שקאר עלה לשלטון לאחר פרשת 
המסגד באיודיה והוא מודע היטב להשלכות שעלולות להיות להתפרצות הינדית - מוסלמית 
מחודשת . המפסידה הגדולה מכל תהפוכות השלטון שעברו על הודו בשנה האחרונה 
היא המפלגה שנחשבה למבטיחה ביותר הגאנאטה דאל , מפלגתו של ראש הממשלה לשעבר , 
וישוואנאת פראטאף סינג . ראשי המפלגה ינסו לנתח את הסיבות לכישלונם בוועידה 
השנתית של המפלגה , שתיערך בשבת . 
