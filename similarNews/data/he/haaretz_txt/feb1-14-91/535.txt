משחק המבחן של הסגל האולימפי בכדורגל נגד מכבי חיפה , מחרתיים , באיצטדיון 
בקרית אליעזר , יהיה סגור לקהל , עקב האיסור של הג"א לקיים משחקים עם קהל 
באזורים א ו - ב ( גוש דן וחיפה ) . לעומת זאת יתר לקהל לחזות במשחק אחר 
של הסגל האולימפי , שיהיה מחר בנהריה . במשחק זה יתמודד הסגל עם מכבי עכו 
מהליגה הארצית . הסגל האולימפי ייצא מחר לנהריה למחנה אימונים של יומיים 
במסגרת ההכנות למשחק השני בטורניר הקדם אולימפי . ישראל תארח את קפריסין 
ב - 02 במארס באיצטדיון בקרית אליעזר . זו הסיבה שמאמני הנבחרת , יצחק 
שניאור ויעקב גרונדמן , מעוניינים לקיים כמה משחקים בקרית אליעזר כדי שהשחקנים 
יתרגלו למגרש . מחנה האימונים השבוע יהיה המחנה הסגור הראשון מאז החלה המלחמה 
במפרץ . היום עומדת להתקיים פגישה בין שניאור וגרונדמן לבין אמנון רז מאמן 
נבחרת הנוער . בפגישה יוחלט באיזה סגל יתאמן הקשר המצטיין אבי נמני , השייך 
לשני הסגלים . נבחרת הנוער מתכוננת לטורניר הקדם עולמי שיהיה בסידני בתחילת 
מארס . ברשימת הסגל האולימפי אין כל שינויים . 
