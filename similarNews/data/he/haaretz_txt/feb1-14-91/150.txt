לונדון ( מיוחד ל"הארץ " ) . סדאם חוסיין עדיין נלחם , אך מעצמות המערב 
עוסקות ברצינות בדיונים על דמות המזרח התיכון אחרי המלחמה . חילוקי - דעות 
ראשונים התעוררו כנראה בין סגן נשיא ארה"ב דן קווייל , ששוחח כאן גם על 
הנושא הזה , לבין בני - שיחו הבריטים ראש הממשלה , שר החוץ ושר ההגנה . 
קפידבין " אנחנו לא נדבר על ועידת שלום בין - לאומית , הרי זה מה שרוצה 
סדאם חוסיין " , השיב קווייל לעיתונאים ששאלו אותו על רעיון זה . לעומת 
זאת עומדים הבריטים על דעתם שיש צורך בוועידה כזאת , הגם שבנפרד מבעיית 
עיראק ורק אחרי הניצחון . לפי מקורות במשרד החוץ בלונדון , נלקחות בחשבון 
לא ועידה אחת גדולה אלא ועידות דו - צדדיות נפרדות עם כל מדינה לחוד . רק 
בסוף תידון המחלוקת עם הפלשתינאים , ועדיין לא ברור באיזו מן הנוסחאות תתמוך 
בריטניה בסופו של דבר : שיחות עם אש"ף , שיחות עם פלשתינאים אחרים , או 
שיחות עם ירדן שבהן ישתתפו גם פלשתינאים . בריטניה היתה רוצה להיכלל בין 
אלה הדוחפים להסדר באזור . אולם אין דעתה נוחה מכך שהחברות הקבועות במועצת 
הביטחון של או"ם יקבעו כולן ביחד את ההליכים . הבריטים מודים שלארה"ב ההשפעה 
הגדולה ביותר באזור , מה שיוכל לדעתם לסייע בכינון שיחות שלום בין ישראל 
לסוריה תחילה , ואחרי שאגוז קשה זה יפוצח גם שיחות בין ישראל לירדן ובין 
ישראל ללבנון . קפידבינבינתיים כבר החל כאן ויכוח אם יש להתיר לסדאם חוסיין 
לצאת לגלות ממדינתו אם יבקש זאת . גם ויכוח זה הוא לפי שעה תאורטי , אך 
כבר נתגלעו חילוקי - דעות בין שרים המבקשים לתת לו אופציה כזאת , כפי שניתנה 
בשעתו לשליט אוגאנדה אידי אמין , לבין שרים האומרים שאין להניח לו להימלט , 
כיוון שהוא בחזקת פושע מלחמה . בתשובה לשאלת סופר " הארץ " אם אין זה 
משחק - הדמיה בשלב זה , אמר דוברו של אחד השרים , " המאורעות מתרחשים 
כל - כך מהר , שיש לתכנן הכל ולהיות מוכנים לכל התפתחות " . דיונים אחרים 
נסבים בנושא של כוחות מערביים לשמירת השלום אחרי המלחמה , דבר שהכווייתים 
רוצים בו בהבלטה ובמאסיוויות וערב הסעודית רוצה בו מרחוק ובלי כוחות קרקע . 
גם בסוגייה זו חלוקות הדעות בין מי שרוצים כוחות בחסות או"ם לבין מי שמוכן 
רק לצבאות שהשתתפו באורח פעיל במאמצים לשחרור כוויית . 
