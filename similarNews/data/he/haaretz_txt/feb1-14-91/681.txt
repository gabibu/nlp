בודפשט ( מיוחד ל"הארץ " ) . מהומות פרצו בשבת בעיר הנמל האלבנית דורס 
ונודע , כי בעקבות פעולתם של המשטרה וכוחות הביטחון נהרגו תשעה אזרחים וכמה 
עשרות נפצעו . בימים האחרונים נפוצו שמועות , כי אזרחים אלבניים יורשו 
לעלות גם בלי אשרות - יציאה על סיפונה של אוניה איטלקית ולצאת לאיטליה . 
על סמך שמועות אלו הגיעו לדורס 01 - 21 אלף איש . כאשר נודע להם כי אין 
אמת בידיעות על " היציאה החופשית " , הם עברו בסך ברחובות העיר , יידו 
אבנים , ניפצו שמשות וחלונות ראווה והציתו את בניין הסניף המקומי של המפלגה 
הקומוניסטית . כוחות הביטחון ניסו לפזר את ההמון באלות גומי ובאתי - חפירה 
ומשלא הצליחו , הפעילו גם נשק חם . סוכנות הידיעות האלבנית לא פרסמה דיווח 
כלשהו על המאורעות בדורס והפרטים נודעו מפי עדי ראייה . בהודעה רשמית של 
סוכנות הידיעות האלבנית נמסר , כי שר המשפטים אנוור חלילי אישר את רישומה 
של " מפלגת האיכרים " האלבנית , שתהיה מפלגת האופוזיציה הרשומה החמישית . 
הבחירות הרב - מפלגתיות לפרלמנט האלבני שעל פי התוכנית המקורית של הממשלה 
עמדו להיערך אתמול , נדחו על פי דרישת מפלגות האופוזיציה , לסוף מארס . 
