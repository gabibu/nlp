ביקורת קשה מתחו אמש גורמים בכירים בצה"ל על דברים שאמר קצין הג"א ראשי תא"ל 
אורי מנוס בכלי התקשורת . וכה אמר תא"ל מנוס : " החדר האטום מאפשר למרבית 
התושבים במדינה הגנה טובה יותר גם מחימוש קונוונציונאלי , ובוודאי שמול 
האיום הכימי , ולכן אנו ממליצים למי שאין לו מקלט ביתי להישאר בחדר האטום . 
למי שיש לו מקלט ביתי , והוא מסוגל גם למגן אותו ולאטום אותו נגד נשק כימי , 
וכן הוא מסוגל להגיע אליו תוך פרק זמן שאינו עולה על שתי דקות מרגע שמעירים 
אותו והוא שומע את האזעקה , אנו ממליצים בין אם זה בבית מגורים ובין אם 
זה במבנה תעשייתי " . עוד אמר תא"ל מנוס : " הכוונה שלי קודם - כל למקלטים 
פרטיים , ואילו לגבי בתים משותפים , כל בית - דירות צריך לבחון את עצמו 
אם הוא עונה על התנאים ומסוגל להכיל את כל הדיירים " . גורמים בכירים בצה"ל 
אמרו כי דברי קצין הג"א ראשי הם שערורייה . לדברי הגורמים , אין כל שינוי 
בהוראות ובנהלים , ועל כל התושבים להישאר בחדרים אטומים ולחבוש מסכות בשעה 
של התקפת טילים על ישראל . ניתן אמנם , לטענת הגורמים , לאטום מקלט , 
אך רק כשמדובר בבית דו - קומתי או חד - קומתי , וכשהמקלט בתוך הבית . 
מכל מקום , אמרו אותם גורמים , אין זו המלצת מערכת הביטחון , שלא שינתה 
את הערכותיה לגבי העורף . קפידבינבמפקדת הג"א מודעים לכך שתושבים רבים משתמשים 
במקלטים הביתיים שלהם להגנה מפני נשק קונוונציונאלי , ואפילו לא קונוונציונאלי . 
יצוין כי מאות מקלטים ברחבי ישראל אינם ערוכים כלל לקליטת דיירים למשך זמן 
ארוך . מקלטים רבים מוצפים במים , אין בהם תאורה ואין בהם חשמל , ועשרות 
מקלטים הפכו במרוצת השנים למחסנים . בצה"ל מטעימים כי יש לנקות את המקלטים 
ולתפעל אותם , אך אין ליישם ירידה למקלטים . בהקשר זה אמר לאחרונה שר הביטחון 
משה ארנס ל"הארץ " כי במערכת הביטחון בדקו את כל ההיבטים של שינוי הסטאטוס 
מחדרים אטומים לירידה למקלטים , והתחוור כי בבתים רבי - קומות לא יצליחו 
הדיירים לרדת למקלט בשעת האזעקה . " הדיירים ייתפסו בחדרי המדרגות ובמעליות , 
ולפיכך הוחלט שלא לשנות את הסטאטוס " , אמר שר הביטחון . מקור צבאי אמר 
אמש : " הגיע הזמן שיהיה תיאום בין כל הזרועות בצה"ל המטפלות בנושא העורף , 
ולא ייתכן שכל יום ישגעו את התושבים בהודעות שונות ומשונות " . קפידבין ( 
ע ) . אמש נערכה שיחת פיוס בין מפקדת הג"א לבין מפקדת מכבי האש , בעקבות 
התקרית שבה היכה קצין הג"א קצין של מכבי האש באתר הפיגוע של הסקאד אור ליום 
שבת . לאחר השיחה נועדו בכירי הג"א ומכבי האש לסכם את המסקנות שאליהם הגיעה 
ועדת בדיקה ותחקיר מטעמם באשר לדרכי הפעולה שלהם בעתיד . נקבע כי כוחות 
הכיבוי והחילוץ האזרחיים , המגיעים ראשונים לאתר פיגוע , יפנו את השטח 
בצורה מסודרת עם הגיע כוחות צה"ל , אלא אם כן יתברר שנוכחותם נחוצה . הקצין 
המכה הושעה עד לבירור התקרית ונסיבותיה במסגרת המערכת הצה"לית . נציב כבאות 
והצלה במשרד הפנים , יעקב מרקוביץ , הודיע לקצין הג"א ראשי כי מבחינתו 
התקרית חוסלה . 
