כשהגעתי בשעות אחר הצהרים של יום שני בשבוע שעבר לתחנת מגן דוד אדום ברחוב 
בזל בתל - אביב היו ההכנות לחילופי המשמרות בעיצומן . בין כותלי התחנה הורגש 
היטב המתח לקראת שעות הערב . בעת אזעקה אין צורך לאתר איש , וכל אנשי הצוות 
של 71 האמבולנסים העומדים בכוננות בתחנה יודעים היטב את תפקידם . התחנה 
מילאה תפקיד הצלה מרכזי בהתקפות הטילים האחרונות . כאשר אזרחים מסתגרים 
בחדר האטום , עובדי מד"א ומתנדביו עוזבים את משפחותיהם ויושבים בתחנה , 
מוכנים ליציאה , לטיפול בנפגעים . הם עושים זאת בתנאים לא - רגילים , 
מתוך אחריות לתפקידם . פינוים לבתי - חולים של כ003 נפגעי הטילים בשלושת 
השבועות שחלפו , במהירות ובמקצועיות , הוכיח כי עד כה עמדו בהצלחה במשימות 
שהוטלו עליהם . בתחנה פגשתי את הדסה , מורה המטפלת בשעות הבוקר בילדי המפונים 
ובלילה חובשת , בהתנדבות . יש גם יועצת - מס . טלי בת 32 , מהרצליה , 
היא נהגת אמבולנס מתנדבת זה חצי שנה . " כשאני לא בתורנות , אני לא מסוגלת 
לשמוע צפירה ולהישאר בבית . אני מיד מגיעה לתחנה . לא מבקשים , אני מרגישה 
שצריך לבוא " , היא אומרת . עמירם אמיתי , מנהל בית - ספר בכפר סבא , 
צבר 82 שנות התנדבות במד"א . הוא כואב את ההאשמה שהטיח בהם מקומון תל - 
אביבי על שכביכול אינם ערוכים לשעת חירום . " איך יכולים להטיל בנו דופי 
כאשר מאות עובדים ומתנדבים העתיקו את מגוריהם לסניף מד"א ושוהים בו דרך קבע 
תוך ויתור על חייהם הפרטיים . צוותי מד"א יצאו לשטח עוד לפני ששככו הדי 
האזעקה . הם חילצו לכודים מבין ההריסות , נשאו על גבם פצועים וחבולים כשהם 
עטופים בבגדי מיגון ועבדו ללא לאות במשך 42 שעות רצופות שלא על מנת לקבל 
פרס או תודה " . תפקידו של מגן דוד אדום בימים רגילים הוא פינוי מהיר של נפגעי 
פיגועים , תאונות דרכים ואסונות אחרים , והסעת חולים . בתקופת חירום ומלחמה 
ממשיך מד"א לשרת את העורף תחת פיקודו של צה"ל , כלומר חיל הרפואה ומערך 
הג"א . פינוי הנפגעים נעשה בשיתוף פעולה עם יחידות החילוץ הצבאיות . על - 
פי מטלות אלו מכתיבים גורמי הביטחון גם את צורכי ההצטיידות של הארגון . 
היערכות המדינה למלחמה במפרץ מצאה את מד"א במצב כלכלי קשה : גירעון של 03 
מיליון שקלים הקשה על שירות ההצלה האזרחי להצטייד כראוי . בסיוע משרד הבריאות 
הצליח השירות להתארגן במהירות ולהתאמן לפעולה בתנאים לא - מוכרים . לשם 
כך היה צורך לשנות את חוק מגן דוד אדום ושר הבריאות הוסמך להתערב בניהול . 
צה"ל השאיל 005 ערכות מיגון לעובדי מד"א היוצאים לשטח . הערכות חולקו 
על - פי מידת הסיכון בכל אזור . על - פי הצורך , חולקו מסיכות המאפשרות 
דיבור חופשי יותר מאשר המסיכות הרגילות . לשימוש אנשי ההצלה עומדים 622 
אמבולנסים המתאימים לפעולה בשטח נגוע בחומרי לחימה כימיים . כל אמבולנס 
מאויש בשני חובשים ממוגנים בערכות מגן אישיות ומצוידים ב06 מזרקי אטרופין , 
בנוסף לציוד הרפואי הרגיל באמבולנס . כל אמבולנס יכול לפנות ששה עד שמונה 
נפגעים , על - פי דרגת פגיעתם . כמחצית האמבולנסים נמצאים בכוננות במרכז 
הארץ , 76 מהם בגוש דן . כלי רכב אחרים בכוננות , שאינם אמורים לפעול 
בשטח נגוע בחומרי לחימה כימיים , הם 93 ניידות לטיפול נמרץ , שלוש מהן 
לפגים . עומדות בכוננות גם 42 תחנות ניידות של עזרה ראשונה שתפקידן להגיש 
עזרה ראשונה בשטח . המרוץ נגד השעון בימים שלפני המלחמה מאפשר כיום למגן 
דוד אדום לטפל ב000 , 9 נפגעים , מספר גבוה בהרבה מאומדן הנפגעים שצפו רשויות 
הביטחון . את עובדי מד"א מגבה יחידת מילואים של חובשים ורופאים של צה"ל , 
שרק כמה עשרות מהם גויסו לשירות פעיל . מחסני החירום של משרד הבריאות 
מספקים למד"א באופן שוטף את צורכי הציוד והתרופות . היערכות מד"א כוללת גם 
את בנק הדם . כושר ההתרמה הישיר של מד"א בתקופת החירום , לאחר שתוגבר באנשי 
צה"ל , מגיע לכ000 , 4 מנות דם ביום , לעומת 006 בימי שגרה . לצורכי התרמה 
מסתייעים גם בניידות מיוחדות . קפמאבינמי שרוצה לבחון אם מגן - דוד - אדום 
ערוך למשימה של פינוי נפגעים , צריך לזכור כי זו המלחמה הראשונה שבה העורף 
הוא חזית . זו המלחמה הראשונה שבה שירותי ההצלה נדרשים להתמודד גם עם אפשרות 
של פינוי נפגעים מלוחמה כימית לבתי - החולים , תוך טיפולם בשטח . לצורך 
זה הורשו כל אנשי הצוות הרפואי להזריק גם אטרופין כדי לנטרל את השפעת הגז . 
צוותי מד"א הם בדרך כלל הראשונים היודעים את מקום הפגיעה של טיל . המקור 
הוא בדרך כלל בקשות עזרה דחופות של אזרחים נפגעים . מנכ"ל מד"א , ד"ר 
נתן כהן , מציין כי כיוון שכמה מהפניות נעשות כתוצאה מבהלה ומצוקה , 
יוצא לשטח צוות בדיקה חלוץ . על - פי דיווחו בקשר נעשית הערכת המצב ונשלחים 
האמבולנסים שבאזור . לפיגוע בגוש דן הגיעו אמבולנסים מבת - ים , חולון , 
כפר סבא ועוד . התחנות באזור המרכז אף מתוגברות בגיבוי של אמבולנסים 
ממקומות מרוחקים יותר . ד"ר כהן מוסיף כי במערך הכוננות לפינוי נפגעים מובאים 
בחשבון גם צורכי האוכלוסיה שלא נפגעה ודואגים שחלק מהאמבולנסים יישאר במוקד 
כדי לשרתה , אם כי לא במהירות הרגילה . בהישמע אות האזעקה מתלבשים הצוותים 
הרפואיים ומחכים לקריאה . הם לובשים בגדי מיגון הכוללים מכנסיים וחולצה 
מניילון ומגפיים , ועליהן חליפת אידוי שנועדה לצנן את הגוף ( הניילון אוטם 
אוויר מלחדור וגורם להצטברות חום ) . וכמו בכל מערכת , גם במד"א יש המרגישים 
מקופחים על שלא קיבלו ערכות מגן חדישות יותר העשויות סיבי פחם . אך קצין 
רפואה ראשי של צה"ל , תא"ל פרוף יהודה דנון , וקצין רפואה ראשי של הג"א , 
ד"ר יעקב אדלר , קבעו חד - משמעית כי לעובדי מד"א חולקו אותן ערכות מגן 
שחולקו לחיילי צה"ל , והן המיגון הטוב ביותר . כמו כן , קיים חשש כי 
כאשר חליפות המיגון העשויות סיבי פחם נרטבות , הן חדירות לגז . פעמיים 
ביום מקיימים צוותים של הג"א ישיבות עם אנשי ההנהלה של מד"א להפקת לקחים 
מאירועי יום אתמול . אחד הלקחים מפינוי הנפגעים בגוש דן היה רכישתן של 
05 קסדות - מגן ופנסי - ראש לצוותים כדי להקל עליהם לפנות נפגעים בחשיכה 
ולחלץ מבין ההריסות . לצוותי מד"א נרכשו 31 חליפות בעלות מערכת נשימה 
סגורה . חליפות אלו יידרשו אם ייפגע אזור תעשייתי מזיהום של חומרים רעילים . 
על - פי הלקחים מהתקפות הטילים האחרונות , שונו גם הוראות הפינוי לבתי - 
החולים . רשויות הביטחון הנחו כי ההתייחסות אל נפגעי הטילים תהיה כאל נפגעים 
מחומרי לחימה כימיים , כל עוד אין אישור של חבלני צה"ל כי הפיגוע אינו כימי . 
על - פי הנחיות צה"ל , יש לפנות לבתי - חולים כל מי שמתלונן על מיחוש או 
כאב אף אם פציעתו נראית קלה , ויש לפנות גם מי שסובל מתסמונת חרדה . 
הנחיה זו מבוססת על ההנחה כי גם אם לא נראית פגיעה חיצונית מיידית , יש 
חשש לפגיעה באיברים פנימיים כתוצאה מהדף . לבתי - החולים מפונים גם מי 
שדירתם נפגעה והם נשארו בכתונתם לעורם , כי קשה לבצע מיון בשטח ואין כתובת 
קהילתית לפינוים המיידי . בפיגועים האחרונים קיבלו המפונים בלובי של בית - 
החולים תה חם ושמיכות והועברו לטיפולם של הגורמים המתאימים . פינוי הנפגעים 
ללא מיון מקשה על קליטתם המיידית בבתי - חולים . קליטתם מתחילה לפני שצה"ל 
מאשר את סוג הפגיעה , ולכן חייב כל מפונה לעבור טיהור במקלחות בכניסה לבית - 
החולים . אחד הלקחים מהתקפות הטילים על גוש דן הוא הצמדתם של קציני רפואה 
לצוותי מד"א חובש ונהג חובש היוצאים לשטח כדי לסייע במיון הראשוני . 
צוותים רפואיים ממוגנים של בית - החולים יוצאים לנקודת מיון בשער בית - 
החולים , ממיינים את הנפגעים על - פי חומרת פגיעתם ומפנים אותם לאתרי טיפול 
בבית - החולים . קפמאבינבאחרונה נטען נגד מד " א בתל אביב כי מערכת הקשר 
קרסה בפיגוע הראשון , דבר שהקשה על תיאום החילוץ . ישראל פלד , מנהל מחוז 
הירקון המשתרע מראשון לציון ועד נתניה , זועם : " במועד זה נסתמה מערכת 
הקשר האזרחית והצבאית במדינה כולה , לא רק של מד"א . הדבר נעשה מגידול 
חד במספר השיחות . לכן , לבוא ולהטיח אצבע מאשימה כנגד מד"א , כאילו זה 
תוצאה מציוד מיושן , זו רשעות . צריך להבין : אנשים לא זוכרים בעל פה 
את מספרי הטלפון של מרכזי המידע של כל מיני גורמים ; טבעי הוא שבעת מצוקה 
המספר הידוע לכולם הוא של מד"א " . בפיגוע הראשון נרשמו במשך שעתיים 000 , 
8 קריאות לעזרה במוקד תל - אביב . חלק מהפונים רצו לברר אם זו אזעקת אמת . 
בשל זרם הפניות הגובר מצד הציבור , הוסיף בזק שני קווים למוקד החירום וצה"ל 
התקין קו נל"ן בתחנה בתל - אביב , והוספו עוד שני תדרים כדי לשפר את הקשר 
בין מפקדי הצוותים בשטח . ד"ר כהן טוען כי נבדק השימוש במערכת רב - גל , 
אך ניסיונה של המשטרה מלמד כי גם למערכת זו יש חסרונות בשעת עומס . על - 
כל - פנים , נושא הקשר ייבדק לאחר שמצב החירום יסתיים , בהקשר להמלצות 
ועדת רווח לארגון מחדש של שירותי מד"א . מד"א עומד כבר שנים אחדות במרכזו 
של דיון ציבורי על ניהול כושל ועל אופי תפקידו בימי שגרה . הדיון גרם לארגון 
נזק תדמיתי רב . ארגון ההצלה במלחמה החזיר עד כה למד"א חלק מהתהילה שאבדה 
לו . יש לציין כי חוסר הניסיון של היערכות העורף מאפיין את כל מערכות המשק , 
וכמובן שאין להוציא מהכלל את מערכות הבריאות . הלקחים המופקים במלחמה 
זו ישפיעו גם על מד"א . לכן טוב יעשו אלה שכבר מזמן רוצים לסגור חשבונות 
עם מד"א , ומוצאים עתה שעת כושר לכך , אם ידחו את ביקורתם עד אחרי המלחמה , 
ולו רק בשביל לשמור על המורל של עובדי מד"א ומתנדביו , הראויים לכל ברכת 
ישר - כוח . 
