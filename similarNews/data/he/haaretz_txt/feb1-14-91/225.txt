( ע ) . ד"ר הרצל רוזנבלום , שהיה עורכו הראשי של עיתון " ידיעות אחרונות " , 
הובא אתמול למנוחת עולמים בבית העלמין הישן , ברחוב טרומפלדור בתל אביב . 
ד"ר רוזנבלום מת בליל שבת בגיל 78 . ארונו הוצב תחילה באולם הכניסה של בית 
" ידיעות אחרונות " בתל אביב , ומאות עברו על פניו . בקהל העוברים על 
פני הארון נראו יו"ר הכנסת דב שילנסקי ; שר הבינוי והשיכון אריאל שרון ; 
חברי הכנסת יצחק רבין , גד יעקובי ואמנון רובינשטיין ; ראש עיריית תל 
אביב שלמה להט ; מפכ"ל המשטרה יעקב טרנר ; עורכי עיתונים , עיתונאים ואנשי 
תקשורת , ידידים ובני המשפחה . ליד הארון עמדו בנו של המנוח , משה ורדי , 
העורך הנוכחי של " ידיעות אחרונות " ונכדיו של המנוח . מסע ההלוויה יצא 
לבית העלמין הישן , שם אמר משה ורדי קדיש . בשם ועדת העורכים , בה היה 
ד"ר רוזנבלום חבר שנים רבות , ספדה למנוח עורכת דבר לשעבר , חנה זמר . 
היא אמרה כי רוזנבלום היה חשוב לא רק בזכות היותו עורך עיתון גדול , אלא 
בזכות היותו אדם בעל השכלה . הוא זכה לעבוד במחיצתו של זאב זבוטינסקי , 
אך גם שמר על עמדה עצמאית . רוזנבלום היה בין החותמים על מגילת העצמאות 
של מדינת ישראל . זמר אמרה כי ד"ר רוזנבלום כתב בענייני אקטואליה מדי יום , 
ניתח , הגיב עליהם והשפיע בדעותיו . לדבריה , הוא ידע כי קוראים רבים 
שתו בצמא את שכתב בטור שהודפס מדי יום , בחלקו הימני של עמוד מספר 2 . זמר 
תיארה את המנוח כאיש שנשאר צנוע , חביב וחם - לב , וחסרונו יורגש על ידי 
כל מי שהכירו . " נחמה תשמש לנו הידיעה כי הוא זכה להגשים את המטרות עליהן 
חלם ולמענן לחם , וראה את בנו יחידו יורש אותו בתפקיד העורך הראשי של ידיעות 
אחרונות " . ד"ר רוזנבלום היה עורכו של " ידיעות אחרונות " במשך 83 שנים , 
הוא פרש מתפקידו ב6891 , בגיל 38 . יו"ר הכנסת הניח על קברו את זר הכנסת . 
כן הונחו זרים של בית " ידיעות אחרונות " ומוסדות עיתונאיים אחרים . 
