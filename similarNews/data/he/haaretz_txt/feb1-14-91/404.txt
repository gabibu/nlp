יות . המדריך , המחולק בהן חינם , כולל מידע על כל אחת מהן . יש בהן 
המבקשות להתקשר טלפונית ולבדוק מה הן מציגות , ובכך הן מורידות מהתסכול , 
שכן אי אפשר הרי ללכת לכולן . לחלק מהן לא הולכים כי " כבר נמאס " לראות 
את מה שהן מציגות , כולל כל גדולי הציירים של המאה ה02 . לאחרות " שוכחים 
ללכת " , כי כבר עברנו שני בלוקים ולא מתחשק לחזור הפעם . לחלק , כמובן , 
רצים מהר כי כל תערוכה היא חגיגה . יחסי " אמן - גלריה " הם מהנושאים 
המדווחים ביותר בניו - יורק , ולא בטורי הרכילות דווקא . כשאמנים כמו דוד 
סלה ( תערוכתו הוצגה במוזיאון תל - אביב ויצירותיו נמכרות בסכומים בני שש 
ספרות ) ובזליץ הגרמני ( שהצלחתו הכספית דומה , אך סוג יצירתו שונה מאוד ) 
עוזבים את מרי - בן , שגידלה אותם , לטובת גלריה ב"אף - טאון " ניו - 
יורק זה נושא המצדיק ניתוח בעמוד האמנויות של ה"ניו יורק טיימס " . כשגלריית 
" פייס " המכובדת או מרי - בן הוותיקה " סוחבות " אמנים מגלריה אחרת , 
מתארים זאת בשפה השמורה למדורי הספורט על רכישת שחקן לעונה . הגלריות מתוארות 
במדורי האמנות גם כ"אורוות " , וסעודת צהריים של אמן עם בעל גלריה מתוארת 
מיד כאפשרות של מעבר מ"אורווה לאורווה " . יש גלריות המתמחות במכירה מחדש 
של יצירות של אמן כלשהו , והדבר עשוי להשפיע על מחירי יצירותיו . גלריה 
כזאת מנסה " לרכוש " את האמן כולו , ולא רק יצירות מזדמנות שלו , וזאת 
כבר השקעה גדולה , העשויה להניב גם רווח . כעת זמן קשה לרכישות , כמו המצב 
בכלל בכלכלה האמריקאית . אמנים מפרקים חוזים בני עשר שנים ויותר , ולא 
מהססים לנמק מדוע . אמן כמו אריק פישל הוא כוכב אמיתי . הוא מצייר ציורים 
ענקיים , המתארים סצינות מהוגנות , ואנחנו ( והוא ) כאילו מציצים לחדרי 
חדרים . אלה ציורים צמחוניים ונעימים , וזה גם סוד הצלחתם הרבה . הוא 
הצטרף למרי - בן כדי להיות חלק מתמונת מצב קשה יותר , המאפיינת את האמנות 
היום : ציורים פוליטיים או אפילו סמי - פורנוגרפיים . לדבריו , כל סעודה 
שהוא מוזמן אליה על ידי בעלי גלריה כלשהי מתבטלת כשהוא מודיע שהוא לא מתכוון 
לעזוב את מרי - בון . מרי בון היא אישה צעירה , שפתחה גלריה בסוהו לפני 
21 שנים והפכה את עולם המסחר באמנות למשהו סוער לא רק בחדרי חדרים , אלא 
גם בכותרות העיתונים . הגלריה שלה היא הגלריה המזוהה ביותר עם הסוהו , 
והיא עצמה תערובת של אמא , אחות , סרסור , שמרטף וסוהר לאמנים שלה . 
לפני כשש שנים נישאה למייקל ורנר , בעל גלריה חשובה בקלן , גרמניה , ובכך 
הכפילו את חשיפת האמנים שלהם : גרמנים בניו - יורק ואמריקאים בגרמניה . 
כעת הגלריה של מרי בן מציגה את ברברה קרגר ; אמנית אמריקאית צעירה ואחד 
השמות הלוהטים בעשייה האמנותית היום . תערוכות שלה הן יצירות ענק : צילומים 
המכוסים בצירופי משפטים ומלים המתארים את המצב או מתקיפים אותו , באותיות 
דמויות לטרה - סט בגדלים שונים . הצירופים הצבעוניים הם שחור - לבן - אדום . 
הערכים הוויזואליים שלה פלקטיים מאוד . אין התעסקות בהנחת צבע או במבנית 
או בתקנית ציורית . הכוח העצום של יצירותיה הוא לא רק בתוכן , אלא דווקא 
בצירופי הצילומים , ובעיקר במסרים . בתערוכה הזאת היא כיסתה את כל הגלריה 
בצילומים . התקרה והרצפה צופו בכיסוי אדום ועליו אותיות ענק לבנות והגלריה 
מחולקת לשניים באמצעות קיר מחיצה . הכיתוב על התקרה קשה בתוכנו , מרושע , 
ומבטיח התפוררות . על הרצפה תולדות הכאב . דמות ישו במסכת - גז ענקית , 
על הקירות תינוקות ומשולבים צילומי גיחה במרחב . הכיתוב הוא : " מי יכתוב 
את תולדות הדמעות " . התערוכה מהממת , עוטפת את המסתכל מכל צד ודוחקת לפינה . 
גם כשהאותיות על הרצפה נשחקות מרוב קהל , המסרים לא נשחקים . בעיתונים 
כותבים כי מרי - בון נתונה היום בקשיים כספיים , אבל בון טוענת שזה מופץ 
על ידי בעלי הגלריות הקנאים . הנה היא יכולה להרשות לעצמה תערוכה כזאת , 
הבנויה במיוחד למקום . 
