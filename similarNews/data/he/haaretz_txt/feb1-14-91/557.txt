האם יש יצורים אינטליגנטים על פני כדור הארץ ? והאם יכולה חללית החולפת 
במרחק של כמה אלפי ק"ם מכדור הארץ לענות על השאלה ? את התרגיל המחשבתי הזה 
הפכו כמה מדענים של סוכנות החלל האמריקאית לניסוי ממשי , כאשר שוגרה החללית 
מגלן לחקור את כוכב הלכת נוגה . כל חיישני החללית הופנו כלפי כדור הארץ 
ואספו את הנתונים ; ולהלן התוצאות : לכוכב הלכת הזה שדה כבידה חזק למדי 
המעיד על הרכב שרובו סלעי ומתכתי , הוא מוקף בחגורות של קרינה כלואה , 
על פניו נצפו התפרצויות של ברקים ובאזור הקוטב הדרומי שלו נראתה הילה מוארת . 
הגוף המוצק של כוכב הלכת עטוף באטמוספרה גזית שעיקרה חנקן . חיישני החללית 
איתרו גם חמצן , תחמוצות חנקן , מתאן ותוצרים , המעידים על תהליכים ביולוגיים . 
נתוני האטמוספריה מעידים על קיום חיים . " איננו רואים כל עדות לקיומם 
של יצורים אינטליגנטיים על פני כוכב הלכת הזה " , סיכמו החוקרים שבחנו את 
כל מה שהתקבל מחיישני החללית . המדענים שסירבו להתחייב על קיומם או אי - 
קיומם של יצורים אינטליגנטיים על פני כדור הארץ , הם חוקרי מעבדות ההינע 
הסילוני של נאסא בפאסדינה , ולדבריהם התרגיל בבחינת נתוני התצפית , לעומת 
מה שידוע לנו על כדור הארץ , מעיד על הצורך לחזור שוב ושוב גם לכוכבי לכת 
שנחקרו על ידי חלליות בעבר , " כדי להבין טוב יותר מה ראינו " . חוקרי נאסא 
נוהגים זה שנים להזכיר בקשר לכך את דוגמת המחקר של מאדים , ששלוש החלליות 
הראשונות ששוגרו אליו צפו רק בחלקו הדרומי , והעבירו תמונה של כוכב לכת 
שטוח זרוע מכתשים . רק ב1791 , עם שיגור החללית מרינר9 , נצפו הרי געש 
נישאים , קניונים ענקיים ותעלות שהעידו על הימצאות מים בעבר על פני השטח . 
מה שקרה לחללית גלילאו בעת שבחנה את כדור הארץ הוא דומה למדי : החללית 
חלפה על פני האוקיינוס האטלנטי , והתמונות הברורות ביותר שלה הן מאזור דרום 
האוקיינוס השקט , אוסטרליה ואנטארקטיקה , שם לא יכלה לצלם משבצות ענק של 
שדות מעובדים או תוואי נוף אחרים שנוצרו בידי אדם . אילו נסקרה המחצית הצפונית 
של כדור הארץ , סביר להניח ששאלת קיומם של יצורים אינטליגנטיים היתה זוכה , 
לפחות , לתשובה מהוססת יותר . שם היא יכלה להבחין בחומה הסינית , ברצועות 
ישרות של יער כרות במקומות שבהם הועברו קווי מתח גבוה ביערות קנדה , ואם 
היה המעבר לילי גם באורות הערים הגדולות . 
