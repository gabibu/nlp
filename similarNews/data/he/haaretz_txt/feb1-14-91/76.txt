" ראשי האיגודים המקצועיים מכל רחבי תבל , המייצגים מאות מיליוני בני אדם , 
בהם האיגודים המקצועיים בבריה"ם , ארגון " סולידריות " בפולין , וארגונים 
ביוגוסלוויה וצכיה , וכן איגודים אירופיים המזוהים עם המפלגה הקומוניסטית , 
שיגרו בימים האחרונים מברקי הזדהות ותמיכה להנהגת ההסתדרות וגינוי לתוקפנות 
העיראקית . מברקים רבים הגיעו מאיגודים באמריקה הלטינית ומאיגודים שעמדתם 
המסורתית לא היתה מהאוהדות כלפי ישראל , בהיותן מזוהות עם מפלגות קומוניסטיות . 
גם נציגויות ההסתדרות באירופה , ארה"ב ואמריקה הלטינית הוצפו בימים האחרונים 
בקריאות טלפוניות מראשי איגודים , המביעים מחאה על ההתקפות העיראקיות ושבח 
על עמדתם של ממשלת ישראל והעם בישראל , בזמנים כה קשים . מהמחלקה המדינית 
בהסתדרות נמסר , כי בעיתונים רבים בעולם פורסם מכתבו של מזכ"ל ההסתדרות , 
ישראל קיסר , בו קרא לתמוך במאבק נגד הרודנות והתוקפנות העיראקית כדי להביא 
לדו - שיח אמיתי בין הצדדים לסכסוך הקשה באזורנו . 
