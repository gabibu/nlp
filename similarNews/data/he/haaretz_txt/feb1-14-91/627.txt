המלחמה הזו שונה מכל המלחמות שידענו בעבר . במלחמות קודמות לא הופצצו ערים 
בארץ בקנה מידה כזה , וממילא גם לא היתה ביזה . נראה לי שקצת הגזימו בהיקף 
הביזה . מפכ"ל המשטרה אמר אתמול כי מדובר במקרים בודדים בלבד . לדעתי , 
התגובה הציבורית החריפה נובעת מרגש של סולידריות עם הנפגעים , ומתחושת 
החרדה של ציבור הנתון תחת איום קולקטיווי , ולכן מוקיע את אלה שבמצב כזה 
מעזים לבזוז . החיילים בזזו את רכוש האויב בזמן מלחמה , בעיקר במלחמת ששת 
הימים . איני מפחית מחומרת מעשים אלה , אבל מבחינה מהותית יש הבדל גדול 
בין תופעה זו לבין מה שקורה היום . כעת אנו עדים לתופעה שבה אדם בוזז את 
רכושו של שכנו , ואנחנו בעצמנו הקורבנות . אין ספק שמבחינה איכותית זו 
עבירה חמורה יותר . איני חושב שהתופעה רחבה כל - כך כדי להצדיק חקיקה . 
עם זאת , יוזמת החקיקה משקפת ומבהירה את החומרה שבה רואה החברה עבירות מסוג 
זה , ובכך תרומתה . ראוי לעם , המצוי באיום , לדעת שהכנסת סבורה כי 
מדובר במעשים שפלים וחמורים מבחינה מוסרית . אני מניח שמדובר באנשים עם רקע 
פלילי . חלק ניכר מעבירות הרכוש מבצעים אנשים הנזקקים לסמים , ונאלצים 
לגנוב כדי שיוכלו לממנם . המלחמה הזו קבעה תקדימים בכל מיני תחומים . העורף , 
למשל , הפך הפעם לחזית . לכן , אין להתפלא שעד כה לא היתה גם חקיקה 
מיוחדת שהתייחסה למקרי ביזה בחוק האזרחי . עד היום כשדיברו על ביזה , התכוונו 
להתנהגות חיילים בצבא כובש . 
