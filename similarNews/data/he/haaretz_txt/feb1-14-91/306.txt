בריסל ( מיוחד ל"הארץ " ) . הקהילייה האירופית תעניק כנראה לישראל סיוע 
בגובה כ071 מליון דולר , כדי לפצותה על נזקי מלחמת המפרץ הפרסי כך העריכו 
אמש משקיפים בבריסל , בתום ישיבה של שרי החוץ של 21 מדינות הקהילייה . 
הצעתה של גרמניה שיזמה את הסיוע להעניק לישראל 002 מיליון דולר עוררה התנגדות 
מצד מדינות אחרות . בד בבד , תעניק הקהילייה לפלשתינאים בשטחים ובאזורים 
אחרים כ33 מיליון דולר , כדי לפצותם על הנזקים הנגרמים להם מהמלחמה . שר 
החוץ של צרפת רולאן דומא תבע כי כל סיוע שיוגש לישראל מהקהילייה האירופית 
יביא לסיוע מקביל לפלשתינאים בשטחים . לדבריו , אין להפלות בין קורבנותיה 
של המלחמה . צרפת הגישה תוכנית סיוע לשטחים , לרבות אספקת ציוד אב"ך , 
מזון , שיגור רופאים מומחים ואמצעי תחבורה . עוד אתמול בבוקר התברר , 
בהתייעצויות פנימיות של שרי החוץ , כי אין כל סיכוי ליוזמות פיוס כלפי סדאם 
חוסיין . הבריטים הבהירו בעוד מועד לצרפתים ולגרמנים , כי לא יסכימו לכל 
צעד בכיוון של הפסקת אש מבלי שעיראק תיסוג ללא דיחוי וללא תנאים מכוויית . 
קפידבינבתגובה לכך הודיעו צרפת וגרמניה על יוזמה להקים קהיליית הגנה אירופית 
במסגרת ארגון " האיחוד המערב אירופי " . ליוזמה אין כל משמעות מעשית בשלב 
הנוכחי , אך ייתכן שהיא מבשרת על מאמץ ארוך - טווח לתיאום הדוק יותר של 
מדיניות ההגנה של מערב אירופה . בישיבה אתמול באה לידי ביטוי התחושה , שהאירופאים 
נרתעו מליטול תפקיד מוביל במשבר במפרץ הפרסי , והניחו לארה"ב לעשות בשבילם 
את " העבודה המלוכלכת " . המסקנה , לדברי משקיפים כאן , היא שאין אירופה 
יכולה לצאת עתה ביוזמות עצמאיות , והיא צריכה לקבל את ההנהגה האמריקאית 
הן בניהול המלחמה והן בצעדים הפוליטיים והדיפלומטיים שיביאו בסופו של דבר 
לסיומה . 
