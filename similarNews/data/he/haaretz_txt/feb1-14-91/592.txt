השבוע כולו אמור היה לעמוד בצלה של פסגת בוש - גורבצוב במוסקווה , שהיתה 
אמורה לעסוק בשני העניינים העיקריים שעל הפרק המלחמה במפרץ והמתיחות ברפובליקות 
הבאלטיות . בדיוק בשל שתי סיבות אלו החליטו בארה"ב שלא לקיים את הפסגה במועדה 
המוסכם מחר . ארה"ב ממתינה להכרעה במפרץ כדי שיהיה ניתן לדון בעתיד האזור 
לאחר הפלת סדאם חוסיין . קודם לכן אין כל טעם בדיון עם הרוסים . ולגבי 
המתרחש בליטא ובלאטוויה , סברו בבית הלבן כי מפגש עם גורבצוב ( שלדבריו 
לא ידע על הפעלת הכוח , אך גם לא גינה אותה ) לא יהיה מעשה מחוכם במיוחד . 
הפסגה היתה מעמידה במרכז תשומת הלב העולמית את השאלה מדוע משקיעה ארה"ב 
מאמצים כבירים בהשבת אמיר מודח לכיסאו ( למרות שמעולם לא נבחר לתפקיד ) 
, בעוד שהיא מאפשרת לבריה"ם לרדוף את ראשי הרפובליקות הבאלטיות שנבחרו 
בבחירות דמוקרטיות , על פי חוק . לאחר שנכשלו תרגילי ההתחמקות של רעייתו 
מפני העמדה לדין , יציין מחר נלסון מנדלה שנה לשחרורו מן הכלא לאחר 72 שנות 
מאסר . למשפטה של ויני עשויה להיות חשיבות רבה לעתידו הפוליטי של מנהיג 
הקונגרס האפריקאי הלאומי . מסתבר כי עדי מפתח בפרשה , שעדותם היתה מרשיעה 
את " מאמא אפריקה , נעלמו . בשלב זה מעניק מנדלה גיבוי מלא לרעייתו ואף 
הופיע עמה באולם הדיונים . אולם אם תיאלץ ויני ללכת לכלא באשמת תקיפה ואף 
בסיוע לרצח של צעיר שחור , יפגע הדבר קשות במעמדו של מנדלה . בדרום - אפריקה 
מתרחש תהליך מהיר של רפורמה . המוביל במחנה הלבן הוא כמובן הנשיא דה - קלרק . 
כדי שהתהליך יצליח ויוסדר מעבר למשטר רב - גזעי ללא שפיכות דמים ואנרכיה , 
דרוש קטר גם בצד השחור . המוביל כאן הוא מנדלה ( שהצליח להגיע להבנה כלשהי 
עם יריבו המושבע , בותלזי ) . דווקא ברגע גורלי זה , מנדלה אינו יכול 
להרשות לעצמו הרשעה של רעייתו . אחד האלמנטים המאפיינים עדיין את מדיניות 
החוץ של יוגוסלוויה , הנקרעת במאבקים פנימיים , הוא הרצון להדגיש את מעמדה 
הבכיר בגוף המוזר המתקרא " ארגון המדינות הבלתי - מזדהות " . ארגון זה , 
מבית מדרשם של נהרו , טיטו ונאצר , עדיין מתכנס ומקיים מוסדות שונים , 
על אף שעידן היריבות הבין - גושית חלף מן העולם . הממשל הפדרטיווי בבלגרד 
מנסה לשמור על מעמדו כ"יוגוסלוויה " באמצעות הפחת רוח - חיים בארגון הבלתי - 
מזדהות . כך , יתכנסו מחר בבלגרד שרי החוץ של 51 ממדינות הארגון כדי לדון 
ביוזמה לסיום המלחמה במפרץ . רבים כבר ניסו לממש יוזמה שכזו , וקשה להניח 
שדווקא מבלגרד תצא הבשורה . לאחר בחירתו של אלברטו פגימרי לנשיא פרו , 
החלו מנהיגי אמריקה הלטינית לשלוח מבטים לעבר הענק הכלכלי במזרח . פוגימורי , 
בן למהגרים מיפאן ( הנקרא בפרו פוחימורי ) , ערך את גיחתו הראשונה לחו"ל 
כנשיא , לטוקיו כמובן , וזכה לחבילת סיוע נדיבה . אמריקה הלטינית נשאה 
עיניה תמיד לשכן הגדול מצפון , שבו ובהשקעותיו היתה תלויה התפתחותה הכלכלית 
של היבשת . אך כיום , לאור יחסי הסחר בעולם , מעוניינים ראשי הכלכלות 
מדרום לריו גראנדה , בתשומת לב יפאנית . נשיאת ניקרגואה , ויולטה צאמורו , 
תנסה ליישם זאת הלכה למעשה בעת ביקורה בן ארבעת הימים בטוקיו , שיחל מחר . 
אף שחלפו 61 שנים מאז הסתיים העידן הקולוניאלי של ספרד באפריקה , עדיין 
לא יושב הסכסוך סביב המושבה הספרדית הגדולה ביותר סהרה המערבית . רק בסוף 
השבוע מסרו מורדי " פוליסריו " כי 000 , 2 חיילים מרוקאים , המשרתים בסהרה 
המערבית , ערקו ונכנעו לצבא אלגיריה . סהרה הספרדית סופחה זה מכבר למרוקו , 
אולם בשטח המדברי הענק ממשיכות לפעול יחידות מורדים . ספרד , המטרופולין 
לשעבר , עדיין חשה מחויבות לגורל האזור . שר החוץ הספרדי , פרנסיסקו אורדונז , 
יחל מחרתיים בסיור מקיף במדינות המגרב שייפתח בנואקשוט , בירת מאוריטניה . 
מדינה זו , אגב , תבעה גם היא חלקים מהטריטוריה הספרדית . . באחד המדורים 
הקודמים דיווחנו על הבחירות במדינה קטנה שאינה זוכה לתשומת לב מרובה בימים 
כתיקונם , שלא לדבר על הימים הללו . לאחר 51 שנה של משטר חד - מפלגתי , 
נערכו בכף - ורדה בחירות רב - מפלגתיות לפרלמנט . המשטר בכף - ורדה היה 
בעל גוון מרקסיסטי מובהק , כדוגמת שאר המשטרים במושבות פורטוגל לשעבר באפריקה . 
גל הדמוקרטיזציה שעבר על היבשת השחורה בולט במיוחד במושבות הפורטוגליות . 
בבחירות בחודש שעבר ניצחה האופוזיציה , אולם עדיין מוקדם לקבוע האם זוהי 
תחילתה של תקופה דמוקרטית במדינת האיים הזו במערב אפריקה . כהמשך לבחירות 
הרב - מפלגתיות לפרלמנט , ייערכו ביום א הבא בכף - ורדה בחירות לנשיאות 
מבחן נוסף לאופוזיציה . מעניין כי באפריקה כיום בולט הגל הדמוקרטי במדינות 
ששמן יצא למרחוק עקב משטרן הטוטליטרי . דווקא במדינות שנחשבו " מתונות " , 
כגון קניה , המצב אינו שפיר ובתחום זכויות האדם חלה הידרדרות . הנה כי 
כן דווקא מדינה בעלת קו מרקסיסטי קשוח כנין ( דאהומיי בעבר ) משנה פניה . 
מושבה צרפתית זו לשעבר במערב אפריקה , תערוך ביום א הבא בחירות לפרלמנט . 
המשטר בקטן הבירה איננו מן היציבים , והדרך לשיקומו עוברת דרך הקלפי . 
המדינה הפרדוקסלית ביותר בעולם השלישי היא ברזיל . זוהי הכלכלה השמינית 
בעולם , אך בעלת החוב החיצוני הגדול בעולם . זו מדינה בעלת אין - ספור 
משאבים ומחצבים בכמות כמעט בלתי - מוגבלת , אך באזורים רבים מגיעים התושבים 
כמעט לידי רעב . ברזיל היא דמוקרטיה צעירה ותוססת , אולם בבחירות האחרונות 
למושלי המדינות ולמספר מושבים בבית הנבחרים היה אחוז ההצבעה נמוך ביותר . 
בברזיל אין כלל תנועת מורדים או גרילה , למרות רמת החיים הנמוכה והתנאים 
הפיסיים המצוינים לפעולת מורדים . ברזיל מתחבטת בבעיות קשות , כמעט קיומיות 
התפשטות האיידס , השמדת יערות האמזונס , גסיסת התוכנית הכלכלית של הנשיא 
קלר אולם דבר לא יעיב של שמחת הקרנבל שהחל אמש ויימשך עד יום ג . הקרנבל 
הוא המפתח להבנת המנטליות הברזילאית כל עוד יכול האדם הפשוט לרכוש צלוחית 
של תבשיל שעועית ואורז וכוסית קשאסה , הוא אינו מוטרד מעניינים כגון אי - 
צדק חברתי ואיכות הסביבה . את המרירות והזעם הוא פורק בחגיגות הקרנבל . 
