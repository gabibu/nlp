כוחות צה"ל הרגו שלשום לפנות בוקר שלושה מחבלים מירדן , שחדרו לישראל ותקפו 
שני אוטובוסים בכביש הערבה . באוטובוסים הוסעו חיילים שיצאו לחופשה . מנוסעי 
האוטובוסים נפצעה חיילת באורח קל עד בינוני ועוד שני חיילים נפצעו קל . 
חייל נוסף מכוח סיור אנשי מילואים שהותקף אף הוא והשיב אש , נפצע קל . שלושת 
המחבלים צעדו ששה ק"ם ממקום החדירה באזור הגבול , עד הגיעם לכביש הערבה 
בו נתקלו באוטובוס שהסיע חיילים . ארגון בשם " צבא מוחמד " נטל על עצמו 
את האחריות לניסיון הפיגוע בגבול ירדן . מעריכים כי מדובר בפלג של הגיהאד 
האסלאמי . גורמים בצה"ל מעריכים כי שלושת המחבלים קיבלו את נשקם במסגרת חלוקת 
נשק לצבא העממי , עליה הוחלט על ידי המלך חוסיין בשבועות האחרונים . בצה"ל 
חוששים מכך שנשק זה יופנה לפיגועים נוספים . ביום ששי , ככל הנראה בשעה 
שש לפנות בוקר , חדרו לגבול ישראל שלושה מחבלים חמושים בקלצניקוב וברימונים . 
באזור הגבול , סמוך לפונדק הקילומטר ה101 של שמעון ( כושי ) רמון . 
המחבלים עלו על הכביש והגיעו לאזור צומת צוקים שבערבה , כשני ק"ם מזרחית 
מהיישוב פארן . סיור אנשי מילואים נע באותה שעה צפונה , על דרך הפטרולים 
שלאורך הגבול עם ירדן ובמרחק של כששה קילומטרים ממזרח לכביש הערבה . כשהגיעו 
למרחק של כמה מאות מטרים מדרום להיאחזות צוקים , שקע רכב הסיור בבוץ והחיילים 
החלו בחילוצו . הם הודיעו על התקלה במכשיר האלחוט , ורכב סיור נוסף יצא 
לעזרתם . באותה שעה חדרה חוליה של שלושה מחבלים מירדן , הם חתכו את גדר 
הגבול במגזרי תיל ובשעה 05 : 60 הגיעו לקילומטר ה321 בכביש הערבה , במרחק 
של כ002 מטרים מצפון לצומת צוקים . המחבלים הבחינו באוטובוסים אזרחיים שהתקרבו 
אליהם מדרום , וכשהתקרב אליהם האוטובוס הראשון , השליכו לעברו שני רימונים 
שרק אחד מהם התפוצץ , וירו לעברו מרובי סער מסוג קלצניקוב . האוטובוס התרחק , 
ולמקום הגיע רכב הסיור שהותקף אף הוא ברימון . החיילים השיבו אש ואחד מהם 
נפצע . המחבלים שנפגעו אך לא חוסלו , השליכו רימון נוסף ופתחו בירי לעבר 
אוטובוס נוסף שהסיע חיילים . קצין הסיור רץ לעבר האוטובוס , ארגן את החיילים 
שנסעו בו לתגובת אש , ותוך כדי כך נפצעו חיילת ושני חיילים מנוסעי האוטובוס . 
כוח של חטיבת הערבה , בפיקודו של מפקד החטיבה , יצא אל מקום הפיגוע וכוחות 
נוספים נעו לשם מצפון ומדרום , בהם חיילי יחידת מילואים שיחידתם הוצבה בקו 
לתגבור . ארבעת הפצועים חייל וחיילת בשירות סדיר וכן שני אנשי מילואים 
פונו לבית החולים סורוקה בבאר שבע . החיילת , שלומית ברזילאי בת 02 , 
נפגעה מקליע בחזה , שככל הנראה אף חדר לריאותיה ; החייל אודי בורוביץ , 
בן 91 מרמת אילן , נורה בברכו ; דוד אבני בן 14 , נפגע מרסיס במותנו ; 
ויוסף חנוכה בן 43 , מרכב הסיור , נורה בידו . כוחות צה"ל שהוזעקו מיד 
למקום סגרו על המקום ברדיוס של שני ק"ם . היישובים באזור נכנסו לכוננות . 
אחד העובדים במסעדה של רימון סיפר כי כשהתקבלה הידיעה על חדירת המחבלים 
הם נכנסו לכוננות ונטלו את הנשק ברשותם . עוד אמר , כי למקום הגיע מסוק 
של צה"ל ויחד עם הכוח הרגלי החלו במרדף אחר שלושת המחבלים . סמוך לגדר המערכת 
נתקלו החיילים בשלושת המחבלים הבורחים , התפתח ירי והמחבלים נהרגו . ליד 
גופותיהם נמצאו אמצעי לחימה , ספרי קוראן וכן תעודות מזהות . עולה כי שלושת 
המחבלים הם אזרחים דתיים - קנאים שהתגוררו ברבת עמון ובאזור כארמה . שר הביטחון , 
משה ארנס , אשר הגיע למקום האירוע , אמר כי האחריות לאירוע מוטלת על הירדנים , 
שאינם מצליחים דיים למנוע מעשים אלה . זה הפיגוע השני שנערך תוך חודשיים , 
לאחר הפיגוע מצפון לאילת שבו נהרגו חמישה אזרחים ישראלים בעת חדירת חייל 
מצרי לשטח ישראל . 
