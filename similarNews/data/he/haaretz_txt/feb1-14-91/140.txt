התאחדות בתי הקולנוע התכנסה ביום חמישי , והעבירה לחבריה את הנחיות הג"א 
לגבי הקרנת סרטים . בתי הקולנוע באזור גוש דן , חיפה והקריות קיבלו היתר 
להקרין סרטים עד השעה 00 . 81 בערב . בתי הקולנוע בשאר האזורים יכולים לפעול , 
על פי שיקול דעתם , גם בערבים . הוראות הג"א בעניין זה עשויות להשתנות 
בהתאם להערכת המצב הנעשית מדי יום . בבאר שבע כבר מוקרנים סרטים בערבים זה 
ימים אחדים . בירושלים פועל הסינמטק בשעות היום בלבד . בחיפה אין הקרנות . 
אלה מבין בעלי בתי הקולנוע בתל אביב שניתן היה ליצור איתם קשר בסוף השבוע 
שעבר החליטו שלא להתחיל בהקרנות . מרים הוכמן , יו"ר התאחדות בעלי בתי הקולנוע , 
סבורה כי בתי קולנוע רבים לא ייפתחו בשל החשש מפני מיעוט קהל . היא סבורה 
שכל זמן שבתי הקולנוע בתל אביב לא ייפתחו להקרנה סדירה ולא יקרינו סרטים 
חדשים , ישפיע הדבר על כל בתי הקולנוע בארץ . 
