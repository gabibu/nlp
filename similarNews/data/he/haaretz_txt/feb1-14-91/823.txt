חמישה בני אדם נעצרו באזור נפילת הטיל ביום שבת לפנות בוקר בחשד שבאו לבזוז 
דירות שנפגעו במקום . אחד מהם הוא צלם ברשת טלוויזיה זרה . בתום חקירתו 
שוחרר בערבות . אחד מבעלי הדירות שנפגעו התלונן כי ראה את הצלם מחטט בדירתו . 
הצלם טען כי בא לעזור . ארבעת העצורים האחרים מוכרים למשטרה והיום יובאו 
כנראה בפני שופט . אנשי המשטרה עצרו את החמישה לאחר שהסתובבו במקום בנסיבות 
מחשידות . לא נתפס בידיהם רכוש . בעלי חנויות במקום התלוננו על גנבה מחנויותיהם . 
בעל חנות למשקפיים שחנותו נפגעה , טען כי לאחר הפיצוץ גילה שמסגרות משקפיים 
רבות נעלמו מחנותו וככל הנראה נגנבו . חברי הכנסת ראובן ריבלין , שאול עמור 
( ליכוד ) ועמיר פרץ ( מערך ) יזרזו השבוע הצעת חוק שהגישו , לפיה תוחמר 
הענישה על ביזת רכוש מבתי תושבים בזמן מלחמה . ח"ך ריבלין אמר אמש כי ביזת 
רכוש בשעת מלחמה דומה לבגידה , ויש לשרש תופעות כאלה , על - ידי הטלת עונשים 
חמורים ביותר על עבריינים . גם יו"ר ועדת הכנסת ח"ך חיים קורפו ( ליכוד ) 
עומד להגיש מצדו הצעת חוק שנועדה להחמיר את העונשים שיוטלו על עבריינים 
שיורשעו בביצוע גנבת רכוש וביזה בזמן מלחמה . קורפו מציע להטיל 02 שנות 
מאסר על עבריין שיורשע בגנבת רכוש בעת מלחמה . לדבריו מעשי ביזה הם פשע 
מתועב וגם לדעתו יש לשרש תופעה זו באמצעות ענישה חמורה . ח"ך מרדכי וירשובסקי 
( רץ ) ציין כי כיום סעיף הביזה שהעונש עליו הוא עשר שנות מאסר , קיים 
רק בחוק השיפוט הצבאי ולפיכך לא ניתן להרשיע בו אזרחים שבזזו דירות שנפגעו 
מן הטילים . אלה מורשעים רק בגנבה שהעונש עליה קל יותר . וירשובסקי עומד 
להגיש השבוע הצעת תיקון לחוק , לפיה תוכל המערכת המשפטית להעניש בחומרה 
אזרחים שהורשעו בביזה . וירשובסקי הטעים כי " אין תופעה מחרידה יותר מניצול 
נפשע של היעדרות התושבים שנפגעו מפגיעת הטיל והתרכזותם של זרועות הביטחון 
בפעולות הצלה " . ח"ך שבח וייס ( מערך ) הגיש הצעה דחופה לסדר היום של הכנסת 
בנושא . לדבריו יש לנקוט בצעדי חקיקה ולגנות את התופעה בצורה קולקטיווית . 
( ע ) . מפכ"ל המשטרה רב - ניצב יעקב טרנר , טען בשבת כי לא היתה כל 
תופעת ביזה באזור נפילת הטיל . לדבריו , הוצבה שמירה של שוטרים ואנשי חברת 
שמירה כדי לשמור על הרכוש שנחשף כתוצאה מהדף הטיל . בראיון לקול ישראל ולגל"ץ 
אמר טרנר כי בעת שביקר באזור ראה כמה חלונות ראווה שנופצו כתוצאה מן ההדף , 
ובעקבות זאת מיהר להציב שמירה על הרכוש . 
