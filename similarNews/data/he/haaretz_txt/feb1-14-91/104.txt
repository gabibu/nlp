במהירות גדולה יותר מכפי שניתן היה לצפות , הולך ומצטמצם הפער הגדול הקיים 
עדיין בטייוואן בין כלכלה מודרנית ותחרותית לבין משטר נוקשה המטיל עדיין 
הגבלות מרחיקות לכת על חופש הפרט . לפני ארבע שנים בלבד ביטל הנשיא הקודם , 
ציאנג צינג קואו , את חוקי החירום והתיר לתושבי האי נסיעות לארץ האם הסינית . 
מאז גבר תיאבונם של 02 מיליון הסינים החיים כאן ליותר חירות , והם ונותנים 
לכך ביטוי בהפגנות תכופות בחוצות הבירה טאי פה . סינים צעירים אומרים , 
כי נמאס להם להיות בשר תותחים של משטר רודני ואנכרוניסטי שחרת על דגלו את 
המשימה הבלתי - אפשרית של " שחרור " סין כולה . " אנחנו רוצים ליהנות 
מן החיים , כאן ועכשיו , בלי אבל ובלי כמעט " , הסביר סטודנט באוניברסיטה 
המקומית , " מי שמעוניין להיאבק נגד הקומוניזם ביבשת יכול לעשות זאת בעצמו , 
אבל לא על גבנו בבקשה " . קפמאבינהנשיא הנוכחי של טייוואן , לי טנג יו , 
הבין כנראה לנפש עמו כאשר דיבר בטקס הכתרתו בחודש מאי האחרון על הצורך ברפורמה 
דמוקרטית של החברה והמשטר . בחודש שעבר , בנאום בפני ה"יואן " , בית - 
הנבחרים של טייוואן , הלך טנג יו צעד נוסף וניסה ליצוק תוכן בהבטחה הכללית 
ליותר חופש ולפחות מעורבות בחיי הפרט . בצעד סמלי חשוב הודיע טנג יו שהוא 
יבטל את הכרזת המלחמה מ8491 נגד " המורדים " הקומוניסטיים ביבשת הסינית 
כפתיחה אפשרית למשא - ומתן ישיר עם המשטר השנוא בפקין . בנוסף לכך הכריז 
הנשיא על הכנסת תיקונים בחוקה מ7391 , ועל חידוש הקשרים הרשמיים עם היבשת . 
מעבר לכך הוא הבטיח לשחרר אסירים פוליטיים , ולהגדיל את חופש הפעולה של 
האופוזיציה הפרלמנטרית . כל הצעדים האלה , המחכים עדיין למימושם , הם תוצאה 
בלתי - נמנעת מן הבחירות הכלליות לפני 31 חודשים , כאשר מפלגת הקומינטאנג 
השלטת צברה רק 45 אחוזים מן הקולות שיעור קטן במונחים של מדינה טוטליטרית 
למחצה , שזכות הקיום שלה היתה מבוססת במידה רבה על הרעיון המטורף של " שחרור 
היבשת " . מפלגת האופוזיציה הדמוקרטית - פרוגרסיווית זכתה להישג יחסי , 
ובכך נתנה דחיפה ללי טנג יו ולחבריו התומכים ברפורמות . " חלפה התקופה של 
הפטרוניזם , של השחצנות מלמעלה ושל הניסיון להכתיב לאנשים כיצד לנהוג בחיי 
היום - יום " , אמר כאן פרופסור באוניברסיטה המקומית , " הציבור הרחב , 
ולא רק סטודנטים ואינטלקטואלים , איננו מוכן להמשיך ולהשתכר בחלומות באספמיה 
של חזרה לסין במסע ניצחון " . העובדה המרכזית שתשפיע על החיים הפוליטיים כאן 
היא סירובם של מיליוני סינים להוסיף ולהשלים עם הנוסטלגיה הרשמית , שהפכה 
כבר מזמן לבדיחה הלאומית של טייוואן . הדבקות הקנאית בערכים של הגנרל צאן 
קיי שק המנוח נראית פחות ופחות רלוונטית . את מקומה תפסו הרצון ליהנות מן 
השפע החומרי , לחיות כאן ועכשיו בחברה חופשית ופתוחה , ולשים קץ לבידוד 
הפוליטי , ההופך מיליוני בני - אדם ל"מצורעים " של הקהילה הבין - לאומית . 
לי טנג יו הוא הנשיא הראשון של טייוואן שנולד באי עצמו . לעובדה הזאת יש 
משמעות סמלית ומעשית חשובה . הוא מייצג דור חדש של אנשים חושבים המתנערים 
מן המיתוס של העבר ורוצים לחיות את ההווה , ומבקש ללכד את נתיניו סביב פירוש 
חדש של רעיון האיחוד . הגשמה כזאת , בצורה של השקעות ביבשת הסינית , 
למשל , יכולה להיות ברבות הימים מנוף להתפתחות כלכלית וחברתית שתוביל מן 
הסתם גם לשינויים פוליטיים מכריעים , ותאפשר איחוד החלקים העוינים של סין 
בדרכי שלום . פקין הגיבה על הפתיחות החדשה של טייוואן בדרכים אחדות . היא 
לא לחצה על אינדונזיה וסינגפור , שתי מדינות שקשרו אתה יחסים , לצמצם את 
המעורבות העסקית העמוקה שלהן בטייוואן . פקין גם ביטלה תמרונים ימיים שתוכננו 
במצרים המפרידים בין היבשת לאי , והניחה להם להמשיך ולהיות למה שהפכו במשך 
החודשים האחרונים : מעבר מים המשמש יותר ויותר לצורך מסחר רווחי , גם אם 
הדבר נעשה מחוץ לחוק , או לפחות בצורה מוצנעת . משני צדי המצרים האלה נשמעים 
טונים חדשים , שהבולט ביניהם הוא הצורך לצמצם מתחים ולחפש דרכים לשיתוף 
פעולה מועיל . מנקודת הראות של טאיי פה , היריבות ההיסטורית איננה רלוונטית 
עוד . העיקר לייצר , למכור , להרוויח ולחיות . בצורה דומה נראים הדברים 
במושבת הכתר הבריטית , הונג - קונג , העומדת להפוך לחלק מסין כבר ב7991 . 
לטוב או לרע , חזון האיחוד של סין הולך ומתממש בהדרגה , ולאו דווקא בדרך 
שהתווה נציגו הבולט ביותר , צאן קאיי שק . 
