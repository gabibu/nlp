מכבי תל אביב , הפועל תל אביב , מכבי חיפה , מכבי לזרוס חולון , ושמשון 
תל אביב לא יוכלו לארח בביתן את משחקי הגביע שנועדו להן לסוף השבוע . אי 
לכך , החלו החמש לתור אחר מגרש חלופי . היום יתקבלו החלטות סופיות . מכבי 
תל אביב יקיים בשבת את משחק הגביע עם הפועל אשדוד , ככל הנראה באיצטדיון 
בהרצליה . אפשרות נוספת היא האיצטדיון בכפר סבא . יו"ר מכבי , דני לאופר , 
הביע את אכזבתו מכך שבגלל הגבלות הג"א , יימנע מאוהדיה הרבים של קבוצתו 
לחזות במשחק המסקרן . הנהלת הפועל תל אביב תבדוק היום אפשרות לקיים את המשחק 
עם הפועל רמת גן בהרצליה , כחלק מהצגה כפולה ביחד עם מכבי תל אביב . " מבחינה 
מקצועית , אין לי העדפה למגרש זה או אחר " , אמר המאמן , שמעון שנהר . 
מכבי חיפה יבקש היתר מהג"א לקיים בכל זאת את משחק הגביע עם מכבי שעריים במגרשו 
הביתי בקרית אליעזר . במידה שלא יינתן האישור , יארחו החיפאים את יריביהם 
בעפולה . היו"ר בני ברנשטוק אמר אמש : " אני מקווה שבעפולה ההגבלה על 
כמות הצופים אינה חמורה " . מכבי לזרוס חולון , מליגה א , יארח את בני יהודה 
בלוד או באשדוד . הבוקר תתקבל החלטה סופית . לזרוס ובני יהודה סיימו , 
אגב , ב - 11 את משחק האימון שהיה ביום ה במגרשם של החולונים . שמשון 
תל אביב אמור לארח את הפועל כפר סבא ביום ו באשדוד . שתי קבוצות נוספות 
מערים באזור א יוכלו לקיים את משחקיהן בבית : מכבי פתח תקוה שיארח את הפועל 
צפרירים חולון , והפועל יהוד שישחק נגד הפועל פתח תקוה . חזרו אתמול להתאמן 
לאחר מנוחה בסוף השבוע . הזהובים יתארחו היום למשחק אימון אצל הכח רמת גן 
מליגה א . 
