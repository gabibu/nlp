בון ( מיוחד ל"הארץ " ) . אלפי ערבים החיים בברלין קיבלו בימים האחרונים 
מכתבים שהורו להם להרשם בתחנות משטרה ולהימנע מפעילות פוליטית . על הערבים 
גם נאסר לעזוב את תחומי ברלין . דובר עיריית ברלין אמר שמדובר בצעדי זהירות , 
כדי למנוע הסתבכות של ערבים בפעולות אלימות . הוא הזכיר שנשיא עיראק , 
סדאם חוסיין , קרא לערבים ומוסלמים בכל רחבי העולם להצטרף למלחמה ולהכות 
בבעלות הברית העומדות מולו . בברלין חיים אלפי ערבים , שרבים מהם אוהדים 
את אש"ף ועוסקים בפעילות פוליטית . בנוסף לכך יש לאש"ף תשתית ארגונית והסברתית 
ענפה במזרח העיר , שם נהנו מתמיכה ממלכתית ומחופש פעולה רב בימי המשטר הקומוניסטי . 
במזרח ברלין עדיין פועלת שלוחה של שגרירות עיראק , והמשטרה מעריכה שבבניין 
יש כמויות גדולות של כלי נשק וחומרי חבלה . מאז איחוד ברלין הופקד על הבניין 
משמר מיוחד , אך הדיפלומטים העיראקים שבתוכו נהנים מחסינות . מפלגות האופוזיציה 
בברלין , הסוציאל דמוקרטים והירוקים , מתחו ביקורת חריפה על צעדה של הנהלת 
העיר , ואמרו שמדובר באפלייה על רקע אתני ובעונש קולקטיווי . בבון נמשך 
הוויכוח הציבורי על מעמדו של אש"ף בתהליך שלום אפשרי במזרח התיכון . שר 
החוץ , הנס דיטריך גנשר , העושה בביקור במצרים , התבטא בזכות מתן תפקיד 
לאש"ף , ואילו דוברים חשובים של מפלגת השלטון הנוצרית דמוקרטית הסתייגו 
מכך . גם יו"ר המפלגה החופשית דמוקרטית של גנשר , גראף למבסדורף , אמר 
שאש"ף עצמו פגע בסיכוייו למלא תפקיד חיובי כלשהו בכל הסדר אפשרי בעתיד במזרח 
התיכון . קפידבינ33 חיילי צה"ל התחילו אתמול בזונדהופן שבבוואריה בקורס מזורז , 
שיכשיר אותם להפעיל מערכת לזיהוי אב"ך משוכללת הידועה בשם " פוקס " . אתמול 
נמסר שהקורס שיעברו הישראלים יקוצר לשלושה שבועות בלבד , כדי לאפשר לצה"ל 
להפעיל את המערכת הגרמנית בהקדם האפשרי . גרמניה תספק לישראל שמונה מערכות 
אב"ך מדגם פוקס . המערכות , המורכבות על רכב משוריין , מסוגלות לזהות 
נשק אטומי , בקטריולוגי וכימי באופן מיידי . בחודשיים האחרונים עברו יותר 
מ001 חיילים אמריקאים קורסים מזורזים בהפעלת מערכות הפוקס , שהועמדו לרשות 
כוחות בעלות הברית במפרץ הפרסי . מערכת האב"ך הגרמנית נחשבת לטובה מסוגה 
בעולם . 
