פאריס ( מיוחד ל"הארץ " ) . יהודים במרוקו תרמו דם וכסף למען עיראק כך 
מוסר השבועון " זאן אפריק " , היוצא לאור בפאריס , בגיליונו החדש . השבועון 
מציין כי בקרב כעשרת אלפי היהודים החיים במרוקו שוררת חרדה מן הצפוי להם 
בעתיד . אמנם עד רגע זה לא היו פגיעות בהם , אך חששם רב על רקע הפגנות 
ההמונים , התומכים במנהיג עיראק ומוחים על שליחתם של חיילים מרוקאים לחזית 
בידי המלך חסן השני . לדברי השבועון , כדי למנוע ביטויים אנטישמיים החליטו 
יהודים להעביר , באמצעות ארגון הסהר האדום המרוקאי , תרומות דם וכסף לצבא 
העיראקי . עוד מדווח השבועון על עשרות משפחות יהודיות שעזבו את מרוקו 
במחצית חודש ינואר לספרד , שם הם ממתינים לראות את ההתפתחויות . לפני כשבועיים 
פרסם " הארץ " כי משפחות יהודיות עזבו את מרוקו לצרפת והן משתכנות לעת 
עתה בבתים השייכים להן בפאריס וכן אצל קרובים בצרפת . ואולם אחרים מעדיפים 
להישאר בשלב זה במרוקו , מחשש שיואשמו בעריקה ולא יוכלו לחזור לבתיהם ולרכושם . 
רוב אנשי הקהילה היהודית במרוקו נמנים עם החוג המקורב למלך ונהנים ממצב 
כלכלי טוב . ואולם באחרונה נשמעים יותר ויותר ביטויים אנטישמיים ואנטי - 
ישראליים במרוקו , על רקע מלחמת המפרץ וכן על רקע המצוקה הכלכלית ההולכת 
וגוברת במדינה . לפני ימים אחדים פורסמו ידיעות על חילול בית העלמין של קזבלנקה . 
על - פי הידיעות הללו הוצאו עצמות של יהודים מקברם , ובין השאר חולל קברו 
של חכם יהודי ידוע בשם רבי אליהו . לאחר המעשה זימן אליו מושל קזבלנקה 
שניים מנכבדי הקהילה היהודית בעיר וביקש מהם לשמור על פרופיל נמוך , בטענה 
כי המדובר במעשה של פרחחים . קפידבינאמש , בשיחת טלפון ראשונה עם ישראל 
מאז הפגנות התמיכה בעיראק , אמר ראש הקהילה היהודית במרוקו , סרז ברדוגו , 
כי לכל היהודים שלום ולא נפגעו אתרים קדושים לקהילה היהודית . בשיחתו עם 
יו"ר ברית יוצאי מרוקו בישראל , אהרון נחמיאס , אמר ברדוגו כי הפרסומים 
על פגיעה ביהודים מקורם בגורמים עוינים שניצלו את תקופת המלחמה כדי לסכסך 
בין יהודים לערבים . ברדוגו אמר כי בית העלמין היהודי הישן בקזבלנקה לא נפגע 
ושום מצבה לא נופצה . הוא גם הפריך את הידיעות כאילו ניסו חמומי מוח לפגוע 
ביהודים וברכושם . עוד אמר ברדוגו כי חיי היהודים במרוקו חזרו למסלולם , 
" ואל לעם בישראל לדאוג בשל המתרחש במרוקו " . עם זאת , חוגים המצויים 
בתחום אומרים כי לאור המצב המחמיר במרוקו הם מתקשים להבין מדוע היהודים 
שעדיין נמצאים שם אינם יוצאים , ול במחיר הפסדים כלכליים . לדברי חוגים 
אלה , עקב ההתפתחויות במרוקו שוב אין מעמדו של המלך יציב כשהיה . יצוין 
כי לפני שבועות אחדים יצא ועד קהילות יוצאי מרוקו בעולם , שהתכנס בפאריס , 
בהודעת תמיכה במלך חסן השני על רקע האשמות שהועלו כלפיו על חיסול מתנגדיו 
הפוליטיים , עינוים וכליאתם למשך שנים רבות . ראשי היהודים טענו כי הטענות 
המועלות כלפי המלך , שיצרו סערה בצרפת , משוללות יסוד . הודעה זו זכתה 
לביקורת קשה מצד יהודים ממוצא מרוקאי בצרפת , שטענו כי היהודים משחקים את 
משחקו של המלך בניסיון לשמור על מעמדם המיוחד במדינה . על - פי גישתם , 
הפגנות התמיכה בסדאם חוסיין הן המשך להפגנות של האופוזיציה , שמחו על העוני 
והמצב הכלכלי החמור השורר במרוקו , ויש לראות בהן ביטוי למחאה נגד שלטון 
המלך . לדעתם , היהודים כמקורבים למלכות נתפסים , וייתפסו ביתר שאת בעתיד , 
כמשתפי פעולה עם המלך והם עלולים לשלם את המחיר על כך . 
