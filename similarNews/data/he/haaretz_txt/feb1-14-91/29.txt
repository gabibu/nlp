השנה ימלאו שלושים שנה למלכותו של חסן השני במרוקו . משבר המפרץ דחק לשולי 
החדשות את מהומות - הרעב שפקדו את מרוקו באמצע חודש דצמבר האחרון . אלה 
דוכאו , כרגיל , באמצעות קורבנות - אדם , מעצרים רבים ומשפטי - בזק . 
חסן השני עלה לכס המלוכה ב1691 , בגיל 72 , אחרי מות אביו , הסולטאן מוחמד 
החמישי . האב נהנה מהערצת בני עמו בשל התייצבותו לימין התנועה הלאומית לשחרור 
מרוקו משלטונה של צרפת . זו נאלצה בשנת 6591 , כמי שכפאה שד , להכיר בעצמאותה . 
גם בנו , חסן , הצליח במשך השנים ליצור לעצמו דימוי המסתיר את דמותו האמיתית . 
מדינאים ומשקיפים זרים רואים בו אדם בעל גינונים של שליט מתון , תרבותי 
ומכניס אורחים . אולם מי שמכיר את המציאות המרוקאית יודע כי הוא הנהיג בארצו 
משטר עריץ , אכזר ומושחת , וכי ימי מלכותו זרועים אפיזודות מסמרות - שיער 
על דרך טיפולו במתנגדיו הפוליטיים . אחת האנקדוטות הנפוצות על שלטונו , 
שמצטט הסופר הצרפתי זיל פרו בספרו " ידידנו המלך " , מדגימה את השנאה שמעורר 
שלטונו , מחד גיסא , וממחישה את כושר הישרדותו , מאידך גיסא . מספרים 
על איש נרגש שהתייצב בשער ארמון המלוכה ואמר לחייל המשמר : " אני רוצה 
להרוג את המלך " . בתשובה הצביע הזקיף על תור ארוך המזדנב ליד השער ואמר 
לו : " לך , הצטרף לתור כמו כל האחרים " . ספרו של פרו הוא אחד מני רבים 
שנכתבו על תקופת שלטונו של חסן השני . אחדים , שמחבריהם הם משוחדים ומלחכי - 
פינכה שסונוורו מהכנסת האורחים המלכותית , מחמיאים לדמותו ולמשטרו ומחניפים 
להם . אחרים כוללים תיאורים מעוררי צמרמורת על מר - גורלם של בני העם המרוקאי 
בכלל , ושל אנשי האופוזיציה למשטרו של המלך בפרט . ספרו של זיל פרו שייך 
לקטגוריה זו . למחרת עלותו לכס השלטון הבטיח חסן השני לקיים הבטחה ישנה של 
אביו : לנסח חוקה . זו היתה דרישתם של כל הארגונים הפוליטיים , והם ציפו 
כי את החוקה תנסח אסיפה מכוננת נבחרת , שתשים קץ למשטר המונרכיה האבסולוטית , 
תגביל את סמכויות המלך ותכונן בארץ מונרכיה חוקתית פרלמנטרית . חוגי שמאל 
עדיין הישלו את עצמם כי המלך יסכים למשטר שימזג מונרכיה עם סוציאליזם . 
אך לא כך ראה זאת חסן . הוא קיבץ יועצים ומומחים , בכללם צרפתיים , שתפרו 
לו חוקה המשלמת מס - שפתיים לדמוקרטיה ומבטיחה את שלטונו האבסולוטי כראש 
המאמינים וכמפקד עליון של הצבא . ההגדרה של ראש המאמינים הותירה על כנו 
את עיקרון המלוכה בחסד האל , ואף העניקה למלך סמכויות שיפוט . שרי הממשלה 
כפופים לו . סעיף בחוקה העניק לו את הסמכות להכריז על מצב חירום ; אז גם 
מועברות לידיו כל סמכויותיהן של הרשות החוקתית והמבצעת . לעיתונאי צרפתי 
אמר חסן : " לא אתן שהמונרכיה תהווה חלק ממשוואה כלשהי . אני זקוק להסכמת 
האמונה ולא לזו של החכמים " . מאחר שהצעת החוקה עוררה התנגדות , ניסו שירותי 
הביטחון להתנקש בחייו של מהדי בן - ברקה , אחד המנהיגים הבולטים של האופוזיציה , 
שקראה להחרמת משאל - העם שאירגן המלך לאישור החוקה . ביום ההצבעה נמנעו 
רק % 51 מהמצביעים , והחוקה אושרה בקולותיהם של % 79 מן המשתתפים . בבחירות 
כלליות , מזויפות לרוב , שנערכו שנה לאחר - מכן והעניקו ניצחון לאנשי המלך , 
נבחר בכל זאת בן - ברקה . % 09 מן המצביעים באזור הבחירה שלו בעיר רבאט 
נתנו לו את קולותיהם . מרגע זה הוא היה על כוונת שירותי הביטחון . ב3691 
פתח חסן השני בסדרת מבצעים לחיסול האופוזיציה . באותו קיץ , בתואנה שהחזית 
המזוינת למען כינון רפובליקה במרוקו מתכננת כביכול קשר להפלת המלך , נעצרו 
000 , 5 פעילים פוליטיים , בכללם חברים באיחוד הלאומי של הכוחות הלאומיים 
ובאיגודים המקצועיים . בן - ברקה , ששהה באותה עת בקהיר , ניצל ממעצר . 
מומן דיאורי , מן המנהיגים הנערצים של תנועת ההתנגדות לשלטון הצרפתי , 
שהיה בין העצורים , תיאר בספר את העינויים הנוראיים שלהם היו נתונים הוא 
וחבריו למעצר . תחילה נחקר בידי ארבעה חוקרים אמריקאים מומחים בבסיס האמריקאי 
קניטרה . משם הועבר לדאר אל - מוקרי , ושם ציפה לו מחזה - אימים : גברים 
ונשים היו תלויים מהתקרה כשראשיהם כלפי מטה . על הרצפה מסביבם עמדו ילדיהם 
הבוכיים שחזו בסבל הוריהם . פניהם היו מלוכלכות מן הדמעות ומנזלת . הם 
ישבו בתוך שלוליות של דם וקיא . ריח נורא של ריקבון שלט באוויר . בהמשך 
תיאר מומן דיאורי בפירוט נטורליסטי את שבעת שלבי העינויים , ממש כמו שבעת 
מדורי הגיהנום . שלב א : תליית הקורבן על מוט ברזל מן הרגליים והידיים , 
כשהבטן מופנית כלפי מטה . שלב ב : מבלי לשנות את תנוחתו של המעונה רוכב 
על גבו אחד המענים . שלב ג : הטבעת ראש המעונה בתוך אמבטיה מלאה בשתן , 
וכל אימת שמרימים את ראשו מתיזים לתוך נחיריו מי כלור . שלב ד : מכות 
חשמל לאיבר המין . שלב ה : חיתוך הגב בסכין חדה , הכנסת גביש מלח בפצע 
הפתוח וחבישתו . שלב ו : חיתוך פני המעונה פרוסות פרוסות , חיתוך השפתיים , 
האף , האוזניים . שלב ז : תקיעת פגיון בצווארו של המעונה . באחד המקרים 
הוטבל אחד המעונים עירום בתוך מיכל מלא סיד חי . בלחץ העינויים הודו רוב 
הקורבנות שיצאו בחיים בכל מה שדרשו מהם להודות . לאחר מכן הועמדו למשפט - 
פארסה ונדונו לתקופות מאסר ארוכות . במארס 5691 שימשה מרוקו זירה להפגנות 
המוניות במחאה על המשבר הכלכלי והמצוקה . יזמו אותן בוגרי בתי - ספר תיכוניים , 
ואליהם הצטרפו תושבי משכנות העוני של קזבלנקה . משם התפשטו ההפגנות לערים 
הגדולות רבאט ופאס . את הגפרור הצית צו השלטון שהורה לגרש את בני ה81 ומעלה 
מרשת החינוך הכללי , והפנייתם בכוח לחינוך הטכני . השלטון הצרפתי במרוקו 
השקיע מעט מדי בחינוך . כשהארץ השיגה את עצמאותה לא ידעו % 09 מן האוכלוסייה 
קרוא וכתוב . המרוקאים הצעירים שהפגינו במארס 5691 האשימו את ממשלו של חסן 
השני במניעת השכלה מן העניים . נוסף על כך הועברו אדמות המתיישבים הצרפתיים 
לרוב לרשות הדמנה ( אסופת הנחלות ) המלכותית ולרשות אנשי החצר ופיקוד הצבא . 
איכרים נהרו בהמוניהם מן הכפר לעיר , ושם ציפתה להם אבטלה . נגד המפגינים 
הפעיל השלטון טנקים . מאות נפלו . הקורבנות נקברו בידי הצבא בקברות - אחים . 
המפגינים קראו " חסן רוצח " , ונשאו כרזות שתיארו את המלך כקצב נוטף דם . 
בקיץ אותה שנה הושעתה החוקה , הפרלמנט נשלח לחופשה , והמלך ריכז בידיו 
את כל סמכויות השלטון . המטרה הבאה שהציב לעצמו השלטון היתה חיסול מנהיג 
האופוזיציה , מהדי בן - ברקה , שחי בגלות כשעונש מוות תלוי נגדו בארצו . 
בגלות הפך לאחד הדוברים הבולטים של תנועות שחרור לאומי וחברתי בעולם השלישי . 
באוקטובר 5691 , בסיוע הסי - איי - אי האמריקאי , המוסד הישראלי ( כפי 
שטענה אז העיתונות ) ושירותי הביון הצרפתיים , לכדו ראשי השירותים החשאיים 
המרוקאיים את מהדי בן - ברקה בפאריס ורצחוהו . הסי - איי - אי לא יכול היה 
לשאת את תביעתו של ראש האופוזיציה המרוקאית לחיסול הבסיסים הצבאיים האמריקאיים 
במרוקו ; המוסד רצה בהרחקתו של מנהיג ערבי כריזמטי בעל קשרים בין - לאומיים 
ענפים שגילה אהדה לעניין הפלשתיני ; ואלה בשירותי הביון הצרפתיים שאהדו 
את האו - אה - אס רצו לנקום באיש שסייע לאלגירים לסלק את השלטון הצרפתי . 
בחטיפה וברצח היו מעורבים ישירות שר הפנים המרוקאי , הגנרל מוחמד אופקיר , 
ויד ימינו אחמד דלימי , שנודעו כתליינים סדיסטיים שלא בחלו ברצח מתנגדיהם 
במו - ידיהם . הפרשה עוררה שערורייה רבתי בצרפת ובישראל . הנשיא דה - גול 
ידע שבן - ברקה חוסל על אדמת צרפת בפקודת חסן השני . בישראל ניסו השלטונות , 
בעזרת הצנזורה , למנוע כל פרסום הקושר את הפרשה עם המוסד . בפאריס נערך 
משפט שלא הוסיף כבוד למערכת המשפט הצרפתית . הנאשמים שהתייצבו למשפט , 
כמו הקולונל דלימי למשל , יצאו בעונשי מאסר קלים או זוכו . הנעדרים , 
כמו הגנרל אופקיר , נדונו לתקופות מאסר ארוכות . פסקי - הדין לא מנעו 
במשך השנים מהגנרל אופקיר לבקר בצרפת , לנפוש בה ולהיות שותף לבילויים , 
למעשי הוללות ולאורגיות . מעניין שרוב המעורבים בפרשה מצאו ברבות הימים 
את מותם ב"תאונות " מסתוריות או חוסלו במרוקו . לא יצאו מכלל זה גם אופקיר 
ושותפו דלימי . פרשת חטיפתו של בן - ברקה ורציחתו פתחו עידן של חטיפת מנהיגים 
מרוקאים שהתנגדו לשלטונו של חסן השני והעלמתם . ב1791 קשרו כמה מהמפקדים 
הבכירים של הצבא המרוקאי , ובראשם שר ההגנה , הגנרל מדבוח , קשר נגד משטרו 
של המלך חסן . הם ניסו לתפוס את השלטון ב01 ביולי אותה שנה , שעה שכל ראשיו 
היו מכונסים בנשף מפואר לכבוד יום הולדתו של המלך בנחלה המלכותית בסכיראט . 
באמצעות הפיכה צבאית ביקש הגנרל מדבוח להביא להתפטרותו של המלך , לשלחו 
לגלות מוזהבת בריוויירה הצרפתית , ולהנהיג משטר צבאי דוגמת משטרים ערביים 
אחרים . ניסיון ההפיכה נחל כישלון חרוץ , הקושרים נתפסו , עונו , נשפטו 
והוצאו להורג . בעקבות הכשלת הקשר בסכיראט הפך הגנרל אופקיר , שמונה לשר 
הביטחון , לאיש החזק של המשטר . אלא שבכך לא הושם קץ לניסיונות סילוקו 
של המלך . דגם ההפיכות הצבאיות בעולם הערבי ובחלק מארצות העולם השלישי באותן 
שנים התסיס את שורות פיקוד הצבא המרוקאי . חיסולם אפוף המסתורין של כחמישים 
טייסים מחיל - האוויר המרוקאי בתחילת 0791 היה אות מבשר רעות לחסן השני . 
אחרי אירועי סכיראט הבחינו גורמים שונים , לרבות מנהיגים באופוזיציה , 
בשינויים בהתנהגותו של הגנרל אופקיר ובהתבטאויותיו , בעיקר נגד השחיתות 
שאיפיינה את משטרו של המלך . חסן נודע כהולל ובזבזן . שעה שחייליו " אכלו 
חול בסהרה המערבית ומאות ממשתתפי מהומות - הרעב נפלו מיריות קלגסיו , ביזבז 
המלך סכומי עתק על תענוגותיו . בכל עיר באיפראן , בטנגיר , באגאדיר , 
במראקש , ברבאט , בפאס , במקנס ובקזבלנקה , וכן במקומות אחרים במרוקו , 
בצרפת ובארצותהברית בנה לעצמו ארמונות , האחד יותר מפואר ממשנהו . כל 
אינסטלציית המים בארמונו בפאס היתה עשויה זהב . בזבוזי החצר עמדו ביחס הפוך 
למצוקה הנוראה שבה חי רוב העם המרוקאי . רוב הכנסות המדינה באו ממסים בלתי - 
ישירים , שפגעו בעיקר בשכבות העניות . הכנסות המדינה מהמס על הסוכר השתוו 
לכל ההכנסות ממסים על רווחי הבורסה , מסי רכוש ומסים עירוניים גם יחד . 
סקר של הבנק העולמי גילה , כי למעלה משליש אוכלוסייתה של מרוקו , שבעה 
מיליון בני - אדם , חי בתנאים של עוני מוחלט . שרים , מפקדי צבא ומשטרה 
ומקורבים למלך סחטו את הארץ , והיו שותפים לפרשיות שחיתות , הברחות ושוחד . 
וכך , אפילו אחרי סכיראט נמצאו מי שהיו מוכנים לשכוח את תפקיד התליין שמילא 
אופקיר , וציינו את מלחמתו נגד השחיתות . זיל פרו כתב : " תליין , בלי 
ספק , אך תליין הגון . הכסף לא עיניין אותו " . האופוזיציה הפסיקה לתבוע 
את סילוקו . ב61 באוגוסט 2791 , כשהמלך שב לארצו מביקור בצרפת , ירו מטוסים 
של חיל האוויר המרוקאי על מטוסו בהיותו באוויר . בפקודת המלך דיווח האלחוטאי 
במטוס למגדל הפיקוח כי חסן השני נורה ונהרג . הקושרים נרגעו . אך כשנחת 
המטוס המלכותי והמלך ירד ממנו נפלו כל מקבלי - פניו אפיים ארצה ונישקו את 
רגליו . שוב נפוצה ההשקפה כי ההשגחה העליונה הצילה אותו . ימים אחדים לאחר 
ניסיון ההתנקשות בחייו הכריז חסן בפומבי כי על - פי אמונתו הדתית אין להסס 
מלהשמיד שליש מן האוכלוסייה , אם זו חדורה דעות הרסניות , ובלבד שיינצלו 
שני השלישים האחרים הבריאים שלה . הקושרים , ובראשם הגנרל אופקיר , נתפסו 
והוצאו להורג . הגרסה הרשמית אמרה כי " התליין אופקיר התאבד " . חסן לא 
הסתפק בחיסולו של אופקיר . בפקודתו הוחרם כל רכושו וכל בני - משפחתו , 
לרבות אלמנתו וששת ילדיו , נעצרו . במשך כל השנים הם נכלאו במחנות מעצר 
שונים בלא שהורשו לראות איש , בלא אישום ובלא משפט . ארבעה מן הילדים , 
שהצליחו להימלט באביב 9891 לטנגיר , סיפרו לפני שנתפסו בידי שליחי המלך 
על תנאי המעצר . הם הוחזקו בתנאי בידוד חמורים , הופרדו למשך שנים אחד 
מן השני . הם הוכו , בעיקר הבן ראוף , שדמה בחיצוניותו לאביו ; המכות 
ביקשו לעוות את פניו ללא היכר . הבת עינאן הפכה שלד עצמות . הבן עבד אל - 
לטיף נפגע בנפשו . האלמנה פטימה ניסתה לשים קץ לחייה בכך שחתכה את ורידי 
ידה במספריים . כל הניסיונות הבין - לאומיים והלחצים שהופעלו על חסן השני 
שישחרר את בני משפחת אופקיר לא הועילו עד עצם היום הזה . בין קורבנותיו הרבים 
של המשטר המרוקאי היו חברי שלוש קבוצות שמאל רדיקלי , אשר ביחד זכו לכינוי 
" החזית " . רבים מהם נעצרו בראשית שנות השבעים , ועד היום נמקים חלקם 
בבתי הכלא . הדמות הבולטת ביניהם הוא אברהם צרפתי , אינטלקטואל יהודי שנולד 
ב6291 בקזבלנקה . למחרת מלחמת יוני 7691 , יחד עם קבוצת יהודים מרוקאים 
אחרים , ביטא את הזדהותו עם עניינו של העם הפלשתינאי . מאוכזב מהקו האופורטוניסטי 
של המפלגה הקומוניסטית המרוקאית , שהפכה בהנהגת מנהיגה הנצחי , עלי יאטה , 
ליותר מלוכנית מן המלך , ובענייני סהרה המערבית ללאומניתאקטיווית , עזב 
אברהם צרפתי ב0791 את המפלגה , ויחד עם אחרים הקים את הקבוצה " אילא אל - 
אמאם " ( " קדימה " ) . במעצר הוא עבר את עינויי ה"פלקה " מכות על 
כפות הרגליים , ה"טיארה " ( אווירון ) ואת ה"פרוך " ( תוכי ) . את 
עינוי ה"פרוך " ייבאו המענים המרוקאים מברזיל : תולים לגובה את הקורבן 
על מוט מתוח , כשברכיו צמודות לחזהו , וידיו כבולות לקרסוליו . עם שחרורו 
של נלסון מנדלה הפך צרפתי לאסיר הפוליטי הוותיק ביותר . חברו לגורל , המשורר 
והפילוסוף עבד אל - לטיף זרואל , מת כתוצאה מהעינויים . למשטר האימים המרוקאי 
מספר רב של בתי - כלא . הנורא מכולם הוא תזמאמרט שבהרי האטלס . האזור מוגדר 
שטח צבאי , וכל סקרן המתקרב אליו מסתכן בחייו . גם למטוסים אסור לחוג מעליו . 
על סלע אדיר שליד הכלא כתובות המלים : " אלוהים , המולדת , המלך " . 
באזור שורר חורף מקפיא הנמשך שמונה חודשים בשנה . בתזמאמרט כלואים בעיקר 
הקושרים של תחילת שנות השבעים . חלקם כבר ריצו את עונשם , אך השלטון מסרב 
לשחררם . העצורים מוחזקים זה שנים בתוך תאי בטון קטנים ואטומים כמעט לגמרי 
מתחת לפני האדמה . הם שרויים בעלטה ובבידוד מוחלט . אוויר ואור חודרים 
רק מבעד חורים קטנים בתקרת התא . ב"ממלכת השמש " , כהגדרת כרזות משרד התיירות 
המרוקאי , האסירים בתזמאמרט אינם מבחינים גם בימי הקיץ במעבר מן היום ללילה . 
תאיהם שורצים כינים , מקקים , יתושים , פישפשים , עקרבים ונחשים , 
ומגיעים אליהם רעשים שונים כגון זעקות שבר של המעונים , תפילות , קרקורי 
עורבים ויבבות ינשופים . הנידונים לבושים סחבות גם בימי החורף . הארוחות 
הן דלות . הכלואים אינם מקבלים כל טיפול רפואי . הסוהרים מניחים לחולים 
לגסוס . המתים נעטפים בשמיכה מלוכלכת ונקברים בסביבה . זוועות מדיניות הדיכוי 
של המלך חסן אינן פוסחות גם על צעירים . תיכוניסטים וסטודנטים שנעצרו בעקבות 
הפגנות עונו והורעבו . זמן רב נשמר מעצרם בסוד . לעתים מזייפת המשטרה את 
הרישומים הרשמיים , כדי לטשטש את המועדים המדויקים של המעצרים . במצוקתם 
נאלצים רבים לפתוח בשביתות - רעב המסתיימות לא פעם במוות . המלך חסן מנהל 
זה שנים מלחמה מלוכלכת בסהרה המערבית נגד חזית " פוליסריו " שקמה בשנת 
3791 , ובפברואר 6791 הכריזה על כינון הרפובליקה הערבית הסחראווית הדמוקרטית . 
במלחמה זו , הבולעת בחולות המדבר תקציבים אדירים , נהנה חסן השני מקונסנסוס 
לאומי כמעט מלא . חלק ממפלגות האופוזיציה המרוקאית מתחרות ביניהן מי לאומנית 
יותר בעניין הסהרה המערבית . חסן מסרב לקיים משאל - עם כהחלטת בית הדין 
הבין - לאומי בהאג . שלטונות הביטחון המרוקאיים חטפו מאז אמצע שנות השבעים 
מאות מתושבי הסהרה המערבית , והם מוחזקים בתנאים של חוסר ודאות כאילו בלעה 
אותם האדמה . סוהר מרוקאי מסר לפני שנתיים עדות מסמרת - שיער על התנאים 
הנוראיים שבהם הם מוחזקים . בין העצורים קשישים , נשים ואף נערים קטנים . 
לדבריו , אלה הנותרים בחיים מצפים למוות שיבוא ויגאל אותם מסבלם . ארגון 
" אמנסטי אינטרנשיונל " פירסם בחודש נובמבר שעבר דו"ח מזעזע ומדכא המספר 
כי החטופים הסאחראווים מוחזקים במבצרים ובמחנות צבא . מדיניות החוץ המתונה 
ודיפלומטיית הדלת הפתוחה כלפי העולם החיצון מאפשרות למלך חסן השני לקיים 
מראית - עין של משטר דמוקרטי . " לגבי רבים " , כתב זיל פרו , " לחיצת - 
ידו של ראש ממשלת ישראל , שמעון פרס , באיפראן הספיקה לנקות את ידי המלך 
מחטאיו הרבים " . מדינאים ועיתונאים המוזמנים על - ידי המלך נהנים מתנאי 
אירוח מלכותיים במלונות פאר , כמו מלון " ממוניה " במראקש . את רשימת 
האורחים המלכותית במלון " ממוניה " מקשטים שמותיהם של עסקנים ישראלים רבים . 
רבים מן הזרים הנהנים מחסדי המלך נוהגים להרעיף שבחים ודברי חנופה לכתובתו . 
אלה מסייעים לו להחניק את קולות קורבנותיו בתאי העינויים . 
