אין ח"כים מן האופוזיציה שמתחו ביקורת חריפה ושיטתית כל כך על ממשלת שמיר , 
כפי שעשה ראש סיעת " מולדת " , ח"ך רחבעם זאבי . בחודשים האחרונים הוא 
לא חסך ביקורת ממדיניות הביטחון של הממשלה , קבל על ליקויים בפעולות המשטרה 
והשמיץ את שר המשטרה , רוני מילוא . קשה להבין , כיצד הח"ך הזה הדוגל 
בטרנספר , שהאשים את הממשלה בכך שלא הקימה אפילו יישוב יהודי אחד ביש"ע 
ניאות לחתום על הסכם בדבר הצטרפותו לשורותיה . הוא , הטוען כי הממשלה 
היא " חסרת מדיניות לאומית ביחסיה עם ארצות העולם , לא נערכה לקליטת עלייה , 
המשיכה את משפטי הראווה של חיילי צה"ל , הפקירה אותם לאבנים ולבקבוקים , 
הטילה עליהם משימות קשות מבלי לתת להם גיבוי ותימוכין , . . . הנציחה 
את הקו הירוק במסמך רשמי שהוגש לממשלת ארה"ב " נותן לפתע את ידו לחיזוקה . 
לא ברור איך מנהיג מפלגה פוליטית , שלפני שבועות ספורים קרא לממשלה להחזיר 
את המנדט לעם וללכת לבחירות , מוכן להיות אחד משריה . איך יכול לחסות 
בצל קורתה של הממשלה אדם שרק בנובמבר 09 טען , ש"הממשלה הזאת צריכה לעבור 
מן העולם ; מחדליה וטעויותיה חובקים את כל התחומים , מדיניות , ביטחון , 
התיישבות , כלכלה , חינוך , ביטחון בדרכים , מלחמה בסמים . העם הזה 
ראוי בתקופה זו לממשלה אחרת , ממשלה שתמשול ומנהיגות שתנהיג " . איש ציבור , 
שלפני פחות מחודש ימים האשים את הממשלה ש"שריה עסוקים במלחמות ביניהם , 
בחלוקת נכסי הציבור לאנשי שלומם , בנסיעות , במינוי סגנים שרים ובתחרות 
כיתתית , ואינם מתפנים למלא את תפקידם כשלטון וכהנהגה של עם במצור " איך 
יוכל עכשיו להצטרף אליה ולהיישיר מבט אל חבריה . ואיך ישבו שרים החרדים לזכויות 
האדם , כמו דן מרידור , אהוד אולמרט וזבולון המר , ואחרים , לצדו של 
אדם שהכריז : " רק בדרך אחת ייפסק הטרור לחלוטין , כאשר ייפרדו העמים , 
כאשר יבוצע טרנספר לערביי יש"ע . כי ארץ ישראל שייכת לעם ישראל ורק לעם 
ישראל , ולכן אנחנו כאן והם שם ושלום על ישראל " . לזאבי היתה גם ביקורת 
קשה נגד האיפוק שהפגינה הממשלה במלחמת המפרץ . ב61 בינואר , עוד בטרם נפלו 
טילים בגוש דן , אמר : " איננו תומכים עוד במדינית הממשלה כי היא איבדה 
מצפן ומצפון , והיא חזרה לתעות בדרכי מדיניותה . אם ישראל לא תגיב בעצמה 
ותשים את יהבה על אחרים , היא תפגע בתדמיתה בצורה חמורה ביותר , שלא תותיר 
מקום לתיקון אחר כך . יהא בכך ביטוי של חולשה מחרידה , פחד , אובדן שארית 
ההרתעה השמורה עמנו . אסור לנו ללכת בדרך הזו . התנהגות כזו תשפיע על מדינות 
ערב ביחסן אלינו . אנחנו קוראים לממשלת ישראל להתעשת ולהחליט , שעלינו 
לבצע את מה שהצהרנו בתקיפות כה רבה על חובת התגמול הישראלי , שיתבצע בעבודה 
עברית " . גם בנאום זה , כמו בכל נאומיו , לא שכח זאבי לאזכר את המוטו שלו , 
מימוש רעיון הטרנספר : " הישגיה של המלחמה הזו יהיו חיסול האיום העיראקי 
ופינוי ערביי יש"ע , כדי שארץ ישראל תישאר לנחלה לעם ישראל ורק לעם ישראל " . 
אחרי שבערי גוש דן נחתו כמה טילי סקאד , החריף זאבי את הביקורת שלו נגד 
הממשלה והיה אחד הח"כים היחידים שדיבר ( ב32 בינואר ) בזכות תגובה ישראלית , 
תוך כדי לגלוג על שרי הממשלה : " ראשי המדינה הכריזו ושבו והכריזו , 
כי אם ייפלו טילים בעורף שלנו , נכה בעיראק ונכה בה בכל הכוח ובעוצמה כזו 
שתכאב להם מאוד . אחרי זה באו שלוש התקפות טילים כואבות על העורף שלנו , 
ושוב מנהיגי ישראל ממשיכים בהצהרות בומבסטיות על זכותנו להגן על עצמנו ועל 
זכות התגובה ; ובסך הכל הם מפגינים ומדגימים רק את זכות ההצהרות . . . 
. מדינת ישראל יכולה , צריכה , ואפילו חייבת לצאת לפעולה כנגד משגרי 
הטילים . מדינת ישראל חייבת זאת לעצמה כדי שלא תהפוך להיות נמר של נייר , 
היא חייבת זאת גם לאזרחיה ולצבאה " . שרים בממשלה אמרו לעקיבא אלדר ( " הארץ " , 
2 . 1 ) , שצירופה של מולדת לממשלה ומינויו של זאבי לשר בלי תיק וחבר 
בקבינט המצומצם נועדו להרחיב את בסיסה הקואליציוני של הממשלה . אולי זה 
נכון מספרית , אבל הנזק שיגרום לשמיר וחבריו בעבודתם ( וכמובן נזק שיגרום 
לתדמיתה של הממשלה ) גדול בהרבה מהתועלת שבהרחבת בסיס הקואליציה . אין ספק 
שממשלת שמיר , שזכתה להערכה ולהוקרה רבה ממדינות רבות הודות לאיפוק שהפגינה 
במלחמת המפרץ כשלא האזינה לעצות אחיתופל של זאבי , שרון וגאולה כהן תפסיד 
מניות רבות בזירה הבין - לאומית לנוכח הצעד חסר התבונה של צירוף תגבורת לקבוצת 
השרים תאבי המלחמות ופעולות הנקם , שכבר קיימת הממשלה . 
