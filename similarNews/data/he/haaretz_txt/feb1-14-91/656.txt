ה"לה - מונד " , שהדפיס את הכרזה של הסרט " אורנוס " בשלמותה בעמוד הראשון 
של מדור האמנויות שלו , כתב : " קלוד ברי הפיק , כמיטב המסורת , יצירה 
אמיצה ובעלת עוצמה " . הסרט , המבוסס על רומן של מרסל איימה משנת 8491 , 
מעורר עניין רב לא רק בשל איכותו האמנותית אלא גם בשל הנושא שלו . העלילה 
מתרחשת בעיירה קטנה בנורמנדיה באביב 5491 . כתריסר מתושבי העיירה , וביניהם 
בעל בית - הקפה והמורה המקומי , חווים את החזרה לשגרת חיי היום - יום אחרי 
תום מלחמת העולם השנייה , כשביניהם חיים גם אלה ששיתפו פעולה עם הנאצים 
וגם מי שלחמו בהם . הביקורות הנלהבות שנכתבו על הסרט בעקבות הבכורה שלו בחודש 
שעבר , גררו גם שפע מאמרים על התקופה ועל משמעותה בהיסטוריה הצרפתית המודרנית . 
העמדתם לדין של שלושה צרפתים החשודים בשיתוף פעולה עם הנאצים ובביצוע פשעים 
נגד האנושות בתקופת הכיבוש , מתעכבת זה זמן רב . סרג קלרספלד טוען שהדבר 
נעשה כדי למנוע את אזכור שיתוף הפעולה הצרפתי - גרמני בזמן השואה . אף אחת 
מן הדמויות הפוליטיות בצרפת שהיה להן חלק ישיר או עקיף בגירושם ובמאסרם של 
001 אלף יהודים בצרפת במלחמת העולם השנייה לא הועמדה לדין . במרכז הסרט של 
ברי , הנאמן למדי לספר של איימה , זוג המסתיר בביתם אדם ששיתף פעולה עם 
הנאצים בזמן המלחמה . במהלך העלילה מצטיירת תמונה שלפיה רוב הצרפתים הגיבו 
בפאסיוויות לכיבוש הנאצי , הגם שלאחר המלחמה העדיפו בצרפת להדגיש את היקף 
ההתנגדות לנאצים ולטשטש את מידת שיתוף הפעולה אתם . ברי הותיר בסרטו חלק 
ניכר מן הדיאלוגים של איימה , אך הוא מודה כי הוא מנסה לגייס יותר סימפטיה 
כלפי גיבורי הסרט מכפי שעשה זאת איימה בספרו . " מטרת הסרט היא להראות אנשים 
שעליהם לא מדברים הרבה . אם אין גיבורים , אין גם מפלצות . העולם הקטן 
של אורנוס מאוכלס באנשים מעוררי רחמים שכלפיהם אני מגלה רכות מסוימת " , 
אמר ברי בראיון ל"פיגארו " . " לא הייתי מסוגל לעשות סרט על פושע מלחמה 
אמיתי כמו אייכמן או קלאוס ברבי " . הסרט נעשה בתקציב גדול במושגים צרפתיים , 
61 מיליון דולר , ומשתתפים בו כוכבים ידועים כמו זראר דפרדייה ופיליף נוארה , 
שהמבקרים היללו את משחקם . דפרדייה מגלם בעל ביסטרו שיכור וחובב שירה , 
ונוארה מגלם מורה שאישתו נהרגת בהפצצה בעת פגישה עם מאהבה . נוארה משחק 
את האופטימיסט , המקיים שיעורים עם תלמידיו בבית - הקפה כיוון שההפצצות 
הרסו את בניין בית - הספר . הוא חולם על ייסוד עולם אידיאלי על כוכב הלכת 
" אורנוס " , ומכאן שמם של הספר והסרט . ברי בן ה65 זכה לשבחי הביקורת 
על שני חלקי הסאגה " זאן דה פלורט " משנת 6891 , גם כן בהשתתפות דפרדייה . 
הוא מקווה ש"אורנוס " יצליח באותה מידה , למרות ואולי בגלל הפולמוס . 
הוא עצמו משווה את סרטו החדש ל"הצער והחמלה " של אופולס ו"לקומב לוסיין " 
של לואי מאל , שעסקו באותו נושא . לדבריו , לא היו עוד סרטים על כך בצרפת . 
" הסרט שלי הוא משל על עולם קטן , פחדן וצבוע . ברי לא ביים מאז 6891 , 
אבל היה פעיל כמפיק . הוא הפיק , בין היתר , את " הדוב " של זאן - 
זק אנו ואת " ולמונט " של מילוש פורמן , שהוא הגרסה הקולנועית השנייה 
של " יחסים מסוכנים " של לקלו . 
