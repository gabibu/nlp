ישראל מבקשת מההתאחדות האוסטרלית לדחות ביממה את שני המשחקים בטורניר קדם 
הגביע העולמי לנוער , שיהיו בסידני בשליש הראשון של מארס 1991 . תחילה 
נמסר כי המשחק הראשון נקבע ל - 7 במארס והגומלין ל - 01 בו . האוסטרלים 
הודיעו שלשום כי הקדימו ביומיים את שני המשחקים ( ל - 5 ול - 8 במארס ) 
. ישראל מבקשת שהמשחק הראשון יהיה ב - 6 במארס והגומלין ב - 9 בו . מאמן 
נבחרת הנוער אמנון רז אמר אמש , כי שני המשחקים יהיו בשעות הערב ( שעון 
אוסטרליה ) ויחלו ב - 03 . 91 . מסיבה זו מתכנן המאמן רז משחקי מיבחן בערב , 
בשבוע הבא , באיצטדיון העירוני בהרצליה . סגל הנוער יתכנס ביום א למחנה 
אימונים של שלושה ימים . ברשימת השחקנים אין בשלב זה שינויים . לגבי אבי 
נמני , השייך גם לסגל האולימפי , צפויה פגישה ביום א בין רז למאמני הנבחרת 
האולימפית יצחק שניאור ויעקב גרונדמן . עניין אחר המטריד מעט את רז : העובדה 
שבסידני שורר עתה חום של 93 מעלות . מסיבה זו כבר שקל רז בעבר מחנה אימונים 
באילת . עוד מסר רז , כי במשחק הראשון ישפוט ניו - זילנדי ובגומלין שופט 
מנורווגיה . 
