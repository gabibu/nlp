מוסקווה ( ע"ר ) . סוגים שונים של מוצרי מזון שנעלמו בשנים האחרונות ממוסקווה , 
חזרו והופיעו לאחרונה בחנויות הממשלתיות , אולם במחירים גבוהים בהרבה מבעבר . 
ביצים , תרנגולות , מיצי פירות , נקניקיות , קוויאר , ומוצרים רבים 
נוספים שנמכרו עד לאחרונה רק בשווקים הפרטיים ובשוק השחור , הופיעו שוב 
על מדפי החנויות הממשלתיות . הממשלה הכריזה אמנם כי המחירים יעלו בעתיד הקרוב , 
אולם לקוחות מציינים כי כבר עתה המחירים הינם כפולים לעומת השנה שעברה . 
" אתה רואה את עסק העגבניות הזה ? " , שאלה ולנטינה קוזניצובה , בת 24 , 
במהלך הקניות שערכה אתמול בסופרמקט במרכז במוסקווה . " לא ראיתי את זה 
כבר חודשים רבים . כל מה שנעלם לפני שנה חזר , אבל במחיר כפול . אולם 
אני משלמת את המחיר הזה כי אני צריכה להאכיל בעל ושני ילדים " . פקידי ממשלה 
ועיריה אמרו אתמול כי הספקת המזון החדשה היא תוצאה של שורת צעדים שאושרו 
לאחרונה בידי הפדרציה של רוסיה ומועצת עיריית מוסקווה . בין היתר הוסכם לבטל 
את הפיקוח המרכזי על המחירים , ולאפשר לכל חנות לשאת ולתת על המחיר עם כל 
ספק בנפרד . קפידבינבודפשט ( מיוחד ל"הארץ " ) . הפרלמנט הליטאי הזמין 
משקיפים מארצות אירופה , ארה"ב וקנדה , כדי להשגיח על מישאל העם בעניין 
עצמאות ליטא , שנקבע ל9 במארס . מסיבות חוקתיות , מישאל העם מוגדר כ"סקר 
כללי של דעת הקהל " ויורשו להשתתף בו רק אזרחים ליטאיים . הוא יקדם בשבוע 
את מישאל העם , המתוכנן על - ידי השלטון המרכזי במוסקווה , על המשך השייכות 
לבריה"ם ועל ההצטרפות ל"אמנת הברית " החדשה . מישאל זה אמור להיערך בכל 
רחבי בריה"ם ב71 במארס . מישאל - העם ( או סקר דעת הקהל ) הליטאי נועד 
לשמש מעין מישקל - נגד למישאל העם הכללי אולם אפילו ניסוח השאלה במישאל 
שנוי במחלוקת ומעורר ביקורת . על פי החלטת הפרלמנט הליטאי , אזרחי המדינה 
יתבקשו להשיב על השאלה " האם אתה בעד ליטא חופשית ודמוקרטית " . לטענת מתנגדי 
המישאל , על שאלה מנוסחת כך ישיב כל בר - דעת ב"הן " , ואולם השאלה האמיתית 
( שלא תוצג במישאל הליטאי ) היא , אם הליטאים רוצים שארצם תישאר חלק מבריה"ם . 
קפידבין השבועון " חדשות מוסקווה " מגלה בגליונו החדש כי 05 קצינים של 
הק - ג - ב ממחוז סוורדלובסק חתמו על מכתב לנשיאות הסובייט העליון של רוסיה 
בו הם מתלוננים כי כל השינויים במבנה הק - ג - ב היו בגדר " קוסמטיקה " , 
והארגון ממשיך להיות , כמו בעבר , מכשיר דיכוי בשרות מנגון המפלגה הקומוניסטית 
והביורוקרטיה של בעלי זכויות היתר . הקצינים טוענים כי הק - ג - ב הפך להיות 
מוקד לדיכוי הרפורמה הכלכלית והיזמים הפרטיים , ומעלים עין מחבלות נגד הפרסטרויקה . 
בין חותמי המכתב קצין בדרגת לויטננט - קולונל בשם אוקרוגין המשמש איש יחסי 
הציבור של הק - ג - ב במחוז סוורדלובסק . כאשר פרסם אשתקד הגנרל קאלוגין 
האשמות דומות נגד הק - ג - ב , הורה גורבצוב לבטל את דרגתו הצבאית , לשלול 
את עטורי הכבוד שקבל ואת הגמלאות כקצין ששרת 03 שנה במשטרת הביטחון . בוריס 
ילצין , נשיא הפדראציה הרוסית , שהחל את הקריירה הפוליטית שלו כמזכיר המפלגה 
במחוז סוורדלובסק , אמר כי הוא מבין ללבם של כותבי המכתב " המגלים דאגה 
כנה לעתידה של הדמוקרטיה בבריה"ם " , כדבריו . קפידבינמוסקווה ( ע"ר ) . 
הרפובליקה של גרוזיה ניתקה את הספקת החשמל למחוז אוסטיה , המנסה לפרוש 
ממנה . כך אמר דובר של הפרלמנט הגרוזיני אתמול . לדבריו נתקבלה ההחלטה 
בידי ארגון פועלי החשמל של גרוזיה , במחאה על מה שכונה כ"דרישות הקיצונים " 
באוסטיה . לפחות 02 איש נהרגו בחודש שעבר באוסטיה בתקריות בין גרוזינים לאוסטים . 
התקריות נגרמו בעקבות החלטת הפרלמנט הגרוזיני לבטל את מעמדה האוטונומי של 
אוסטיה . לא ניתן היה להשיג את תגובתם של פקידים אוסטים לידיעה . 
