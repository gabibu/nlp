, נהג תושב ירושלים נהרג אתמול , סמוך לשעה 01 בבוקר בתאונת דרכים קטלנית 
שאירעה בבית לחם , ליד בניין הממשל הצבאי על הכביש הראשי בית לחם - חברון . 
משאית ערבית נהוגה בידי תושב חברון בן 03 , שהגיעה מחברון , התנגשה חזיתית 
במכונית סובארו ישראלית שנסעה מכיוון בית לחם חברון . ממשטרת נפת יהודה נמסר , 
כי התאונה אירעה כאשר המשאית הערבית סטתה , כנראה , מנתיב הנסיעה שמאלה , 
כדי לא לפגוע ברכב צבאי שאף הוא פנה שמאלה . החקירה נמשכת . הנהג הערבי 
נעצר לחקירה . בתאונה נוספת נהרג אתמול אחר הצהרים נחום דוידי , תושב חיפה 
בן 06 . תאונת הדרכים אירעה בכביש חיפה - ת"א , סמוך לקיסריה . דוידי נהג 
במכוניתו לכיוון תל אביב . הוא סטה , מסיבה שטרם הובררה , ופגע חזיתית 
ברכב מסחרי שבא ממולו . נהג המכונית הפרטית נהרג במקום . נהג המכונית המסחרית 
פגע מעוצמת ההתנגשות במכונית מסחרית שלפניו . שני נהגי הרכב המסחרי נפצעו 
קל והועברו לבית החולים " הלל יפה " בחדרה . 
