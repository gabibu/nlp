משרד החינוך ממשיך בחידוש הדרגתי של הלימודים לפי חטיבות גיל ולפי אזורים . 
הבוקר , בתשע , חוזרים לבתי הספר גם תלמידי כיתות ט בתל אביב וגוש דן 
( אזור א ) ובחיפה והקריות ( אזור ב ) . תלמידי כיתות זט בכל הארץ , 
למעט בגוש דן ובאזור חיפה כבר חזרו ללימודים ביום חמישי שעבר . חידוש הלימודים 
לכיתות ט בשני אזורים אלה , נעשה לאחר התייעצות בין שר החינוך ובין ראש 
הממשלה , ובידיעת שר הביטחון . אם הכל יתנהל כשורה , יחזרו מחר ללימודים 
תלמידי כיתות ח בגוש דן ובחיפה ובהמשך , יחדשו לימודיהם תלמידי כיתות ז . 
הבוקר מתחדשים הלימודים בכל מוסדות החינוך המיוחד . תלמידי החינוך המיוחד 
בכיתות יי"ב חזרו כבר ללימודים , עם חידושים במערכת החינוך . חידוש הלימודים 
לחריגים יחול רק על הגנים ובבתי הספר של החינוך המיוחד , ולא בכיתות לחינוך 
מיוחד בבתי ספר רגילים . על כיתות אלה חל חידוש הלימודים בהתאם להחלתו במוסד 
בו הן כלולות . סייג נוסף לגבי החינוך המיוחד : הלימודים בכל מוסד כזה מתחדשים 
רק אם ניתן לכך אישור ועדה מיוחדת . מחר מתחדשים הלימודים בכיתות או בבתי 
הספר היסודיים בשני אזורים בלבד : מחוז הצפון ( אזור ד ) ומחוז הדרום 
( אזור ו ) . בשאר האזורים ימשיכו מוסדות החינוך לפעול , בשלב זה , 
בשיטת מרכזי למידה גמישים . סייגים לגבי חידוש הלימודים באזורים ד ו : לכל 
מורה בכיתות אב יהיו צמודים שני מבוגרים . לכל מורה בכיתות גד , יהיה צמוד 
מבוגר אחד . ההוראה נועדה למקרה של אזעקת אמת , על מנת שבכל כיתה יהיו 
נוכחים די מבוגרים שיסייעו לחבוש לילדים ברדסי - מגן ולהרגיעם . 
