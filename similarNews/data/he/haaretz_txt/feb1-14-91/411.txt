דקות רבות לתמיכתו האיתנה בהחלטת ארצות הברית לצאת למלחמה בסדאם חוסיין במפגן 
הכוח הגדול והמרשים ביותר האפשרי . אבל אולי הטיעון החדש הבולט של העיתון 
הועלה לא מכבר , במאמר מערכת בגיליון מ8191 בינואר , תחת השם " מעצמה 
דועכת " . הדיווחים על הצלחות מוקדמות במלחמה בכוחות עיראק , הלהטים של 
הטכנולוגיה הצבאית האמריקאית , האיתנות ו"האומץ המוסרי " של הנשיא בהורותו 
על המתקפה , כל אלה יעזרו כך קיוו כותבי מאמר המערכת לקעקע את הלוך הרוח 
של ספקות עצמיים ותבוסתנות בשכבות העלית של המדינה מאז שנות ה06 . בהוכיחם 
כי ארצות הברית אינה מעצמה יורדת , הסובלת מ"מתיחת - יתר קיסרית " , עשויים 
הניצחונות הקלים בשדה הקרב במזרח התיכון לאפשר לאומה להחזיר לעצמה את הערכתה 
העצמית . עשינו כברת דרך ארוכה מאז הזהירו האבות המייסדים את בני עמם מפני 
הסתבכויות מעבר לים , אך היו אשר היו הסיבות שהועלו להתערבות אמריקאית במלחמות 
קודמות במאה זו הגנה על חופש הימים , תגובה על פרל הארבור , הפסקת התוקפנות 
הצפון - קוריאנית איני חושב ששיקום הערכתה העצמית האבודה של אמריקה היה 
אחת מהן . אבל להיסטוריון המתמחה בפוליטיקה בין - לאומית יש לטיעון זה צליל 
מוכר ומטריד . למשל , כל מי שצלל לפרקים הרלוונטיים בביוגרפיה המופתית 
מאת גון אליוט " הרוזן הדוכס אוליווראס " , יגלה שהשר הגדול של פיליף הרביעי 
נהג לעתים קרובות להצדיק את פעולות ההתערבות הצבאית של ספרד באזורים רחוקים 
בשנות ה03 וה04 במאה ה71 בנימוקים של " מוניטין " . כמובן , היו סיבות רבות 
נוספות אסטרטגיות , שושלתיות , תמיכה בבעלי ברית נאמנים ואת רובן היה 
אפשר להעלות בו בזמן , כפי שאירע ב4361 וב5361 כאשר צבאות ספרדיים חדשים 
שוגרו לרחבי אירופה כדי לסייע לשושלת האבסבורג האוסטרית , שאתה עמדה השושלת 
הספרדית בקשרי משפחה , במלחמת 03 השנים . אך מאחורי הצבה של כוחות כאלה , 
שאם מביאים בחשבון את הבדלי התקופה והטכנולוגיה היתה מרשימה לא פחות משיגור 
כוחות אמריקאיים לערב הסעודית , עמדה גם אמונתו האיתנה של אוליווראס כי 
ניצחונות בשדה הקרב יוציאו את הרוח ממפרשי המבקרים מבית ומחוץ , שדיברו 
על דעיכת ספרד . כאשר הגיעו למדריד הידיעות על ההצלחה הראשונה בשדה הקרב 
( בנורדלינכן , בספטמבר 4361 ) הכריז אוליווראס כי " זה הניצחון הצבאי 
הגדול ביותר בזמננו " . פעם נוספת הפריכה ספרד את דברי משמיציה . בזכות 
כושרה הצבאי היא היתה עדיין המדינה הראשונה במעלה בזירה הבין - לאומית . 
אבל מבט אחד על ממדיה הלא - צבאיים מעלה תמונה שונה . תעשיותיה של ספרד 
איבדו מכושר התחרות שלהן והיא נשענה במידה גדלה והולכת על ייצור זר . קבוצות 
אינטרסים לחמו בהצלחה רבה נגד כל צמצום של זכויות - יתר ונגד כל הצעה לתקן 
מבנה מס מיושן . המרקם החברתי נקרע : ברחובות הערים נראו קבצנים , פועלים 
מובטלים , חסרי בית , ובאזורי הכפר רבו העניים . חובות המדינה תפחו מיום 
ליום , ואוליווראס התקשה לקבל מלוות מבנקים זרים או להניע את בעלות בריתה 
של ספרד לשאת בנטל המלחמה . ובמצב זה , ככל שהפעולות הצבאיות נמשכו זמן 
רב יותר כך גדלו חובות המדינה . עם זאת , מדריד ראתה לנכון להמשיך וללוות , 
שכן בלא המלוות היו יורדים לטמיון המאמצים הצבאיים ועמם המוניטין של ספרד . 
ההצגה נמשכה אפוא עוד כמה עשרות שנים . לפני שיזדרזו המבקרים להכריז כי 
אמריקה של בוש אינה ספרד של פיליף הרביעי , הרשו לי למהר להסכים אתם . 
מובן שהיא שונה , כשם שכל אומה וכל מאה שונות . אבל אנאלוגיה היסטורית 
זו נועדה להזכיר לקוראים על מה בעצם נסבה התיאוריה של " מתיחת - יתר קיסרית " . 
במהותה היא נשענת על האמיתה , שמעצמה הרוצה להמשיך להישאר הכוח הראשון 
במעלה בעולם , מדור לדור , זקוקה לא רק ליכולת צבאית , לא רק לרצון לאומי , 
אלא גם לבסיס כלכלי משגשג ויעיל , למערכת פיננסית איתנה ולמרקם חברתי בריא . 
שכן לטווח ארוך זה הבסיס לכוחה הצבאי . בכל אותם דפים השנויים במחלוקת 
של " עלייתן ונפילתן של מעצמות גדולות " העוסקים במצב האמריקאי ציינתי , 
כי אם המדינה מאפשרת היווצרות פער בין יכולותיה להתחייבויותיה הרבות , 
היא " מסתכנת במה שניתן לכנות פחות או יותר מתיחת - יתר קיסרית " . על פי 
שורת ההיגיון , היא יכולה אפוא לנסות להימנע מסיכון זה . חלק כה ניכר מהדיון 
על " הירידה " האמריקאית נראה כממוקד ללא הרף באמריקה כפי שהיא כיום . 
מכאן נובעות , ללא ספק , הצהלות של עורכי " וול - סטריט גרנל " לנוכח 
ההוכחה כביכול שמספקות ההצלחות הצבאיות האחרונות לכך שארצות הברית איננה 
" כוח דועך " . דאגתי מופנית הרבה יותר לעתיד , עשור או יותר במורד הדרך , 
אם יתחזקו המגמות של הצטברות החוב הלאומי והייצור הנמוך , אם יתאפשר לרמה 
בינונית במוסדות החינוך ולמרקם חברתי המתפורר להימשך , בשעה שמחויבויות 
אמריקאיות נרחבות לכוח אדם , כסף וציוד יתממשו בחלקים שונים של כדור הארץ . 
בדומה לוויקטוריאנים המאוחרים , נראה שאנו מגלים ללא הרף " גבולות אי - 
ביטחון " חדשים בעולם שאנו , המעצמה מספר אחת , רואים לעצמנו חשים חובה 
לשמור עליו . איני רוצה שארצות הברית תלך בדרכן של ספרד הקיסרית ובריטניה 
האדוארדיאנית . אבל אין שום טעם לטעון שאמריקה שונה ממעצמות גדולות אלה 
שקדמו לה , בעוד אנו מחקים כה רבים מנוהגיהן . מצד אחד , החזקת חילות 
מצב , בסיסים וציים בכל חלקי כדור הארץ והתנהגות כשוטר של העולם , ומצד 
שני , צבירת חובות והזנחת הצרכים הפנימיים של המדינה . הדילמה שמולה עומדת 
ארצות הברית בעשור הבא , בהשגת איזון נכון בין מטרות לאמצעים , כדי להימנע 
מ"מתיחת - יתר קיסרית " , היא בעייתית דיה . הדבר האחרון הדרוש לה הוא עידוד 
האמריקאים לחפש את הערכתם העצמית בשדה הקרב . אם ארה"ב מבקשת לשקם את ה"מוניטין " 
שלה , היא יכולה להתחיל בשיקום הגטאות ואזורי העוני במרכזי עריה , בתיקון 
מערכת החינוך הציבורית והתשתית המתפוררת ובמענה לצרכים חברתיים רבים , ובו 
בזמן להתנגד לפיתוי ללכת בדרכם של הגרנדיז ( הגדולים , בעלי השררה ) הספרדים . 
" תחושת הביטחון העצמי וההערכה העצמית " , שאמריקאים שואפים לראות בשיקומה , 
תורגש באורח יאה יותר בדמוקרטיה כזאת אם תישען על עדות לבריאותה ולעוצמתה 
של האומה יותר מאשר על דיווחי תהילה בשדות קרב רחוקים . 
