עוזר מזכיר האו"ם זאן קלוד איימה יבוא החודש לביקור בישראל ובשטחים בתוקף 
החלטת מועצת הביטחון , וכן להכנת ביקור המזכ"ל בארץ . בימים אלה מתקיימים 
מגעים לקביעת המועד הסופי של הביקור וסדר היום . איימה יעמוד על מצבם של 
תושבי השטחים וייפגש עם נציגי הממשל הצבאי , אישים פלשתינים וראשי ארגוני 
האו"ם באזור . הוא ידווח על תוצאות ביקורו למזכיר האו"ם , שימסור דיווח 
מפורט למועצת הביטחון . אייימה שירת במשך תקופה ממושכת בכוח המשקיפים בירושלים , 
ובעבר הלא רחוק כבר הוזמן לבקר בשטחים . עתה הוזמן בתום משא - ומתן ממושך 
בין ישראל , ארה"ב ומזכיר האו"ם , בעקבות שתי החלטות גינוי נגד ישראל במועצת 
הביטחון בפרשת הר - הבית . ההזמנה של משרד החוץ קיימת ועומדת זה כמה חודשים , 
אך הביקור נדחה פעמים אחדות , עד שהמשבר במפרץ דחק אותו לקרן - זווית . 
במגעים עם המזכ"ל היה שותף שר החוץ דוד לוי , שנעתר להצעת הפשרה לשגר את 
איימה מבלי לאזכר את פרשת הר - הבית . להסדר תרם גם נשיא המדינה חיים הרצוג , 
שנועד פעמיים עם המזכ"ל , בטוקיו ובניו - יורק . פרז דה - קואיאר נענה 
להזמנתו של הרצוג לבקר בישראל , והוא יהיה אורחו של הנשיא . 
