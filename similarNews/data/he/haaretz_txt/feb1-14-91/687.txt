מנכ"ל חברת החשמל משה כץ התריע אתמול כי תפקודה התקין של החברה עלול להיפגע 
אם תיאלץ לממש את החלטת ועדת התכנון והתקצוב של מועצת המנהלים לקצץ חמישים 
מיליון שקל מתקציב התפעול לשנת 1991 . דבריו של מנכ"ל חברת החשמל נאמרו בתשובה 
לשאלות בעקבות החלטת ועדת התכנון והתקצוב בראשותו של יו"ר מועצת המנהלים 
של החברה , סילבן שלום . זו הפעם הראשונה שמנכ"ל חברת החשמל נוקט בפומבי 
עמדה נגד עמדת היו"ר , סילבן שלום . בין השניים שוררת זה זמן מתיחות מסוימת . 
מנכ"ל חברת החשמל ציין כי הצעת תקציב התיפעול של החברה לשנה הנוכחית קוצצה 
כבר בשיעור ניכר על ידי המנכ"ל היוצא יצחק חופי בטרם הוגשה למועצת המנהלים . 
הצעת התקציב ריאלית רק ב%4 על תקציב אשתקד , בעוד שהגידול הצפוי בצריכת 
החשמל בשנה הנוכחית נאמד ביותר מ%6 . 
