הדבר המפליא ביותר בדיון הארוך שהתנהל לפני כשבוע בכנסת בעניין צירופו של 
רחבעם זאבי לממשלה היה התעלמות כמעט מוחלטת מעברו הלא - מחמיא של השר החדש . 
רק ח"ך מרדכי וירשובסקי הזכיר במשפטים ספורים את שיחת הטלפון הידועה בין 
" גנדי " לבין " גומאדי " שר בממשלת ישראל לעתיד עם אסיר עולם לעתיד 
ימים אחדים אחרי הרצח הכפול , ובה המשפט הידוע של זאבי : " אם צריך , 
אז אני בא " . אני מוכן להמר שלא היה בין מתנגדיו , וגם לא בין תומכיו , 
של ראש תנועת " מולדת " איש שלא זכר את השערוריות שהתחוללו סביבו בעבר 
הלא כל - כך רחוק . וגם מי ששכח , לא היה מתקשה למצוא שפע של חומר בעניין 
זה בפרוטוקולים של ביהמ"ש ובמסמכים שהוגשו לו , ואף בקביעות השופטת , 
שולמית ולנשטיין , בפסק דינה במשפט מזרחי - " הארץ " . אם בכל זאת העדיפו 
הח"כים להתרכז בעניין " הטרנספר " ודעותיו הקיצוניות שעמם הלך זאבי לכנסת , 
לא היתה זאת תוצאה של עצלות . קשה גם לחשוד שמתנגדיו הפוליטיים העדיפו 
להתעלם מעברו בשל עדינותם . סביר יותר להניח , כי לנגד עיניהם עמדו שיקולים 
של התועלת , או ליתר דיוק של האפקטיוויות , של התנגדותם לו בהקשר הזה . 
ספק רב אם הדברים האלה עושים היום רושם רב על חלקים ניכרים של הציבור ועל 
הפוליטיקאים המנהיגים את הציבור הזה . רק דון קישוט פרלמנטרי כמו וירשובסקי 
יכול עוד להזדעזע בכנות מדברים מעין אלה . מי עוד זוכר שבפוליטיקה ישראלית 
היה איש ששמו יצחק רפאל ? במחצית הראשונה של שנות הששים היה רפאל כוכב 
עולה במפד"ל וסגן שר הבריאות , ששלט בעצם במשרדו ( השר משה חיים שפירא , 
מנהיג המפד"ל , היה גם , ובעיקר , שר הפנים ) . רפאל היה בתנופה לדרכו 
לצמרת עד שפרצה פרשת תל - גיבורים . סמנכ"ל משרד הבריאות , יהודה שפיגל , 
הורשע בדין אשמת לקיחת שוחד והלך לבית - סוהר . תוך כדי משפטו , המשפט 
הסנסציוני של השנים ההן , הוא החשיד את הממונה עליו , סגן השר יצחק רפאל . 
כתב האישום נגד רפאל הוגש ב56 . 7 . 82 . ב56 . 9 . 6 נפתח המשפט והוא הסתיים 
כעבור עשרה ימים . יהודה שפיגל סירב להעיד נגדו , התיק נסגר ורפאל זוכה . 
אך זה היה , בעצם , סוף הקריירה שלו . יצחק רפאל נשאר אמנם בעל כוח לא 
מבוטל במפד"ל ( ראש מחנה שני בגודלו אחרי מחנהו של בורג ) , אך גולדה 
מאיר סירבה בעקשנות לכלול אותו באחת מממשלותיה . הוא אמנם הצליח להיכנס 
לתקופת מה לממשלתו של רבין , אך זה היה רק אינטרמצו קצר שאחריו נעלם יצחק 
רפאל מן החיים הפוליטיים . קפמאבינומה , בסופו של דבר , היה החטא שלו ? 
לפי החשד ביקש רפאל להשתמש בכספי " תרומה " במובן הפלילי : שוחד שנדרש 
ממבצעי עבודות בבניית בית - החולים תל - גיבורים לטובת מוסד הרב קוק שהוא 
עמד בראשו . אלא שזה היה בזמנים אחרים ובישראל אחרת . ועוד מסיפורי ישראל 
האחרת . ב77 . 1 . 3 התאבד אברהם עופר . עופר היה אז שר השיכון בממשלת 
רבין , והוא ירה בעצמו לאחר שהוזמן לחקירה משטרתית בחשד שמעל בכספים בעיקר 
לטובת מפלגתו . הוא ניסה להתקבל לשיחה אצל רבין , אך זה סירב לדבר עמו 
לפני שהמשטרה תחקור . אגב , כעבור זמן לא רב נאלץ רבין בעצמו לפרוש למעשה 
מניהול הממשלה ( היתה זאת אז ממשלת מעבר ורבין לא יכל להתפטר פורמלית ) 
משום שהעיתונאי דן מרגלית גילה שאישתו של רבין מחזיקה בחשבון בנק בניו - 
יורק , בניגוד לחוק הישראלי . גם פרשה זו היתה עדיין מסימני הדרך של ישראל 
אחרת . גם שנות השמונים הראשונות שייכות עדיין לעת הישנה . לפרשת אבו - 
חצירא היו כבר אמנם סימנים מדאיגים של העת החדשה : מחול שדים עדתי שניהלו 
נאמניו סביב חקירתו ומשפטו , ואף הקמת רשימה נפרדת לכנסת בעקבות הפרשה . 
עם זאת , עצם העובדה שהמשטרה מנהלת חקירה פלילית נגד השר זיעזעה את הציבור . 
עוד לפני שהוגש נגדו כתב האישום הראשון , ב18 . 1 . 31 , היה ברור שהוא 
לא יכול להמשיך להיות שר בממשלתו של מנחם בגין . בגין בעצמו הבהיר לו את 
זאת . ההבדל בין העת הישנה לעת החדשה הוא , בעצם , ההבדל שבין אבו - חצירא 
לדרעי . החשדות שהועלו בזמנו נגד אהרן אבו - חצירא דומים מאוד לאלה שנחקרים 
עכשיו בפרשת אריה דרעי . אלא שכיום איש אינו חושב אפילו שניהול חקירה משטרתית 
בחשד פלילי נגד שר , היא עילה מספקת להשעות אותו , או לפחות , להוציאו 
ל"חופשה " . יתרה מזו , כאשר הוקמה הממשלה האחרונה , זו של יצחק שמיר עם 
מפלגות הימין והחרדים , התנהלה כבר נגד דרעי חקירה משטרתית גלויה . במלים 
אחרות : למשטרה היה כבר , לדעתה , מספיק חומר מחשיד שהושג בחקירה סמויה 
כדי להסתכן ולפתוח בחקירה רשמית נגד השר , באישור היועץ המשפטי לממשלה , 
יש להניח . אלו הן אבני הנגף בדרך שעברנו מפרשת רפאל ועד לצירופו של זאבי . 
חברי הכנסת , בדיון בשבוע שעבר , קראו היטב את המפה . רק וירשובסקי 
עדיין לא הבין שהוא לא חי עוד בישראל ההיא . 
