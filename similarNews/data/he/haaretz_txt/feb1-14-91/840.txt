אחד מתסריטאיה הידועים של תעשיית הקולנוע הודה לא מכבר בפני כתב עיתון בלוס 
אנגלס כי אינו מסוגל להתרכז בכתיבת סרט - המתח שעליו הוא אמור לעבוד . סיפור 
העלילה נראה לו חסר ערך בהשוואה לאירועים הרי הגורל המתחוללים במפרץ הפרסי . 
תסריטאית אחרת סיפרה כי הזעם הגואה בה בגלל המלחמה מחלחל אל שורות הדיאלוג 
בתסריט שאינו קשור לאירועים במפרץ . למרבית הסופרים והכותבים המסייעים לשקף 
את תרבותה של ארצות - הברית ולעצבה מעל גבי המסך יש בעיה מוכרת : הדרמה 
החיה , ההולמת בצופים מעל מרקעי הטלוויזיה , מגמדת ומתסכלת את מאמצי היצירה 
שלהם . " זה חייב להשפיע על מצב הרוח שלך " , הסביר אחד מהם , " וזה 
משתקף בעבודה " . לראשונה זה שנים רבות מזעזעת המציאות את שאננותם הצינית 
של בני הקהילה העשירה . אפילו הבזבוז ההולל , מסימני ההיכר החיצוניים של 
התעשייה , כבר אינו באופנה . הקרנות הבכורה אמורות להיות ראוותניות פחות , 
והמסיבות צנועות יותר . גם כמה כישלונות מהדהדים של סרטי ענק ציננו את רוחות 
ההפקה בהוליווד . " אנחנו הולכים לקראת שפל כלכלי " , העריך אחד היוצרים . 
" יהיה קשה הרבה יותר להפיק סרטים ויקר הרבה יותר לצפות בהם " . קולות 
אחרים בהוליווד טוענים כי מלחמת המפרץ תחייב את הקהילה היוצרת לחזור אל עולם 
המציאות . בסופו של דבר ישתקפו תחושותיהם ובעיותיהם הנוכחיות של עשרות מיליוני 
אמריקאים בעלילותהסרטים . האם נעקוב בעוד שנתיים אחר משימת ההפצצה הנועזת 
של צוות בי25 , כפי שהשנה ראינו את הפצצות בי71 בגרמניה ? האם יספרו לנו 
על ילד אמריקאי המטיס אפ51 ? ואולי יעסקו , כמו תמיד , בסיפור אהבה נוגע 
ללב , אי - שם במדבריות ערב ? מתי , אם בכלל , יופקו הסרטים האלה ? היצירות 
הקולנועיות הראשונות שהתייחסו לתרבות הנגד במלחמת וייטנאם " אדם בעקבות 
גורלו " , " המסעדה של אליס " הופקו רק בסוף שנות ה06 . הניסיונות הרציניים 
ביותר לתיעוד המלחמה ולבחינתה " אפוקליפסה עכשיו " , " צייד הצבאים " 
הופקו רק שנים אחדות לאחר נפילת סייגון . " על מלחמת המפרץ " , אמר פה 
תסריטאי , " יופקו סרטים של ממש רק כשאפשר יהיה להתייחס אליה באופן רומנטי " . 
אם אכן תגיב הוליווד על מלחמת המפרץ , היא תעשה זאת רק בעוד שנים . בניגוד 
לנשיאי רשתות התקשורת , חייבים מנהלי האולפנים לחשוב שנתיים קדימה . זהו 
משך הזמן המפריד בין ההחלטה " ללכת על רעיון טוב " לבין מימושו הסופי על 
המסך . רעיון טוב היום , בהשקעה של מיליוני דולרים , עלול להיות מיושן 
ואווילי בעוד שנתיים . תוצאות המלחמה ומהלכה , כמו גם מספר הקורבנות , 
ישפיעו במידה מכרעת על עולמם של מיליוני אמריקאים , על סגנון מחשבתם ועל 
סוג הסרטים שירצו לראות . כמה מראשי האולפנים הגדולים יוצאים עתה מההנחה 
שיש סוג אחד של סרטים שהאמריקאים לא ירצו לראות בעתיד הקרוב : סרטים על 
המלחמה . הטרור שהיה תמיד נושא טוב לתריסר סרטי פעולה בשנה הפך פתאום 
מוקצה מחמת מיאוס . " טיסת האינטרודר " , סרט על קרבות אוויר נועזים בשמי 
וייטנאם , כשל לפני שבועיים בקופות , כשמרבית הצופים נשארו בבית . הם 
העדיפו לראות מטוסים ממריאים ונוחתים בסי - אן - אן , ולא באולמות הקולנוע . 
סרטים אנטי - מלחמתיים נגנזים עתה בזהירות , וסוכני הסי - איי - אי לא 
יסכנו , בעתיד הנראה לעין , לשמש כנבלים המרכזיים בסיפורי העלילה . הדעה 
הרווחת היא שלא רק סרטי בריחה יהיו כעת פופולריים יותר , אלא גם סרטים שיעסקו 
בנושאים הנצחיים של אומץ , ניצחון ואהבה . לא כל הקולות הציניים בהוליווד 
השתתקו . למלחמת המפרץ , העריך פה תסריטאי ידוע , לא תהיה בסופו של דבר 
כל השפעה על סוג הסרטים שיורדו כאן מפסי הייצור . " כל מה שגרף כספים לפני 
שנה " , אמר בעל הניסיון , " יופק שוב . מתוך 21 הסרטים שיופקו בכל אחד 
מהאולפנים המרכזיים , אחד יעסוק בילד קטן המוצא עצמו לבד בבית ונלחם בפושעי 
השכונה , אחד יעסוק בסקס ואחד באלימות . חיי המסך יימשכו בלי שינוי " . 
