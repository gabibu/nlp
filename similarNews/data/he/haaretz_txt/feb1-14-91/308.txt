) מבת ים וניר עפרוני ( 82 ) מקיבוץ דליה נדונו אתמול בבית המשפט המחוזי 
בחיפה למאסר עולם , לאחר שהורשעו ברצח ערבי כמעשה נקם על רצח החיילת הדס 
קדמי . נשיא בית המשפט המחוזי בחיפה , אברהם פרידמן , והשופטים מלכיאל 
סלוצקי ונתן קליינברגר , קבעו כי המתח הנפשי שבו היו שרויים הנאשמים יש 
בו כדי להסביר את המניע לרצח המתדלק עומר ראגה עודה , אך אין להצדיק מתח 
זה ולהפחית מחומרתו . הנאשמים הואשמו ברצח הערבי במחצית דצמבר 4891 , כשבוע 
לאחר שנתגלתה גופתה של החיילת הדס קדמי ביערות בית אורן שבכרמל . התביעה 
טענה כי השניים הצטיידו באקדח ובסכינים , יצאו לתחנת הדלק במכונית של קיבוץ 
דליה ודקרו למוות את המתדלק , שעבד במשמרת לילה בתחנת הדלק שבמסעף זכרון 
יעקב . לאחר הרצח , שבו במכוניתם לקיבוץ ובדרכם השליכו את הסכינים , ניקו 
את המכונית מכתמי דם , טשטשו עקבות וחזרו לבלות בדיסקוטק שבקיבוץ . בית 
המשפט דחה את טענת השניים , כי פעלו תחת השפעת משקאות משכרים וסמים . הם 
ציינו כי תגובתו של ניר עפרוני לפני ביצוע הרצח ובמהלכו מעידה כי לא היה 
נתון להשפעת סם , שכן ניתק את הספידומטר במכונית לפני תחילת הנסיעה לתחנת 
הדלק והתקין אותו מחדש לאחר ביצוע הרצח . בית המשפט דחה את טענת השכרות , 
שלפיה נבצר מהם במצב של ערפול חושים ליצור כוונה של קטילה . " יכולת הביצוע 
שגילו הנאשמים ודבקותם בהגשמת המטרה של רצח ערבי כמעשה נקם שוללת מהם כל 
טענה שפעלו בהכרה מעורפלת " . בית המשפט ציין במיוחד , כי הנאשמים לא נרתעו 
מלחזור אל קרבנם שנראה עדיין מתבוסס בדמו ובחיים ולדקור אותו פעמיים נוספות . 
השופטים דחו גם את טענתו של וענונו , כי ביצע את המעשה מתוך דחף לאו - בר - 
כיבוש , וכי פעל באוטומטיזם כרובוט על רקע איבוד עשתונותיו . " אפשר שרגשות 
הנקם שקיננו בלב הנאשמים דרבנו אותם ביחד לביצוע הרצח , אך בכך אין לסייע 
בידם לפי החוק והם נושאים באחריות מלאה למעשיהם " . 
