" תוך יום או יומיים יוחלט בהתאחדות לכדורגל אם לחדש את משחקי הליגות ב - 
61 בפברואר " אמר אמש מנהל ההתאחדות לכדורגל יעקב אראל , בעקבות האישור 
מהג"א לחדש את הפעילות הרישמית בכדורגל . בשבת הקרובה יהיו משחקי חצי גמר 
גביע הטוטו שהועתקו מאשדוד לבאר שבע . במשחק הראשון ב - 00 . 11 יתמודד 
הפועל ירושלים עם הפועל פתח תקוה ( מחזיק גביע הטוטו ) . במשחק השני ( 
שעה 00 . 31 ) יתמודדו מכבי חיפה ובית"ר תל אביב . כן יהיה המשחק הראשון 
בבית הגמר של גביע הטוטו בליגה הארצית . מכבי פתח תקוה ומכבי רמת עמידר 
יתמודדו באיצטדיון החדש בלוד . הפגרה בכדורגל החלה בשבוע של פרוץ מלחמת המפרץ 
( בלילה שבין ה - 61 ל - 71 ) . רק בשבוע שעבר החלו משחקי אימון פנימיים 
ובשבת האחרונה היו כמה משחקי רעים שצפה בהם קהל . בישיבה הראשונה של ראשי 
הספורט לאחר פרוץ המלחמה הוחלט , כזכור , לחדש את פעילות הספורט בכל הענפים 
באמצע פברואר . ההתאחדות לכדורגל התכוונה לחדש את משחקי הליגות ב - 61 בפברואר , 
למרות שהתייחסה למועד היעד של אמצע פברואר כהמלצה בלבד ובכפיפות לתנאי הבטחון . 
הג"א גם אישר לקיים משחקי ידידות , אך ההגבלות אוסרות על קיום פעילות רישמית 
באיזורים א ו - ב ( גוש דן וחיפה ) . זו הסיבה שההתאחדות תידרש לדון ולהחליט 
אם לחדש את המשחקים בשבת הבאה . ההתאחדות תצטרך למצוא פתרון לבעיות טכניות , 
מאחר שלפחות מחצית קבוצות הליגה הלאומית הן מגוש דן ואחת מאיזור חיפה ( 
בנוסף לשתי קבוצות מהשרון ) . תוכנית משחקי המחזור ה - 51 כוללת שלושה 
משחקים בגוש דן ומשחק אחד בנתניה . ההנחיות של הג"א כוללות גם הוראות ברורות 
לצופים ולכוחות השיטור המתייחסות להנחיות הרגילות בתחום ערכות האב"ך וההתנהגות 
במצב של אזעקה . יעקב אראל אמר , כי לא תותר כניסה למגרש ללא ערכת מגן . 
בהתייחסו להעתקת המשחקים מאשדוד לבאר שבע הסביר אראל , כי הג"א התיר להכניס 
צופים רק בתפוסה של 03 אחוזים מתכולת האיצטדיון והמתקן בבאר שבע גדול יותר 
מהאיצטדיון באשדוד . יהיו יציאות חירום מיוחדות ויוצב בהבלטה שילוט מתאים . 
