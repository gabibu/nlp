אף כי אין מניעה מטעם הג"א , יודעים מוסדות התרבות שאין סיכויים רבים להוציא 
קהל מן הבית בערב . הפתרון למי שבאמת רוצה להופיע הוא בשעות הצהריים , 
שאינן הזמן האידיאלי לאנשים עובדים . ביום ששי יהיה לחובב התרבות קשה להחליט 
במה לבחור . להקת בת שבע , שהופיעה ללא לאות ( 02 הופעות ביומיים ) בגליל 
בשבועות האחרונים , התארגנה להופעה חד - פעמית של " הקיר " , במרכז סוזן 
דלל , ביום ו 51 בפברואר , בשעה 00 : 41 . זו עבודה שהכין המנהל האמנותי 
של הלהקה אוהד נהרין , למוסיקה של להקת " נקמת הטרקטור " . שני רקדנים 
זרים , מארי קזיווארה ופיליף בלנשרד , נשארו בארץ למרות המצב . חבר אחד 
של להקת " נקמת הטרקטור " גויס ושוחרר . עזיבת חמישה רקדנים זרים חייבה 
חילופים בליהוק והכנסת רקדנים צעירים לעבודה מורכבת שמשתתפים בה 91 רקדנים . 
בשבת , 61 בפברואר , בשעה 02 : 11 , תקיים הלהקה את " בצהרי מחול " 
לקראת בכורת התוכנית " שמונה על ארבע " בכוריאוגרפיה של אבי לפידות ונירה 
פז . התזמורת הסימפונית של ראשון לציון לא שבתה מנגינה אפילו ליום אחד : 
היא ניגנה באופרה " הכלה המכורה " בביצוע האופרה הישראלית החדשה . ביום 
ששי בצהריים ( 03 : 11 ) היא תעלה על במת אולם " נגה " בקונצרט ראשון 
של סדרת קונצרטי צהריים , שתוכננה עוד לפני המלחמה . על קונצרט הצהריים 
ינצח המנהל המוסיקלי נועם שריף ובתוכנית יצירות מנדלסון : הסימפוניה האיטלקית 
והפתיחה " מערת פינגל " . סדרות המנויים שהיו אמורות להתקיים בחודש פברואר 
נדחו לתאריך מאוחר יותר , והתזמורת מקווה לשוב לתוכניתה הרגילה למנויים 
בחודש מארס . הפעילות הסדירה של התזמורת הקאמרית למנויים ( הקונצרטים " לכל 
המשפחה " ו"פלמנקו " ) נדחתה עד להודעה חדשה , וגם אולם הבית של התזמורת 
בתל - אביב ( מוזיאון תל - אביב ) שבת , אבל נעשה מאמץ לקיים קונצרטים 
מיוחדים : התזמורת קיימה קונצרטים פתוחים לקהל באודיטוריום שבמוזיאון ארץ 
ישראל , בניצוחם של יובל צליוק ואשר פיש . במשך השבוע החליט מוזיאון תל - 
אביב לקיים קונצרטים מיוחדים בשעות הצהריים . הקונצרט הראשון נערך ביום 
ג , והשני מתוכנן למחר , ב21 בצהריים . זה קונצרט של זמרי קאמרן , בתוכנית 
לכל המשפחה . קונצרטים אלה מיועדים לשידור ישיר ב"קול המוסיקה " , ששימש 
בימי הפסקת הפעילות באולמות מפלט לתזמורות שנשארו תקועות עם תוכניות בלא 
יכולת לבצען . הפילהרמונית שנאלצה לשבות מפעילות ( למעט קונצרט מיוחד שהוקלט 
ושודר בטלוויזיה ) מקווה לחזור לנגן ב02 בפברואר . זובין מהטה , שעזב 
אותנו לזמן קצר , נוחת שוב בישראל ביום ראשון , והוא מוכן לנצח בכל תנאי . 
התזמורת לא תנגן בהיכל התרבות והיא מחפשת אולם חלופי באזור תל אביב שבו 
תוכל לקיים קונצרטים בשעות הצהריים . ייתכן שגם הקונצרטים של הפילהרמונית 
יתקיימו באולם " נגה " . תיאטרון חיפה מציג במועדון התיאטרון , שזכה לאישור 
הפעלה מטעם הג"א , את " הלילה השניים עשר " של שקספיר בבימויו של רוני 
פינקוביץ , את " הילד מאחורי העיניים " של אסי אשד ואת " קרקס עירוני " . 
הקאמרי מציג הצגות שאפשר להעלותן באולם החזרות : " המלט " , " תעתועון " , 
" כל החלומות , כל הציפיות " ועוד . החאן הירושלמי , שכמעט לא שבת 
מפעילות ומהר מאוד התארגן להצגות בצהריים , מקיים היום את בכורת " אהבה - 
שיגעון " . באמנויות הבמה לא די להציג , צריך גם להביא קהל . כדי שקהל יצרוך 
תרבות הוא זקוק לזמן פנוי , לכסף פנוי ולראש פנוי . הצגות בשעות הצהריים 
במציאות ימינו אינן מבטיחות אף אחד ממרכיבים אלה , אבל בלא היצע לא יתעורר 
הביקוש . 
