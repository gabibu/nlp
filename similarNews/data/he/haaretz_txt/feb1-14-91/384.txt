ההכנות למרוץ המרתון ה - 11 של תל אביב , קיבלו אתמול דחיפה , אחרי שהג"א 
התיר את קיום התחרות במועד שנקבע , ה - 41 במארס . במרכז הפועל , המארגן 
את האירוע בשיתוף עם עירית תל אביב ובחסות בנק הפועלים , מתכוונים לפעול 
למען יהיה המרתון בחודש הבא , הגדול ביותר שנערך עד כה . יש כוונה לשכנע 
רצים מצטיינים מחו"ל לבוא לתחרות , כהזדהות עם הערים המארחות תל אביב ורמת 
גן , אשר נפגעו יותר מערים אחרות מהתקפות הטילים . לצורך כך פועל מרכז 
הפועל לגיוס כספים , למען הגדלת סכומי הפרסים למנצחים ואלה שיקבעו שיאי 
תחרות חדשים . בין רצי המרתון המצטיינים , שכבר הביעו את רצונם להשתתף : 
מנצחת מרתון תל אביב ה - 01 , האיטלקיה ריצי לורדנה ומנצחת מרתון טבריה 
אשתקד , הסובייטית אנצי ולנטינה . אחרי המרוץ מתוכנן בספורטק בתל אביב הפנינג 
ענק למשתתפים וישובצו בו תחרויות ספורט ומופעי בידור . 
