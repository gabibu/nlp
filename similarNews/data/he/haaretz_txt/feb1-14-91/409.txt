בכתבה " צנזורים של עצמם " , על איחוד רשתות הרדיו ( " הארץ " , 1 . 13 ) 
, הביאה מיכל מירון את דעתי בכמה שאלות עקרוניות . כיוון שהדברים הובאו 
בקיצור נמרץ , משתמע מהם מדי פעם מה שלא התכוונתי כלל להשמיע . אני מבקש 
אפוא להעמיד דברים על דיוקם . מנקודת המבט של העקרונות המוסריים שביסוד 
הדמוקרטיה : בזמן ש"בין אזעקה לארגעה " עומד על הפרק , בראש וראשונה , 
הביטחון האישי , ולכן התערבות דובר צה"ל בכל הרשתות היא רצויה וחיונית . 
ב"זמן האחר " , בשגרת חירום , הזכויות האחרות של האזרחים אינן יוצאות לחופשה , 
ויש לפעול על יסוד איזון מוצדק שלהן . הציבור זכאי לקבל מן הרשתות אינפורמציה 
מקצועית על מצב המלחמה במפרץ ואינפורמציה בשאלות ביטחון , רפואה , סעד 
וכד ולטעמי , הרשת המאוחדת אכן סיפקה אינפורמציה כזאת ובאופן משביע - רצון 
בהחלט . זכותו של הציבור היא גם לקבל אינפורמציה הדרושה לו לשם גיבוש עמדה 
בשאלות פוליטיות השנויות במחלוקת . האינפורמציה שברקע השאלה " להגיב או 
לא להגיב " היא בעלת היבטים צבאיים סודיים . לכן , אם לכנסת יש ועדה שמיוצגות 
בה היטב כל השקפות העולם הרווחות בציבור , וזו דנה ביסודיות בשאלה ובתשובת 
הממשלה , ניתן להסתפק בכך בשעה זו . זכותו של הציבור היא לקבל אינפורמציה 
מפורטת , מהימנה ומגוונת בשאלות פוליטיות שאין להן היבט צבאי סודי , כגון : 
מהם ההיקף והתוכן של ההפגנות הנערכות בעולם כנגד המלחמה במפרץ או כנגד ההיבטים 
שלה ; מיהן המדינות והחברות שהשתתפו בבניית הכוח הצבאי של עיראק בעשור הקודם ; 
מה מתרחש בגדה המערבית וברצועת עזה כיום . וכאן , לטעמי , האינפורמציה 
המגיעה אלינו בדרך כלל היא עלובה , ולפחות בעקיפין גם מגמתית , בגלל ההשתלטות 
הפוליטית הבוטה על הדיווח ובגלל ההתקרנפות המוכרת . איחוד הרשתות לא שיפר , 
ואפילו החמיר מעט , את המצב בתחום זה . ברור לכל , כי שדרי קול ישראל 
וגלי - צה"ל וכל העובדים המקצועיים מאחורי הקלעים עובדים קשה ועושים כמטב 
יכולתם . לדעתי , להשתלח בהם עכשיו רק מפני שסגנונו של זה או אחר אינו 
נושא חן בעיני מישהו , הוא לחרוג מגבולות הטעם הטוב . רמת - גנקפמאביגב2 . 
5 פורסמה ב"הארץ " מודעה שכותרתה " יוסר העוצר מהשטחים , תוסר חרפת הרעב " . 
על העצומה חתומים למעלה ממאה אנשים ובראשם שמי . אין במודעה התייחסות לגורם 
שבחסותו היא פורסמה ולא מספר טלפון . מעולם לא פנו אלי ומעולם לא התבקשתי 
לחתום . יתרה מכך , איני מזדהה עם תוכן הפנייה , ול היתה ליוזם או ליוזמת 
מידת ההגינות לפנות אלי , לא הייתי חותמת . אני סבורה שעיתון המפרסם עצומה 
פוליטית בתוכנה ובאופיה , כל שכן בהשלכותיה , ראוי שיזהה את הגוף העומד 
מאחוריה . אחרת הוא הופך האחראי הבלעדי . בבדיקה שערכתי הסתבר כי המחתימים 
האנונימיים טרחו למצוא יעל דיין אחרת ולהציבה בראש הרשימה . קשה לי להאמין 
לרגע כי הדבר נעשה בתום לב , וכי לא היתה כוונה מראש לעשות שימוש בשמי . 
אין לי ספק שאינני יעל דיין היחידה בארץ , אך אין בכך כדי לגרוע מאופיו 
הנואל והמטעה של השימוש שנעשה בשם . אינני נוהגת לחתום על עצומות יתומות . 
אם יעל דיין אחרת נוהגת כך , מן הראוי שתזהה את עצמה . תל - אביבקפמאביג 
בימים האחרונים שמענו לעתים קרובות שישראלים חושבים כי תנועת השלום הגרמנית , 
שבה אנחנו חברים , היא אנטי - ישראלית ואנטי - אמריקאית . אנו מצטערים 
מאוד נוכח מה שנראה לנו כאי - הבנה גורלית , וברצוננו להסביר את מניעינו 
לאשורם . מבחינתנו , הידיעה שחברות גרמניות ייצאו נשק בכמויות אדירות לעיראק , 
ושהפוליטיקאים שלנו לא גילו אחריות מצפונית בנושא , היא איומה . אחת ממטרותיה 
של תנועת השלום הגרמנית בעשור האחרון היתה להילחם נגד ההתעלמות מתופעה זו , 
ולפיכך כואב לנו כשמזהים אותנו עם אלה שייצאו נשק או התייחסו ליצוא זה בסובלנות . 
כיום היעד החשוב ביותר שלנו הוא ללחוץ על הפוליטיקאים לשנות את מדיניותם , 
ובהפגנות האחרונות הקריאה הרווחת ביותר היתה אפוא הדרישה להגברת הפיקוח 
על יצוא נשק . אנו מתנגדים בנחרצות לדיקטטורה של סדאם חוסיין ולמעשיו , 
ורוצים שהאזור כולו ישוחרר מטרוריסט אכזר זה , אבל סבורים , עם זאת , 
שהפעולה הצבאית של בעלות הברית החלה מוקדם מדי . ייתכן שההיסטוריה שלנו 
היא שהפכה אותנו לזהירים כל - כך . אנו חושבים אפוא שצריך היה לנסות אמצעים 
אחרים , במיוחד אמברגו , לפני היציאה למלחמה , שבמהלכה הורגים אנשים בשם 
החירות והשלום , ואין ספק שאלו הסובלים יותר מכל הם האזרחים . יש האומרים 
כי ציפייה ממושכת היתה מחזקת את כוחו הצבאי של סדאם חוסיין , אבל לדעתנו 
ואנו מוכנים להסתכן בכך שיראו בנו נאיווים אפילו אדם מסוגו של סדאם תלוי 
במידה רבה בסיוע זר ובכסף שהוא מקבל ממכירת הנפט . לפיכך אין כל ודאות שאכן 
היה מתחזק . ויותר מכך , ייתכן שבעקבות חרם ממושך היתה הדיקטטורה שלו מתנפצת 
לבסוף . בעקבות ההתקפות על ישראל , בוודאי נראית לכם תפיסה זו פזיזה , 
אבל אין זה כך . אנו חושבים שהכרחי לעמוד על המשמר מפני צבאות ולפקוח עין 
על הממשלות , בעיקר שלנו , שכן כל ממשלה המעורבת במלחמה שוכחת בקלות את 
תוצאותיה האיומות . אנו מקווים שבעתיד יוכל הדיאלוג בינינו להימשך . קלנקפמאביגבתור 
ניצולת שואה מפולין , שבה השמידו הנאצים שלושה דורות ממשפחתי בתאי הגזים 
בטרבלינקה , הזדעזעתי כשנודע לי על תרומתה של גרמניה לבניית הכוח הצבאי 
הרצחני של סדאם חוסיין . עקב שנאת היהודים של החברות הגרמניות ואהבת הבצע 
שלהן שאין לה גבולות , סיפקו חברות אלה לרודן העיראקי ידע טכנולוגי ונשק 
קטלני , בלא כל התערבות מצד ממשלת גרמניה , ונתנו בידו את היכולת להשמיד 
את שארית העם היהודי , שבנה לו את מולדתו בישראל . הפגנות ההמונים בגרמניה , 
בעד השלום ונגד המלחמה במפרץ , הן ההוכחה שהגרמנים עדיין לא למדו מההיסטוריה 
של ארצם לאן מביאה מדיניות של פשרה ופייסנות כלפי רודן אכזרי . אני סולדת 
מתפקידה ומעמדתה של ממשלת גרמניה בסכסוך במפרץ , שגרם אסון וסבל רב לעמנו , 
ומנסיונה לפצות אותנו כעת בכסף . כשראיתי את נכדי הקטנים במסכות גז , 
דור חמישי של יהודים , שגם עכשיו , בארצם , צריכים להתגונן מפני הגז הקטלני 
הגרמני , החלטתי לוותר על הפיצויים שאני מקבלת מממשלת גרמניה . אני מבקשת 
להודיע למשרד הפיצויים הגרמני בסארבורג לבטל את זכותי לקבלת פיצויים ולהפסיקם 
לאלתר , ובכך להביע את מחאתו של אדם בודד , החושב כי על פשע אי - אפשר 
לכפר בכסף . 
