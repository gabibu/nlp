הפצצות שנחתו ביום חמישי שעבר בגינת משרדו של ראש ממשלת בריטניה גון מייגור 
החטיאו את שרי קבינט המלחמה ב02 מטרים בלבד . אך ההחטאות של המחתרת האירית 
( הצבא האירי הרפובליקאי ) נמשכות כבר זמן רב . מאז קיבל החלק הדרומי 
של אירלנד עצמאות , קצת אחרי מלחמת העולם הראשונה , היא נמצאת בירידה , 
וביתר שאת מאז פתחה במאורעות דמים בצפון אירלנד לפני 02 שנה . הניסיון להפציץ 
את הממשלה בלונדון הוא מאותם מעשי טרור טיפוסיים שמעולם לא הביאו לפתרון 
בשום מקום . הוא נועד למשוך תשומת לב , וכך אמנם קרה . החדשות העיקריות 
סטו ליום אחד מן המפרץ הפרסי ועסקו בנעשה בלונדון . אך הוא גם עורר סלידה , 
שכן רבים בעולם , באנגליה וגם בצפון אירלנד מסתייגים משפיכות הדמים חסרת 
התכלית . מבחינה זאת החטיא את המטרה , כי גם ארגון טרור זקוק לאמצעים , 
שאותם מספקים אוהדים . למחתרת האירית יש רבים כאלה , יותר בפזורה האירית 
הגדולה בארה"ב ובאוסטרליה ופחות באירלנד . קפמאבינכמו מחתרות אחרות במקומות 
שונים , גם למחתרת האירית זרוע מדינית , שין פיין . זו מפלגה פוליטית , 
חוקית , שאין לה כביכול קשר ארגוני עם הזרוע הצבאית . כך היה גם בארץ 
ישראל בזמן האצ"ל והמפלגה הרוויזיוניסטית . כאשר עולה לבסוף המחתרת אל פני 
השטח , בגלל שינויים מדיניים , מתברר תמיד שכמה מן האנשים המרכזיים במפלגה 
היו בעלי מעמד נכבד במחתרת . שין פיין , מפלגה אירית לאומית , אמורה 
להיות גם סוציאליסטית . ב9191 , כאשר המאבק על עצמאות אירלנד היה בעיצומו , 
היא היתה המפלגה הגדולה ביותר שם . מחוזות אירלנד שלחו אז את נציגיהם לבית 
הנבחרים הבריטי בווסטמינסטר ולשין פיין היו 37 צירים . כיום יש לה מושב 
אחד בלבד בפרלמנט . מניין קולות על פי מספר המצביעים נותן לה % 21 בצפון 
אירלנד ופחות מ%2 בדרום אירלנד העצמאית והקתולית . שין פיין טוענת שיש חילוקי 
דעות בינה לבין המחתרת באשר לשיטת ניהול המאבק , אך לכאורה כך היה תמיד 
ב02 השנים האחרונות . גרי אדמס , נשיא המפלגה ונציגה בפרלמנט הבריטי , 
מגנה כל פעולת טרור ומודיע שאינו מסכים אתה או שאינו סולח על מעשה כזה או 
אחר של המחתרת . אך במשרדי המפלגה תלויות תמונות של טרוריסטים אירים שנשפטו 
על מעשי רצח , של איש המחתרת ששבת רעב עד שמת ושל עוד דמויות שאדמס " אינו 
מסכים " אתן ו"אינו סולח להן " . אדמס טורח להיבחר מחדש בכל מערכת בחירות , 
אך מסרב לנסוע ללונדון ולתפוס את מושבו בבית הנבחרים , שבו הוא רואה בית 
נבחרים של מעצמת כיבוש . הוא אינו מכיר בסמכות בית זה על אירלנד , ולדבריו 
יימשך המאבק עד שצבאות בריטניה יעזבו את צפון אירלנד , הכוחות הפרוטסטנטיים 
הנאמנים לממשלת לונדון יפוזרו וצפון אירלנד תצורף למולדת האירית בדרום . 
עד לפני שנתיים בערך היה גרי אדמס דמות מוכרת בטרקלינים ברחבי בריטניה . 
המראיינים של רשתות הטלוויזיה ביקשו לשמוע את דעתו אחרי כל התנקשות , כל 
מעשה חבלה וכל התפתחות פוליטית מעניינת הנוגעת לאי האירי . אך אז העבירה 
הממשלה בראשות תאצר הנחיה לרשתות השידור האוסרת להשמיע אנשים התומכים במחתרת 
או לראיינם . אדמס , שלא הכחיש את אהדתו למחתרת , היה בין אלה שנפלו קורבן 
להוראה . אחרי כמה חודשים חדלו אנשים להכירו , וכיום אין עוד ייצוג של 
ממש לדעות של אנשי המחתרת . תנועות השלום באירלנד גוברות בעוצמתן ובהשפעה 
שיש להן על הציבור . קפמאלידאירלנד היתה אי המיושב קתולים ממוצא רומאני עד 
שנכבשה לגמרי לפני כמה מאות שנים בידי האנגלים ובעלי בריתם . כדי להפר 
אחדות זאת החליטו מלכים בריטים ליישב איכרים סקוטים בחלק הצפוני של האי . 
הם נבדלו אלה מאלה בעיקר בדת , כי הסקוטים היו פרוטסטנטים וחלקם בני כת 
פרוטסטנטית קנאית . ברבות השנים נטמעו באוכלוסייה המקומית , מבחינת הגזע 
והמוצא , ורק הדת המשיכה להבדיל בין שני חלקי האוכלוסייה . קפמאבינבמשאל - 
עם שהתקיים במחוזות אירלנד לקראת העצמאות הצביעו המחוזות הצפוניים בעד הישארותם 
בממלכה הבריטית . כשני - שלישים מתושבי אזורים אלה הם פרוטסטנטים כיום וכשליש 
קתולים . עם מתן העצמאות לדרום הכריזו אנשי שין פיין שלעולם לא יקבלו את 
ההכרעה , כי זו משקפת הפרדה מלאכותית בין שני חלקי ארצם . במשך השנים גברו 
הטענות על אפליה לרעה של החלק הקתולי . במיוחד קרה הדבר אחרי מלחמת העולם 
השנייה , כאשר אירלנד החופשית נשארה נייטרלית וחלקים ניכרים בה אף גילו 
אהדה לנאצים . זה השתקף גם בדעות בקרב הקתולים בצפון אירלנד והציב חיץ בין 
שתי הקהילות שבה . אט אט העמיקו פערי הדעות , עד לקרע , כשהקאתולים בצפון 
אירלנד החלו שוב לאחוז בנשק נגד הבריטים . הפרוטסטנטים חששו שמא ההתנגדות 
הקולנית והאלימה תשכנע את הממשלה בלונדון להיענות לקאתולים . התוצאה היתה 
הקמת כוחות מגן קהילתיים משלהם , שהצהירו על נאמנותם לכתר הבריטי . כוחות 
אלה הם חוקיים למחצה הם נחשבים מיליציה רשמית אך ברור לכל שחלק מפעולותיהם 
אינן מתיישבות עם שמירת חוק וסדר . המאורעות הביאו לביטול האסיפה העצמאית 
שניהלה את צפון אירלנד כאזור אוטונומי , לכניסת צבא בריטי לשם , להפעלת 
חוקי חירום החמורים אף מאלה שהנהיג המנדט הבריטי בישראל ולהחרמת הפרלמנט 
בלונדון על ידי הנציגים הקתולים . זה יותר מ02 שנה נמשכות המהומות , וכל 
צד מבצע מעשי רצח וחבלה נגד תומכים של הצד שכנגד . הצבא הרפובליקאי האירי 
אינו חוקי לא רק בצפון אירלנד אלא גם בדרומה . ואילו את נציגי מפלגת שין 
פיין רואים שם בחשדנות . את ועידתה קיימה המפלגה בדבלין ולא בבלפסט , מטעמי 
בטחון אישי יותר מאשר משיקולים אחרים . אילו קיימו אותה באולם כלשהו בצפון 
אירלנד , הצד הפרוטסטנטי היה בוודאי מנסה להפציץ את האולם . בוועידה , 
שהתקיימה שבוע לפני הפיצוץ ברחוב דאונינג , לא התחדש הרבה . דובריה טענו 
שהם המפלגה האירית היחידה שיש לה תוכנית שלום מגובשת . אך שיחות ליישוב 
הסכסוך נתקלות תמיד באותו פער שעדיין לא נמצאה הנוסחה לגשר עליו . בריטניה 
מוכנה לדבר , אך השר הבריטי לענייני צפון אירלנד , פיטר ברוק , תובע הפסקת 
כל מעשי הטרור בזמן המשא ומתן ; ואילו המחתרת אומרת שבריטניה עלולה למשוך 
את השיחות במתכוון זמן רב , והיא אינה מסכימה לחכות . היא תובעת אפוא 
לדבר גם תחת אש . בוועידה קבע אדמס , כי מפלגתו מעוניינת ב"שלום יציב , 
לא בהפסקת אש " . קפמאבינתמונות של כ02 אנשי המחתרת שנהרגו בשנה האחרונה 
קישטו את האולם שבו התקיימה ועידת שין פיין . הדוברים שבה הביעו תמיכה מוחלטת 
במטרות המחתרת . רק אחד או שניים הסתייגו מן השיטה הנהוגה אצלם באחרונה 
תפיסת משפחה שלמה והחזקתה כבת ערובה . אבי המשפחה נדרש להיכנס למכונית 
שהוטמן בה חומר נפץ ולנהוג בה לעבר עמדה של הצבא הבריטי . אם יסרב , יהרגו 
את משפחתו . אנשי המחתרת נוסעים במכונית אחרת בעקבותיו , לוודא שהוא עושה 
את הנדרש ממנו . בהגיע המכונית לעמדה מפוצצים אותה מהמכונית האחרת , בשלט - 
רחוק . אחדים מפצצות - אדם אלה הצליחו להימלט מן המכונית ברגע האחרון ואף 
להזהיר את החיילים בעמדה . אחרים התפוצצו עם המטען . כאמור , הסתייגו 
אחד או שניים מן הדוברים משיטת פעולה זו , אך זו הסתייגות מן השפה ולחוץ . 
בכללותה היתה זו ועידה של גיבוי ועידוד למתחרת . התמיכה הזעומה שזוכה לה 
המפלגה אינה מרתיעה אותה , או את המחתרת . אדרבה , היא מעודדת למעשים 
המעמידים אותה במרכז תשומת הלב . . בשבוע הוועידה פוצצה המחתרת עוד עמדה 
בריטית בצפון אירלנד באמצעות " פצצה חיה " . איש מבין החיילים לא נפצע , 
אבל נפגעו כמה אזרחים הגרים בסמיכות מקום . מספר החברים הפעילים במחתרת 
האירית אינו גדול . לדעת הממונה על היחידה בסקוטלנד יארד ללוחמה במחתרת , 
מדובר בכמה מאות . הכמורה , אנשי עסקים וחלק גדול מהאנשים מן השורה מאסו 
זה מכבר בטרור , אך הפחד מפני המחתרת מונע מהקתולים להמרות את פיהם של הטרוריסטים . 
וכך הם ממשיכים לכפות את מאבקם על הכל , מאבק דמים שהפיל עד כה אלפי קורבנות 
בשני הצדדים . 
