יו"ר מועצת ההימורים , אריה זייף , דורש מראשי ההתאחדות לכדורגל לחדש את 
משחקי הליגות ב - 32 בפברואר למרות איסור הג"א לשחק בתל אביב רבתי ובחיפה . 
זייף הביע את דעתו בישיבה השבועית שהיתה אתמול בהתאחדות לכדורגל . אמש הסביר 
את עמדתו ל"ספורט הארץ " : " אם שבוע לאחר משחקי הגביע ( בסוף השבוע ) 
ניאלץ לשוב למשחקי הליגה האנגלית , זו תהיה מכה אנושה לטוטו . במצב כזה 
יאזל התקציב בסוף פברואר , ובמארס לא נוכל להמשיך בהקצבות למוסדות ולקבוצות 
הספורט . כל המשק שב לפעילות רגילה ככל האפשר וגם על הכדורגל לעשות זאת . 
במצב הנוכחי צריך לחדש את הליגה גם אם אסור לשחק בחיפה ובאיזור תל אביב . 
את המשחקים המיועדים לאיזורים האסורים אפשר לקיים במקומות אחרים " . גם מ"ם 
יו"ר ההתאחדות לכדורגל , עזריקם מילצן , תומך בחידוש מהיר של הליגות . 
עקרונית החליטה ההתאחדות כבר בשבוע שעבר לחדש את הליגות בשבת הבאה , 32 
בפברואר . נושא המשחקים בת"א רבתי ובחיפה יועלה בפגישה שתהיה עם מפקדת הג"א 
ביום א הקרוב . 
