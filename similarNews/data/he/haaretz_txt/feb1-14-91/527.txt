ואשינגטון ( מיוחד ל"הארץ " ) . שגריר ישראל בוואשינגטון , זלמן שובל , 
נפגש שלשום עם ראש המטה של צוות הבית הלבן ועוזרו הבכיר של הנשיא בוש , 
גון סונונו , ושוחח עמו על אפשרות של הגדלת הסיוע הכלכלי לישראל . לא 
נמסרה בקשה רשמית לסיוע , אך השגריר שב והעלה כמה נקודות שהוזכרו במכתב 
ששלח ראש הממשלה יצחק שמיר לנשיא גורג בוש , בתחילת השבוע . השגריר שובל 
שב ופירט את הצרכים הכלכליים של ישראל , עבור קליטת העלייה ותיקון הנזקים 
והעלויות של המלחמה . הוא מנה את רשימת הצרכים , שהזכיר שר האוצר יצחק 
מודעי בפגישתו עם תת - מזכיר המדינה של ארה"ב לורנס איגלברגר , לפני כשבועיים , 
שעיקרם עלויות על פיצוי הוצאות המלחמה בסך 2 . 3 מיליארד דולר ובקשה להגדלת 
הערבויות למלווי שיכון לעולים לשני מיליארד דולר בשנה , למשך חמש שנים . 
נציגים של ישראל ופעילים פרו - ישראליים בוואשינגטון ממשיכים להשקיע מאמצים 
כדי להכשיר את הקרקע לקראת הגשתה של בקשה ממשלתית רשמית להגדלת הסיוע , 
בפגישות עם עמיתיהם האמריקאים , עם הנשיא בוש ועם מזכיר המדינה גיימס בייקר 
בתחילת השבוע . התגובות עד כה היו מסויגות למדי . שובל גם נפגש אתמול עם 
חברי ועדת החוץ של הקונגרס האמריקאי , והציג בפניהם את צרכיה של ישראל לסיוע 
כלכלי נוסף . הפגישה תוכננה כבר לפני זמן , אך היא צורפה למאמצים המרוכזים 
של נציגי ישראל בוואשינגטון . שלשום אמר בייקר כי ארה"ב מנסה לעודד מדינות 
נוספות לסייע לישראל . 
