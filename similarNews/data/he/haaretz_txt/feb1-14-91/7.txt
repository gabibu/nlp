השבוע הופיע גורג בוש לפני הוועידה השנתית של השדרנים הדתיים . זה גוף רב - 
עוצמה של הימין הנוצרי בארה"ב , שחבריו נשמעים במאות תחנות רדיו , ונראים 
במאות תחנות טלוויזיה . מסגרת שידוריהם היא דתית , אבל תוכן השידורים גולש 
לעתים קרובות לעניינים פוליטיים . בוש אמר להם כי מלחמת סופת המדבר " אינה 
מלחמה נוצרית או מוסלמית ; היא מלחמה צודקת , והיא מלחמה שבה ינצח הרצון 
הטוב " . חרף ההסתייגות הזו הוא מיהר , מיד אחר כך , להסתמך על דוקטרינת 
" המלחמה הצודקת " של שניים מגדולי התיאולוגים הנוצרים בכל הזמנים , אוגוסטין 
הקדוש ותומאס מאקווינאס . בסמיכות זמנים הקדיש העיתון הימני " ואשינגטון 
טיימס " את מאמר המערכת שלו לפולמוס תיאולוגי על יראת השמיים של סדאם חוסיין . 
אולי בפעם הראשונה בתולדות העיתונות המערבית הופיע מאמר מערכת , כשבראשו 
ציטוט ארוך ומלומד מן הקוראן ( " אם שתי סיעות של מאמינים נקלעות לקרב , 
עשו שלום ביניהן . אם סיעה אחת מעוללת רע לזולתה , הילחמו במעוללי הרע 
עד אשר ישובו אל דרך הישר של אללה ; ואו אז , לכשיחזרו , עשו ביניהם שלום 
בצדק , ונהגו בהגינות . אללה אוהב את ההגונים " ) . בלי שום קשר סיבתי 
למלחמה במפרץ , אבל בסמיכות זמנים מביכה , פירסם לפני עשרה ימים הוותיקן 
איגרת אל כל הבישופים של הכנסייה הקתולית , וקרא להם להגביר את הפעילות 
המיסיונרית בכל רחבי העולם ובכלל זה בארצות מוסלמיות , האוסרות פעילות 
כזאת . בפאתי מזרח הוסיף השבוע סדאם חוסיין לערב את אלוהים באסטרטגיה שלו . 
בראיון ארוך לרשת הטלוויזיה סי - אן - אן אמר כי אין לו ספק , " אפילו 
אחד למיליון " , בניצחונו הבלתי - נמנע , שהרי " במלחמה הזו מונהג צד אחד 
על - ידי אלוהים , וצד שני על - ידי השטן " . מנהיג הפונדמנטליסטים האיסלמיים 
בפרלמנט הירדני הציע עוד לפני המלחמה שסדאם יוכרז חליף כל המאמינים . הפולמיקה 
הקיצונית בעולם הערבי קובעת זה זמן מה גזרה שווה בין הצלבנים של ימי הביניים 
ובין הקואליציה האנטי - עיראקית במדבר הסעודי . בתחילת השבוע הקרינו רשתות 
הטלוויזיה בארצות הברית סרט על פעולותיה של יחידת ארטילריה אמריקאית בקרבת 
גבול כוויית . על אחד התותחים התנוססה הכתובת " קונקיסטאדור " פירושה 
של המלה הספרדית הזו הוא " כובש " , אבל הקונוטציות ההיסטוריות שלה מרחיקות 
לכת הרבה יותר . " קונקיסטדור " היה התואר שנטלו לעצמם כובשי אמריקה הספרדיים 
בתחילת המאה ה61 . השראתם ושמם באו להם מן הצבאות ששמו קץ ב2941 לשרידי 
הנוכחות הערבית המוסלמית בדרום ספרד . נוסטראדאמוס ניבא במאה ה61 כי " מסופוטאמיה 
תצעד נגד בעלי בריתה של ספרד " . הנה כי כן , הכל מסתדר , והתותח " קונקיסטדור " 
הוא הראיה . קפמאפרקמועצת הבישופים היא הגוף העליון של 06 מיליון קתולים 
בארה"ב . אין היא רואה את מלחמת סופת המדבר בעין יפה . מנהיגיה צעדו ב41 
בינואר בראש תהלוכה נגד המלחמה במרכז ואשינגטון , יום אחד לפני פקיעת האולטימטום 
לעיראק . מאז פרצה המלחמה מטעימים הקתולים את הצורך להמעיט באבדות אזרחיות . 
אם תשקע מכונת המלחמה האמריקאית בחולות המדבר , חזקה על חלקים ניכרים של 
הכנסייה שיתייצבו בראש המערכה נגד המלחמה . ששה ימים אחרי תחילת סופת המדבר 
גילו הבישופים שנסיך כנסייתם שולח אותם למלחמה אחרת . האפיפיור קרא מרומא : 
" פתחו את הדלתות לכריסטוס ! " איגרתו נבלעה לפי שעה בתימרות העשן של 
המפרץ , אבל קשה להניח שהיא תישאר שם לאורך ימים . הטעם : היא אחת ההכרזות 
המיליטנטיות ביותר של הכנסייה הקתולית מאז מלחמת העולם השנייה . " ניו 
יורק טיימס " ייחס לעוזרי האפיפיור את ההסבר ש"הוא מגיב קודם כל על הצמיחה 
המהירה של האיסלם , אשר השתלט על אזורים נוצריים לשעבר במזרח התיכון ובאפריקה , 
ומתפשט באמצעות הגירה אל אירופה הדרומית " . מה שאולי חשוב עוד יותר : האפיפיור , 
הידוע בהשקפותיו השמרניות , התייצב נגד מה שאפשר לכנות אולי " עודף אקמניות " 
של אנשי כנסייה ביחסיהם עם דתות אחרות . מאז מלחמת העולם השנייה מנהלת הכנסייה 
הקתולית דיאלוגים עם יהודים , עם מוסלמים ועם אחרים . במקום התיאבון ההיסטורי 
לצרף מאמינים חדשים אל הכנסייה באה סובלנות , המניחה , בלשון האפיפיור , 
ש"דת אחת טובה בדיוק כמו דת אחרת " . הוא קורא לתפיסה הזו " רלאטיוויזם 
דתי " , ופוסל אותה מעיקרה . תפיסה כזאת אינה יכולה להתיישב עם פעילות מיסיונרית . 
האפיפיור אינו אוסר את הדיאלוג עם הדתות האחרות , אבל הוא מדגיש את " חלליהן , 
את אי - שלמותן , ואת שגיאותיהן " . אסור להניח לדיאלוג להסיח את הדעת 
מן העובדה " שהישועה באה מכריסטוס , והדיאלוג אינו בא במקום הפצת הבשורה " . 
הכתב לענייני דת של " ניו יורק טיימס " השווה את האיגרת הזו , המחזיקה 
000 , 03 מלה , למפציצי הסטלת " הרואים - ואינם - נראים בשמי עיראק . 
כמו המפציצים , האיגרת באה פתאום , איש לא ראה אותה אפילו על המכ"ם . 
" אולי אלה העוסקים במיסיון ידעו " , אומר ד"ר יוגין פישר ממועצת הבישופים . 
הוא לא ידע , אף כי בדיעבד הוא חושב שהאיגרת היתה " בלתי נמנעת " , בהתחשב 
בהשקפותיו הברורות של האפיפיור . ד"ר פישר אינו בדיוק גיבור האיגרת . הוא 
מתפרנס מדיאלוג עם דתות אחרות , וממונה ספציפית על הקשרים עם היהודים בארה"ב . 
הוא איש רב ידיעות , השולה מדי פעם מאוצרו אנלוגיות היסטוריות יהודיות 
כדי לסבר את אוזניו של מראיין ישראלי . האפיפיור אולי לא היה יוצא מגדרו 
מהתלהבות , אילו שמע . גיבוריו של יוחנן פאולוס השני היו אולי כוכבי הסרט 
" מיסיון " , אשר נשאו את בשורת כריסטוס אל מעמקי הגונגל של ברזיל . למרות 
שאף אחת מ03 אלף המלה של האפיפיור לא הזכירה את היהודים , הדאיגה האיגרת 
אל הבישופים ארגון יהודי מרכזי המתמחה ביחסים בין - דתיים ובין - אתניים , 
" הוועד היהודי האמריקאי " . הממונה על הדיאלוג הארצי עם דתות אחרות בארגון , 
הרב גיימס רדין , אומר כי הוא מוטרד בייחוד ממה שמשתמע מן האיגרת . " אין 
היא משיבה כראוי על שאלה קריטית : האם יכול אדם לאשר במלואה את מסורתו הדתית 
הנדירה והמקודשת מבלי לחתור , באופן פעיל או סביל , לצירופם של אלה שאינם 
שותפים למסורת הזו ? רודין אמר השבוע בראיון , כי הוא חושש שהאיגרת מחדשת 
את התיאולוגיה ה"טריומפאליסטית " ( " המנצחת " ) , שעיקרה , " לנו 
בלבד האמת " . בעיניו האיגרת היא " כמו ברק פתאומי בעיצומה של סופה , המשתוללת 
בחשכת הלילה . כשם שהברק מאיר לשנייה אחת את הכל , כך עושה גם האיגרת . 
היא מגלה לנו בחטף את עומק הקרע בתוך הכנסייה בין אלה המאמינים בהמרה המונית 
של דת ובין אלה המחייבים פלורליזם " . רודין אומר , כי היהודים , בניגוד 
לנוצרים , מאמינים כי לכל הצדיקים , תהיה דתם אשר תהיה , יש חלק בעולם 
הבא . הוא מנסה עכשיו להבטיח שבהשפעת האיגרת מרומא לא תנסה הכנסייה הקתולית 
להעביר יהודים אל הפרוזדור לעולם הבא שלה . מאחר שאין לך עוד דמוקרטיה מערבית 
שבה ממלאת הדת תפקיד כל כך פעיל בחיים הציבוריים כמו בארה"ב , אי - אפשר 
להתייחס בביטול אל החשש שלו . ד"ר יוגין פישר הוא אחד מאלה המנסים להניח 
את דעת רודין . האפיפיור , הוא אומר , " רק מטעים את הצורך בזרימה חופשית 
של רעיונות ושל אמונות . מה שהוא אומר בבירור הוא שהקתולים אינם צריכים 
להרגיש אי - נוחות כאשר הם מכריזים על אמונתם " . האיגרת מיועדת רק ל"אומות 
העולם " , לא ליהודים . אבל מדוע לא יוכל הגיונה לחול גם על היהודים ? 
פישר מסביר ש"המצב היהודי דומה , אבל אינו זהה . אנחנו יודעים כי אמונת 
היהודים מיוסדת על התגלות תנ"כית לאברהם ולמשה , מה שאין כן באיסלם או בהינדואיזם . 
אנחנו גם מביאים בחשבון את העובדה שישו היה יהודי מאמין . . . כאשר הלך 
האפיפיור לבית כנסת ברומא , הוא דיבר על כך שיש לנו יחסים יותר אינטימיים 
עם היהדות מאשר עם מסורת אחרת כלשהי " . קפמאפרקההכרה ב"אינטימיות " , היא 
כשלעצמה אינה יכולה להניח את דעתו של איש . אוגוסטין הקדוש הכיר במאה הרביעית 
באינטימיות , ואפילו אסר על נוצרים להפריע את תפילותיהם של יהודים באשר 
הם פונים אל אותו אל . אבל אוגוסטין גם האמין שהתנצרות היהודים תקרב את 
אחרית הימים . הכנסייה הקתולית אינה עוסקת כיום באינטינסיוויות באחרית הימים . 
אבל אחרית הימים מספקת תעסוקה מלאה לכמה זרמים פרוטסטנטיים בארה"ב . הציפיה 
המיידית לחזרתו של ישו הנוצרי היא מרכיב מרכזי בפולחן הדתי של 52 עד 53 מיליון 
אמריקאים , החושבים את עצמם ל"אוואנגליסטים " . הפוליטיזציה של האוואנגליסטים , 
משנות ה07 ואילך , היתה נכס חשוב למפלגה הרפובליקאית ולמועמדים ימניים 
לשורה של כהונות ציבוריות . היא הניבה הרבה אנשים בעלי ממש , וגם הרבה 
אנשים חסרי ממש . גים בייקר וגים סוואגארט הם שני מטיפי הטלוויזיה האוואנגליסטים 
שצדקנותם הבלתי פוסקת הכניסה להם תרומות של מאות מיליוני דולרים . ב8891 
נחשפו שניהם כזיופים שערורייתיים . בייקר יושב בכלא על מעילה עצומת - ממדים , 
וסוואגארט גורש מכנסייתו . סוואגארט היה אחד המנחילים העיקריים של תפיסות 
אחרית הימים לציבור צופי הטלוויזיה בארה"ב . בסדרה של הופעות מרהיבות , 
באמצע שנות ה08 , הוא תיאר את מלחמת גוג ומגוג המתרגשת ובאה על ישראל . 
באחת מהן הוא עמד בעמק מגידו והכריז : " הבנתי כי השמים שמעל לראשי ייפתחו 
לרווחה בעתיד הקרוב , לרגל בואו של אדוננו ומושיענו , ישו המשיח . הבנתי , 
כי כל אחד מקדושי אלוהים שחי אי פעם מזמן אדם הראשון ועד ימינו ישוב עם 
אדוננו ישו המשיח . הבנתי , כי העמק השליו יתמלא עד מהרה בשאונם של טנקים 
ובשריקתם של מטוסי סילון , והצבא האדיר ביותר שידע העולם , בהנהגת האנטי - 
כריסטוס , יפלוש כדי לחולל את הקרב הנבואי הגדול של מגידו " . סוואגארט 
הגיע למסקנה שהאנטי - כריסטוס יהיה בן - תמותה מסוריה . " לא סוריה של 
ימינו , אלא סוריה התנ"כית , הכוללת גם את לבנון , את עיראק ואת איראן " . 
כיאה למטיף טלוויזיה , ובמידה מרשימה של הבנת עולם התקשורת המשתנה , תיאר 
סוואגארט כיצד יעקוב העולם אחרי מלחמת גוג ומגוג : " כל רשת טלוויזיה מרכזית 
תהיה שם ללא ספק , כדי להנציח את רגע - השיא הזה של ההיסטוריה . באמצעות 
נס ההעברה בלוויין , צילומי צבאותיו האדירים של האנטי - כריסטוס יוכלו להגיע 
לבתיהם של מיליוני אמריקאים ושל כל ארצות תבל . המאורע הכביר הזה יתחולל 
לעיניו המשתאות של העולם " . שארית ישראל תינצל כאשר , ברגע האחרון ממש , 
אחרי שייראה כי האנטי - כריסטוס עומד להשיג " מה שלא יכלו להשיג בוכנוולד , 
דכאו , אושוויץ וטרבלינקה " , יירד ישו הנוצרי מן השמים , ויכה את האנטי - 
כריסטוס , על פי סוואגארט . שארית היהודים יכירו סוף סוף באלוהיותו של 
ישו , באיחור מצער של 000 , 2 שנה , והוא יכונן את מלכות אלף השנה שלו 
עלי אדמות . הקשר בין קאטאקליזם צבאי במזרח התיכון ובין אחרית הימים הוא 
אפוא חד - משמעי בתיאולוגיה האוואנגליסטית . ממילא הימים האחרונים נתפסים 
כמשהו הקרוב ל"חבלי גאולה " ביהדות . פאט רוברטסון , הבעלים של " רשת 
השידור הנוצרית " המשדרת טלוויזיה בכבלים לכל רחבי ארה"ב ( ולדרום לבנון ) 
, פירסם את ההודעה הבאה : " עיראק נמצאת בתחומיה של בבל העתיקה . יש 
נבואה אצל ישעיהו , בברית הישנה , המראה , כי בבל תיהרס , ולא תחזור 
ותיבנה עוד לעולם . אינני מאמין כי העימות במפרץ הוא באופן כלשהו המערכה 
הסופית בין הטוב ובין הרע , הידועה כגוג ומגוג " . אבל רוברטסון , אשר התמודד 
ללא הצלחה ב8891 על מועמדות המפלגה הרפובליקאית לנשיאות , מוצא בכל זאת 
קשר . הוא " משוכנע כי כוחות הקואליציה שנאספו נגד עיראק יפנו יום אחד 
נגד ישראל , כדי לאלץ אותה לעשות ויתורים שהיא אינה מוכנה לעשות . " מנקודת 
מבט תנ"כית ( ב"תנ"כית " הוא מתכוון גם לברית החדשה ) המאבק הסופי יתחולל 
כאשר אומות העולם יפנו נגד ישראל ויתחילו להילחם בה . או אז , על פי האופן 
שאני מבין את התנ"ך , יבוא המשיח כדי להגן על עמו הנבחר בארץ הנצורה . 
אין איש יודע מתי זה יתרחש , אבל נראה כי מאורעות העולם נעים לקראת עימות 
במזרח התיכון , שיהיה איום יותר מכל מה שידענו עד כה " . רוברטסון דחה בקשה 
להתראיין לצורך הכתבה הזו , אבל העביר באמצעות דוברתו הצהרה מיוחדת לקורא 
הישראלי . " האיפוק הנערץ שהפגינה ישראל נוכח התקפות רצחניות על אוכלוסייתה 
האזרחית חיזק את ידידותן של ממשלות מערביות ושל כל אוכלוסיית ארה"ב . אולם 
אני חושב כי כשיסתיים הסכסוך יהיה ניסיון לכפות על ישראל דרישות לא הגיוניות 
לוויתורים טריטוריאליים . אני מקווה כי ישראל תעמוד איתנה " . דוברתו של 
רוברטסון , סוזאן נורמן , אמרה כי הוא חושב שארה"ב לא תבוא לעזרת ישראל , 
אלא תהיה אחת מחברות הקואליציה שיתבעו מישראל ויתורים . רוברטסון , אומרת 
נורמן , אינו מרוצה כלל מן הדיבורים על " סדר עולמי חדש " . הם מזכירים 
לו את הנבואה מסמרת השיער מספר הגילויים של הברית החדשה על המפלצת אשר תשליט 
את מרותה על העולם כולו . " זה נשמע נאה , שלום עלי אדמות " , אומרת הדוברת . 
" אבל הוא חושש כי מתוך הסדר החדש הזה יצמח האנטי - כריסטוס , מנהיג פופולרי 
שישרה על העולם תחושה כוזבת של שלום ושל ביטחון " . שאלתי את גב נורמן אם 
ייתכן שהאנטי - כריסטוס הזה הוא גורג בוש . היא צחקה , ואמרה כי אינה חושבת 
שזו היתה כוונת רוברטסון . ד"ר פישר , התיאולוג הקתולי , הגיב באי - נוחות 
כאשר שאלתי אותו על משקלן של נבואות גוג ומגוג בכנסייתו . " הן נמצאות 
שם " , אמר , " אבל אנחנו חשדנים כלפי חישובי הקץ . נכווינו יותר מדי 
פעמים " . 
