בעיצומה של האזעקה אמש ביקש גונתן פולארד טלפונית באמצעות משפחתו , " להרגיע 
את הציבור הישראלי " . פולארד הפנה את תשומת הלב לפסוק בפרק קל"ז בספר תהילים , 
שבו נאמר : " בת בבל השדודה , אשרי שישלם לך את גמולך שגמלת לנו " . פולארד 
הביע את אמונו כי המלחמה במפרץ תסתיים תוך זמן קצר ביותר בנצחון בנות הברית . 
השיחה הועברה טלפונית ליו"ר הוועד הציבורי למען פולארד , אמנון דרור , 
במהלך האזעקה . הוועד הציבורי והלובי בכנסת למען פולארד חזרו בשבת על הבקשה , 
שנשלחה לנשיא ארה"ב באמצעות סגן שר החוץ האמריקאי איגלברגר , לקיצור תקופת 
מאסרו של פולארד . כזכור , הורשע פולארד על שהעביר בזמנו לישראל מידע חסוי 
על היערכות עיראק בנשק כימי , בקטריולוגי וגרעיני . על רקע זה תבעו אתמול 
חברי הכנסת עוזי לנדאו וראובן ריבלין ( ליכוד ) מהממשלה לפעול לשחרורו 
של גונתן פולארד מן הכלא . בהצעה לסדר היום שהגישו שני הח"כים , הם ציינו 
כי פולארד היה זה שהעביר לידיעתנו את המסמכים על התפתחות התעשייה הכימית 
בעיראק , " שארה"ב ניסתה להסתיר מפנינו " . לדעתם ארה"ב צריכה עתה לכפר 
על מעשיה ועל הממשלה לפעול במרץ , בעיקר בשעה זו , כדי להביא לשחרורו של 
פולארד . 
