א הרבה ישרוד , רישרד , באמת לא הרבה משירת המאה המטורפת הזאת " כתב 
זביגנייב הרברט בשיר " אל רישרד קרינצקי איגרת " ( בתרגום דוד ויינפלד ) 
. מכלל ההכחדה שגזר המשורר הפולני על שירת המאה האחרונה הוא נכון להוציא 
רק " שאמאנים נאדרי - כוח " מעטים , לבטח רק את רילקה ואת אליט . אני 
מודה שמאז קראתי את הטורים הללו הם קוממו אותי , אף שברור לי שאין בהם משום 
הצהרה ביקורתית מחושבת , אלא זהו יותר ביטוי אמוציונלי נסיבתי בהקשרו של 
השיר המסוים . נראה לי ש"שירת המאה המטורפת הזאת " , השירה המודרנית , 
אולי אף יותר מן הפרוזה אף שכאן אני כבר מהסס , שהרי מעיקרי הישגיה של 
השירה המודרנית הוא הטשטוש בין הפרוזה והשירה , טשטוש המפרה את שתיהן ( 
ועל כך דן שמעון זנדבנק בפסקאות מאירות אחדות בספר שלפני ) . נדמה שגם הנוסטלגיקן 
הנחרץ ביותר , חובב - הקלסיקה המושבע , ימצא את מזונו הרוחני בשירה המודרנית : 
ירצה , בקלסיציזם הדקדנטי , המפואר - מורבידי נוסח בודלר , פורץ הגבולות 
( גם בין השירה והפרוזה ) הגדול הראשון ; ירצה , בקלסיציזם " הרזה " 
נוסח הרברט עצמו . באמת שיש מקום לאפולוגיה על השירה המודרנית , ושמא אף 
להלל גדול לשירה שלעושרה , למגמותיה , לשאיפותיה ולהישגיה אין אולי תקדים 
בתולדות הספרות . ואולי קצת אחרת : אולי לא היו במאה וחמישים השנים האחרונות 
הללו המעסיקות את זנדבנק בהרצאותיו , משוררים גדולים כמו הומרוס או דאנטה 
או גיתה , מכונניהן של תרבויות שלמות , אך כללה של השירה הזאת גדול מסכום 
חלקיה , האידיאה שלה על כך להלן גדולה ורבת - השראה משהיתה אידיאת - שירה 
כלשהי מעולם . בלי הפלגות היסטריות - משהו מן הסוג שלעיל , באיפוק הדור 
ובמתינות המאפיינים את כתיבתו המסאית , אומר גם שמעון זנדבנק את תהילתה 
של השירה המודרנית : מדי רגע מתרחב בעמודים תמציתיים - בהכרח אלה העיון 
ב"שירה " בהנחה שיש תופעה אסנציונלית שכזאת שהיא " שירה " לכדי עיון 
בפילוסופיה , בפסיכולוגיה , באנתרופולוגיה , בפוליטיקה ואף בסוציולוגיה , 
למשל , שעה שזנדבנק מעיין במאפיינים הלאומיים הבאים על ביטויים במגמות 
הפואטיות השונות ( " הצרפתים הם השיכורים מצליל , ואין זה מקרה שדווקא 
משורר צרפתי ולא אנגלי , פול ורלן , אמר פעם בשיר : מוסיקה לפני כל דבר . 
. . וכל השאר הוא ליטרטורה " ) . השירה המודרנית אינה יודעת שובע . בתקופה 
של התמקצעות קיצונית , ספציאליזציה מנוולת אם גם הכרחית , השירה היא התחום 
לכנותה תחום הרי זה תרתי - דסתרי היחיד שנותר שהוא פתוח באמת לכל , נכון 
להתמודדות כוללת , נכון להוות את האוטופיה האוניוורסליסטית , להיות כולל - 
הכל . ומה בכך שרוח כובשת זו העבירה לא - מעט משוררים מודרניים על דעתם , 
עד שהיו פה - ושם לשרלטנים אומללים עזרא פאונד הוא הדוגמה הנודעת ביותר . 
גדולתה של השירה המודרנית באותה מגלומניה לא - אישית הדוחפת אותה לתפוס 
מרובה : ואמנם לעתים לא רחוקות היא תופסת במעוף הפראי הזה את המרובה . 
" השירה המודרנית " שלי אינה כוללת כל - כתבי לאו דווקא ( כל ) שירי 
רילקה , ודאי לא ( כל ) שירי אליוט היא כוללת שירים בבחינת תפיסות כוללות , 
סיכומים , הארות גדולות של האנושי ב"מאה המטורפת הזאת " . נדמה , עם זאת , 
ששמעון זנדבנק יסכים עם בחירתו של זביגנייב הרברט ביחס ליוצאים מכלל הגזרה 
שגוזר המשורר על שירת המאה העשרים : הוא מייחד פרק לאליוט כשם שהוא מייחד 
פרק אחד מן השלושה - עשר לרילקה . אלה הן אבני היסוד בתוך זרמי היסוד של 
השירה המודרנית , ויצטרך להסכים לכך גם מי שרק אחד מן השניים נראה לו משורר 
גדול באמת . רילקה הוא בעיני " שאמאן " ( מכשף ) אמיתי , אף שעל חשיבותו 
ההיסטורית - ביקורתית של אליוט לא יוכל לחלוק איש . אליוט עצמו חש , כמדומה , 
בעליונותה של התיאוריה שלו על פני הפרקטיקה השירית , ודאי מבחינת עוצם 
השפעתן הלא - שווה . הוא העיר באחת ממסותיו , בהיתול מריר משהו , שהערותיו 
לפואמה שלו " ארץ הישימון " , שמלכתחילה נועדו רק למלא עמוד דפוס נוסף בספרון 
הדקיק , נעשו לחלק הפופולרי ביותר של הפואמה , ורבים מסתפקים בהן ! כאן 
יש עדות הומוריסטית לקו ברור בשירת המאה העשרים : התעלומה של התיאוריה על 
פני הפרקטיקה השירית . פול ואלרי אף הביא את העליונות הזאת לכלל משנה סדורה : 
בעיניו היתה הדרך אל השיר חשובה מן השיר , ההגשמה לא נחשבה בעיניו כלל , 
היכולת היתה לדידו חזות - הכל . המגמה האינטלקטואלית עד להכחדה העצמית הזאת , 
שזנדבנק דן בה לפרטיה הפרדוקסליים , מסמנת אל - נכון את שיא יומרותיה של 
השירה המודרנית , זאת המראה חובקת - כל , זן - בודהיסטית משהו . והיא 
נחלמה , נחזתה , כמעט בראשית תולדותיה של המודרניות , בשירת מלרמה . 
הוא שחלם על פואמה כה מושלמת שהיא בכלל לא תיתכן , שהיא תהיה כאותו פרח 
" הנעדר מכל הזרים " ומצוי רק בחזונו של הגנן האלוהי , המשורר - הבורא . 
תולדות השירה הפוסט - מלרמיאנית הן כבר נסיגות מן האינטלקטואליזם הקיצוני 
הזה , עד ל"חזרה לחיים " ממש בפוסט - מודרניזם , חזרה אל המציאות הגדולה 
מכל אמנות , כדברי צארלס אולסון המצוטטים בפרק היפה החותם את " מגמות יסוד 
בשירה המודרנית " . החלום המלרמיאני התרסק אולי , האמת היא שלא התכוון להתגשם , 
אך גם ההתרסקות היתה מופלאה . ואתה נזכר בדברי ואלרי , תלמידו של מלרמה : 
" מי שמעולם לא ניסה להיות אל לא היה מעולם בן - אדם " . הניסיון הזה " להיות 
אל " נעשה באמנות המודרנית אך ורק בתחום השירה . העיון התיאורטי - פילוסופי 
מכריח את זנדבנק להתרכז במוקדים : בשירה ובתיאוריה הצרפתית , האנגלו - 
סאקסית , הגרמנית , עם רמיזות קלות על מגמות בשירה הרוסית ( אזכורו של 
מאיאקובסקי תוך דיון בפטריזם ) ובאיטלקית . יימצא אולי מי שיתלונן על העדרה 
של התייחסות לשירה העברית בהרצאות אלה : רק דוגמת יעקב פיכמן , כבעל שירה 
אימפרסיוניסטית ( במובן האסכולתי ) מזכירה את קיומה של השירה הזאת . אבל 
את המשיג הזה אפשר יהיה לשלוח לספר מיוחד שהקדיש זנדבנק , לפני שנים , 
לנושא הגדול של זיקות השירה העברית אל מגמות היסוד בשירת המערב : " שתי 
בריכות ויער " שמו . אכן , הספר אינו מזכיר אפילו את שמותיהם של שני משוררים 
שהם אל - נכון גדולי המודרניזם באשר הוא , " שאמאנים " ודאיים מאליוט , 
ושרק רילקה מתוך הזיווג ההרברטי המשונה ( היש משוררים שונים זה מזה כרילקה 
ואליוט ? ) ישווה להם : אלה הם קוואפיס היווני ופרננדו סאה הפורטוגלי . 
אבל גם שני אלה הם במידה רבה תלמידיו הסוטים ככל שאפשר לסטות מן הסטייה 
של בודלר שבדיון בו נפתח ספרון מקסים ומעמיק להדהים זה . שאלה נוספת שאפשר 
להרחיב עליה את הדיבור היא איך קרה שדווקא בריפרית הוגשמה באופן המספק ביותר 
התיאוריה הגדולה שנוצרה במרכזים , אבל עד כדי כך מקיף הוא הספרון הזה שיש 
בו עיון קצר , או למצער רמז לדיון , במקום שבו נותן זנדבנק דעתו על הריפרית 
של רילקה , ותוך כדי כך על תפקידה של הריפריה בספרות המודרנית . 
