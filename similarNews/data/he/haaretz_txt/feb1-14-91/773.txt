בעיית הפקקים שהתעוררה בשבועות האחרונים אינה ייחודית לעתות מלחמה . תושבי 
רמת - השרון , כפר - סבא או רעננה , שמקור פרנסתם בתל - אביב , רגילים 
להשתרך מדי בוקר בפקק תנועה ענק , גם בימים כתיקונם . התווספות אלפי מכוניות 
של תושבי גוש דן שגיששו אחר ערי מקלט רק העצימה את התופעה לממדים של פעילות 
גופנית פתאומית שקיבל על עצמו חולה לב שעורקיו סתומים . פעילות פתאומית 
שכמעט הפכה את החולה לבר - מינן ואת המשק לגוף משותק . קפמאבינלא יהיה פתרון 
של ממש לבעיית התנועה בגוש דן ללא השקעה בתשתית , בין אם תהיה זאת תשתית 
של מסילות רכבת ובין אם תהיה תשתית כבישים או אמצעים ממוחשבים לוויסות תנועה . 
רעיונות אחרים , המועלים חדשות לבקרים , הם שליפות חפוזות שאורך חייהן 
כאורך חיי הכותרת שקיבלו בעיתון . סגן השר הספורטיווי , פנחס גולדשטיין , 
למשל , חלף כסופה במשרד התחבורה והספיק להגות כמה רעיונות , ובין השאר 
להקים גשר ביילי בצומת הכפר הירוק . גשר ביילי של גולדשטיין הוא דוגמה טובה 
לרעיונות השווא וצומת הכפר הירוק הוא דוגמה כללית מצוינת לדשדוש ולחוסר מעש 
מתסכלים המולידים את רעיונות השווא , על אף שהפתרון הדרוש נהיר לכל המעורבים . 
צומת הכפר הירוק הוא אחד מאותם צווארי בקבוק שלא ייחלצו ללא הוספת מפלס . 
מע"ץ תיכננה גשר עילי ממזרח למערב , ראש מועצת רמת - השרון הבטיח לבוחריו 
מנהרה תחתית מצפון לדרום , וכבר חלפו שנתיים מאז נדרשה המועצה המחוזית לתכנון 
ולבנייה להכריע בוויכוח שהוא כשלעצמו הליך ציבורי מקובל . המועצה לתכנון 
טרם פסקה , ובינתיים הוקצבו למעלה מ02 מיליון ש"ח לפיצול הצומת לארבעה צמתי 
משנה , בתקווה שיהיה בכך כדי להקל את מצוקת התנועה . ניתוח תחבורתי שהזמינה 
באחרונה מע"ץ ממשרד הנדסה חיצוני ששיתף פעולה עם המכון הישראלי לחקר התחבורה , 
מצביע על כך שצומת מפוצל , לו קיים היה כיום , עשוי היה להקל מהעומס , 
אולם , עד למועד השלמת העבודות , יגרום הגידול בצי הרכב שוב פקקים ארוכים . 
על - פי ממצאי הדו"ח , בשעת השיא בבוקר ייווצר פקק באורך קילומטר בין צומת 
מורשה לצומת הכפר הירוק ותור ארוך ביציאה מרמת - השרון . בשעת השיא בערב , 
כלי הרכב המגיעים מדרום יגרמו לפקק ענקי והצלע המזרחית של הצומת תיסתם כליל . 
כלומר , ההשקעה העצומה תשמר , לכל היותר , את המצב הקיים כיום . מסקנות 
מהנדסי התנועה הן כי בניית מפלס נוסף בצומת דרושה כבר ב2991 שנה בה , על - 
פי התכנון , יסתיים פיצול הצומת , ולכן הקמת המפלס חייבת להתבצע במקביל 
לעבודות הפיצול . אבל הוועדה המחוזית ( תל - אביב ) לתכנון ולבנייה טרם 
סיימה אפילו את ההליכים לאישור פיצול הצומת , שלא לדבר על הכרעה על טיבו 
של המפלס הנוסף הדרוש . קפמאבינכל עוד ההשקעות בתשתית מתעכבות עקב סיבוכים 
ביורוקרטיים או בשל העדר תקציב , נותר חלל פתוח לרעיונות פורחים באוויר . 
בימי רגיעה היה זה גשר ביילי המוביל מחאף ללאף ובימי חירום איסור כניסת 
רכב שבו פחות מארבעה נוסעים לתל - אביב והשבתת הרכב הפרטי ליום אחד בשבוע . 
