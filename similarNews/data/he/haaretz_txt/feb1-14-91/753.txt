עדת המינויים להתאחדות לספורט , כאשר המלצתי בפני מזכירות הפועל שיו"רי 
איגודים לא יכהנו בהנהלת ההתאחדות . עד שענין זה יתוקן , אני מציע להקים 
פורום של ראשי אגודות ובשיתוף פעולה עם ההנהלה יקודמו הנושאים של ההתאחדות 
לספורט במוסדות הספורט " , אמר יו"ר דירקטוריון הפועל יורם אוברקוביץ בפגישה 
עם יו"ר האיגודים וחברי הנהלת ההתאחדות לספורט מטעם הפועל , כפי שמודיע 
דובר הפועל . בפגישה , בה השתתף גם מנכ"ל הפועל יעקב אבימור , קבלו ראשי 
האיגודים על נתק בינם לבין חברי ההנהלה בהתאחדות לספורט , על חוסר פרופורציה 
בחלוקת הכספים של מועצת ההימורים בין ענפי הספורט השונים ובין ענף הכדורגל , 
וכן על אי הכללת נציגי ההתאחדות לספורט במוקדי כוח . הדוברים קראו לראשי 
הפועל לתת גבוי להחלטות האיגודים וכן להקים פורום קבוע להחלפת מידע וקבלת 
החלטות לבצוע . אוברקוביץ הביע תקוה שמערכת היחסים בין הפועל , ההתאחדות 
לספורט והועד האולימפי תשתפר . לשם לכך תתקיים ישיבה משותפת בין הנהלת התאחדות 
לספורט וחברי הועד האולימפי ביום שישי . 
