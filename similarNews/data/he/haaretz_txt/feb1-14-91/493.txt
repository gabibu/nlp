( ע ) . שני שוטרים נפצעו כאשר אסיר ואשתו החלו להשתולל בבית משפט השלום 
בטבריה . אתמול לפני הצהריים הובא לבית המשפט בטבריה דוד אבגי , החשוד בסחר 
בסמים . הוא התייצב בפני השופטת יעל אבירם . כשיצא העצור מלשכת השופטת 
בעת כתיבת גזר הדין , אמר לאשתו כי ככל הנראה יישלח לכלא . האשה , שולה 
אבגי , החלה להשתולל וביקשה להיכנס בכוח ללשכת השופטת . היא ניפצה את 
שמשת דלת בית המשפט ונפצעה בידיה . שוטר , שניסה למנוע ממנה את הכניסה ולהרגיע 
אותה הותקף על ידה ונשרט בפניו . לאחר מכן הצטרף בעלה להשתוללות , ובעזרת 
קב חבט בפני השוטר וגרם לו לחבלה חמורה סמוך לעין . שוטר שני , שבא לעזרתו , 
הותקף אף הוא ונחבט בראשו . האשה ושני השוטרים טופלו בבית החולים פוריה . 
השוטרים שוחררו לאחר הטיפול הרפואי ואבגי נותרה תחת השגחה רפואית . בני 
הזוג אבגי עצורים , לפי שעה . מתן גזר הדין נדחה , משום שהשופטת אבירם 
העדיפה לכתוב אותו ללא השפעת ההתפרעות בבית המשפט . 
