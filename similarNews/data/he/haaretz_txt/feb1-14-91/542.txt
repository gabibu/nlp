הספורט הישראלי מנסה לחזור השבוע לפעילות סדירה , עם הרבה חששות ובלא מעט 
ספקות . הכדורגל כבר עשה אתמול את צעדיו הראשונים במשחקי חצי גמר גביע הטוטו , 
לעיני כמה מאות צופים בבאר שבע , ומנסה לעשות עוד כמה צעדים קדימה באירגון 
משחקי גביע המדינה בשבת הקרובה . גם הכדורסל על סף חידוש הפעילות בתחילת 
השבוע הבא אבל מי שלא הפסיק את הפעילות אף לרגע זו קבוצת הכדורסל של מכבי 
תל אביב , שגם בעיצומה של המלחמה נוסעת ומשחקת וחוזרת ; נוסעת ומשחקת וחוזרת . 
כמה מאיתנו יודעים להעריך את המאמץ העצום , נפשי ופיזי , שעושים שחקני 
הכדורסל של מכבי תל אביב ? את תעצומות הנפש לה זקוקים בחורים כמו דורון 
גמצי , ששעה קלה לפני היציאה מהמלון לאולם בלוורקוזן ידע שיש בישראל אזעקת 
אמת ומשפחתו , הרעיה מירב ושתי הבנות הזאטוטות , גרות באיזור רמת גן . 
והוא , קפטן מכבי תל אביב , יושב במכונית המסיעה את הקבוצה למשחק נגד 
הגרמנים , ובוודאי אינו יכול לנתק את דאגותיו ואת מחשבתו מבני המשפחה החובשים 
את מסיכות הגז ; חשופים לכל הפחדים והחרדות , בלי ראש המשפחה שצריך עתה 
להיות מוטרד מקליעות ותרגילים וסלים על הפארקט הגרמני . יבוא יום והבחורים 
האמיצים האלה יהיו ראויים להרבה יותר מאשר טפיחה על השכם . לא רק משום שהם 
משאירים נשים וילדים ובני משפחה אכולי חרדות טילים ומלחמה , ונוסעים לשחק 
בטורניר האירופי הכל כך חשוב , שכולנו כל כך משתדלים לא לאבד את אחיזת ישראל 
בו . יבוא יום , הלוואי שאינו רחוק , בו תצטרך המדינה הזו למצוא את הדרך 
להודות ללוחמי הספורט המסורים הללו , שלא הפסידו אימון , ולא החמיצו משחק , 
ושירתו את הספורט הישראלי גם ברגעיו הקשים ביותר . ולא רק הם . לא רק השחקנים . 
כל המנגנון הגדול הזה ששמו מכבי תל אביב , כדורסל , ראוי למלוא השבח וההערכה . 
לא לשווא היה המועדון הזה לתלכיד המצליח ביותר בתולדות הספורט הישראלי , 
שגם עשה יותר מכל להאדרת שמה של ישראל בספורט העולמי . דווקא משום כך צריך 
להרגיש תחושת אי נוחות מעיקה , על רקע כבדת התגובה ואטימת הגישה לכל הספורט 
הישראלי ובמיוחד לקבוצה הספורטיווית הזו הנאנקת עתה בקשיים קיומיים אמיתיים . 
נכון שהכל מדברים ודנים בצורך לסייע למכבי בעת מלחמה , אבל בינתיים נעשה 
מעט מאוד . לצד הכרזות מעודדות וליטופי מלים חסרות כיסוי , ממשיך מועדון 
הדגל הזה להתקיים ולצאת לזירה האירופית בנחישות ובאומץ הראויים לפרס ישראל . 
אומרים שיעזרו להם , בסופו של דבר , אבל בינתיים הפארדוכס חזק מכל . לדוגמא : 
הכבר שמעתם על מישהו החייב לשלם למדינה מס מיוחד על כך שהוא משחק בביתו ? 
למי שלא קלט את הרמז : השבוע נאלץ מכבי תל אביב , כדורסל , לארח את המשחק 
הביתי שלו נגד פזארו בפרבר של בריסל . כדי להגיע לאולם הביתי החדש - זמני 
שלהם חייבים המכבים לשלם לאוצר מס נסיעות . 052 שקל לגולגולת , כל גולגולת , 
רק כדי להגיע לבריסל . הרי בכך מגיע חוסר ההגיון לדרגת שיא חדשה ובלתי 
נסבלת . מאחר שמכבי חייב להטיס לכל משחק משלחת של ך - 04 איש שחקנים , 
אנשי צוות מקצועי , צוות אירגוני - ניהולי וכו מסתבר שכל משחק יעלה למכבים , 
מלבד כל ההוצאות האדירות והבלתי צפויות , גם 000 , 01 שקל מס נסיעות . 
חמישה " משחקים ביתיים " כפויים באירופה מעלים את הפארדוכס ל - 000 , 
05 שקל . איגוד הכדורסל אף לא מבטיח להשתתף בהוצאה הזו , כיוון שאינו מייעד 
תקציבים למשחקי הבית של הקבוצות הישראליות בזירה האירופית . נראה שהגיעה 
העת להסיר את הכפפות : לא עוד הבטחות מעורפלות , הצהרות מרגיעות ודברים 
חסרי תכלית של עסקני ציבור התופסים לשווא כותרות , מיקרופונים וזמן - מסך 
על חשבון המועדון ששמו הולך לפניו . או שייעשה משהו מיידי להצלת מכבי תל 
אביב , כדורסל , מהתמוטטות כללית או שיבוא היום וכולנו נשלם את מחיר ההתעלמות 
ממצוקותיו של מועדון הדגל של הספורט הישראלי . 
