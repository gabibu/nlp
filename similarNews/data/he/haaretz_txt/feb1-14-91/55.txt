בית המשפט הגבוה לצדק אסר אתמול על רשות השידור והטלוויזיה החינוכית להקרין 
תשדירי שירות ושקופיות - חסות שיש בהם פרסומת מסחרית . בכך נענו , המשנה 
לנשיא בית המשפט העליון מנחם אלון והשופטים שלמה לוין ויעקב מלץ , לעתירתו 
של איגוד העיתונים היומיים בעניין זה נגד שר החינוך ורשות השידור . השופטים 
חייבו את הרשות לשלם לאיגוד הוצאות משפט ושכר טרחת עורכי דין בסך 000 , 01 
שקלים . בג"ץ בחן עשרה תשדירי שירות , בהם שבעה מסדרת " מה לעשות ? לעשות " , 
ו91 שקופיות - חסות . השופטים מצאו כי כל התשדירים והשקופיות , למעט תשדיר 
אחד , מפרים את הכללים שקבע בג"ץ בשעתו , בדבר איסור פרסומת מסחרית בטלוויזיה . 
השופט יעקב מלץ , שכתב את פסק הדין , ציין כי מתצהיר שהגיש המשנה ליו"ר 
רשות השידור , שלמה קור , מתברר כי רשות השידור החליטה לשדר את תשדירי 
" מה לעשות ? לעשות " , בידיעה ברורה כי יש בהם הפרה של הכללים שנקבעו . 
עם זה , הסתפק מלץ בהצהרת רשות השידור כי הקרנת הסדרה הסתיימה , וכי אם 
ידונו בעתיד בשאלת חידושה , תימסר על כך הודעה לאיגוד העיתונים היומיים , 
כדי שתהיה בידו שהות לפעול . קפידבינבין התשדירים שנפסלו , תשדיר הקובע 
כי " דואר שליחים " הוא " שירות המשלוחים האמין ביותר בארץ " . מלץ קבע 
כי פסוק קצר זה מפר שניים מכללי בג"ץ : יש בו שבח והלל לשירות שמדובר בו , 
ויש בו " תיאור השוואתי שמטרתו קידום מכירותיו של המממן " . עוד תשדיר שנפסל 
זה של קופת חולים הכללית , שבצד קריאה לציבור לאכול בריא ולשמור על אורח 
חיים רגוע , שהיא לדעת מלץ כשרה ורצויה , יש בו גם דברי שבח לשירות שמעניקה 
קופת חולים זו לעומת קופות חולים אחרות . ההפרה הנפוצה ביותר של כללי בג"ץ 
היא הזכרת שמו של מוצר ספציפי . בפסק הדין כתב השופט מלץ , כי אף שאינו 
יכול לקבוע בביטחה כי יש יסוד לטענת העותרים כי רשות השידור מתעלמת במתכוון 
ובזדון מהאיסורים החלים עליה , הרי " הקפדה יתרה על הכללים בוודאי שאין 
כאן " . על כך כתב השופט : " אינני מוכן , בשום פנים , לקבל את עמדת הרשות 
כי יש להתייחס בסלחנות לחריגות שלה כי הן אינן רבות . רשות ציבורית אינה 
יכולה לנקוט עמדה כזו או להשמיע טענות כאלה . שמירה על כללים ואיסורים חייבת 
להיות מלאה ; לא " כמעט " ולא " בערך " . בשולי פסק הדין הצטרפו שופטי 
בג"ץ לקריאה קודמת של בית המשפט לחוקק חקיקה מפורשת בדבר איסור או התרה 
של פרסום מסחרי , לסוגיו , בטלוויזיה . 
