ואשינגטון אוהבת סיפורים כאלה . אוהבת , אמרתי ? היא חיה ונושמת בשביל 
הסיפורים האלה , המסופרים פעם אחר פעם , על כוס משקה , בכל אחד מ749 הקוקטיילים 
של ימי חול לפנות ערב , וב125 , 4 הקוקטיילים של סוף השבוע ( המספרים משוערים ) 
. " הסיפורים האלה " עוסקים בפוליטיקה , מבלי לעסוק בפוליטיקה . יש 
להם קשר אסוציאטיווי בלבד לעניינים המרכזיים שעל הפרק . לעומת זאת הם עוסקים 
בבני אדם , נוטפים מהם מיצים מתקתקים של רכילות מסמרת שיער , הם מפשפשים 
בקרביהם של פוליטיקאים ושל עיתונאים , והם כנראה חסרי כל חשיבות אובייקטיווית . 
סיפור כזה נולד ביום ה שעבר , ותמרות העשן של המפרץ הפרסי היו התפאורה ההכרחית . 
אלן סימפסון , אולי הפוליטיקאי השנון ביותר בארה"ב , מצליף הסיעה הרפובליקאית 
בסנאט , סעד צהריים בחברת עיתונאים . האיש הדקיק וארך הגפיים הזה , שאפילו 
המלים " בוקר טוב " ראויות לציטוט כאשר הן באות מפיו , פתח בהרעשה ארטילרית 
כבדה על הכתב של העולם בבגדד , פיטר ארנט מרשת הכבלים והצלחות סי - אן - 
אן . הוא האשים אותו , פחות או יותר , שמכר את נפשו לשטן , ויתר על כן 
שיש לו ניסיון ארוך ומרשים במכירות כאלה . כאשר סיקר ארנט את מלחמת וייטנאם , 
בשנות ה06 , בשביל סוכנות הידיעות " אסושיאייטד פרס " , הוא נטה אהדה 
לקומוניסטים , " וגיסו היה איש וייטקונג " . לדברי סימפסון היה בוואשינגטון 
בימים האחרונים אפקט של פצצת מצרר . הם נידונו באריכות בתוכניות הפרשנות 
האין - סופיות של הטלוויזיה בימי סוף השבוע , ועוררו את עורכי " ואשינגטון 
פוסט " לכתוב מאמר מערכת זועף במיוחד , אשר הסתיים במלים : " פיטר ארנט 
עומד בקומה זקופה שם , בבגדד . כאן , בבית , שקע אלן סימפסון ברפש " . 
ברפש הזה , אם רפש הוא , ימצא " ואשינגטון פוסט " את רוב צופי הטלוויזיה 
האמריקאים . ארנט , איש בעל כריזמה טלוויזיונית מוגבלת מאוד , היה זוכה 
כנראה ללא קושי בתחרות חוסר פופולריות . הוא מוחזק בעיני הקיצוניים שבמבקריו 
כאיש הרותם את עצמו בעונג לשירות התעמולה העיראקית ; ובעיני המתונים שבמבקריו 
כאיש שעשה כמה שגיאות חמורות של שיקול דעת . הואיל וסי - אן - אן היא ספקית 
החדשות העיקרית של העולם בימים האלה , דיווחיו של ארנט נבחנים תחת זכוכית 
מגדלת ומשפיעים על דעת קהל בחמש יבשות . כפי שכתב אייב רוזנטל , העורך הראשי 
לשעבר של " ניו יורק טיימס " : " בעיני רוב העולם , בגדד היא עכשיו סי - 
אן - אן . . . אנחנו חשים עכשיו אינטימיות עם סי - אן - אן , כמו היינו 
בעליה " . רוזנטל שאל : " האם אנחנו צופים בסי - אן - אן ? האם סי - אן - 
אן צופה בנו ? ארנט התחיל להוציא אמריקאים מן הכלים בסוף השבוע הראשון של 
המלחמה . באותו הזמן הוא היה כתב הטלוויזיה היחיד בבגדד , והעיראקים לקחו 
אותו לביקור במה שהם תיארו כ"מפעל לייצור אבקת חלב לילדים " , שנהרס בהפצצה 
אמריקאית . ארה"ב אמרה , כי במפעל הזה ייצרה עיראק נשק ביולוגי . ארנט 
מצא שם , למרבה חוסר הפליאה , קופסאות עם אבקת חלב , ואפילו עיראקים שחלוקיהם 
נשאו ( כמה נוח ) את הכתובת האנגלית " אבקת חלב " . כאשר נשאל ארנט , 
בשידור חי , מה דעתו על המחלוקת בעניין אופיו האמיתי של המפעל , הוא השיב : 
" לי נראה הבניין הזה תמים בהחלט " . מדוע בדיוק יהיה מפעל תמים לאבקת 
חלב צבוע בצבעי הסוואה ? ומדוע ילבשו עובדים בארץ דוברת ערבית חלוקים שזורים 
בכתובות אנגליות ? ימים אחדים אחרי אבקת החלב הובילו העיראקים אחר כבוד את 
פיטר ארנט לפגוש את סדאם חוסיין . סדאם דיבר , אגב הפרעות מינימליות של 
ארנט , במשך 09 דקות . הראיון אתו הוקרן במלואו , ללא הפסקות של פרסומת , 
בשעת שיא של הצפייה בחוף המערבי של ארה"ב ( 00 : 9 בערב ) . אינני בטוח 
שסי - אן - אן שידרה אי פעם ראיון של 09 דקות רצופות עם נשיא ארה"ב . עיתונאים 
אמנם אינם צריכים להיות שותפים שווי - חשיבות או זמן בראיונות שהם עושים . 
שירות השידור הבריטי קבע בשעתו את הכלל , שהמראיין אינו צריך לתפוס יותר 
מ%01 מזמן הראיון . אבל כאשר מוענקות לנשיא עיראק 09 דקות טלוויזיה במדינה 
שאתה הוא נמצא במצב מלחמה , אפשר לשאול אותו שאלות קצת יותר קשות מ"אדוני 
הנשיא , כמה חיילים של בעלות הברית תהרוג בכוויית ? ציר הקונגרס הרפובליקאי 
הימני בוב דורנאן , איש שתפארתו לא היתה מעולם על לשון המעטה , התפרץ כעבור 
יומיים כלפי ארנט במליאת בית הנבחרים . הוא אפילו כרך אותו בנשימה אחת עם 
מגיש החדשות הפופולרי של רשת אי - בי - סי , פיטר גנינגס , והטיל ספק בנאמנות 
שניהם לארה"ב . ארנט הוא יליד ניו זילנד וגנינגס הוא יליד קנדה . אבל הימים 
הבאים בחיי ארנט העלו את רמת הכעס כלפיו לגבהים חדשים . משרד התעמולה העיראקי 
אירגן בשביל ארנט , ובשביל קומץ כתבים מערביים שהורשו בינתיים להצטרף אליו , 
סיורים בערים שונות של עיראק , כדי לבחון נזק למטרות אזרחיות . העיראקים 
פתחו במערכה שיטתית , כדי להוכיח שארה"ב מכוונת את האש שלה , במתכוון , 
נגד אזרחים ונגד שכונות מגורים . צילומי ההריסות נועדו לעיניים אמריקאיות 
אחוזות רגשי אשמה , וכמובן לעיניים ערביות ומוסלמיות . ארנט ורשתו הקפידו 
לציין , שהסיורים נעשים על ידי העיראקים ושהדיווחים מבגדד טעונים אישור 
מוקדם של הממשלה . הדיווחים הראשונים היו בהחלט בחזקת חדשות , גם אם חדשות 
מצונזרות . הם חדלו להיות חדשות כאשר חזרו , כמעט ללא שינוי , יום אחר 
יום . סדאם חוסיין , כתב אייב רוזנטל ב"ניו יורק טיימס " , " מצליח לא 
רע בתור עורך הטלוויזיה האמריקאית " . סי - אן - אן דחתה בדרך כלל את הביקורת . 
הדיווח על " המפעל לאבקת חלב " עורר גם בה מידה מספקת של אי נוחות , 
עד שסגן הנשיא שלה פחות או יותר התנצל . אבל אחר כך הרשתה הרשת לכתביה לראיין 
אלה את אלה , ולחלוק שבחים מופלגים לכשרונותיהם המקצועיים . היא לא הורתה 
לארנט לצאת , כאשר עזבו את בגדד הכתבים המערביים האחרים ; והיא לא הגבילה 
את דיווחיו המעורפלים על אבדות אזרחיות . שיעור הכישלון של דיווחיה מבגדד 
התברר לרשת עצמה ביום ו שעבר . הכתבים המערביים היוצאים הגיעו לרבת עמון , 
וממנה היו חופשיים סוף סוף לספר מה שלא יכלו לספר מבגדד . כתבת של הטלוויזיה 
האוסטרית , אנטוניה ראדס , רואיינה לפחות בארבע רשתות טלוויזיה ( ובכללן 
סי - אן - אן ) , וסיפרה שהנזק למטרות אזרחיות מוגבל ושראתה במו עיניה 
את הדיוק הניכר של ההפצצות האמריקאיות . כתב של העיתון הבריטי " טיימס " , 
ריצרד יסטן , תיאר את קולות הביקורת הגוברים בעיראק על סדאם חוסיין מפי 
אזרחים , שאינם חוששים להביע אותם באוזני זרים . מה הטעם איפוא להחזיק כתב 
בבגדד , שאינו יכול לספר אפילו את עשירית הסיפור האמיתי , ובאותה שעה עצם 
נוכחותו ואופי הסיפורים שהוא מורשה לספר , משרתים במובהק את האינטרסים של 
התעמולה העיראקית ? סי - אן - אן לא השיבה לפי שעה על השאלות האלה . העיתונות 
האמריקאית התייצבה , לעומת זאת , כמעט כאיש אחד לימין פיטר ארנט . סולידריות 
עם עמית מותקף היא כמובן מעלה , אבל סולידריות של פיקת הברך , תמיד וללא 
תנאי , מעוררת תהיות . עיתונאים המחזיקים את עצמם כהנים גדולים בשירות 
חברתם ומבקרים אותה ללא הרף , אינם מוכרחים לצאת להגנת כל עמית , בכל תנאי , 
כאשר הוא מבוקר . האמת היא שאלן סימפסון הקל עליהם את המלאכה . ניסיון 
רצח האופי שלו היה כל כך שקוף וחסר חן , שעיתונאים יכלו להתעלם מסיבותיו 
ולעסוק בייחוד בסגנונו . סימפסון הזכיר את אישתו הווייטנאמית של ארנט וציטט 
מה ששמע עליה כי אחיה היה איש וייטקונג . ארנט התחיל את זינוקו העיתונאי 
בימי מלחמת וייטנאם ( על עבודתו שם קיבל את עיטור הכבוד הגבוה ביותר של 
העיתונות האמריקאית , פרס פליצר . המסקנה הבלתי נמנעת : לארנט יש ותק 
מקצועי בשנאת אמריקה ובאהדה לאויביה . סימפסון אפילו ראה צורך להזכיר , 
כי הקומוניסטים הרשו לארנט לסייר בווייטנאם אחרי שהשלימו את כיבושה . יום 
אחד לפני הופעתו לפני כתבים בוואשינגטון ניהל סימפסון ויכוח פומבי עם בעל 
הטור גק אנדרסון . זה האחרון הוציא כמה שלדים לא נעימים מן המזווה של סימפסון 
עצמו . הסנאטור הרפובליקאי היה אחד ממשתתפי העלייה המבישה לרגל לבגדד , 
באפריל 0991 ( יחד עם רוברט דול , מנהיג הסיעה הרפובליקאית בסנאט ; והדמוקרט 
הווארד מצנבאום , זקן החברים היהודים בסנאט ) . נשיא עיראק התלונן באוזני 
אורחיו על עלילות - הדם שמעלילה עליו ממשלת ארה"ב , כמו למשל הטענות השערורייתיות 
שהוא , סדאם חוסיין , מפר זכויות אדם . כך ענה סימפסון , לפי אנדרסון : 
" אני מאמין כי בעיותיך נעוצות בכלי התקשורת המערביים , לאבממשלת ארה"ב . 
כל זמן שאתה מבדד מן התקשורת , מן העיתונות וזו עיתונות יהירה ומפונקת 
כולם חושבים את עצמם לגאונים פוליטיים . . . הם ציניקנים גדולים . מה 
שאני מציע לך הוא שתזמין אותם לכאן להיווכח במו עיניהם " . קשה להאמין שדברי 
הבל ורעות רוח כאלה יכלו לצאת מפי איזשהו אדם , קל וחומר סנאטור רב השפעה 
בוואשינגטון וידיד אישי של גורג בוש . אבל זה היה מין יום אשר כזה . אולי 
בהשפעת הכריזמה והחביבות האנושית של סדאם חוסיין השמיע גם ידיד ישראל , 
הווארד מצנבאום , מלים שהוא היה מעדיף למחוק מכל זיכרון : " אחרי שהאזנתי 
לך במשך שעה הבנתי שאתה אדם חזק ונבון , ושאתה רוצה בשלום " . אפשר רק לנחש 
איזה תפקיד מילאו סימפסון , מצנבאום ודול בהתגבשות החלטתו של סדאם לכבוש 
את כוויית . האם הוא חשב על חבר הלצים האלה מה שחשב היטלר על צמברליין ועל 
הליפאקס ? גנטלמנים מבוהלים ומתרפסים , שיימלטו לקצה השני של כדור הארץ 
במקרה של סכנה פיסית ? אחרי הפלישה לכוויית נעשה סימפסון אחד התומכים המיליטנטיים 
ביותר בפעולה צבאית נגד סדאם . הוא אפילו התקוטט בשידור חי בטלוויזיה עם 
שגריר עיראק , והאשים אותו בשקר . לאמריקאים רבים יש בימים האלה מצפון מיוסר . 
מפי מספר גדל והולך של אנשים אפשר לשמוע , ש"אנחנו המצאנו את המפלצת ( 
סדאם חוסיין ) " . זו כמובן גוזמה ניכרת . אם מישהו " המציא " את סדאם 
חוסיין הרי זו בריה"ם , שניכרת בה נטייה גוברת להתחיל לרחוץ בניקיון כפיה 
ולהתלונן שהמלחמה בסדאם חורגת מן המנדט המקורי של מועצת הביטחון . אבל לאמריקאים 
יש חלק באשמה , יחד עם הגרמנים , הצרפתים , האיטלקים , הסעודים , הכווייתים 
והמצרים . על רקע רגשי האשמה האלה יורמו כנראה עוד הרבה קולות צורמים בוואשינגטון . 
