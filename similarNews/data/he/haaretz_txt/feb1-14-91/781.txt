סופות שלג הנמשכות מה שבוע ימים כיסו את אירופה בשלג מחופי הים התיכון עד 
לחופי ים הקרח הצפוני . בעיתוני אירופה מתפרסמים תצלומי דקלים מושלגים ברביירה 
הצרפתית ומכוניות הפוכות בכבישים המושלגים של צפון פינלנד . שלושת חודשי 
החורף הראשונים ( נובמבר - ינואר ) היו חמים מן הרגיל . השלגים הכבדים 
גרמו לשיבושים חמורים בתנועת רכב ורכבות . נהרות קפאו וספינות שוברות - 
קרח מסייעות בים הבלטי להפלגת ספינות . גם התעופה האזרחית שובשה בשל מעטה 
שלג על מסלולי ההמראה . עיריית קופנהאגן גייסה מאות טרקטורים לפינוי השלג 
בצירי התנועה המרכזיים של העיר . בבתי תמחוי מחולק מרק חם לחסרי בית . 
