מחרתיים צפוי מינויו של ח"ך רחבעם זאבי , ראש תנועת " מולדת " הדוגלת 
בטרנספר , לשר בלי תיק וחבר בקבינט המצומצם . ראש הממשלה , יצחק שמיר , 
נענה ליוזמתו של סגנו ושר התעשייה , משה נסים , לצרף את " מולדת " לממשלה . 
ביום ראשון צפויה הממשלה להצביע בעד ההצעה , על אף הסתייגות שקטה של שרים 
אחדים מהליכוד ושל שאר שותפי הקואליציה . חוגים מדיניים בירושלים , שהדבר 
הובא לידיעתם , הביעו חשש כבד מפני התגובה הצפויה בממשל , בקונגרס ואף 
בקהילה היהודית בארה"ב , על מינויו של מנהיג התנועה , שחרתה את הטרנספר 
על דגלה , לשר בכיר בממשלה . זאבי פרסם באחרונה מודעות בעיתונים בגנות 
מדיניות ההבלגה של הממשלה , וקרא לה לגמול מיד לעיראק על ירי הטילים . 
אותם חוגים צופים כי הדבר יחבל בהישגי מדיניות הממשלה במישור הבין - לאומי . 
המגעים האחרונים לצירופו של זאבי לממשלה , מה שיגדיל את מספר חבריה ל02 
ואת מספר חברי הקבינט ל41 , התנהלו בחשאיות רבה ולא הובאו אף לידיעת שרים 
בכירים ביותר בליכוד . כאשר ביקשו הסברים , נאמר להם כי עקב מצב החירום 
יש להרחיב את הבסיס הקואליציוני של הממשלה . אחד השרים העריך אמש כי המינוי 
נועד לקצץ בכנפיו של שר האוצר , יצחק מודעי , יריבו המובהק של השר נסים , 
ולשחרר את הקואליציה מהתלות בתנועתו . עוד אמר כי צירופם של שני חברי " מולדת " 
לקואליציה , נועד לבלום כל סיכוי לממשלת אחדות לאומית . שמיר דחה את בקשתו 
של זאבי לקבל לידיו את תיק המשטרה או את האחריות לשב"ך . זאבי דחה הצעה 
לשמש שר לאיכות הסביבה והעדיף להיות שר בלי תיק . במגעים עם זאבי הובטח 
לו , כי תמולא דרישתו לנקוט יד חזקה נגד ראשי ההנהגה הפלשתינית בשטחים כפייסל 
אל - חוסייני , סרי נוסייבה ואחרים . קפידבינבאחרונה גברה התרעומת בליכוד 
על תנועת צומת , המסרבת לתמוך במינויו של ח"ך משה זאב פלדמן מאגו"י ליושב - 
ראש ועדת הכספים . צירופה של מולדת לקואליציה יאפשר לליכוד לנקוט צעדים 
נגד צומת , אם יעמוד ח"ך יואש צידון במריו ויסרב להצביע בעד פלדמן דבר 
המעורר תסכול רב באגו"י , ופוגם במחויבותה לליכוד . בלשכתו של השר נסים 
אישרו אתמול שאכן התנהלו שיחות בדבר הרחבת הקואליציה וכי " הדבר אינו חדש , 
שכן מלכתחילה הכוונה היתה להקים קואליציה הנשענת על 66 חברי כנסת והדבר 
נעשה בשלבים . עוד לפני כינון ממשלה זו הוזמנה סיעת מולדת להצטרף לממשלה . 
היא בחרה באותו זמן שלא להצטרף ולתמוך בהקמתה מבחוץ " . בתגובה לכך שהשר 
נסים יזם את צירוף מולדת לממשלה , נמסר מלשכתו כי היוזמה באה מחברים שונים . 
