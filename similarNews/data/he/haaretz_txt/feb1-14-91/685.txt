בעוד שסקטורים רבים במשק העיראקי נפגעו או שפעילותם הוקפאה בשל ההפצצות , 
גואה העבודה בקרב הסבלים המקצועיים הידועים בבגדאד בכינוי " סבלי הזיווה " . 
בדיווחים מבגדאד , על - ידי מקורות ערביים , מסתבר כי בשל הפסקת זרם החשמל 
ודממת רשת הטלפונים החליטו משפחות רבות לעבור ולהתגורר בבית אחד . בדרך - 
כלל נבחר הבית הגדול ביותר העומד לרשות הנועדים . כך דוחים דאגות ומקיימים 
קשר מתמיד של כל ענפי המשפחה ובניה , ובעיקר הילדים שבהם . באותה מידה 
מנסים לחסוך במצרכי מזון , שהמחסור בהם מורגש ביתר - שאת בימים האחרונים . 
טעות לחשוב שממשל סדאם חוסיין אינו מודאג מהמצוקה בבגדאד . אדרבא , אתמול 
כוננו השלטונות " ועדים עממיים " בשכונות , שתפקידן לגלות ניסיונות לאגור 
מצרכי מזון . על - פי התקנות החדשות יוטלו עונשים של שלוש שנות מאסר וקנס 
000 , 3 דינארים על כל מי שייתפס בידי אותם ועדים . דומה כי דאגת השלטונות 
גברה בעקבות הפגיעה אור לאתמול בגשר התלוי , השלישי במספר מבין שמונת הגשרים 
על החידקל . השלטונות חוששים שקיימת כוונה לנתק את בגדאד מנתיבי הדרום בואך 
כוויית , ולעניין זה השלכות חמורות . ביטאון המפקדה הצבאית העיראקית " אל - 
קדיסייה " שם אתמול קץ לציפיות לקידום היוזמה האיראנית , או לגיבוש יוזמה 
סובייטית להפסקת - אש על בסיס של פשרה . העיתון קובע במאמרו הראשי חד - 
משמעית כי הנשיא סדאם חוסיין גמר אומר ללכת במלחמה הזאת , " אם המערכות " , 
עד הסוף . אין פשרה או חצאי פתרונות , משום שמדובר " במלחמת קיום , 
או של עיראק , הצדק והכוח , או של הרוצחים השפלים " , אומר העיתון . קפידבינעל 
אותו בסיס מסתמך סגן ראש הממשלה סעדון חמאדי בדבריו בעמאן אמש : אמרנו לאיראנים , 
הדגיש , כי מבחינת עיראק הנושא הוא " המתקפה הברבארית האימפריאליסטית - 
אטלאנטית - ציונית ולא כוויית " . ללמדך כי בנסיבות העכשוויות לפחות אין 
לסדאם כוונות להערכה מחדש . מכאן גם המשך האיומים במסגרת הנרחבת של הלוחמה 
הפסיכולוגית הכוללת גם את רדיו מונטה - קארלו . הכתב בבגדאד , שהוא איש 
אש"ף , העיר בכתבתו הקולית אמש כי עיראק השתמשה עד כה בטילי אל - חוסיין , 
וכי היא שומרת לעצמה כנראה את השימוש " בטילי תמוז ואל - חיגארה ( האבן ) 
למועד מאוחר יותר " . גם ירדן , שבה ניהל אתמול חמאדי שיחות עם המלך חוסיין , 
מגויסת למאמץ המלחמתי העיראקי ברוח זו . עמאן הודיעה אתמול על הוצאתו להורג 
בתלייה ב3 בחודש של טייס ירדני בדרגת סג"ם באשמת ריגול לטובת ישראל . עמאן 
טוענת כי הטייס גויס למוסד במהלך השתתפותו בקורס בגרמניה . השבוע הוחל כנראה 
גם בגיוס חלק מאמצעי התקשורת של האופוזיציה המצרית ללוחמה הפסיכולוגית העיראקית . 
" אל - שעב " , ביטאון מפלגת " העבודה הסוציאליסטית " , כתב אתמול כי 
ישראל מעבירה את אספקת מצרכי המזון לכוחות האמריקאיים במפרץ באמצעות גשר 
אווירי הישר לסעודיה . כדי לעורר ביתר - שאת את זעם הגורמים האסלאמיים , 
נאמר באותה ידיעה כי מצרכי המזון כוללים במיוחד " משקאות אלכוהוליים " . 
