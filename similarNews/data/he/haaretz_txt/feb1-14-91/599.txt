ואשינגטון ( מיוחד ל"הארץ " ) . הקונגרס האמריקאי יחקור את החשדות כי מידע 
שארה"ב העבירה לסוריה , כדי להוכיח לדמשק שהיא מעניקה חסות לטרור , נוצל 
בידי הנשיא אסד לחשיפתם ולחיסולם של שניים או שלושה סוכנים שתולים בקרב ארגוני 
הטרור הפלשתיניים בסוריה , שפעלו כנראה בשירות המוסד הישראלי כך אמר בסוף 
השבוע שעבר ראש הוועדה לענייני מודיעין בסנאט האמריקאי , הסנאטור דייוויד 
בורן . דובר בשם סוכנות הביון המרכזית של ארה"ב אמר שלשום כי הסי - איי - 
איי יהיה מוכן לשתף פעולה עם חקירה שתתקיים מטעם הוועדה . הידיעה פורסמה 
בראשונה בעיתון " ניו יורק טיימס " , ומסרה גם כי הגורמים הפוליטיים בממשל 
בוש לחצו לתת לסורים את המידע הזה , ואילו ראשי קהיליית המודיעין של ואשינגטון 
הזהירו שמדובר במידע רגיש , אשר עלול להוביל לפגיעה באינטרסים מודיעיניים 
מערביים . 
