יוון עמדה לפנות נתינים ובני משפחות עובדי נציגותה בישראל , במבצע אווירי 
מיוחד . חברת אולימפיק הנמנית על חברות התעופה הסדירות הזרות שהפסיקו את 
טיסותיהן הקבועות בקו לישראל , זימנה לצורך זה טיסה מיוחדת באמצע השבוע 
מישראל ליוון הראשונה לאחר פרוץ המלחמה במפרץ הפרסי . המטוס היה אמור להגיע 
מאתונה ריק מנוסעים . ולהטיס חזרה כ07 נוסעים . אולם נודע כי מרבית הנתינים 
היוונים שהיו מתוכננים לטיסה זו , ביטלו את יציאתם מישראל ולפיכך בוטלה 
גם הטיסה המיוחדת . חברת טאואר - אייר המשיכה גם אתמול בהפעלת קו טיסותיה 
בין ישראל לארה"ב וביצעה טיסה מיוחדת נוספת בקו בין שתי המדינות . החברה 
מקיימת כרגיל , שתי טיסות שבועיות לישראל וממנה . אתמול נמשכו כסדרן טיסות 
אל - על מישראל לחו"ל . לחברה היו קבועות 51 טיסות נכנסות ו11 טיסות יוצאות . 
