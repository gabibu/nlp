" הערוץ השקט " יועבר בסוף שבוע זה אל קול המוסיקה של קול ישראל כדי לאפשר 
לשומרי שבת לשמוע את אזעקת האמת ברדיו , מבלי לחלל את השבת . בשתי השבתות 
האחרונות הופעל הגל השקט בגלי צה"ל . רשת קול המוסיקה תידום היום החל בשעה 
ארבע אחר הצהרים ועד צאת השבת . גלי צה"ל הכינו לקראת סוף השבוע מבחר תוכניות 
מיוחדות : היום בשעה 11 תובא תוכנית מיוחדת של " קולה של אמא " עם אלכס 
אנסקי , שיביא דרישות שלום של חיילי סוללות הפטריוט לבני משפחותיהם בחו"ל . 
בשעה אחת בצהרים , " יתוש בראש " , תוכנית ההומור והסאטירה של גלי צה"ל 
עם דניאלה שמי , מני פאר , יאיר ניצני ומודי בראון , בהנחיית נתן דטנר . 
בשעה שתיים , אריאל זילבר , לאה שבת וארכדי דוכין , בהופעה חיה ברחבת 
הסינמטק ובשבע בערב מרתון להקות רוק ישראליות . בשבת ב9 בבוקר , תוכנית 
מיוחדת של " מקהלה עליזה " . שרה דורון משוחחת עם ילדים שבתיהם נפגעו ברמת 
גן ומשעה 11 בבוקר , תשע שעות של מרתון מוסיקאלי על פי בחירת המאזינים . 
