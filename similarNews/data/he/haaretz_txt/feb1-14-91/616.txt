סוללת טילי פטריוט הולנדית תוצב בקרוב בישראל ותאויש ב52 אנשי צוות הולנדיים . 
בשיגור הצוות ההולנדי מבקשת ממשלת הולנד לבטא את תמיכתה בישראל . בישראל 
מסבירים כי החיילים ההולנדיים לא יילחמו במקום צה"ל ולכן אין סיבה להתנגד 
להצבתם . צוות ישראלי ייצא להולנד כדי להכין את משלוח הסוללה , המוצבת כיום 
על אדמת גרמניה במסגרת ההסכמים בין מדינות נאט"ו . לפי הערכות הפיקוד הצבאי 
האמריקאי , ישראל מוגנת בצורה סבירה מפני הטילים העיראקיים , בעוד שהאיום 
העיראקי על טורקיה הולך וגדל . מסיבה זאת מתמקד המאמץ האמריקאי בהעברת סוללות 
פטריוט לטורקיה . הממשל האמריקאי חייב לאשר את העברת הסוללה ההולנדית לישראל 
כי העברת כל ציוד מתוצרת אמריקאית ממדינה המשתמשת בו למדינה שלישית חייבת 
באישור . עם הגעתה של הסוללה ההולנדית יהיו בארץ 8 סוללות טילי פטריוט . 
שתיים מהן " ישראליות " , שהובטחו על - ידי הממשל כבר באוגוסט . ארבע 
סוללות אמריקאיות , סוללה " גרמנית " , שתהיה מבצעית בקרוב ויפעילו אותה 
חיילים ישראלים והסוללה ההולנדית . מקורות צבאיים מסרו כי בעתיד יגיעו לישראל 
סוללות פטריוט נוספות . שר החוץ , דוד לוי , הביע את הוקרתה ותודתה של 
ממשלת ישראל על התייצבותה של ממשלת הולנד לימינה של ישראל ועל השאלת טילי 
הפטריוט . " הולנד היתה בין המדינות הראשונות שביקשו לסייע לישראל אחרי 
מטח הטילים הראשון " , הדגיש לוי . שר הביטחון , משה ארנס , הזמין את שר 
ההגנה ההולנדי לביקור בישראל , כהוקרה על תמיכת ארצו בישראל . 
