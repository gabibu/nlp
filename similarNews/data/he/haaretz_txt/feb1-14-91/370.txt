בון ( מיוחד ל"הארץ " ) . מועצת הסוציאל - דמוקרטים , שהתכנסה אתמול בבון , 
החליטה לתמוך באספקת מערכות הגנה אווירית לישראל , אך הביעה התנגדות לכך 
שגרמניה תממן ותספק לישראל שתי צוללות מסוג " דולפין " . חוגים דיפלומטיים 
אמרו לאחר ההחלטה כי ממשלת גרמניה נחושה בדעתה לפעול למימון ובניית הצוללות , 
למרות התנגדות מפלגת האופוזיציה הראשית . הממשלה הודיעה בשבוע שעבר כי תממן 
את הפרויקט בסכום של כ006 מיליון דולר , לאחר שתתקבל הסכמת הוועדות המתאימות 
בבונדסטאג . ועדות הבונדבטאג טרם דנו בנושא , אך לאחר החלטת הסוציאל - 
דמוקרטים מאתמול , ברור שלא תתאפשר החלטה מוסכמת של הקואליציה והאופוזיציה . 
" למפלגות הקואליציה יש רוב בוועדות המתאימות של הפרלמנט , והן ישתמשו 
ברוב הזה כדי לתמוך בעמדת הממשלה " , אמר אמש אחד מראשי מפלגת השלטון הנוצרית - 
דמוקרטית . " אנחנו סבורים שהחלטת הסוציאל - דמוקרטים היא מביישת ולא אחראית " . 
דובר הסוציאל דמוקרטים לענייני חוץ , נורברט גאנזל , אמר אתמול שמפלגתו 
תומכת באופן יוצא מן הכלל באספקת נשק הגנה לישראל , כדי לעזור לה להתמודד 
עם ההתקפות העיראקיות . אך הוא הוציא מהכלל הזה בפירוש את הצוללות , וקבע 
שאספקתן " אינה שייכת לעניין " . החלטת בון לממן את בניית הצוללות באה לאחר 
שישראל הותקפה בטילים עיראקיים , ששופרו בסיוע חברות גרמניות . ההחלטה 
התקבלה תחת הרושם של הסיכון המחודש לישראל , ונומקה בין השאר באחריות הגרמנית 
המיוחדת כלפי העם היהודי . המפלגה הסוציאל - דמוקרטית , שהסתייגה כל העת 
מההתערבות הצבאית נגד עיראק , החליטה אתמול להתנגד לכל סיוע כספי גרמני 
לארה"ב , לבריטניה ולשאר בעלות הברית הנלחמות נגד עיראק . המפלגה קבעה 
כי הסיוע הכספי צריך להיות מופנה רק למדינות הסובלות מהמשבר , כמו ירדן 
ומצרים , ולא למימון הלחימה . הסוציאל - דמוקרטים גם החליטו לגנות בחריפות 
את המשלוח הסמלי של כוחות גרמניים לטורקיה , כדי לסייע לה להתגונן מפני 
התקפה עיראקית אפשרית . החלטת הסוציאל - דמוקרטים מאתמול מדגישה שוב שהאופוזיציה 
הראשית הרחיקה לכת אף יותר מהממשלה במגמת הפיוס כלפי סדאם חוסיין . בהחלטת 
הסוציאל דמוקרטים מאתמול נכלל גם גינוי להתקפות הטילים על ישראל , ונקבע 
שהתקפות אלה , והאיום של שימוש בנשק כימי , לא היו אפשריים ללא סיוע מצד 
מפעלים גרמניים . ידידי ישראל הביעו אכזבה מההחלטה להתנגד למימון פרויקט 
הצוללות , לאחר שקיוו לעמדה מלוכדת של הקואליציה והאופוזיציה בשאלת התמיכה 
בישראל . 
