קופנהאגן ( מיוחד ל"הארץ " ) . שרי החוץ של הקהילייה האירופית יחליטו בפגישתם 
הקרובה בבריסל על הושטת סיוע מידי לישראל בסך 051 מיליון " אקו " ( יחידת 
מטבע אירופית , ששוויה 4 . 1 דולר ) . השבוע אישרה ועדת השוק של בית הנבחרים 
הדני את הקצבת הכספים לישראל . דנמרק היתה בין יוזמות ההצעה . שר החוץ 
הדני אלמאן ינסן הסביר כי " לישראל נגרמו נזקים כלכליים כבדים כתוצאה מהפגזות 
טילי הסקאד . יש לראות בהושטת הסיוע איתות פוליטי של מדינות הקהילייה לממשלת 
ישראל כי תמשיך במדיניות הנבונה ותימנע מלהגיב על ההתגרות מצד עיראק " . 
הסיוע הכספי אינו מותנה בתנאי כלשהו . בקופנהאגן פורסם היום על הקמת ועדה 
לאיסוף תרומות לישראל . התרומות יהוו קרן שתסייע לשיקום בניינים שנהרסו 
בהפגזות . כן תשמש הקרן לכיסוי הוצאות אשפוזם של פצועים ישראלים בבתי - 
חולים בדנמרק . בהודעה לעיתונות מצוין כי התרומה מהווה ביטוי לסולידאריות 
של העם הדני עם ישראל . 
