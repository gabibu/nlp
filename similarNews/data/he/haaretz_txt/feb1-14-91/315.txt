משלחת של חברי הבונדסטאג מגרמניה בראשות נשיאת הבונדסטאג פרוף ריטה זיסמוט , 
לא שמעה אמש את דברי הביקורת החריפים שהטיחו ח"כים מכל הסיעות בגרמניה בשל 
הסיוע שחברות ומומחים מטעמה הושיטו לעיראק . שכן , דקות ספורות לפני שהחל 
במליאה הדיון הממושך בנושא " אספקת חומרים לייצור נשק כימי מגרמניה לעיראק " , 
נטשו חברי המשלחת את יציע האורחים , בו שהו בעת נאומו המדיני של ראש הממשלה 
יצחק שמיר . חברי הבונדסטאג הספיקו רק לשמוע את דברי הברכה שהשמיע מ"ם יו"ר 
הכנסת דן תיכון ( שניהל את הישיבה בשל החלטתו של יו"ר הכנסת דב שילנסקי 
להחרים את המשלחת הגרמנית ) על החלטתם לבקר בישראל . ח"ך מיכאל בר - זוהר 
( מערך ) אמר ש076 מיליון הדולר שגרמניה הקציבה לסיוע לישראל הם כסף בלתי 
כשר . לדבריו , הכסף שגרמניה הקציבה לנו וכן המירוץ של פוליטיקאים גרמנים 
לישראל , משלוחי הפטריוט , צופרי האזעקה ומעטפות הצקים , נובעים מרגשות 
אשם מוצדקים , על פעילותם של גרמנים בהכנת נשק השמדה בעיראק . בר - זוהר 
גילה כי 68 מתוך 702 החברות העוזרות לעיראק לפתח נשק לא קונוונציונאלי הן 
גרמניות וכן ש001 מתוך 055 החברות שהפרו את האמברגו על עיראק , הן גרמניות . 
לדעת הרב יצחק לוי ( מפדל ) על ישראל היה לומר לגרמניה לא מדובשך ולא 
מעוקצך . ח"ך אברהם בורג ( מערך ) שאל מדוע לא קם אף אחד מיורשיו של מנחם 
בגין ותבע לא לגעת בכסף הגרמני . " זה כסף טמא , כסף של יצרני גז וכסף 
של יצרני ההשמדה ההמונית שלא למדו כלום וגם לא שכחו דבר , ומה שהם למדו 
ומה שהם לא שכחו הם מייצאים לרודנים חדשים בעולם " , אמר . רן כהן ( רץ ) 
תבע לדרוש מהאו"ם להקים ועדת חקירה בין - לאומית כדי שתגיש דו"ח מפורט על 
כל החברות והממשלות שסייעו , ייצרו , סיפקו ופיתחו את נשק ההשמדה לעיראק . 
שבח וייס ( מערך ) סיפר כי במשך כמה ימים נטל עמו לכל מקום את קופסת הקרטון 
החומה עם ערכת האב"ך , אולם משהתפוררה הקופסה , הוא חיפש בביתו תרמיל כדי 
לאחסן בו את המסכה . לדבריו , אחרי שעות אחדות הבחין שזהו אותו תרמיל שבנו 
קיבל בעת שהשתתף לפני שנתיים בצעדת החיים מאושוויץ לבירקנאו . " חשבתי 
איזה מין צירוף מקרים , באמת מעולם הסוריאליזם . אני מאחסן ערכת מגן נגד 
אב"ך מתוצרת גרמניה בתרמיל צד שקיבל בני , בן של ניצול שואה , כציוד בצעדת 
החיים שעמדה לסמל את הרעיון הבסיסי , שלמרות הכל עם ישראל חי " , אמר וייס 
בהתרגשות . אברהם פורז ( שינוי ) אמר שהטיל תמוז 1 שמפותח ע"י עיראק בסיוע 
זר , עדיין נמצא בפיתוח בסיוע של מומחים וחברות ממערב אירופה וברזיל . 
לדבריו מדובר בטיל בעל טווח של 000 , 2 ק"ם . הוא טען כי גרמניה אינה יוצאת 
דופן בסיוע שנתנה לעיראק . 
