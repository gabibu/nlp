וויל , צרפת ( ע"ר ) . מלחמת המפרץ הטילה צל כבד על אולימפיאדת החורף 
האמורה להיערך בשנה הבאה בעיירה הצרפתית אלברוויל , כשהמארגנים מודאגים 
מכך שהדי המלחמה יפגעו במשחקים . זאן - קלוד קילי , נשיא משותף של ועדת 
הארגון של המשחקים האולימפיים , אמר במסיבת עיתונאים ביום חמישי שנה ויום 
לפני הפתיחה המשוערת של האירוע שיתעוררו בעיות פיננסיות ובעיות ביטחון אם 
תימשך המלחמה עוד חודשים אחדים . " הדלקנו את האורות " , אמר קילי , שיאן 
אולימפי ואלוף גלישה מהולל . " כרגע אנו באור ירוק . אם תימשך המלחמה 
נהיה באור צהוב ביוני ובאור אדום בספטמבר . אין פירושו שאם יהיה אור אדום , 
משחקי החורף לא יתקיימו . גם אם המלחמה תימשך עוד שנה יהיו משחקי חורף , 
אך אי - השתתפותה האפשרית של הנבחרת האמריקאית בשל המלחמה תכה קשות בוועדת 
הארגון מבחינה כלכלית " , הוסיף . זכויות השידור בטלוויזיה האמריקאית נרכשו 
על ידי רשת סי . בי . אס . ב - 342 מיליון דולר , אך קיים סעיף בהסכם הקובע , 
שהמחיר יהיה נמוך בהרבה אם האמריקאים לא ישתתפו , הסביר קילי . הוא אמר 
כי אם המלחמה תימשך , יהיה צורך להגדיל את היקף כוחות הביטחון , שעל פי 
התכנון היום ימנו ך - 0006 חיילים ושוטרים . הנשיא האחר של הוועדה , מישל 
בארנייה , אמר כי כל החלטה בדבר קיום או אי - קיום משחקי החורף תהיה בידי 
הוועד האולימפי הבין - לאומית . 
