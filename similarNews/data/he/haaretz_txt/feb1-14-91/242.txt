ניו - יורק ( מיוחד ל"הארץ " ) . ארה"ב הכניסה לשימוש מערכת טילים טקטית 
חדשה לחשיפת משגרים ניידים של טילי סקאד ותקיפתם . כך מגלה ה"ניוזוויק " 
בידיעה בלעדית . לדברי השבועון , המסתמך על מקורות בפנטגון , נשלחו באחרונה 
לסעודיה 05 משגרים של מערכת הטילים הטקטית . כאשר המכ"ם של מטוס ביון קולט 
שיגור טיל סקאד , מקבלת המערכת התראה ותוך דקות ספורות היא משגרת טיל לעבר 
משגר הסקאד . דיוק הפגיעה של המערכת החדשה הוגדר על ידי המקורות כמדהים . 
" אם מטוסים ישראליים היו משתתפים באורח פעיל בצייד אחרי משגרי הסקאד , 
הם היו מסוגלים לבצע ביום אחד מספר גיחות מוצלחות יותר מאשר מטוסי בעלות 
הברית ב41 יום " . כך נכתב ב"ניוזוויק " במאמר הסוקר תרחישים לפעולות אפשריות 
של צה"ל נגד מטרות בעיראק ובבגדאד . מומחים צבאיים סבורים כי כישורים בתחום 
ביון צבאי , ניסיון רב במבצעי קומאנדו ונכונות ליטול סיכונים , מעניקים 
לצה"ל יתרון על פני יחידות חיל המשלוח הרב - לאומי בסעודיה . גורמים אמריקאים 
מסכימים להערכות כי לישראל אמצעים אפקטיוויים יותר לפגיעות במשגרי הסקאד , 
מאלה המיושמים על ידי בעלות הברית . לדברי השבועון , נושא זה רגיש ביותר 
בישראל , ומקורות ישראליים מסרבים לדון בו בפומבי . גורמים בפנטגון , 
שלהם מידע שוטף על מערכת הביטחון בישראל , אמרו ל"ניוזוויק " כי צה"ל לא 
ישגר את מטוסיו לפעולה קונוונציונלית במערב - עיראק . לפי הערכת מקורות אלה , 
צה"ל מסוגל להצניח יחידות קומאנדו ממוכנות שיעשו שימוש בקרני לייזר , כדי 
לחשוף משגרי סקאד ולשדר את מיקומם המדויק למטוסי התקיפה . לדברי מקור אמריקאי , 
מטוסי ההפצצה של ארה"ב מגיעים למקום משגרי הסקאד רק לאחר שהם הועברו לאתר 
אחר . קפידבינתרחיש אחר שה"ניוזוויק " מזכיר , הוא פעולת קרקע ישראלית 
נועזת בבגדאד , בנוסח מבצע אנטבה . לפי תרחיש זה , יחידת עילית של סיירת 
המטכ"ל תחדור לבגדאד בחסות החשכה , ובעזרת סוכני המוסד יוצאי עיראק השתולים 
בבגדאד , תפגע היחידה באנשי שלטון . ה"תוכנית לחסל פיזית את סדאם חוסיין 
לא הוצאה מכלל אפשרות , אם כי הצלחת תוכנית זו מפוקפקת " , כותב השבועון . 
קיימות הערכות סותרות לגבי נכונותה של ישראל לעשות שימוש בכלי הנשק הגרעיניים 
שברשותה , שמספרם מוערך ב001 , אך ההערכה המקובלת בין מומחים בוואשיגנטון 
היא שישראל תפנה לארסנל סודי זה , רק אם עיראק תגרום לתושביה אבדות כבדות 
בנפש . העיתון כותב כי מבצע ישראלי עלול לפגוע בגל האהדה כלפיה בעולם , 
שיהיה לה לעזר רב בתהליך השלום . לכישלון של מבצע ישראלי יהיו השלכות חמורות 
ביותר על המוראל בישראל , שיחזק את תומכי סדאם . עוד נכתב , כי אם יימשכו 
התקפות הטילים על ישראל וייגרמו אבידות קשות בנפש , מפקדים בכירים בישראל 
לא יסכימו להמשיך במדיניות ההבלגה . מבצע ישראלי , אפילו בשלביה האחרונים 
של מלחמת המפרץ , ישפר את תדמיתם ויפצה על תסכולו של הצבא . " האפשרות 
שישראל תבצע מבצע גמול צבאי הוא עדיין בגדר פנטזיה בישראל וסיוט בממשל האמריקאי " , 
כותב ה"ניוזוויק " . קפידבינמי שהיה שר ההגנה האמריקאי , רוברט מקנמארה , 
שיבח את נשיא ארה"ב , גרג בוש , ואת צמרת מערכת הביטחון על ניהולם המוצלח 
את המלחמה . לדבריו , " בוש , קולין פאוול וצייני עושים עבודה נפלאה , 
ואפילו לישו בכבודו ובעצמו אין ביקורת על התפתחות האירועים " . מקנמארה 
הוסיף כי האומה האמריקאית השתחררה , במידה רבה , מהטראומה של מלחמת וייטנאם . 
השבועון " טיים " ציטט מומחים שבדקו את התנהגותו של סדאם חוסיין לפי הראיון 
האחרון עמו ברשת סי - אן - אן . לדבריהם , הוא לא נראה כמנהיג איתן ועשוי 
ללא חת , כפי שהוא משתדל באחרונה להציג עצמו . מומחים מצביעים על כך שבמשך 
רגע אחד מצמץ סדאם בעיניו 04 פעם , בהשוואה ל52 פעמים בראיון שנערך עמו 
בחודש יוני . מומחה אחד אמר כי עובדה זו יכולה לשמש סימן שהמנהיג העיראקי 
על סף התמוטטות נפשית . לדברי מפקדים בצבא , מצמוץ בעיניים הוא סימן רווח 
בין חיילים החשופים להפצצות כבדות מהאוויר . 
