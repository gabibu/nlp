חבילה חשודה הגיעה ביום שני שעבר לשגרירות ישראל בוואשינגטון . אנשי הביטחון , 
על - פי הנוהל הרגיל , בדקו אותה בזהירות רבה , וידאו שאין בה חומר נפץ , 
ואז פתחו אותה . בפנים נמצאו שני בקבוקים של גלולות הרגעה מתוצרת החברה 
האמריקאית " מונטאנה ביג - סקאי " , העוסקת בייצור תרופות טבעיות . ליד 
הבקבוקים היה מכתב המיועד לראש הממשלה , יצחק שמיר , וזו לשונו : " אדוני 
היקר , ראש הממשלה , מצורפים כמה בקבוקים של הישאר רגוע מתוצרת המפעל שלנו . 
רבים מוצאים שהמוצר הזה עוזר להם להישאר רגועים בנסיבות מציקות מעין אלה 
שאתה שרוי בהן היום . אנו מבינים את המצוקה שישראל שרויה בה , במיוחד במצב 
היום . אנו מתפללים לשלום , ומקווים כי סדאם חוסיין יהיה מספיק חכם כדי 
לסגת . למרבה הצער , נראה שהוא נחוש בדעתו לגרור את ישראל לעימות " . 
