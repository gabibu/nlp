במשרד העבודה ממתינים היום לקבלת אישור מראש הג"א , כדי להודיע רשמית על 
פתיחתם של מעונות היום . מעונות היום נערכים בכל רחבי הארץ לפתיחתם המחודשת 
מחר , להוציא את האזורים א וב . האכלוס ייעשה בהדרגה בכפוף להנחיות הג"א 
ובהסכמה עם משרד העבודה והרווחה . בשלב הראשון ייפתחו המעונות רק מגיל שנתיים 
ומעלה ; בכל מעון תיפתח כיתה אחת בלבד שבה לא יותר מ53 ילדים . מנעמ"ת נמסר 
כי תינתן עדיפות לילדי אמהות עובדות ולילדי משפחות חד - הוריות . כוח האדם 
במעונות יתוגבר : לכל שלושה ילדים תוצמד עובדת . את המעונות יאיישו מטפלות 
של כיתות התינוקות , שעדיין לא ייפתחו , מתנדבות והורי הילדים . המעונות 
יפעלו בין השעות 8 ל54 : 41 . בכל מעון ייאטמו שתי כיתות , ואנשי הג"א 
ביישוב יאשר סידורי הבטיחות . מזכ"ל נעמ"ת , מאשה לובלסקי , מסרה כי היא 
פועלת לאישור פתיחתם של המעונות באזורים א וב בהקדם . שכרן של האמהות העובדות , 
אשר נמנע מהן לשוב לעבודה עד כה בהיעדר סידור לילדים , עדיין שנוי במחלוקת . 
לא ברור אם יקבלו שכר על הימים שבהם נעדרו בשל סגירת בתי הספר והמעונות , 
מעבר ליומיים הראשונים של המלחמה . מעונות ויצ"ו ונעמ"ת שליד בתי החולים 
בכל רחבי הארץ המשיכו לעבוד מתחילת המלחמה . 
