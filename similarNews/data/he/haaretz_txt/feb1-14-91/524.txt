לונדון ( מיוחד ל"הארץ " ) . ארבעה חיילים עיראקים הסגירו עצמם לידי כתבים 
מערביים , סמוך לגבול כווית באומרם : " עיראק גמורה , סדאם גמור " . כך 
כתב דיווח אתמול העיתון הבריטי " אינדיפנדנט " . בצוות העיתונאים המערביים 
נכלל גם כתב העיתון . ארבעת העיראקים היו חיילי חובה והם עשו את דרכם בלילה , 
דרך שדות מוקשים , כדי שלא יירו בהם אנשי משמרות הרפובליקה של סדאם חוסיין . 
על פי סיפורם , גרו ארבעת החיילים מן הדיוויזיה ה763 זה חודשיים , בשוחה 
מכוסה שמידותיה : 2 מטרים עומק ו3 מטרים רוחב . לדבריהם , כל יום בארבע 
אחרי הצהריים קיבלו חמש כפות אורז , חתיכת לחם קטנה וקצת מים . לא היו 
להם מים לרחצה . החיילים צוידו במסיכות גז , אך השליכו אותן כשהחליטו לערוק . 
הם לא ידעו לומר אם ביחידותיהם יש ציוד ללוחמה כימית . העריקים נשאו עמם 
את הכרוזים שפזרו בעלות הברית , ובהם הנחיות כיצד להיכנע , כך סיפר כתב 
ה"אינדיפנדנט " , ריצארד דאודן . לדבריו , מדיהם היו מרופטים ומלוכלכים , 
הם היו תשושים ורעבים , נראו לא מזיקים לחלוטין והכתבים אף לא פירקו אותם 
מנשקם . הם נמסרו לידי הכוחות המצריים , שהחרימו את נשקם שני רובים , 
כמה מחסניות ורימונים . " כולם רוצים לבוא כמונו , כאשר תתחיל ההתקפה 
כולם ייכנעו " , אמר אחד מהעריקים , חאליד , רב"ט בן 62 . משמר הרפובליקה , 
בעל הציוד הטוב ביותר בקרב הצבא העיראקי , המונה מיליון חיילים , נותר , 
ככל הנראה , נאמן לסדאם חוסיין . קפידבינריאד ( ע"ר ) . 14 חיילים עיראקים 
הסגירו עצמם , עד כה , לכוחות המצרים בסעודיה מאז תחילת המלחמה במפרץ . 
כך אמר דובר צבאי מצרי . לדבריו , החיילים העיראקים אמרו כי התנאים בכוויית 
גרועים , וכי חיילים עיראקים נוספים היו עורקים , לו רק יכלו . מצרים שלחה 
לסעודיה כ53 אלף חיילים . 
