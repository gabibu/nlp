להפיכת הבעת להופעה פומבית של הנשיא סדאם חוסיין . זה כשבועיים נמנע סדאם 
לא רק מלהופיע בפומבי אלא גם מלפנות אל ההמונים ואל הגייסות , לפחות בנאום 
טלוויזיוני . אם לשפוט על פי ההתבטאויות הרשמיות מבגדאד , הרי בשבוע הרביעי 
של המלחמה לא נותר דבר בסל ההבטחות של הנשיא זולת הבטחת " הניצחון " , וגם 
היא מותנית בקרב היבשה . בשבוע הרביעי של המלחמה לא נפלו ואפילו לא זועזעו 
" משטרי הבוגדנות " הערביים , כפי שהבטיח סדאם . לפיכך הוטל על אמצעי 
התקשורת העיראקיים והירדניים להגביר את ההסתה והקריאות להפלת המשטרים במצרים , 
סוריה וסעודיה . ביטאון המשטר " אל - תאורה " הקדיש אתמול את מאמרו הראשי 
לקריאה לעבר " הוי בני סוריה , למה אתם מחכים ? חסלו את אסד " . במקביל 
חשף אתמול שר הפנים המצרי , גנראל עבד אל - חלים מוסה , את שיתוף הפעולה 
בתחום הפיגועים בין עיראק , ירדן ואש"ף . 71 העיראקים , הירדנים והפלשתינאים 
הנחקרים בקהיר , מספקים חומר מרשיע מגוון בעניין זה . הנחקרים אשר חדרו 
למצרים בדרכונים מזויפים עמדו לפגוע במוסדות ממשלה , לרצוח אישי ממשל בכירים 
ולזרוע הרס במצרים . חזקה על שלטונות הביטחון המצריים כי נקטו מבעוד מועד 
בצעדים המתחייבים . נראה כי הוכחה לכך תשמש ההחלטה לחדש היום את הלימודים 
באוניברסיטאות ברחבי מצרים , וזאת תחת עינם הפקוחה של גורמי הביטחון . " אל - 
גמהוריה " הבגדאדי לא הותיר אתמול ספק לגבי מהות איגרת התשובה שנשא סגן 
ראש הממשלה העיראקי , סעדון חמאדי , לנשיא האיראני האשמי רפסנגאני . סדאם 
חוסיין עמד להשיב לרפסנגאני על היוזמה להשגת הפוגה המתבססת על התחייבות לנסיגה 
עיראקית מכוויית . " אל - גמהוריה " שוב קבע אתמול חד - משמעית כי אין 
להעלות על הדעת שעיראק תוותר על " מה שהאימפריאליזם הבריטי כרת מהגוף העיראקי 
כוויית " . המלך חוסיין השיב אתמול , באמצעות מקור רשמי בעמאן , לנשיא 
האמריקאי גורג בוש ולכל אלה המבקשים עדיין להתעלם מאמיתות העמדה הירדנית . 
המקור הרשמי בעמאן קבע כי ירדן " אינה מתכוונת לשנות את עמידתה בעמדת קרב 
אחת עם עיראק " . גם בעניין ההערכה האמריקאית מחדש לסכום הסיוע לשנת 2991 , 
אמר המקור הרשמי כי הדבר לא ישנה את המצב הכלכלי החמור בלאו הכי . הירדנים 
נוקבים במספרים אסטרונומיים לתאר את הפסדיהם ממשבר המפרץ , ללמדך כי 55 
מיליון דולר כספי הסיוע האמריקאי הם טיפה בים של למעלה מ4 מיליארד דולר 
הפסדים . 
