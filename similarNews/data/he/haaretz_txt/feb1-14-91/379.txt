ראש עיריית רמת - גן , צבי בר , הורה שלשום , בשם עיריית רמת - גן , 
לפתוח בהליכים להגשת תביעות משפטיות בבתי - משפט בארה"ב וגרמניה נגד ממשלת 
עיראק והחברות הגרמניות שעזרו , בניגוד לחוק , בפיתוח כלי - נשק שפגעו 
בעיר רמת - גן , פגעו בבני - אדם והסבו נזקים לרכוש . הגשת התביעות הוטלה 
על עו"ד דן כהן ועל עורכי הדין חיים צדוק , משה שטריקס ומשה שחל . עורכי 
הדין אמורים לנקוט צעדים כדי להגיש את התביעות תוך זמן קצר . על עורכי הדין 
הוטל לבדוק , במסגרת הגשת התביעות , גם אפשרות להטיל עיקולים ולהקפיא כספים 
ונכסים השייכים לממשלת עיראק , ונמצאים בארה"ב , בגרמניה ובארצות אחרות . 
