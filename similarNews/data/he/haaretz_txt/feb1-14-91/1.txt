דווקא בימים אלה , כשעקרונות התכנון האורבני קורסים מול גלי העלייה , הפך 
לפתע סימפוזיון בנושא שימור אתר היסטורי לאירוע רלוונטי . ואמנם , מטרתם 
של אנשי " המועצה לשימור אתרים " ו"אגודת האדריכלים " , שאירגנו לא מכבר 
דיון בשאלת שיקומם של " מעונות עובדים " , היתה להגביר את המדעות לחשיבותם 
של השיכונים הקואופרטיוויים של שנות ה03 . בהרצאות הפתיחה , שנשאו אופי 
היסטורי , היה טמון מסר שיש בו כדי לעודד את מי שחש כי בנושא התכנון איבדנו 
את הצפון . " מעונות עובדים " נבנו בתקופה שהאידיאליזם החברתי עדיין היה 
המנוע מאחורי פעילותה של העילית האינטלקטואלית בכל רחבי אירופה . תור הזהב 
של הבנייה ההמונית המזורזת היה בשנות ה02 . הפתרונות שנמצאו אז למשבר החריף 
בדיור לא היו מושלמים , אך בכמה ערים גדולות באירופה נמצאה הדרך לספק במהירות 
קורת גג למאות אלפי משפחות נזקקות , תוך שמירה על איכות התכנון והקפדה על 
שילובן של מאסות בנייה ענקיות במרקמים עירוניים קיימים . הלקחים שנלמדו 
באירופה יכולים להעשיר גם כיום את מקבלי ההחלטות במשרד השיכון וכן אדריכלים 
רבים העושים במלאכה . הצלחתם של " מעונות עובדים " היתה מבוססת על הניסיון 
האירופי . הפרץ היצירתי האדיר שהתרחש באדריכלות הבין - לאומית בעשור שלאחר 
מלחמת העולם הראשונה התבטא לא רק ביצירת סגנון בנייה חדש , אלא גם בביסוס 
תיאוריות חדשות בתחום האורבני . סוף סוף ניתנה לאדריכלים הזדמנות ליישם 
את אחד האידיאלים המוסריים שהיוו בסיס להתפתחותה של התנועה המודרנית : שיפור 
תנאי חייהם של המעמדות הנמוכים מתוך מטרה להעניק גם לאחרון - הפועלים מגורים 
שיש בהם אור , אוויר וגינות ירוקות . טובי המוחות עסקו באותן שנים בבעיית - 
הבעיות של העידן המודרני " הבנייה ההמונית " . כבר בסוף המאה ה91 החלה 
לחדור להכרה התפיסה שהכלכלה הליברלית המבוססת על עיקרון השוק החופשי לא הצליחה 
להתמודד עם הצרכים הבוערים של ההמונים שנהרו למרכזים התעשייתיים . חזונם 
של הוגים אוטופיסטים או הצעותיהם של פילנטרופים אמידים לא יכלו לספק תרופות 
לבעיות בסדר גודל שכזה . הרעיונות הסוציאליסטיים חילחלו לתוך הפוליטיקה 
היום - יומית , והגבירו את תחושת האחריות של השלטונות כלפי השכבות החלשות . 
גם החשש מפני מהפכות דחף לא מעט פוליטיקאים לנסות למצוא דרך לשחרור הקיטור 
שאיים להתפרץ ולטרוף את כל המערכות . הסוציאליזם הרפורמיסטי , שהתבסס בתחילת 
המאה ודגל בשינויים הדרגתיים , אכן שם בראש דאגותיו את בעיית הדיור . המצב 
הנורא בשכונות העוני חייב פעולה מיידית . אחרי המלחמה גברה ברוב בערים הגדולות 
מעורבתו של הממסד בתכנון עירוני , והופנו משאבים לסבסוד בנייה לפועלים . 
אולם הפתרונות הרדיקליים ביותר יושמו בערים שבהן שלטו מפלגות סוציאליסטיות . 
וינה הגדילה לעשות מכולן . בעיר שבה היה מצב הדיור מן הגרועים באירופה ( 
% 37 הדירות כללו רק חדר אחד וב%59 מהן לא היו מים זורמים ) הוקמו בתוך 31 
שנים 000 , 36 יחידות דיור . הבניינים הענקיים , שרובם הוקמו סביב חצרות , 
יצרו מהפכה חברתית . למאות אלפי דייריהם הם סיפקו לא רק קורת גג סבירה 
במונחים של הימים ההם , אלא גם שירותים קהילתיים כמו מרפאות , בתי ספר , 
חנויות ומכבסות . כל זאת בדמי השכרה שנועדו לכסות רק את הוצאות התפעול 
והיוו רק % 2 מהשכר הממוצע של הפועלים . ואמנם , התוצאות ניכרו מיד בירידה 
דרסטית במחלות ובתמותת תינוקות . עד מהרה הפכו הבניינים הגדולים שצצו במרכזה 
של העיר ונקראו על שמו של קרל מרקס לסמל של הצלחה חברתית . " וינה האדומה " 
גילתה לעולם שאפשר לממן בנייה מאסיווית על - ידי מערכת מיסוי חדשה , שהטילה 
את העול על השכבות המבוססות . בעלי הרכוש זעקו מרה וכינו את המסים החדשים 
שהוטלו על נכסי דלא - ניידי ומוצרי מותרות בשם המס הסדיסטי , אך העירייה 
הסוציאליסטית לא נרתעה . האפופיאה של " וינה האדומה " הפכה לסמל למשטרים 
סוציאליסטיים אחרים . גם בארץ , כפי שמעידה ד"ר איריס גריצר , נבנו " מעונות 
עובדים " בהשפעת הניסיון הווינאי . ד"ר גריצר , שמחקרה החשוב והמקיף בנושא 
זה עומד להתפרסם בקרוב , מציינת שהמיתוס הווינאי המשיך להכות גלים גם בשנות 
ה05 . " וינה ישבה לנו מאחורי הראש " , סיפר לה יצחק עילם , שהיה מנכ"ל 
משרד העבודה אחרי הקמת המדינה . אך לא רק בווינה נרשמה הצלחה לזכותן של תוכניות 
אורבניות מודרניסטיות . גם בפרנקפורט התרחשה מהפכה בתחום הבנייה ההמונית . 
האדריכל הנודע ארנסט מאי הצליח לממש תוך שנים מעטות פרויקטים ענקיים של 
שכונות מגורים בפרברים , בניסיון למצוא הרמוניה חדשה בין השיכונים החדשים 
לבין החיים בחיק הטבע . בהולנד נמסר התכנון של העיר רוטרדם לידיו של אדריכל 
אוונגרדיסטי בן 82 בשם י"ף אוד , ובברלין הופקדו על תכנון השכונות וולטר 
גרופיוס , מנהל הבאוהאוס , הנס שרון וברונו טאוט . אדריכלים חדשניים אלה 
ואחרים , שנבחרו מהשורה הראשונה של אנשי המקצוע , היו גם הם חדורים באידאליזם 
חברתי , והשכונות שהקימו יכולות לשמש גם כיום מקור לקנאה . מובן שבתנופת 
העשייה נעשו שגיאות לא מעטות . המצב הכלכלי שאחרי המלחמה תבע הסתפקות במועט 
גם במישור האסתטי . האדריכלים ניסו לבסס עקרונות חדשים ל"בניית מינימום " , 
ובדרך כלל היה הביצוע בשיטות בנייה מיושנות . אבל בסיכומו של דבר היו שנות 
ה02 סיפור הצלחה מזהיר , בעיקר אם נזכור את משכנות העוני הנוראיים שמהם 
חולצו הפועלים . הביקורת הפוסט - מודרניסטית הצליחה כמעט להשכיח את השנים 
ההן . התחושה שאין פתרונות לבעיה של בנייה ציבורית מהירה וזולה נובעת מהמוסכמה 
שהשתרשה בשנות ה07 שלפיה כל הניסיונות שהיו בעבר הולידו רק כישלונות מרים 
של שיכונים דלים ומנוכרים . גישה זו היא הנותנת לגיטימציה מסוכנת לחוסר - 
האונים המוחלט שמגלה משרד השיכון ולאוזלת היד של ארגוני האדריכלים שאינם 
מצליחים להציג תוכנית מגובשת להתמודדות עם הצרכים החדשים . הגם שקשה למצוא 
נוסחת פלאים אוניוורסלית שכן בכל מקום מכתיבים התנאים הפיסיים , הכלכליים 
והפוליטיים את אופי התוכניות יכולה ההיסטוריה של אדריכלות המאה ה02 לספק 
שפע של רעיונות לתכנון אורבני בתנאי לחץ . עובדה אחת מתבלטת לכל אורך ההיסטוריה : 
במקומות שבהם הצליחו תוכניות בקנה מידה גדול נמצאו שלטון נאור ואנשי תכנון 
ברמה גבוהה . וינה למשל נשלטה על - ידי מפלגה שבראשה עמדו אחדים מגדולי 
האינטלקטואלים הסוציאליסטים האירופאים אישים כמו אוטו באואר , מקס אדלר 
וקרל רנר ואילו התכנון הופקד בידי אנשי מקצוע שרכשו את שהכלתם באקדמיות 
המצוינות של וינה . בפרנקפורט כיהן כראש העיר לודוויג לנדמן , שבעצמו פירסם 
ב9191 ספר בנושא תכנון ובנייה , והוא שדאג להפקיד את תכנון העיר בידי ארנסט 
מאי . לאדריכל הנודע ניתנו סמכויות רחבות ביותר כדי להוציא לפועל את תוכניותיו 
הרדיקליות . מודעת לחשיבתו של התכנון האדריכלי והאורבני היתה גם בארץ באותן 
שנים , הן אצל שלטונות המנדט והן אצל מוסדות ההתיישבות היהודית . הבריטים 
העסיקו אדריכלים טובים ומתכננים בעלי שם כמו פטריק גדס וצרלס אשביי . ובמוסדות 
היהודיים קבעו את אמות המידה בנושא זה אישים בשיעור הקומה של ארתור רופין . 
סיפור ההצלחה של האדריכלות בארץ בשנות ה03 לא היה מעשה נסים מקרי . מאחוריו 
עמדה לא רק קבוצה של אדריכלים כמו אריה שרון , זאב רכטר , דב כרמי , שמואל 
מיסטצקין ורבים אחרים , אלא גם אנשי ממסד כמו דוד רמז , לאו קדמן , אברהם 
זברסקי וזליג לבון . השילוב של הכרה בחשיבות התכנון ותחושת המחויבות החברתית 
הביאו אותם גם לבקש את עצתם של מומחים מחו"ל . כך למשל הוזמן פרנץ אופנהיימר , 
הסוציולוג הנודע שהטיף לצורת התיישבות חקלאית קאופרטיווית , לבקר בארץ 
ולחוות את דעתו על ההתיישבות החקלאית . לאו קדמן ניהל התכתבויות ענפות עם 
המתכננים והאדריכלים של וינה ופרנקפורט . היום המצב שונה למדי . שר השיכון , 
המכין לעצמו אליבי כדי לתרץ את הכישלונות התכנוניים הצפויים , אינו מצליח 
להציג עמדה ברורה באשר למדיניות משרדו , והתוכניות המוגשות לאישור מהיר 
נראות כתפורות טלאי על טלאי . קרוואנים מפוזרים בכל פינה מזדמנת , ושכונות 
חדשות נבנות ללא כל מחשבה ביחס לנגעי חברתיים וכלכליים שהן תיצורנה בעתיד . 
גם אם נצא מנקודת הנחה שבלחץ הזמן אין אפשרות לעבד תוכניות מורכבות שתבאנה 
בחשבון את כל היבטי התכנון , ברור שלראשי משרד השיכון אין כל עניין בתוצאות 
הקשות של מעשיהם . בסופו של דבר ממשלת ישראל כולה אינה מטרידה את עצמה במחשבות 
על העתיד שמעבר למערכת הבחירות הקרובה . אם אין זה כך , קשה להסביר מדוע 
לא הזדרז משרד השיכון למנות ועדת תכנון שתהווה " מועצת מלחמה " של טובי 
האדריכלים והמתכננים בארץ . לצורך זה גם אפשר בהחלט להזמין אנשי מקצוע מעולים 
מחו"ל . בכל העולם מקובל כיום להזמין אדריכלים זרים לתכנון פרויקטים חשובים , 
ורוב האדריכלים הידועים אכן מרבים לתכנן מחוץ לגבולות ארצם . אצלנו , 
לעומת זאת , לא רק שאיש איננו מעלה על הדעת להעביר תקציב ממטרות נעלות כמו 
שיפוץ לשכתו של אחד השרים להזמנת מומחים מחו"ל , אלא שבחירת האדריכלים לתכנון 
הפרויקטים השונים ניתנה לקבלנים עצמם . לא קשה לנחש את מי יעדיפו יזמים 
הפועלים כיום עם סטופר ביד . אבסורד שכזה יכול לנבוע או מברות או מזלזול 
מוחלט בטובתם של אזרחי המדינה . השינויים העמוקים שהתרחשו בחברה הישראלית 
בחמישים השנים שחלפו מאז הוקמו " מעונות עובדים " אינם מאפשרים להתייחס 
לבניינים אלה כאל מודל לחיקוי . אולם הצלחתם של ה"מעונות " , כמו הצלחת 
התקדימים האירופיים של שנות ה02 , היתה תלויה באיכות האנשים שהיו אחראיים 
להקמתם . מודעותם של אותם אדריכלים , מתכננים ואנשי ממסד לחשיבות העצומה 
שיש לתכנון בקביעת איכות החיים היתה מבוססת הן על השכלה רחבה יותר מזו המוכרת 
במקומותינו והן על מחויבות חברתית . קשה לדמיין את שרי השיכון הישראלים 
מתעמקים בסוגיות המורכבות של התכנון , וקשה עוד יותר לראות את מודעי ושרון 
מנהלים מערכה להטלת מסים כבדים על חגורת השומן של החברה הישראלית כדי לשפר 
את חייהם של דיירי שכונות העוני ומחוסרי הדיור . 
