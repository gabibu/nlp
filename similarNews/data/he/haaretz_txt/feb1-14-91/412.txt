אחת השאלות העיקריות בפרשת הצטרפותו של רחבעם זאבי לממשלה היא , אם בא בכך 
הקץ לאפשרות חידושה של ממשלת האחדות הלאומית , לפחות עד למועד הבחירות הבאות 
לכנסת . כך טען אמנם בתגובתו הראשונה יו"ר מפלגת העבודה , ח"ך שמעון פרס , 
וזאת עכשיו גם עמדת מפלגת העבודה . אבל יש בעבודה כאלה הסוברים , כי אם 
תהיה התפתחות חמורה במלחמת המפרץ וישראל תיקלע למצוקה קיומית התמונה הפוליטית 
תהיה שונה . זאת גם הסיבה שבצמרת העבודה הוחלט בימים האחרונים להפסיק את 
ההבלגה בהתקפות האופוזיציוניות ולחזור ולמרר את חיי הליכוד . עדיין לא 
הוחלט לפתוח ב"מתקפה כללית " , ול רק מתוך החשש שהעם לא מוכן עדיין לחידוש 
המאבק הפוליטי בגלל האיום , שטרם הוסר , של הטילים העיראקיים . שלושה שבועות 
נמשכה מדיניות ההבלגה הפוליטית של מפלגת העבודה ועמה כל השמאל כלפי הליכוד 
וכלפי מדיניות הממשלה . אבל נראה שהמצב השתנה כעת : מפלגת העבודה מאשימה 
את הליכוד , שבצרפו את רחבעם זאבי לממשלה תקע סכין בגב האומה ושבר את ההסכמה 
הלאומית , ואילו בליכוד טוענים , כי לעבודה ולשמאל היה קשה להשלים עם 
התשבחות לראש הממשלה ולליכוד , ופרשת גנדי היא רק תירוץ עלוב לחזרה לשגרת 
המאבקים הפוליטיים . קפמאבינאישים בכירים בליכוד ובעבודה טוענים , שסיכויי 
הקמתה של ממשלת אחדות לאומית היו קלושים גם בלי פרשת צירופו של זאבי . אם 
בעבודה נשמעו עדיין בשבוע שעבר קולות שקראו לצירוף נציגיה הבכירים של המפלגה 
לממשלה ולקבינט , הרי בליכוד עשו את הכל כדי שלא יהיה אפשר להגיע למהלך 
כזה . לדבריו של יוסי אחימאיר , מנהל לשכת ראש הממשלה , אישיות פוליטית 
עולה בליכוד , המבקש גם להתמודד לבחירות הבאות לכנסת , מי שחשב שהיתה כוונה 
בליכוד להקים ממשלת אחדות לאומית , אפילו על רקע המלחמה במפרץ טועה טעות 
מרה . " הממשלה היתה יציבה גם לפני הצטרפותו של רחבעם זאבי . אם שמעון 
פרס היה רוצה באחדות אמיתית , צירופו של זאבי לא היה מפריע לו " , אמר אחימאיר , 
" העובדה היא , שפרס ניהל עם זאבי משא ומתן לאחר פירוק הממשלה . מגעים 
דומים נוהלו במפלגת העבודה גם עם מוחמד מיעארי , חברו של סאדם חוסיין . 
אם מפלגת העבודה היתה רוצה באחדות לאומית , לא היתה מפוצצת את הממשלה לפני 
כחצי שנה . מה הם חושבים , שאחרי מה שעשו נאמין לפרס וחבורתו ונאפשר הקמה 
מחודשת של ממשלת אחדות ? לכל טעות פוליטית יש מחיר , ועתה פרס משלם אותו . 
אנו נהנים מהעובדה שפרס הוביל את חבריו אל מחוץ לתהליך קבלת ההחלטות במדינת 
ישראל בתקופה חשובה כל כך של קליטת העלייה ומלחמה במפרץ . בליכוד לא מצטערים 
על כך כלל ועיקר " . שר הבריאות , אהוד אולמרט , היה אחד מאלה שפעלו מאחורי 
הקלעים עד לפני זמן לא רב כדי להביא להקמתה של ממשלת אחדות . הוא גם היה 
מאלה שערב הקמת ממשלת הליכוד הצרה ניסו לבקש משמיר לשוב ולשקול את עמדתו 
ולהביא לצירופה של העבודה . לדברי אולמרט , גם עוד לפני צירופו של גנדי 
היה הדבר בלתי ריאלי . " אין זה סוד שרציתי בכך מאוד ופעלתי ככל יכולתי 
להביא לצירוף המערך לממשלה . עד הרגעים האחרונים של הקמת ממשלת הליכוד . 
" אני שולל את צירופו של זאבי לממשלה . זה אסון למדינה , אבל מצבה של 
מפלגת העבודה מסובך יותר . הרי גם לפרס עצמו היה פלירט עם זאבי לא מזמן 
כדי למנוע ממנו לתמוך בליכוד . אינני רואה בעצם הצטרפותו של זאבי לממשלה 
מכשול לממשלת אחדות . עוד הרבה לפני גנדי היו מכשולים אחרים , שמנעו כל 
אפשרות להקמת ממשלה שכזאת " . התנהגותה ותגובתה של מפלגת העבודה בפרשת זאבי 
מעוררת תמיהה . הרי כפי שידוע , רק לפני כמה חודשים ניהלו פרס ועמיתיו 
מגעים עם זאבי , ופרס והוא אף שוחחו באירוע אחד שאליו הוזמנו שניהם . עמדתו 
של זאבי היתה ידועה וברורה . כדאי גם להזכיר , שאת רעיון הטרנספר שאב זאבי 
בין השאר מאחד מאבות מפלגת העבודה , דוד בן - גוריון , שבשנות המדינה הראשונות 
ביקש לבצע את הטרנספר ואף נתן לכך ביטוי בנאומים ובפרסומים לא מעטים . אבל 
העבודה שואלת , ויש בכך אולי מידה של הצדקה , מדוע ביצע שמיר את המהלך 
הזה דווקא בתקופה של הסכמה לאומית , כשקיים ניסיון מצד העבודה והאופוזיציה 
להתחשב במצב ולא לנגח את הממשלה . ראש סיעת המערך בכנסת , ח"ך חיים רמון , 
אמר השבוע : " זה שבירת קונסנסוס , תקיעת סכין באחדות בשעת מלחמה . . 
. האופוזיציה לא איימה על שלמות הממשלה , נושאים פרובלמטיים נדחו . בתוך 
שביתת נשק , שמיר באופן פרובוקטיווי הכריז מלחמה פוליטית פנימית נגדנו , 
והיא לא תיגמר בגנדי . אי אפשר לצפות מאתנו עכשיו לשום התחשבות בשום נושא . 
לא נשתוק , גם לא בנושאים ביטחוניים שהעדפנו במצב זה לשים להם סייג . 
שמיר שבר את הכלים , ולא ניתן לזה לעבור מעל ראשנו " . קפמאבינלאחר החלטת 
הממשלה על צירופו של גנדי אמר פרס , כי פעולתו של שמיר מבטלת כל אפשרות 
להקמת ממשלת אחדות לאומית , אפילו בימי חירום כאלה . " צירופו של זאבי 
לממשלה הופך ממשלה זו לממשלת פילוג לאומי . זה מעיד גם על הכוונות האמיתיות 
של שמיר לאחר סיום משבר המפרץ , כשנצטרך לשבת לשולחן המדיני . הבעיה איננה 
האיש , אלא דעותיו , ורעיון הטרנספר הוא העניין הנורא . יש ללמוד ולחשוב 
לא רק במושגים טריטוריאליים , אלא כיצד אנו רוצים לחיות באזור הגיאוגרפי 
וכיצד ניראה בעתיד . צריך להבין , שאי אפשר לחיות על החרב בלבד " , אומר 
פרס . לדבריו החריפים של פרס יש היום תומכים רבים במפלגת העבודה . אחד 
מהם הוא אבי יחזקאל , יו"ר המשמרת הצעירה במפלגה וחבר הוועדה המרכזת של 
ההסתדרות : יצחק שמיר הוא ראש הממשלה הראשון בהיסטוריה של מדינת ישראל , 
שבתקופת מלחמה נתן ידו לפלגנות ולהקצנה במקום לאחדות לאומית . הדרך שבה 
צורף גנדי לממשלה היא דרכו של גנב פוליטי , שניצל רפיון במערכת הפוליטית 
ושתיקת האופוזיציה לנוכח מצב החירום שבו נתונה המדינה , ועל כך לא יסולח 
לו " . התגובה הראשונה של העבודה לפירוק ההסכמה הלאומית היתה במליאת הכנסת 
ביום שני השבוע . המפלגה החליטה לחזור בה מהכוונה לתמוך בהצעת הסיכום של 
ראש הממשלה לדיון המדיני שהתקיים במשך כמה ימים בכנסת ( רק יומיים קודם 
לכן נועדו נציגי הליכוד והעבודה וניסחו ביחד את הצעת ההחלטה של הממשלה ) 
. היא הגישה לכנסת הצעת סיכום משלה תוך כדי ביקורת נוקבת על הממשלה , 
בעיקר בתחום הכלכלי החברתי . לעבודה לא קל היום לתקוף את הממשלה בנושאים 
הביטחוניים , כל עוד המתח נמשך . אבל בצמרת המפלגה כבר הוחלט לתקוף את 
הליכוד בשני עניינים ביטחוניים , בהנחה שעד סיום המלחמה לא תצטרף ישראל 
לכוחות המתקיפים את עיראק . הנושא הראשון הוא המחדל , שהיה לטענתה , בעניין 
הצבת טילי הפטריוט קודם התחלת הקרבות . העבודה טוענת , כי המחדל הוא של 
שר הביטחון , משה ארנס , ושל הממשלה כולה , שדחתה הצעה אמריקאית להציב 
סוללות טילים בשלב מוקדם יותר . לטענתה , ארנס דחה את ההצעה כדי לא לפגוע 
בקידומו של פרויקט טיל החץ שביקש לקדם . הנושא הביטחוני האחר הוא הכנת העורף 
לירי הטילים . העבודה טוענת , כי הגורמים הממשלתיים לא הכינו את העורף : 
המקלטים לא היו מוכנים , אנשים לא ידעו איך להתנהג בחדר האטום , היה מחסור 
בחומרים לאיטום ובציבור היתה פאניקה . קל יותר לתקוף את הליכוד במישור הכלכלי - 
חברתי . כבר עתה ברור , שהעבודה לא תסכים להביא במשותף עם הליכוד הצעה 
לאישור סעיפים בתקציב המדינה . עד להצטרפותו של זאבי נוהלו מגעים עם הליכוד , 
והיתה כבר הסכמה כי העבודה לא תתנגד ולא תגיש הסתייגויות , בגלל המצב . 
עתה , טוען מזכ"ל מפלגת העבודה , ח"ך מיכה חריש , ההסדר הזה מבוטל . 
לעבודה יש תוכנית לנהל התקפה נגד הליכוד בעניין כישלון תפקוד משק החירום 
בעת המלחמה ותפקוד משרד האוצר והכלכלה בימים אלה . הנושאים יועלו במליאת 
הכנסת וייפתחו לדיון ציבורי כבר ביום שני בשבוע הבא . קפמאבינמי שעתיד לנהל 
את המערכה נגד הליכוד הוא ח"ך מיכה חריש . הוא אומר : " לא ראיתי תנאים 
שאיפשרו או הצדיקו הקמת ממשלת אחדות גם לפני הצטרפות זאבי , בעיקר לאחר 
התיאום שנוצר בין הקואליציה לאופוזיציה בנושאים הביטחוניים ושתי פגישות העדכון 
שהיו לפרס ורבין אצל ראש הממשלה ושר הביטחון . עניין צירופו של זאבי לממשלה 
בימים אלו הוא חמור ביותר מבחינתה של מפלגת העבודה . מדובר בשבירת האווירה 
של ההסכמה הציבורית ופגיעה קודם כל בהישג המדיני של מדינת ישראל . . . 
שמיר פגע בעצמו . הוא היה הנהנה העיקרי מהמצב שנוצר בעולם ובישראל . עתה 
הוא הרס זאת במו ידיו " . בצמרת הליכוד גורסים , כי הביקורת כלפי הליכוד 
תדעך . אם העבודה תעבור את הקו האדום בביקורתה ופעולותיה בימים אלה של מצב 
חירום , אומרים בכירים בליכוד , לליכוד יש דרכים להגיב ; בין היתר על 
ידי הפסקת עדכונם של ראשי המפלגה במצב הביטחוני . בליכוד משוכנעים , כי 
הממשלה תוכל להחזיק מעמד עד הבחירות הבאות לכנסת בעוד כשנה וחצי . ראש הממשלה 
ושרי הליכוד הבכירים יעקבו אחר התבטאויותיו ודרכי פעולותיו של זאבי , ואם 
יחרוג מההסכם אתו או יפעל בניגוד לעמדה ולמדיניות הממשלה הוא ימצא את עצמו 
שוב בספסלי האופוזיציה . 
