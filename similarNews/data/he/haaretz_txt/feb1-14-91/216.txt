ראש מועצת גבעת שמואל , יעקב ויסמונסקי , הוכיח בשבוע שעבר כי ניחן בכשרון 
אלתור . תושבי אחת השכונות ביישוב התלוננו כי אינם שומעים את צפירות האזעקה . 
מאחר שלא הצליח להשיג צופר תקני , הקליט ויסמונסקי צפירת אמת במכשיר הקלטה 
ביתי והניח שני רמקולים רבי - עוצמה על גג של בניין ציבורי בשכונה . במוקד 
המקומי הוצב תורן , המפעיל את מכשיר ההקלטה בשעה שמוכרזת אזעקה . אלתור 
היא המלה המתאימה ביותר לתיאור היערכותן של הרשויות המקומיות למלחמה . רק 
כשהחלו הטילים לנחות על ישראל התגלה כי בחלק מהיישובים , וביניהם באחוז 
ניכר של יישובים ערביים ודרוזיים , חסרים צופרי אזעקה וכי חלק מהצופרים 
הקיימים אינם פועלים כראוי . קפמאבינאפשר היה לצפות כי דווקא ראשי ערים בעלי 
עבר צבאי כמו אלוף ( מיל ) שלמה להט ותת - אלוף ( מיל ) צבי בר , ייערכו 
כיאות לכל תרחיש אפשרי . אמנם בכל הרשויות הוקמו לקראת ה51 בינואר מטות 
מל"ח ( משק לשעת חירום ) ופס"ח ( פינוי , סעד וחללים ) , כפי שמתחייב 
מכל מצב חירום , אולם דווקא בנושא העיקרי שאליו היה צריך להתכונן פינוי 
אזרחים ממוקדי פגיעה והליכי שיקום התגלה כי ההיערכות וההכנה לא היו מספיקים . 
מטות מל"ח ופס"ח פועלים במתכונת שהתאימה למלחמות הקודמות , ולא למלחמה שבה 
הפך המרכז המטרופוליני הגדול במדינה גוש דן לחזית . מתברר כי לא הוכנה 
מראש רשימת בתי מלון או בתי הארחה שאליהם יפנו את התושבים שבתיהם נפגעו . 
רק לאחר שנפלו הטילים הראשונים החלו הגורמים האחראים לחפש אחר בתי מלון 
שיקלטו את המפונים , אבל בשלב זה עדיין לא נמצא התקציב שממנו יכסו את שהות 
התושבים במלון , ורק עכשיו מינה שר השיכון את אורי שני , מנכ"ל עמידר , 
לעמוד בראש צוות בין - משרדי המטפל בשיקום ההריסות והמפונים . הצוות ניסח 
נהלים וקריטריונים לפינוי לבתי מלון והכין רשימה של בתי מלון שבהם אפשר יהיה 
לקלוט מפונים . אם רשימה זו היתה מוכנה לפני שנפל מטח הטילים הראשון , 
יכולה היתה להימנע עוגמת הנפש שנגרמה לחלק מהמפונים . התברר כי מפונים רבים 
נאלצו להמתין זמן ממושך בגשם שוטף עד שאספו אותם לבית מלון . איש לא חשב 
לרכז אותם במבנה ציבורי קרוב עד לפינוי . הנושא הועלה בפורום המנכ"לים של 
העיריות בגוש דן , והוצע להפיק את הלקח ולהכין רשימה של מבני ציבור ובתי - 
ספר בשכונות ולפתוח אותם בשעת חירום לקליטה זמנית של המפונים . בפורום זה 
הועלו בעיות בגיוס מתנדבים , לרבות הפעלת המשמר האזרחי שכמעט ולא נראה בשטח . 
שיבוץ נשים למרכזי ההתנדבות לא הוכיח את עצמו . רובן לא הגיעו . בחלק 
מהרשויות חסר מיגון אב"ך לעובדים שתפקידם לשהות בשטח לאחר נפילת טילים . 
כמו כן התברר שבחלק מהרשויות חסר קשר אלחוטי בין מטה החירום העירוני לשאר 
מטות החירום . אבל הדאגה העיקרית של ראשי הרשויות היא מציאת דרכים למימון 
ההוצאות היקרות הכרוכות בהיערכות החירום . בכינוס של הנהלת מרכז השלטון 
המקומי ביום חמישי שעבר קבלו ראשי הרשויות בפני שר המשטרה , רוני מילוא , 
ובפני מנכ"ל משרד הפנים ומנכ"ל משרד החינוך , על שהממשלה עדיין לא כיסתה 
את ההוצאות החריגות של הרשויות . הוצאות אלו , אמרו , הגדילו את גירעונות 
הרשויות , ולרבים מהן לא יהיה החודש כסף לתשלום משכורות לעובדים . על - 
פי אומדן שלא אושר עדיין , ההוצאה הממוצעת לשעת חירום ברשות מקומית היא 
02 ש"ח לנפש . יו " ר מרכז השלטון המקומי , מקסים לוי , אימץ הצעה של 
ראש עיריית חולון , משה רום , להעלות בפני שר האוצר , שר הפנים ועדת הכספים 
של הכנסת דרישה להקמת קרן חירום בסך כמה מיליוני ש"ח , כדי לתת לרשויות 
המקומיות סיוע ביניים לכיסוי הוצאות החירום . בין הנפגעים היו גם כמה עשרות 
משפחות עולים חדשים , אך בפורומים המטפלים בשיקום הנפגעים לא השתתפו נציגי 
משרד הקליטה . בני אחת המשפחות , ד"ר טמילה ויקטור סיליצקי , שעלו לפני 
חצי שנה מבאקו וביתם נהרס סיפרו כי שילמו שכר דירה מראש לשנה בהמחאות דחויות . 
הם פנו ל"הארץ " ושאלו אם הם צריכים לכבד את הצקים בזמן שאינם גרים בדירה . 
אין ספק כי אם היה בצוותי השיקום נציג של משרד הקליטה , הוא היה יכול 
לענות על שאלה זו במהירות . יש לציין לשבח את עבודת המערך הפסיכולוגי בעיריות 
תל - אביב ורמת - גן עם המפונים . אבל , ספק אם מערך חזק כזה יעמוד לרשותם 
של יישובים אחרים במקרה שייפול בתחומם טיל , לכן מן הראוי להכין רשימה ארצית 
של אנשי מקצוע בתחום הפסיכולוגיה , חינוך ועבודה סוציאלית , שיצוותו במהירות 
ביישובים הנזקקים . תרומות כספיות נכבדות וציוד איטום הגיעו מאז פרוץ המלחמה 
לרשויות מקומיות בארץ מערים תאומות שלהן בחו"ל , בעיקר מגרמניה . ראשי 
רשויות קבלו כי חויבו לשלם אלפי שקלים מכס תמורת ציוד איטום שהגיע אליהם 
כתרומה . חלק מהציוד , לטענת ראשי רשויות , עדיין תקוע בשל כך במכס . 
כמו - כן , במצב חירום מן הראוי לקבוע נוהל מחייב , שלפיו כל תרומה כספית 
המגיעה תופנה לא לכל רשות בנפרד אלא לקרן חירום כלל ארצית שתעמוד לרשות כלל 
הרשויות על פי הצרכים , וחלוקת הכספים תהיה בפרופורציה על פי מידת הפגיעה 
והוצאות היערכות החירום . כך גם יימנע מצב שרשויות מנצלות את המצב כדי ליהנות 
משני העולמות גם יחד , גם מתרומות מחו"ל וגם מהקצבות מקופת המדינה , כשאין 
לכך הצדקה . היערכות מסודרת ומלאה של הרשויות המקומיות היתה צריכה לכלול 
גם רשימת בעלי מקצועות נדרשים , שאליהם ניתן יהיה לפנות מיד עם נפילת הטילים 
הראשונים כדי שישתלבו בעבודות השיקום . המדובר ברשימות של נגרים , זגגים , 
שרברבים וכדומה . היה גם צורך להכין רשימת תעריפים מרבית , ואז היו נמנעות 
תופעות של ספסרות מחירים כפי שאנו עדים כיום בחלק מהמקומות . קפמאבינגם בעניין 
זה , כחוכמה לאחר מעשה , קבע הצוות הבין - משרדי רשימת תעריפים מקסימלית 
לשיפוצים שתוכר על ידי האוצר . אולם , מתברר , כי עירית תל - אביב אינה 
מכירה בנהלים שקבע הצוות . על פי אותם נהלים , אדם שביתו נפגע ולא יכול 
להתגורר בה , רשאי למלון על חשבון המדינה עד שביתו ישוקם וכן לכלכלה מלאה 
על חשבון הרשות המקומית בשבועיים הראשונים לשהייתו במלון . על פי הוראת 
ראש עירית תל - אביב , שלמה להט , הוחל בגביית תשלום , אמנם סמלי , מהמפונים 
עבור ארוחות הצהריים והערב שלהם בבתי המלון וזאת בתום השבוע הראשון לשהייתם 
במלונות . " זהו אקט חינוכי " , הסביר דובר העירייה . התערבותו של חבר 
הנהלת העירייה , בן - ציון מורדוב , הביאה את ראש העירייה להורות על הפחתת 
התשלום לשקל אחד לארוחה . לאחר התקפת הטילים ברמת - גן , הכינו בזריזות 
בעיריית פתח - תקוה חוברת שימושית של דפי זהב הכוללת שרברבים , גננים , 
חשמלאים וזגגים , כדי לשקם כמעט אלפיים דירות שנפגעו בצורה זו או אחרת 
בעיר . המצב הקיים שבו טרם הוכרז משטר הג"א , הטיל על הרשויות המקומיות 
משימות שאינן ערוכות להן . כך , למשל , בנושא הפינויים . התברר כי לעיריות 
חסרים כלי רכב לפינויים . בעקבות פנייה של יו"ר ועדת הביטחון במרכז השלטון 
המקומי , גיורא לב , לשר הביטחון , הועמדו בכוננות בתוככי ערי גוש דן 
משאיות צבאיות וחיילים שיופעלו לצורך פינוי תושבים ואיסוף חפצים מההריסות . 
מטחי הטילים הראשונים חשפו גם ליקויים בתיאום מערכות החירום השונות הג"א , 
מד"א , מכבי - אש , משטרה והרשויות המקומיות . בתחנת מד"א בתל - אביב 
יש ארבעה קווי טלפון וברמת - גן יש חמישה , ואלה קרסו בעת התקפת הטילים . 
גיורא לב סבור כי מן הראוי שלכל עיר ימונה מפקד עיר שיהיה אחראי לתיאומים 
בין מערכות החירום ולארגון היערכות החירום . למשל , באירועים כאלה יש חשיבות 
מרבית בהפעלת מתנדבים , כמו מתנדבי המשמר האזרחי , כדי לאפשר לכוחות הביטחון 
להתפנות למשימותיהם העיקריות . אבל , מתברר , כי עם מטחי הטילים כמעט 
ונעלמו מתנדבי המשמר האזרחי , מכל מקום אלה כמעט שלא נראו באתרי פגיעת הטילים 
כאשר היה צריך אותם . המחדל הגדול ביותר בתחום היערכות העורף , לפחות בתל - 
אביב , הוא נושא המקלוט , אבל על כך ייחדנו תחקיר מיוחד בשבוע שעבר . קפמאביננפילת 
הטילים בגוש דן הביאה להקמת פורום של מנכ"לי העיריות בגוש דן . פורום כזה 
מן הראוי היה שיוקם עוד קודם לכן ויכין את היערכות העורף . גם מרכז השלטון 
המקומי , באמצעות החברה למשק ולכלכלה שלו , נערכה לאחר מטחי הטילים לפעילות 
בזמן חירום . לחברה למשק ולכלכלה הגיעו בימים האחרונים הזמנות מרשויות מקומיות 
לרכישת ציוד חירום , כמו מכלי מים , משאבות , גנרטורים , ערכות לסינון 
במקלטים , תאורת חירום , אלונקות , תיקי עזרה ראשונה , צופרים ומערכות 
כריזה , חליפות אב"ך , גלילי פוליאטילן , סרטי איטום והדבקה , מכשירי 
קשר , ביפרים , פלאפונים , מזרונים ושמיכות . בחברה למשק ולכלכלה מוקם 
מאגר מידע על קבלנים , אנשי מקצוע ונותני שירותים למיניהם שיועמד לרשות 
הרשויות המקומיות על פי מפתח גיאוגרפי . במקרה של הפיגוע ברמת - גן התברר 
כי לעירייה חסר ריכוז נתונים ממוחשב שיאפשר קבלת נתונים מיידית על בניינים 
שנפגעו , שמות דיירים , בעלות וכיו"ב . תוכנה כזו העמידה עתה עיריית תל - 
אביב לרשות שכנתה , עיריית רמת - גן . דבר חשוב אחד לפחות השיגו טילי הסקאד 
של סדאם חוסיין . הם הצליחו לעשות מה שלא נעשה מספיק במשך שנים שיתוף פעולה 
מבורך בין העיריות בגוש דן . יש לקוות שהלקחים הופקו וכי יוקם מעין אגד 
ערים לנושא היערכות חירום . הטילים העירקאיים הוכיחו כי אינם בוררים בגבולות 
מוניציפליים , וטילים גם יכולים ליפול בתפר שבין שטחי השיפוט של עיריות , 
מה גם שהוכח כי היקף הנזקים מחייב היערכות אזורית ואולי אף חבלית כדי להושיט 
במהירות סיוע מתאים ואף להוזיל עלויות השיקום . בשעת כתיבת שורות אלו לא 
ברור אם טילי סקאד ימשיכו ליפול בשטחנו , אבל גם אם לא יפלו , ההיערכות 
הנעשית עתה בעורף יכולה להבטיח שבמלחמה הבאה , אם חלילה תבוא , היא תהיה 
טובה יותר . 
