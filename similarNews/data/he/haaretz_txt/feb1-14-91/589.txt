בקושי הספיקה ישראל להצטרף אל המלחמה , וכבר צמחו בה ספסרי המלחמה . בעצם , 
המלה " ספסרים " אינה בהכרח המלה המתאימה , שהרי ספסר הוא מאן - דהו 
המטייל בשוליו של החוק , לעתים אפילו עובר עליו , וכך הוא עושה את רווחיו . 
בישראל לא מדובר , ( לרוב ) , בעבריינים . בישראל השלטון הוא גדול הספסרים . 
בחוסר בושה מעורר השתאות הוא מודיע כי לא ישלם את שכרם של אותם עובדים שהוא 
עצמו ריתק אל ביתם בימי - הטילים הראשונים . והשלטון , כדאי לזכור , הוא 
המעביד הגדול ביותר במדינה . לא מעט מיליוני שקלים הוא חוסך באמצעות התרגיל 
החביב הזה . נו , ומרגע שהשלטון עצמו הראה את הכיוון הנכון לספסור מלחמתי , 
מי יתפלא אם גם לא מעט מעסיקים פרטיים ימהרו לעלות על עגלת הספסרות הזאת 
ויודיעו גם הם כי אין בכוונתם לשלם את שכר אותם ימים , או את שכר הימים 
האחרים שבהם נאלץ , ( או עוד ייאלץ ) אחד המפרנסים בכל משפחה להיעדר מעבודתו 
בגלל תורנות - נוכחות במוסד חינוכי , או שהייה בבית עם הצאצאים . כי מרגע 
שהשלטון מספסר , הספסרות היא הנורמה , וכך יש לנהוג . נמצא מי שהציע כי 
יימצאו האזרחים אשר יתבעו את הממשלה על שלא סיפקה לילדיהם את החינוך שהיא 
מחויבת בחוק לספק להם . אך למה לעצור רק בחינוך ? אם ספסור אז עד תום ; 
למה לא לתבוע את הממשלה שתואיל ותחזיר לכל אזרח את החלק היחסי שנגבה ממנו 
במיסים עבור שירותים שלא סופקו באותם ימי ריתוק , ( כמו תחבורה ציבורית , 
שירותים של משרדי ממשלה שונים שלא פעלו , שירותי רשות מקומית שמשרדיהם 
ננעלו , ועוד כהנה וכהנה ) . שלא לדבר על תביעה משפטית להחזר מסים ולשיפוי 
נזקים על צמד הפאשלות הנוראיות ביותר שנחשפו במלחמונת הזאת ; העדר ממאיר 
וקטלני של מקלוט , ומחסור גובל בפשע של מסיכות גז מתאימות . ( וכאשר ישקעו 
ענני האבק של המלחמה , עוד ידובר נכבדות בפרק המביך והמביש הזה ) . אותם 
עובדים שמפעלם הוכרז בצו של משרד העבודה כ"מפעל חיוני " והם גויסו למקומות 
עבודתם , מוגנים על - ידי חוק " שירות עבודה בשעת חירום , 7691 " . החוק 
אמנם קובע כי עליהם להתייצב במקום עבודתם בכל תנאי , אף אם בביתם מצווחים 
שמונה זאטוטים , אך מאידך גיסא הוא קובע , ( סעיף 12 לאותו חוק ) כי 
אסור לפטרם כל עוד הצו בתוקף וגם ששכרם לא ייפגע ( סעיף 32 א לחוק ) , 
אלא יהיה בדיוק כפי שהיה על - פי ההסכמים שנהגו לפני כניסת הצו לתוקפו . 
והנה , דווקא במלחמה הזאת , שבה העורף הוא החזית , שבה ביתו של האדם 
הוא מפעלו החיוני , שבה מתנהל ציד מכוער ומרושע של " עריקים " מן החזית 
הזאת , שבה מוקע כל אדם אשר ההין להתרחק מן הבית שלו דווקא במלחמה הזאת 
חובט השלטון באלה אשר בהוראתו - הוא לא הופיעו למקום עבודתם הלא - חיוני , 
ונשארו בביתם החיוני . ואם החוצפה הזאת תישאר על תלה ללא תגובה הולמת , 
או לחלופין , אם היא תיפתר באמצעות איזו עסקת חבילה חשודה בין ההסתדרות , 
המעסיקים והשלטון , שתחלק את הנטל בין העובדים ( שליש ) , הפועלים ( 
עוד שליש ) , והמועסקים ( שליש שלישי ) , אל יתפלא אז איש אם השלטון 
יבין כי נפתח בפניו פתח מופלא ונוח להמשיך ולחמוס בעזרתו את כספי הציבור ; 
כל אימת שיתחשק לו , הוא יודיע על שעת - חירום , ירתק את האוכלוסייה לביתה 
לאי - אילו ימים , יקצוץ את משכורתם ויאזן את תקציבו . 
