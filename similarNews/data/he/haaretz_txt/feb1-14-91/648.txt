ח"ך מיכה גולדמן יו"ר ועדת הספורט של הכנסת , יניח היום על שולחן הכנסת 
הצעת חוק פרטית אשר תפטור את קבוצות הייצוג של ישראל במפעלי גביע אירופה 
בכדורסל מתשלום מס נסיעות , כפי שקובע חוק היטל על נסיעה לחו"ל . על פי 
ההצעה , אותה מעלה ח"ך גולדמן בעיקבות המאמר הראשי ב"ספורט הארץ " מאתמול , 
יחול הפטור רטרואקטיווית מה - 51 בינואר 1991 . ח"ך גולדמן אמר אתמול , 
כי הוא מעלה את הצעת החוק בתיאום עם מנהל המכס והבלו , מרדכי ברקת , אשר 
אמר כי יתמוך בהצעה . הנפגע העיקרי מהמצב הנוכחי הוא אלוף הכדורסל מכבי תל 
אביב , אשר עד לפרוץ המלחמה במפרץ קיים רק שני משחקים ביד אליהו , נגד 
לימוז אלופת צרפת ומול הנציגה האנגלית קינגסטון . המלחמה כפתה על מכבי תל 
אביב לקיים בחו"ל את כל משחקי הבית הנותרים שלו עד סיום בית הגמר . מאז ה - 
51 בינואר שיחק מכבי תל אביב בסלוניקי , בספליט , בלוורקוזן ובלימוז . 
את המשחקים בספליט ובלוורקוזן היה האלוף הישראלי אמור לקיים באולמו . עד 
סיום משחקי בית הגמר נותרו למכבי עוד שישה משחקים : נגד פזארו , קינגסטון , 
ברצלונה , אריס סלוניקי , פוף - 48 ספליט ובאייר לוורקוזן . משמע , 
עוד שש גיחות לחו"ל המייקרות עד מאוד את העלות הכספית הרובצת על הקבוצה , 
הסובלת עקב איבוד הביתיות מאבדן הכנסות . לדעת ח"ך גולדמן לא יתכן מצב שבו 
קבוצה כמכבי תל אביב , המקיימת את משחקיה הביתיים כביכול באירופה , תיאלץ 
לספוג הוצאה נוספת מלבד ההוצאות הגדולות והבלתי צפויות שנכפו עליה בלאוו 
הכי . הצעת החוק מתייחסת לשתי קבוצות ייצוג נוספות של ישראל , אשר יצאו 
לאירופה אחרי ה - 51 בינואר : הפועל גליל עליון שהופיע בגביע אירופה למחזיקות 
גביע והפועל תל אביב ששיחק בגביע קוראץ . הקבוצה מהגליל שיחקה ב - 92 בינואר 
באתונה עם פאוק סלוניקי וב - 13 בינואר בהוסאקה , ספרד , מול קאי סאראגוסה . 
הפועל תל אביב הופיע ב - 61 בינואר בזאגרב מול פרטיזן המקומית וב - 32 בינואר 
בקאזרטה , נציגת איטליה . כמו מכבי תל אביב , כך גם גליל עליון והפועל 
תל אביב אם כי בהיקף קטן בהרבה נפגעו בהכנסותיהם בגלל שלא יכלו לקיים את 
חלק ממשחקי הבית שלהם בארץ . מגליל עליון נמנע מלארח את סאראגוסה ואת סלוניקי , 
להפועל תל אביב לא התאפשר לקיים את משחק הבית עם פונולה קאזרטה . ח"ך גולדמן 
טוען , כי גם בימים כתיקונם מתלוננים ראשי האגודות של הקבוצות על היטל הנסיעות 
המכביד מאוד על הקבוצות מבחינה כלכלית על אחת כמה וכמה במצב הנוכחי , כאשר 
הקבוצות סובלות מהיעדר הכנסות ממשחקי הבית שלהן . 
