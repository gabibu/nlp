" הפציפיזם הוליך לאושוויץ " : את הטענה החריפה הזאת השמיע לפני כשבע שנים 
מדינאי גרמני בכיר משורות המפלגה השמרנית הנוצרית - דמוקרטית , ודבריו היו 
מכוונים נגד תנועת השלום המערב - גרמנית ומאבקה כנגד ההסלמה במרוץ החימוש 
והצבת טילים גרעיניים אמריקאיים על אדמת גרמניה . אפילו במחנהו של הדובר 
הסתייגו אז מהאמירה הדמגוגית הזאת , שלא זו בלבד שאין לה בסיס היסטורי , 
אלא היא גם מעמידה במשתמע את המשטר הקומוניסטי ואת הדיקטטורה הנאצית והשמדת 
היהודים על מישור אחד , עמדה שמילאה וממלאה תפקיד מפוקפק ביותר בהתמודדות 
עם העבר הנאצי בגרמניה . והנה בא היסטוריון ישראלי חשוב , וברגשת הימים 
האלה שב ונתלה באמירה ההיא ואף עושה אותה נקודת מוצא לביקורת אידיאולוגית 
כוללנית כנגד כל תנועות השלום בעת החדשה , מימי היטלר , דרך שנות השמונים 
ועד מלחמת המפרץ : " לולא הפציפיזם בארצות אירופה הדמוקרטית בימי היטלר , 
לא היה היטלר מגיע למה שהגיע . . . לו הצליחה תנועת השלום יותר , סיכויי 
נפילת המשטרים הקומוניסטיים היו דלים בהרבה . . . אפשר שלולא ההפגנות , 
היה סדאם משתכנע כי המערב אכן נכון למלחמה והיה נוהג אחרת . . . " ( 
משה צימרמן , " בימה " , " הארץ " , 2 . 7 ) . והמסקנה של הכותב מרחיקה 
לכת מאוד : " הפציפיזם הוא קטלני . . . הוא מאריך את השורות השלוות 
בבתי - הקברות " . אבל כיצד אפשר לגזור גזירה שווה בין כל העימותים האלה השונים 
כל - כך זה מזה , הן מצד נסיבותיהם ההיסטוריות - הפוליטיות והן מצד איכותם 
המוסרית : מלחמתן של בעלות - הברית בגרמניה הנאצית , המלחמה הקרה בין הגוש 
המערבי לגוש המזרחי , ומלחמת הקואליציה הנוכחית בהנהגת ארה"ב נגד עיראק 
לגזור ביניהן גזירה שווה ולהחיל על כולם את הניגוד הפשטני : הטוב נגד 
הרע , ואגב כך להציג את כל תנועות השלום , כאז כן עתה , בדמות הפתי המזיק , 
שעוד פסע יהיה הוא האשם העיקרי בכל הקטל ? בוודאי , אפשר לבקר את תנועות 
השלום במערב על שמחאותיהן היו מכוונות תמיד בעיקר נגד המדיניות של ארצותיהן 
או נגד הארצות הקשורות עמן בברית , ובתוך כך הן התעלמו מפשעי הגוש המזרחי 
בהונגריה , בצכוסלובקיה , באפגניסטן וכו . אפשר לטעון שהיתה כאן מידה 
הגונה של צביעות . אפשר גם להבין את מרירותם של רבים בישראל , כיום , 
על תנועות השלום באירופה שאיחרו להפנות את חצי מחאתן גם נגד התוקפנות העיראקית 
והתקפות הטילים המתועבות על מרכזי אוכלוסייה בישראל . אפשר גם להבין את 
מרירותם של רבים בישראל , כיום , על תנועות השלום באירופה שאיחרו להפנות 
את חצי מחאתן גם נגד התוקפנות העיראקית והתקפות הטילים המתועבות על מרכזי 
אוכלוסייה בישראל . אבל אפשר לבוא עמו חשבון גם בלא לאבד בצורה מצערת כזאת 
את אמות - המידה , כדרך שעושים רבים כל - כך בסערת הרגשות של הימים הרעים 
האלה . קפמאלידהצגת הפציפיזם כאחראי לאושוויץ , ולהבדיל : כמחזקם הפוטנציאלי 
של המשטרים הקומוניסטיים , או כאחראי למותם של רבים במלחמה הנוכחית , אינה 
אלא היסחפות אחר רגשות במחיר עיוות לא הוגן של עובדות ושל עמדות ומאבקים 
פוליטיים . דווקא בימי מלחמה , שממילא אינם מצטיינים בראייה מפוכחת במיוחד , 
ראוי להישמר מהכללות פשטניות מהסוג הזה , שרבים , ולאו דווקא טובים , 
ייאחזו בהן בחדווה וישתמשו בהן כדי לדחוק לשוליים ואף לנדות כליל קבוצות 
פוליטיות שלמות , גם כאן בארץ , ועקרונות יסוד , שבשום פנים לא איבדו 
את תוקפם חרף כל התהפוכות של העת האחרונה . האם באמת כל השאלות שמעוררות 
תנועות השלום כיום הן שאלות מופרכות עד כדי כך שיש להציג את חבריהן כמעט 
כנציגי השטן עלי אדמות ? הלא המלחמה הזאת נגד עיראק לא פרצה כשעיראק המיתה 
בגזים אלפי כורדים ולא כשהפציצה במאות טילים את ערי איראן אז דווקא חיזקו 
אותה מלאכי הדמוקרטיה של המערב . המלחמה נגד עיראק , שעכשיו גוזרים גזירה 
שווה בינה ובין המלחמה נגד היטלר , פרצה כשכבשה עיראק לאו דווקא את צכוסלובקיה 
של המזרח - התיכון ; ובקואליציה נגד עיראק שותפות ארצות כמרוקו , סעודיה 
וסוריה , ששיטות הדיכוי והעינויים הנהוגות בהן יכולות בהחלט להתחרות באלו 
של עיראק . מותר לעמוד רגע ולשאול אם לא היה ראוי ואפשרי לעשות עוד מאמצים 
לעצור את מכונת המלחמה האדירה הזאת , שעדיין איננו יודעים די על ממדי ההרס 
והנזק האקולוגי שלה כדי להיות בטוחים שהפסדה ייצא בשכרה . אלו שאלות , 
שאנשים שהמלחמה היא בעיניהם כלי מסוכן מאוד לפתרון בעיות בוודאי כך בימינו 
שאי אפשר לבטלן במחי הטענה הפזיזה ש"הפציפיזם נכשל ברגע תחילתה של מלחמה , 
או כאשר הוא נחלת מחנה אחד בלבד " . כשמשבשים את עובדות העבר לצורך פסילתו 
המוחלטת של בן - הפלוגתה , שוב אין המידות נשמרות כלל : האם גם את בריה"ם 
של שנות השמונים יש לשים בשק אחד עם היטלר ועם סדאם , כשם שמשתמע מביקורתו 
של צימרמן על פעילותן של תנועת השלום בשנים ההן ? די בעוולות האמיתיות של 
המשטר הסובייטי , גם אם אין מוסיפים להן עוולות מדומות . בשנות השמונים 
לא מילאה בריה"ם במלחמה הקרה את התפקיד שממלאת כיום עיראק , ולא שנאה עיוורת 
לאמריקאים היא שהוציאה אז המונים לרחובות להפגין נגד מדיניות החימוש של ארה"ב . 
ההפגנות היו מכוונות נגד ארה"ב ולא נגד שני הצדדים , מפני שעובדה בדוקה 
היא שבמרוץ האימתני הזה הובילה ארה"ב . היא שפיתחה ראשונה את כלי - הנשק 
המשוכללים והקטלניים ביותר , למן הפצצות האטומיות הראשונות והשימוש בהן , 
ועד לטילים האטומיים לטווחים שונים ומשונים . ובשנות השמונים הנהיג את 
ארה"ב רונלד רייגן , שעוד הגדיל לעשות והכריז ברוח תוקפנית ללא תקדים מלחמת - 
צלב למען הפצת הערכים המערביים ונגד " ממלכת הרשע " , באלו המלים , ונאט"ו 
פיתחה אז את התיאוריה של מלחמת - מנע , ובזה נתנה הכשר לפתיחה במלחמה . 
ברירות אחרות לא נשקלו אז ברצינות , אף - על - פי שהן לא היו מצוצות מאצבעותיהם 
של פתיים פציפיסטים דווקא . גם מומחים ואנשי - צבא גרסו שאפשר לפתח דפוסי 
הגנה אחרים , ובד בבד לעלות על דרך מדינית של הפשרה ושל צמצום החימוש ללא 
כל סכנות ביטחוניות , זה היה הרקע למאבקיה של תנועת השלום בשנים ההן . 
מחאתה של תנועת השלום הגרמנית בעת ההיא היתה חריפה במיוחד , לאו דווקא בגלל 
איזה פציפיזם אווילי , אלא משום שרוב כלי - המשחית התרכזו על אדמת גרמניה , 
והתברר אז בוודאות שבתוכניות האסטרטגיות של ארה"ב נועדו שתי הגרמניות להיות 
מוקד המלחמה , לאמור : להיכחד . קפמאלידלמשה צימרמן חורה במיוחד האנטי - 
אמריקניות של תנועת השלום הגרמנית . אם הדברים אמורים בימים האלה , מילא . 
אפשר להבין ללב הכותב . אבל קשה לקבל את החירות שנוטל לו ההיסטוריון כדי 
לסתום כביכול כל פרצה בתזה שלו , לשוב ולצייר גם כאן תמונה מטעה של העבר : 
להתעלם מהתפקיד האמיתי שמילאו האמריקאים ב"גרמניה החדשה " , להציגם כמי 
שכל מעייניהם שם למחרת המלחמה היו נתונים ל"חינוכה של גרמניה מחדש נגד שאיפות 
מלחמה " , והנה קם הגולם כפוי - הטובה על יוצרו ובאיוולתו מפנה את החינוך 
הטובשקיבל , לא נגד האויב , אלא נגד המחנך דווקא . והרי מי כהיסטוריון , 
שכה מיטיב להכיר את ההיסטוריה החדשה של גרמניה כמשה צימרמן , יודע שארה"ב , 
מיד עם תום המלחמה , נאמנה לאינטרסים שלה , הכשירה את גרמניה לשמש ראש 
חץ במלחמה הקרה נגד הגוש המזרחי מבחינה כלכלית ומבחינה פוליטית . ולצורך 
זה לא נרתעו האמריקאים מלהשתמש בשירותיהם של פושעים נאצים לשעבר , שהיו 
מוכנים בכל מאודם להתגייס למלחמה בקומוניזם , ומלהעלים את עקבותיהם בשעת 
הצורך ( ראה פרשת בארבי ) . בחסות החינוך הפציפיסטי , כביכול , שחינכו 
האמריקאים את הגרמנים יכלו נאצים רבים לכהן באין מפריע במשרות פוליטיות וציבוריות 
בכירות , ואילי תעשייה שתרמו תרומה נכבדה להצלחת מנגנון הפשע הנאצי ( למשל : 
קרוף , א . ג . פארבן ) שיגשגו במהרה בעידודם הישיר של האמריקאים : 
אולי גם זה הרקע לספקנות - מה כלפי הדוד הטוב מאמריקה בקרב חוגים פוליטיים 
מסוימים בגרמניה , בצד ספקנות גדולה שבעתיים כלפי המדינה הגרמנית עצמה . 
ועם זאת , רשימת התגובה הזאת אינה נכתבת מתוך רצון לטהר את תנועות השלום 
המערביות בכלל , ואת תנועת השלום הגרמנית בפרט , מהטעויות שלהן בעבר ומן 
הטעויות שהן נכשלות בהן היום ולא תמיד בתום לב . היא נכתבת מתוך צער על 
כך שהעטים והפיות , גם של אנשי רוח מן המעלה הראשונה , מזדרזים כל - כך 
בימים אלה להעמיד לשירותה של המלחמה הנוכחית תמונת עולם מוסרית שלמה ופשטנית , 
ונפתים אגב כך גם לעוות עובדות וגם לפרוץ סכרים שבעתיד ודאי ירצו לשוב ולהיאבק 
למענם , ואז אולי ימצאו שזרעו רוח ואת הסופה נקצור כולנו . 
