בודפשט ( מיוחד ל"הארץ " ) שר הפנים הסובייטי , בוריס פוגו , הצהיר כי 
נוכח הרגיעה שחלה במצב , פונו כל יחידות הצנחנים ושני שלישים מכוחות משרד 
הפנים מכל האזור הבאלטי , כפי שהבטיח גם נשיא בריה"ם מיכאיל גורבצוב באיגרת 
ששלח בשבוע שעבר לנשיא בוש . בראיון לעיתון השמרני " ראבוצאיה טריבונה " , 
אמר פוגו כי את הצנחנים החליפו יחידות צבא , המוצבות זה עשרות שנים במדינות 
הבאלטיות . עתה מתחילה לשרור רגיעה במדינות הבאלטיות . בריגה החלו לפרק 
את המחסומים שהוקמו בשבועות שעברו סביב בנייני ציבור , כדי להגן עליהם מפני 
התקפת הצנחנים . " ועדת ההצלה הלאומית " הלאטווית ( הפרו - מוסקבאית ) 
הודיעה , כי היא " משעה " את החלטתה הקודמת " ליטול לידיה את תפקידי 
הניהול של המוסדות הממלכתיים " בלאטוויה . גם בליטא עבר מרכז הכובד של האירועים 
לתחום הפוליטי , והוויכוח מתמקד בעניין משאל העם על עצמאות ליטא , האמור 
להיערך ב7 בפברואר . כדי ליטול ממנו את עוקץ הרשמיות , הוא מכונה " סקר 
כללי של דעת הקהל " . אנשי " ועדת ההצלה " מביעים התנגדות לנוסח השאלה שתוצג 
לאזרחים על פי החלטת נשיאות הפרלמנט הליטאי : " האם אתה בעד ליטא חופשית 
ודמוקרטית ? אחד מאנשי " ועדת ההצלה " הסביר בטלוויזיה הסובייטית , כי 
אין אדם בר - דעת , שלא ישיב בהן על השאלה בניסוח זה , אולם השאלה האמיתית 
היא הישארותה של ליטא במסגרת הפדרציה הסובייטית או פרישתה ממנה . קפידבינמוסקווה 
( ע"ר ) . שר החוץ הסובייטי , אלכסנדר בסמרטניך , אמר בראיון לעיתון 
" פראוודה " אתמול , כי ארצות המערב אינן מבינות את מהותו של המשבר בארצות 
הבאלטיות , ותגובתן רגשית מדי . לדבריו , מנהיגים מסוימים תורמים להחמרת 
המצב בליטא , לאטוויה ואסטוניה לטובתם האישית . הוא הזהיר , כי הדבר עלול 
להביא לתוצאות בלתי צפויות . " כמובן שכל קשיינו גורמים לתגובה בין - לאומית . 
למשל , ראה את הארצות הבאלטיות . קל במקרה זה להיקלע לתגובה רגשית וזה 
בדיוק מה שקורה במערב " , אמר בסמטרניך . לדבריו , איש לא אומר כי העצמאות 
בלתי אפשרית , לכן על המערב להיות קשוב וזהיר יותר בהערכותיו . 
