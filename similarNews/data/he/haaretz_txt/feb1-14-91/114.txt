הנימוקים שנמסרו בגין מעצרו המנהלי של סרי נוסייבה מעוררים גיחוך נוכח העובדה 
שבאותו ערב ממש שבו נעצר , פירסמה הטלוויזיה הישראלית ציון מדויק של מקום 
נפילת הטיל על הקו הירוק . ההסבר כאילו נזקקים העיראקים לשירותיו של נוסייבה 
בזמן שהתקשורת הישראלית מוסרת יום - יום דיווחים מדויקים בזמן אמת , מצביע 
על כך שאין כאן אלא שאיפת נקמה ועשיית חשבונות . אם יש בידי מערכת הביטחון 
חומר רציני יותר , יש להביא את נוסייבה לדין . אם לא , שימצאו תירוצים 
חכמים יותר . חיפהקפמאביגברצוני להעיר על מאמרו של מיכאל הנדלזלץ , " קונים 
על פי העטיפה " ( " הארץ " , 1 . 92 ) . עם כל ההערכה לשיטה של רכישת 
ספרים שנוקטת רשת באנגליה , הרי גורלו של ספר בישראל אינו נקבע על - פי 
העטיפה . בסופו של דבר , חדירתו של ספר לתודעת הציבור ואורך חייו נקבעים 
בראש ובראשונה על - פי תוכנו , שאחראים לו הכותבים והעורכים . העיצוב ואיכות 
ההפקה אינם גורמים מבוטלים , אך בשום אופן אינם הגורמים המכריעים . מניסיונה 
של הוצאת עם עובד למדנו כי ספרים שראו אור לפני עשרות שנים חוזרים ונמכרים 
מדי שנה בכמויות גדולות בהרבה מאלו המדורגות על - ידי " הוועדה " של סמית 
בדרגות 9 , 8 , 7 . המסקנה : מו"ל המוציא לאור ספרים " טובים " יקלע 
לרוב לטעמו של ציבור רחב , ויש לו סיכוי למכור עותקים רבים ובמשך שנים רבות . 
גם ספרים " גרועים " עשויים לזכות בנתח שוק ראשוני , אך בשום אופן לא 
יזכו למכירות רצופות לאורך זמן . ועוד שתי הערות לאותו מאמר . האחת , שיטת 
המכירה מהמו"לים לרשתות וחנויות בישראל מבוססת על קונסיגנציה . מכאן , 
רמת הסיכון של הרשת נמוכה והזמנת מספר עותקים של ספר חדש אינה מכרעת . לדעתי , 
אין לנו מה ללמוד מרשת סמית בקטע זה . רשת סטימצקי ואחרים עושים זאת במקצועיות 
רבה , ועל כך יעידו הכמויות המזעריות של ההחזרות . ההערה השנייה : " עם 
עובד " , " הספריה לעם " וסדרת ספרי העיון " אופקים " מביאים לידיעת 
הציבור והמשווקים את רשימת הספרים ותוכנם שנה מראש . כמו כן , אנו נוהגים 
לפרסם הודעה חודשית לעיתונות , המפרטת את כל הספרים שעומדים לראות אור בחודש 
הקרוב . השנה רכשה רשת סטימצקי מראש 02 אלף ספרים מ"הספריה לעם " . גם 
" ספרי " והחנויות המובחרות בכל רחבי הארץ עשו כך על - פי כושר השיווק 
הצפוי שלהן . לסיכום , כדאי ללמוד מאחרים , בתנאי שמתאימים את השיטות 
לזירת הפעולה . מנהל הוצאת עם עובדתל אביבקפמאביגנדהמתי לשמוע את אמירתו 
של אחד הכתבים ( בגל המשותף של קול ישראל וגלי צה"ל ) בדיווח על נאומו 
של הנשיא בוש " על מצב האומה " , בשעות הבוקר המוקדמות של יום ד , 1 . 
03 , שהתייחסה להופעתה החיצונית של הגברת שוורצקופף , אישתו של גנרל שוורצקופף . 
כתב זה טרח ליידע את המאזינים כי גב שוורצקופף " דומה במבנה גופה לבעלה , 
להוציא כמובן הקרחת " . גם מבלי לאמץ גישה פמיניסטית מתונה או קיצונית יותר , 
אין ספק שקטע מיותר זה בדיווח מעיד על שחצנות בוטה והעדר ביקורת עצמית ומקצועית . 
אמירה כמו זו יש בה פגיעה ועלבון לא רק בנשוא הדיווח , הגב שוורצקופף , 
אלא גם במאזינים , המוצאים עצמם חשופים לחוש ההומור המתנשא והקלוקל של 
אותו כתב . פתח תקוהקפמאביג " אני מודה לאלוהים שאני פה , שאתם פה , שאנחנו 
פה " . העולה האלמוני שאמר את המלים האלו ביומן חדשות בשעה 00 : 1 ברדיו 
( 1 . 02 ) בוודאי לא הרגיש שהוא חוזר על המלים של שיר הפרטיזנים היהודים 
" וורזנן דו " , אנחנו פה . אותן המלים וההבדל התהומי בין הנסיבות שבהן 
נזרקו להיסטוריה על אותו העם היהודי מהדהדות בלבנו . שיר הפרטיזנים של 
ליטא ופולין , אותם שרידי קהילות שעוד הצליחו להימלט ליערות וללחום , נולד 
באווירה של ייאוש וחוסר אונים . השווה את " אנחנו פה " של הפרטיזנים עם 
" אנחנו פה " של העולה החדש שהגיע למדינת היהודים בינואר 19 , והנה לך 
כל סוד קיומנו כאן . למרות איומו של שליט עיראק , ואחרי התקפות הטילים 
על אזרחי ישראל , העולה הזה , וכל האלפים של העולים שממשיכים להגיע אלינו 
כל יום , מרגישים בטוחים ומוגנים , מוכנים יחד אתנו " לעבור גם את זה " . 
הרגשת השייכות הזאת דווקא מתחזקת בשעות החירום , כאשר אנשים מנובוסיבירסק 
ומאדיס אבבה יושבים עם משפחותיהם , כל אחד בנפרד , בחדר האטום והמסיכות 
המשונות על פניהם . עם כולנו הם נהנים מגלי אהדה ודאגה אבהית שמדינת ישראל 
מקרינה עלינו באמצעות שידורי הרדיו . לא רק ברוסיה של סטאלין , אלא גם 
באנגליה הדמוקרטית והמאורגנת היטב כדי לטפל ב"הומפרונט " שלה במלחמת עולם 
השנייה , לא קיבלו תושביה היושבים במקלטים ציבוריים או בדירותיהם כמויות 
אדירות כאלה של מידע , עידוד והדרכה . יש משהו מרגש מאוד ויהודי מאוד ביחס 
החם הזה , שהוא מעל ומעבר לחובה ולאחריות של המדינה להגן על חיי אזרחיה . 
לדעתי , היחס המיוחד הזה נובע מעוצמת הזיכרון הקולקטיווי הטבוע עמוק גם 
בלבותיהם של הצברים והישראלים שלא התנסו באותה עוינות ואדישות של הסביבה 
הגויית . קרית חיימקפמאביגהידיעה מאת עטאללה מנצור שהתיימרה לתמצת את עמדת 
העיתונות הערבית בישראל בנושא המלחמה במפרץ ( " הארץ " , 1 . 72 ) עיוותה 
את העמדה של העיתון " אל - סינארה " . אנחנו לא עיתון פרו - עיראקי , ואין 
מקום להבין זאת גם מהגיליון האחרון , נשוא הידיעה בענייננו . כהרגלנו , 
אנחנו מביאים ידיעות אובייקטיוויות לחלוטין ומגוון דעות שונות , גם של 
יהודים וגם של ערבים . אגב , העיתון אינו מפרסם מאמרי מערכת , ואילו אני 
אישית פירסמתי מאמרים ביקורתיים ביותר נגד הפלישה לכוויית , נגד עמדות של 
ערבים ובוודאי נגד המלחמה וגם ההתערבות האמריקאית . לגבי סליבא חמיס , אין 
להבין בשום פנים ואופן ממה שכתב כאילו הוא מבקר חברי כנסת ערבים שהביעו את 
דעתם בזכות תגובה ישראלית . עיון במאמר מראה שסליבא מבקר באופן עקרוני את 
העמדה הצבועה והמשתנה לעתים תכופות של כמה חברי - כנסת . הוא אינו מזכיר 
בכלל את הצהרתם הנ"ל . להיפך , הוא מזכיר את תמיכתם בעמדת צרפת לאחר ששינו 
את דעתם לא פעם לפני כן . 
