בתום דיון סוער , קולני ונרגש , בו הטיחו נציגי האופוזיציה ביקורת חריפה 
נגד החלטת הממשלה לצרף אליה את ראש תנועת מולדת , ח"ך רחבעם זאבי , אישרה 
אמש הכנסת ברוב של 16 נציגי הקואליציה מול 45 נציגי האופוזיציה ובנימין בגין 
מהליכוד , את צירופו לממשלה כשר בלי תיק . השרים אהוד אולמרט ודוד לוי , 
שהצביעו בממשלה נגד צירופו של זאבי , הצביעו אמש ברגליהם ונעדרו מהצבעה . 
גם אריה גמליאל ( שס ) נעדר מהצבעה , במחאה על חקירת המשטרה בפרשת השר 
אריה דרעי . מיד אחרי ההצבעה קמו תמר גוזנסקי ומוחמד נפאע ( חד"ש ) על 
רגליהם כשבידיהם טלאי צהוב , כדי להביע את מחאתם על צירופו של זאבי לממשלה . 
היו"ר דב שילנסקי , ניצול השואה , היה נרגש מההשוואה בין סמל השואה לבין 
מינויו של חסיד הטרנספר לשר . הוא נזף בהם והורה להם לצאת מהאולם : " אתם 
לא תחללו את זכר השואה כאן . תתביישו לכם " . את הדיון , שנמשך כשלוש שעות , 
פתח ראש הממשלה יצחק שמיר , שהדגיש כי אין בצירופו של זאבי כדי לשנות את 
קווי היסוד של הממשלה , ואין בו משום הסכמה לרעיון הטרנספר , שהממשלה מתנגדת 
לו מכל וכל ואין להעלות על הדעת שתדון בהצעות מעין אלה . באולם שררה דריכות 
לקראת ההצבעה , הגם שמלכתחילה ברור היה שמובטח רוב לקואליציה לאישור מינויו 
של זאבי . אבל היתה סקרנות כיצד יצביעו השרים אולמרט , לוי וארנס , והאם 
ירים בגין , שהתבטא בחריפות נגד המינוי , את ידו יחד עם האופוזיציה . מרבית 
הח"כים ישבו במקומותיהם , אולם ליד שולחן הממשלה בלטו בהעדרם השרים אולמרט 
ולוי , שהצביעו בממשלה נגד צירוף זאבי , והשרים משה ארנס ויצחק מודעי , 
שנמנעו מהצבעה בממשלה . עוד בטרם החל שמיר בדבריו , כבר ליוו אותו קריאות 
ביניים של מוחמד נפאע ( חד"ש ) ומוחמד מיעארי ( מתקדמת ) . את היציע 
גדשו צוותי טלוויזיה רבים מכל רחבי העולם ומאות אורחים , בהם רעייתו של 
ח"ך זאבי , תמר , ובנו פלמ"ח . קפידבינראשון הדוברים , עזר וייצמן ( 
מערך ) , פנה אל זאבי : " שים לב לאיזו ממשלה אתה מצטרף . אתה הצלחת 
להרוס את הקונסנסוס שהיה קיים מאז החלה המלחמה במפרץ . עד אתמול היה קונסנסוס 
בבית הזה כיצד להופיע בפני העולם בגישתנו לנושא . אתה , בגלל דעותיך , 
בגלל הקו שלך והצטרפותך לממשלה הפרת את הקונסנסוס . אתה מתאים לממשלה הזו 
והממשלה מתאימה לך . המקסימום שאני מאחל לך , זה שתצליח לעשות טרנספר של 
יו"ר ועדת הכספים " . וייצמן הקדיש חלק ניכר מדבריו לביקורת על האיפוק שהפגינה 
הממשלה כלפי עיראק . " זהו וטו אמריקאי למערכת הביטחון הישראלית להגן 
על עצמה . זהו וטו , פעם ראשונה בהיסטוריה במלחמות ישראל והעולם הערבי . 
אינני מתכוון לצאת למלחמה רבתי נגד עיראק , אני מתכוון שראש הממשלה היה 
צריך בשלב מסויים להנחות את כוחות הביטחון להגיש תוכנית , כיצד להגן על 
המדינה ועל אזרחיה מפני התקפות הטילים מעיראק " . עובדיה עלי ( ליכוד ) 
אמר שהליכוד דוחה בשתי ידיו את רעיון הטרנספר , אולם הרחבת בסיס הקואליציה 
הוא הכרח בל יגונה כדי שלא תהיה נתונה לחסדי אלה המצדדים ברעיון טרנספר 
היהודים מארץ ישראל . חיים אורון ( מפ"ם ) אמר שגנדי הוא לא תפוח רקוב 
שיזהם את הממשלה , אלא הוא התולעת עצמה . לדבריו , גנדי הוא לא הטרנספריסט 
היחיד בממשלה , אך הוא הופך את הטרנספר ללגיטימי בעיני העם . יואש צידון 
( צומת ) הדגיש כי אינו מאמין ברעיון הטרנספר , משום שאינו מציאותי . 
עם זאת ציין כי הוא מסתייג מעשיית הון פוליטי בדה - לגיטימציה צעקנית של 
התומכים ב"אוטופיה " זו , בעיקר כשהדה - ליגיטימציה מנוהלת בידי אלה שהיו 
מוכנים להישען בממשלתם על תומכי אש"ף וסדאם חוסיין בכנסת . אמנון רובינשטיין 
( שינוי ) פנה לאלה בקואליציה המתנגדים לצירופו של זאבי ודיברו על הכתם 
והזיהום המידבק , להתייצב ולהצביע על פי השקפתם ולמלא את חובתם להתפטר מהממשלה . 
" זו לא בושה , זה כבוד . אם אין משמעות למצפון האישי ולמוסר , גם אין 
משמעות לישיבה פה " . גרשון שפט ( התחיה ) תקף בחריפות את השמאל . " אחרי 
שנאלצו שבועות לחבק את הממשלה , חיפשו הזדמנות להשתלח בה בשמחה אופוזיציונית 
אמיתית וכבר שכחנו שגם המערך ניהל בזמנו מו"ם קואליציוני עם מולדת באותה 
נשימה תומכי אש"ף בכנסת . עבד אל - והאב דראושה ( דמוקרטית ערבית ) ציין 
שהממשלה בבקשתה לצרף את זאבי לשורותיה נוהגת כנפקנית , מחבקת אותו , שוכבת 
אתו ומצרפת אותו לשורותיה , אך מצד שני משלמת מס שפתיים לדעת הקהל בישראל 
ובעולם כשהם מביעים את התנגדותם לטרנספר . מוחמד מיעארי ( מתקדמת ) אמר 
שצירופו של הטרנספריסט הידוע לממשלת שמיר - שרון - ארנס , סרבנית השלום , 
המשא ומתן והוועידה הבין - לאומית , מעניק לגיטימציה ואף יותר מזה לרעיון 
הטרנספר וגירוש הפלשתינאים ממולדתם . קפידבינלאחר ההצבעה על צירופו של זאבי 
לממשלה , הובאה לאישור הכנסת ביוזמתו של בנימין בגין ( ליכוד ) ההצעה 
להקמת מועצה לביטחון לאומי , כתיקון לחוק יסוד : הממשלה . בגין , שזכה 
לשבחים רבים על הצבעתו האמיצה נגד הקואליציה , לא יכול היה שלא להקדיש את 
ראשית דבריו לפרשת זאבי . הוא ציטט קטע ממאמרו של זאב זבוטינסקי " על קיר 
הברזל " , בו נאמר בין השאר : " לא ייתכן לדחוק את הערבים מארץ - ישראל . 
תמיד יישארו שם שני עמים . גאוותי על כך שאני נמנה עם אותה קבוצה של מתן 
זכויות לאומיות לכל בני הלאומים באותה מדינה . לעולם לא ננסה לדחוק מישהו 
מארצנו " . בגין הדגיש כי הוא גאה להימנות על הרואים עצמם כנכדיו הרוחניים 
והמדיניים של זבוטינסקי , אך איש משרי הליכוד , למעט השר מרידור , לא 
שמע את דבריו . כולם מיהרו אל המזנון , טופחים על שכמו של זאבי ולוחצים 
את ידיו בחום . בתום דברי בגין אישרה הכנסת בקריאה שנייה ושלישית , ללא 
מתנגדים , את החוק המחייב את הממשלה להקים עם כינונה ועדת שרים לביטחון 
לאומי , ולהקים צוות מקצועי לייעוץ בנושאי ביטחון לאומי , שיפעל לצד ראש 
הממשלה . זה יוכל להטיל על הצוות משימות נוספות . ח"כים רבים ניגשו בתום 
ההצבעה ללחוץ את ידו של בגין . אין ספק שאתמול היה יומו הגדול בכנסת . קפידבינראש 
עיריית תל - אביב , שלמה להט , ביקש מהיועץ המשפטי של העירייה , דוד טלמור , 
להכין חוות דעת משפטית שתקבע האם זאבי יכול להמשיך בתפקידו כמנהל מוזיאון 
ארץ - ישראל ברמת אביב אחרי שמונה כשר בממשלה . אם חוות הדעת תקבע שאין 
זאבי יכול להמשיך בתפקידו , יורה להט למנות מנהל חדש למוזיאון . חבר הנהלת 
העירייה , יצחק ארצי , שהיה בעבר חבר דירקטוריון המוזיאון , פנה אתמול 
ללהט ודרש למנות לאלתר מנהל אחר במקומו של זאבי , כדי " לאפשר לו להתמסר 
לתפקידו החדש " . 
