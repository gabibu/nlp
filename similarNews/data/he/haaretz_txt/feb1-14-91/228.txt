הצעת חוק פרטית הממליצה להעניק חנינה למפקדים וחיילים שנתנו או ביצעו פקודה 
בלתי חוקית בשלושת החודשים הראשונים של האינתיפאדה בשטחים , מעוררת חילוקי 
דעות חריפים בסיעת הליכוד . הצעת החוק שיזמו הח"כים ראובן ריבלין ( ליכוד ) 
וחנן פורת ( מפד"ל ) קובעת שהחוק לא יחול על קצינים וחיילים שהורו לבצע 
או ביצעו מעשי התעללות לשמה . על הצעת החוק חתומים 25 ח"כים מכל סיעות הימין 
השותפות בקואליציה , וביניהם 31 שרים ( בין השאר שרון , אולמרט , קצב , 
פנחסי ואחרים ) . לעומת זאת שר המשפטים דן מרידור מתנגד בחריפות רבה לאישורו 
של החוק . גם שר הביטחון משה ארנס מסתייג מן ההצעה וכן יו"ר ועדת החוץ והביטחון 
ח"ך אליהו בן - אלישר , יו"ר ועדת החוקה חוק ומשפט אוריאל לין וח"ך בני 
בגין . גורמים בליכוד התומכים בחוק , אמרו אמש כי כמה ח"כים מהמערך הודיעו , 
כי הם מצדדים בהצעת החוק ביניהם שר החקלאות לשעבר אברהם כץ עוז . הנהלת 
הקואליציה עומדת לדון היום בנושא הצעת החוק ( שהונחה על שולחן הכנסת לפני 
05 יום ) ובדיון צפוי ויכוח חריף בין התומכים והשוללים את ההצעה . סיעת 
הליכוד בכנסת קיימה כמה דיונים בנושא זה , אולם עדיין לא גיבשה את עמדתה , 
לאור המחלוקת שהתגלעה בין חברי הסיעה . 
