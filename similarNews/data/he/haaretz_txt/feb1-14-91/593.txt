שעה ששגריר ישראל בוואשינגטון דן עם ראש המטה של הבית הלבן על הגדלת הסיוע 
הכספי של ארה"ב לישראל , נודעת חשיבות סגולית לדעותיו של דייוויד אובי , 
חבר ועדת ההקצבות של בית הנבחרות ויושב ראש של ועדת המשנה , המטפלת במיוחד 
בתחום הסיוע למדינות זרות . סיוע החוץ כלומר הפרשת חלק מסוים מסך הכספים 
שהממשל האמריקאי מקבל מציבור משלמי מיסים לטובת מדינות זרות הפך ממעשה חד - 
פעמי שהחל בתוכנית מרשל , לנתון קבע בכל תקציב - הוצאות שנתי של ארה"ב . 
הרפובליקאים , אשר ברובם נטו לטפח את עקרון ההתבדלות של ארה"ב , אימצו 
את תפיסת הדמוקרטים , ועל כן ההבדל ההיסטורי בין שתי המפלגות טושטש בנושא 
זה כמעט לגמרי . עם זאת , לא נדמו קולות בציבוריות האמריקאית המבטאים מדי 
פעם הסתייגות מעצם התפיסה שעל מנת לשרת את האינטרסים שלה , חייבת ארה"ב 
להגיש סיוע כספי למדינות זרות . חברי הקונגרס , על שני בתיו , ראו את 
עצמם נאלצים , תכופות , להגן בפני בוחריהם על הפרק ששמו " סיוע חוץ " 
בתקציב ההוצאות של ארה"ב ; קשה לומר כי פרק זה נהנה דווקא מפופולריות . 
ובכל זאת תומך הקונגרס בקונצפציה זו , ומקציב מדי שנה מיליארדי דולרים למדינות 
חוץ שארה"ב מעוניינת בחיזוקן הכלכלי והביטחוניעל רקע זה יש להבין את הדברים 
שהשמיע לא מכבר דיוויד אובי בהרצאה בוואשינגטון ; תקציב הסיוע , אמר , 
צריך להינתן רק אם המדינה המקבלת אותו משנה את דרכה בדרך העולה בקנה אחד 
עם מדיניות החוץ של ארה"ב והאינטרסים שלה . מאחר שרוב הסיוע מוקצב זה שנים 
אחדות לישראל , מצרים ומדינות אחרות באזורינו , גיבש אובי דעה המתנגדת 
לאו דווקא לעצם הסיוע , אלא להגדלתו עתה אם המדינות המקבלות לא יתאימו 
את מדיניותן לזו של ארה"ב . ארה"ב אינה צריכה להסכים להגדלת הסיוע , " עד 
שהדולרים האלה יינתנו בהקשר של הערכה מחודשת , ובאופן גורף , של מדיניות 
בסיסית . . . כל הצדדים לסכסוך במזרח התיכון ניהלו עד כה מדיניות חוץ 
מוטעית , ועליהן לשנות את מדיניותן " . דברי ביקורת אלה של דייויד אובי , 
שהעידו על קוצר רוח ונשמעים כמעט כהתפרצות , הופנו נגד שני הצדדים במזרח 
התיכון בעת ובעונה אחת . לערבים הוא אמר כי עליהם להכיר בישראל ובצורכיה 
הביטחוניים ; על מדינות ערב לשבת לשולחן הדיונים עם ישראל . את המלצתו 
לעולם הערבי שיפסיק להתנער מחלקו באחריות לטיפול בבעיה הפלשתינית אפשר 
לפרש כקריאה למדינות ערב להרים תרומה לפתרונה של בעיית הפליטים שהושארו במחנות , 
וסוכנות הסעד והתעסוקה של האו"ם מקיימת את תושביהם זה עשרות שנים . מצד 
שני , אובי לא חסך את שבט ביקורתו מישראל . את הדיבורים , לפיהם הגדה 
המערבית ורצועת עזה יכולות להיות שייכות לישראל עוד חמישים שנה , הגדיר 
כ"שטות מסוכנת " ; על ישראל להכיר בזכות ובהכרח של העם הפלשתיני להקים לעצמו 
מולדת משלו " בחלק העיקרי של הגדה והרצועה " . הממשלה שלנו , שמבקשת מהממשל 
ומהקונגרס להגדיל את הסיוע האמריקאי בשיעור ממשי זלמן שובל הזכיר בשיחתו 
עם גון סונונו , ראש מטה הבית הלבן , סכומים של כ31 מיליארד דולר , חלקם 
מענק וחלקם ערבויות למילוות מבנקים תצטרך להתחשב בדעותיו של אדם הממלא תפקיד 
חשוב בוועדת ההקצבות של בית הנבחרים . הסיכוי לזכות בסיוע מוגדל , נראה 
תלוי במידה רבה באותו שינוי של מדיניות ישראל לגבי השטחים המוחזקים , אשר 
הממשלה הנוכחית התעקשה , עד כה , להתנגד להנהגתו . 
