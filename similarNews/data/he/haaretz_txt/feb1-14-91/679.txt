קופנהאגן ( מיוחד ל"הארץ " ) . העיתון הדני " פוליטיקן " פרסם אתמול 
ראיון מקיף עם ויקטור אלקסניס ( 04 ) , מראשי סיעת " סאיוז " בסובייט 
העליון וקצין בדרגת פולקובניק ( קולונל ) בצבא האדום . בראיון מתריע אלקסניס 
כי בריה"ם נמצאת כיום על סף מלחמת אזרחים והתפוררות שתוביל לאנרכיה . קיים 
רק גורם יחיד העשוי להציל את בריה"ם : הצבא האדום . על הצבא לקבל על עצמו 
את תפקיד " הכנור הראשון " . יש להטיל דיקטטורה צבאית ולבטל את קיומן של 
כל המפלגות , כולל המפלגה הקומוניסטית . כצעד ראשון יש לכנס את הסובייט 
העליון שיכריז על התפרקותו ויעביר את סמכויות השלטון לצבא . גורבצוב חייב 
להתפטר ויחד עמו לסלק את בוריס ילצין . אלקסניס מספר , כי הוא מקבל " אלפי 
מכתבי תמיכה " . אין להמתין יותר . את המהפך יש לבצע בחודשים הקרובים . 
בבריה"ם לא תוכל להתחולל הפיכה שקטה דוגמת זו שהיתה בצכיה . לאחר הטלת 
מצב צבאי יש להקים " ועדת הצלה לאומית " שתחזיר את הסדר למדינה . רק בהטלת 
סדר ומשמעת ניתן יהיה לשקם את כלכלת בריה"ם , להבטיח לחם ועבודה לכל אזרח 
ולהחזיר לבריה"ם את מעמדה כמעצמת על . אלקסניס מטיל על מי שהיה שר החוץ 
שוורדנדזה , את אשמת התפוררות הגוש המזרחי . יש להקים ועדת חקירה ממלכתית 
שתבדוק את מעשיו של שוורדנדזה , כאשר שימש שר החוץ . על שוורדנדזה מטיל 
אלקסניס גם אשמת הסתבכות בריה"ם בהרפתקאה שהעניקה לארה"ב את הרשות לפתוח 
במלחמה נגד עיראק בחסות דגל האו"ם . אלקסניס מעריך , כי לאחר חמש שנים 
של דיקטטורה צבאית תשוקם עוצמתה הכלכלית - פוליטית - צבאית של בריה"ם . 
