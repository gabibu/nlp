בודפשט ( מיוחד ל"הארץ " ) . " אגלה לכם סוד : כלי נשק גרעיניים מכמה 
ארצות ברית - וארשה נעלמו ומצאו את דרכם לעיראק . אם תראה בכך צורך , עיראק 
בוודאי תשתמש בהם " אמר אתמול נציג אש"ף בבודפשט , חיכמט זעיד ( אשר 
תוארו הרשמי הוא שגריר פלשתין ) בפגישה עם עיתונאים הונגריים וזרים . בהתייחסו 
לשאלה , מדוע מקדמים הפלשתינאים בקריאות צהלה הטילים העיראקיים , אמר נציג 
אש"ף , כי זו הפעם הראשונה שמדינה ערבית הצליחה לפרוץ את הקו האדום של ההגנה 
הישראלית , " כשם שנשק ישראלי הנחית בעבר מכות על קהיר או דמשק " . ואם 
הטילים נופלים בשטח מאוכלס על - ידי פלשתינאים ? נשאל . זעיד השיב : " הדם 
הפלשתיני אינו יותר יקר מן הדם העיראקי . אם זה נחוץ , הפלשתינאים מוכנים 
לשאת בקורבנות " . לדבריו , הפלשתינים נדחקו לפינה : או שהם לצד עיראק , 
או שהם לצד ארה"ב . הוא הכחיש שאבו - איאד , סגנו של ערפאת שנרצח , ייצג 
באש"ף עמדה אנטי - עיראקית . רוצחיו של אבו - איאד אמרו לו לפני שירו בו , 
כי זו נקמה על נכונותו להידבר עם היהודים , אמר . " אין ספק שהרוצח היה 
ערבי , אך עדיין לא ברור בשירות מי פעל " . 
