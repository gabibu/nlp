ההערכה בדבר המשך עלייתו של האיסלם הקנאי במדינות המזרח התיכון נעשתה מקובלת 
על הכל . אנשי אקדמיה ישראלים שהשתתפו בדיון בטלוויזיה בשבוע שעבר הסכימו 
ביניהם על חיוניותו וכוחו של האיסלם , שסדאם חוסיין עושה בו שימוש לגיוס 
ההמונים בעולם הערבי ובארצות מוסלמיות שמעבר לו . מול רעיונות של לאומיות 
ערבית חילונית בנוסח הבעת , ששלטו בכיפה בעבר הקרוב , ומול אידיאולוגיה 
חברתית סוציאליסטית שוקעת בעקבות התפוררותו של הגוש הסובייטי , נותר באזור 
האיסלם כמכשיר כמעט בלעדי לגיוס עממי רחב . הלקט משידורי התעמולה של העיראקים 
מזה ושל הסעודים מזה , שהכינו כמה תחנות טלוויזיה , מלא בתכנים של מאבק 
דתי כביכול . על מתקפת הגיהאד של סדאם חוסיין , שהיה עד לפני זמן קצר השליט 
החילוני ביותר בעולם הערבי ועתה הוסיף לדגלו את הפסוק " אללה אכבר " במלחמה 
נגד ה"צלבנים " האמריקאים עונה משורר - דרשן סעודי : " אתה סדאם אינך 
כלל מוסלמי , אתה יהודי ! קפמאבינאיזו דמות תהיה לסכסוך הישראלי - ערבי 
או הישראלי - פלשתיני על רקע של עולם ערבי מוסלמי אדוק יותר , שגידופיו 
החריפים הם " צלבני " ו"יהודי " ? באיזו מידה נושא האיסלם בחובו רעיונות 
של מאבק אלים במדינה היהודית יותר מאשר רעיונות של אחדות ערבית ? על מורכבותן 
של השאלות לאור הניסיון ההיסטורי עומד הפרוף מארק כהן מאוניברסיטת פרינסטון , 
במאמר שפורסם בגיליון האחרון של הרבעון להיסטוריה " זמנים " שבעריכת עדית 
זרטל ( הוצאת אוניברסיטת תל אביב וזמורה ביתן ) . המאמר מבחין בטיפוחו 
של מיתוס ותיק בין יהודי אירופה , שלפיו שררה במשך דורות רבים הרמוניה בין 
יהודים למוסלמים . מיתוס זה התאים יפה למצוקתם של אינטלקטואלים יהודים באירופה 
הנוצרית מאז המאה ה91 , שיצאו מחומות הגיטו והתקשו להשתלב בחברה הלא - יהודית 
שהקיפה אותם . הקשיים כמו דחפו אותם להדגיש את מסכת הסבל והייסורים שעברו 
על יהודי אירופה מול השלווה היחסית שלה זכו היהודים בעבר בארצות האיסלם . 
" תפישה בכיינית " , כינה אותה ההיסטוריון שלום בארון . את מיתוס ההרמוניה 
היהודית - מוסלמית אימצו דוברים ערבים בדורות האחרונים על רקע הסכסוך עם 
מדינת ישראל , והם השתמשו בו כדי לתקוף את הציונות . בספר הקלאסי על הלאומיות 
הערבית , " יקיצת הערבים " מאת גורג אנטוניוס , טען המחבר שהיה זה האיום 
הציוני על ערביי פלשתין שקילקל את ההרמוניה המסורתית . על טענה זו חזרו 
ערבים ללא הרף , ובתוך כך העלו על נס את האבירות והנדיבות שנהגו המוסלמים 
ביהודים קודם שנולדה הציונות . כנגד המיתוס הזה קם בשנים האחרונות , " למרבה 
הצער " כדברי מארק כהן , מיתוס נגדי , שליקט עדויות שהאיסלם היה רודף 
אכזרי של היהודים מימיו הראשונים ועד ימינו . בין הכותבים ברוח זו מוכר 
ספרה של העיתונאית גון פיטרס , שזכה להצלחה מסחרית באמריקה ( ולביקורת 
אקדמית חריפה ) , וכן ספרה של בעלת הכינוי " בת - יאור " , שהיא סופרת 
יהודייה בת מצרים . שתיהן כתבו על מקורות הסכסוך ומעמד היהודים תחת האיסלם . 
הן ואחרים מביאים בין השאר ציטוט מפורסם מ"איגרת תימן " של הרמב " ם , 
שבה הוא כותב ליהודי הארץ הרחוקה : " דעו כי ה השליכנו ברוב עוונינו באומה 
הזאת , כלומר האומה הישמעאלית רבת המשטמה לנו . והמתחכמים להרע לנו ולשנוא 
אותנו . . . ולא עמדה על ישראל כלל אומה צוררת יותר ולא היה מי שהפליג 
בהכנעתנו וחיזוק שנאתנו כמותם " . הרמב"ם חי בתקופה יוצאת - דופן בתולדות 
היהודים בארצות האיסלם , שבה נגזרו גזרות של שמד מאורגן והמוני שפגע ביהודי 
צפון - אפריקה וספרד . בתקופה זו , של כמאה שנים מאמצע המאה ה21 עד אמצע 
המאה ה31 , עלתה בארצות הללו תנועת ה"מייחדים " ( אל - מווחידון ) , 
שדגלה בטיהור דת האיסלם מכל סטייה . המייחדים פגעו בנוצרים יותר מאשר ביהודים , 
עד שהאוכלוסייה הנוצרית של צפון - אפריקה נכחדה כמעט לחלוטין . לא פחות 
מכך פגעו במוסלמים חשודים , שנרצחו באלפים . הרמב"ם , שהיה פליט הטרור 
של המייחדים , כתב את " איגרת תימן " על רקע הזעזוע שפקד את היהודים הנרדפים . 
ידועות עוד קינות יהודיות מאותם ימים , וידועה אימרה יהודית בת התקופה , 
הגורסת שמוטב " תחת אדום ( כלומר הנצרות ) ולא תחת ישמעאל ( כלומר האיסלם ) 
" . המיתוס הנגדי , או ההפוך , על סבלות יהודי האיסלם שואב עוד רבות מרדיפות 
היהודים בארצות ערב בדורות האחרונים . מהי האמת ? היכן היתה סובלנות גדולה 
יותר כלפי היהודים , באיסלם או בנצרות ? מאמרו של מארק כהן מאשש בבהירות 
ובתמציתיות את מסקנותיהם של רוב החוקרים החשובים , שיהודי ארצות האיסלם 
זכו בעבר לביטחון רב יותר מסביבתם מאשר יהודי אירופה הנוצרית . יהודי האיסלם 
השתלבו בחברת הרוב בקלות ובהצלחה יחסית בהשוואה לאחיהם בארצות הנוצריות . 
זאת על אף שמהרבה בחינות , חוסר הסובלנות כלפי היהודים משותף לאיסלם ולנצרות ; 
ובהלכה המוסלמית אין אף ציווי דתי המורה לנהוג ביהודים טוב יותר לעומת הנצרות . 
אבל מכלול של מרכיבים חברתיים , פוליטיים וכלכליים הוא שיצר היסטוריה שבה 
לא היו בארצות האיסלם לא עלילות דם , לא גירושים , לא המרות - דת בכוח 
ושאר מיני רדיפות ואפליות וגזרות שנהגו לרוב בנצרות . בתחילה היה המפגש בין 
היהדות לאיסלם אלים מאוד . הנביא מוחמד נתקל בהתנגדות יהודית ובלעג לבשורה 
שהביא , והגיב במלחמה ובגירוש . היו אלה אירועים קצרי - ימים . בניגוד 
לנצרות , לא היה האיסלם צריך לבסס עצמו על חשבון אבותיו היהודים . האיסלם 
כבש לעצמו מאמינים וטריטוריות בתוך זמן קצר יחסית , כמה עשרות שנים . לעומתו , 
הנצרות נאבקה כ003 שנה עד מיסודה כהלכה מקובלת נגד היהודים דוחי המשיח . 
במישור התיאולוגי מוחמד לא ראה עצמו כמשיח , ולא כהתגשמות המשיחיות שהבטיחו 
היהודים , אלא כמטהר המונותיאיזם , שהתנוון בעיקר באשמת הנוצרים . לפיכך 
לא היה צריך האיסלם להשקיע אותה מידה עצומה של אנרגיה שהשקיעה הנצרות בפולמוס 
עם היהדות כדי לסתור אותה . חכמי האיסלם גם לא חיטטו בתנ"ך היהודי כדי למצוא 
רמזי סימוכין לצדקתם ולא זעמו על הפרשנות היהודית לתנ"ך שכה הכעיסה את התיאולוגים 
הנוצרים . כך קרה שהתלמוד נשרף בפאריס , אך לא בדמשק או בגדד . גם היהודים 
מצדם נהגו באיסלם יחס פייסני יותר , לעומת שנאתם לנצרות . יהודים טיפחו 
במשך השנים את ההלכות הרואות בנוצרים עובדי כוכבים ומזלות , בעוד שהמונותיאיזם 
המוסלמי לא הועמד מעולם בספק . היו לכך השלכות . יהודים באירופה , שהועמדו 
בפני ברירה אכזרית של מוות או המרת דת לנצרות , בחרו במות קדושים . באיסלם , 
כאשר היו מקרים של צורך בברירה איומה כזאת , בחרו להתאסלם ולא למות . בנצרות 
של ימי הביניים המאוחרים באירופה רווחה גישה שלילית למעמד הסוחרים , ועוד 
יותר לאותם סוחרים זרים , יהודים , שבאו או הובאו מארצות חוץ . האיסלם , 
לעומת זאת , גילה מימיו הראשונים יחס חיובי למסחר ולעוסקים בו . ואפילו 
היו בממלכות האיסלם הגבלות משפטיות חריפות על היהודים , הרי למעשה , בחיי 
יום - יום , היתה לכך חשיבות שולית . זו היתה יותר התיאוריה מאשר המעשה . 
היהודי בארצות האיסלם לא היה מעולם זר . הוא היה בן - הארץ , ומעמדו לא 
היה תלוי ברווח הכלכלי שהוא הביא לשליטים . תמיד היו לו שותפים לצרה מול 
השלטון המוסלמי : המיעוטים הנוצריים , בדרך כלל . קפמאבינועוד הרעו את 
מצב היהודים באירופה הנוצרית המתח והתחרות הקלאסיים בין הכנסייה למדינה , 
שהיהודים הפכו אותו לכדור משחק בין הצדדים . בארצות האיסלם לא היו מתח 
ותחרות דומים . חבל שאי - אפשר ללמוד מכך הרבה לגבי התקופה המודרנית , ואין 
לקבוע שסביבה מוסלמית תהיה טובה ליהודים מסביבה אחרת . מה שהיה נכון בעבר 
השתנה מאוחר יותר . מארק כהן מציע לחוקרים להוסיף ולבדוק התפתחות של " תפישה 
בכיינית " , כלומר תיאורי סבל ורדיפות של יהודים שהתפתחו בארצות האיסלם בעת 
החדשה , ואף העתקת האנטישמיות הנוצרית על - ידי דוברי האיסלם והערביות . 
שנאת היהודים בארצות ערב , הגם שהעתיקה דפוסים נוצריים ותירגמה , למשל , 
את הפרוטוקולים של זקני ציון , ניזונה ברובה מאיבה תיאולוגית מוסלמית שצמחה 
מבפנים . האם זהו המכשול הקשה ביותר שיחסום פתרון של הסכסוך בין ישראל למדינות 
השכנות ? אין במאמר תשובה . קרוב לוודאי שכפי שהיה בעבר , כך גם עתה . 
מכלול גורמים פוליטיים , חברתיים וכלכליים יעצבו את דרכו של האיסלם הגואה 
סביב . 
