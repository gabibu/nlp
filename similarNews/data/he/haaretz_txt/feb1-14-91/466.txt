שום פטריוט עוד לא קם כדי לנטרל את הטילים המילוליים שנחתו כאן השבוע . 
שר ההגנה האמריקאי , ריצרד צייני , הזהיר שאם עיראק תפעיל נשק כימי נגד 
ישראל עלולה זו להגיב תגובה לא קונוונציונלית . משה ארנס הוסיף , שאכן 
לסדאם חוסיין יש סיבה לדאוג מתגובתה של ישראל אם ישלח לעברה נשק כימי . 
וסגן הרמטכ"ל , אהוד ברק , הצהיר כי ישראל יכולה להגיב גם ללא תיאום עם 
ארצות - הברית ; די בכך שתודיע לה על כוונתה לפעול נגד עיראק . גם שר הביטחון 
התבטא השבוע באופן נחרץ על תגובה צבאית ישראלית כדבר מובן מאליו . לפנינו 
אפוא הסלמה ברורה של איומים דווקא כאשר הפגיעות הממשיות בישראל פוחתות והולכות 
( כך המצב בעת כתיבת הדברים , אור ליום חמישי בבוקר ) . הנה ניסיון לעשות 
סדר בדברים : הדיבורים על הכנסת נשק גרעיני למלחמת המפרץ החלו מיד בתחילתה . 
מקורות בארצות הברית צוטטו כמי שהזהירו את עיראק שאם תתקוף את ישראל בנשק 
כימי עשויה ואשינגטון לגמול לה בנשק גרעיני טקטי . לעומת זאת , אבי פרימור , 
שגריר ישראל במוסדות השוק המשותף , הביע את הערכתו המלומדת שגם אם תיחשף 
ישראל לנשק כימי עיראקי , היא לא תהיה הראשונה להכניס נשק גרעיני לאזור . 
בישראל היו ששאלו את עצמם כיצד נפעל במקרה של התקפה כימית , והוסכם שלא 
לקבוע מראש טבלה של ממדי פגיעות לצד סוגי תגובות . התבטאותו של צייני השבוע 
אינה נהירה לחלוטין , ובירושלים מצאו בה כמה פנים . יש הטוענים כי היא 
ניסיון אמריקאי מכוון להסלים את המלחמה הפסיכולוגית בסדאם חוסיין באמצעות 
ישראל . רוצים לומר : נוכח המצב בחזית כוויית ונוכח התוקפנות העיראקית 
כלפי מרכזי אוכלוסייה בישראל , אין ארצות הברית מוציאה מכלל חשבון מימוש 
האופציה הגרעינית מצד ישראל , ואין היא מתכוונת למנוע זאת . אחרים סבורים 
שמטרתו של צייני היתה הפוכה : לא להבהב באור ירוק על אפשרות הצפתו של האזור 
באור יקרות , אלא להפחיד את הרודן העיראקי ולהרתיע אותו . רוצים לומר : 
הואיל ומצבו של סדאם חוסיין הולך ורע , גדלה ההסתברות שיפנה לשימוש בנשק 
כימי . לפיכך הוא מוזהר מפני שימוש בנשק בלתי קונוונציונלי כלפי ישראל , 
משום שאין הוא יודע באיזה אופן היא תגמול לו . ויש הגורסים כי מטרת אזהרתו 
של צייני היתה קצת אחרת : נוכח דימויה של ישראל כמדינה שסופגת התקפות טילים 
עיראקיות , ומשלימה עמהן , הוא טרח להזכיר את המימד הגרעיני המיוחס לה 
כדי לחזק את אמינות כושר הגמול שלה . הופעתו של אהוד ברק היתה במישור אחר . 
בדרג הצבאי , ברק הוא אבי תורת ההבלגה שנוקטת ישראל עד כה ( בדרג המדיני 
פעיל בעניין זה שר החוץ , דוד לוי ) . והנה מצא אף הוא לנכון להסלים את 
ההתבטאויות לגבי אפשרויות של פעולה צבאית ישראלית בעיראק . בכך ביקש לאותת 
לשתי כתובות : לציבור הישראלי , כדי להנחיל לו תחושה שבכוחו של צה"ל לפעול 
בעיראק , ולהבהיר לו עם זאת כי מדיניות הריסון אינה תפיסתו של הדרג המדיני 
בלבד אלא שותף לה גם המטכ"ל ; ולהמחיש לארצות הברית כי ייתכן מצב שירושלים 
תוותר על תיאום עמה ותפעל בכוחות עצמה . מדיניות ההצהרות הישראלית מאז פרוץ 
המלחמה במפרץ נועדה להכין את הציבור בארץ לקראת המאורעות המתרגשים ובאים , 
ולעזור לו להבין את המתרחש . היא כוונה במטכ"ל ובלשכת שר הביטחון , והיא 
ביקשה לנסוך ביטחון בתושבי המדינה על - ידי הופעות כמעט יום - יומיות של 
ראשי מערכת הביטחון בכלי התקשורת . לא תמיד היתה שליטה מלאה על ניסוחי המסבירים . 
ספק אם בלשכת שר הביטחון סמכו ידיים על הצהרתו של האלוף אביהו בן - נון , 
כי לא יהיה חיל אוויר ירדני אם עמאן תפריע למטוסים ישראליים לחלוף בשמיה , 
בדרכם לחסל את משגרי הטילים במערב עיראק . גם הצהרת האלוף ברק , בעניין 
האפשרות להסתפק בהודעה חד - סטרית על פעולה צבאית ישראלית , קיבלה אישור 
רק בדיעבד משר הביטחון . במקביל מענו ההכרזות הישראליות אל עבר ואשינגטון . 
הן נועדו לדרבן את הגנרל שוורצקופף להקדיש את הכוחות והאמצעים המרביים כדי 
לנטרל את כני השיגור ב2 ו3 . לאחר שהבית הלבן קלט את המסר , הוא ביקש מישראל 
התחייבות שלא לפעול נגד עיראק . שמיר סירב . מאז מתקיים דו - שיח דרוך 
בין שתי המדינות , אשר מושפע מתכיפות נפילת הטילים ומהיקף הפגיעות שהם גורמים . 
כאשר התחזק בוואשינגטון הרושם שקשה לישראל להתאפק , הציעה לשגר אליה משלחת 
דומה לצוות של איגלברגר שהיה פה בימים הראשונים של המלחמה . זה היה הרקע 
לנסיעת דוד עברי ואהוד ברק לארצות הברית . דבריו הפומביים של האלוף ברק בשובו 
מארצות הברית מעידים כי אפשריות שתי מתכונות לשיתוף פעולה : האחת , תיאום 
מלא בין שני הצבאות בעת מבצע באזור מוגדר , כאשר כל אחד מהם מקבל על עצמו 
ביצוע של משימה מסוימת במסגרת הפעולה המשותפת ; השנייה , התרעה קצרה מצד 
ישראל על כוונתה לפעול בגזרה מסוימת במועד מסוים , כאשר התיאום המתבקש הוא 
פינוי האזור מכוחות ארצות הברית . מדיניות ההצהרות הובילה את ישראל למצב 
שהתחייבה לפעול נגד עיראק בכל מקרה . יש בירושלים אנשים התוהים כלום לא 
נשבתה הממשלה בלשון עצמה . מה טעם יהיה בגמול ישראלי נגד ארצו של סדאם חוסיין 
אם זו תיכנע ; מה משמעות תהיה לפעולה צבאית ישראלית נגד הטילים אם יתברר 
שהיכולת העיראקית להפעילם אכן מצטמצמת והולכת , ושהפגיעות שהם גורמים קטנות 
והולכות . קפמאבנזהקצה הכי ימני של הפוליטיקה הישראלית גדוש בבוגרי פלמ"ח 
ואנשי תנועת העבודה . תסתכלו על רחבעם זאבי , יובל נאמן , אריאל שרון , 
רפאל איתן . בשכבת הנסיכים של הליכוד אוהבים להצביע על התופעה . בעיני 
עצמם , הם נושאי משך הזרע ההומניסטי שטמן זבוטינסקי . המפא"יניקים - לשעבר , 
שממלאים כיום את המשבצות היותר קיצוניות במפה הפוליטית והרעיונית , הם 
בעיניהם גידולי פרא שהסתפחו למחנה הימין ומשבשים את נופו . זו תזה יפה גם 
אם אינה מדויקת . יצחק שמיר לא צמח בערוגותיו של יצחק שדה , גוש אמונים 
אינו בן רעיוני חוקי של ברל כצנלסון , וגאולה כהן לא יצקה מים על ידיה של 
בבה אידלסון . ושלושת אלה ניצבים אף הם , מי בשקט עקשני ומי בהתלהמות רועשת , 
בחוד החנית של מחנה הימין בארץ . ובכל זאת אי - אפשר לבטל את האבחנה הקודמת . 
מסביב יהום הסער מרגשות ימניים - לאומניים , ועל החתום : אנו אנו הפלמ"ח . 
כאילו להמחיש את התזה ניצבו השבוע כמו שני הפכים , בנימין זאב בגין מכאן , 
ורחבעם זאבי מכאן . בגין , בתגובה אינסטינקטיווית שבה מקופלת תפיסת עולם 
שלמה , התנגד בכל יכולתו לצירוף זאבי לממשלה בגלל עיקרון הטרנספר שבו דוגל 
האחרון . הניסוחים שטבע למשמעות המהלך ( " זיהום פוליטי , חברתי , מוסרי 
עמוק ומסוכן החודר עתה לממשלה " ) חייבו אותו למסקנה בלתי נמנעת : להצביע 
נגד ולהמרות את פיה של הנהלת הקואליציה , כשהוא נוטל על עצמו את הסיכון 
המתחייב מכך ( סנקציה כלשהי מצד סיעתו ) . אי - אפשר היה להשתמט מהרהור : 
שנים רבות רדפה מפא"י את מנחם בגין ; ייחסה לו קיצוניות מדינית ומאוויי - 
לב רודניים ( רגימת הכנסת באבנים בעת הדיון על השילומים מגרמניה ) ; ליגלגה 
על הרטוריקה הפופוליסטית שלו ( נאומי כיכרות ) ; והזהירה מפני סגנונו 
הפוליטי ( פמליה של אופנועים ) . כאשר עלה בגין לשלטון ועמד במבחן המעש 
השלטוני , גילה עם ישראל מנהיג אנושי עד כדי תמימות ( הוא הורה לשב"ך שלא 
להכות עצירים ערבים ) , דמוקרט - לעילא וקצת אסטרונאוט ( הכרזתו כי אינו 
מוכן לקבל מענק מארצות הברית ) . אמרו אז שבגין של 7791 אינו בגין של שנות 
החמישים , שאותו הוקיעו בן גוריון וחבריו למפלגה . אמרו שנבחר לראשות הממשלה 
כשהוא עייף , קשיש , ללא הלהט המסוכן שפיעפע בעורקיו 52 שנה קודם לכן . 
מי שמתבונן כיום בבנימין זאב בגין אינו יכול שלא לכפור בעצם האבחנות המקוריות 
של ראשי מפא"י על אביו . בן מזן כזה צומח בבית טוב . בנימין זאב בגין הביא 
עמו לפוליטיקה הישראלית את מה שלמד מהוריו . זה כרטיס ביקור מעורר כבוד . 
לפני חצי שנה יצא נגד החיזורים אחרי אברהם שריר ונגד העסקה שנחתמה עם יצחק 
מודעי . השבוע התייצב , בודד , מול מפלגתו כולה בהתנגדותו לצירופה של 
מפלגת הטרנספר לממשלה . גם במסדרונות הדחוסים של הפוליטיקה הישראלית , 
המלאים עד מחנק באנשים ציניים , לא נמצא מי שיטען שבגין מרשה לעצמו לנקוט 
עמדות מוסריות משום שאין לו מה להפסיד . לא אומרים עליו שהואיל ואינו חבר 
ממשלה התרסתו נגד צירופו של זאבי שהיא קריאת תיגר על רצונו של יצחק שמיר 
אינה כרוכה בסיכון טובות ההנאה שמזמנת השררה השלטונית . אדרבה , מאמינים 
לכנותו , מכבדים אותה , יודעים כי היה נוקט אותה עמדה גם לוא היה חבר בממשלה . 
הוא נהנה ממעמד נכבד ( איש לא מעלה על דעתו להעניש אותו על הצבעתו ) , 
ומפלגתו רואה בו נכס אלקטורלי שלא יסולא בפז . זאבי צורף לממשלה כדי לעסוק 
בהקמתה של מועצה לביטחון לאומי , על - פי חוק שקיבלה השבוע הכנסת ביוזמתו 
של בנימין זאב בגין . מי שקורא את פרוטוקול הדיונים , בכל שלבי החקיקה , 
משפשף את עיניו : לרגע נדמה שאלה דברי הפרלמנט הבריטי . איזה נימוס , 
איזו תרבות דיבור . הכנסת כולה התאחדה מסביב ליוזמה , שמקורה בהמלצותיהן 
של ועדות משנה של ועדת החוץ והביטחון ( אחת בראשותו של דן מרידור , שנייה 
בראשותו של בגין ) , ובמסקנותיה של הוועדה לביקורת המדינה . ברקע היוזמה 
עומדת הכרה ארוכת ימים בצורך לכונן ליד ראש הממשלה צוות חיצוני , שיהיה 
מסוגל לספק הערכות עצמאיות של קווי המדיניות שמתווה מערכת הביטחון . שרי 
הביטחון וראשי הממשלה הקודמים התנגדו לרעיון , ומכל מקום לא פעלו להוצאתו 
אל הפועל , משום שלא רצו שגורם חיצוני יסתובב להם בין הרגליים ויתערב בתהליכי 
קביעת המדיניות . בשעת חסד נדירה הסכימו יצחק שמיר ומשה ארנס לאמץ את הרעיון 
שהתגלם בהצעת חוק שניסחה חבורה של ח"כים בראשותו של בגין הבן . דן מרידור 
ואליקים רובינשטיין תיווכו בהשגת נוסח מוסכם על הכנסת ועל הממשלה . מאלף 
לקרוא את דברי הכנסת שהנציחו את הדיונים על הצעת החוק . בדבריו של בנימין 
זאב בגין מתגלגל סגנון נאומיו של אביו . יש משהו לא צברי בנוסח הדברים של 
איש זה , יליד הארץ , בן 84 . הליטוש המהוקצע של הדברים , ההדר הפולני 
שבו הוא פונה לעמיתיו , ההקפדה על כבודו של כל אחד מן העושים במלאכה . 
כמה מעגלים נסגרים באמצעות החוק החדש . יצחק שמיר מהרהר , אולי , שלוא 
היתה לידו של בגין האב מועצה לביטחון לאומי בתקופת המשא ומתן לשלום עם מצרים , 
לא היו הסכמי קמף - דיוויד באים לעולם . שמיר רואה בתנאים הכלולים בהסכמי 
השלום עם מצרים , ובניסוחיהם , את מקור הצרות המדיניות שהוריש ראש הממשלה 
בגין למי שבא אחריו . דן מרידור , השותף כיום להחלטות הנוגעות למלחמת המפרץ 
כחבר בוועדת השרים לביטחון , שואל את עצמו מן הסתם אם מועצה לביטחון לאומי 
היתה משכילה לערער על תקפותה של התפיסה הביטחונית שעיצב בעודו חבר בוועדת 
משנה של ועדת החוץ והביטחון , כפי שהיא עומדת היום למבחן אכזרי של מלחמה 
שמיתארה כה מפתיע . ואילו בגין הבן בא באמצעות החוק החדש לתקן מעוות ששיבש 
את תפקודו של אביו , והורידו ביגון מכס ראש הממשלה . אילו היתה ליד בגין 
האב מועצה לביטחון לאומי , ייתכן שהיתה פוקחת את עיניו , ומונעת מאריק 
שרון לסבך אותו במלחמת לבנון . ורק הגורל המהתל גורם לכך שהאיש שתפקידו 
להוציא אל הפועל את יוזמתו של בגין הבן הוא לא אחר מאשר רחבעם זאבי . ייתכן 
שבעניין הזה יהיו הפתעות . כלל לא ודאי שזאבי הוא שינהל את המועצה לביטחון 
לאומי . לשון החוק החדש ורוחו קובעות שיהיה זה גוף מקצועי , חיצוני לממשלה , 
שיהיה כפוף לראש הממשלה ללא חיץ של שר כלשהו . אם הובטח לזאבי שהוא יעמוד 
בראשות המועצה לביטחון לאומי , הוא עלול להתבדות : שמיר יציע לו למסגר 
את ההבנה הזו ולתלותה על הקיר . קפמאבנזיוסי שריד אמר השבוע שאם השמאל יערוך 
הפגנות נגד מעצרו המינהלי של סרי נוסייבה הוא , שריד , לא ייראה בהן . 
רצה לומר : המעצר אינו פוליטי ויש דברים בגו . לשריד יש מהלכים טובים בשב"ך , 
ולא פעם בעבר בדק , אם ביוזמתו ואם כתוצאה מפניות שהגיעו אליו , את צדקת 
מעצרם ואת מהלך חקירתם של פלשתינאים . כך עשה גם בעקבות מעצרו של סרי נוסייבה . 
חוות דעתו בעניינים אלה נחשבת למהימנה מאוד , והוא מקובל כגורם אמין הן 
אצל שלטונות השב"ך , הפותחים בפניו ספרים ודפי תמלילים , והן אצל השמאל 
המזעיק אותו לבדוק את גורלם של נעדרים ונעצרים . מסקנתו של שריד על מעצרו 
של נוסייבה אינה ביטוי לנטייתו ימינה , שבה מחשידים אותו חברים אחדים בשלום 
עכשיו , אלא אות לתמימותו של השמאל שהתפתה להאמין שנוסייבה אינו מסוגל לבצע 
את שמייחס לו השב"ך . רוני מילוא חשף השבוע בכנסת את פרטי הפרשה : אל נוסייבה 
הגיעה פנייה טלפונית מגורם עיראקי רשמי לדווח על תוצאות נפילותיהם של טילי 
הסקאד בישראל . לשיחה , שהתנהלה במתכונת של ועידה טלפונית , הצטרפו אנשים 
נוספים . על נוסייבה הורעפו מחמאות על עמידתו בעניין הפלשתיני . הוא מסר 
את רשמיו על השפעת ההתקפות העיראקיות : על נטישת תל אביב , על מורל ירוד 
בישראל . הוא הסביר את מגבלותיו יושב בחדר אטום , נתון בעוצר אך הבטיח 
להשתדל לספק פרטים מדויקים על מקום נפילת הטילים . נקבעה התקשרות נוספת . 
נוסייבה לא הועמד לדין פלילי מקובל משום ששלטונות הביטחון לא מצאו לנכון 
לטרוח עתה על הכנת תיק כזה . די להם בכך שינוטרל כל עוד נמשכת המלחמה . 
קיימת גם בעיה ממשית של חשיפת הדרך שבה אתר המידע הנ"ל . ישנן שתי סברות 
לגבי השאלה מדוע הסתבך נוסייבה , כאשר היה מודע לכאורה ליכולתו של השב"ך 
לצותת לו . האחת : הוא נסחף ברגשות שעוררה אצלו המלחמה ולא היה זהיר בדבריו ; 
השנייה : הוא ביקש להיעצר כדי לנער מעל עצמו את הלחץ לשתף פעולה עם אש"ף 
ועיראק , ובהזדמנות זו להירשם גם כגיבור מקומי . 
