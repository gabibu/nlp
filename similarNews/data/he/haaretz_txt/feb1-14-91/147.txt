דיוואנייה ( ע"ר ) . במהלך מלחמת המפרץ הופצץ המרכז המסחרי של העיר דיוואנייה 
הנמצאת כ081 ק"ם דרומית לבגדאד ארבע פעמים . ההתקפות השמידו את מרכז התקשורת 
בעיר , ורק האנטנה נותרה כעדות אילמת ליעודו של המקום לפני המלחמה . הבתים 
שמסביב הושמדו , כ53 בני אדם נהרגו וכ001 נפצעו במהלך ההפצצות . מלון " אל - 
ירמוק " במרכז דיוואנייה נחרב כמעט כליל . מנהלו , סעיד אחמד - מוחמד , 
מספר כי ההתקפה הראשונה התרחשה בסביבות השעה 8 , בבוקר יום חמישי ה71 בינואר , 
היום הראשון של ההפצצות . לדבריו , בהתקפות נהרגו 11 מאנשי המלון בעודם 
בחדריהם , ו04 נפצעו . הוא מעיד כי אין הוא יודע כיצד שרד לאחר ההפצצה . 
אחמד - מוחמד סיפר כי לאחר ההתפצצה הראשונה שהשמידה את מרכז התקשורת המקומי , 
חזרו המטוסים עוד שלוש פעמים , בכל פעם השכם בבוקר . אחד מראשי יחידות 
הצבא העממי ברובע תיאר : " זיהיתי אותם היטב , אלה היו מטוסי יגואר צרפתיים . 
הם הגיעו בקבוצה של ששה או שבעה מטוסים בכל פעם , הפציצו ברקטות ובפצצות , 
ואפילו ירו אש תותחים " . הנזקים שגרמו ההפצצות חמורים , אולם הם מוגבלים 
לרדיוס של כ001 מטרים מבניין התקשורת . קפידבינבגדאד ( ע"ר וע"ץ ) . בבגדאד 
מתרוממים עננים שחורים מן השרפות שהתלקחו בכל רחבי העיר . אולם החיים עצמם 
נמשכים . בשעות הראשונות של ההפצצות הושמדו כל קווי התשתית הנחוצים לקיום 
חיי שגרה . בבגדאד אין חשמל , אין חלוקת מים וזה זמן רב שלא ניתן להשיג 
קו טלפון . ההפצצות נמשכות . ששה טילים נורו שלשום , ואחר כך חודש ירי 
הטילים בלילה . הנ"ם העיראקי נכנס לפעולה , ואפשר היה לשמוע עד למרחוק 
את קולות הירי . אולם החיים נמשכים , ואין הוכחה שמוראל התושבים נפגע . 
הולכי רגל מסתובבים ברחובות ובכיכרות , ואוטובוסים ומוניות נעצרים לאסוף 
נוסעים . בתי הקפה מלאים ומתוכם בוקעים קולות ממכשירי הרדיו המשדרים את 
המוסיקה וההודעות הצבאיות . הרדיו העיראקי ממשיך לשדר . גם אם לעתים הוא 
נשמע חלש הרחק מבגדאד , הרי שבבגדאד הוא נשמע היטב . הדלק עדיין חסר . 
מאות מכוניות עומדות בתור ארוך , מסודר , ליד תחנות הדלק המועטות שעדיין 
פתוחות . אולם , ברחובות אפשר לראות עדיין מוניות , מכוניות פרטיות ומשאיות . 
הולכי הרגל רבים , ובולטים בהם לובשי המדים . נוכח המחסור בכלי רכב אפשר 
לראות הולכי רגל המנסים לעצור טרמפים . שום פעילות תעשייתית אינה מורגשת 
במפעלים שברובעים המערביים והדרומים של העיר . גם חיי המסחר מושבתים . מרבית 
החנויות סגורות , או נפתחות רק שעות אחדות בכל בוקר . אולם חנויות המזון , 
מלבד המאפיות , פתוחות כמעט כל היום . כך גם המסעדות העממיות , המצוידות 
לעתים בלחם , מצרך נדיר בימים אלה . ממבט ראשון נראה כי החנויות אינן ריקות , 
אולם המחירים הוכפלו מספר פעמים מאז תחילת הקרבות . קפידבינבשערי בגדאד 
השווקים פתוחים . הלקוחות רבים ורעשנים כמו תמיד , והסוחרים מציעים שפע 
פירות וירקות . במסעדות העממיות אפשר עדיין להזמין ששליק וקבב , לעתים 
אפילו בצירוף מעט לחם . ששליק עולה היום חמישה דינר , כ51 דולר . חצי משכורת 
יומית של סוחר ממוצע . אולם , אם לשפוט לפי השולחנות המלאים , נראה כי 
המחיר אינו מהווה בעיה . סביר להניח שהעיראקים יכולים עדיין להשתמש במלאי 
שאגרו בבתיהם , למרות האיסור הרשמי לאגירת מזון . אולם השאלה היא עוד כמה 
זמן תוכל האוכלוסייה להחזיק מעמד . ברחובות בגדאד אין להבחין במחסומים , 
גם נקודות הביקורת בכניסות וביציאות של העיר צומצמו . ההמונים ברחובות לא 
מפגינים כל עוינות כלפי העיתונאים הזרים , היכולים לנוע רק עם ליווי צמוד . 
שום סימן של איום לא הופנה כלפי 02 העיתונאים הזרים הנמצאים כעת בבצרה , 
אפילו במקומות בהם התפוצצו טילים . מי שמעז לפנות מסתפק בשאלות פשוטות : 
" מאיזו ארץ אתה " , " מה אתה עושה כאן " . התשובה המתקבלת גורמת להם 
להפטיר " ברוך בואך " , ולחדול משאלות נוספות . 
