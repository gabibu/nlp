פאריס ( מיוחד ל"הארץ " ) . שר החוץ של פורטוגל , גואו דאוס פינריו , 
אמר כי שרי החוץ של הקהילייה האירופית החליטו להקפיא את קשריהם בפועל עם 
אש"ף , על רקע עמדתו במלחמה במפרץ הפרסי . דבריו של שר החוץ הפורטוגזי 
לא זכו לאישור מפורש , אולם בסוף השבוע , כאשר שיגרה לוקסמבורג הזמנות 
לשרי החוץ של מדינות המזרח התיכון ומדינות המערב לדיון בעומד להתרחש לאחר 
המלחמה , לא שוגרה הזמנה לאש"ף . שר החוץ , דוד לוי , הוזמן ללוקסמבורג 
ב52 בפברואר . בעיתון " פיגארו " נכתב שלשום כי בחוגי הקהילייה האירופית 
אין מאשרים שהוטל חרם על אש"ף , אך גם לא מכחישים זאת . העיתון הפרו - סעודי 
" אל - חיאת " , המופיע בלונדון ובפאריס , מציין מפי נציג אש"ף בבריסל 
כי הנשיאות הלוקסמבורגית של הקהילייה , ושתי בירות אירופיות הכחישו את ההחלטה 
על הקפאת הקשרים עם הארגון . בעיתון " אל חיאת " הובעה תמיהה אם דבריו 
של שר החוץ הפורטוגזי הם בבחינת פרשנות לא נכונה לאווירה במושב שרי החוץ 
בבריסל בשבוע שעבר , או שהשר רצה להביך את נשיא פורטוגל , מאריו סוארש , 
ששיגר באחרונה את ראש לשכתו לפגישה עם יאסר ערפאת , בלי שהתייעץ עם ראש 
הממשלה . מקורות בנציבות בבריסל טענו כי הם לא קיבלו שום הנחיה לגבי הקפאת 
המגעים . לטענתם , כעסם של שרי הקהילייה על עמדת אש"ף הביא להנמכת הפרופיל 
לגבי היחסים עם הארגון , אולם מדובר בתופעה זמנית בלבד . קפידבין ( ע ) 
. במשרד החוץ מעודדים מהידיעות כי הקהילייה האירופית החליטה להקפיא את 
מגעיה הדיפלומטיים עם אש"ף , וסבורים שכעת עמדותיה של ישראל מובנות יותר , 
הן לגבי אש"ף והן לגבי עיראק . במשרד הצביעו על כך שהשר לוי הדגיש בפגישתו 
בחודש יולי עם שרי הטרויקה , כי ישראל לא תסכים לשבת למשא ומתן עם אש"ף , 
והזהיר מפני איומיו של סדאם חוסיין ומפני האפשרות שהוא יכבוש את כוויית . 
" בזמנו שרי הטרויקה ושרים אחרים באירופה הביעו ספק בדברי לוי , אולם 
לאחר פרוץ המלחמה הם הכירו בטעותם " , אמרו נציגי המשרד . 
