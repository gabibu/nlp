סר גון ברנס , לשעבר שגריר בריטניה בישראל , פירסם ב"לונדון טיימס " מכתב 
הקורא ליצירת קהילה מזרח תיכונית . לטענתו , " ביטחון קבע באזור לא יושג 
על - ידי מתיחת קווים חדשים על מפות , אלא על - ידי שינוי גישתם של האנשים 
משני צדי הקווים " . זוהי הסטת הדגש שזמן רב אני קורא לעשותה מגבולות לאומיים , 
מקודשים , ריבוניים ליצורי האנוש הלכודים מאחורי ובתוך גבולות אלו . מאחר 
שדוקטרינת האי - התערבות בענייניהן הפנימיים של אומות אינה תקפה יותר , 
שכן אין אנו יכולים לצפות במתרחש בחיבוק ידיים כאשר שכננו מתכונן להשמדתנו 
המיידית , יש לשאול מהו הנימוק להתערבות בשלבים המוקדמים ביותר . לדעתי , 
צריך להתערב כאשר הכבוד האנושי נפגע . כמו במקרה של רדיפת יהודים , צוענים 
וסלאווים תחת משטרו של היטלר , והשימוש בגז נגד האוכלוסייה הכורדית של עיראק . 
אם התערבות מהירה כזו של צוות אומות היתה מתחוללת בשנות ה03 המוקדמות , 
ובתחילת שנות ה08 , מלחמת העולם השנייה ומלחמת המפרץ הנוכחית היו נמנעות . 
הציבור הישראלי והפלשתיני אינם יכולים לשרוד אלא כשותפים שווים בקהילה משותפת 
שבירתה ירושלים . לשני העמים יש תביעות שוות שראויות לטיפול צודק . 
ויחס הכבוד והאחריות העליונה לקדושת ירושלים מוטלים על שני העמים גם יחד . 
הטבע ומסורת החשיבה היהודית אינם בלעדיים . החשיבה הזו חובקת את האמת 
כפי שהיא נמצאת במקורות רבים ותחת כיסויים רבים , אפילו מנוגדים , ואז 
חותרת לסינתזה היוצרת מכלול אורגני ועקבי . משום כך אני רואה את הקיטוב 
הנוכחי בין ישראלים לפלשתינאים כמנוגד לחלוטין לדרך החשיבה היהודית . אני 
משוכנע כי המפתח לעתיד האנושות הוא כרגע הפיוס בין ישראלים לפלשתינאים והתחלקות 
בירושלים . לונדונתום שגב ( " הארץ " 1 . 52 ) מפליג בשבחם של השידורים 
המעמיקים של רדיו בי - בי - סי לעומת השידורים השטחיים לדעתו של רשת סי - 
אן - אן שבה הוא לא שוכח להוסיף " בנימין נתניהו מרגיש כבן בית " . מאוזניו 
של שגב נעלמה כנראה העובדה שמתחילת המשבר במפרץ הוזמן בנימין נתניהו לבי - 
בי - סי בערך כפליים מאשר לסי - אן - אן . מסתבר שעורכי הבי - בי - סי אינם 
שותפים להערכותיו המדברות על " שטחיות " , אלא שופטים את שידוריהם לגופם 
של דברים ודוברם במקום להיתפס להכפשות רדודות . עוזר לסגן שר החוצאנו בושים 
בכך שכל כך הרבה חברות גרמניות המשיכו למכור טכנולוגיה צבאית ומעין - צבאית 
לעיראק אפילו לאחר כיבושה של כוויית . זמן רב חששנו כי אספקת נשק לעיראק 
בעת המלחמה עם איראן ואף לאחריה לא תסייע להשכנת שלום במזרח התיכון . אנו 
זועמים על מלחמתו הפסיכולוגית והצבאית של סדאם חוסיין נגד ישראל , במיוחד 
כאשר מעורבים בה תכנון וטכנולוגיה גרמניים . כגרמנים בני דור המלחמה הקרה 
אנו בושים על שטכנולוגיה תוצרת גרמניה שוב מאיימת על העם הישראלי . מחאותיה 
הקודמות של תנועת השלום הגרמנית נגד היצוא הזה ונגד אלימותה של עיראק באזורי 
הכורדים לא הצליחו למשוך תשומת לב ציבורית רבה . עם זאת , נראה לנו כי 
דיווחיהם של אמצעי התקשורת על מה שמכונה " אנטי - אמריקניזם " נרחב בגרמניה 
הם מטעים . בסוף שנות השמונים הוכיחו המזרח גרמנים כי אפשר להפיל משטר דיקטטורי 
בדרכי שלום . אנשים רבים היו שותפים לביטחון כי פעילות לא - אלימה ודיפלומטית 
היא הדרך לפתרונם של סכסוכים בין - לאומיים . כאשר נכבשה כוויית היו הגרמנים 
עסוקים בהכנות לאיחוד , וניסו לפתור את הבעיות שהיו כרוכות בו . היתה זו 
כמובן שגיאה לא להפגין נגד כיבושה של כוויית ונגד היצוא הבלתי - חוקי לעיראק . 
אף - על - פי שאנשים חשים הקלה כה רבה עקב הסרת איום המלחמה הקרה , האם 
יש ידיעה מזעזעת יותר מאשר פריצתה של מלחמה חדשה ? האם מפתיע שישנם כעת 
גרמנים המבקשים לבטא את חששם מכל מלחמה , פשוט מפני שמלחמה היא תמיד לא - 
אנושית ? את המכתב הזה אני כותב בלב כבד . שפת האם שלי היא גרמנית ואני 
רואה את עצמי שייך לתרבות הגרמנית . בניגוד לאחרים אני סובר כי העם הגרמני 
שלאחר המלחמה מעוניין לכפר על פשעי משטרו של היטלר , על מנת לדאוג שמצבים 
מעין אלו לא יישנו . כאשר מדענים גרמנים ניסו לעזור למצרים לייצר טילים 
נגד ישראל , הגבתי מתוך הבנה בחושבי כי זהו מעשה של מעטים בלבד . כאשר 
התברר שחברות גרמניות הקימו מפעל לייצור גזים בלוב , אמרתי שאלו הן חברות 
קטנות הפועלות משיקולים מסחריים . אבל לנוכח מראה מאות אלפים של גרמנים המפגינים 
נגד האמריקאים , והעובדה שבמשך שנים רבות חברות גרמניות עזרו לעיראק לבנות 
את העוצמה הצבאית האדירה והמתוחכמת שלה שנגדה יצאו האמריקאים ולא הגרמנים 
למלחמה אני נאלץ לשנות את תפיסתי . דווקא מפני שאני מכיר היטב את הדייקנות 
והיסודיות הגרמנית , אינני מוכן להאמין ששלטונות גרמניה לא ידעו ואינם יודעים 
על יצוא הנשק והידע לעיראק . אינני מוכן גם להאמין שהפגנות של מאות אלפי 
אנשים הן " ספונטניות " מבלי שגורמים אינטרסנטיים יעמדו מאחוריהן , יארגנו 
ויממנו אותן . ייתכן אמנם שאחדים מן המפגינים מאמינים באמת ובתמים שהם נאבקים 
נגד מלחמה מאוסה , אבל רבים אחרים מונעים על - ידי הערצה תת - הכרתית או 
אפילו הכרתית לרודן , שהוא בעל דמיון רב מאוד להיטלר . אחרת אי אפשר להסביר 
כיצד אף אחד מ"שוחרי השלום " וה"לוחמים למען חירות וזכויות האדם " האלה 
לא יצא להפגין נגד עיראק עם פלישתה לכוויית , או לא הפגין נגד סדאם חוסיין 
בזמן שהוא איים לשרוף את מחצית מדינת ישראל , וכאשר הוא מנסה להוציא זאת 
לפועל באמצעות ירי טילים ? נתניהכיום משקיעים בדיור את עיקר המאמצים והמשאבים 
הממלכתיים , הן בטיפול ובסל הקליטה והן בתוכניות הדיור , ומשלמים מס שפתיים 
לחשיבות התעסוקה . מניחים כנראה , באופן אנכרוניסטי , שצורכי האוכלוסייה 
החדשה בשירותים ( רפואה , הוראה , מזון , ביגוד וריהוט ) ובדיור יצרו 
מעצמם מקומות עבודה חדשים ומספיקים , בעיקר בתחום הבנייה . כך אמנם קרה 
בשנות החמישים בזכות הזרמת כספים אדירה יחסית לגודל היישוב הוותיק והחדש , 
ובזכות רמת החיים הנמוכה של כל האוכלוסייה והפערים הקטנים שהיו בין שכבות 
שונות בה . היום כמות התרומות , ההלוואות וההשקעות הצפויה , תהיה קטנה 
בהרבה באופן יחסי , ולא תספיק גם לבנייה וגם לפיתוח מקורות תעסוקה ( קרי : 
מימון השירותים והצריכה הנוספת ) . כמו - כן רמת החיים והפערים החברתיים 
התרחבו מאוד בחברה הישראלית , כך שהבנייה אינה יכולה עוד לשמש כמנוף לצמיחה , 
ולחולל שוב את הנס של קליטת ההמונים עם קום המדינה . לעומת זאת , אם היינו 
משקיעים כעת את עיקר המשאבים ישירות בפיתוח מקורות תעסוקה על - ידי פרויקטים 
של תשתית ( כגון רכבת פרוורים , כבישים , תחבורה ותקשורת ) , של מחקר 
ופיתוח , ושל חניכות תעשייתית ויזמות נוסח סטף ורטהיימר אפשר היה להציע 
לעולים ולתושבים הוותיקים מקורות פרנסה שוטפת , שבאמצעותה הם יוכלו לקנות 
מוצרים ושירותים , לשלם משכנתאות , מסים ושכר דירה . כך יקטן הסיכון למתחים 
חברתיים בין עולים לתושבים ותיקים , וגלגלי הצמיחה של משק חופשי , כולל 
בנייה , ינועו . יותר תושבים ותיקים ועולים מן הגל הראשון יהיו אז מבוססים 
בעבודה סדירה , ויוכלו להתחייב בפני קבלנים ובנקים בקניית דירות חדשות המצויות 
בבנייה . לממשלה יהיה מקור שוטף למימון הסיוע במשכנתאות . העולים החדשים 
יותר יוכלו להתגורר בינתיים באופן ארעי , לעבוד בעבודות מזדמנות עד השתלבותם 
בעבודה סדירה יותר ועד שכירה או קניית דירות ישנות וקטנות , שיתפנו במעבר 
הוותיקים מהם לדירות גדולות יותר . ירושלימכל עוד בני משפחתי ועשרות אלפי 
משפחות בארץ מממנים לעובדי חברת החשמל את המזגנים בקיץ , ושאר מכשירי החשמל 
בחורף , אין הם רשאים לבקש ממני אחרי יום עמל , שבמקום להיות עם משפחתי 
אתחיל לעבוד מחדש מן השעה 00 . 12 ואילך ( לכבס , לבשל וכו ) . חדרהבימים 
האחרונים , מאז נפילתם של הטילים העיראקיים , יותר ויותר אנשים אומרים , 
כמעט בשחצנות , " כן אני פוחד " . הרגיז אותי במיוחד אותו צעיר תל - אביבי 
שברח לאילת , וכששאלו אותו בטלוויזיה , מאין אתה ? ענה בגאווה טפשית : 
" אני תל - אביבי , פליט פחדן " . אני בזה לכל אותם אנשים שאומרים זאת 
בקול רם , איפה הם ואיפה הרצל לוי , החביב ואציל הנפש מרמת - גן , שביתו 
נחרב מטיל סקאד . באותו רגע נואש הוא הניף את דגל ישראל על חורבות ביתו , 
ואמר בצניעות " הרגשתי צורך להניף את דגל ישראל " . הרצל לוי הוא סמל ומופת 
להתנהגות וגאווה ישראלית אמיתית . בת - ימאמנם אין לשכוח את האחראים על הגנת 
העורף העושים ימים כלילות על משמרתם , אך ישנו עוד סוג של אנשים , בתקופה 
זו , שראוי כי נסיר בפניהם את הכובע העולים חדשים . הם נוטשים דירה ומקום 
עבודה , משפחה וקרובים , ובאים לישראל חרף מצב החירום במדינה , כולל הסקאדים 
שרודפים אותם ממקום ייצורם בברית המועצות ועד למקום נפילתם בישראל . הם 
יודעים שמצב חירום זה יעכב בצורה משמעותית את המועד שבו יזכו בדירה ובעבודה , 
ואף - על - פי - כן הם מקבלים זאת בהבנה . 
