" אני לא יושנת בלילה . אני יושנת רק מתי שאני רואה שאמא או אבא משגיחים 
עלינו . אני מפחדת שתהיה אזעקה ולא נשמע " . כך סיפרה אתמול שלי בן - גיאת , 
תלמידת כיתה ה בבית - ספר הירדן , בשכונה דרום תל אביבית , שנפגעה בהפצצות 
הטילים . שלשום חודשו הלימודים בכיתות או בכל הארץ , במתכונת של מרכזי - 
למידה - גמישים , כהגדרת משרד החינוך . בזמנים כתיקונם , נוסעת שלי באוטובוס 
לבית - הספר , מביתה בקרית - שלום . ביומיים האחרונים , מסיע אותה אביה 
במכוניתו ומחזירה הביתה . שלשום קיבלה שלי מהמחנכת חוברת ודפי עבודה . כל 
שעות היום הכינה שיעורים בלשון ובספרות . בערב החלה לעבוד על החוברת בחשבון . 
חרדת - השינה ותשוקת הלימוד אחרי תקופה של בטלה מאונס , עלו בקנה אחד . 
" לא ישנתי עד שתיים בלילה מרוב שרציתי לגמור את החוברת בחשבון " , אמרה . 
היא השלימה אותה והיתה גאה מאוד . אביה של שלי בנאי וקבלן בניין ויש לו 
שלוש דירות . " שני בתים שלנו נפגעו מהטיל הראשון " , סיפרה שלי , " באחד 
קרסו כל התריסים וגם המטבח . בשני , התנפצו החלונות . אנחנו היינו בבית 
השלישי , הוא רק רעד " . קפידבינשלי מסבירה שלמדה בחשק מפני שהרגישה שהחסירה 
הרבה וגם מפני שהיא מבינה כי גוש דן לא יחזור לשגרת לימודים באותו קצתב כמו 
בכל הארץ , " בגלל שאנחנו האזור הכי מסוכן " . אתמול למדו שלי וששה ילדים 
נוספים עם מורתם , בחדר הכיתה האטום . הרצינות בה למדו השבעה שישבו סביב 
שולחן גדול , היתה מדהימה . רק כ%05 מהתלמידים בבית הספר הגיעו לקחת חומר , 
להחליף ספר בספרייה או ללמוד בקבוצה . רובם בליווי אחד ההורים . בתיהם 
של רבים מהתלמידים נפגעו בהפצצות וכ51 מהם פונו עם משפחותיהם והם שוהים בבתי - 
מלון . בתיהם של שלושה מתוך שבעת ילדי כיתה ה שלמדו אתמול במשך כשעה וחצי 
בחדר הכיתה , ניזוקו . מאיר שאול שמח לחזור לבית הספר . " היה כבר משעמם . 
אז מה אנחנו יכולים לעשות חוץ משיעורים . כשיש אזעקה ואנחנו נכנסים לחדר 
האטום " , סיפר מאיר , " אמא שלי מתחילה לרעוד ואחותי הקטנה לא מוכנה לשים 
את הברדס . " לא רק הן חרדות . " אני מפחד מהרדיו . מהשירים . יש שירים 
רועשים . יש צלילים שמזכירים אזעקה . אני שוכב , וכשאני שומע צליל כזה 
אני קם . כשאני רואה שהשיר ממשיך , אז אני כבר לא מפחד " , הוא אמר . את 
פעולת בית - הספר לשעת חירום הסביר מאיר כדלקמן : " כל יום יש ( בביה"ס ) 
קבוצה אחרת מהכיתה . המורה התקשרה אלינו והודיעה לנו שאנחנו קבוצה . יש 
ילדים שלא יבואו כי הם פוחדים מהטילים " . אתמול החליף מאיר ספר בספריית 
בית - הספר : " איתן בארץ התעלומות " מאת אבנר כרמלי . " אני אוהב הרפתקאות 
הסביר הילד המשתתף בעצמו בימים אלה בהרפתקאה מסוכנת במקצת . מאיר מגיע לבית - 
הספר ללא ליווי ההורים , משכונה המרוחקת כעשרים דקות הליכה ברגל . אתמול 
הציעה לו המורה לקחת טרמף במכוניתו של אחד ההורים . " לא צריך " , השיב 
לה . " אני קופץ ציק - צק " . יפית בן - חי סיפרה : " אני רוצה לבוא לבית - 
הספר וגם אמא שלי מרשה לי , אבל יש לי סיוטים מאזעקות . כשיש אזעקה אני 
נכנסת ללחץ . מ03 . 4 ( אחה"ץ ) אני מתחילה לפחד , אלה השעות שבהן נשלחים 
הטילים . אבל ביום אנחנו צריכים לחזור לשגרה כי בינתיים לא קורה כלום , 
ואפשר ללמוד עד אחת בצהריים . שלשום באה יפית לקבל חומרי - עבודה ולמדה 
בבית שעה עד שעה וחצי . " עשיתי עבודה בחוברת אנגלית ובחוברת הבעה . הרגשתי 
כאילו אני עם המורה לאנגלית בכיתה והיא מלמדת אותי . היא כתבה לנו בדף עבודה : 
תחשבו כאילו אני עכשיו בכיתה ואני מסבירה לכם . היא נתנה לנו דוגמאות על 
דפי העבודה וככה עבדנו בספר " . קפידביניפית מעידה על עצמה שהיתה יכולה ללמוד 
בבית יותר שעות , אלמלא היתה טרודה בדברים אחרים . אימה עובדת במשק בית 
ואביה זפת . היא הבכורה בחמשת ילדי המשפחה , ומתגוררת בשכונה בה נמצא בית - 
הספר , בדירה בת 5 . 2 חדרים . הוריה אינם הולכים לעבודה בימים אלה . " אני 
צריכה קצת לעזור לאמא במצב הזה " , הסבירה יפית . " לשמור על האחים שלי . 
לעזור לה להכין אוכל . אתמול , אחרי שגמרתי להכין שיעורים , הכנתי סלט 
ורחצתי את הכלים אחרי האוכל . בערב טאטאתי קצת את הסלון . היה מלוכלך ואמא 
שלי היתה צריכה לרחוץ את האחים ולהלביש אותם פיגמות . " אני עוזרת לה הרבה 
בזמן האחרון . לאמא קשה עכשיו נורא . היא יותר בלחץ ממני , כי תמיד כשיש 
אזעקה היא לא מתפקדת . היא פוחדת . היא לא רוצה לחבוש את המסכה . היא 
מתרחקת ואומרת שאין לה אוויר " , הסבירה יפית . יוסי ציוני , שאינו להוט 
בימים כתיקנם להכין שעורים , הפך פתאום לתלמיד שקדן . הוא סובל מקוצר נשימה 
והוריו החליפו לו כבר שלוש פעמים את המסכה . " כל אופנוע שעובר " הוא 
אומר , " אני ואחותי חושבים שזה אזעקות או כשאנחנו שומעים את המדיח כלים 
עובד או את המקרר , אז אנחנו חושבים שזה אזעקה . כל ערב הפחד שלי מתחיל . 
אני מתכסה בשמיכה שלי ואני מעדיף להישאר ער כדי לא להתעורר ולהיכנס להלם 
מאזעקה . אחר כך אני נרדם . ואחר כך מתעורר שוב וצופה בטלוויזיה . אתמול 
בלילה , כשהיו רעמים , חשבנו שזה פיצוצים , טילים . התעוררתי בשתיים . 
קמתי וראיתי טלוויזיה שעה ואחר כך הלכתי לישון " . הנסיבות הידקו את הקשר 
בין המורה לתלמידים . " יאללה , ביי דליה " , נפרדו ממנה הילדים בסוף 
השיעור . המחנכת , דליה ארבל , אמרה כי בכוונתה ללכת היום לבקר חלק מהילדים 
שפוחדים לבוא לבית הספר או שהוריהם מונעים זאת מהם . בשיחה עם מנהלת בית - 
ספר הירדן , פנינה גולדמן , ועם המורות , שערך אתמול מזכ"ל הסתדרות המורים 
יצחק ולבר , התברר כי רבים מהילדים שוהים בערים אחרות . המורות התארגנו 
לחידוש הלימודים וחלקן כבר ביקרו בבתים . גולדמן עדיין אינה יודעת באיזו 
מתכונת בדיוק יפעלו המורות ( בקבוצות בבית הספר או בבתי התלמידים ) . 
חלק מההורים הציעו לה את בתיהם ועד תחילת השבוע הבא , היא תגבש את מסגרת 
העבודה . " המורה צריכה היום להיות מאוד גמישה . פודינג אינסטנט " , טענה . 
ששה מתוך 04 המורות עזבו את גוש דן והן מגיעות מדי בוקר לבית - הספר . אחת 
מהן נוסעת שלוש שעות מדי יום מערד , שם שוהים ילדיה , לתל - אביב ובחזרה . 
אחרות מגיעות מאשדוד , מחדרה וממצפה - רקפת שבצפון . למעט מורה מרמת - 
גן , שביתה נפגע בהפצצה , הופיע כל הצוות לעבודה . המורות הבודדות שאין 
להן אפשרות להגיע לעבודה , בגין העובדה שהן מטופלות בפעוטות , קיבלו מגולדמן 
אישור להכין דפי עבודה לילדים בבית . מורות אחרות ימלאו את מקומן בבית - 
הספר . 
