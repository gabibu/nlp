מן מה לאחר שכתבתי את הרשימה המובאת לעיל , ובימי חורף אלה ממש , זימן 
לי הגורל או המו " לות המודרנית שאינה מכירה בחוקי המוות ויודעת להפיק ספרים 
אפילו מעבר לקבר , ואפילו שנים אחרי מות סופר מפורסם יודעת למצוא ספרים 
שכתב או כמעט כתב ספר מפרי עטו של סיריל קנלי , המופיע קרוב לעשרים שנה 
אחרי מותו . זהו הרומאן " הורד עלי - דפנה אלה " ( תרגום זמני מאוד של 
השם ) שקונולי " עבד " עליו במשך שנים רבות , והיה אולי הרומאן הגדול 
שלו ה"חיפוש הזמן האבוד " שלו ולא נסתייע דבר , והיצירה לא הושלמה . 
רק פרק אחד שלה היה ידוע מלפני כן , מפרסום בחוברת " אנקאונטר " בשנת 
6591 . כעת השלים כביכול סופר אחר , המשורר פיטר ליוי , את הרומן של קונולי , 
על פי ניירות אחדים שהשאיר בתיקיו , והרומאן יוצא תחת שמותיהם של שני המחברים : 
סיריל קונולי ופיטר ליוי . אגב , ליוי הגיע אל כתבי - היד הנסתרים של 
קונולי , ואל תיקיו הסודיים לאחר שנשא לאשה את אלמנתו של קונולי . זהו 
הישג כשלעצמו , אם נביא בחשבון שליוי היה עד קרוב לזמן נישואיו נזיר ישועי , 
מלבד היותו , כמובן , יהודי משבט לוי , לפחות במידת מה ! אבל זהו כבר 
נושא לרומאן אחר , כדברי דוסטוייבסקי בסיום " החטא ועונשו " . נדמה שהספרות 
האנגלית עשירה במיוחד בדמויות שוליות , שיצירתן מינורית ומשמעותן ארעית 
בלבד למראית - עין , ובכל זאת יש בהן קסם שאינו פוקע עם השנים . לא תמיד 
ברור אם מה שמושך היא הדמות עצמה , על כל האווירה שהצטברה סביבה , או שהיצירות 
שומרות על ייחוד גם מקץ שנים . דמות אחת כזאת מן העבר הלא רחוק היא דמותו 
של סיריל קונולי ( 30914791 ) , איש - ספרות " מינורי " ארכיטיפי , 
שרבים כמוהו נשכחים ברוב התרבויות , אך האנגלים מוסיפים להידרש ליצירותיהם 
ולביוגרפיות שלהם שנים לאחר שהם עברו מן העולם . ספריו של קונולי נדפסים 
שוב ושוב במהדורות חדשות , ובמשך השנים שלאחר מותו הופיעו ספרים ודברי - 
זיכרונות למכביר על אודותיו , רבים אולי יותר מאשר על כמה מן הקלאסיקנים 
ה"מאיוריים " . בשנה האחרונה שוב הוחזר קונולי , וביתר שאת , לתודעת הקורא 
האנגלי . תרמו לכך בעיקר שני ספרים : ספר הזיכרונות " דמעות לפני השינה " 
מאת אשתו השנייה , החיה כיום בצרפת , ברברה סקלטון , על שנות נישואיהם 
הסוערות ( ראשית שנות החמישים ) , וספרו של חוקר - ספרות אמריקאי צעיר , 
מייקל שלדן , ושמו " ידידי ההבטחה : סיריל קונולי ועולם ההורייזן " , 
הוצאת המיש המילטון , 9891 . הספר הראשון מוקדש להעלאת הדמות והאופי של 
קונולי , אך תורם לא מעט גם להבנת הפאתוס המיוחד של איש - הספרות הייחודי 
שהיה , ואילו הספר השני הוא מחקר היסטורי על התקופה והחברה שבה פעל קונולי 
בשנותיו החשובות ביותר , שנות הארבעים . האקטואליות - לכאורה שבספרו של 
שלדן מוסברת גם מכוח העניין המחודש לאחרונה בספרות שנות המלחמה באנגליה , 
שנות האימה והסכנה שבכל זאת לא הירעו כל כך עם הספרות , כפי שקרה לא פעם 
בתולדות התרבות . לפעמים התותחים מזרזים את מוזות ואלה מגבירות את שירתן . 
מוזה כזאת , הדומה אולי יותר לתותח היה בעצם קונולי ( שדמה במראהו לחבית 
קטנה ) , כאשר ערך את הירחון " הורייזן " בשנות המלחמה . מסביב לכתב - 
העת התקבצה חבורה של יוצרים בעלי אופי מיוחד ופניות מסוימות , ולחבורה זו 
והעולם שעיצבה מקדיש שלדן את ספרו , שבמרכזו דמותו של קונולי . ספרו מצליח 
להקנות מובן חדש למושג הבעייתי הזה של סופר מינורי , מובן המאדיר אותו במידת - 
מה , כהד להאדרת המושג " משורר מינורי " במסתו המפורסמת של ת . ס . 
אליוט שבה נפתחה אופנת גילוי המינוריים , אופנה שהגיעה גם אלינו עם גבור 
ההשפעות האנגלו - סקסיות על הספרות העברית בסוף שנות החמישים . קונולי , 
אף שלא יצר יצירה " גדולה " כלשהי , היה בעל סגנון מובהק בכל אשר כתב 
ואמר , אם זה מאמר ואם זו שיחת - חולין ואם זה מכתב אישי . סגנון זה משמר 
את זכרו , ואף את זכר חייו שהיה בהם הד ברור של הסגנון השנון , המכתמי 
והחכם הזה . אפשר לומר וזו תהיה אולי אחת מהגדרות הסופר המינורי שהוא 
מסר את גאוניותו לחייו , וליצירתו רק את כשרונו . כך אמר על עצמו כזכור , 
אוסקר ויילד , שמבחינות מסוימות הוא גדול היוצרים המינוריים . קונולי , 
בדומה לוויילד , היה אירי במוצאו , אם גם נולד בקובנטרי , באנגליה . 
אני התוודעתי לקונולי לפני למעלה מעשרים שנה , כאשר חבר נתן לי את הספרון 
הקטן ששמו " הקבר הלא - שקט " . שם הסופר שצוין על הכריכה היה מוזר , " פאלינורוס " , 
מה שזוהה בכריכה האחורית ככינויו של סיריל קונולי . הספר שהגיע לידי היה 
חלק מסדרת ה"פנגווין מודרן קלאסיקס " ( לימים אספתי עוד שלוש מהדורות אחרות 
שלו , עם מבואות שונים ועם שינויים אחדים בגופי הספר ) והתאהבתי בו בקריאה 
ראשונה . זמן קצר אחרי שקראתי בספרון , וקראתיו שוב ושוב , עד שידעתי 
את חלקו לפחות בעל - פה , ביקרתי לראשונה בלונדון ולאושרי גיליתי שאפשר 
למצוא מאמר של סיריל קונולי מדי שבוע על דפי ה"סאנדיי טיימס " . תוך זמן 
קצר אספתי את שאר כתביו וכן גם אוסף מלא כמעט של חוברות כתב - העת שערך בשנות 
הארבעים ( 93910591 ) , הוא ה"הורייזן " . הייתי לחובב - קונולי מושבע , 
וכאשר מת בשנת 4791 ספדתי לו ברשימה קטנה בעיתון זה . הספרון " הקבר הלא - 
שקט " קרוי כך על שם בלדה אנגלית ישנה , שהפליא לתרגמה אלתרמן בקובץ תרגומי 
הבלדות האנגליות שלו . קונולי מצטט בספרו את הבית הראשון של השיר העצוב 
והיפה הזה : " קרה הרוח , יונתי יורדים נטפי - מטר היתה לי אהבה אחת 
היא ישנת עפר " . הספר כולו , בדומה לשיר , הוא מין קינה מורכבת על אהבה 
אבודה , נעורים אבודים , חלומות שדודים . אלה הם פרקי - אוטוביוגרפיה 
המעורבים במסות קטנות ובחלקים המורכבים מציטטות בלבד , בעיקר מתוך הספרות 
הצרפתית האהובה על קונולי יותר מכל , ובעיקר מתוך כתביהם של בני המאה השבע - 
עשרה והשמונה - עשרה , ובעלי המכתמים דוגמת לה - רושפוקו ושאנפור , שקונולי 
ראה בהם את בעלי המבנים הנפשיים הדומים לשלו . ומובן שרוחו של רסט שרויה 
על הספר כולו , וכולם לא תיאר מישהו את " בחיפוש הזמן האבוד " כ"מכתם 
הארוך ביותר בתולדות - הספרות " ? אך מלבד בעלי - הסגנון הגדולים מינה קונולי 
כפטרונים לספרונו בעצם , לחייו המשתקפים באוטוביוגרפיה זו גם את פרויד 
ואת וילהלם רייך ( אלה החלקים הפחות - מוצלחים של הספר ) . מעל לכל שקוע 
קונולי בעולם הקלאסיקה , בתוך זה הקלאסיקה היוונית - רומית . השם פאלינורוס 
שתחתיו הופיע הספר בשנת 4491 , הוא שמו של הנווט המנווט את ספינתו של אניאס , 
גיבור האפוס של וירגיליוס . פאלינורוס קונולי מנתח את משמעות שמו היווני 
שהוראתו " המשתין לאחור " נפל מן הסיפון של הספינה שניווט , לאחר שנכנע 
לשינה שירדה עליו . כאשר לימים יורד אניאס לשאול הוא פוגש שם את רוחו של 
פאלינורוס התובעת ממנו שיקבור את גופתו של הנווט שנשטפה לחוף . לאפיזודה 
זו של ה"אניאיס " מייחס קונולי משמעות מיוחדת , כשהוא מזהה בפאלינורוס 
את " הרצון - להיכשל או הרתיעה - מפני - ההצלחה " , ומזהה בעצמו את " תסביך 
פאלינורוס " זה , ורואה בו את המרכיב הבסיסי של הפסיכולוגיה שלו . מייקל 
שלדן מנתח בפירוט את הליכי היווצרותו של הספר על רקע חייו האישיים והחברתיים 
של קונולי בלונדון של ימי הליץ " . לכאורה הוא ערך כתב - עת אסקפיסטי בתכלית , 
וכתב ספר שכל כולו פנייה אל העצמי ואל בעיותיו הזעירות , בסופו של דבר , 
של היחיד המפונק , בשעה שמאות מתו במלחמה על אנגליה , שלא לדבר על אירופה 
הנרמסת כליל תחת המגף הנאצי , שאך כפשע בינו לבין האיים הבריטיים . הגיליון 
הראשון של " הורייזן " יצא לדוכנים של לונדון בדצמבר 9391 , לא בדיוק 
הזמן לפרסומו של כתב - עת לספרות ולאמנות . ההצלחה של כתב - העת הפתיעה 
את עורכיו יותר מכל . המשנה לעורך , סטיוון ספנדר , הופתע והתענג זמן רב 
על מכתבו של חייל מחיל האוויר הבריטי שכתב לו כמה הוא נהנה מ"הורייזן " , 
כתב - עת המגלה וקובע את הערכים " שלמענם אנחנו צריכים להילחם " . ואמנם , 
" הורייזן " הוכיח את עצמו כניסיון באסקפיזם פורה , ובסופו של דבר אולי 
אף כתרומה מינורית למאמץ המלחמתי . אך אף - על - פי שהוסיף להופיע כמה שנים 
לאחר תום המלחמה , נשאר במהותו כתב - עת של עתות מלחמה , אף שנכתב בו על 
שירה סינית ועל ארתור רמבו , על אמנות אפריקאית ועל פיקאסו , על קוואפיס 
ועל סלווטורה קוואזימורו ואוגניו מונטלה . שאלת מעורבותו ואי - מעורבותו 
של הסופר בפוליטיקה היא עניין החוזר ונשנה בחוברת , נדון בה על ידי גורג 
אורוול ועל ידי איניאציו סילונה , אך גם על ידי חסידי " מגדל השן " , כשהעורך 
עצמו , סיריל קונולי , מתחבט תדיר בהערות - העורך בין הקטבים . עם השנים 
קהה , מטבע הדברים , רושמו של הספר " הקבר הלא - שקט " עלי , ואף גיליתי 
את מידת הגועל המסוים שבאישיות ההדוניסטית והנרקסיסטית המנותחת בו . בכל 
זאת קראתי את רוב הספרים שפורסמו על אודות קונולי , כמתוך התחייבות משונה . 
במשך השנים העברתי את סוג החיבה והמשיכה שמעוררים בי ספרים מסוג כזה אל 
כתביו החריפים יותר של הסופר הרומני - צרפתי אמיל סיוראן , אף לא נדהמתי 
כלל לגלות כמוטו לאחת ממסותיו האחרונות של סיוראן את הפסוק שבו חתם סיריל 
קונולי את דבר העורך שלו בגיליון האחרון של הירחון " הורייזן " בשנת 0591 : 
" הנה הגיעה שעת הנעילה של גני - המערב " . 
