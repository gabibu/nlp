רק מיעוט מתושבי חיפה יכול לקלוט את שידורי ערוץ 2 . אפשר היה להרחיב את 
קליטת הערוץ באמצעות משדר נוסף , אולם רכישת משדר זה נמנעת . כיום לא קיימת 
עדיין מסגרת חוקית לרכישת משדרים : ערוץ 2 תוכנן להפעלה בידי יזמים פרטיים , 
אך טרם יצאו מכרזים עבורם ואין כל אפשרות אחרת למימון המשדרים , מעבר לאלה 
שהוקמו לצורך שידורי ניסיון . המציאות הפוליטית שעל - פי ההסכם הקואליציוני , 
אף היא מסרבלת את התהליך . שר המשטרה , רוני מילוא , אחראי על ערוץ 2 , 
אולם שר התקשורת , רפאל פנחסי , אחראי אף הוא על חלק מן התחומים . מחלוקת 
סמכויות ביניהם , שהגיעה לשיאה ב12 בינואר מנעה הפעלת המשדר הרזרווי , 
אף לאחר שהתקבל אישור לכך . אולם גם אם המחלוקת תיושב , אין די במשדר זה 
לקליטת ערוץ 2 ברוב חלקי חיפה . גורם בהנהלת ערוץ 2 אמר כי במקום המשדר הישן 
יוקם תוך 46 חודשים משדר באזור הכרמל , שיאפשר לתושבי הכרמל המערבי , הדרומי 
וטירת הכרמל לקלוט את שידורי הערוץ . עלות הקמת המשדר היא מיליון שקלים . 
חיפה נמנית עם ארבע תחנות השידור הראשונות שיועדפו לצורך רכישת המשדר החדש . 
עיריית חיפה קיצרה את ההליכים הדרושים לאישור מיקום הצבת המשדר . תוך מספר 
חודשים כל תושבי הכרמל המערבי והדרומי וטירת כרמל יוכלו לקלוט את השידורים . 
יו"ר דירקטוריון בזק , יורם אלסטר , אמר בתשובה לשאלת " הארץ " כי לחברה 
יש משדרים נוספים שיוכלו לאפשר צפייה רחבה יותר של ערוץ 2 באזור חיפה . 
לדבריו , בזק הביעה נכונות להפעילם , אולם משרד התקשורת הוא זה הנותן את 
אישור ההפעלה . השר מילוא הודיע אתמול לחבר מועצת העיר חיפה , עו"ד אבי 
גולדהמר , שפנה אליו בנדון , כי בימים הקרובים יוצב משדר חדש לקליטת ערוץ 
2 באזור עתלית . בכך תתאפשר , לדבריו , קליטת השידור בכל אזור חיפה . 
קבוצת תושבים מאזור הכרמל תפנה לבג"ץ בעתירה לקבלת צו על תנאי , שיורה לממשלה 
לנמק מדוע נשללים מהם שידורי ערוץ 2 . 
