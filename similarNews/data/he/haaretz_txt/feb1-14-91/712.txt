אין זה סוד שהרבה אנשי ספר בעולם המו"לות האמריקאי הם יהודים . הרי לא לחינם 
ולא במקרה העניק הקוראן ליהודים את התואר " עם הספר " . אבל לא זאת הסיבה 
שבגללה מייחד שבועון המו"לים האמריקאי " פבלישרס וויקלי " את המאמר הראשי 
שלו באחת החוברות האחרונות , לספרים היהודיים שיוצאים בארה"ב . מתברר שעל 
מדפי חנויות הספרים בארה"ב גדל מספר הספרים היהודיים מסוגים שונים : רומנים , 
ספרי דת , היסטוריה ומדריכים שימושיים . ארתור הרצברג , שספרו " יהודים 
באמריקה " יצא בהוצאת " סיימון ושוסטר " , מסביר את הגידול הזה בספרים 
על נושאים יהודיים בכך שיהודים אמריקאים רבים מחפשים משמעות אחרת ליהדותם 
מאשר " האנטי - אנטישמיות והתמיכה בישראל " . התשובה היא פנייה לדת , שאינה 
אופיינית רק ליהודים : על - פי ה"ניוזוויק " זו תופעה המאפיינת את דור 
ה"בייבי - בומרס " , המונים כ57 מיליון אמריקאים . מו"לים אמריקאים רבים 
שרואיינו לשבועון ציינו מפעל מו"לי יהודי אחד כנקודת תפנית במו"לות על נושאים 
יהודיים : הגרסה האנגלית של התלמוד הבבלי , שתירגם וערך הרב עדין שטיינזלץ , 
החלה לצאת לאור ב9891 ב"רנדום האוס " , שאינה מתמחה בנושאים יהודיים דווקא . 
שני הכרכים הראשונים נמכרו ב04 אלף עותקים כל אחד . שניים נוספים יצאו 
לאור ב0991 , והתוכנית היא להוציא שני כרכים בשנה . לדעת מו"לים לא מעטים 
שטיינזלץ הצליח לפרוץ לחנויות שעד עתה לא מכרו ספרי יודאיקה , והם משייכים 
את ההצלחה לכריזמה של הרב שטיינזלץ עצמו . הוצאת " מסורה " מוציאה לאור 
גרסה אנגלית נוספת של התלמוד הבבלי , המיועדת לתלמידי חכמים והכרך הראשון , 
" מסכת ערובין " , נמכר ב51 אלף עותקים בשלושה שבועות הראשונים מאז יצא 
לאור . לא צריך להיות דתי כדי להוציא ספר דת יהודי : הוצאת שוקן הניו יורקית 
הוציאה לאחרונה תרגום חדש של ספרי " בראשית " ו"שמות " , באנגלית בת זמננו 
ופירוש שנעשו על - ידי אוורט פוקס . ההוצאה מתכננת להוסיף להם בקרוב את 
" במדבר " ו"דברים " . בוני פטרמן , המנהלת את מדור היודאיקה של שוקן , 
רואה את הספרים האלה במסגרת של ספרים המביאים קול בן זמננו לקהל יהודי בן 
זמננו . הרצון לספק מידע יהודי ליהודים הזקוקים לו הנחה גם את הוצאת " מורו " , 
שמפרסמת באפריל את הספר " גואיש ליטרסי " של הרב יוסף טלושקין . כותרתו 
של הספר נבנית מן הפרסום לו זכה הספר " קלצורל ליטרסי " של הירש ( שהיה 
הדוגמה לספר 000 , 6 המושגים של גדעון סאמט ) והוא מיועד , לדברי המחבר 
" ליהודים שיודעים מהו השילוש הקדוש , אבל אינם יודעים מה זו מצווה " . 
כל אלה ספרים המיועדים ספציפית לקהל יהודי , המודע במידה זו או אחרת ליהדותו . 
אבל לא כל המו"לים מוכנים להזדהות כזו : עורך בבית הוצאה שאינו מתמחה בספרים 
יהודיים סירב להתראיין לכתבה וביקש שלא יזהו אותו בשמו ובשם בית ההוצאה שלו , 
למרות שכמה מו"לים הצביעו על ספרים שהוציא ך " כותרים יהודיים " . הוא לא 
רצה שספריו יקוטלגו בקונטקסט מסוים כל כך . גישה דומה הפגין רוגר שטראוס 
השלישי , נשיא הוצאת " פארר , שטראוס , גירו " , המוציא לאור את ספריהם 
של יצחק בשביס זינגר ( ספר שנכתב בשנות החמישים ויוצא עתה במהדורה של 02 
אלף עותקים ) , ואת " חיוך הגדי " ו"עיין ערך : אהבה " של דויד גרוסמן . 
כשנשאל על הקוראים והסופרים היהודים של הדור החדש טען שטראוס שיש קוראים 
יהודים מסוגים שונים , וכי אין לדעת מי הם הסופרים היהודים של הדור הבא . 
" אני רק מקווה שאנחנו נהיה הראשונים לגלות אותם " . אין ספק שסופרים ישראלים 
שספריהם יוצאים בארה"ב אינם רוצים להיות מזוהים דווקא כסופרים או ספרים " יהודיים " , 
ומטרתם לחדור לשוק הספרים הכללי . במארס יוצא ספרו של עמוס עוז " לדעת 
אשה " בהוצאת " הרקורט , ברייס יובנוביץ " , וההוצאה מתארת את הספר כ"עוז 
מבציר משובח , עם טעם מרתק של לה קארה " . באותו חודש הם מוציאים גם את 
" הר העצה הרעה " ו"לגעת ברוח , לגעת במים " של עוז . מבחר שירתו של 
אברהם סוצקבר ייצא לאור ב"הרוורד יוניברסיטי פרס " , בתרגומם של בנימין וברברה 
הרשב . במאי תוציא הוצאת " גודין " את " צילי " של אפלפלד , והוצאת 
" גרוב - ויידנפלד " הוציאה בנובמבר את " בעת ובעונה אחת " של אפלפלד . 
הוצאת " וורנר " מתכננת לחודש אפריל את " ליצן החצר " של אביגדור דגן , 
וזהו הספר העברי היחיד המתוכנן לחודשים הקרובים כ"מס - מרקט פייפרבק " 
( כלומר ספר בכריכה רכה , במחיר נמוך , עם פוטנציאל למכור מיליוני עותקים ) 
. ישראל היא נושא מו"לי שאינו נעדר עניין מזוויות שונות , ולא בהכרח מהזווית 
היהודית . הוצאת " הוטון - מיפלין " מאושרת מ39 אלף העותקים שהדפיסה מספרם 
של יוסי מלמן ודן רביב " מרגלים לא מושלמים " , והיא מתכננת בקרוב להוציא 
את הספר גם בכריכה רכה . הוצאת " סנט מרטין פרס " מרוצה מהצלחת ספרו של 
ויקטור אוסטרובסקי ( 054 אלף עותקים הודפסו ) , אם כי מוכר ספרים שרואיין 
בכתבה אחרת על ספרים שהצליחו במכירות חג המולד ציין את הספר הזה כאחת האכזבות 
הבולטות . זאת לא המלה האחרונה על השירותים החשאיים בישראל הצפויה בארה"ב 
השנה : הוצאת " גרוב - ויידנפלד " תדפיס 53 אלף עותקים במהדורה הראשונה 
של " המלחמות החשאיות של ישראל : תולדות שירותי הביטחון של ישראל " מאת 
איאן בלק ובני מוריס , שהגרסה העברית לספרו על בעיית הפליטים אמורה לצאת 
לאור בקרוב בספריית " אופקים " של עם עובד . הוצאת " סיימון ושוסטר " 
תוציא במארס את הגרסה בכריכה רכה של " אינתיפאדה " מאת זאב שיף ואהוד יערי . 
באפריל תוציא אטלנטיק מנתלי פרס " את " עזה : שנה באינתיפאדה דו"ח אישי " 
מאת גייל אמרסון , עיתונאית עטורת פרסים שסיירה וחיה ברצועת עזה . " מישיון 
פבלישינג " תוציא במארס את " שואה 2 : להציל את ישראל מהתאבדות " של 
אנדריו הרלי . לפי תיאור המחבר הספר עוסק ביחסי הישראלים והפלשתינאים , 
אם כי קשה להבין מהכותרת מהי עמדתו . הוצאת האוניברסיטה של פרינסטון תוציא 
באפריל את " לחיות ביחד לחוד : יהודים וערבים בירושלים בימינו " , מאת 
מיכאל רומן ואלכס וינגרוד . באופן טבעי ספרים על השואה זיכרונות אישיים 
וספרי מחקר נחשבים " ספרים יהודיים " . מו"לים חשים מחויבות להוציא אותם 
לאור , בשל הנושא , אבל הם מודעים לכך שספרים בנושא זה רבים ולא תמיד קל 
למכור אותם , ליהודים וללא יהודים . מבחינה זו ישראל אינה שונה מארה"ב . 
" השואה " של לני יחיל ראה אור בשנה שעברה ב"אוקספור יוניברסיטי פרס " , 
ו"האנציקלופדיה של השואה " , שהוכנה על ידי ספריית פועלים , ראתה אור בהוצאת 
מקמילן . במאי תוציא " פנתיאון " את הספר " אנה פרנק : שבעה חודשים אחרונים " 
זיכרונות של וילי לידוור , שהיתה עם פרנק ומשפחתה באושוויץ ובברגן - בלזן . 
במארס מוציאה הוצאה זו את הספר " אינני זוכרת יותר דבר " של עדינה בלדי - 
שוייגר . אלה הם זיכרונות מזעזעים של רופאה בגטו ורשה , שהיתה אחר כך לוחמת 
במחתרת הפולנית . הוצאת בנטם תוציא לאור במארס את " מאותו מקום וזמן : 
זיכרונות 74918391 " מאת לוסי דוידוביץ , מחברת " המלחמה נגד היהודים " 
שנפטרה בשנה שעברה . מתוך ים הספרים היהודיים השונים שצפויים בחודשים הקרובים 
בארה"ב אני בוחר , כמעט באופן שרירותי , עוד שניים : " חוצפה : מחשבות 
כנות על להיות יהודי באמריקה " מאת אלן דרשוביץ , עורך - דין יהודי שהתפרסם 
כשהגן על קלאוס פון בולוב וספרו על אותו משפט הפך לסרט מצליח , שם מגלם 
אותו רון סילבר . דרשוביץ טוען שכתב את ספרו למען צעירים יהודים , כדי 
להכין אותם לגורלם באמריקה על סמך ניסיונו האישי . והקומיקאי גקי מייסון 
יוציא לאור בהוצאת " סנט מרטין " את " איך לדבר יהודית " . לזה אפשר לקרוא 
חוצפה . 
