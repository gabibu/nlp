ממשלת גרמניה תממן רכישת טילי פטריוט עבור ישראל בסכום של 001 מיליון דולר . 
על כך דיווח אתמול שר החוץ דוד לוי בישיבת הממשלה . בון קיבלה גם את בקשת 
ירושלים להקמת חברה להשקעות בישראל , ותיזום חקיקה נגד החרם הערבי . הגרמנים 
ישקיעו במחקר ופיתוח ובאיכות הסביבה . לוי אמר כי החליט להעמיד את הקהילה 
האירופית במבחן , ולכן הגיש לה בקשה לכיסוי הנזקים מהפצצות הטילים . בשבוע 
שעבר אישרה מועצת הקהילה האירופית לישראל סיוע בסך 012 מיליון . לדברי לוי , 
אירופה אינה מנהלת בשלב זה מגעים עם אש"ף . שר התחבורה משה קצב קרא למשרדי 
החוץ והתעשייה לנהל מסע להטלת חרם כלכלי בין - לאומי על כל המפעלים ברחבי 
העולם שיסייעו לעיראק בפיתוח נשק לא קונוונציונאלי . לדבריו , אין להסתפק 
בסנקציות שהמדינות נוקטות כלפי אותם מפעלים . שר הדתות אבנר שאקי הציע לנצל 
את האהדה היחסית לישראל בקהילה הדיפלומטית ולדרוש , כפי שהודיעו מנהיגי 
גרמניה , שמדינות אירופה יעבירו חקיקה שתאסור על כניעת חברות וגופים ממשלתיים 
לחרם הערבי . שר הכלכלה דוד מגן הציע להגביר את המתקפה המדינית והכלכלית 
תוך יצירת תשתית לשיתוף פעולה כלכלי בין ישראל לגורמים הבין - לאומיים השונים 
שמרכזם הוא השוק האירופי המשותף . מגן הדגיש כי מדיניות של עידוד מחקר ופיתוח 
ופתיחת שווקים לתוצרת ישראל עדיפה על קבלת תרומות ומתנות . 
