רעש מחריש אוזניים אופף את הנכנס למוקד לטיפול במפונים שהקימה עיריית רמת - 
גן בבית - ספר בעיר אחד מן המטות האזוריים שהוקמו באזורים שנפגעו . צלצול 
מכשירי הטלפון אינו פוסק וכך גם תנועת האנשים חיילות , מתנדבים ומפונים , 
המתקבצים בחדרי כיתות שהוסבו למוקדי טיפול . הנכנס למוקד מתכוון בעזרת 
שלטים צבעוניים , המפנים אנשים אל חדרים שונים על פי כתובותיהם . בחדר 
שזכה לשם " חדר הקבלנים " מסתופפים עשרות אנשים שביתם נהרס כליל , שבעיקר 
צועקים זה על זה , שכן הם חשים עצמם תלויים בהבל פיו של כל קבלן ובשרבוט 
עפרונו של כל מהנדס על גבי מפות שיקבעו איך ייראה ביתם הנבנה מחדש . אבל 
הרעש והתנועה הערה לא מצליחים להסתיר את אווירת הנכאים במקום . במוקד , 
שנוצר בן - לילה לאחר הפגיעה הראשונה בעיר , נאלצים הפונים , המתמודדים 
עדיין עם הרס דירותיהם , לעמוד גם מול סבך הביורוקרטיה . הרושם הוא כי 
רובם סבורים שהעירייה עושה כמיטב יכולתה , אך ככל שמידת הנזק שספגו רבה 
יותר הם חשים עצמם פגיעים יותר נוכח עיכובים ביורוקרטיים מיותרים והפסד 
זמן בציפייה למבצעי התיקונים . על כל מפונה המגיע למוקד למלא טופס של מס 
רכוש , שבו הוא מצהיר על הנזקים שנגרמו לביתו , לתכולת הבית ולמכונית . 
כאשר סכום התיקון נמוך מ000 , 2 שקלים , מוצע לנפגע לשלם אותו בעצמו ולהגיש 
חשבונית למטה האזורי , ובתוך שלושה שבועות , כך מבטיחים לו , יועבר הסכום 
לחשבון הבנק שלו . אלא שבפועל בבתים מעטים בלבד נמוך סכום השיפוץ מ000 , 
2 שקלים , וברובם הוא עולה על 000 , 01 שקלים . כאן נפתח תהליך ארוך , 
שבמהלכו נחשפים המפונים , ובייחוד אלה מהם השייכים למעמד סוציו - אקונומי 
נמוך , לתלות מתישה בגורמים המוסדיים . קפמאבינתחילת התהליך בחוליות המיוחדות 
של מס רכוש , הבודקות את היקף הנזק שנגרם לבתים , את שוויו הכספי של התיקון 
הנחוץ ואלו בעלי מלאכה נדרשים לשם ביצועו . במקביל נבדקת אמיתות ההצהרה 
באשר לתכולה . לפני אישורן של החוליות אין מתקנים דבר . כאשר הנזק מוחלט , 
ייבנו הבתים מחדש ותתקבל הצהרתם של בני הבית באשר לתכולתם , אלא אם כן 
ייראה היקפה של זו מופרז , ואז ייערך תחקיר . בכל יתר המקרים , כאמור , 
בנוסף על אומדן הנזק לבית , יבדקו החוליות את אמיתות הצהרת הרכוש , לפני 
שיוחל בהשבת הנזק . מס רכוש אכן פועל במהירות , ולרוב מגיעים השמאים למקום 
מיד למחרת הפגיעה , אבל מאחר שמדובר באלפי דירות , נמשכת הבדיקה זמן רב . 
מדוע אין מס רכוש מסתפק בהצהרות , אלא מתעקש על בדיקות יסודיות ומעכב את 
תהליך השיקום ? לדברי דב שטאוב , סגן נציב מס הכנסה והאחראי על מס רכוש , 
אין מדובר כאן בבעיה של חוסר אמון . " איננו שונים מכל חברת ביטוח , 
ואין בנמצא חברה שתשלם בלי לבדוק תחילה . ומדובר הרי במיליוני שקלים . 
אלפי תביעות הוגשו עד היום , ואת כולן נבדוק אחת לאחת " . גובה הפיצויים 
כבר עורר , כזכור , תרעומת . דב שטאוב יודע כי טבלת מס רכוש , שנבנתה 
ב4791 , אינה משקפת תמיד את המחירים הריאליים , אך מאז היא עודכנה עד שהגיעה 
לתמחירים של היום . לפי הטבלה , גובה הפיצוי עבור מערכת סטריאו , למשל , 
הוא 006 שקלים , אבל , לדבריו , " אמנם מחיר זה אינו ריאלי , אך לעומת 
זאת הפיצוי על אובדן מכשיר טלוויזיה הוא 000 , 3 שקלים , כך שאפשר להתקזז " . 
על אובדן תכשיטים , עתיקות ותמונות אין הממשלה מפצה , הוא מאשר , גם 
לא על אובדן אוספים . קפמאבינעד שיזכו המפונים בפיצוי , ריאלי או לא , 
מחכות לחלקם תלאות לא מעטות . בין היתר , נשמעות טענות על הערכות שגויות 
של השמאים . חלקן של הטעויות נובע מהדיווחים של הנפגעים עצמם , הנמסרים 
מיד לאחר הפגיעה , כאשר ההלם הראשוני בו הם נתונים משכיח מהם פריטים רבים 
של נכסיהם . בביתם של צבי ורבקה , למשל , נפלה התקרה , הקירות נהרסו , 
והתכולה הושמדה כמעט לגמרי . למחרת , כשחזרו בני הזוג לדירה כדי לאמוד 
את הנזקים , כבר חיכתה להם שם שמאית של מס רכוש וביקשה מהם פרטים על התכולה 
שנפגעה . השניים , שהיו עדיין המומים , אומרים כי שכחו למנות חלק גדול 
מהרכוש , ועד היום אינם יודעים מה רשמה לפניה ועל מה יפוצו . " אמרתי 
לה שכל התמונות האוריגינליות שלנו הושמדו , והיא אפילו לא הבינה על מה אני 
מדבר " , אומר צבי . אלא שתלונות רבות מפנות אצבע מאשימה גם כלפי השמאים 
עצמם . " אצלנו השמאי נתן הערכה שגויה " , אומר תושב רמת - גן המתגורר 
כיום עם משפחתו במלון השרון . " נאלצתי להזמין שמאי אחר , ולכן העבודה 
מתעכבת כבר 01 ימים . ומדובר בתיקון קל יחסית , שלאחריו נוכל לחזור לדירה " . 
את דבריו מחזק קבלן תל - אביבי : " השמאים לא מנוסים ולכן הם טועים , 
ובעלי המקצוע לא רוצים לשפץ בתים לפי הערכות שגויות ולהפסיד כסף " . הוא 
עצמו סירב לקבל עליו שיפוץ של שלושה בתים שנפגעו קשה , מכיוון שהערכת השמאי 
היתה פחותה מערכה האמיתי של העבודה . " מי שסובל בסופו של דבר הוא זה שאיבד 
את ביתו . במקום שיאמינו לו , מכבידים עליו " . דב שטאוב דוחה את הטענות 
האלה . " נכון אמנם שעד המלחמה העסיק מס רכוש שבעה שמאים בלבד בכל הארץ , 
ועכשיו נוספו להם 39 אנשים , מהיום למחר , בלי הכשרה מיוחדת " , הוא אומר , 
" ולכן תיתכנה טעויות , אבל רוב השמאים אינם טועים " . אם בכל זאת חלו 
טעויות , הוא מוסיף , " יכול כל אחד להגיש ערעור בכתב למשרדי מס רכוש 
באזור מגוריו . ועדת ערער תתכנס בכל פעם שצריך , ונדון בכל תלונה , הן 
באלו הנוגעות למבנה והן באלו הנוגעות לתכולה ולמכונית " . המפונים לעומת 
זאת מתקשים להתנחם בסיכוייהם להסתבכות נוספת במכונה הביורוקרטית . בין שמדובר 
בהערכות שגויות ובין שמדובר בכל סיבה אחרת , בעניין בעלי המלאכה עולם כמנהגו 
נוהג . עבודתם של אלה נעשית בהתאם להגדרת ההרס , לפי שלוש קטגוריות : 
למעגל הראשון משתייכים הבתים שחל בהם הרס מוחלט שאין לו תקנה . בתים אלה 
ייבנו מחדש בתוך שנתיים ; במעגל השני בתים שאינם ראויים למגורי אדם , לאחר 
שתקרתם קרסה , קירותיהם נפלו וכד . בתים אלה זקוקים לשיפוץ מקיף , לעתים 
לבנייה כמעט מן היסוד ; המעגל השלישי , הגדול ביותר , כולל את הבתים שבהם 
נפגעו חלונות , תריסים , דלתות וקירות . מקצת דייריהם של בתי המעגל השלישי 
בחרו לעבור לבתי - מלון , אבל רובם נשארו בבתים וכיסו את חלונותיהם בניילונים 
עד לבואם של המתקנים . בתנאי מגורים אלה גוברת מצוקת הנפגעים נוכח התנהגותם 
של בעלי המקצוע . אלה אינם באים בזמן שנקבע , אם בכלל , ומפונים רבים 
נאלצים לבלות יום - יום בישיבה בתוך חורבות בתיהם , תוך ציפייה לבואם של 
הזגג או השיפוצניק , אלה שביקרו במקום יום קודם , " לקחו מידות " , ולא 
חזרו כפי שהבטיחו . את עיקר הטענות מפנים הנפגעים , מטבע הדברים , אל 
המטה האזורי , האמור להיות אחראי לבעלי המלאכה . בדירה של חדר וחצי ברמת - 
גן יושבת זה שבוע שולה ומחכה למשפצים . הטיל שפגע באזור מגוריה הרס כליל 
את דירת שכניה , אבל את הנזק שנגרם לדירתה דלתות וחלונות שבורים וקיר שלם 
שנחצה לשניים ויועד להריסה אפשר לתקן . לדבריה , רק לאחרשבוע הגיעו אליה 
פועלים , ומשהגיעו התברר כי אלה עולים חדשים מרוסיה , שאין להם כל ניסיון 
בעבודת הבניין . שולה , שעלתה מעיראק לפני 04 שנה , מנווטת את כל מצוקתה 
לשנאת העיראקים : " עוד כשהייתי נערה בעיראק הרביצו לי השכנים לכיתה , 
והשנאה בינינו לעיראקים תהיה תמיד . גם אם סדאם ימות , יקום כלב בן כלב 
אחר " . היא יודעת , לדבריה , שאין היא היחידה שבה מטפל המוקד , ו"כי 
כל אחד היה רוצה כי יטפלו בו לפני השאר " , אבל עדיין אין בכך הסבר , מבחינתה , 
למה שעובר עליה . " בשביל כל תיקון אני צריכה להגיע למוקד חמש פעמים ביום " , 
היא אומרת , וכדוגמה מביאה את התשלום ששילמה לזגג . לפי הנחיית המוקד , 
נתנה לו המחאה דחויה לשלושים יום . " עם הקבלה חזרתי למוקד וקיבלתי אישור . 
אמרו לי להגיש את האישור לעירייה , ושם לקבל עוד אישור , ואז יכניסו 
את הכסף , וככה הנשמה שלי יוצאת " . גם לרינה ברוך , 65 , חולת לב , תלונות 
דומות . לפני שבועיים נפגעה דירתה , ומאז לא תוקן בה דבר . כיום מחכה 
רינה לתיקון השמשות בדירה , שלאחריו תוכל לשוב ולגור בה . " כל בוקר אני 
באה מזכרון - יעקב , שם אני שוהה עכשיו , ובכל פעם אומרים לי שיתקנו את 
הדירה למחרת " . לממי פאר , דובר עיריית רמת - גן , לא נותר אלא להזדהות 
עם רגשות המרירות של האנשים , אך עקב מספרם הרב הוא אינו רואה דרך אחרת 
לטיפול בבעיה . 006 , 2 דירות נפגעו , 42 מהן לחלוטין , ו642 אינן ראויות 
למגורים , כ077 אנשים שוכנו בבתי - מלון , והטיפול במצב קשה ומורכב מאוד , 
הוא אומר . קפמאבינצבי בר , ראש עיריית רמת - גן , מייחס חלק מהבעיות 
להיעדרה של חברת בנייה עירונית בעיר . את עבודות הבנייה והשיפוץ ברמת - 
גן מבצעת עמידר , " העובדת נהדר " לדבריו , אבל זמן רב מתבזבז על אישורים 
ועל הקבלנים שאינם באים לעבודה . החל משבוע זה , הוא מבטיח , יוחמר הטיפול 
בקבלנים , וקבלן שאינו מקיים את דבריו ואינו מופיע בשעה היעודה , יפוטר 
לאלתר . ההיצע גדול , הוא מוסיף , ולא יחסרו קבלנים . כדי למנוע עיכובים , 
התיר אמנם מס רכוש לתושבים לשפץ את בתיהם בכספם , תוך הבטחה שההוצאות יוחזרו 
להם . עקב כך החלו תושבי השכונה הרמת - גנית האמידה שנפגעה לשפץ על חשבונם , 
וחלקם אף קיבלו מימון בסך % 05 מגובה הסכום . אך הטבה זו היא נחלתם של האמידים 
בלבד , בעוד רוב הנפגעים הם דלי אמצעים , המשתכרים ממשכורות וחלקם נתמכים 
על ידי משרד הסעד . רבים מהם נעדרים מעבודתם כדי להישאר בשטח ולעקוב מקרוב 
אחר השיפוצים , והם נאלצים לקחת הלוואות מקרובים או להגדיל את משיכת - היתר 
בבנק . רבים ייאלצו ככל הנראה לגור בדירות שכורות בשנתיים הקרובות . עד 
היום , שופצו בעיר 83 גגות , 031 דירות כבר ראויות למגורים , ובשבוע האחרון 
חזרו 01 משפחות רמת - גניות לבתיהן . כך מתחיל צבי בר את מבצע " השיבה 
הביתה " , שנועד לרוקן את המלונות מיושביהם . " נלך לקראת מפונים שלא יסכימו 
לחזור לבתיהם , אם הסיבות ייראו לנו מוצדקות " , הוא טוען ומזכיר כי עד 
כה עלה לעירייה שיכון המפונים בבתי מלון כמיליון ורבע דולר . בניגוד לעיריית 
רמת - גן , בתל - אביב מטפלות בשיפוץ הבתים חברות עירוניות , חלמיש ועזרא - 
וביצרון . סידור זה מפשט לכאורה את הליכי השיפוץ . תהליך שכירת הקבלנים 
ובעלי המלאכה מתקצר , אין צורך באישורים שונים של העירייה , והשיפוצים , 
משהחליטו על טיבם ועל גודל הסכום שיועד להם , מתחילים מיד לאחר קבלת ההחלטה . 
לדברי סמנכ"ל עיריית תל - אביב , מאיר אלרן , נהרסו בשתי השכונות שנפגעו 
כ000 , 2 דירות , מהן 09 מיועדות להריסה , כ003 ניזוקו קשה ואינן ראויות 
למגורים , והשאר נפגעו פגיעות בינוניות וקלות יחסית . עד כה הסתיים תיקונן 
של 04 דירות שניזוקו קשה , ושיפוצן של עוד 02 דירות שהפגיעה בהן קשה נמצא 
בשלבי סיום . הטיפול בשאר המבנים שנפגעו החל . בשכונה המזרחית של תל - 
אביב , למשל , שופצו גגות בתוך שבוע , אבל בשכונה הדרומית בעיר ייאלצו 
לשקם אזורים שלמים , ולכן תיארך שם העבודה . בינתיים , הבטיח להט לתושבי 
השכונה , שיקבלו דירות בשכר דירה בשכונותיהם בלבד . " אף אחד לא נודד 
מהשכונה שלו " , הצהיר . עם זאת , למרות היתרונות ההשוואתיים של עיריית 
תל - אביב , מטיחים התושבים , ובייחוד תושבי השכונה הדרומית , ביקורת 
חריפה בלהט . " ציץ עסוק ביחסי ציבור " , אומר אחד . " הוא מביא לשכונה 
ההרוסה תורמים , במקום להתחיל לבנות אותה כדי שיהיה לנו בית " . קפמאבינכך 
חושבת גם יעל סילקו , 65 , אמא ל6 וסבתא ל51 , שביתה נפגע . בשבת בבוקר 
לפני שלושה שבועות שהתה עם משפחתה במקלט הציבורי בשכונה , וגם בו פגע טיל . 
בעבר חיה במעברה והתגוררה בצריפים , ורק לאחר שנים הצליחה לבנות בית קטן 
של שלושה חדרים . שם גידלה את ילדיה ולשם היא רוצה לשוב במהרה . הישיבה 
בבית המלון קשה עליה . " לקחו לי את הכבוד " , היא אומרת . בתה , רותי 
מסאלווי , נתמכת סעד המגדלת לבד שלושה ילדים , הפסיקה לעבוד , כי שניים 
מילדיה חולים והיא אינה מצליחה לתמרן בין עבודה ובתי חולים . " אנחנו דפוקים " , 
היא אומרת , " לא רק שכל החיים שלנו על הפנים , עכשיו גם נפל עלינו טיל " . 
עבודות השיפוץ בביתה של רותי לא החלו עדיין , שכן הגג נפל פנימה , ונמסר 
לה שהתיקון ייארך . גם ביתה של תרז תקוה , שנהרס לגמרי , לא שופץ עדיין , 
בשל חילוקי דעות . תרז נמצאת בטיפול נפשי צמוד ונראית שרויה בדיכאון עמוק . 
מהנדס קבע כי אפשר לתקן את ביתה בעזרת קורות ברזל , אבל היא מסרבת . 
" כשיצאנו מהמקלט , ציץ הבטיח לנו בתים יפים יותר מאלה שהיה לנו . אבל 
אני לא רוצה בית יפה יותר , אני רוצה את הבית שלי " . " יכול להיות שאנחנו 
נשמעים מפונקים " , אומרת אחת המפונות התל - אביביות . " אנחנו הרי שוהים 
במלון ומקבלים ארוחות במחיר סמלי . אבל הבתים שלנו נהרסו , אין לנו בגדים , 
ולילדים שלנו אין צעצועים . וכשבנוסף לכך גם השיפוצים זוחלים , לא נותר 
לנו אלא לכעוס " . 
