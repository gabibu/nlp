מאמן נבחרת הנערים בכדורגל גדעון כהן קבע אתמול את הסגל המתוכנן לצאת לפורטוגל 
בסוף השבוע , כדי להשתתף בטורניר בין - לאומי עם פורטוגל , צרפת ובלגיה . 
נבחרת הנערים סיימה אתמול מחנה אימונים בערד שנמשך שלושה ימים . מחנה האימון 
כלל שני מישחקים בראשון ניצחו הנערים 32 את קבוצת הנוער של הפועל באר שבע 
ובשני נפרדו בתיקו 22 עם קבוצת הבוגרים של הפועל ערד . את כל השערים לנערים 
בשני המישחקים שהיו בערד הבקיעו אלי אברבנאל שצורף מסגל נערים ב ( שני שערים 
בראשון אחד בשני ) ויניב עופרי כוכב נבחרת הנערים ( שער בכל מישחק ) . 
רשימת 61 היוצאים כוללת שני שחקנים שצורפו לסגל , רק באחרונה , בעקבות 
מבחנים שערך המאמן גדעון כהן . השוער רונן מלכה ממכבי יבנה והבלם אופיר 
רגב מהפועל לוד . מוזמן חדש אחר הוא החלוץ אלי אברבנאל , מהפועל פתח תקוה , 
שבלט בנבחרת הנערים שהשתתפה בטורניר החורף האחרון והוכיח את עצמו גם במחנה 
האימונים בערד . השחקנים האחרים בסגל : לירון שטראובר ( הפועל ת"א ) , 
פליקס שאשא ( גדנ"ע ) , באגת עודה ( הפועל פ"ת ) , יוסי מלכה ( מכבי 
נתניה ) , יגאל אפוטה ( הפועל חיפה ) , הקפטן תומר אזולאי ( בית"ר 
ים ) , עמי בן סעדון ( הפועל לוד ) , אופיר קופל ( הפועל פ"ת ) , 
אלון אלמקייס ( בית"ר רמלה ) , ירון משה ( הפועל אילת ) , ערן בן 
שמחון ( הפועל ים ) , יוסי אדרי ( הפועל עכו ) . 
