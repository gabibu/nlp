מפציצים אמריקאיים כבדים מדגם בי25 ממריאים מבסיס אווירי בספרד להפצצת מטרות 
בעיראק , כך מסר הרדיו הספרדי . בידיעה ששודרה שלשום , נטען כי המפציצים 
ממריאים מבסיס מורון דה - לה - פרונטרה , בדרום מחוז סביליה . מקורות בבסיס 
אישרו , כי זה עשרה ימים הורגשה תנועה מוגברת של מפציצים בבסיס . המקורות 
הוסיפו כי בשלושת הימים האחרונים פעלו שמונה עד עשרה מפציצים מסוג זה . הרדיו 
הספרדי הוסיף כי המטוסים חומשו בבסיס , הפציצו מטרות במפרץ ואחר כך טסו 
לבסיס אמריקאי באוקינוס השקט . מבסיס זה המריאו שוב לגיחות ונחתו בספרד . 
עוד נמסר כי אמצעי הביטחון בבסיס וסביבו הוגברו . העיתון " אל - פאיס " , 
מסר כי המטוסים חונים על הקרקע זמן מועט הדרוש לטעון פצצות במשקל עד 54 
טון . בספרד התקיימו הפגנות גדולות במחאה על התפקיד שהמדינה ממלאת בסכסוך . 
מפלגות השמאל ואיגודים מקצועיים דרשו להחזיר שלוש אניות מלחמה ספרדיות מאזור 
המפרץ . שר ההגנה , נארסיס סרה , הודיע בפרלמנט ביום חמישי כי ספרד לא 
תשלח חיילים למלחמה במפרץ . ובבריטניה מסר שר ההגנה , תום קינג , ביום 
חמישי , כי הממשלה אישרה המראת מפציצי בי25 לגיחות במפרץ . מטוסים מסוג 
זה נושאים כמות גדולה מאוד של פצצות , טווח פעולתם כ000 , 01 ק"ם וניתן 
לתדלקם באוויר . מפציץ אחד יכול לשאת יותר חומרי נפץ ממטח אש של אניית מערכה 
גדולה , או כמות פצצות השווה לזו שנושאים ארבעה או חמישה מפציצים קטנים 
יותר . ממשלת צרפת החליטה בסוף השבוע לאפשר למטוסי בי25 הממריאים מבריטניה 
לחלוף בשמי צרפת . במקביל תשוגר נושאת המטוסים " קלמנסו " לתמרונים במזרח 
הים התיכון . החלטות אלה מבטאות מגמה הגוברת בפאריס להראות לעולם כי צרפת 
לויאלית לקואליציה האנטי - עיראקית , בניגוד לדימוי שלה בתקשורת העולמית . 
מגמה זו קיבלה תאוצה בסוף השבוע לאחר שצרפת הוחשדה על - ידי בעלות - בריתה 
בניסיון לקיים מגעים עם עיראק מאחורי גבה של הקואליציה האנטי - עיראקית . 
הדבר אירע כאשר מנכ"ל משרד החוץ הצרפתי , פרנסואה שר , ביקר בסוף השבוע 
בטהראן כאשר בה - בעת שהתה במקום משלחת עיראקית . המהלך גרם לשמועות כי 
צרפת מנסה לקיים מגעים עם העיראקים בהיחבא , ומשרד החוץ הצרפתי פרסם הכחשה 
בנושא . הודעת הכחשה שנייה באה מטעם דובר ממשלת צרפת . גם העובדה שכוחותיה 
של צרפת מופעלים באופן מוגבל ביותר בסכסוך סייעה לדימוי השלילי של פאריס . 
עם מינויו של שר ההגנה , פייר גוקס , לפני ימים אחדים , ניכרת מגמה להראות 
לעולם כי פאריס נאמנה לחברותיה בקואליציה . במסגרת זו יצא שר ההגנה הצרפתי 
לביקור בזק אצל עמיתו הבריטי , שנועד לתאם את נושא ההיתר למטוסי הבי25 לעבור 
בשמי צרפת . עם זאת , התנתה פאריס את מעבר המטוסים בכך שיחומשו בנשק קונוונציונאלי 
בלבד , שיכוון רק לעבר מטרות צבאיות . הסכמת צרפת להתיר את מעבר המפציצים 
האמריקאיים באה לאחר שבשנת 68 , סירבה להתיר למטוסים אמריקאיים לטוס מעל 
שטחה כדי לתקוף יעדים צבאיים בלוב . 
