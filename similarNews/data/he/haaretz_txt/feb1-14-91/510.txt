קופנהאגן ( מיוחד ל"הארץ " ) . בליטא גוברת המתיחות לקראת עריכת משאל העם 
מחר בו תוצג השאלה : " האם אתה תומך בעצמאות ליטא ואי תלותה בבריה"ם ? 
נשיא ליטא , ויטאוטאס לנדסברגיס , לא עזב את בניין הפרלמנט מאז ה31 בינואר , 
הלילה בו הסתערו ה"כומתות השחורות " על בניין הטלוויזיה . הוא אמר כי 
קריאת גורבצוב לעם הליטאי להחרים את הבחירות והאיומים שהשמיע הם בבחינת התערבות 
" בעניינים הפנימיים " של ליטא . ברחבי ליטא נתלו כרזות : " הצביעו 
כן במשאל העם ! שלשום בערב נאם גורבצוב בערוץ המרכזי של הטלוויזיה הסובייטית , 
נאום שלא תוכנן מראש . גורבצוב קרא לעם הסובייטי להשתתף במשאל העם שיתקיים 
ב71 במארס , בו תוצג השאלה : " האם אתה תומך בהמשך קיומה של בריה"ם מאוחדת 
ובלתי מפולגת ? גורבצוב דחה בתוקף כל פשרה בשאלה זו . הוא הציג את השאלה 
התאורטית , מה ייעשה בעוצמה הגרעינית של בריה"ם , אם תתפורר למדינות על 
בסיס לאומי ואמר כי בריה"ם ממשיכה להיות מעצמת על . סגן שר ההגנה הסובייטי , 
ולנטין וראניקוב , העניק ראיון לעיתון " ריפובליקה " הקומוניסטי , המתפרסם 
בליטא , בו איים כי הצבא ימנע את עריכת משאל העם מחר . הק - ג - ב החרים 
בגבול ליטא - פולין מטען של 22 מיליון בולים שהזמינה ממשלת ליטא בבית דפוס 
בעיר לייפציג . לאחר מו"ם ממושך הסכימה מוסקבה להתיר את העברת המטען לווילנה . 
בווילנה זכה להבלטה רבה נאום של הנשיא בוש בו הזהיר את בריה"ם כי פגיעה בעצמאות 
ליטא עשויה לפגוע ביחסים שבין ארה"ב לבריה"ם . 
