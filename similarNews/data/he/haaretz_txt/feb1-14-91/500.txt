מתוך 061 גני ילדים בבת - ים ניזוקו עקב ניסוי לבדיקת איטום מקלטיהם באמצעות 
רימוני עשן . הקבלנים שאטמו את הגנים , החליטו לזרוק לכל מקלט רימון - עשן , 
והתחייבו בפני עיריית בת - ים , כי העשן הצבעוני מותיר אחריו רק אבק שאפשר 
לנקותו בקלות . הרימונים נזרקו למקלטים , ולאחר הבדיקה נפתחו דלתות המקלטים 
לתוך חדרי הלימוד , לצורך אוורור . דלתות הגנים ננעלו . כשבאו הגננות השבוע 
כדי להכין את הגנים לקראת חידוש הלימודים , הן מצאו כי הקירות והתכולה מכוסים 
חומר שמנוני בצבע ירוק . הו ניסו לנקותו , אך לא הצליחו , והתלוננו על 
כך בפני הסתדרות המורים . בהסתדרות המורים הגדירו את הניסוי כמחדל . נציגי 
העירייה סיירו שלשום בגנים , והתברר כי יש לסיידם מחדש , לקרצף את רצפותיהם 
ולרכוש ציוד ומשחקים חדשים . למרות שנציגי העירייה טענו כי החומר שנותר בגנים 
עקב פיצוץ הרימונים אינו מזיק , הורתה מנהלת המחלקה לגננות בהסתדרות המורים , 
דקלה צדוק , שלא לפתוח את הגנים לפני שיתקבל אישור מהג"א כי שהיית הילדים 
בהם מותרת . עוד נודע כי גם לחלק מהמקלטים של בתי הספר בעיר נזרקו רימוני 
עשן , וכי גם בהם ניזוקו חדרים . דובר עיריית בת - ים אמר בתגובה כי את 
רימוני העשן זרקו הקבלנים על דעת עצמם , וכי העירייה עושה מאמצים קדחתניים 
כדי לתקן את הנזקים . 
