משרד האוצר יבדוק אפשרות לפיצוי כלשהו לספורט הישראלי על נזקי מלחמה . שר 
האוצר יצחק מודעי הטיל על מרכזי הספורט להכין דו"ח מדוייק של ההוצאות , 
בכלל זה שכר לשחקנים ולמאמנים , שהיו לקבוצות ולגורמי הספורט השונים בתקופה 
של היעדר הכנסות . צעד זה של שר האוצר מצטרף לשתי בקשות אחרות לגביהן גילה 
הבנה , בפגישה שקיים אתמול במשרדו עם שר החינוך והתרבות זבולון המר וסגנו , 
ח"ך פנחס גולדשטיין , האחראי על הספורט . מודעי גם נתן למועצה להסדר ההימורים 
בספורט היתר לקבלת הלוואה בנקאית , בתנאי שמועצת ההימורים תתחייב להחזיר 
את ההלוואה , מרווחים צפויים , עד סוף 1991 . כן הינחה מודעי את משרדו 
לטפל באורח חיובי בקבוצות הכדורסל הבכירות , שנאלצו לקיים את משחקי הבית 
הבין - לאומיים שלהן בחו"ל . שר האוצר אמר בפגישה , כי בעיקרון אין בכוונת 
משרדו לפצות על הנזקים שנגרמו לסקטורים שונים . עם זאת , כאמור , גילה 
השר הבנה למצוקות הכספיות אליהן נקלע הספורט הישראלי . 
