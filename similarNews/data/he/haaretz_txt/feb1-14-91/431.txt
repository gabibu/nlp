בוקרשט ( ע"ר ) . מקור רשמי ברומניה אמר אתמול כי רומניה ריכזה את השליטה 
בהליכי האימוץ כדי למנוע מסוחרי ילדים תאבי בצע לנצל אזרחים זרים , המחפשים 
ילדים בבתי היתומים הרבים שבמדינה . ועדת אימוץ , שהרכיב משרד הבריאות , 
הכוללת נציגים של משרדי הפנים , החוץ , העבודה , החינוך וגם נציגים של 
הרשויות המקומיות , החלה לבדוק את כל הליכי האימוץ לזוגות רומנים ולזוגות 
זרים כאחד . יו"ר הוועדה , ד"ר אלכסנדרה זוגרביאנו , אמרה כי השיטה החדשה 
תמנע מהזוגות המאמצים את הצורך להסתבך עם מתווכים החל בנהגי מוניות ועד 
לעורכי דין שהפיקו רווח ממקרי האימוץ . על אף שאין אומדנים רשמיים , נמסר 
כי אלפי תינוקות אומצו על - ידי זרים מאז המהפכה האנטי - קומוניסטית בדצמבר 
98 , רבים מהם תמורת סכומי כסף שמנים . כ000 , 031 ילדים רומנים נמצאים 
בבתי יתומים או בבתי מחסה מיוחדים לילדי משפחות שאינן יכולות לשאת בכלכלתם . 
קפידבינהמחסור במקורות האנרגיה ברומניה הגיע בימים האחרונים להיקף חסר תקדים . 
בתי ספר ובתי - חולים נשארו ללא חימום , והטמפרטורות בהם אינן עולות על 
שמונה מעלות . ברבעים אחדים בבוקרשט התפוצצו צינורות המים החמים , לאחר 
שהמים קפאו . הופסק אפילו חימום בתי הדיפלומטים . להפעלת החימום המרכזי 
דרושים בבוקרשט מדי יום 91 אלף טון נפט , אולם מתקבלים רק 000 , 6 טון . 
גם מצב אספקת המזון חמור , ויש המשווים אותו לימים הקשים ביותר של שלטון 
צאושסקו . תושבי בוקרשט המיואשים מוצאים מפלט בהומור השחור . על דלתות של 
בתי - שימוש ציבוריים הופיעו כתובות : " סגור לרגל ספירת מלאי " . 
