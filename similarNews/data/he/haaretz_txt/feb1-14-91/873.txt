מוסקווה ( ע"ר ) . הרפורמיסט גנאדי פילשין , סגן ראש ממשלת הפדראציה 
הרוסית , התפטר אתמול , משום שלדבריו נפל קורבן למסע המיועד להחליש את 
המנהיגות הליברלית של הפדראציה . ההודעה על התפטרותו של פילשין , כלכלן 
רדיקלי הקשור לתכנית " 005 הימים " לרפורמה מקיפה בכלכלה הסובייטית שננטשה 
לאחרונה , נמסרה על ידי רדיו רוסיה ואושרה על ידי אחד מעוזריו . במכתב ההתפטרות 
שצוטט על ידי הרדיו , כתב פילשין כי הוא סבור כי " שירותים מיוחדים " 
רמז ברור לק - ג - ב ופקידים סובייטים שמרנים פועלים להכפשת שמו של מנהיג 
רוסיה בוריס ילצין , הנאבק לביסוס הדמוקרטיזציה בבריה"ם והזוכה לפופולאריות 
רבה . קפידבין " פראוודה " המשיך אתמול במסע הביקורת על מדינות המערב . 
העיתון כותב כי המצב ברפובליקות הבאלטיות נוצל על - ידי גורמים עוינים במערב 
לחידוש ההתקפות על בריה"ם . " שלד במלחמה הקרה יוצא מן הקבר " , כתב " פראוודה " . 
העיתון מזכיר את היענות בריה"ם לתביעה להשלים עם איחוד גרמניה ועם פרישת 
מדינות מברית וארשה , ומגדיר את התנהגות מדינות המערב כ"כפוית טובה " . קפידבין 
השגרירות הקנדית במוסקווה הגיבה בחריפות על האשמות ראש ממשלת בריה"ם , ואלנטין 
פאוולוב , כי " בנקים קנדים מתכוונים להציף את השוק הסובייטי ברובלים זולים " . 
דובר השגרירות כינה את האשמות מגוחכות וחסרות שחר . " אין לי שום הסבר 
מדוע בחרה ממשלת רוסיה לטפול את העלילות הללו דווקא על קנדה " , אמר הדובר . 
עיתונים קנדים גורסים שמטרת ההנהגה הסובייטית היא להעביר ביקורת סמויה על 
הנעשה במפרץ . קנדה נוטלת בימים אלה חלק פעיל במאמץ המלחמתי נגד עיראק . 
גם בנקאים קנדים הביעו תמיהה על דברי פאוולוב . " לאגור רובלים בימים אלה 
זוהי התאבדות כלכלית . מובן שאף בנק מערבי אינו עוסק כרגע בצבירת רובלים 
מכיוון שכך אין שום הגיון בהאשמות פאוולוב " , אמר גרהאם הריס , דובר " בנק 
מונטריאול " . כזכור האשים ראש ממשלת בריה"ם בנקים קנדים בשיתוף פעולה עם 
בנקים שווייצרים ואוסטרים במטרה להביא להדחתו של גורבצוב והפלת המשטר הקומוניסטי . 
פאוולוב אמר שמזה חודשים רבים אוגרים הבנקים מצבורי ענק של רובלים שנקנו 
במחירי הקרן בשוק השחור במערב . לדבריו , הבנקים מתכוונים להציף את השוק 
הסובייטי בשבעה מיליארד רובל ולגרום לקריסת הכלכלה . המטרה היא להשתלט על 
אוצרות הטבע והתעשיה הסובייטיים כאשר יוחלף השלטון . פאוולוב אף אמר כי 
הבנקים המערביים תומכים באופן אקטיווי בתנועות העצמאות ברפובליקות הבאלטיות . 
