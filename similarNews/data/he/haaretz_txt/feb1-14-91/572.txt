למרות טענות כבדות משקל הסותרות זאת , שרלוק הולמס מעולם לא היה יצור בשר 
ודם , אלא יציר דמיונו של ארתור קונן - דויל , שב65 סיפורים קצרים וארבעה 
רומאנים שיכן את הבלש ברחוב בייקר 122 ב בלונדון . 71 מדרגות מובילות לביתו 
של הבלש , הגר שם בסיפורים עם ידידו וכותב תולדותיו , ד"ר ווטסון , וסוכנת 
הבית הגברת הדסון . אף על פי כן פולחן שרלוק הולמס חי וקיים . אנדרטה עומדת 
למרגלות מפלי הרייכנבך , שאליהם נפל חבוק בזרועות יריבו ד"ר מוריארטי , 
רק כדי לצוץ בין החיים שוב זמן קצר לאחר מכן , בגלל דרישת הקוראים והמו"לים 
שלא אבו להשלים עם מותו הספרותי . ויצור דמיון שקוראים מסרבים כי ימות , 
בוודאי היה חי באמת . למרות שהמסורת אומרת שהולמס פרש ממלאכת הבילוש והתמסר 
לגידול דבורים בסאסקס , שם מת בגיל מופלג , בשנת 6591 , יש קוראים ברחבי 
העולם שאינם מאמינים . ילד שלח באחרונה מכתב לבלש וביקש את עצתו בדבר רוח 
שפוקדת את ביתו . קורא נלהב ביקש לקבל אבן מאבני האח כדי לשבץ אותה בביתו . 
קשה לדעת , אחרי כל אותן שנים ולאור כמות המכתבים , אם כותביהם הם תמהונים 
תמימים , אנשים הכותבים ברצינות גמורה , או חובבי הולמס בעלי חוש הומור . 
יש גם ביורוקרטיה שפועלת מכוחות עצמה : שלטונות המס בעיר ליל , בצפון 
צרפת , שיגרו מכתב לרחוב בייקר ותבעו משרלוק הולמס תשלום מס בסך 478 , 76 
פרנק צרפתיים על רשיון בנייה שהוצא על שמו . השאלה הגדולה העומדת לפני הדואר 
הבריטי היא לאיזו כתובת להביא את המכתבים האלה . רחוב בייקר מוספר כמה פעמים 
מאז ימי הבלש האגדי . בפעם האחרונה מיספרו את הבתים ב0391 . בין המספרים 
512 עד 922 ניצב בנק אבי למשכנתאות . מאז 2391 מעסיק הבנק מזכירה בחצי משרה , 
שמקבלת את המכתבים , מתייקת אותם , ועונה לפונים תשובה סטנדרטית על נייר 
מכתבים שעוצב במיוחד לצורך זה , כי הבלש פרש מעבודתו , ולכן אינו יכול 
לענות אישית לפניות הרבות . השלטונות העירוניים של לונדון מעולם לא העניקו 
את המספר 122ב לשום בית . קונן - דויל עצמו סירב להצביע על הבית שאליו התכוון . 
בשנות החמישים שוחזרו חדריו של הולמס ב"שרלוק הולמס פאב " , בשדרות נורתמברלנד , 
בקרבת הווייט - הול . שם מציגים מסמכי הולמס אמיתיים , לכאורה , אבל 
אין במקום צוות שיענה לפניות חובבי הולמס בעולם כולו , והמקום לא נמצא ברחוב 
בייקר . גוהן אידיניאנץ בן ה43 בדק מפות מסוף המאה ואיתר בית מראשית המאה 
ה91 , כמה בתים במעלה הרחוב מבנק אבי . הוא הקים שם מוזיאון שרלוק הולמס , 
המשחזר את החדרים בדייקנות על פי הספרים , כולל הכינור , נעל הבית הפרסית 
ששימשה את הולמס לאיחסון הטבק שלו , וסימני כדורי האקדח בצורת האותיות וי 
ו - אר ( ויקטוריה רגינה ) שירה הולמס באחד מרגעי דיכאונו . המוזיאון מציג 
מהדורות ספרי הולמס בשפות רבות , ניירות האמורים להיות אותנטיים , ואפילו 
תעודת טבילה משנת 7981 , לילד הראשון שהוטבל תחת השם שרלוק הולמס . הוא 
אומר שכ002 איש פוקדים את המוזיאון מדי יום , וזוכים להדרכה במקום , רבים 
מהם מיפאן ( שם ניצב פסל של הולמס ) וברית המועצות . עכשיו טוען אידיניאנץ , 
שהדואר הממוען להולמס צריך להגיע למוזיאון שלו . הוא טוען שהמכתבים המגיעים 
לבנק אבי מתויקים ותו לא , ואילו במוזיאון שלו הם גם יוצגו לראווה , וגם 
יזכו למענה משתף פעולה במידת האפשר . יש לו לדבריו מומחים המסוגלים לאתר 
את שעת יציאתה של רכבת מסוימת שבה עשוי היה ווטסון לנסוע בשליחותו של הולמס . 
בנק אבי לא מתכוון לוותר על 05001 המכתבים המגיעים אליו בממוצע מדי שבוע . 
שאלות ספציפיות מועברות למענה לספרייה הציבורית ברובע מרלבורו , שבה מצוי 
ארכיון של ספרי הולמס . רובם , לדברי אריקה הרפר , הממונה על ענייני הולמס 
בבנק , הם מכתבי מעריצים מילדים ברחבי העולם . 
