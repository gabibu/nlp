ההפצצות המאסיוויות בכל רחבי עיראק , שהן כל כך מדויקות מבחינה טכנית וכל 
כך נחוצות מבחינת שלום המרחב והעולם , הן שעתם היפה של שוחרי הסדר הבין - 
לאומי . אבל זו בעיקר שעתם היפה של טייסי המלחמה , שהתאמנו שנים לקראת 
השבועות הספורים הללו ועתה הם מציגים לראווה את מקצועיותם המופלגת . מאז 
מלחמת העולם לא היו רבים כל כך בכל רחבי תבל החבים תודה למעטים , לטייסי 
בעלות הברית . אלא שבהפצצות שלהם הם גם מנפצים לנו כמה מיתוסים . כל ילד 
יודע שמלחמה היא האקט המגונה ביותר , והנה מתברר שמלחמה יכולה להיות גם 
מעשה אבירות אצילי . והתנפץ לו עוד מיתוס בטרם התעצב סופית . זה מקרוב 
דבר שהנה הגענו לקץ ההיסטוריה , שבו דעיכת ברית המועצות ואיחוד אירופה מבשרים 
שקט עולמי , שבו מעצמות לא יהיו מעורבות עוד במלחמות והנה מלחמה גדולה 
שוב מתנהלת והפעלת כוח אלים שוב זוכה ללגיטימציה . גם כאשר מדובר במלחמת 
אין - ברירה , במלחמה צודקת , זו שעה מביכה . פתאום מתברר כמה פצצות יוצרו 
רק עבור מטוסי ההפצצה של חיל האוויר של ארה"ב , ונערמו במשך שנים במחסני 
הנשק של הצבא . יש תחושה שזו תמימות לחשוב שמאות אלפי הפצצות שהושלכו , 
ומאות אלפי הפצצות שעוד יושלכו , יוצרו על מנת שלא לעשות בהן שימוש . 
אין זה סוד גם כי ישנם הזקוקים למלחמות פה ושם כדי לבחון את מכונות המלחמה 
החדישות והמשוכללות שהם מייצרים . ארה"ב מנסה עתה כל טיל וכל משגר , יורה 
לעבר עיראק מן האוקיינוס ההודי ומן הים התיכון . אנו שמים את מבטחינו ואת 
ביטחוננו באנשי הצבא המקצועים , והם הנשבעים להבטיח את רגיעתנו פשוט מעוניינים 
במלחמה אחת מדי כמה שנים כדי להפגין לעצמם ולציבור , שתקופות ארוכות מדי 
של שלום לא השכיחו מהם את תורת המלחמה . קפמאפרקגם בזירת ההרג יש כללים . 
למן סוף המאה הקודמת נחתמו אמנות שאסרו את השימוש באמצעים שתכליתם לגרום 
סבל קשה מדי ובלתי נחוץ ללוחמים . פרוטוקול זנווה מ5291 אסר בעקבות מלחמת 
העולם הראשונה את השימוש בגזים מחניקים ומרעילים ; והוסיף גם איסור להשתמש 
באמצעים בקטריולוגיים . ובכל זאת מצרים השתמשה בגז במלחמתה בתימן בשנות 
ה06 , ועיראק הפעילה נשק כימי מול איראן באמצע שנות ה08 . עוד קודם לכן 
הטילה ארה"ב ב5491 שתי פצצות אטום על יפאן . בכל המקרים הללו ניצל התוקף 
את בלעדיותו באחיזה בנשק הכרעה על מנת להביא לסיום המערכה . כאשר שני הצדדים 
אוחזים באותו נשק קטלני מתגבש מאזן אימה ונמנע השימוש . כך קרה במלחמות 
ששת הימים ויום הכיפורים . סדאם הפר כמה כללים בין - לאומיים כאשר פלש לכוויית 
וכמה אמנות כאשר עשה שימוש בנשק כימי מול האיראנים . במלחמת המפרץ עומדת 
למבחן אמנה בלתי כתובה שאין מכניסים למערכה נשק קטלני כאשר שני הצדדים אוחזים 
בו . קפמאפרקהמלחמה הארוכה והקטלנית ביותר בין צבאות מאז מלחמת העולם השנייה 
היתה מלחמת איראן - עיראק . שמונה שנים וחמש מאות אלף קורבנות . חומייני 
היה האיש הרע , ואילו סדאם שהתחיל במלחמה היה זה שראוי לחסד ולרחמים . 
באוגוסט 0991 , בדיוק שנתיים לאחר הפסקת האש במפרץ , נהיה סדאם לפתע להיטלר . 
חלפו עוד כמה חודשים ; הקרבות החלו , ולאיראן ברחו המטוסים המשובחים של 
עיראק . כשנתיים קודם לכן הם טסו באותו כיוון כדי להפציץ את הערים המרכזיות 
והקדושות של איראן . אחווה אחרת מתגבשת בלי משים בין תל אביב לריאד שבסעודיה . 
החוויות שעוברים תושבי ערים אלה באותן השעות עצמן , כאשר הם עוקבים אלו 
אחרי אלו בהצלחה ההדדית של יירוט הסקאדים , אפשר שיניבו איזו הבנה מדינית . 
מסתבר שהאויב של אויבי הוא לא תמיד ידידי , ודווקא אויב יכול להיות בבוא 
העת ידיד או לפחות מקום מקלט למטוסים . קפמאפרקכל מלחמה כמו כל אירוע פוליטי 
בין - לאומי חשוב אחר זוכה לתואר כאירוע המדווח ביותר בכל הזמנים . במלחמת 
המפרץ , כבר אמרו , המנצחת האמיתית היא רשת סי - אן - אן , משום שהיא 
משדרת חדשות בלבד בלי הפסקה 42 שעות ביממה . בגלל תפוצתה הבין - לאומית 
זכה הכתב שלה להישאר בבגדד ולזכות בבלעדיות נדירה . העיתונים מיהרו לכתוב 
על העיתונאים , ועשו אותם לגיבורי המערכה . אלא שמבחינה תקשורתית אין לעיתונות 
סיבה להתפאר . נראה כי מלחמת כוויית תיזכר כמלחמה הפחות מתועדת במאה ה02 . 
ימים רבים חלפו עד שהגיעו התמונות הראשונות משדה המערכה האמיתי עריה של 
עיראק ; והיו אלה תמונות שהפיצה בגדד . שום רשת טלוויזיה לא הצליחה לצלם , 
ודאי לא לשדר , תמונות משדה הקטל לפי בחירתה בעיצומם של ימי ההפצצות . 
כל שראינו הוא הרבה המראות , הרבה נחיתות וכמה גלויות נוף מעיראק . ההרס 
היחיד שצולם בהרחבה ובדקדקנות היה ברמת - גן . התקשורת אשמה בעוד שני מחדלים : 
סי - אן - אן כפתה על הרשתות האמריקאיות תחרות : מי תספק יותר עובדות בפחות 
זמן והדבר התבטא מיד באיכות . מרוב אינפורמציה , שהיתה לעתים סותרת ולא 
פעם ספקולטיווית , אפשר היה לקבל תמונת מצב מעורפלת ואפילו שגויה . התקשורת 
גם לא נקייה מן הליקוי הבין - לאומי שכמעט אין עוסקים בו העובדה שאיש לא 
הזהיר קודם ל2 באוגוסט מפני מלחמה שסדאם יזם מכבר , ושהטירוף העיראקי זכה 
לטיפול מועט . קפמאפרקדברי הימים שנרשמו בשבועות האחרונים הוכיחו כי כל המתנבאים 
טעו , מי יותר ומי פחות ; ומי שלא העז לצפות אל העתיד הודה מלכתחילה כי 
אי אפשר לדעת את הצפן . אפילו הנשיאים בוש או סדאם לא ידעו כיצד יתגלגלו 
פני הדברים , וכעת אין הם יודעים כיצד תסתיים המלחמה . ובכל זאת כולם ממשיכים 
להציץ שוב קדימה ומנבאים סדר חדש ; ובטרם זה התגבש , כבר רוצים להקדים 
ולדעת את טיבו . רק על דבר אחד מסכימים שארה"ב תצא מנצחת ושוב תענוד את 
תג השוטר העולמי . ככזו היא תשאיר עוד זמן רב כוחות סמוך לבארות הנפט במפרץ 
ולאורך גבולותיה של כוויית . איש עדיין איננו יכול לדעת האם תידרש עיראק 
להיכנע בבושת פנים בסוף המלחמה , או תמשיך לחרחר מלחמה ולהטריד את מנוחת 
השכנים ? והאם האומה המוסלמית תתפייס בינה לבינה ? ועד מתי חוסיין , לא 
סדאם אלא המלך מירדן , יישב על כסאו ? אפשר כמובן רק לנחש . לאחר חיסול 
כוחה של עיראק וזה כבר קרה שוב מתייצבת ישראל כמעצמה החזקה ביותר במרחב , 
כבעלת הפוטנציאל וכושר הלוחמה הרבים ביותר . עם כוח צבאי שכזה יכולה מדינה 
להתעקש על תביעותיה . אלא שעוצמה מעניקה לחזק גם את האפשרות לוויתור . 
מה יהיה ? אפשר רק לנחש . למשל שהכל יישאר כפי שהוא . 
