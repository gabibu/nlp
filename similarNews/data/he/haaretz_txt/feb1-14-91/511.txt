האיגרת הבהולה ששיגר ברזאן אל - תכריתי ( אחיו החורג של הנשיא סדאם חוסיין ) 
לכל השגרירויות העיראקיות בעולם , יש בה כדי לבטא התערערות השליטה המרכזית 
המוחלטת של בגדאד על שירות החוץ . במקביל , מלמדת האיגרת על היחלשות שלטון 
הפחד של סדאם , לפחות בעיני אישי מוסדות ומנגנוני מדינה , במקרה זה שירות 
החוץ . באיגרת החשאית ( מס 233 מיום 4 בפברואר ) שתוכנה דלף לגורמים ערביים , 
לרבות האופוזיציה העיראקית , מזהיר ברזאן מפני הישנות מקרים של העברת מסמכים 
מודיעיניים סודיים לידי " האויב " . עוד מדגישה האיגרת , כי הנשיא רואה 
בחומרה " מעשי בגידה " מסוג זה וכי האחראים ישלמו מחיר כבד . באותה איגרת 
מבקש ברזאן להרגיע את השגרירים העיראקיים , בציינו כי " שלום המשטר מצוין " 
וכי הנשיא נחוש בדעתו " להביא את הניצחון " . גם איגרתו החריפה והמאיימת 
של סדאם לראש אש " ף יאסר ערפאת , שאף היא דלפה , מצביעה בבירור על אילוצים 
פנימיים . סדאם אומר באיגרתו שהועברה באמצעות השגרירות העיראקית בתוניס : 
" בעוד אנו מקריבים למענכם , למה אתם מחכים עוד ? מדוע אינכם פותחים 
במלחמה כוללת על הישות הציונית ? מדוע אינכם מורים לסוכניכם לפעול לאלתר 
בכל בעולם , כפי שהוסכם ? " סדאם מזהיר את ערפאת , כי זוהי " הקריאה 
האחרונה , שהעדר מענה לה ייחשב לבוגדנות " . דומה , כי סדאם רוגז גם על 
בריחתו של ערפאת מבגדאד יומיים לפני ה51 בינואר . אז הבטיח ערפאת לאמצעי 
התקשורת העיראקיים כי לא ייעדר מבגדאד יותר מאשר 84 שעות . ערפאת לא שב 
מאז לבגדאד , אך הורה אתמול לחבר הנהגת אש"ף יאסר עבד - רבו לצאת בדחיפות 
לבגדאד בראש משלחת בכירה בניסיון לפייס את סדאם . מקורות ערביים אמרו אמש , 
כי באיגרת התשובה שנושא עמו עבד - רבו מערפאת לנשיא סדאם קביעה כי אש"ף 
" ממשיך בצעידת הגיהאד לצד דגל אללה אכבר העיראקי , להלום בברית האמריקאית - 
ציוניתאטלנטית " . דומה כי עקומת האיומים מבגדאד עולה במקביל להתגברות הקשיים 
הפנימיים , המקבלים ביטויים גם באמצעי התקשורת העיראקיים והירדניים . ביטאון 
המפקדה הצבאית " אל - קאדסיה " קבע במאמרו הראשי אתמול , כי עיראק תצטרך 
" להרוס ולחסל את הפולשים האמריקאים - ציונים , עוד לפני שיספיקו להרוס 
את עיראק ותרבותה " . רדיו בגדאד , הממשיך זה היום השלישי לשדר קריאות ביצוע 
מוצפנות לחוליות פיגוע , איים לדברי רדיו מונטה קארלו כי יופעלו טילי 
אל - עבאס , שטווח פעולתם 059 ק"ם ( כדבריו ) נגד ישראל , אם יימשכו 
ההפגזות על בגדאד . על פי הממצאים שלמחרת הנאום המשודר לאומה , דומה כי 
המלך חוסיין הסיר באותו נאום כל רסן לפעילות עוינת שיש בה כדי לשרת את עיראק . 
המוני ירדנים בעיר הגבול אל - רמתא החזיקו אמש 001 משאיות טורקיות בדרכן 
לסעודיה , תוך איום על חיי נהגיהם . אמצעי התקשורת הירדניים עסקו אתמול 
בהסתה פרועה נגד מצרים , תוך סיוע לגורמי האופוזיציה המצריים . אולם נראה , 
כי שלטונות הביטחון המצריים מתיחסים לניסיון האופוזיציה ( להוציא את מפלגת 
האופוזיציה הראשית אל - וופד ) אתמול , לארגן הפגנת תמיכה בעיראק כאל " תקרית 
מקומית " שאין לנפח את ממדיה . 
