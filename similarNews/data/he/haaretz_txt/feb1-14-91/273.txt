במאמרו " חלפה מן העולם " ( " הארץ " , 2 . 1 ) כותב דן מרגלית , בין 
השאר : " הסוד השמור ביותר ביש גבול מסתכם עתה בוויכוח סודי בין מי שמבינים 
שכבר טעו לבין אלה שיגיעו למסקנה זו בקרוב " . לקביעה זו אין כל בסיס במציאות . 
כמו דן מרגלית , כך אנשי " יש גבול " רואים בשליטת ישראל על עם אחר אסון . 
ובאסון הזה יש להילחם בכל דרך דמוקרטית . כדאי לזכור שלתנועת " יש גבול " 
אין מדיניות של סירוב לשרת בשטחים הכבושים . מה שמאחד את חברי התנועה זו 
האמונה שכל אדם זכאי וחייב להציב לעצמו קווים אדומים , וכל אחד בוחר היכן 
הקו האדום שלו . יש סרבנים שלא ישרתו במקומות שבהם יש אוכלוסייה פלשתינית , 
אך ישרתו בבקעה ובגבול הירדן ; אחרים יסרבו לשרת במתקני כליאה בתוך הקו 
הירוק שבהם עצירים פלשתינים ; חלקם ישרתו ברצועה ובערי הגדה , אך לא ישתתפו 
בשום פעילות אלימה נגד אוכלוסייה אזרחית , ורבים מהם יסרבו לשרת מעבר לקו 
הירוק . כל חברי " יש גבול " מאוחדים בהתנגדותם לכיבוש ובהכרתם בהכרח 
שבמציאת פתרון מדיני , המבוסס על נסיגה ישראלית מהשטחים ועל הקמת מדינה 
פלשתינית לצד ישראל . את התנועה מייחדת התמיכה באותם קצינים וחיילים במילואים , 
הנוטלים על עצמם אחריות אישית ומסרבים לעבור את הקווים האדומים שהציבו לעצמם . 
אנשים אלה פועלים מתוך מניעים מוסריים ועל - פי הקווים המוסריים של הדמוקרטיה 
במלוא מובנה . " יש גבול " אינה תנועה דוגמטית . בין חבריה רווחות דעות 
שונות , שכן הם מייצגים קשת פוליטית מיוני המערך ושמאלה . ברצוננו להדגיש 
שעל אף ההטרוגניות של התנועה לא מתקיים בה שום ויכוח על דרכה , ואף חבר 
לא העלה לדיון את השאלה האם טעתה התנועה בתמיכתה בסרבנים . עם זאת , אין 
ספק שאם יאיים על ישראל איום קיומי , לא יהססו מרבית חברי " יש גבול " 
לחצות את הקו הירוק ולהגן על קיומנו . כשתסתיים המלחמה במפרץ יחזור ויעלה 
הסכסוך הישראלי - פלשתיני לראש סדר העדיפויות . תנועת השלום הישראלית על 
כל גווניה תצטרך להתאים את עצמה מבחינה טקטית למצב החדש שייווצר , אך העקרונות 
הבסיסיים כמו פינוי השטחים והקמת מדינה פלשתינית , והמשך קיום המשטר הדמוקרטי 
בישראל ימשיכו להנחות אותה . דוברי " יש גבולירושלימקפמאביגכשעיינתי במודעת 
אגף מס רכוש בדבר ביטוח רשות של חפצים ביתיים מפני נזקי מלחמה , שפורסמה 
ב1 . 82 , נדהמתי לגלות כי סעיף 2 מונע אפשרות לבטח חפצי אמנות , עתיקות 
ואוספים , ומפלה לרעה את מי שברשותו חפצים אלה . כך זכאי אזרח , שרכש בכספו 
מכשירי חשמל ואלקטרוניקה , ריהוט או ביגוד , לקבל פיצוי מלא , ולעומתו 
אזרח שרכש עתיקות ויצירות אמנות בסכום כסף דומה ואף בנה לו אוסף , יפסיד 
את כל ההשקעה . אפשר היה לתקן אפליה זו באמצעות הכללת כל הרכוש בסכומים הקבועים 
בחוק , ויהיו אלה אוספים , יומנים או מלבושים . כאספן אני יכול להעיד שבבניית 
אוסף משקיעים הרבה יותר מכסף , האוסף הוא הציר שעליו סובבים חיי האספן , 
וכסף לא יפצה על אובדנו . אני משוכנע שלא מאוחר מדי , אפשר עדיין לתקן 
ולמחוק את הסעיף המפלה , ואני קורא למחוקק לעשות כך . 
