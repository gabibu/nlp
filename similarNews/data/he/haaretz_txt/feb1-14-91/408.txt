מיליון שקל פיצוי לשני קבלנים , בגין התנהגות שלא בתום לב במסירת מכרז 
לפירוק חדרי האוכל בשדות התעופה עציון ואיתם והעברתם לבסיס חיל האוויר בנבטים . 
בעת פינוי שדות התעופה בסיני , בעקבות הסכם השלום עם מצרים , פירסם משרד 
הביטחון , בחודש אוגוסט 1891 , מכרז לפירוק חדרי האוכל בשדות התעופה עציון 
ואיתם והרכבתם מחדש בשדה התעופה נבטים . היו אלה מבנים תעשייתיים מתוצרת 
חברת " בלן " האמריקאית , הניתנים לפירוק ולהרכבה מחדש . למכרז ניגשו 
יחדיו חברת " אינטרדקו " מחיפה , המייצגת את " בלן " בישראל , וחברת 
אינגינר פבר לבניין והנדסה אזרחית בע"ם . שתי החברות זכו במשותף במכרז בחודש 
אוקטובר 18 , והכוונה היתה להפיק את מרב היעילות מהעבודה המשולבת . שתי 
החברות קיבלו את הצו לתחילת עבודה מיידית ב18 . 01 . 12 ואנשי משרד הביטחון 
ביקשו ממנהליהן לצאת לשטח ולהתחיל בפירוק , אף שבחוזה צוין זמן של שבועיים 
להתארגנות לביצוע העבודה . ב11 . 1 החלו הקבלנים לפרק את גופי החשמל בשדה 
איתם ושברו את הגבס בחדרי האוכל . שמריהו ליברמן , המייסד ובעל השליטה 
בחברת אינטרדקו , שהיה במקום בעת תחילת העבודות , פגש שם קצין מהכוח הרב - 
לאומי ששאל למעשי הקבלנים . כאשר הוסבר לו כי הם זכו במכרז לפירוק חדר 
האוכל , אמר הקצין כי הוא סבור שזו טעות וכי הכוח הרב - לאומי עומד לרכוש 
את המבנה בשלמותו , עובדה שלא היתה ידועה לליברמן . למחרת נוכח ליברמן שהקצין 
צדק . החברות הקבלניות קיבלו מברק ממשרד הביטחון , שהורה להפסיק את ביצוע 
העבודה מכוח זכותו של המשרד להפסיק חוזה . למעשה , העבודה בשדה איתם נמשכה 
רק יום אחד . ליברמן חקר ומצא שהמבנה אכן נמכר ימים מספר לאחר תחילת העבודה 
למנהלת הכוח הרב - לאומי . הקבלנים נאלצו להמשיך לבצע את העבודה בשדה עציון , 
שהיתה רק שליש מהעבודה הכוללת , במחירי הפסד , שכן העלות חושבה על בסיס 
העבודה המשולבת . לאחר שפניותיהן למשרד הביטחון , לרבות הצעה למכור חדרי 
אוכל מוכנים , לא נענו , הגישו התובעות באמצעות פרקליטן עו"ד גבי לוי תביעת 
פיצויים נגד המשרד . בתביעה שהוגשה לבית המשפט המחוזי בבאר שבע , שהתבררה 
בפני השופט אליהו גלסנר ( שנפטר מאז ) , נטען כי המדינה נהגה במקרה זה 
בחוסר תום לב בכך שניהלה מו"ם למכירת חדרי האוכל בד בבד עם הוצאת המכרז , 
וכי התובעות נוצלו כמכשיר לזירוז הליכי המכירה לכוח הרב - לאומי . במשפט 
התברר כי אכן התנהל מו"ם במשך כמה חודשים עם הכוח הרב - לאומי . המו"ם נמשך 
גם לאחר הוצאת המכרז , והכוח הרב - לאומי הוסיף מאות אלפי דולרים למחיר 
המקורי שהיה מוכן להציע כאשר התברר לו כי משרד הביטחון החל לפרק את חדרי 
האוכל . מטעם משרד הביטחון העיד בבית המשפט אלוף משנה דב שחם , חבר הוועדה 
המשותפת הישראלית - המצרית , שאמר כי שיקולי המדינה היו לגיטימיים , שכן 
מטרתם היתה לסייע לכוח הרב - לאומי להתארגן במהירות בסיני . בית המשפט המחוזי , 
ובמועד מאוחר יותר בית המשפט העליון , קבעו כי זה היה אמנם שיקול לגיטימי 
אך הפעלתו לא נעשתה בתום לב . בחקירתו הנגדית של אלוף משנה שחם על ידי עו"ד 
גבי לוי הודה שחם כי " עסקנו בניסיונות לשכנע אתקפתמונה1 , 51פ9חיל האוויר 
לרדת במחיר , מצד אחד , ובמגעים ובניסיונות לשכנע את הכוח הרב - לאומי 
לרכוש את המבנים , מצד שני . הערכתנו היתה כל הזמן כי הכוח הרב - לאומי 
ישנה את דעתו שלא לקנות " . שני בתי המשפט , המחוזי והעליון , ראו בדברים 
אלה הוכחה לחוסר תום הלב של משרד הביטחון , הן בשלב המו"ם לקראת כריתת החוזה 
עם הקבלנים והן לאחריו , שכן הוכח כי גם לאחר פרסום המכרז המשיכה המדינה , 
באמצעות משרד הביטחון , לנהל את המו"ם למכירת המבנים . השופט תאודור אור 
מבית המשפט העליון קובע בפסק הדין , כי המדינה נהגה שלא בדרך המקובלת ולא 
בתום לב בשלב הטרום - חוזי . בשעה ששקלה פרסום מכרז לביצוע עבודות בבסיס 
חיל האוויר איתם היה עליה להחליט אם בכוונתה להמשיך לנהל את המו"ם או לא . 
כאשר החליטה בחיוב , כפי שמסתבר שהחליטה , התנהגותה היתה צריכה להיות 
בדרך מקובלת ובתום לב . היה עליה לגלות את כוונותיה בהליכי המכרז , לבל 
יוטעו משתתפיו . " חוסר תום הלב חרג גם מעבר לשלב המו"ם וחל גם לאחר כריתת 
החוזה , ועל כן זכאים הקבלנים לפיצוי לא רק בגובה ההפסד שנגרם להם אלא גם 
בגובה הרווח שנמנע מהם " . השופט אור קיבל את עמדתו של עו"ד לוי , שלפיה 
העלמת העובדה מהקבלנים כי גם לאחר כריתת החוזה המשיכה המדינה לנהל מו"ם עם 
הכוח הרב - לאומי , והמשכו של מו"ם זה כאשר המדינה ידעה שהמשיבות משקיעות 
זמן וממון ופועלות כדי לבצע את המוטל עליהן על פי החוזה , לקו בחוסר תום 
לב . השופט אור קבע כי בנכונותה של המדינה לכרות את החוזה היא הביעה למעשה 
את הסכמתה לוותר על מכירת חדר האוכל לכוח הרב - לאומי ולביצוע עבודות הפירוק 
באיתם . פעילותה מיד בסמוך לאחר כריתת החוזה בניסיון לשכנע את הכוח הרב - 
לאומי לרכוש את חדר האוכל לא היתה אלא חתירה מתחת לאושיות החוזה שזה אך נחתם . 
השופט אור הביע תמיהה שמא כבר מלכתחילה לא התכוונה המדינה לקיים את חלקו 
של החוזה המתייחס לפירוק באיתם . השופט מסיים וקובע כי כל התנהגותה של המדינה 
היתה אחד בפה ואחד בלב , כשסברה כי תצליח לשכנע את הכוח הרב - לאומי לרכוש 
את חדר האוכל ופעלה בהסתר להביאו לכך . התנהגות כזאת קבע אינה התנהגות 
של צד בתום לב , ולכן פסל השופט את השימוש שעשתה המדינה בסעיף המאפשר לה 
לבטל את החוזה לפי שיקול דעתה . בית המשפט העליון אישר בפסק דינו את קביעת 
בית המשפט המחוזי כי הפיצוי שלו זכאים הקבלנים בגין הפסד ובגין הרווח שהוחמץ 
יהיה בגובה % 02 מערך החוזה , ופיצוי זה הסתכם , לאחר הפרשי הצמדה וריבית , 
בסך של 5 . 1 מיליון שקל , ששילמה המדינה . 
