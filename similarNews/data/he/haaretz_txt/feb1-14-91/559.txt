" שירדה בימים הראשונים של מלחמת המפרץ , תחזור ותעלה ככל שהמשק והחברה 
ישובו לפעילות נורמלית . לחץ כלכלי כתוצאה מאירועי המלחמה עשוי לתרום לגידול 
הפשיעה . האינתיפאדה , אשר נשכחה במשך המלחמה , תחזור להשפיע על החברה 
ועל רמת האלימות והפשיעה . פשיעה מוגברת צפויה בחברה הערבית . החדשות הטובות : 
אירועי המלחמה יזרזו את התערותם בארץ של העולים החדשים . תמונה כללית זו 
מצטיירת משיחה באוניברסיטה העברית עם פרוף שמחה לנדאו , מהמכון לקרימינולוגיה 
בפקולטה למשפטים , ומהערות של פרוף עמירם גונן מהמחלקה לגיאוגרפיה . לנדאו 
כבר הצביע על הקשר שבין מתח ביטחוני לרמת הפשיעה האלימה , במחקר משותף עם 
ד"ר דני פפרמן , שבו נבדקה תקופה של 51 שנה , שהסתיימה ב2891 , בהתבסס 
על נתוני המכון על - שם לואי גוטמן . התברר כי מספרם של מקרי הרצח והשוד 
במדינה עלה כתגובה מאוחרת יותר או פחות לתקריות ביטחוניות עם נפגעים , 
או לעלייה באינפלציה ובאבטלה . קפמאבינרוב המחקרים בנושא ניסו לקשר בין 
גורמי לחץ לתופעת הפשיעה על - פי נתונים אובייקטיוויים . אך המחקר הזה 
ניסה לבדוק את הקשר על - פי תפישתה הסובייקטיווית של האוכלוסייה את מצבי 
הלחץ שבו היא נתונה . לכן בדק המחקר את הקשר שבין נתוני הפשיעה לבין 
תחושת הלחץ של הפרט , ובין הפשיעה לרמת הסולידריות החברתית . התברר כי 
ככל שרמת הלחץ הסובייקטיווי עולה , והציבור מביע אי - נחת מהמצב הכלכלי , 
החברתי והפוליטי , כן עולה הפשיעה . ככל שגוברת הסולידריות החברתית , 
כן יורדת הפשיעה . ועוד : המתח הביטחוני אמנם מגביר את תחושת הסולידריות 
החברתית לטווח קצר , אך מפחית אותה בטווח הארוך . במחקר אחר שערך פרוף לנדאו 
נבדקו תגובות למצבי לחץ בקבוצות - אוכלוסייה שונות , המתחלקות לפי גיל , 
מין , מוצא , השכלה ומסורתיות . אף - על - פי שנמצא מתאם בין הקבוצות 
כלומר , עלייה בלחץ גוררת עלייה כללית שווה בתגובות הקבוצות התבררו העובדות 
הבאות : באופן כללי , נשים דואגות יותר מגברים , מבוגרים יותר מצעירים 
ובעלי השכלה והכנסה מעטה יותר מבעלי השכלה והכנסה גבוהה . דאגות ביטחוניות 
( ממלחמה וטרור ) מעיקות על נשים יותר מאשר על גברים , ועל בעלי השכלה 
גבוהה יותר מאשר על בעלי השכלה מעטה . דאגות כלכליות אישיות מעיקות על בעלי 
השכלה ( והכנסה ) נמוכה יותר מאשר על בעלי השכלה ( והכנסה ) גבוהה , 
על דתיים יותר מאשר על לא - דתיים , ועל יוצאי עדות המזרח יותר מאשר על 
אשכנזים . דאגות בריאות מעיקות על נשים יותר מאשר על גברים , על מבוגרים 
יותר מאשר על צעירים , ועל בעלי השכלה נמוכה יותר מאשר על בעלי השכלה גבוהה . 
באופן עקבי , מצב הרוח ירוד אצל נשים יותר מאשר אצל גברים , אצל מבוגרים 
יותר מאשר אצל צעירים ואצל מעוטי השכלה יותר מאשר אצל בעלי השכלה גבוהה . 
על - פי המחקרים שנערכו עד כה , איך אפשר לחזות את התגובות הצפויות בחברה 
לאירועי מלחמת המפרץ , לכשיסתיימו ? את התקופה הנוכחית מתקשה פרוף לנדאו 
להשוות לתקופות של מלחמות קודמות : שלא כבמלחמות הקודמות , אין תחושה של 
שואה כללית מתקרבת , ולא תחושה של בידוד בין - לאומי . הפעם העורף היה 
לחזית , אין גיוס כללי ואין אויב מוגדר . סדר היום של כל האוכלוסייה השתנה . 
עצם הישיבה של צעירים ומבוגרים , גברים ונשים , פשוטי - עם ואלופים בחדר 
האטום יוצרת מצב לחץ . תחושת חוסר - האונים מעוררת גם היא לחצים . יתכן 
איפוא שממצאים של מחקרים קודמים ( כגון זה שמצא כי נשים דואגות יותר מגברים ) 
אינם יפים לימים האלה . מה עוד שלפחות בשבועות הראשונים למלחמה , שגרת 
החיים השתבשה : בתי - הספר נסגרו , מפעלים שבתו , התפקידים במשפחה השתנו , 
תדמית האב נפגמה בעיני הילדים . גם החלוקה הגיאוגרפית של הלחצים אינה שווה : 
באזורים א וב , המועדים לפגיעות טילי סקאד , יש אולי רמת חרדה גבוהה יותר . 
איום הנשק הכימי תופס הפעם מקום מיוחד בתודעה הכללית ואצל משפחות של ניצולי 
שואה ובניהם ומהווה גורם נוסף לתחושת הלחץ . קפמאבינתגובות הלחץ מקיפות הפעם 
שכבות אוכלוסייה רחבות , ובעיקר ילדים , אשר במלחמות הקודמות לא הושפעו 
מהמצב במידה כה רבה בחיי היום - יום . חיי הצפיפות במשפחה אף הם יוצרים 
חיכוכים חדשים ומעלים מחדש חיכוכים ישנים . בדרך כלל יש ירידה באשפוז הפסיכיאטרי 
במצבי מתח , כי הימצאות האנשים בקרבה יתרה דוחה את הבעיות הנפשיות של הפגועים 
בנפשם . אולם זוהי דחייה זמנית בלבד , ולא תארך יותר מכמה חודשים . כדי 
להפוך את התקופה הקשה לנסבלת יותר , אפשר , לדעת פרוף לנדאו , להיעזר 
בשירותי הייעוץ הפסיכולוגי ולדון על הבעיות בחוג המשפחה ובבתי - הספר . 
רצוי לחזור לשגרת החיים בהקדם האפשרי , גם אם יימשכו אירועי המפרץ , כדי 
שכל אחד יוכל למצוא בהקדם את מקומו . " גישתי אופטימית " , אמר פרוף לנדאו . 
" גם אם יימשכו האירועים והישיבה בחדר האטום , אדם מסתגל למצבים קשים . 
אם נטפל בילדים ובאותם מבוגרים הדורשים טיפול , אין לצפות לנזק לטווח ארוך " . 
במחקר של פרוף גדעון פישמן , על התקופה שלאחר מלחמת ששת הימים , התברר 
כי חלה עלייה בשיעור העבירות נגד רכוש . ואילו במחקר שערכו פרוף מנחם עמיר 
וד"ר יעל חסין , נמצא כי אחרי מלחמת יום כיפור שב11 ימיה הראשונים חלה 
ירידה ברמת הפשיעה עלתה בעיקר רמת הפשיעה הגופנית האלימה . בתקופה הנוכחית , 
חרף גניבות ופריצות לבתים שאירעו בימי האזעקות הקשים , ירד שיעור הפשיעה 
האלימה בימים הראשונים של מלחמת המפרץ . אחר כך הסתמנה בה עלייה . יש לשער 
שככל שהמשק והחברה יחזרו לשגרה , גם הפשיעה תחזור לקדמותה , ככל ההיבטים 
האחרים של ההתנהגות בחברה ובמשק . אם המצב הכלכלי יורע , תגבר גם הפשיעה 
בתחום הרכוש . עד כמה תגבר הפשיעה והאלימות בחברה הפלשתינית ? האוכלוסייה 
הערבית בשטחים נשאה במשך אירועי המפרץ לחצים קיצוניים : עוצר חסר - תקדים 
באריכותו , וחוסר פרנסה כפוי . הפחד מפגיעה של טילים לא פסח גם עליה . 
הפחד הקיומי אצל הילדים בשטחים גבר במיוחד . לפני ימים אחדים נפתח בירושלים 
המזרחית קו טלפון פתוח לעזרה נפשית , ודוח על עלייה של אלימות בחוג המשפחה . 
במחקר קודם שערך פרוף לנדאו התברר כי ב9891 , השנה השנייה של האינתיפאדה , 
עלה מספרם של מקרי הרצח בתחומי הקו הירוק שאינם קשורים לפעולות איבה ב%47 . 
קשה לדעת אילו עוד נזקים חברתיים תסב האינתיפאדה , לכשתתחדש , לחברה הישראלית 
שכבר סבלה ממנה . גם החברה הפלשתינית , שבשנה השנייה לאינתיפאדה ראתה בתוכה 
עלייה מדהימה של % 472 במקרי רצח , לא תצא נקייה . קפמאבינאירועי המפרץ יחוללו , 
לדעת פרוף שמחה לנדאו , התערות מהירה של העולים החדשים בחברה הישראלית , 
אף כי חלקם עשוי להגיב כאלפי ישראלים ותיקים בירידה מהארץ , ואז תתרחש 
תופעה שלא ידענו במלחמות קודמות . לדעת פרוף עמירם סיון , השאלה היא מה 
יעשו אנשים שהמשך המגורים שלהם בארץ עמד בסימן שאלה . מבחינה זו , הוא 
רואה את עולי ברית המועצות כקבוצת סיכון , הואיל ועדיין לא התקשרו לארץ 
בקשרים תעסוקתיים וחברתיים . חלקם הגיעו לארץ לאו דווקא מטעמים אידיאולוגיים , 
אלא מתוך השלמה עם סכנה זמנית ומתוך כוונה להשתמש בישראל כקרש קפיצה לחוף 
מבטחים אחר . בעניין זה הוא מציע שלא לשבת באפס מעשה , אלא להתחיל לתכנן 
צעדים נאותים , כולל מאמץ הסברה קולע . 
