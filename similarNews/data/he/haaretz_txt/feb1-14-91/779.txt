מנהל המשרד הירושלמי של השבועון האמריקאי ניוזוויק , תיאודור סטנגר , הופתע 
כאשר טילפנו אליו מלשכת העיתונות הממשלתית וזימנו אותו לבירור בשל עבירת 
צנזורה חמורה שביצע . סטנגר לא העלה בדעתו כי המדובר בתמונה צבעונית מרהיבה 
שפירסם שבועונו ובה מצולם טיל פטריוט המיירט טיל סקאד מעל שמי תל - אביב . 
לא הועילו הסבריו של סטנגר כי אין לו כל קשר להחלטת העורכים בארה"ב על שיבוץ 
התמונות הנלוות לכתבות השונות , ושאת הצילום ראה לראשונה בגיליון שבו פורסם . 
תעודת העיתונאי שלו הוחרמה ממנו לאחר כבוד . התעודה הוחזרה לסטנגר כעבור 
כמה ימים , אך הסיפור האמיתי נוגע כמובן לשיקולי הצנזורה ולהתמודדותה עם 
זרם העיתונאים הזרים שהציף את ישראל עם פרוץ המלחמה במפרץ . הצנזור שכעס 
על פרסום התמונה , חשש מהאפשרות שהאויב יאתר את מיקומה של סוללת הפטריוט 
על פי קו הרקיע של תל - אביב . איש במערכת הניוזוויק , יש להניח , לא 
היה ער לכך , והתמונה פורסמה פשוט משום שהיתה טובה . קפמאבינהיו צריכים 
לחלוף כמה ימי לחימה והיה צורך להתנסות בכמה נפילות של טילי סקאד בעורף הישראלי , 
עד אשר מאות העיתונאים הזרים , שהתרוצצו מאתר פגוע אחד למשנהו ברחבי גוש 
דן , למדו לפעול על פי כללי המשחק שקבע הצנזור . חלק מתהליך הלמידה הזה 
היה כרוך בניתוק השידור הישיר של כתבי הסי - אן - אן והאן - בי - סי , שדיווחו 
מהשטח על פגיעות הטילים העיראקיים . כתב הסי - אן - אן ניצב באחד מהאתרים 
שנפגעו , ובאמצעות מפה שהחזיק מול המצלמה , פירט בדייקנות את מקומות הפגיעה 
האחרים . הצנזור שהופתע מהסיוע שמעניק העיתונאי האמריקאי למשגרי הטילים 
העיראקיים בשידור חי , מיהר לנתק את השידור ולנזוף בו . לאחר כשעה הורשתה 
רשת הסי - אן - אן להמשיך ולעשות שימוש בלוויין . את השידור החי של האן - 
בי - סי קטע הצנזור בשל העובדה שהכתב דיווח על כך שיש נפגעים מפגיעתו של 
הסקאד לפני שדובר צה"ל שיחרר מידע זה . הפעם נסגרו ערוצי הקשר של הרשת 
אל הלוויין לשלוש שעות , והאן - בי - סי נדרשה לשדר התנצלות על העבירה שביצע 
שליחה בישראל . " הלקח שלמדנו משני המקרים האלה " , מסביר הצנזור הראשי , 
תת - אלוף יצחק שני , " הוביל לכך שאין עוד שידורים חיים מישראל " . על 
מנת למנוע את השידורים האלה נאלצה הצנזורה להציב צנזור בכל אחד מאולפני השידור 
של הרשתות הזרות . אלה צמודים אל כתבי הטלוויזיה והם מאשרים כל דיווח לפני 
שהוא " עולה לאוויר " . הכתובת המופיעה בתחתית המסך בעת שידור הכתבות הנשלחות 
מישראל , המבהירה כי החומר עבר צנזורה , הוא המחיר הלא - כבד שמשלמת ישראל 
לצורך מניעת סיוע לטיווח מדויק יותר של הטילים העיראקיים . על מנת להתמודד 
במערכה הרחבה שנכפתה עליו עם פרוץ המלחמה במפרץ , נאלץ הצנזור לגייס בבהילות 
יותר מ001 אנשי מילואים של יחידתו , ולהציבם באולפני השידור ובשני בסיסי 
הצנזורה , בתל - אביב ובירושלים . בימים כתיקונם מטפלים בתקשורת , המקומית 
והזרה , 53 צנזורים . היום פועלים בשטח כ041 אנשי צנזורה . " הצנזורים 
שהוצבו באולפני השידור הטלוויזיוניים , אינם מבינים כיצד העסק פועל ואין 
להם ידע טכני בנושא שידורי טלוויזיה " , טוען כתב זר העובד למען אחת מהרשתות 
האמריקאיות הגדולות . " אנחנו נאלצים לנהל בכל פעם משא ומתן עם הצנזור 
המקומי , ובחלק מהמקרים החלטותיו מנוגדות לאלה של הצנזור המוצב כמה קומות 
מעליו , באולפנה של רשת אחרת . כך , למשל , כאשר נפל טיל סקאד בגדה המערבית 
וביקשנו לשדר זאת , פסל הצנזור שלנו את המידע הזה , בעוד שצנזור אחר , 
שהיה אחראי לרשת טלוויזיה אחרת , אישר להם לשדר שטיל עיראקי פגע באחד הכפרים 
בגדה " . אולם למרות הטענות של חלק מהכתבים הזרים ומעט חוסר הנחת שהם מפגינים 
ביחס להגבלות המוטלות עליהם , דומה ששני הצדדים למדו לעבוד זה מול זה בהרמוניה 
לא רעה . בסופו של דבר , הרי לא מדובר כאן בסיקור מלחמה של ממש , כפי 
שנעשה בערב הסעודית . עיקר הדיווחים הנשלחים לחו"ל מתמקדים בתיאור נזקי 
פגיעות הטילים ובתיאורי צבע של התנהגות העורף הישראלי לנוכח מתקפת הסקאדים . 
מרגע שהכתבים הזרים הסכימו עם הגדרתו של דובר צה"ל , שלפיה הסגרת מיקומן 
המדויק של הנקודות שבהן פגעו הטילים כמוה כניסיון להתאבדות מצדם , הפכה 
עבודתה של הצנזורה לקלה הרבה יותר . הכתבים הזרים , המנסים בכל זאת לעקוף 
את הצנזורה ולהעביר מידע למערכותיהם מבלי לשתף בכך את הצנזור , מגלים לא 
פעם כי עינו של האח הגדול פקוחה עליהם . עשרות שיחות של עיתונאים נותקו 
בידי צנזורים המאזינים בקפידה רבה לנאמר בהן . במקרה שהעיתונאי מתחיל לשוחח 
על נושאים ביטחוניים , שהגשתם לצנזור היתה פוסלת אותם מלכתחילה , עולה 
המאזין האלמוני על הקו ומסביר לעיתונאי המופתע כי עליו לנתק את השיחה . 
עיתונאים שניסו לבצע שיחות מתאי טלפון ציבוריים , נוכחו עד מהרה לגלות כי 
גם לאלה מאזינים הצנזורים . " לא ניתן לגלות את כל השיטות שאנו נוקטים " , 
מבהיר תא"ל יצחק שני , " אך נדמה לי שיש לנו שליטה טובה מאוד על זרימת 
המידע מישראל . הערכתי , לפני שפרצה המלחמה , כי בעקבות השיפורים העצומים 
באמצעי התקשורת והשימוש בטכנולוגיה מתקדמת על ידי רשתות הטלוויזיה , יהיה 
לנו קשה מאוד לעקוב אחר פעילותם של העיתונאים . עתה , לאחר שחלפו כבר כשלושה 
שבועות , אני מופתע לטובה מהשליטה שלנו על המידע שמעבירים לחו"ל מאות העיתונאים 
הזרים " . קפמאבינהפיקוח על פעילות רשתות הטלוויזיה המשדרות מישראל , התאפשר 
בעבר באמצעות השליטה על הקשר אל לווייני השידור המתבצע דרך המערכות הנמצאות 
בעמק האלה . הניסיון של הרשתות לפעול באמצעות " צלחות " עצמאיות , נדחה 
בתחילה בתוקף על ידי בזק והצנזורה . יותר מאוחר קיבלו חלק מהרשתות אישור 
להציב " צלחות " משלהן , והתנאי הוא שאיש בזק יהיה נוכח במקום . כך צמודים 
היום לכל " צלחת " כזאת גם צנזור וגם טכנאי של בזק . בצד הפעילות הנרחבת 
שנוספה לצנזורה נוכח שפע הכתבים הזרים , נמשכת הפעילות השגרתית בטיפולה 
בתקשורת הישראלית . בתחום זה נמשך המאבק היום - יומי המתיש של הכתבים הצבאיים , 
שנתח לא קטן מהמידע שהם מנסים לפרסם נפסל על ידי הצנזורה . אף שהמלחמה 
מתנהלת הרחק מגבולותיה של ישראל , זורם מידע רב אל הכתבים הצבאיים . מידע 
זה כולל בין השאר נתונים על הצטיידות צבאות בנות - הברית במפרץ באמצעי לחימה 
מתוצרת ישראלית , על עסקות נשק הנרקמות בין ישראל לארה"ב וגרמניה , על 
שיתוף הפעולה המודיעיני בין צה"ל לאמריקאים , על ביצועי טילי הפטריוט , 
ועוד כהנה וכהנה נושאים הקשורים בלחימה ובנגזרותיה . לעוסקים בעבודת הדיווח 
השוטפת בתחום הצבאי נדמה כי מאז החלה המלחמה במפרץ הקשיחה הצנזורה את מדיניותה , 
וכמות הפסילות גדולה מבעבר . הצנזור הראשי מכחיש זאת , וטוען כי לא השתנה 
דבר , וכי הקריטריונים לפסילת החומר המוגש לצנזורה נותרו כשהיו . הבעיה 
היא שהקריטריונים האלה מאפשרים לצנזור לפסול כמעט הכל . תקנות ההגנה ( 
שעת חירום ) 5491 , שמכוחן פועלת הצנזורה הצבאית , מעניקות לצנזור סמכויות 
נרחבות ביותר . תקנה 79 מאפשרת לו לדרוש הגשת " כל חומר " לביקורת מוקדמת . 
תקנה 78 ( 1 ) קובעת כי " הצנזור רשאי לאסור בצו , בדרך כלל או במיוחד , 
לפרסם חומר שפרסומו היה עשוי , או עלול להיות עשוי , לפגוע לדעתו בהגנתה 
של ישראל או בשלומו של הציבור או בסדר הציבורי " . הדגש בתקנה זו הוא כמובן 
על שיקול הדעת הסובייקטיווי של הצנזור , שלפיו הוא רשאי לאסור פרסום חומר 
העלול לפגוע , " לדעתו " , באחד האינטרסים האלה . כדי להנחות את הצנזורים 
עצמם וכדי להנחות את עורכי העיתונים , נקבעה רשימה של 26 נושאים הטעונים 
צנזורה . לכאורה יש בכך להעיד על ההגבלות הניצבות בפני הצנזור בפסילת חומר , 
אך בפועל מאפשרת רשימת הנושאים הזו לצנזור לפסול בלא מגבלה . בין הנושאים 
ישנם אמנם כאלה המתייחסים ישירות לתחום הפעילות הצבאית , כמו מבצעים מיוחדים , 
לקחים ממבצעים צבאיים , ודיונים של ועדת השרים לביטחון , אך בצדם רשאי 
הצנזור לפסול חומר העלול , לדעתו , לפגוע במוראל הציבור . על ההגדרה של 
הפגיעה האפשרית במוראל הציבור מתקיים לא פעם ויכוח נוקב בין הכתב הצבאי לבין 
הצנזור . יתרונו של הצנזור בוויכוחים האלה היא העובדה שאין הוא חייב כלל 
להסביר את שיקוליו . יחסי העבודה בין הצנזורה לעיתונים המקומיים מבוססים 
על ההסכם בין " ועדת העורכים " של העיתונים היומיים לבין שלטונות צה"ל , 
שראשיתו ב9491 . ההסכם הזה מונע מעורכי העיתונים להגיש בג"ץ נגד הצנזור , 
וקובע מכשיר לבירור התלונות ההדדיות בין שני הצדדים . מכשיר זה מכונה " ועדת 
השלושה " , והיא מורכבת מנציג הצבא , נציג ועדת העורכים ונציג ציבור , 
הנבחר על ידי שני הצדדים . החלטותיה של ועדה זו , המתכנסת על פי בקשה של 
עורך עיתון מסוים או על פי בקשת הצנזור , אינה סופית . בעקבות המלצת ועדת 
שריד , שבחנה את נושא הצנזורה , נקבע כי זכות הערעור על החלטות " ועדת 
השלושה " תועבר מן הרמטכ"ל להחלטתו של שופט עליון . קפמאבינעורכי העיתונים , 
כך מתברר , אינם ממהרים לערער על החלטותיו של הצנזור וממעטים מאוד לעשות 
שימוש בוועדה שנועדה לבחון את שיקוליו . בארבעים השנים האחרונות הוגשו בסך 
הכל 46 משפטים על ידי עורכי העיתונים כולם . כלומר , ממוצע של משפט וחצי 
בשנה . במדינה שבה כמות החומר העיתונאי בתחומי הצבא והביטחון היא כה גדולה , 
ובאותה מידה גם כמות פסילות הצנזורה , מעיד הנתון על השלמתם של העורכים 
עם רוע הגזירה הצנזוריאלית . אולם , גם פנייה לוועדת השלושה ודיון בפסילותיו 
של צנזור אינם מבטיחים שינוי בהחלטותיו . רק ב01 מקרים מתוך ה46 זכה העיתון 
בערעורו על החלטת הצנזור . ב42 מקרים זכה הצנזור , ב11 נמצאה פשרה , וב91 
מקרים אחרים נכפו על העיתון תיקונים בטקסט . לעומת זאת , הגיש הצנזור ב - 
04 השנים האחרונות 131 משפטים נגד העיתונים על עבירות צנזורה שביצעו . העבירות 
מתחלקות לשני סוגים . אי - הגשת החומר לצנזורה לפני הדפסתו , או אי - 
ביצוע מחיקה של חלק מהחומר כפי שקבע הצנזור . בכל 131 המקרים שבהם דנה ועדת 
השלושה , זכה הצנזור והעיתון נענש . מלחמת המפרץ ופעילותם בישראל של מאות 
עיתונאים זרים הציבו את הצנזורה בקו החזית מול התקשורת . המאבק שהיה עד 
כה בעיקר נחלתם של עיתונאים ישראליים מעטים הכותבים בנושאים צבאיים , קיבל 
חשיפה רחבה . צריך לקוות שחשיפה זאת תוביל , לאחר שתסתיים המלחמה , לעיון 
מחודש בתפקודה של הצנזורה ולעדכון בנוהלי עבודתה . איש מהעוסקים בנושא אינו 
טוען שיש לבטל כליל את המוסד הזה , אך אין ספק כי הגיעה השעה לבחון את סמכויותיו 
ולברר בצורה יסודית את סוגיית נחיצותו של הסכם ועדת העורכים . 
