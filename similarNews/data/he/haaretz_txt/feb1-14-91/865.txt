ארגונים נוטים להתנגד לשינויים . רוב העובדים מעדיפים להיות במצב המוכר 
להם גם אם אינו מושלם , ובלבד שלא יחוו סיטואציות שקשה להעריך את כיוון 
התפתחותן . אולם יש שהצורך בשינוי הוא כורח , עד שעצם קיומו של הארגון 
תלוי בכך . פרוף בנימין פיליפס מאוניברסיטת בר - אילן סבור שארגונים חייבים 
להיערך לקראת שינויים . אם לא יעשו כך , תיאלץ אותם הסביבה להשתנות , 
והם ימצאו עצמם בלתי מוכנים , ומחיר השינוי עלול להיות גבוה בהרבה . סוגיה 
זו נדונה בהרחבה בכנס שעסק ב"ניהול שינויים " שערך הירחון " משאבי אנוש " , 
שבו לקחו חלק מומחים מן האקדמיה , יועצים ארגוניים ומנהלי משאבי אנוש . 
כדי לבצע שינוי מוצלח , דרוש לארגון מנהיג חזק ויציב . הסברה היא , שקיומו 
של מנהיג מסוג זה בארגון מפצה על האייציבות שחווה המערכת בתקופת השינוי . 
הוא יכול להציג חזון ברור על אופי הארגון בעתיד , להתגבר על נטייתם הטבעית 
של העובדים להתנגד לשינוי ולהגביר את נכונותם לקחת בו חלק . פיליפס ממליץ 
שלא לעשות שינוי רק משום שזה נראה מתקדם ומודרני , אלא לבחון אם הסביבה 
מצריכה שינוי . על מתכנני השינוי לבחון אם המערכת הארגונית ( מנהלים ועובדים ) 
מסוגלת להתמודד , להתאים עצמה למצב חדש , ובכלל האם השינוי כדאי , והאם 
מחירו אינו גבוה מדי . ההנהלה אמורה לדעת כיצד לטפל בעובדים , איך להבהיר 
להם את הסיבות למתרחש וכיצד הארגון ייהנה מהשינוי עם העובדים שתרמו להצלחתו . 
חשוב להיות ספציפי ולא להדגיש רק מטרות ארוכות טווח , קובע פיליפס . לעתים , 
מרוב עיסוק יתר בתכנון ( " תכנון פתלוגי " ) , מזניחים את הביצוע . 
ראוי להציג יעדי ביצוע קצרי טווח , שהשגתם משרתת את השלמת היעדים ארוכי 
הטווח . המנהל הטוב גם מבין ששינוי , כל שינוי , כואב , ויש לבצע כראוי 
את " ניהול הכאב " . מן הראוי לשבח את אלה שסייעו להצלחת התהליך ולהתנגד 
לאלה הפוגמים בו . חשוב להסביר כל העת מה מתרחש ולדווח לעובדים על הצלחות 
וכישלונות בשלבי השינוי הארגוני . אילן גונן , סמנכ"ל משאבי אנוש ב"סאיטקס " , 
סיפר על תוכנית ההבראה שחווה ארגונו , שהביאה אותו ממשבר לצמיחה מחודשת . 
צוות של מנהלי משאבי אנוש ב"טבע " תיאר את תהליכי המיזוג בין טרבינול למיגדה . 
ד"ר אברהם אופק מהטכניון דן בשינויים בתרבות העבודה בישראל על רקע קליטת 
העלייה ועוד . נראה כי המנהל המודרני נאלץ להקדיש יותר ויותר תשומת לב לניהול 
בתנאים של שינוי מתמיד . מן הסתם יהיה עליו להרחיב את חזית המאבק עם אלה 
המצדדים בהנצחת הקיים , ובתוכם גם הוא עצמו . 
