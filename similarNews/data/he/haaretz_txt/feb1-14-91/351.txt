" גל העלייה מרוסיה הוא הזדמנות טובה להחזיר חוב שחבה המדינה לאזור תל - 
חי . גבורת יחידים בראשית המאה קבעה שאצבע הגליל תישאר בתחומי מדינת ישראל , 
אולם האריה השואג מוצא עצמו בודד למדי במרבית ימות השנה " . כך נכתב בפתח 
פרוגרמה חדשה לפיתוח האגן המזרחי הגליל והגולן שהכינו החטיבה להתיישבות 
בהסתדרות הציונית העולמית והמחלקה להתיישבות כפרית בסוכנות היהודית . התוכנית 
עוסקת בפיתוח הציר מטולהבית שאן , שלדברי ד"ר ענת גונן , מנהלת המדור לתכנון 
ולפיתוח בסוכנות , " זקוק לטלטלה עזה שתהפוך אותו מפרובינציה רחוקה לאזור 
שוקק חיים ופעילות " . אזור התכנון כולל את אצבע הגליל , הגולן והאגן המזרחי 
של הכנרת עד בית שאן . באזור התכנון מתגוררים כ002 אלף איש , מתוכם כ05 
אלף לא - יהודים , 58 אלף במגזר העירוני והשאר בכל צורות ההתיישבות , ובהן 
המושבות של ראשית המאה והקיבוצים הראשונים בארץ . לדעת המתכננים , מרקם 
זה הצליח ליצור שותפויות אזוריות יותר מכל אזור אחר בארץ , וזה מבטיח שילוב 
מוצלח של רבבות עולים באזור . מטרת התוכנית היא ליצור באזור זה של הארץ משקל - 
נגד מאזן לאזור חיפה ומרכז הארץ באמצעות הבאתם של רבע - מיליון איש נוספים . 
עורכי התוכנית מדגישים כי זו תוכנית בקנה - מידה לאומי , ורק החלטה בדרג 
הלאומי והקצבת תקציבים נאותים תוכל להביא למימושה . המגמות המסתמנות של 
פריסת העולים , שרובם קובעים או מבקשים לקבוע את מקום מושבם במרכז הארץ , 
מעוררת דאגה אצל המתכננים ומדרבנים אותם ללחוץ על הממשלה לפעול לאישור התוכניות 
לפיתוח הפריפריה בגליל ובגולן . " התוכניות שנמצאות כרגע על האבניים במקומות 
שונים בארץ עומדות להשאיר את האריה בתל - חי בשיממונו . אנחנו לא נרשה זאת " , 
נכתב במבוא לתוכנית . כמה מאפיינים ייחודיים מבטיחים , לדעת עורכי התוכנית , 
את הפיכתו של האזור הצפון - מזרחי של המדינה לאזור משגשג ומפותח . ראשית 
האזור כולו , אגן ההיקוות של הכנרת , הוא מהיפים בארצנו . מהנחלים שיוצרים 
את הירדן " ארץ פלגי מים " ועד לעמק הירדן יש נוף מרהיב ואקלים נוח . 
באזור גם תשתית טובה להשכלה על - תיכונית . פועלות בו משכבר שתי מכללות 
אזוריות בתל - חי ובאהלו . האזור משובץ באתרי תיירות מן המפורסמים בארץ , 
כמו הכנרת , ארבל , חמה , מבצר גמלא , עתיקות קצרין , תל - חי והחרמון . 
באזור 000 , 2 מיטות באירוח כפרי ( צימרים ) . שני שדות תעופה אזרחיים 
אזוריים ושדה תעופה בין - לאומי מתוכנן יכולים אף הם , בפעולה נכונה , 
להפוך האזור למוקד תוסס של תיירות בין - לאומית . גם אזורי תעשייה קיימים 
ומתוכננים מצויים באזור ורק מחכים לפיתוח תשתית וליזמים . כמערכת גיבוי 
לחקלאות מתוחכמת ולתעשייה , הוקמו באזור מוסדות מחקר ופיתוח ( מו"ף ) 
מגוונים . העובדה שהאזור גובל בשלוש מדינות עוינות כיום אינו צריך , לדעת 
המתכננים , להרתיע . בזמן שלום תהיה פריחה כלכלית לאזור זה , במיוחד כפי 
שהוכיח , כטענתם , הניסיון הצנוע עם " הגדר הטובה " . קפמאבינתנאי להצלחת 
התוכנית הוא שיפור תשתיות התחבורה . עורכי התוכנית מדגישים כי אין כל סיכוי 
להגשים איזשהו יעד לפיתוח האזור , אם תשתית הכבישים תישאר כפי שהיא . כיום , 
כדי להגיע למרכז הארץ מצפונה נדרשות כשלוש שעות ויותר , כאשר בחלק מהדרך 
הנסיעה מסוכנת בכבישים פתלתלים . לכן , הסעיף הראשון בתוכנית עוסק בפיתוח 
התשתית התחבורתית : הנחת קו מסילת ברזל בין קרית שמונה לתל אביב , שתאפשר 
לעבור את המרחק בתוך כשעה . כן מוצע לשפר כבישים קיימים וסלילת כבישים חדשים 
שיחברו את כל המוקדים העירוניים באזור בינם לבין עצמם ולמרכז הארץ . מוצע 
גם לפתח ולהרחיב את שדות התעופה במחניים ובקרית שמונה ולהגביר את תדירות 
הטיסות הפנים - ארציות לאזור וממנו . קו מוביל בפיתוח הכלכלי של האזור יהיה 
עידוד יזמים מקומיים , הקמת " חממות עסקיות " ו"מכירת " האזור הכפרי 
לתעשיות הבית העתידיות . כל אלה , כולל הצעדים לפיתוח התיירות , ייעשו 
תוך שילוב ההון הציבורי והפרטי בעסקות חבילה שבהן תיתן המדינה את חלקה בתשתית 
או תמריץ אחר שיפתה את המשקיע הפרטי להשקיע מהונו ולהקים עסק במקום , המרוחק 
כיום ממרכז הארץ , וכמעט שלא כדאי להשקיע בו . ד"ר גונן מציינת כי התוכנית 
לא תנסה ליצור מרכז אורבני תעשייתי דוגמת חיפה או תל אביב . אופיו של האזור 
חשוב ויש לשמרו , ולכן המגמה תהיה הקמת תעשיות קטנות ומתוחכמות , תיירות 
במגוון רחב , מוסיקה ומחול והשכלה רחבה . לכל אלה כבר יש התחלות צנועות , 
ובשילוב נאות של פוטנציאל העולים יכול האזור , לדעת אנשי מחלקת ההתיישבות 
של הסוכנות , לפתח רשת חינוך מפוארת מגן חובה ועד לאוניברסיטה . לכל יישוב 
גדול מעניקה התוכנית קווי אופי ייחודיים , שמהם ייגזר הפיתוח בעתיד . מטולה 
תהיה עיר מסחר ללבנון ; קרית שמונה תהיה מרכז מחקר ופיתוח לתעשייה ותקשורת ; 
ראש פינה וחצור יהיו מקום מגורים למדענים ולסטודנטים ; צפת תהיה מרכז לתיירות 
מרפא , מיסטיקה וקבלה , אמנות , תיירות יהודית , מרכז חינוכי עולמי לנושאי 
יהדות ; טבריה תהיה מרכז תיירות ובילוי , עם דגש על נופש פעיל ; וקצרין 
תהיה מרכז אורבני לרמת הגולן . אחת מאבני - הנגף שמנעו עד היום את פיתוח 
האזור , במיוחד אצבע הגליל , היתה רמת החינוך . כמו כל אזורי הפריפריה 
בארץ , סובל האזור ממחסור כרוני במורים טובים ומיומנים . המתכננים מאמינים 
כי העולים החדשים עשויים לחולל מהפיכה של ממש בתחום החינוך . לשם כך מוצע 
ששתי המכללות הקיימות והאוניברסיטה - האם בחיפה יקחו על עצמן פרויקט חינוכי 
גדול : מיון והכשרה של סגל מורים רחב מבין העולים , והבאת כל המורים באזור , 
בכל רמות החינוך , לרמה המקצועית הנדרשת , אם בהכשרתם ואם בהחלפתם , 
ופיתוחן של שיטות הוראה חדשניות . התוכנית מצדדת בהקמתם של מוקדי יזמים . 
הכוונה היא להקים במקומות אחדים באזור התכנון מוקדי מגורים ויזמות ל001 
משפחות בכל מוקד . המגורים יהיו בקרוואנים או במגורונים . הם יוקמו ליד 
יישובים קיימים ותושביו ייהנו משירותי היישוב . במוקדים יוקמו חממות עסקיות 
ומבנים אחרים המאפשרים הפעלת עסקים ובתי - מלאכה . במוקד יגורו רק יזמים 
ומשפחותיהם , על - פי מבחן כלכלי . המגורים יהיו בתנאי שכירות למשך שלוש 
שנים , ואחר כך יעבור היזם לכל מקום שירצה , או יבנה באותו מקום את בית 
הקבע שלו . בכל מקרה , הוא יפנה את מקומו בחממה ליזם חדש . את המוקדים 
ילוו תעשיינים , אנשי אקדמיה ומכוני מחקר , שיעזרו ליזמים בגיבוש יוזמתם 
לפרויקט כלכלי וידריכו אותם במבנה המשק והשוק הישראלי . היזמים ייהנו מכל 
עזרה כספית שנותנת המדינה , וגם מתקציבי המחלקה להתיישבות של הסוכנות . 
עורכי התוכנית מציינים כי התמריצים שיציע הפרויקט , והתמקדותו הראשית בנושא 
התעסוקה , יביאו לכך שישמש מנוף לפיתוח , כי הוא יביא אנשים מתאימים למקום 
הרצוי מבחינת הפיתוח . יתרון נוסף שהם רואים : עולה אינו חייב להכריע 
מיד היכן יגור . כשיחליט , יהיה מושרש באזור ופרנסתו תהיה מצויה בו . הכוונה 
היא לבחון גם את מידת היעילות שבהקמתה של חברת בנייה קבלנית המורכבת בעיקר 
מעולים חדשים . זאת ייעשה כדי ליצור מקומות עבודה לעולים , וגם כאמצעי 
לקידום תוכניות הפיתוח ועזרה למשרד השיכון בביצוע משימותיו . קפמאבינעל - 
פי התוכנית , באזור התכנון כולו או בחלק ממנו יוקצה אזור מועדף , שבו יוסרו 
כל ההגבלות הביורוקרטיות הנוגעות ליזמים , להקמת מפעלים וליצירת מקומות 
עבודה . בנוסף לכך , לא ישלמו שם מס ערך מוסף , שיעורי המס האחרים יהיו 
נמוכים מאוד . אזור זה יהיה פתוח לישראלים ולעולים כאחד , והוא ישווק בחו"ל 
ויזמין בעלי - הון להשקיע . מגירות המשרדים הממשלתיים השונים מלאות תוכניות 
לפיתוח הנגב והגליל . רק מקצתן מומשו ; האחרות מעלות אבק . כדי להגשימן 
לא די בהתלהבות של בודדים וחזון של מתכננים . על הנייר הכל נראה יפה . 
השאלה היא אם הפעם יתורגמו ההבטחות וההצהרות של מקבלי ההחלטות גם לתקציבים . 
עוד הערה : כל תוכניות הפיתוח מתעלמות כמעט לחלוטין מקיומו של מגזר ערבי 
בתחומי התכנון . התוכנית החדשה מתמקדת בקליטת עולים , ובמוצהר מעניקה עדיפות 
לעולים . התוכנית לא תהיה שלמה , ואולי אף תעלה על שרטון , אם לא תוענק 
תשומת - לב שווה לכל מרכיבי האזור . 
