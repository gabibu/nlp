חררדו גונזאלס הוא אחד משחקני הרכש הטובים שבאו אלינו . יש לו חלק באליפות 
של בני יהודה . התבטא שהוא נקשר לשכונה ומצא כאן ידידים , גם מחוצה לה . 
לא יכולה להיות מלה רעה על עזיבתו את הארץ , עם אשתו ושני ילדיו הצעיר 
שבהם נולד לפני שנה באיזור א כשבאופק כבר נראתה חשרת סופת המדבר . אף זר 
אינו פטריוט ישראלי . גם לא גונזאלס . אפילו לא קארלוס אולראן , גם הוא 
ארגנטיני , שעד סוף השבוע חיכה בשוייץ להתבהרות בתקווה לשוב . והוא גם 
הרים טלפונים ומחכה . לא בדוק מי עוד מהזרים העוזבים טילפנו לקבוצותיהם לשאול 
לשלום ידידים ובתיהם . אולי לא כולם . גונזאלס , מוותיקי הזרים , לא 
טילפן לא לביתו של היו"ר גד סולמי , לא למנגר גיורא שפיגל . עד אמש . 
שתיקה רועמת . אפילו לא טלפון קצר , בשבועיים הראשונים של המלחמה אחרי 
שראה מה שראה בטלוויזיה הארגנטינית גם לא לידיד שארח אותו בביתו , סעד 
על שולחנו , היה יועצו ואף עזר לו לנסח את חוזהו בבני יהודה . ד"ש ראשון 
רק שלשום ! סולמי לא יסלח לו . אינו מוכן לקבל אותו חזרה , אם וכאשר . 
ולא מעניין אותו מה עם הזרים האחרים בקבוצות אחרות . איכפת לו שהארגנטיני 
שלו לא מתעניין בשלום חבריו השחקנים האטומים בתל אביב רבתי , או אם קרה 
משהו לדירה שבה התגורר עם משפחתו . כשהכל ייגמר , אולי יבואו הצעות מעשיות 
חדשות מחו"ל , כדי למלא את מקומם של העוזבים ולא חוזרים . גם ארגנטינים . 
וכבר יש מי שחושב על כך . בנובמבר 9891 הגיע למבחן בפתח תקוה חלוץ ארגנטיני . 
שמו אוסקאר לאביוסו . עימו בא סוכנו הוגו פרומאנצי . העיסקה נכשלה בגלל 
פציעה מתמשכת של אוסקאר . אחרי כחודש עזב בלחיצות ידיים . לפני כשבועיים 
וחצי טילפן במפתיע פרומאנצי היום גם מנגר בקבוצה בוונצואלה לביתו של ידיד 
שהכיר בביקורו כאן . פתיחה מנומסת . מה נשמע בישראל , האם עזבו ארגנטינים 
ומי . ואז סיפר שיש לו שלושה חלוצים ארגנטינים המוכנים לשחק בארץ אם , 
כמובן , העוזבים לא יחזרו . " כל אחד מהם טוב מגונזאלס " , הבטיח המנגר 
הסוכן , הוגו . זה היה ממש לפני הטילים . ואם וכאשר לא בטוח שכל קבוצה 
בארץ תחכה בלוד לכל נבחן חדש . אולי גם לא לכל העוזבים שלא ידעו את קידומת 
הטלפון מאי - שם לישראל . 
