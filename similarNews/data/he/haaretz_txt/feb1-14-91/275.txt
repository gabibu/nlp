לפחות 41 מחבלים , רובם פלשתינאים ומקצתם עיראקים , ניסו באחרונה לחדור 
למצרים . שר הפנים המצרי נמנע מלחשוף את דרכי החדירה , גורמי הסיוע והמטרות , 
והסתפק בהערה כי מדובר במחבלים שבאו לבצע פעולות פיגוע והסתה למהומות . 
השמירה המוגברת והקפדנית במיוחד המוצבת בימים אלה על השגרירות העיראקית ממחישה 
במקצת את אווירת המלחמה . קהיר היא בירת - היעד המבוקשת ביותר לפגיעה ביציבותה 
הפנימית . קציני המודיעין העיראקים עושים כנראה כמיטב יכולתם בעניין זה , 
תוך שהם מסתייעים בשירותיהם הנאמנים של המומחים באש"ף ובעמיתיהם הירדנים . 
לא במקרה נשרפו הדגלים המצריים הראשונים ברבת - עמון , בחרטום ובצנעא , 
באלגיריה ובתוניס , בעידודם של נציגי אש"ף . המצרים יודעים היטב כי 
ראש אש"ף יאסר ערפאת עמד מאחורי רצח הסופר המצרי יוסוף אל - סיבאעי , ששימש 
בתפקיד שר בעת הירצחו . באוקטובר 18 עמד ערפאת בראש הרוקדים לאות שמחה על 
רצח הנשיא אנואר סאדאת . גם כיום עומד ערפאת מאחורי תוכניות הפיגוע נגד 
מדינות הברית הערביות , ובכלל זה מצרים . בארמון אל - מוהגירין הסורי 
יודעים על פעולות חתרנות , פיגועים וסיוע לאנשי האחים המוסלמים על - ידי 
אש"ף , בהוראה אישית של ערפאת . משום כך , ובניגוד לנשיא מובארק , עמד 
הנשיא חאפז אסד בסירובו לניסיונות הסולחה של ערפאת . גם המלך פהד וראשי המודיעין 
שלו מודעים לניסיונות הכושלים של ערפאת לבצע תככים וחתרנות בממלכה הסעודית . 
מקורות ערביים בלונדון מספרים כי לפחות פעמיים הצליח המודיעין הסעודי לסכל 
ניסיונות כאלה . שלטונות הביטחון הסוריים צברו יותר ניסיון בסיכול מבצעי 
החתרנות של אש"ף . על כך תעיד הצלחתם מאז פרוץ המלחמה במפרץ להכשיל ניסיונות 
חדירה יבשתיים ואחרים משכנתם עיראק . המקורות הערביים אומרים כי רב היה 
חלקה של סוריה להינזק בתוכנית הפיגועים שסיכמו סדאם חוסיין וערפאת כשבועיים 
לפני פרוץ המלחמה . נראה כי לפחות בשבועיים האחרונים גברו ניסיונות החדירה ; 
נמסר גם על " ניסיונות חיוורים " באזורים הסוריים הגובלים עם עיראק לערוך 
הפגנות תמיכה בבגדד . על - פי הדיווחים מסוריה , הניסיונות להפגין נמשכו 
כיומיים עד שגוועו . לא כך הדבר במדינת הברית השלישית , מרוקו . בממלכת 
חסן השני קיימת זה זמן רב מחלוקת בין מפלגות האופוזיציה ואיגודי העובדים 
לבין הממשלה . נראה כי גורמי האופוזיציה מבקשים לנגח את הממשלה באמצעות 
משבר המפרץ , בעידוד נציגי אש"ף המקומיים ועמיתיהם באלגיריה . ההפגנה 
ההמונית שלשום נחשבת לתשובה בוטה לנאום המלך יום קודם לכן . נראה כי חסן 
השני אינו מעוניין בהחרפת העימות , אך אם יימשכו ניסיונות ההסתה על רקע 
ההפגנה , לא תהיה לכתר המגרבי ברירה אלא לנקוט בצעדים . הבדיקות הקפדניות 
של הנכנסים למצרים הם רק צעד אחד בשרשרת של צעדי מנע שננקטו מאז פרוץ המלחמה . 
לא רק על שגרירויות זרות הוגברה השמירה , גם על אזורים ובניינים אסטרטגיים . 
הדבר אמור גם בשמירה על אישי ממשל מרכזיים . במקביל הוגבר הפיקוח הפנימי 
על גורמי הביטחון כדי לסכל ניסיונות חיצוניים להסתנן אליהם . כתבת בי - 
בי - סי בערבית בקהיר מגלה כי בראשונה במדינה מתקיים מאז פרוץ המלחמה שיתוף 
פעולה הלכה למעשה בין מנגנוני הביטחון המשתייכים למשרד הפנים ומופקדים על 
היציבות הפנימית לבין כוחות הצבא . סדאם חוסיין הבטיח עוד בראשית המלחמה 
לזעזע את " משטרי הבוגדנות " הערביים ולהפילם . עיקר מאמציו , בשיתוף 
בעלי - בריתו הנאמנים ירדן ואש"ף , מופנה לעבר המשולש מצרים - סעודיה - 
סוריה . נראה כי חלקה של ירדן חורג בהרבה מתחום מאמץ הלוחמה הפסיכולוגית . 
מקורות ערביים אומרים כי ירדן מגישה לעיראק שירותי מודיעין מגוונים , בנוסף 
לסיוע מעשי בהחדרת חוליות מחבלים למדינות הברית הערביות . אותם מקורות ציינו 
כדוגמה כי הירדנים ניסו להחדיר גורמים עוינים בקרב מאות המפונים האסיאנים 
מעיראק , דרך ירדן למצרים . לא כל הניסיונות מועדים לכישלון . אולם 
זו לא ההצלחה שלה ציפה סדאם חוסיין . 
