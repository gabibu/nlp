כוהן הדת הקאלוויניסטי קד , כמקובל , לעבר היושב - ראש , ויצא בחרי אף 
מאולם הפרלמנט . לעיתונאים אמר : " לפי מיטב ידיעותי , הוא המנהיג היחיד 
בעולם הנושא ונותן מרצונו על אובדן השלטון לעצמו , למפלגתו ולעמו " . זה 
קרה ב1 בפברואר . הכוהן הכועס היה ד"ר אנדריס טרארניכט , מנהיג מפלגת האופוזיציה 
השמרנית בפרלמנט של דרום - אפריקה . נשוא תלונתו היה נשיא הרפובליקה , 
פרדריק וילם דה קלרק . טראורניכט וחברי סיעתו הפרו את רוב כללי הנימוס הפרלמנטריים 
המקובלים , והפסיקו בקריאות ביניים את נאום הנשיא בפתיחת המושב השנתי של 
הפרלמנט . זה מאורע המקביל לנאום הנשיא בארצות הברית על מצב האומה , או 
לנאום המלכה בפתיחת הפרלמנט הבריטי . זו השנה השנייה ברציפות ניצל דה קלרק 
את הנאום הזה כדי להנחיל הפתעה גדולה לשומעיו בדרום - אפריקה ומחוצה לה . 
לפני שנה , בפברואר 0991 , הוא שיחרר מן הכלא את נלסון מנדלה , מנהיג 
הקונגרס הלאומי האפריקאי , וחידש את חוקיות פעולתם של הקונגרס , של המפלגה 
הקומוניסטית הדרום - אפריקאית ושל הארגון הלאומני השחור " הקונגרס הפאן - 
אפריקאי " . העולם עצר את נשימתו , ואף כי נשארו עוד 11 חודשים עד סוף 0991 , 
העניקו לו כל כלי התקשורת את התואר " איש השנה " . מה כבר יכול היה לקרות 
ב0991 שיגזול מדה קלרק ומדרום - אפריקה את אור הזרקורים ? התגובה המאופקת 
יחסית על הפתעת סוף השבוע שעבר היתה קשורה בדיוק בכך שבין פברואר 0991 לפברואר 
1991 קרה סדאם חוסיין . הדרמה בקייפטאון טבעה בנהימת מנועיהם של מפציצי 
בי25 בשמי עיראק . הפרופורציה מחייבת אולי להזכיר בכל זאת , שבשבת שעברה 
חשב ה"ניו יורק טיימס " את נאום דה קלרק לדרמטי אפילו יותר ממנועי הבי25 . 
הוא הודיע לרוחב חצי עמודו הראשון : " דרום - אפריקה משליכה את האפרטהייד " . 
אנשי הקונגרס הלאומי האפריקאי הועידו את 1 בפברואר ליום מחאה ארצי נגד כינוס 
הפרלמנט הלבן . הם לא שיערו שביום הזה יכריז דה קלרק כי ממשלתו מתכננת לקרוע 
לגזרים את שלושת החוקים החשובים ביותר של האפרטהייד : פקודת הקרקעות , 
פקודת אזורי המגורים , ואפילו פקודת רישום האוכלוסייה . קפמאפרקהגלגול הראשון 
של פקודת הקרקעות קדם לאפרטהייד הרשמי ב73 שנה . הוא אמץ ב3191 , בשעה 
שאיש לא העלה ברצינות על דעתו כי בתוך 54 שנה תקבל מושבה אירופית ראשונה 
באפריקה את עצמאותה . ב3191 החליט הפרלמנט הלבן להקצות נתחים מוגדרים של 
דרום - אפריקה לשחורים , ואת כל השאר ללבנים . ב6391 הוגדר " כל השאר " 
כ%68 משטח המדינה . ב0591 , שנתיים אחרי עלייתה לשלטון , חוקקה המפלגה 
הלאומנית את " פקודת רישום האוכלוסייה " , אשר יצרה את המסגרת המשפטית לחלוקה 
הגזעית , וקבעה מי לבן ומי לא . באותה שנה גורלית התקבלה גם " פקודת אזורי 
המגורים " , אשר אסרה על בני גזעים שונים להתגורר אלה לצד אלה , והפכה גם 
להלכה את הערים הלבנות ללבנות בלבד . פקודת הקרקעות יצרה את הבסיס הרעיוני 
של האפרטהייד : דרום - אפריקה היא ארץ ללבנים , שבשוליה הטריטוריאליים 
והכלכליים יורשו להתגורר שבטים שחורים . מקור מחייתם העיקרי יהיה עבודה 
בערים הלבנות . פקודת רישום האוכלוסייה יצרה את הבסיס הגזעי של האפרטהייד : 
אדם נולד אל תוך צבע עורו , ואין לו מפלט מפניו . התקדמותו , או נסיגתו , 
תהיינה תמיד פונקציה של הגנטיקה שלו , לא של כשרונותיו או של הישגיו . 
פקודת אזורי המגורים בישרה את האופי הקנטרני , האנטי - הומני של האפרטהייד . 
הצטרפה אליה ב3591 פקודת המתקנים הנפרדים , שהזיקה לדימוים של הלבנים יותר 
מכל חקיקה אחרת משום שהיא איפשרה לתאר באופן פלסטי את דרום - אפריקה החדשה : 
הו , כן , זו הארץ שבה אסור לשחורים להשתין בבית שימוש לבן . כאשר יתפזר 
הפרלמנט הלבן לפגרת החורף שלו , בחודש יוני , לא יהיו עוד בספר החוקים 
של דרום - אפריקה שום פקודות אפרטהייד . ברוח הפסימיות האופטימית של צרציל 
אפשר יהיה אז להגיד : " זה לא הסוף , אפילו לא התחלת הסוף . זה רק סוף 
ההתחלה " . ההסתייגות הזו אינה מעמידה בספק את כנותו של דה קלרק , אלא משתמשת 
בקריטריון העיקרי לבחינת שינויים מהפכניים : מידת ההפיכת שלהם . האם מחיקת 
חוקי האפרטהייד תבטיח גם את פירוק של האפרטהייד ? האם יצליח דה קלרק להגיע 
להבנה עם הקונגרס הלאומי האפריקאי על נוסחה חוקתית חדשה ? האם יצליח מנדלה 
למכור נוסחה כזאת לאנשיו ? האם תיפסק מלחמת האחים בערי - המושב השחורות , 
שנופלים בה הרבה יותר קורבנות ממה שהפיל אי - פעם האפרטהייד ? ואולי השאלה 
הקשה ביותר , הנוגעת לחרי האף של הכוהן הקאלוויניסטי , בראש הרשימה הזו : 
האם יקבלו הלבנים את הדין , ויסכימו להתפרק מזכויות היתר שלהם ? קפמאפרקהלבנים 
בדרום - אפריקה מצטיירים בעיני העולם החיצון כאדונים קולוניאלים , בחווילות 
מהודרות , מוקפים במשרתים שחורים . לא מעטים אמנם קרובים לדימוי הזה . 
אין לבן בדרום - אפריקה שאינו נהנה באופן כזה או אחר מקיומו של כוח עבודה 
שחור זול . אבל מספר ניכר של לבנים הם בני המעמד הבינוני , שרמת מחייתם 
אינה בהכרח גבוהה יותר מזו של מעמד לבן אירופי או צפון אמריקאי , וגם הם 
נאבקים לגמור את החודש . בעיני 82 מיליון שחורים כמעט כל נכס לבן הוא זכות - 
יתר , או תוצאה של זכות - יתר . בהשוואה לרוב דיירי סווטו גם הקטון בבני 
המעמד הבינוני של יוהנסבורג הוא רוזן פאודלי . רוב דיירי סווטו מצפים לצדק , 
וצדק אחרי דורות של המתנה , של ייסורים ושל השפלה כרוך אצלם ב"חלוקה 
מחדש " של המשאבים . גם כאשר יימחק אחרון סעיפי האפרטהייד מספר החוקים עדיין 
לא תתחיל בדרום - אפריקה ההתמודדות הגורלית על השאלה איך עושים צדק . קפמאליד4משעה 
שתבוטל פקודת רישום האוכלוסייה יחדלו להיוולד בדרום - אפריקה תינוקות " לבנים " , 
" שחורים " , " צבעונים " ו"הודים " . כל הנולדים יהיו בעלי זכויות שוות , 
גם אם נקודות ההתחלה שלהם יהיו רחוקות מאוד זו מזו . הוריהם של הנולדים 
עדיין יהיו חסרי זכויות פוליטיות , ולא יוכלו להצביע כל זמן שלא תושג הסכמה 
בין שחורים ללבנים על חוקה חדשה . מבחינת השחורים צריך דה קלרק להודיע בפשטות 
שהוא מעניק זכות בחירה כללית , " אדם אחד , קול אחד " , ולערוך בחירות 
לאסיפה מכוננת אשר תנסח את החוקה הדמוקרטית העל - גזעית . לפי שיטת הקונגרס 
הלאומי האפריקאי בדרום - אפריקה הדמוקרטית יובטחו זכויות הפרט בלבד , לא 
זכויות הקבוצה . אנשים יהיו שווים לפני החוק , בלי קשר למוצאם האתני או 
הגזעי . אבל דה קלרק כבר דחה את הנוסחה הזו , ואף כי הלבנים דחו במרוצת 
השנים נוסחאות רבות שבסופו של דבר הסכינו להן , אין סיבה סבירה להניח שאת 
הנוסחה הזו תאמץ מפלגת השלטון באיזשהן נסיבות . מאז אמצע שנות ה08 , כאשר 
התחוור למספר גדל של אפריקנרים , בני קבוצת הרוב של המיעוט הלבן , כי לא 
יוכלו לדחות לאורך ימים את שוויון הזכויות של השחורים , הם פלירטטו בפומבי 
עם נוסחה מורכבת שלפיה אמנם יהיה לכל אדם קול אחד , אבל הקולות יתורגמו 
לא סתם ביחס ישיר למספרם . מסמך שהכינו אינטלקטואלים אפריקנרים עוד ב6891 
הגיע למסקנה , שקיום הלבנים לא יועמד בסכנה גם אם נשיא המדינה לא יהיה מאנשיהם , 
ובלבד שבמערכת חוקתית חדשה תהיה דרגה קיצונית של ביזור ( דה - צנטרליזציה ) 
, והממשלה המרכזית תהיה חלשה הרבה יותר ממה שהיא כיום . כיום הנשיא בדרום - 
אפריקה הוא אולי המנהיג האקזקוטיווי רב - הסמכויות ביותר באיזושהי מערכת 
שיש לה אפיונים דמוקרטיים . הצעת 6891 התכוונה להפוך את הנשיא לדמות ייצוגית , 
משהו מעין נשיא שווייץ , המתחלף מדי שנה . ואמנם שווייץ היתה אחת הדוגמאות 
המעורפלות שנתן דה קלרק בשנה שעברה , באין - ספור ראיונות , כל אימת שנשאל 
על הנוסחה החוקתית שלו . הוא הוסיף גם את דוגמת ארצות הברית . שם , אמר , 
יש אמנם לכל אדם קול אחד , אבל לא תמיד יש לקול אותו ביטוי . הוא צודק . 
בסנאט של ארצות הברית יושבים נציגים שנבחרו על - ידי חצי מיליון בוחרים , 
וכאלו שנבחרו על - ידי 51 מיליון בוחרים . הסיבה היא שכל אחת ממדינות הברית 
שולחת לסנאט שני נציגים , בלי קשר למספר בוחריה . וכך לקליפורניה ( 03 
מיליון בני אדם ) ולדלאוור ( 007 אלף בני אדם ) יש בדיוק אותו ייצוג . 
פירושו של דבר שהבית העליון בקונגרס האמריקאי , אולי הפורום הפרלמנטרי 
רב - ההשפעה ביותר עלי אדמות , אינו משקף את יחסי הכוחות הדמוגראפיים . 
אבות החוקה האמריקאית התכוונו להבטיח שלקבוצה קטנה של מדינות גדולות לא יהיה 
מונופול על תהליך החקיקה . הם השתיתו את בית הנבחרים על יחסי כוחות דמוגרפיים , 
ומיד העמידו מולו את הסנאט עם זכות וטו . זה חלק מן הפסיפס החוקתי של ריסון 
ואיזון , שבזכותו עמדה הדמוקרטיה האמריקאית במבחנים שדוגמתם לא עברה בשלום 
שום דמוקרטיה אחרת . אילו התכוון דה קלרק להציע שדרום - אפריקה תחולק ליחידות 
טריטוריאליות , וכל אחת מהן תקבל ייצוג שווה בבית העליון , בלי שים לב 
לגודל אוכלוסייתה , היה ברור בהחלט למה הוא מתכוון , והיה קשה לראות סיבה 
מדוע ידחו השחורים את הצעתו . הקושי הוא שלא לזה הוא מתכוון . היחידות 
לא יהיו טריטוריאליות , אלא לאומיות . בדרום - אפריקה נעשו " קבוצות לאומיות " 
תחליף מנומס לקבוצות גזעיות . לשחורים יש סיבה סבירה לחשוד שדה קלרק רוצה 
לכונן שיטה שבה יוסיפו הלבנים להחזיק בזכות וטו על כל ההחלטות המרכזיות , 
ובכללן כמובן ההחלטה על חלוקה מחדש של המשאבים . קפמאפרקמפי ד"ר רוני תלהם , 
אולי הכלכלן הבולט ביותר בדרום - אפריקה , שמעתי בשנה שעברה את ההסבר הבא 
לנוסחה המעורפלת של דה קלרק : " הוא מדבר עם ידע מיד ראשונה . כאשר מפלגתו 
עלתה לשלטון , ב8491 , היא הורידה את הלבנים דוברי האנגלית למדרגה של אימפוטנציה 
פוליטית , על יסוד הכלל של המנצח לוקח הכל . הוא יודע בדיוק איך הרגישו 
האנגלים המסורסים . הוא רוצה להבטיח שבדרום - אפריקה החדשה לא יעשו לאפריקנרים 
מה שהם , האפריקנרים , עשו לאחרים " . אבל ד"ר בתלהם , לבן בעצמו , אומר 
כי הקונגרס הלאומי האפריקאי מבין שעליו להתמודד עם פחדי הלבנים , לא רק 
כדי לשכנע אותם לוותר על השלטון , אלא עוד יותר מזה כדי לשכנע אותם להישאר 
בדרום - אפריקה העל - גזעית ולהשתתף בחייה הכלכליים . בהעדר השתתפות לבנה , 
אומר ד"ר בתלהם , " בדרום - אפריקה יתפתח תסריט ס - סהרי " . הוא מתכוון 
לחורבנן הכלכלי של מדינות רבות באפריקה מדרום לסהרה שעסקו בהלאמות שיטתיות , 
וסילקו את הלבנים מן הכלכלה מיד לאחר עצמאותן . השבוע הודיעו חברות הקהילה 
האירופית כי הן יסירו את הסנקציות הכלכליות על דרום - אפריקה מיד לאחר שיגיש 
דה קלרק את הצעות החוק החדשות שלו לפרלמנט בקייפטאון . ארצות הברית תסיר 
את הסנקציות כאשר ישחרר דה קלרק כ06 אסירים פוליטיים . זה עשוי לקרות עוד 
לפני סוף חודש אפריל . נלסון מנדלה מתנגד לביטול הסנקציות . הוא אומר כי 
האפרטהייד יעמוד על מכונו כל זמן שלא תינתן לשחורים זכות הצבעה . אבל מותר 
לפקפק במידת המיליטנטיות של התנגדותו . הארכיבישוף דזמונד טט , שחוץ ממנדלה 
הוא המנהיג השחור הפופולרי ביותר בדרום - אפריקה , אומר כי הקונגרס הלאומי 
האפריקאי יצטרך לשקול את שינוי עמדתו בעניין הסנקציות . נראה שדה קלרק מוליך 
את דרום - אפריקה בדרך שאין ממנה חזרה אבל את זה גם אמרו על מיכאיל גורבצוב 
רק לפני חצי שנה ( ראה מסגרת ) . 
