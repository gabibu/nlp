הממשל האמריקאי חושש מאוד מהתעצמות התסיסה העממית במדינות ערב ומהתגברות 
פיגועי הטרור נגד מטרות מערביות ברחבי העולם , בתגובה לממדי ההרג במקלט 
התת - קרקעי בבגדאד . בין 004 ל005 בני - אדם , שמצאו מחסה במקלט , נהרגו 
אתמול לפנות בוקר מפגיעה ישירה של שתי טילים מונחי - לייזר , ששיגרו מטוסי 
הצבא האמריקאי . עם זאת , סבורים מומחים לענייני המזרח התיכון בממשל האמריקאי 
כי האירוע לא יציב סכנה של ממש לשלמות הקואליציה האנטי - עיראקית . ההערכה 
הרוחת בוואשינגטון היא שהתקרית לא תשפיע על משטרים בעולם הערבי , שמדינותיהם 
חברות בקואליציה או תומכות בה , אך קיים חשש ניכר שהתקרית תהיה " זרז לפעילות 
מחאה או לחתרנות של גורמים ברחבי העולם הערבי והמוסלמי , המזדהים עם עיראק " , 
כלשונו של פקיד בממשל . " יהיו הרבה גורמים , שינסו להפיק הון פוליטי 
מנפגעים בקרב האוכלוסייה האזרחית בעיראק , אך הממשל אינו צופה שהאירוע יהיה 
בבחינת נקודת שבירה . לכל היותר , יזרז הדבר ויעצים את ההפגנות בעולם הערבי 
ואת ביטויי המחאה . שלטונות עיראק הודיעו כי המקלט , שנהרס כליל , היה 
מקלט ציבורי , וכי כל הנפגעים בו היו אזרחים רובם נשים וילדים . דוברי 
הממשל בוואשינגטון וכוחות הצבא האמריקאי בסעודיה הודיעו כי במקלט שכן מרכז 
פיקוד ובקרה צבאי , וכי לצבאות הברית לא היה ידוע כי אזרחים רבים הסתתרו 
בו . המקלט היה ממוקם ברובע אמירייה , במרכז העיר העתיקה של בגדאד ועל גדת 
החדקל . עיראק טענה כי בסביבת המקלט לא היו מתקנים צבאיים או תעשייתיים , 
וכי סמוך לו שוכנים מסגד ומרכז מסחרי . שלטונות בגדאד התירו לעיתונאים הזרים 
לדווח על הפגיעה במקלט ללא צנזורה מוקדמת , והכתבים אמרו כי בניגוד למקרים 
קודמים , שבהם הוצגו בפניהם מטרות אזרחיות שנפגעו , לא עשו השלטונות מאמץ 
לביים הופעות של תושבים . כתב הבי - בי - סי בבגדאד , גרמי בראון , דיווח 
כי סערת הרוחות של האזרחים וביטויי האבל נראו לו ספונטניים ואותנטיים . צוות 
של מחלקת ההגנה האמריקאית נפגש אמש בדחיפות עם מזכיר האו"ם , פרז דה - קואיאר , 
דיווח לו על המקרה והסביר את עמדתה ומדיניותה של ארה"ב בכל הנוגע לפגיעה 
באוכלוסייה אזרחית . דובר הפנטגון , פיט וויליאמס , אמר כי בצוות חברים 
שני קצינים בכירים ממחלקת ההגנה . קפידבינפקידים בממשל בוואשינגטון אמרו 
אתמול כי פגיעה במספר רב של אזרחים עיראקים בהפצצות היא בבחינת " הסיוט 
הגרוע ביותר " , בשל ההשלכות האפשריות שלה על דעת הקהל בעולם הערבי והמוסלמי . 
מומחים בוואשינגטון העריכו כי דאגה זו היא שהביאה לתגובה המיידית והנחרצת 
של הממשל בעניין זה , שהבהירה חד - משמעית כי מדובר במטרה צבאית מובהקת , 
וכי האחריות לכך שאזרחים נמצאו במקום אינה רובצת על כתפיהן של בעלות הברית . 
כל דוברי הממשל הבהירו אתמול חד - משמעית כי ארה"ב אינה מתקיפה מטרות אזרחיות 
בעיראק , וכי היא מצטערת על כל פגיעה באזרחים חפים מפשע , ותעשה כל שביכולתה 
להימנע מכך . דובר הבית הלבן , מרלין פיצווטר , פרסם אתמול הודעה מיוחדת 
לגבי התקרית : " אבדן חיי אזרחים בעת מלחמה הוא עניין טראגי . מעציב לדעת , 
שאנשים חפים מפשע מצאו את מותם בעת עימות צבאי . " ארה"ב מתייחסת לחיי - 
אדם כערך היקר ביותר . לכן , אפילו בעימות צבאי זה , שבו נשקפת סכנה לחיי 
אנשי הצבא שלנו , לא נכוון לפגוע במטרות אזרחיות . נמשיך להכות רק במטרות 
צבאיות . " הבונקר שהותקף היה מטרה צבאית . היה זה מרכז פיקוד ושליטה , 
שהעביר הוראות הישר למכונת המלחמה העיראקית , נצבע בצבעי הסוואה למניעת 
איתורו , ותועד היטב כמטרה צבאית . מטרות כאלה תקפנו מאז החלה המלחמה . 
" איננו יודעים מדוע שהו אזרחים באתר זה , אך אנו יודעים שסדאם חוסיין 
אינו שותף לערכים שלנו ביחס לקדושת חיי - אדם . שוב ושוב הוא גילה נכונות 
להקריב חיי - אדם ורכוש כדי לקדם את מטרות המלחמה שלו " . קפידבינהודעת הבית 
הלבן רמזה לכך , שמתן המחסה לאזרחים במקלט היה חסר - אחריות , אם לא מכון . 
ההודעה הזכירה ש"שבויי מלחמה הוצבו , על - פי הדיווחים , באתרים צבאיים " , 
שמרכזי פיקוד ושליטה הוצבו באזורים מאוכלסים , ושטנקים ותותחים מוקמו ליד 
בתי מגורים בכפרים . " רק הבוקר נמסר לנו על שני מטוסי מיג12 , החונים 
בכניסה לאתר ארכיאולוגי יקר - ערך מהמאה ה72 לפני הספירה " , סיפר פיצווטר . 
מדובר באתר הארכיאולוגי בעיר אר על גדת הפרת ( שבה , לפי המסורת , נולד 
אברהם אבינו ) , אתר בעל ערך לשלוש הדתות המונותאיסטיות . הדובר הוסיף 
כי סדאם חוסיין מכוון את טילי ה"סקאד " שלו נגד אזרחים בישראל ובסעודיה . 
" הוא הורג אזרחים בכוונת זדון . סדאם חוסיין יצר את המלחמה ואת הבונקרים 
הצבאיים , והוא יכול להביא את המלחמה לסיומה . אנו מפצירים בו שוב להציל 
את עמו , ולציית להחלטות האו"ם " . הטיעון , שנשמע בין השטין בדבריו של 
פיצווטר , בא לידי ביטוי מפורש בדבריו של דובר הצבא הסעודי בריאד , אחמד 
אל - רובאעיאן , שאמר אתמול : " אם הממשל העיראקי הציב אזרחים בבונקר 
למטרות תעמולה , הרי שהוא זה שהרג את אנשיו שלו " . גם מזכיר ההגנה האמריקאי , 
ריצרד צייני , אמר אתמול דברים ברוח זו . צייני אמר שאינו יודע אם סדאם 
חוסיין אכן מאמץ לו " מדיניות זדונית של הצבת אזרחים עיראקים חפים מפשע 
באתרים צבאיים " , אך ציין כי הדבר אפשרי בהחלט . לדבריו , הצביע המידע 
המודיעיני האמריקאי על כך , שהבונקר שנהרס בבגדאד היה מחובר לרשת התקשורת 
של הצבא העיראקי . " אכן הנחתנו עליו שני טילים , והם פגעו בדיוק רב " , 
אמר צייני . " אין כל ספק בלבי , או בלבם של אנשי המפתח שלנו , שפגענו 
במטרה צבאית " . קפידבינהמקלט , שנפגע בבגדאד , תוכנן בידי מהנדסים שוודים 
ונבנה על - ידי חברה שוודית ב5891 . היה לו גג בטון בעובי של שני מטרים . 
המקלט הוא אחד מ42 בונקרים , שבנתה החברה השוודית בשנות ה08 , ובכל אחד 
מהם מקום ל0051 בני - אדם . קצינים בפנטגון אמרו כי אתרי הפיקוד והשליטה 
של צבא עיראק הוצבו עד כה במרכז בגדאד , וכי בעת האחרונה הועברו לפרוורי 
העיר . לדבריהם , שימש המקלט שהופצץ לצרכים אזרחיים במשך שנות ה08 , ובסוף 
העשור שופץ , והוכנסו בו שינויים מרחיקי - לכת . בין השאר , נוספו לו 
מיגון של לוחות פלדה עבים וסוג מיוחד של מיגון אלקטרו - מגנטי , המסוגל 
להקנות לו עמידות בפני התקפה גרעינית . דובר כוחות הצבא האמריקאי בריאד , 
הגנרל ריצרד ניל , אמר כי בשבועיים האחרונים גברה פעילותו של הבונקר שהופצץ 
כמרכז פיקוד ושליטה . לדבריו , גילו תצלומי לוויין כי תקרתו נצבעה בצבעי 
הסוואה , וכי בעת האחרונה ניכרה סביבו תכונה של חיילים וכלי - רכב צבאיים . 
ניל הוסיף כי חיישנים אלקטרוניים קלטו תשדורות צבאיות , ששודרו מבונקר זה 
לכוחות העיראקיים בחזית . קצין אמריקאי אמר בריאד כי הבונקר העביר תשדורות 
צבאיות ממש עד לרגע שבו הותקף , לפני עלות השחר . " לא היו אלו ילדים 
בני חמש , ששידרו באלחוט ודיברו בטלפונים " , אמר . הגנראל ניל הביע תמיהה 
על כך , שבשעה שהמקלט הופצץ 00 : 4 לפנות בוקר , לפי שעון בגדאד היו 
במקלט אזרחים רבים כל - כך . לדבריו , לא הושמעו בבגדאד צפירות אזעקה לפני 
ההפצצה . " האזרחים בטוחים הרבה יותר בשכונות מגורים , משום שאיננו תוקפים 
אזורים כאלה . אין אנו מנהלים מלחמה במטרה להשמיד את העם העיראקי " , סיכם 
את דבריו . קפידבינהפגיעה באזרחים העיראקים עוררה סערה בחוגים הפוליטיים 
בלונדון . " ידיהם של אלו , השותפים להפצצת אזרחים שלווים כמו שר החוץ , 
דאגלס הרד מגואלות בדם אנשים תמימים , בהם נשים וילדים " , קרא לעבר ספסל 
הממשלה בבית הנבחרים הבריטי חבר הפרלמנט מטעם מפלגת הלייבור , גורג גאלווי . 
הרד אמר בבית הנבחרים כי בעלות הברית עושות הכל למנוע פגיעה באזרחים . הוא 
חזר על ההודעה האמריקאית , שהמקלט שימש כמרכז פיקוד ושליטה . " אם אמנם 
נפגעו שם מאות אזרחים , הרי שיש להצטער על כך , אך עלינו להביא בחשבון 
שבמלחמה עלולים דברים להתפתח , לאו דווקא לפי כוונותיו של צד זה או אחר " . 
מנהיג הדמוקרטים הליברלים , פאדי אשדאון , הציע לקבוע " אזורים בטוחים " 
בזירות מלחמה , שאליהם יוכלו להימלט נשים , ילדים ואוכלוסייה לא - לוחמת . 
דובר בשם הכוחות הבריטיים במפרץ , הקפטן נאייל אירווינג , הדגיש כי אף 
מטוס בריטי לא השתתף בתקיפת הבונקר . הידיעה על הפגיעה בריכוז גדול של אזרחים 
בבגדאד עמדה אתמול במרכז העניין במלחמה נגד עיראק . אלה ההתפתחויות האחרות , 
שעליהן נמסר מפי דוברים צבאיים רשמיים : אתמול התבצעו 008 , 2 גיחות אוויריות , 
ובסך - הכל עד כה 76 אלף . מזג האוויר הנוח , והדגש המיוחד על הפצצות 
על ריכוזי הצבא העיראקי בקרבת החזית , הגדילו אתמול את מספר גיחות ההפצצה 
נגד כוחות עיראק . חילות האוויר של מדינות הקואליציה חילקו את זירת ההפצצות , 
שבה פרושים כוחות עיראק , למשבצות רבות , במטרה להקל על ההפצצה השיטתית . 
הדבר נעשה לאחר שטייסים התלוננו על כך , שהם נאלצים לתור אחר מטרות , 
במקום שיוקצו להם מטרות מסוימות או שטח מסוים להפצצה . עתה , מקבלים הטייסים 
שטח מוגדר להפצצה , ויוצאים להשמדת המטרות בו . 071 מן הגיחות ביממה האחרונה 
היו נגד משגרי טילי " סקאד " ומטרות , הקשורות למשגרים . מטוסי אפ61 
אמריקאיים תקפו אתמול בלילה משגר " סקאד " נייד , ודיווחו על התפוצצות 
גדולה . ההערכה היא כי הושמדו משגר וטיל , שהיה טעון עליו או הוצב לידו . 
מטוסים בריטיים השמידו חמישה משגרי רקטות עיראקיים ומתקן לזיקוק דלק נוזלי 
בשביל טילי " סקאד " , הממוקם במרכז עיראק . בין 04 ל05 אתרי נפט ברחבי 
כוויית הובערו בימים האחרונים , כנראה במטרה ליצור מסך עשן מעל כוויית , 
כדי להכביד על הפצצות מטוסי בעלות הברית . מטוס מסוג אף - 5 ( " טייגר " ) 
של חיל האוויר הסעודי הופל אתמול בעת שהיה במשימת הפצצה מעל עיראק . הטייס 
נעדר . מסוק עיראקי מסוג " סופר פרלון " , שחנה על הקרקע בקרבת חצי - האי 
פאו , הושמד מן האוויר . מומחים של הצבא האמריקאי לענייני מיקוש אמרו כי 
הם חוששים שהצבא העיראקי טמן בחזית הלחימה מוקשים , המצוידים בחומרים כימיים , 
כדי לעכב מתקפה קרקעית של כוחות הברית . יריות מנשק אוטומטי נורו אמש לעבר 
שגרירות ארה"ב בבון . איש לא נפגע ולא נגרם נזק . " סיעת הצבא האדום " , 
ארגון טרור גרמני שמאלני , לקח אחריות להתקפה וטען כי נעשה בתגובה למלחמה 
במפרץ . 
