ניו - יורק ( מיוחד ל"הארץ " ) . טיל סקאד שנחת במרכז ישראל ביום שני השבוע 
לא יורט , לאחר שהישראלים הורו לצוות האמריקאי לא לשגר לעומתו טיל פטריוט 
זאת כתב אתמול מייק מקלארי , בעל טור ב"ניו - יורק פוסט " , בכתבה מישראל . 
לדברי מקלארי , שערך סיור באתר המשגר ושוחח עם הצוות האמריקאי , כאשר נראה 
טיל הסקאד על מסך הרדאר , זינקו האמריקאים משקי השינה ומיהרו למשגר . לדבריו , 
הטיל טס לכיוון מרכז ישראל ועדיין ניתן היה ליירטו , אך אחד ממפעילי המחשב 
הישראלים הסיק כי הטיל עומד לנחות בגדה המערבית והורה לצוות האמריקאי , 
" הניחו לטיל " . החיילים האמריקאים לא הבינו תחילה את פשר ההוראה , אך 
הישראלי הסביר כי " אם סדאם חוסיין רוצה להפציץ את הפלשתינאים , הניחו 
לו " . טיל הסקאד , מספר בעל הטור , נחת על סלע בשדה בצלים , 002 יארד 
מכפר ערבי . איש לא נפגע . בעל הטור מוסיף , כי תושבי הכפר אינם מצויידים 
במסכות גז , בעוד שתושבי קיבוץ בקרבת מקום מצויידים במסכות . אחד האמריקאים 
מצוות הפטריוט אמר , כי לו נראה היה כי הסקאד ינחת על הקיבוץ , ודאי היתה 
ניתנת הוראה ליירטו . מקלארי מוסיף , כי האמריקאים המאיישים את משגר הפטריוט 
חוששים לדבר על ההחלטה שלא ליירט את טיל הסקאד , אך מרגיזה אותם העובדה 
כי הם מגינים על שמי ישראל , אך לא על הכפרים הערביים . קפידבינהצוות האמריקאי 
התחיל להתוודע לפוליטיקה הישראלית , כותב בעל הטור , " ופוליטיקה ישראלית 
פירושה על פי רוב פלשתינאים " . לדבריו , תחילה דובר על הצבת משגר פאטריוט 
ליד ירושלים , אך הגיעה הוראה שלא להציבו ליד במקום . בעל הטור מגדיר את 
יחסי החברות בין אנשי הצוות האמריקאי לישראלים כמצויינים . לדברי אחד האמריקאים , 
הישראלים לומדים מהר כיצד להפעיל את מערכת הפטריוט ומגלים מעורבות אישית 
ורגשית . כאשר אמריקאי אמר לעמיתו הישראלי , " עליך להתייחס למערכת כאל 
משחק וידאו " , השיב הישראלי , " אתה לא יכול לומר זאת כאשר אתה מגן על 
ביתך " . בעל הטור מספר כי במטח טילי הסקאד ביום ששי שעבר , מרבית הצוות 
האמריקאי היה בחופשה , וחזה במטח הטילים במכשירי הטלוויזיה בבית המלון בתל - 
אביב . מאז , האמריקאים אינם לוחצים על ההדק . הם מטעינים את המשגר ומכינים 
את המערכת ומשאירים את השיגור עצמו לישראלים . 
