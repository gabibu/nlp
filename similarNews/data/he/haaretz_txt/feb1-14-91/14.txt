ערוב הגלאסנוסט , כאשר עיתונאים נועזים במוסקווה נעשים קצת יותר חשדנים 
כאשר הם שומעים נקישה בדלת , הקדיש השבוע " פראוודה " המצומק ( אין נייר ) 
עמוד ורבע , באותיות קטנות , להיסטוריה רחוקה . אלכסנדר יאקובלב , לשעבר 
חבר הפוליטביורו של המפלגה הקומוניסטית , שתואר לפנים כיועצו הקרוב ביותר 
של גורבצוב , ואדריכל מרכזי של הפרסטרויקה , כתב על אחת התעלומות הגדולות 
של ההיסטוריה הסובייטית : מי רצח את קירב ? סרגיי קירוב היה מנהיג המפלגה 
הקומוניסטית בלנינגרד , כאשר נרצח ב4391 . היסטוריונים חשדו שנים ארוכות 
כי סטאלין הוא שהורה על הרצח , משום שקירוב היה האיום הממשי ביותר על שלטונו . 
בשנים האחרונות פורסמו ממצאים , המראים לכאורה שמתנגדי סטאלין במפלגה הקומוניסטית 
הציעו לקירוב את ההנהגה , והוא דחה אותה . הפרשה כולה היא גרסה סובייטית 
של רצח ארלוזורוב . כשם שרצח ארלוזורוב , בסמיכות זמנים מקרית לקירוב , 
פתח את עידן ההגמוניה של מפא"י בתנועה הציונית , כך פתח רצח קירוב את עידן 
שלטון היחיד של סטאלין . זה האחרון השתמש ברצח , כדי להתחיל את טיהורי - 
הדמים נגד יריבים אמיתים ומדומים בתוך המפלגה . קפפותחת2עידן הגלאסנוסט מרשה 
המשטר להיסטוריונים לחטט בזהירות בתיבות פאנדורה . אלכסנדר יאקובלב הועמד 
בראש ועדה לחקירת הרצח ( מנחם בגין כונן ועדה לחקירת רצח ארלוזורוב , באיחור 
של כמעט 05 שנה ) . השבוע הודיע יאקובלב ב"פראוודה " כי ועדתו לא הצליחה 
לפתור את התעלומה . אבל יאקובלב גם מזהיר כי החברה הסובייטית אינה יכולה 
להרשות לפרשה להישכח . פתרון התעלומה יעזור להבהיר אם המהפכה הבולשוויקית 
היתה פגומה מיסודה , או שהיא פשוט נחטפה על - ידי סטאלין . " לפנינו קו 
פרשת המים של הפוליטיקה , של הרעיונות , של כל המאבק הספיריטואלי מאבקים 
בין האמונה ביכולתם של האדם ושל החברה לארגן את חייהם באופן מכובד וצודק 
לבין דחייתה של אמונה כזאת " . בלשון הדיוטות : אילולא נרצח קירוב , האם 
היה סטאלין מאבד את השלטון ? ואו אז , האם היה מתפתח בבריה"ם סוציאליזם 
בעל פנים אנושיות , במקום הטוטליטריות המרושעת שעל פירוקה יצא גורבצוב למלחמת 
הפרסטרויקה , לפני חמש שנים ? בקיצור : האם המפלצת היתה תינוק יפה וחמוד 
ברחם אמא , ונולדה מפלצת רק מפני שאמא בלעה גלולות תאלידומיד ? יש להניח 
שאם התשובה היא " תאלידומיד " , כי אז אפשר לטעון שלא הבשורה הקומוניסטית 
הופרכה אלא רק אחד ממעוותיה . " אינני קורא לחפש ממצאים ישירים או עקיפים 
להשתתפות סטאלין ( ברצח קירוב ) " , כתב השבוע יאקובלב . " אני תומך 
בחקירה אחראית ומלאה של עברנו הקשה , בייחוד רגעי המפתח שלו " . ייתכן שיאקובלב 
איחר את הרכבת . חקירות כאלו היו אפשריות ברגעים פחות אמוציונליים , ופחות 
רוויי אלימות בהיסטוריה של בריה"ם . קפפותחת2תב העת " אינדקס און סנסרשי " , 
המופיע בלונדון , ועוסק בחירות הביטוי בעולם , מפרסם בגיליונו החדש מאמר 
על הניסיונות לחטט בהיסטוריה הסטאליניסטית . " מדהים ביותר " , כותב העיתון , 
" הוא חסרונה של כל תוכנית לנצל את הארכיונים ( הרשמיים ) ולעבדם . 
פרסום של מסמכים מוסיף להיות בררני מאוד , ונשלט בידי הק - ג - ב ובידי 
אנשי מפלגה בכירים " . המאמר מצטט אחת , אולגה שאטנבסקאיה , אשר היתה ב0691 
חברה בוועדת חקירה שמינה חרושצוב לבירור רצח קירוב ( הוועדה מצאה שיש ממצאים 
מספיקים כדי להחשיד את סטאלין , אבל ראשי המפלגה החליטו שפרסומם לא ישרת 
את טובת הציבור ) . שאטונובסקאיה מספרת כי כאשר חזרה אל הארכיון , 92 שנה 
אחר כך , גילתה כי כמה מן המסמכים החשובים ביותר " חסרים , או הוחלפו 
על - ידי מסמכים מזויפים בארכיוני הפוליטביורו של הוועד המרכזי של המפלגה 
הקומוניסטית " . יאקובלב עצמו הודה עוד ביולי שעבר כי מסמכים הושמדו בכוונה . 
אבל הוא גם אמר אז , כי לדעתו יש די ממצאים להוכיח את אשמת סטאלין . אפשר 
רק לנחש מה קרה בין יולי לינואר . ייתכן שמישהו במוסקווה הגיע למסקנה , 
שהוכחה כזאת תחסל את שאריות הלגיטימציה של המפלגה הקומוניסטית . ייתכן 
כמובן , שבאמת לא היו די ממצאים . קפפותחת2ימים האחרונים התחיל להסתמן הסבר 
חדש למאורעות המסתוריים ברפובליקות הבאלטיות , ולשאלה מדוע התכחש גורבצוב 
לפעולות הדיכוי של הצבא ושל כוחות הביטחון . אחד האנשים העסוקים ביותר בבריה"ם , 
קולונל ויקטור אלקסניס , מראשי השמרנים בסובייט העליון ומבקר חריף של גורבצוב , 
גילה לשבועון הגרמני " די צייט " כי הוא עמד בקשר עם " הוועד להצלה לאומית " 
בליטא , גוף - הסתרים שבאמצעותו מנסים הקומוניסטים האורתודוקסים לסלק את 
הממשלה הדמוקרטית שוחרת העצמאות . אנשי הוועד אמרו לו : " עשינו כל מה 
שגורבצוב ביקש מאתנו . הוא היה אמור להטיל שלטון נשיאותי ( ולפזר את הפרלמנט 
המקומי ) . אבל הוא בגד בנו " . אלקסניס עצמו טען כמה ימים קודם כי גורבצוב 
תיכנן את המאמץ לערער את הממשלות הבאלטיות , אבל איבד ברגע האחרון את הביטחון , 
והטיל על הצבא את האחריות להריגת אזרחים לא - חמושים . בתחילת השבוע המשיך 
אלקסניס את המערכה . הוא אמר לשבועון ליברלי במוסקווה , כי " הנשיא בגד 
בנו . הוא מפחד לקבל אחריות . תארו לעצמכם מנתח המתחיל ניתוח , ואז יוצא 
מן החדר ועוזב את החולה " . אלקסניס , המתואר על ידי חסידי הרפורמות כ"קולונל 
השחור " , מילא תפקיד מרכזי בסילוק שר הפנים הליברלי , באקאטין , לפני 
חודשיים . אדוארד שווארדנאדזה רמז לתככי אלקסניס בנאום ההתפטרות הדרמטי 
שלו מכהונת שר החוץ . הקולונל נשאל מה יהיה . הוא השיב ללא היסוס : " מלחמת 
אזרחים באזור הבאלטי תתפתח באופן בלתי נמנע למלחמת אזרחים כללית בבריה"ם " . 
בתשובה לשאלה נוספת אמר , כי אין הוא מוציא מכלל אפשרות הפיכה צבאית של 
קומוניסטים שמרנים . אכזבת אלקסניס מהססנותו של גורבצוב נשמעה כנראה מוכרת 
לחסידי הרפורמות . הם התנסו יותר מפעם אחת במשחק הלא - כן - לא - כן של 
הנשיא . לאחרונה זה קרה כאשר נתן תחילה גורבצוב את הרושם שהוא תומך בתוכנית 
מרחיקת לכת לפירוק הכלכלה הקומוניסטית . התנערותו ההדרגתית מן התוכנית התפתחה 
בסוף חודש נובמבר לנסיגה מבוהלת מן הפרסטרויקה , ולהסתלקות של בכירי יועציו 
הליברלים , אגב האשמות של . . . בגידה , אלא מה . 
