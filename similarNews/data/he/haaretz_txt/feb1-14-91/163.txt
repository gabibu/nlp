אני מודה ומתוודה שכשקראתי שלשום את הידיעה על כך ב"הארץ " , התעוררו אצלי 
חששות כבדים , שצירופו של ח"ך זאבי עלול לפגוע בהמשך תהליך השלום . יש 
לנו סעיף בהסכם הקואליציוני , המהווה חלק מקווי היסוד של הממשלה , הקובע 
שתהליך השלום יימשך . מיד התקשרתי לגורמים בכירים בממשלה וביקשתי לדעת על 
בסיס אילו קווי יסוד מצטרפת תנועת מולדת " לממשלה . השיבו לי שגנדי מצטרף 
ללא תנאים חינם אין כסף . שאלתי : האם הוא מקבל את קווי היסוד של הממשלה , 
בדבר המשך חתירתה לשלום ? השיבו לי : תינתן לו זכות , השמורה גם לשרים 
יובל נאמן ורפאל איתן , להסתייג מהסכמי קמף - דייויד , אבל מעבר לכך לא 
יהיו לו שום פריוויליגיות . לכן , נסתתמו טענותי . כפי שאני מתרשם ראש 
הממשלה מחזיק את כל השרים קצר מאד ; גם את אלה המתנגדים לעמדותיו . כולם 
מתגמדים לעומתו ומקבלים את תכתיביו , לכן אין לי חששות כאלה . שמיר עצמו 
אמר שלשום שהחלטות הממשלה נקבעות ע"י הרוב ומרבית שרי הממשלה מתנגדים בתוקף 
לרעיון הטרנספר . סביר שתהיה ביקורת ממפלגות האופוזיציה בארץ וכן בחו"ל , 
אבל אני מקווה שהממשלה תמשיך במדיניות ההבלגה , גם אחרי צירופו של זאבי 
לשורותיה . ביום ששי ואמש הגיעו אלי טלפונים רבים מאנשים שונים שלא הסתירו 
את דאגתם מצירופו של גנדי . היו ששאלו אותי : למה הממשלה עושה לנו זאת ? 
היו גם שביקשו שאעשה משהו בעניין זה . אני מעריך שעדיף זאב בפנים מאשר 
זאבי בחוץ . כלומר במבט כולל מוטב שח"ך בעל עמדות ניציות יהיה בתוך הממשלה 
מאשר מחוצה לה . בוודאי . אני מתנגד בכל תוקף לטרנספר ולגירוש . ההלכה 
מחייבת אותנו ביחס של כבוד אל הגר הגר בתוכנו . התורה עוסקת בנושא היחס 
לגרים עשרות פעמים , יותר מאשר בכל נושא אחר . אין ספק שיש להתייחס בכבוד 
לכל אדם שנברא בצלם . בשום פנים ואופן לא . הצטרפנו לממשלה על בסיס של חתירה 
לשלום ואין בקווי היסוד ובהסכם הקואליציוני , אפילו זנב של אזכור לרעיון 
הטרנספר . 
