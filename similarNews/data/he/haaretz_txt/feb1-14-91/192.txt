ועדות משותפות של מוסדות הספורט ושלטונות צה"ל והג"א יתירו בהדרגה את חידוש 
פעילות הספורט הסדירה , שתכלול את משחקי הליגות ותחרויות בענפים השונים 
על כך הוחלט בכנס שהיה אתמול בלשכתו של סגן שר החינוך והתרבות , ח"ך פנחס 
גולדשטיין , האחראי לתחום הספורט . הוא יזם את הכנס בתל אביב , בו השתתפו 
כחמישים נציגים בכירים של מוסדות הספורט וכן ראש הג"א , תת אלוף אורי מנוס . 
בד בבד עם קבלת החלטה זו , הזהיר ראש הג"א מפני קבלת החלטות פזיזות . " המצב 
לא ברור ועדיין מסוכן . איש אינו יכול להבטיח שלא יגיעו טילים נוספים , 
גם בשעות היום , ובאיזורים בטוחים יחסית " . משום כך הציע " להחזיר את 
חיי הספורט בשיטת השלבים , בהדרגה ובזהירות " . סגן אלוף עירית עצמון , 
ראש ענף קשרי ציבור ביחידת דובר צה"ל , הבטיחה להעביר לראש אכ"א את בקשת 
מוסדות הספורט לשחרר ספורטאים מצטיינים לאימוני נבחרות לאומיות העומדות בפני 
אירועים בין - לאומיים רשמיים . סגן השר גולדשטיין הצטרף לדעתו של מ"ם יו"ר 
הנהלת ההתאחדות לכדורגל , עזריקם מילצן , שלדבריו אין טעם ואין ערך לתחרויות 
ללא קהל . יו"ר מועצת ההימורים אריה זייף מסר , כי בשלושת השבועות של השבתת 
הליגות הבכירות בכדורגל נגרם לטוטו הפסד כספי של 51 מיליון שקלים . הוחלט , 
שמוסדות הספורט יגישו בתוך כמה ימים הערכה של " נזקי המלחמה " שנגרמו 
עד כה לספורט , וסגן השר גולדשטיין הבטיח להעביר זאת לשרי החינוך והאוצר . 
כבר אמש נקבעו הנהלים לחידוש חיי הספורט , בפיקוחו של אלוף משנה חיים קול , 
ראש מחלקת מיגון בהג"א . היום תהיה פגישה בין נציגי ח"ך גולדשטיין ואנשי 
ההתאחדות לכדורגל , כדי להציע דרכים לחידוש הפעילות . לגבי העיתוי אמר 
אתמול סגן השר : " אני מציע לכולנו לא לנקוב בתאריך יעד , כי אין זה תלוי 
באיש מאתנו . יש לי אינטרס לחדש את הפעילות מוקדם ככל שניתן , אך בשום 
אופן לא אקח אחריות על חיי אדם " . 
