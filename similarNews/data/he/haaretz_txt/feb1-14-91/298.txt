שר התקשורת , רפאל פנחסי , פנה לשר התחבורה , משה קצב , לפעול בדחיפות 
בקרב עמיתיו בעולם לחידוש הטיסות של החברות הזרות לישראל . במפגש שערך שר 
התקשורת עם הנהלת רשות דואר , בעת הצגת תוכנית העבודה שלה , שמע ממנכ"ל 
הרשות , עמוס ברכה , על שיבושים חמורים בדואר - אוויר מאז תחילת המלחמה 
עקב ביטול טיסות חברות התעופה הזרות לארץ . בפנייתו לקצב ציין פנחסי את חיוניותם 
של קשרי הדואר הבין - לאומיים בתקופת המלחמה . הוא התריע כי העדרם מנתק 
קשרים בין בני משפחה הפזורים בארץ ובעולם והזהיר מפני הנזקים הצפויים למסחר 
ולכלכלה בארץ עקב ניתוק קשרי האוויר . " לא ייתכן כי בימים אלה , בהם מביע 
העולם את הזדהותו עם מדינת ישראל על עמדתה במשבר המפרץ , יעמדו מדינות העולם 
מנגד , לא יפעלו לחידוש קשרי התעופה עמנו ויגרמו לשיתוק ערוצי הדואר הבין - 
לאומיים , החיונים כל כך בימים אלה למדינת ישראל " , אמר פנחסי . לדבריו , 
" בנוסף להזרמת רכבות אוויריות של נשק ותחמושת לישראל , יש גם לנקוט בפעולות 
נוספות לביטוי האהדה למדינה וממשלתה " . חברת אולימפיק , הנמנית על חברות 
התעופה הסדירות הזרות שהפסיקו את טיסותיהן לישראל בשל המלחמה במפרץ , קיימה 
אתמול טיסה מיוחדת מישראל ליוון . המטוס הגיע מאתונה ריק , ופינה נתינים 
יוונים שביקשו לעזוב את הארץ . חברת טאואר - אייר המשיכה גם אתמול בהפעלת 
קו טיסות סדיר בין ישראל לארה"ב . היום אמורה החברה לבצע טיסה מיוחדת נוספת 
בקו בין שתי המדינות . אתמול נמשכו כסדרן הטיסות מישראל לחו"ל . לחברת אל - 
על היו 21 טיסות נכנסות ו11 טיסות יוצאות . היום אמורה החברה לבצע מספר 
גדול יותר של טיסות : 61 טיסות נכנסות ו41 טיסות יוצאות . שלשום יצאו מארץ 
263 , 3 נוסעים , לעומת 037 , 1 נוסעים נכנסים . היום צפויה גם הגעת קבוצה 
גדולה של עולים חדשים מאתיופיה . 
