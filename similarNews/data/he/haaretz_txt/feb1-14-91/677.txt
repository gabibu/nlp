בהחליטו להצטרף כשר לממשלת ישראל , הוציא רחבעם זאבי את הערמונים מן האש 
עבור ראש עיריית תל - אביב , שלמה להט . מיד לאחר שהושבע לשר , הודיע 
זאבי ללהט על התפטרותו מתפקיד יו"ר דירקטוריון מוזיאון ארץ - ישראל ברמת - 
אביב . על אף המכתב החם ששיגר להט לזאבי כמענה למכתב ההתפטרות , סביר להניח 
שפלט אנחת רווחה . זאבי היה מקור לא אכזב ל"כאב ראש " , אולם להט , מסיבות 
שונות שחלקן שמורות עמו , נמנע מלהסיק כלפיו מסקנות , אף שהיו לו די והותר 
עילות לכך . תשע שנים ניהל רחבעם זאבי את המוזיאון ברמת - אביב , ומעולם 
לא נקשר שמו של מוזיאון עירוני כלשהו בשערוריות ציבוריות כפי שאירע למוזיאון 
זה בתקופת כהונתו . זאבי הקים לעצמו אימפריה בזעיר - אנפין , שעלתה הון 
עתק למשלם המסים ואשר בתרומתה המקצועית מפקפקים רבים מן הארכיאולוגים בארץ . 
מוזיאון הארץ כך נקרא בטרם הסב זאבי את שמו למוזיאון ארץ - ישראל ממניעים 
פוליטיים נוסד בשנת 3591 על - ידי ד"ר וולטר מוזס ז"ל , אשר הוריש את אוספיו 
הארכיאולוגיים לעיריית תל - אביב . ב1891 , כשהתמנה זאבי לתפקידו , קיבל 
לידיו מוזיאון צנוע אך מקצועי , שכלל ביתנים עם תצוגות זכוכית , מטבעות , 
קרמיקה ונחושת , וכן את אתר החפירות תל - קסילה וביתן שהציג את ממצאי האתר 
ואת הפלנטריום . על כל אלה הוסיף זאבי ביתנים רבים , שאין להם ולא כלום 
עם ייעודו המקורי של המוזיאון . כך , בין היתר , הקים את הביתן לטבע ארץ - 
ישראל , את ביתן התחבורה והתקשורת ואת ביתן הביטחון וההגנה , ובהשקעה של 
מיליוני דולרים הוסיף גם מוזיאון לאומי לבולאות . במשרד החינוך גרסו כי 
בהקימו ביתנים ומוזיאונים קטנים שאין בהם כל צורך , שיבש זאבי את מערך התכנון 
המוזיאוני בארץ . לדוגמה , הביתן לביטחון ולהגנה הוקם אף - על - פי שצה"ל 
ומשרד הביטחון מתכננים להקים מוזיאון דומה בפאתי ירושלים , וביתן אחר שלצורך 
הקמתו הוקצב הון עתק , הביתן למדע ולתעשייה , אינו נחוץ כיוון שבטכניון 
הישן בחיפה פועל מוזיאון לאומי המתמחה בנושא . ויתרה מזאת , זאבי לא הסתפק 
בהקמת ביתנים לרוב , אלא הקים גם אמפיתיאטרון , אף - על - פי שבפארק הירקון , 
מרחק כמה מאות מטרים מהמוזיאון , ניצב אמפיתיאטרון ווהל , שעד היום טרם 
נמצא לו שימוש הולם . ביקורת חריפה ספגה גם החלטתו להעניק לתל - קסילה חזות 
דקורטיבית יותר , שבעקבותיה כיסה את חלקו הדרומי - המערבי של התל בעפר 
ושתל שם עצים ופרחים , ללא ידיעת אגף העתיקות . אבל לא רק מדעתם של מומחים 
התעלם זאבי בבנותו את הביתנים , אלא גם מהנהלים ומהחוק . ב4891 קבעו ראשי 
הוועדה המחוזית לתכנון ולבנייה של משרד הפנים בתל - אביב , כי זאבי פעל 
בניגוד לחוק , שכן רבים מן המבנים שהוקמו בשטח המוזיאון נבנו ללא היתרי 
בנייה , ללא תוכנית בניין עיר מאושרת וללא ידיעתה ואישורה של הוועדה המחוזית . 
אלא שראש עיריית תל - אביב , שלא היסס לשלוח בולדוזרים להרוס מבנים בלתי - 
חוקיים בשכונות מצוקה , עזר לזאבי להכשיר את הטרפה ומנע העמדתו לדין . בשיטתיות 
סילק זאבי מהמוזיאון את כל מי שלא הסכים לדרכו , והותיר דירקטוריון שהיה 
לחותמת גומי להחלטותיו . כבר באמצע 2891 פיטר את הארכיאולוג ד"ר יעקב קפלן 
ז"ל , מנהלו ומייסדו של מוזיאון יפו , שהקים במקום מפעל חיים . מאז פיטוריו 
פסק , למעשה , מחקר עתיקותיה של יפו . " ועדת הערכה " בראשה עמד בנו 
רוטנברג , מבכירי הארכיאולוגים בארץ , פוזרה , ורוטנברג פוטר אף הוא . 
את הספרן ארנסט היינמן , שהקים את הספרייה הארכיאולוגית המרשימה של המוזיאון , 
פיטר זאבי זמן קצר לפני צאתו לגימלאות . עוד ברשימה עוזה זבולון , אוצרת 
המוזיאון , שפוטרה ללא כל התראה , ומחליפה , מאיר בן - דב , שלא האריך 
ימים בתפקידו . למוזיאון ארץ - ישראל אין מועצה מדעית , ולזאבי עצמו אין 
הכשרה מדעית בתחום . יש לו אמנם ידע נרחב בנושא ארץ - ישראל , אבל אין 
בכך די כדי לנהל מוזיאון באופן מקצועי . בעבר תוכננה הקמתה של מועצה מדעית , 
בראשותו של פרוף בנימין מזר , אך מאז קיבל לידיו זאבי את ניהול המוזיאון 
קיים נתק מוחלט בין החוג לארכיאולוגיה והמכון לארכיאולוגיה של אוניברסיטת 
תל - אביב ובין המוזיאון . באמצע שנות ה08 נפגשו בכירי הארכיאולוגים בארץ 
עם שלמה להט וביקשו ממנו להתערב כדי להציל את התחום המדעי במוזיאון , לאחר 
שזאבי דחה את בקשתם לקבל סמכויות בתחום זה . אלא שכבר בתחילת הפגישה הבהיר 
להם להט שהוא נותן גיבוי מלא לזאבי . " ועכשיו " , המשיך , " אם אתם 
רוצים להמשיך ולדבר , אפשר להמשיך " . הפרופסורים אמנם העלו את טענותיהם , 
אבל אלה נדחו , ומאז הדירו רגליהם מן המוזיאון . אבל לא רק הצד המדעי 
נפגע במוזיאון בתקופת כהונתו של זאבי . דו"חות מבקרי עיריית תל - אביב מעלים 
ביקורת נוקבת על תפקודו של המוזיאון בתשע השנים האחרונות . ב6891 פירסם 
מבקר העירייה הקודם , שמואל רוביצק , דו"ח ביקורת חריף שעיקרו אי - סדרים 
כספיים במוזיאון . בפתח הדו"ח הדגיש המבקר את עבודות הפיתוח הגדולות שבוצעו 
במוזיאון בהשקעה עצומה , שכללו הקמת גדר היקפית , התקנת תאורה דקורטיבית , 
פתיחת חנות גדולה , הכשרת שטח חנייה גדול , פיתוח תשתית , שיפוץ ביתני 
המוזיאון וציודם מחדש , בין השאר במיזוג אוויר . אף - על - פי שהזרמות 
הכספים מהעירייה למוזיאון בשנים 3868 הסתכמו ב - 51 מיליון דולר , ציין 
הדו"ח , לא פיקחה העירייה על השימוש בכספים . וכך , באותה העת שהעירייה 
שילמה ריבית על חריגות היתר שלה בבנקים , צבר זאבי עודפי כספים בשיעור של 
כשני מיליון דולר והשקיע אותם , בין השאר בזהב . דו"חות הביקורת פירטו 
שורה ארוכה של ליקויים בתחום המינהלי , אך זאבי , במקום להשיב על הטענות 
עניינית , תקף באופן חסר תקדים את מבקר העירייה . להט , מצדו , כתב 
בהערות שצירף לממצאי הביקורת כי הוא מקבל את הממצאים ואת ההמלצות , אולם 
בפועל המשיך לתמוך בזאבי כאילו דבר לא קרה . המוזיאון המשיך לקבל הקצבות 
נדיבות מן העירייה , גם כאשר תקציביהם של חברות ומוסדות עירוניים אחרים 
קוצצו . אבל ההזרמה הנדיבה לא סייעה להפוך את המוזיאון למקור משיכה לציבור . 
להיפך , מספר המבקרים במוזיאון הלך וירד מדי שנה . כך , לדוגמה , מלמד 
השנתון הסטטיסטי של העירייה שאם בשנת 4891 ביקרו במוזיאון כ063 אלף איש , 
הרי ב6891 ירד מספרם לכ522 אלף . בשנת 9891 נרשמה במוזיאון ירידה ריאלית 
בהכנסות בשיעור של % 02 . חבר הנהלת העירייה , יצחק ארצי , שהיה חבר בדירקטוריון 
המוזיאון והתפטר בשל התנגדותו להמשך כהונתו של זאבי , בעיקר בשל דעותיו 
הגזעניות , אמר כי אילולא חייבו את התלמידים לבקר במוזיאון , לא היו בו 
כמעט מבקרים . " המוזיאון מקיים היום פעילויות שאין להן ולא כלום עם ייעודו . 
כך , למשל , משמש האולם להצגות תיאטרון , שעה שבעיר יש מספיק אולמות 
לשם כך , אולמות מושכרים לשמחות ולאירועים חיצוניים ועוד " , מציין ארצי , 
שמאז התפטר לא נלאה מלדרוש שזאבי יוחלף . פרק מיוחד בקורות המוזיאון בתשע 
השנים האחרונות הוא יחסיו של זאבי עם העיתונות . בצעד חסר תקדים מנע בשעתו 
מעיתונאים לערוך סיור מאורגן במוזיאון , ובכך ביטא את כעסו על דברי הביקורת 
שמתחו עליו ועל אופן ניהול המוזיאון . זאבי גם החרים את העיתונאים שבחרו 
לקרוא למוזיאון בשמו המקורי , מוזיאון הארץ , ונמנעו מציון השם החדש , 
מוזיאון ארץ - ישראל . גם אמנים לא זכו ליחס טוב יותר , וזאבי ביטל תערוכות 
ואירועים שהיו " שמאלניים " מדי לטעמו . על הביקורת כלפיו העדיף זאבי 
שלא להגיב בראיונות לעיתונות אלא במכתבים למערכת . כך , למשל , במכתב 
למערכת עיתון " הארץ " , שפורסם ב78 . 1 . 2 , דחה את הטענה שהפעילות המחקרית 
במוזיאון הופסקה , וציין כי בשנתונים שמוציא המוזיאון מתפרסמים מאמרים מדעיים , 
בהם של עובדי המוזיאון . עוד הוסיף שבשנים האחרונות הוציא המוזיאון לאור 
ספרים רבים העוסקים בתולדות הארץ והעיר תל - אביב - יפו " הוצאנו קטלוגים 
ברמה מדעית , ערכנו ימי עיון והרצאות " וכי אין זה נכון שמדענים מדירים 
רגליהם מהמוזיאון , שכן בזמן שנמתחו דברי הביקורת כונסו במוזיאון שני כנסים 
חשובים , של המועצה הארצית של החברה לחקר המקרא וכנס ארצי של אגודת הארכיאולוגים 
בישראל . זאבי ציין במכתבו כי תוכנית - האב של המוזיאון , שעיבד אמנם בעצמו , 
נבדקה על - ידי ועדה של 11 פרופסורים , וזו אישרה אותה . " ביסוד ההשקפה 
שלי על מוזיאונים עומדת ההנחה , שהמוזיאון איננו מיועד רק לאנשי מדע . 
המוזיאון הוא של הציבור ובשביל הציבור , ולכן הוא צריך להיות פופולרי ומובן 
לכולם , לילדים ולמבוגרים " . עם התפטרות זאבי מראשות מוזיאון הארץ תמה 
תקופה בתולדותיו . לטוב או לרע , המוזיאון הוא עובדה מוגמרת , ומן הראוי 
שלכלים הנאים שהוסיף זאבי באדיבותו של להט ועל חשבון משלם המסים ייצקו 
גם את התוכן המתאים . מן הראוי שלראשות המוזיאון ימונה איש מקצוע , מבכירי 
הארכיאולוגים בארץ , ומספר המועמדים המתאימים לא קטן . מן הראוי גם שהמוזיאון 
יוכפף מקצועית למועצה מדעית או למכון לארכיאולוגיה שבאוניברסיטת תל - אביב . 
על - פי ידיעה שלא אושרה , מתכוון להט למנות עצמו ליו"ר הדירקטוריון ולהמשיך 
להיעזר ב"שירותיו הטובים " של זאבי כיועץ חיצוני , אף שלא בשכר . אם ייצא 
הדבר לפועל , יחזור על עצמו סיפור המוזיאון , ומה שהיה הוא שיהיה . בקרב 
נבחרי הציבור בעיריית תל - אביב יש האומרים , שמהבחינה הלאומית מוטב היה , 
אולי , שזאבי יישאר מנהל המוזיאון בתל - אביב ולא ימונה לשר , שכן עדיף 
נזק מקומי על נזק לאומי . 
