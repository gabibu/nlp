הלקח האמיתי מביקורו של שר הביטחון משה ארנס בוואשינגטון אינו נובע מהמסר 
שביקש למסור לבני - שיחו האמריקאים , אלא מהאופן שהמסר הזה נתפש בעיניהם 
של ראשי הממשל . ארנס ביקש לתאר לנשיא גורג בוש וליועציו הבכירים את מצוקותיה 
של ישראל לנוכח איום הטילים העיראקי , ולהבהיר שישראל רוצה לראות סוף לאיום 
הזה . " לא באנו הנה להכשיר את הקרקע לסיוע או כדי לבקש סיוע . באנו משום 
שישראל מותקפת , ויש לשים קץ להתקפות האלו " , אמר דני נווה , דוברו של 
ארנס , לעיתונאים בואשינגטון . המסר של ארנס היה ברור לכאורה : ישראל במצוקה , 
והיא אף מוכנה לפעול . בהדלפות לעיתונאים וביצירת מסך של סודיות ובהילות 
סביב שיחותיהם , ניסו אנשיו של ארנס ליצור את הרושם שמדובר בביקור שעיקרו 
תיאום אסטרטגי , לשם הגברת המאמץ המשותף לחיסול איום הטילים של עיראק . 
אולי אף לקראת אפשרות של פעולה ישראלית נגד אתרי הטילים במערב עיראק . 
למחרת הביקור כבר נפוצו שמועות שונות ומשונות בואשינגטון , שהעפילו במהרה 
לראש מהדורות החדשות ברשתות הטלוויזיה , כאילו ישראל קיבלה הבטחה שיוענקו 
לה צופני המחשב המיוחדים של מטוסי הקואליציה הפועלים מעל עיראק , אם וכאשר 
יפרצו הקרבות . הממשל הכחיש בתוקף . פקידים בכירים בממשל , שהיו בסוד הפגישה 
רבת - המשתתפים של ארנס בבית הלבן , אומרים שארנס לא שיכנע . " איש כאן 
אינו סבור שישראל באמת מתכוונת להגיב בשלב זה " , אמר פקיד אחד . " התחושה 
שלנו היא כי המסר של ארנס היה בבחינת שלב ראשון של הכנה " , לקראת ניסיון 
ישראלי לדרוש סיוע נוסף . ארנס דיבר על מצוקות ביטחון , ועל דרכים אפשריות 
להתמודד עמן בצוותא . בני - שיחו האמריקאים שמעו צלילים של צלצול מטבעות 
ורשרוש שטרות . הרושם שישראל מנסה לעשות הון ממצוקותיה התעצם אחר כך , 
כשארנס נפגש עם מזכיר ההגנה ריצארד צייני ועם מזכיר המדינה גיימס בייקר , 
ודיבר בכסף . " אם אכן נוצר רושם כזה מביקורו של ארנס " , אמר דיפלומט 
ישראלי בואשינגטון , " הרי שאשם בכך איש אחד : יצחק מודעי " . האיש כיוון 
את דבריו להתבטאותו של שר האוצר יצחק מודעי , שמסר לסגנו של בייקר , לורנס 
איגלברגר , בביקורו האחרון בישראל , רשימת עלויות של מלחמת המפרץ למשק 
הישראלי ועלויות לקליטת העלייה מברית המועצות . המסמך לא היה בבחינת בקשת 
סיוע מארה"ב , אלא רשימה של צרכים פיננסיים . אך דברים פומביים של מודעי 
בישראל , ופרסומים שונים בארה"ב , יצרו רושם שישראל מנסה לתרגם מיד את 
האהדה הציבורית האמריקאית לדולרים . הסכום 31 מיליארד דולר עורר תדהמה בקרב 
אחדים , וגיחוכים בקרב אחרים . " המהלך של מודעי יצר נזק בל - ישוער " , 
אמר השבוע דיפלומט ישראלי . לא רק האפיזודה של מודעי מרגיזה את הממשל . 
הדבר המרגיז את הממשל יותר מכל הוא הכוונה של הפעילים והשדולנים הפרו - 
ישראליים בוואשינגטון לעקוף את הממשל דרך הקונגרס , כרגיל ; לנצל את האווירה 
האוהדת מאוד בבית הנבחרים ובסנאט , ולהעביר דרכם חקיקה המאפשרת הקצאת סיוע 
נוסף בהיקף נרחב . " מהלך כזה לא יהיה הוגן כלפי הממשל " , אמר השבוע פקיד 
בכיר במחלקת המדינה . " הם יודעים שהקונגרס נופל לרגליהם " , אמר פקיד 
אחר בנימה מרירה . פקיד בכיר בממשל הסביר השבוע מדוע ראשי הממשל אינם נלהבים 
לדון בבקשות סיוע ישראליות כרגע . " אנו מעוניינים לבחון את סוגיית הסיוע 
לישראל בהקשר אזורי . היינו רוצים לדחות זאת עד שנוכל לבחון את העניין 
בהקשר של המצב במזרח התיכון אחרי המלחמה , ובהקשר של תהליך השלום " . גיימס 
בייקר נשאל ביחס לסיוע הכלכלי לישראל בעדות שמסר לסנאט בשבוע שעבר . " ישראל 
היא מדינת עימות בקו הראשון ( עם עיראק ) " , אמר בייקר , במובן זה , 
שהיא ראויה לסיוע כלכלי בגין המלחמה , כמו זה המוענק לטורקיה או למצרים . 
" ישראל סובלת מהתקפות סקאד ישירות , מהיעדר תיירות , ויש לה הפסדים 
ונזק כלכלי כתוצאה ישירה מהמשבר הזה " , אמר בייקר . משום כך , לדבריו , 
ארה"ב פנתה " בשמה של ישראל לקהילה האירופית ולמדינות אחרות , שיתרמו 
תרומה משמעותית לישראל " . יום לפני כן אמר בייקר לוועדת החוץ של בית הנבחרים 
כי ארה"ב , " כמובן , תמשיך להיות נדיבה כפי שהיתה בעבר , בכל הנוגע 
לסיוע שלה לישראל . הסכום של 3 מיליארד דולר ייכלל בהצעת התקציב שלנו " 
לשנת 2991 . המסר בדברי בייקר היה ברור : אם ישראל מעוניינת בסיוע נוסף 
עכשיו , הממשל מפנה אותה באדיבות לבעלי - בריתו האירופיים . אנו , האמריקאים , 
כבר תורמים את תרומתנו . תרומה נוספת מאתנו , האמריקאים , תוכלו לקבל 
אחרי המלחמה , במסגרת ההסדרים שייכונו אז במזרח התיכון . " בייקר אינו 
מעונין להיתקע עכשיו עם הסדר שיכפה עליו סיוע נוסף לישראל , משום שהוא מעוניין 
לקשור את הסיוע הנוסף , אם יינתן , להסדרים מדיניים וביטחוניים בהקשר רחב 
יותר , הכולל את תהליך השלום " , פירש פקיד בכיר בממשל את דברי מזכיר המדינה . 
לנוכח תגובה כזו של הממשל תתייצב ישראל , כפי שכבר עשתה בעבר , בשערי הקפיטול 
האמריקאי , כדי להתגבר בעזרת הקונגרס על נוקשותו הפיננסית של הממשל . 
