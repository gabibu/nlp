רד טאפי , נשיא מועדון מארסיי , יוכל להישאר בתפקידו בקבוצה , הוא החליט 
לחזור לפעילות . טאפי הורחק בשבוע שעבר מכל פעילות בכדורגל הצרפתי למשך 
21 חודשים , אחרי שהואשם בפגיעה במוסר הספורטיווי ובהעלבת שופטים . בהודעה 
רישמית של המועדון נמסר כי טאפי חוזר לחובותיו כנשיא מארסיי וימשיך לטפל 
בכל תחומי האחריות שלו . יו"ר התאחדות הכדורגל הצרפתית , זאן פורנה - פאייאר , 
הסביר כי אין בעונש כדי לעצור את טאפי מפעילות אדמניסטראטיווית בקבוצה והיותו 
נשיא המועדון . העונש מנע ממנו , כזכור , גם שהייה בתחום המגרש בעת קיום 
משחקים ואיסור כניסה לחדר ההלבשה בזמן משחקים . במארסיי חששו כי נשיאם יתפטר 
בעקבות החלטת ועדת המשמעת וכדורגלני המועדון איימו בשביתה , אולם יו"ר ההתאחדות 
הבהיר כי לא הובנו הצעדים שננקטו . הוא הסביר כי העונש אוסר על טאפי לבקר 
רק בחדרי ההלבשה של הקבוצות היריבות ובאלה של השופטים . " אף אחד לא אמר 
כי הוא אינו יכול להיכנס לחדר ההלבשה של קבוצתו " , אמר פורנה - פאייאר שהדגיש 
כי העונש כולל הרחקה מפעילות בהתאחדות ובליגה . בעקבות ההודעה על חזרתו של 
טאפי לפעילות כנשיא מארסיי , הודיע קפטן הקבוצה , זאן - פייר פאפן , כי 
השביתה שתכננו השחקנים , למקרה שטאפי לא יוכל להישאר כנשיא המועדון , מבוטלת . 
