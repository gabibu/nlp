בגדאד ( ע"ץ ) . דבר לא מזכיר את המלחמה בשווקים העממיים של בגדאד . 
הקרפיונים הענקיים והבורי שנדוגו במהלך הלילה נמכרים בשפע , וכך גם הירקות 
והפירות . במרכז בגדאד ניתן לראות את תוצאות המלחמה , אך ברובעים מסביב 
ממשיכים החיים כרגיל . אחרי שלושה שבועות של מלחמה וחמישה חודשים של מצור 
כלכלי , לא ניתן להבחין בסימן למחסור באספקת מזון , מלבד קמח . המוצרים 
קיימים בשפע אבל המחירים גבוהים ביותר , דבר שאינו מפריע לקונים . הקרפיונים 
והבורים נמכרים תמורת עשרה דינר לקילו . זה גם מחירו של בשר הכבש . בשר 
הבקר , לעומת זאת , נמכר בעיראק תמורת 7 דינאר לקילו , ובשר עוף תמורת 
ארבעה דינר . משכורתו של שכיר ממוצע בעיראק מגיעה לכ052 דינר , שהם כ057 
דולר . ירקות יש בשפע ועגבניות נמכרות בדינר לקילו ; התפוזים כמעט שני דינרים . 
המנדרינות שני דינרים . נראה כי הצעדים שנקטה עיראק להגברת התפוקה החקלאית , 
מיד עם הכרזת האמבארגו , היו יעילים , והקיצוב הממשלתי מבטיח את המינימום 
לכל משפחה . משפחה בת ארבעה נפשות יכולה לקבל 02 קילוגרם קמח , במחיר 51 . 
0 דינר לקילו . המשפחה יכולה גם לרכוש במחירים מסובסדים שמונה קילוגרמים 
של אורז וגם תה , קפה נמס , סוכר , משחת שיניים , סבון , חומרי הדברה 
וסכיני גילוח . " זה מספיק לדרישות שלנו " , אמר פקיד עיראקי בכיר . 
תמונות דומות חוזרות בכל השווקים אותם ראינו . עיקר הביקוש הנו לכל אותם 
בעלי מלאכה , המייצרים מוצרים לא מתוחכמים , כמו נרות או מנורות נפט פשוטות . 
