ח"ך מיכה גולדמן , יו"ר ועדת הספורט של הכנסת , הניח אתמול על שולחן הכנסת 
הצעת חוק פרטית אשר תפטור את קבוצות הייצוג של ישראל במפעלי גביע אירופה 
בכדורסל מתשלום מס נסיעות , כפי שקובע חוק היטל נסיעה לחו"ל . ח"ך גולדמן 
הגדיר את תקופת זמן הפטור מה - 51 בינואר ועד תום המצב המיוחד בהג"א כמשמעותו 
בתקנות שעת חירום . על פי ההצעה , יחול הפטור על כל חבר ומלווה רישמי של 
קבוצת ספורט אשר שר החינוך והתרבות אישר כי היא נשלחה לייצג את מדינה ישראל 
בתחרות בין - לאומית . בדברי ההסבר להצעת החוק אומר ח"ך גולדמן , כי במצב 
המיוחד השורר כיום במדינה , נקלעו קבוצות ואגודות ספורט למצוקה כספית , 
בהיעדר הכנסות ממשחקים . אך חלק מהקבוצות , מעטות מאד , ממשיכות בפעילות 
בין - לאומית חשובה לישראל . ח"ך גולדמן הוסיף , כי בגלל המצב המיוחד , 
לא מתקיימים משחקי הבית של הקבוצות המייצגות את ישראל , אלא הן נאלצות 
לקיימן בחו"ל , כך שקבוצות אלה , לא רק שאינן משחקות בארץ ומפסידות הכנסה , 
הן נאלצות לשלם היטל על נסיעה לחו"ל , בהיקף של אלפי שקלים לנסיעה . החוק , 
אם יתקבל , יקל על נציגות ישראל בגביעי אירופה השונים מכבי תל אביב בגביע 
האלופות , הפועל גליל עליון בגביע המחזיקות והפועל תל אביב בגביע קוראץ . 
למעשה , רק לאלוף מכבי תל אביב נותרו משחקים בבית הגמר . מאז ה - 51 בינואר 
הגיחה הקבוצה ארבע פעמים לחו"ל ונותרו לה עוד שישה משחקים . משמע , 01 
נסיעות לחו"ל המייקרות את הוצאות המועדון , שנקלע לקשיים כספיים גדולים 
עקב איבוד הכנסות . אם תצליח הקבוצה להתברג בין ארבע הראשונות ולהעפיל לשלב 
חצי - גמר , היא תיאלץ לצאת פעם נוספת לאירופה . שתי הנציגות האחרות של 
ישראל בגביע אירופה , גליל עליון והפועל תל אביב , סיימו את השתתפותן במשחקים . 
לכל אחת מהן נרשמו שתי יציאות לחו"ל אחרי ה - 51 בינואר . 
