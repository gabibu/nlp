מוסקווה ( ע"ר ) . תחנת רדיו ליבראלית הודיעה אתמול , כי שלטונות השידור 
הממשלתיים של בריה"ם ניתקו אותה מקהל מאזינים גדול , לאחר שעוררה את כעסו 
של הנשיא גורבצוב בסיקור שלה על המאורעות באיזור הבאלטי . דובר של " רדיו 
רוסיה " , תחנה ששידוריה משקפים את דיעותיו של נשיא רוסיה , בוריס ילצין , 
מסר כי מן התחנה נמנעה גישה אל התדרים העיקריים שלהם מאזינים רוב הסובייטים . 
השידור נפסק לאחר שגורבצוב הגיש תלונה לממונה על רשות השידור , ליאוניד 
קרבצנקו . 
