בית משפט השלום בפתח תקוה האריך אתמול בעשרה ימים את מעצרם של ארבעת בני 
משפחת זועבי מן הכפר נאעורה שבצפון הארץ , החשודים בחברות בחוליית הריגול 
של הערבים הישראלים שמסרה מידע לעיראק . מעצרם של שני חשודים נוספים הוארך 
בחמישה ימים . העצורים חשודים בריגול ומגע עם סוכן זר . חלק מחברי ההתארגנות 
הונחו , על פי החשד , להעביר מידע על מקום נפילתם של טילי הסקאד בשטח ישראל . 
השופט , ראובן גיגי , קבע כי " קיים חשד סביר בהחלט שהחשודים פעלו מתוך 
הכרה ברורה ובצורה אינטנסיווית באיסוף חומר רגיש שיש בו לעזור לאויבי ישראל 
ולהזיק לביטחון המדינה " . קפידביננציג המשטרה , רף " ק יגאל אלון , טען 
כי החשודים גויסו על ידי פעיל פתח , ערבי אזרח ישראל לשעבר , שהתגורר לסירוגין 
בעיראק ובמצרים , והוא קשור למודיעין העיראקי . הם גויסו לצורך איסוף חומר 
מודיעיני על ישראל . במסגרת פעילותם עסקו בצילום אתרים ביטחוניים אסטרטגיים 
וברכישת כתבי עת בנושאי צבא וביטחון . החומר שנאסף על ידם נשלח לידי מפעילם 
בחו"ל . סניגורם של בני משפחת זועבי , עו"ד מוסטפה לידאווי , טען כי החשודים 
העבירו בסך הכל עיתונים , ספרים וחוברות הנמצאים למכירה בשוק החופשי . רפ"ק 
אלון השיב כי מדובר בהעברת חומר נוסף , אך סירב לפרט מהו . הוא מסר חומר 
ראיות חסוי לשופט , וסירב לחשוף כל פרטים בעת החקירה הנגדית . עו"ד לידאווי 
טען כי " פרשייה זו אינה יותר מאשר סערה בכוס מים " . לדבריו , המגע בין 
החשודים לבין חלמי זועבי במצרים אינו אסור , כיוון שהם קרובי משפחה . שניים 
מן החשודים , ריאד ונאביל זועבי , הם בניו של חלמי זועבי , החשוד בהנהגת 
החוליה ממצרים . השניים האחרים , גלאל וצאלח זועבי , הם בני אחיו . כולם 
בשנות ה02 לחייהם . קפידבינלטענת הסניגור , איש מן החשודים האלה לא מסר 
מידע על מקום נפילתם של טילי הסקאד ולא היתה להם כל כוונה לפגוע בביטחון 
המדינה . חלמי זועבי חשוד בנוסף , כי הוא עובד בשירות המודיעין העיראקי , 
וכי הוטל עליו לצלם אתרים אסטרטגיים בישראל . שני החשודים הנוספים , עימאד 
מצרי בן ה33 , וחאדר שאהיב בן ה42 , הם צלמים המתגוררים בעכו . מצרי בן 
ה33 ושביב בן ה42 החשודים באספקת מידע צילומים עבור אשה שפעלה למען המודיעין 
העיראקי . בבית המשפט טען מצרי , כי הוא צלם במקצועו והוזמן על ידי תושבת 
העיר לצלם את הפער החברתי בין השכונות . לדבריו עבור עבודתו קיבל כסף ואחר 
מסר אותה לאשה שאת פרטיה אף מסר למשטרה . מצרי אמר עוד כי לא ידע עבור 
מי או מה נועדו הצילומים . החשוד השני , חאדר , טען כי הוא בעל סטודיו 
בעכו והוזמן לצלם סרטי וידיאו בעכו הישנה והחדשה . לדבריו אף הוא קיבל את 
תמורת סרטיו ולא ידע למה נועדו . השופט גיגי קבע בהחלטתו , כי מחומר החקירה 
עולה כי קיים חשד סביר שהחשודים פעלו למימוש מגמותיה של אותה אשה , דבר 
המחייב את המשטרה להמשיך בחקירה ולהגיע לחקר האמת . מעצרם הוארך בחמישה 
ימים . בנוסף , אסר השופט לפרסם כל פרט המזהה את הבחורה או מעורבים נוספים 
ששמם טרם התפרסם בכלי התקשורת . 
