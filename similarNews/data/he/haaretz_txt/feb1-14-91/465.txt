בין שמאזינים לו ובין שקוראים אותו גורג סטיינר מרתק . סטיינר , פרופסור 
בזנווה ובקיימברידג , אוהב לתאר את עצמו כמורה הלכה בקריאה , אנרכיסט בעולם 
שאיבד את " תחושת המשמעות " ופרשן ללא ליאות של הקשר האבוד בין המלים לדברים . 
כאשר אתה מתארח אצלו , הוא משרה עליך את הנוכחות מטילת היראה של חכם שבזיכרונו 
צפונה התרבות כולה , ומספר לך על רב שאמר כי האל ברא את האדם כדי שהאדם 
יספר לו סיפורים . חוכמה ללא גבולות ולמדנות וידע שהם בבחינת בור ללא תחתית 
הם נחלתו של סטיינר . אבל גם סוד אלים שכתבת " נובל אובזרווטר " קתרין 
דוויד חשפה לפני ארבע שנים , כאשר הוציאה מפיו את ההודאה שהתלהבותו לאנטיגונות 
למיניהן חלה גם על הטרוריסטיות שבהן . הוא ריגש אותנו ב"בארמונו של כחול 
הזקן " : הרהורים על התרבות שעסקו בקרבה שבין בוכנוולד לוויימאר , בין הברבריות 
לתקופת ההשכלה . בהופעתו באפוסטרוף הקסים את הצופים בוואריאציות שלו על 
העימות הנצחי בין אנטיגונה לקריאונים של כל סדר ומשטר . הוא חוזר כעת עם 
ספר פרובוקטיווי המראה לנו שלאמנות אין משמעות אלא אם מניחים את נוכחותו 
האמיתית של האל , ושיוצא חוצץ נגד חסידי הדקונסטרוקציה אותם נציגים של 
" ניהליזם מנדריני " שבשובלם של רולאן בארת וזאק דרידה הפכו את הטקסט ל"פרה - 
טקסט " , שאיו בו עניין אלא דרך משקפי הקריאה שלהם . זו ללא ספק תחילתו 
של מאמר מן הסוג שגורג סטיינר שונא . זה האיש שגורם לך להאמין שצריך לקרוא 
אותו ללא דיחוי כדי להבין את המפרץ ואת ליטא , כדי להבין מדוע אין אנו מאמינים 
יותר באל ובכל זאת אוהבים את האמנות . גורג סטיינר מזכיר במועד הנכון שהעיתונות 
הספרותית היא בת - חלוף בדיוק כשם שדבר שולי הוא תרשים הפרשנות ה100 , 1 
של המלט . שאם " הגאונות של זמננו היא העיתונות " , הרי הקטיגוריות המפעילות 
אותה ( עניין , אקטואליה , דחיפות ) עושות מניפולציה באתיקה " בעלת 
זמניות מפוקפקת " , וכי בסופו של דבר שלטון הפרשנות גובה מחיר יקר : " עם 
רדת היום , היופי והאימה העזים אינם יותר אלא קרעי קרעים , ואנו מוצאים 
עצמנו מחדש שלמים וללא פגע בציפייה למהדורת בוקר המחרת " . עם זאת דרוש מאמר 
על גורג סטיינר כדי להסב את תשומת הלב למסר שלו : " האמנות , המוסיקה , 
הספרות , אינן מעניינות אלא במובן שחייבת להיות מעניינת העיתונות . כוח 
המשיכה שלהן עלינו , השליטה שהן שולטות בנו , קרוצים מכורח וסבלנות " . 
אבל יש דבר מה חשוב יותר מאשר הנרקיסיזם הפצוע של מבקר שבו מודה סטיינר 
בהומור זה זמן רב . העיתונות אינה אלא מטפורה לעולם שאיבד את הסבלנות להאזין 
ולהתבונן כדי לצרוך את האמנות ; לתקופה שבה ירידת מדעי הרוח מסמלת את דעיכת 
הגורם האנושי . מכאן אותו אזכור השאול מבודלר בדבר הבריאה המחפשת תמיד משמעות : 
" בו - בזמן דרך השירה ודרך המוסיקה , זוכה הנשמה למבט חטוף בתפארת השוכנת 
מעבר לקבר " . אבל מכאן גם הארסיות של ביקורת המודרניות המתנודדת בין הנימות 
של היידגר לשל לוקאץ , גינוי אובדן המשמעות ביקום טכני והסלידה שמעוררת 
" הבורות מלאת הבוז של קפיטליזם מאוחר " . אבל סטיינר אפוף יתר על המידה 
בחרדה מכדי להסתגר בדוגמטיות . תורתו מזכירה רב המשיב תמיד על שאלה בשאלה 
נוספת , והמסתובב ללא לאות סביב אותה בעיה עצמה . כיצד להמר אפוא על " נוכחות 
אמיתית " לאחר " שעת חצות של כל דיבר אנושי שהיתה אושוויץ " . אבל איך 
להימנע מהנחת האלוהות כאשר כל רגע עומדת בפנינו הוכחת המציאות של הרוע הלובש 
בשר ? עד לא מכבר נטלה האמנות על עצמה הימור זה , ודרך הפריזמה שלה היתה 
ההיסטוריה האנושית היסטוריה של משמעות החקוקה בחוזה בין המלים לעולם . חוזה 
שנופץ בסוף המאה ה91 על - ידי מלרמה וראמבו , שאחד מהם בישר כי הסימן ריק 
והאחר ש"אני הוא אחר " . יחד הם הכניסו אותנו לעידן ה"אפילוג " שבו השפה 
מתפוצצת יחד עם התבונה , ומותירה אותנו טרף לניהיליזם . קונצרטים של דממה 
ותערוכות ללא תמונות הם הצורה הנראית לעין של אותה משמעות אבודה , שיישום 
הדקונסטרוקציה הוא המפתח שנותנת בידינו התיאוריה הספרותית שלה : " הטקסטים , 
יצירות האמנות , אינם אלא העברת טקסטים אחרים ויצירות אמנות אחרות ליקום 
ארוג בצורת ספירלה ברחבי הזמן " . מכאן הסחרחורת התוקפת את האדם המודרני , 
הרקדן הניטשיאני המתבטא בכפל לשון כדי לחלץ עצמו מן המסתורין של משמעות 
המלים ולהפקיר עצמו לקסם הריקנות . אבל האם אפשר לחיות בעולם שהוא נטול 
משמעות כיוון שהוא כופר בכוח המלים ? כאשנברג שם בפי משה שלו את הזעקה " הו , 
מלה , את מלה החסרה לי ! " כבר איחר את המועד : בוכנוולד היא בתוך ויימאר . 
הזוועה המוחלטת של השמדת האדם בידי האדם היא בתוך הנתק שבין הדיבר למציאות . 
כיצד להיחלץ מקרבה זו שבין הברבריות להשכלה ? זו בוודאי השאלה המציקה לסטיינר . 
בשל האמביוולנטיות הטמונה בה , תשובתו מפתה יותר מאשר תשובה העומדת על 
חזרה בלעדית ופשוטה למסורת . סטיינר שניזון מן התרבות היהודית יודע שפרשנות 
של הפרשנות היא תהליך אין - סופי . האם קיימת דוגמה יפה יותר לפרשנות אין - 
סופית מאשר התורה , טקסט על טקסט התופס את מקומו של המקדש שנחרב ? ואם 
הפרשנות מכניסה לטקסט תמיד מידה גוברת והולכת של ריחוק ושל נידוי , לפחות 
היא מבטיחה את הישרדותו הסופית של הדיבר ואת תחושת המסתורין שלו . אפשר 
אפוא שהפרשנות היא עדיין האמצעי לשרוד בגלות , הדרך הפרדוקסלית להקים מחדש 
קהילה בעולם נטול תרבות . לשם כך די היה שנצא משתיקתנו , שנזכור כי כל 
אמנות היא יחד עם המוסיקה ביטוי ל"רטט מסתורי " , ושכל אמן חולם את מותו 
כמו ברגוט של פרוסט : " במשך כל ליל האבל , עמדו על המשמר בחלונות המוארים 
ספריו , ערוכים שלושה שלושה כמלאכים שכנפיהם מקופלות , ונראו לזה שלא היה 
יותר כסמל לתחייתו " . מעבר לאזכור זה של משמעות האמנות , יכולות הדרכים 
להיפרד . הדרך שפותח סטיינר עומדת בסימן עקבות " הנוכחות האמיתית " , והתנאי 
ההכרחי של הבריאה האסתטית היא הבריאה . מכאן המחאה כנגד זמננו , שבו אם 
" האל עדיין מחובר לתרבותנו הרי זה בצורה של רוח רפאים דקדוקית " . עם זאת 
יש דרכים אחרות , והמקבילות שמעלה בדמיונו סטיינר יכולות להיות מסוכנות . 
ככלות הכל , הוא אמר לנו , אנו ממשיכים לדבר על זריחת השמש או על שקיעתה 
כאילו האסטרונומיה הקופרניקאית מעולם לא גברה על הפתולמאית . ואפשר עדיין 
לדעת את כל מה שנולד משקיעת השמש , כיוון ששם אנו ממקמים " את הפגישה הלא 
צפויה , אולי הלא רצונית , של הגבר עם האשה שאהבתם תשנה את היקום שלנו " . 
אבל חוויית ניסיון הפגישה וחרדת הסופיות עומדות עדיין על נוכחותו של האחר , 
הכל עדיין תלוי ללא ספק שוב במלה ובמשמעויות הנגזרות ממנה . בספרו " נוכחויות 
אמיתיות , אמנויות המשמעות " ( הוצאת גלימאר ) טוען סטיינר כי אין שום 
ספק שאדיבות הכרחית זו הדרושה להבנת יצירת אמנות , או לאהבת הרע , עומדת 
על הנחת קיומו של האחר הגדול הנחת היסוד של האל שהיא בלבד מעניקה קיום לעולם 
ולמלים . אבל כדי למצוא מחדש את משמעותם , האם יש להקים מחדש את המקדש ? 
או אולי צריך , על מנת לעמוד על אחריותו של האדם , להעלות את הטרנסצנדנטיות 
של החוק ? אפשר להעלות הימור אחר כיוון שהדיון מוביל אותנו להימורו של פסקל . 
סטיינר אינו מאמין יחד עם קאנט שהאסתטיקה האפשרית נובעת אך ורק מאפשריותו 
של שיפוט שמקורו בטעם . ללא ספק הוא גם אינו מאמין כמו פול ריקאר , למשל , 
שנוכחות הרוע בהיסטוריה פוסלת את המאמץ להעלות חוק אנושי . אבל האם אין 
הדבר דורש עם זאת מחיר פרדוקסלי ? האם אדם המבשר על עידן האפילוג שהוא 
סימנו של עולם ללא אל , אך מסרב לחשוב על משמעות מחוץ ל"נוכחות האמיתית " , 
אינו חוזר בתוך כך למילנריזם , תוך סיכון שלא יוכל להמיר את האידיאל של 
שיבה לשפעה ולמלאות האלוהית אלא בייאוש מוחלט ? 
