כשפגעו טילי הסקאד העיראקיים הראשונים מתוצרת ברית המועצות בשולי העיר תל 
אביב , נזכרו ישראלים רבים בהבטחותיו של שר החוץ הגרמני לשעבר , רופרט 
שולץ , בעת ביקורו בישראל בחודש אפריל 9891 . שולץ , שנשאל על - ידי הישראלים 
לגבי הסיוע הגרמני לעיראק בתחום פיתוח טילים , מיהר להבטיח שממשלת גרמניה 
תדאג לכך ש"לא יקרה אסון " . האסון אירע עתה , אם כי , למרבה המזל , לא 
בהיקף שחששו ממנו . הסברה היא שהטילים של סדאם חוסיין , שהטווח שלהם שופר 
בצורה ניכרת הודות לידע גרמני , עדיין לא צוידו ברעל קטלני . אלא שאין 
איש מוכן לומר בביטחון שאפשרות זו אינה מציאותית . האשמה בכך שבישראל פשתה 
החרדה מפני שימוש בנשק כימי היא גם של הגרמנים . בקרוב , בחודש מארס או 
אפריל , יהיה לחזיון האימה העולה ממלחמת המפרץ גם ביטוי משפטי בעת דיון 
בפני בית משפט השלום של דארמשטאדט . פרקליטות המדינה עומדת להחליט על הגשת 
כתבי אישום נגד החברות " קארל קולב " , " פילוט פלאן " , " פרויסאג " 
ו - חברות אלה חשודות ביצוא בלתי חוקי של טכנולוגיות קטלניות לעיראק , 
בין מתוך קלות דעת ובין במתכוון . אלה אותן טכנולוגיות שעליהן אמר שר הכלכלה 
הגרמני לשעבר , הלמוט האוסמן , שהן " רודפות אותנו עתה , בתקופה של התקדמות 
הבנה , ומטילות מחדש צל כבד על סחר החוץ הגרמני " . " קשר הגז הרעיל " 
הגרמני עם עיראק , כפי שעולה ממחקר של מרכז שמעון ויזנטל בלוס אנגלס ושל 
ה"מידל איסט דיפנס ניוז " בפאריס , הוא אחת הפרשיות האפלות ביותר בתחום 
היצוא מגרמניה שלאחר מלחמת העולם השנייה . עיראק החלה להתמקד בצבירת ארסנל 
של חומרי לחימה כימיים עוד בשנות השבעים . הספקים הראשונים של תעשיית הנשק 
הכימי של עיראק היו אמריקאים , איטלקים וצרפתים . אלא שהקמת תעשייה זו 
התקדמה בקצב אטי למדי . באותה תקופה העדיפה עדיין בגדד לרכוש נשק גרעיני , 
וריכזה את כל מאמציה בהשגת מטרה זו . כאשר השמידה ישראל ב1891 , באמצעות 
הפצצת הכור הגרעיני הצבאי אוסיראק , את חלומה של בגדד להפוך למעצמה הגרעינית 
הערבית הראשונה , היא דחפה את העיראקים להושיט יד לעבר " פצצת האטום של 
העניים " . כך מכונה הנשק הכימי שבו מבקשות להתחמש בעיקר הארצות התוקפניות 
של העולם השלישי . אלא שהספקים מארצות הברית , מצרפת ומאיטליה הבינו עד 
מהרה במה מדובר . הם הפסיקו את יצוא חומרי גלם המשמשים לייצור רעל עצבים . 
עיראק נאלצה לחפש מקורות אחרים . לתמונה נכנסה חברת קארל קולב מגרמניה . 
החברה הפכה לספק עיקרי של " הסוד מסאמרה " , כפי שכונה מאוחר יותר המפעל 
לייצור חומרים כימיים שהוקם במדבר . בשנים 38914891 התאריכים המדויקים אינם 
ידועים דיווח הסי - איי - אי לממשלה הפדרלית כי קבוצת חברות גרמנית , שבראשה 
עומדת חברת קולב , מקימה מפעל לייצור חומרי לחימה כימיים , המשמשים במלחמת 
עיראק - איראן . בון הבטיחה להתערב . אלא שתחילה אי - אפשר היה למצוא הוכחות 
למעשים פליליים שביצעה החברה . הטענה היתה שאותם המתקנים וחלקי המתקנים 
של החברה היו מיועדים לייצור חומרי הדברה לחקלאות . כיצוא בלתי חוקי הוגדרה 
רק אספקת מכונות או חלקים ש"נבנו במיוחד " לייצור נשק כימי . אך למרות שבהתאם 
לתקנות סחר החוץ היה קנה המידה היחיד לאיסור ייצואן של סחורות שעלולות לשמש 
לייצור נשק כימי האם הן " נבנו במיוחד " למטרה זו אסר משרד הכלכלה על 
החברה לבצע יצואקפמאליד4נוסף , ואפילו החמיר את ההוראות . מעתה , אפילו 
יצוא של מתקנים יהיה כפוף לאישורים , האם המתקנים " מתאימים " לייצור 
חומרי לחימה קטלניים . ואז , לאחר שהאיסור נכנס לתוקפו , אירע " דבר לא 
ייאמן " , כפי שעדיין זוכרים במשרד הפדרלי הממונה על הפיקוח על היצוא . 
חברת קולב הגישה תביעה משפטית נגד ההגבלות החדשות על היצוא שלה , ובית המשפט 
ביטל את ההגדרה " מתאימים " , בין השאר גם מפני שההוראה החדשה לא התקבלה 
בדרכים הפורמליות המקובלות , בשל פגרת הקיץ בבון באוגוסט 4891 . בינתיים 
המשיכה החברה במשלוחיה . תחילה היתה חברת קולב מאופקת , וחברות אחרות , 
כמו פרויסאג ו - המשיכו בביצוע העסקה . אבל מאוחר יותר המשיכה בכך גם 
חברת קולב עצמה . המשלוחים בוצעו בדרך עקיפין שלא היתה טעונה אישורים ; 
ליצוא לאוסטריה ולצרפת לא היה צורך באישורים מיוחדים . וכך , עד 7891 
סופקו לעיראק מתקנים וחלקי מתקנים בשווי של כ04 מיליון מארק . באיחור מה 
הגיב שר הכלכלה על המצב החדש שנוצר כתוצאה מפסיקות בתי המשפט . אלא שבמקום 
להגדיר את המונח " מתאימים " כך שאי - אפשר יהיה לתקוף אותו באמצעים משפטיים , 
ננקטו אמצעים כה חלשים , עד שנוצר הרושם שתעשיית הכימיה הגרמנית היא שניסחה 
את התקנות החדשות . האיסור , בגרסה החדשה , חל אך ורק על יצוא מתקנים 
אם אלה " מתאימים במיוחד " להקמת מפעלים לייצור חומרי לחימה בלבד . ההליכים 
הקשורים בקביעת קני - המידה באשר לאיסורים על יצוא מוצרי תעשיית הכימיה לא 
רק היקשו על עבודתם של שלטונות הפיקוח , אלא גם הפריעו לנקיטת אמצעים משפטיים . 
עוד ב9891 התלוננה פרקליטות המדינה בדארמשטאדט בדו"ח למשרד המשפטים של מחוז 
הסן , על כך שהמתקנים שמספקים חברת קולב ואחרים " אמנם מתאימים לסינתזה 
של חומרי לחימה כימיים " , אך בשל העדר המאפיין " במיוחד " אי - אפשר למנוע 
את היצוא . על עבודתם של החוקרים בעניין קולב היקשו גם מכשולים אחרים . 
כך למשל הפסיק פתאום מומחה לעניינים כימיים של חברת " באייר " לשתף פעולה 
עמם . ממומחה זה קיוו ללמוד פרטים מדויקים יותר על התכונות האמיתיות של 
המשלוחים הגרמניים לעיראק . גם המשרד הפדרלי לאמצעי הגנה ורכש , אשר תחילה 
סייע לחוקרים , הפסיק פתאום את שיתוף הפעולה בעניין קולב . רק בסוף השנה 
שעברה הבהיר המומחה השוויצרי , ורנר ריצארד , את הפרשה . הוא אישר שהמתקנים 
שסופקו אינם מתאימים לשום מטרה אחרת , אלאלייצור חומרי לחימה כימיים בלבד . 
חוות דעת זו תהווה תמיכה ניכרת לתביעה . אלא ששום דבר לא נקבע סופית לגבי 
העתיד . שר הכלכלה האוסמן אמנם החליף סוף סוף בדצמבר אשתקד את המינוח " מתאימים " 
במינוח " מתאימים במיוחד " בעניין יצוא מתקנים כימיים , אך זה עדיין לא 
מספיק . לדעת מומחים , בניסוחים החדשים ברשימת האמברגו הגרמנית אין כדי 
למנוע הקמת סאמארה שנייה בסיוע גרמני . לפי תפישת אחד ממומחי המתקנים במוסד 
בדארמשטאדט , ניסוח התקנה כה רופף , " עד שניתן לייצא באופן חוקי לחלוטין 
מתקנים לייצור חומרי לחימה כימיים מסוימים , אפילו של גז העצבים שפותח בארצות 
הברית ונחשב לרעיל ביותר " . כבר לפני שנים אחדות יכולה היתה ממשלת גרמניה , 
במשיכת קולמוס פשוטה , לפטור את עצמה מן האישום שהיא מוכנה לעודד את היצוא 
הגרמני בכל מחיר גם אם תרים תרומה מחרידה לשואה מחודשת . די היה באיסור 
פשוט על יצוא של כל מתקן המתאים להשמדה המונית , גם אם בכך היתה האחריות 
מוטלת במלואה על החברות עצמן . היה די בתקנה כזאת גם כדי למנוע יצוא רגיש 
של קפמאליד4חברת " גילדמייסטר " לעיראק , או לפחות כדי להגיש תביעה משפטית 
נגד החברה בהליכים מקוצרים . חברת גילדמייסטר חשודה שסיפקה את החלק השני 
של הסיוע הגרמני לעיראק בתחום הנשק . מדובר במתקן שבו , בין השאר , ניתן 
לפתח ידע בתחום הטילים . חברת הבת של גילדמייסטר , " פרויקטה " , הקימה 
בקרבת האוניברסיטה במוסול מערכת הכוללת מפעל ומעבדות בשווי של כ6 . 1 מיליארד 
מארק . החברה טוענת כי מדובר לא רק במתקני תעשייה , אלא גם במעבדות ובבתי 
מלאכה , בדומה למערכות באוניברסיטאות , במוסדות לימוד טכניים ובמכוני תקנים , 
כלומר בציוד שלא נוצר במיוחד למטרות צבאיות " . אלא שכבר לפני זמן רב הוברר 
כי מערכת המחקר של אוניברסיטת מוסול אינה אלא מתקן צבאי . מאז אוגוסט 0991 
ניתנה לעובדה זו גם גושפנקה רשמית . בוועדת הכלכלה של הבונדסטאג הצהיר שר 
הכלכלה האוסמן , שבמתקנים שהקימה חברת גילדמייסטר " נעשה שימוש בטילים , 
במטוסים ובמוצרי חימוש נוספים . . . החברה הגרמנית גילדמייסטר היתה 
וממשיכה להיות הקבלן הראשי . ספק המשנה הגרמני החשוב ביותר הוא חברת האוסמן 
הודה אפילו שהחברה קיבלה אישור לייצא סחורה המכונה ; השלטונות קיבלו את 
הבקשה כיוון שהיא היתה קשורה לפרויקט מחקר . האוסמן הוסיף ש"עקב סימנים 
ראשונים המצביעים על האופי הצבאי של אותו הפרויקט הופסק ב7891 מתן האישורים , 
והחל ב8891 נענו כל הבקשות שהצטברו לגבי אותו הפרויקט בסירוב . במאי 9891 
בוטלו אישורי יצוא שניתנו בעבר , כדי למנוע גם את העסקת עובדים גרמניים 
בעבודות טכנולוגיות בעיראק עצמה " . לא ברור לחלוטין האם במוסול או במקומות 
אחרים נעשו שיפורים בטילי סקאד סובייטיים למען הגדלת הטווח שלהם . לעומת 
זאת ודאי שידע גרמני בתחום הטילים הגיע לעיראק בדרכים עקיפות , באמצעות 
שיתוף הפעולה בתחום זה בין גרמניה לארגנטינה שהיה קיים בעבר , ובמישרין 
דרך ושוויץ . אף על פי שממשלת גרמניה ידעה מאז 7891 גם על הפעילות הגרמנית 
בתחום הטילים בעיראק , ובכך הודה האוסמן , היא סירבה לכל דרישות האופוזיציה 
לאסור באופן חד משמעי השתתפות אזרחים גרמנים בפיתוחם ובייצורם של חומרי לחימה 
כימיים וטילים . הבעת הפליאה כיום עקב העובדה שלעיראק יש טילים בעלי טווח 
המאפשר להם להגיע עד ישראל אינה אלא צביעות . שכן בכל פעם שארצות הברית 
פנתה לממשלת גרמניה בדרישה להגביר את ההגבלות על העברת טכניקה של טילים , 
הסתתרה ממשלת בון מאחורי ההוראות החמורות החלות על היצוא , וטענה שברשימת 
האמברגו אין פרצות . אלא שהדבר אינו נכון , כפי שכתב ה"די צייט " ב11 בינואר 
השנה . בעוד בכל האמור ביצוא טכניקה של טילים פרסה ארצות הברית רשת ביטחון 
צפופה , שניתן לפרוץ דרכה רק באמצעות מאמצים פליליים ניכרים , עדיין ניתן 
לייצא מגרמניה מתקנים ליצור טילים אזרחיים גם בלא אישור ממשרד הכלכלה . ההבחנה 
ההרסנית ביצוא הגרמני , בין מוצרים צבאיים לבין טכניקה אזרחית שיש לה גם 
שימוש צבאי , גורמת שוב ושוב לכך שאפשר לתת אישורים ליצוא טכניקת טילים 
מסוכנת . כך למשל הוגדרו אלמנטים של שליטה אלקטרונית , העומדים ברעידות 
החזקות של מנועי הטילים , כחלקי אלקטרוניקה אזרחיים , מפני שהמומחים של 
משרד הכלכלה , שהשכלתם בתחום זה מועטה , לא הבחינו בסכנת יצוא מוצרים מעין 
אלה לארגנטינה . על - ידי שיתוף הפעולה בין ארגנטינה לבין עיראק הצליחה 
בגדד להוסיף עוד חלק לפסיפס המשגרים לטווח ארוך שלה . או דוגמה נוספת . 
ארצות הברית מפקחת בקפדנות על יצוא טכניקה לטיסות חלל מאוישות ובלתי מאוישות . 
לעומת זאת מגבילה רשימת האמברגו הגרמנית רק את יצוא הטכניקות המיועדות לטיסות 
חלל בלתי מאוישות . יש פרצות רבות מסוג זה . עתה נדמה שהממשלה הפדרלית שוקלת 
ברצינות לסגור אותן סופית . שר החוץ , הנס - דיטריך גנשר , הבטיח לשגריר 
ישראל בבון , בנימין נבון , להחמיר את החוקים ו"לשפר באופן החלטי " את 
אפשרויות האכיפה שלהם . כתב גנשר לנבון : " הרצון המוחלט של הממשלה הגרמנית 
הוא לא להותיר פרצות לסוחרי המוות וליצרניו " . נותרת התקווה שממשלת גרמניה 
תנהיג במהירות את ההחמרות מבלי שהתעשייה הגרמנית תשפיע עליה . שאם לא כן 
יקרה שוב מה שאירע בעת ההחמרה האחרונה אשתקד , שלא היתה מספיקה : איגוד 
התעשיינים הגרמנים התפאר לפני יומיים בלבד ש"התקנות נוסחו בהשתתפות ניכרת 
של התעשייה הגרמנית " . 
