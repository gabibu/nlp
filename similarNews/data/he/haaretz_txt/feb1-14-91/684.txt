אבישי גלער , תלמיד כיתה י"ב בישיבה התיכונית נחלים ליד פתח - תקוה , משוכנע 
שמשפחתו ניצלה בהפצצת הטילים שלשום , אף כי הדירה ניזוקה קשה , הודות לכך 
שהוא מרבה באחרונה להתפלל , וביום ששי נתן בישיבה סכום גדול מתמיד לצדקה . 
גלער סיפר אתמול למשלחת של הסתדרות המורים שביקרה בנחלים כי שהה בעת ההפצצה 
בבית חבר ברחובות , בעוד כל בני משפחתו ישבו בחדר האטום בדירתם . " כל 
החלונות והתריסים נהרסו לגמרי . גם הדלתות עם הצירים והמסגרות של החלונות 
נהרסו . אמא שלי אמרה שזה היה נס שלא היתה פגיעה בנפש " , סיפר . אתמול 
בבוקר לא ידע גלער לאן פונתה משפחתו . הוא עצמו היה שקוע בלימוד גמרא יחד 
עם בני כיתתו . " בלימודי גמרא אתה צריך להשקיע הכל , ואז אתה שוכח את 
כל הצרות " , הסביר . " עוד מעט אסע לעזור . אמי ואחותי נסעו לדודים שלי , 
ואבי ואחי שומרים שלא יגנבו . זה היה קשה , אבל בעזרת השם הכל יסתדר " . 
גם בכיתה י"א בנחלים אמרו תלמידים שהגברת התפילות מסייעת במלחמה נגד עיראק 
ומונעת פגיעות בנפש מהעורף בישראל . אילן חלמיש מבני - ברק טען שבעירו אין 
נופלים טילים , כי יש בה ישיבות , ואילו בערים אחרות בגוש - דן , שבהן 
אין ולוא גם ישיבה אחת , נפלו טילים . " החזון - איש אמר שבבני - ברק , 
כיוון שזה מקום תורה ומצוות , לא יקרה שום דבר . עובדה שזה קרה בערים 
סמוכות " , אמר חלמיש . על ערכות המגן הדביקו התלמידים מדבקות האומרות , 
" ישראל בטח בשם , עזרם ומגינם הוא " . דביר לוגר מבני - ברק מפרט : 
" יש לנו אמונה בקב"ה שהוא יציל אותנו ויגן עלינו . מצד שני , יש לנו 
ציווי מהתורה של ונשמרתם מאוד לנפשותיכם , שמחייב אותנו להישמע להוראות 
הג"א ולשאת ערכות - מגן " . קפידבינרוב התלמידים בכיתה זו אמרו שהם מצדדים 
בהבלגה שבה נוקטת ממשלת ישראל . יחד עם זאת , 24 מתוך 54 תלמידי הכיתה 
טענו שהם בעד צירופו של רחבעם זאבי לממשלה . איתמר לוסטיג מבני - ברק הסביר : 
" אחרי משבר המפרץ יופעל על ישראל לחץ גדול להחזיר את יו"ש ועזה , ואני 
חושב שהממשלה שלנו צריכה להיות מאוד חזקה ולענות לאמריקאים בשלילה . ממשלה 
עם גנדי תהיה חזקה יותר נגד החזרת השטחים . יש איסור הלכתי להחזיר שטח מארץ - 
ישראל . הרב צבי יהודה קוק כתב זאת בפירוש " . רוני ויסטוק מבני - ברק הוסיף : 
" ידוע שעשיו שונא ליעקב ואי - אפשר ששני לאומים יתקיימו בארץ אחת , ובייחוד 
כל - כך קטנה , וצריך לשים סוף לבעיית הערבים . גנדי הוא בעל התשובה : 
טראנספר " . 72 מתלמידי הכיתה הצביעו בעד טראנספר . 21 הצביעו נגד . יוסי 
גנשווילי מלוד טען : " אפשר לעשות החלפת אוכלוסין . זה לא לזרוק אותם 
החוצה . ניתן למדינות הערביות את הפלשתינאים , והם יביאו לנו בתמורה את 
היהודים שגרים שם או את השבויים הישראלים " . חזי יוחנן מרחובות ביטא את דעת 
המתנגדים לטראנספר . " חיילים שלנו יצטרכו ללכת ולהוציא אותם בכוח מהבתים " , 
אמר . לדבריו , גם אם מנהיגי הפלשתינאים יסכימו לטראנספר , העם הפלשתיני 
עצמו יתנגד , ולכן יהיה צורך להפעיל כוח . 
