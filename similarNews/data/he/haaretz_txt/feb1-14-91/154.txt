ראשידייה ( ע"ץ ) . כמחצית מתושבי מחנה הפליטים הפלשתיני ראשידייה , 
בקרבת צור בדרום לבנון , נמלטו מאימת ההפצצות הישראליות . מאז יום שלישי 
שעבר תקף חיל הים הישראלי פעמיים את המחנה , והוא הופגז גם על - ידי תותחים 
ברצועת הביטחון , כתגמול על שיגור קטיושות מצד אש"ף . " רוב הנשים , הילדים 
והקשישים עזבו " , אמר שולטן אבו - עיניין , הממונה על סניף פתח , במחנה . 
בימים כתיקנם נמצאים בראשידייה 71 אלף פליטים . לאש"ף יש מנגנון צבאי במחנה , 
אבל נציגיו טוענים שלא הציבו בו נשק כבד . המוצבים של המיליציה השיעית 
הפרו - סורית אמל , החולשת על סביבותיה של צור , סמוכים למקום . הפגזות 
צה"ל לעבר מטרות בדרום לבנון נמשכו גם שלשום . תותחני צה"ל הפגיזו שוב את 
אזור א - תופאח ממנו נורו הקטיושות לעבר אזור הבטחון ואת ראשידייה . אתמול 
לא נורו קטיושות לאיזור הבטחון , דבר המלמד , לדעת גורמים צבאיים , על 
השפעת ההפגזות לעבר מחנות המחבלים . אלוף פיקוד צפון , יוסי פלד , מסר 
שלשום כי ירי הקטיושות בשבוע האחרון בלבנון כוון ליישובי הגליל , אבל כל 
הפגזים נפלו באזור הביטחון בלבנון . לדבריו , תותחי צה"ל ירו בימים האחרונים 
מאות פגזים לעבר יעדי מחבלים מצפון לאזור הביטחון . פלד הזהיר , כי כל ניסיון 
של המחבלים לשבש את חיי התושבים במדינת ישראל ייתקל בתגובה חריפה ביותר של 
צה"ל , גם מחוץ לאזור הביטחון . האלוף הדגיש כי צה"ל לא יאפשר תהליך מחודש 
של הסלמה בגבול הצפון , ולכן מיד אחרי ירי מטח הקטיושות הראשון לעבר גבול 
ישראל הגיב צה"ל בצורה הקשה ביותר . כוחות האו"ם בלבנון מדווחים על המשך 
בריחה של תושבים מכפרים בגזרה המערבית באזור צור וצידון , מאימת הפגזות 
צה " ל . אנשי האו"ם סיפרו , כי קיבלו פניות רבות של משפחות לסייע להם 
בביגוד ובמזון . פלד מסר , כי נציגי כפרים שונים מצפון לאזור הביטחון ביקשו 
ממפקדי צד"ל להפסיק את הירי לעבר יישוביהם . הוא הבהיר , כי צה"ל מוכן 
לשמוע כל פנייה כזו , אבל ההחלטה לפעול תהיה לפי המתרחש בשטח . פלד הסביר 
כי המצב לא מחייב שתושבי גבול הצפון ילונו במקלטים אבל לפי המלצת צה"ל ישנו 
גם הלילה תושבים במספר מקומות בגבול הצפון בחדרי הביטחון הצמודים לבתיהם . 
פלד חזר ושיבח את קור רוחם של תושבי גבול לבנון . " כאן גרים תושבים למודי 
קרבות עם ניסיון עשיר בתפקוד תחת לחץ " , אמר . הוא הבהיר כי לא הופתע מיכולת 
המחבלים לירות כמות כה גדולה של פגזים לעבר שטח ישראל . מקורות באו"ם מסרו 
כי המחבלים ירו גם בסוף שבוע זה קטיושות לעבר אזור הביטחון אך הטילים נחתו 
מצפון לאזור זה . המחבלים יורים ממשגר בי - אם 12 הכולל 43 מטולים . המשגר 
בדרך כלל מועמס על משאית וטווח הירי שלו יותר מ02 ק"ם . בתחילת שנות ה08 
השתמשו המחבלים במשגרים אלה , לירות לעבר אצבעהגליל . 
