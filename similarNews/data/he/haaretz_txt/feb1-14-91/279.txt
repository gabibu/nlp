ואשינגטון ( ע"ר ) . דובר מטעם הפנטגון הכחיש את הידיעות שפורסמו באחרונה , 
כי סדאם חוסיין הוציא להורג את מפקדי חיל האוויר והן . ם . של צבאו . 
בתדריך של הפנטגון אמר קצין בכיר המומחה לענייני מודיעין , כי שני הקצינים 
נראו בבגדאד לאחר פרסום הידיעה על הוצאתם להורג . ב52 בינואר פרסמה סוכנות 
הידיעות הלא - רשמית הסובייטית , אינטרפאקס , כי שני הקצינים הללו ואחרים 
הוצאו להורג בירייה בפקודתו של סדאם חוסיין , מכיוון שהופתעו מההפצצות הראשונות 
של מטוסי הקואליציה . לונדון ( ע"ם ) . סדאם חוסיין הורה למנגנוני המודיעין 
שלו לחדור לשורות האופוזיציה , כדי להחלישה ולשבור את אחדותה כך גילה סעד 
צלאח גאבר , יו"ר מפלגת האופוזיציה בעיראק " האומה החדשה " . גאבר סיפר 
כי סדאם נתן את ההוראה מיד עם תום מלחמת עיראק - איראן והקצה לשם כך משאבים 
חומריים אדירים . בראיון לעיתון הסעודי אלמגלה אמר גאבר כי חברי אופוזיציה 
רבים נרצחו במדינות בחו"ל . בהתייחסו לשאלה אם הוא מכיר אישית את סדאם , 
אמר גאבר כי סדאם לא היה מוכר מעודו בחוגים המדיניים והחברתיים העיראקיים , 
לא בעיראק ולא מחוצה לה . " בשנות ה06 , כאשר הייתי בקהילה העיראקית 
במצרים , היה סדאם חסר חשיבות ומוכר כאחד הבריונים של מפלגת הבעת " . גאבר 
דחה את הטענה שהאופוזיציה כושלת בצעדיה , עד כדי כך שסדאם הכריז לא פעם 
כי אין אופוזיציה וכי חברי האופוזיציה בחו"ל הם קומץ זרים לא - עיראקים . 
הוא טען כי האופוזיציה העיראקית היא אמיתית ופועלת בשלושה מרכזים : באיראן , 
בדמשק ובאירופה המערבית , בעיקר בבריטניה . איראן וסוריה הושיטו סיוע 
רב , כדי לשכן את הגולים הללו ואפשרו לאופוזיציה העיראקית להילחם נגד המשטר 
העיראקי מבחינה צבאית , מדינית והסברתית . קפידבינהחוגים הרשמיים בוואשינגטון 
הציגו באחרונה את גאבר , כ"אישיות המדינית היחידה העומדת מול סדאם , בגלל 
מעמדו בעולם הערבי , הכבוד שבו הוא זוכה והתנגדותו החריפה לסדאם " . חוגים 
אלו מצפים כי גאבר ימלא תפקיד מדיני חשוב לאחר סילוק שלטונו של סדאם . לפיכך , 
הם גורסים , על ארה"ב להתייחס בעניין לפעילותו , אם היא מעוניינת ביציבות 
ובביטחון באזור . 
