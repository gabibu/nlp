השר רוני מילוא יגיש היום לאישור הממשלה את רשימת חמישה עשר חברי מועצת הערוץ 
השני . תפקיד יו"ר המועצה נתון עדיין להחלטתו של ראש הממשלה , יצחק שמיר , 
שאמור לבחור בין פרוף יוסף גרוס , מומחה לדיני חברות , לבין מנכ"ל רשות 
השידור לשעבר , אורי פורת . הרב רפאל פנחסי מש"ס הציע למילוא כנציג המפלגה 
את מנכ"ל משרדו , אברהם דורון , אך התברר שכעובד מדינה אינו יכול להיות 
חבר במועצה . אז הוצע התפקיד לרב אורי זוהר שתחילה נטה להסכים , אך לאחר 
התייעצות עם רב אחר חזר בו . במוצאי שבת עדיין נמשכו הדיונים עמו . בסוף 
השבוע עזב אורן טוקטלי את הערוץ השני , אחרי שכיהן כארבע וחצי שנים כמנהל 
מנהלת הערוץ . עתה ממלא תפקיד זה נסים משעל . כזכור , ביקש רוני מילוא 
מטוקטלי לעזוב את התפקיד . טוקטלי חזר למשרד התקשורת וישמש שם ראש מנהלת 
ההקמה של תחנות הרדיו האזוריות שגם הן כלולות בחוק הרשות השניה . קפידבין ( 
ע ) . מילוא מסר במוצאי שבת כי הערוץ השני יקים משדרים נוספים באזורים 
שונים בארץ . בכך השיב מילוא לפנייתו של עורך דין אבי גולדהיימר , שפנה 
בשם סיעת הליכוד בעיריית חיפה לשר בקובלנה על כך שרבים מתושבי חיפה אינם 
מצליחים לקלוט את שידורי הערוץ השני . השר הודיע , כי בימים הקרובים יותקן 
משדר נוסף לכיסוי אזור חיפה ותוגבר עוצמת המשדר הקיים כבר בחיפה . מילוא 
אמר כי גם באזורי הארץ האחרים נעשים עבודות להוספת משדרים להגברת שטחי הכיסוי 
של הערוץ השני . מאז שידור מהדורת " נייט ליין " ושידורים אחרים הקשורים 
למלחמה במפרץ הפרסי , גבר הביקוש של אזרחים לשידורי הערוץ . 
