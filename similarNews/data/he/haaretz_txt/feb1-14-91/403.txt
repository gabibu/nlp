ביום ראשון אחרי הצהריים נחתו בארץ הגיטריסט האמריקאי הנודע אל דמיולה והזמר - 
גיטריסט הישראלי , הנמצא זה שש שנים בארה"ב , דייוויד ברוזה . השניים , 
המעידים על עצמם שהם " שכנים וידידים טובים " , הפסיקו עבודה משותפת על 
אלבום חדש של ברוזה ובאו לכמה הופעות בהתנדבות . ביום שני בבוקר הם יצאו 
ממלון הילטון בתל אביב להופעה בבסיס חיל האוויר במרכז הארץ . ברוזה סיפר 
בדרך , בהתרגשות רבה : " הידיעה על התקפת הטילים הראשונה תפסה אותי בבית , 
בניו גרסי , במהלך טיגון סטייקים למשפחה לארוחת הערב . תקפו אותי פחד , 
חרדה עצומה , ודאגה להורי ולאחותי החיים בתל אביב , ולחברים כאן . ביומיים 
הראשונים פתחתי במירוץ טלפונים מטורף לארץ . באותם ימים הייתי בעיצומן של 
הקלטות , עם שעות אולפן רבות שהוזמנו מראש , שאותן אי אפשר היה לבטל . 
בתחילה לא הייתי מסוגל להתרכז כלל . בהמשך בהדרגה ובתמיכת המוסיקאים שעבדו 
אתי באולפן הצלחתי להתנתק מהסביבה המיידית ולתעל את מרב האנרגיות להקלטות " . 
כשהסתיים שלב ההקלטות הנוכחי ביום ששי , היה זה דמיולה שהעלה את רעיון הביקור 
בישראל . למחרת היו ברוזה ואישתו מצוידים בכרטיסי הטיסה , ודמיולה הלך 
בעקבותיהם . האמרגנים מאיר קוטלר ואשר ביטנסקי החלו לערוך את תיאומי המופעים 
בישראל . דמיולה , החף לחלוטין מגינוני כוכבות , התעניין מאוד במהלך הנסיעה 
בהערכות המצב של הישראלים באשר להמשך המלחמה ולמועד סיומה . הוא לא הסתיר 
את התרגשותו הרבה לנוכח סוללות הפטריוט , שניגלו לצדי הכביש במהלך הדרך . 
לדבריו לא חש בעבר כל רגשות מיוחדים כלפי ישראל , אבל המלחמה במפרץ שינתה 
את יחסו . המצב המשתנה ויצר ההרפתקנות שלו היו הגורמים שהניעו אותו לבוא 
לכאן עכשיו . את מסיכת האב"ך למד לחבוש מיד כשהגיע . הביקור כאן לא גרם 
לו כל פחד . קפמאבינבמועדון הקצינים בבסיס ערכו השניים בלנס מקוצר . האולם 
פונה מכל תכולתו , למעט שולחן ביליארד ענק . על הרצפה נפרשו עשרות מזרוני 
חאקי צבאיים . ברוזה פתח את המופע בביצוע מרגש ל"יהיה טוב " , והמשיך בצרור 
שירים מאלבומיו הספרדיים , שסחפו את קהל הטייסים הצעירים בהדרגה והוציאו 
אותם מאיפוקם המנומס . כשברוזה ניגן על הבמה , ישב דמיולה בצידה , ואילתר 
להנאתו על בסיס צלילי הפלמנקו - פוף של שירי האלבום " האשה שאתי " . שיאו 
של המופע היה בביצועים משותפים של השניים לכמה משיריו הידועים של ברוזה . 
נוכחות הגיטרה של דמיולה שיחררה את ברוזה ואיפשרה לו הגשה אקספרסיווית במיוחד . 
עיקר תפקידו בגיטרה בקטעים אלו התמקד במתן הקצב באקורדים . דמיולה הפליא 
במאוצים מהירים , וירטואוזיים ומלאי נשמה על הגיטרה האקוסטית . הוא הרבה 
בנגינת קווים מעגליים מתוחכמים , שבהם היווה סופו של כל מהלך את תחילתו 
של זה הבא אחריו . הקשר בין השניים , שכמעט ולא ערכו חזרות קודם למופע , 
היה מעולה . מאוחר יותר שיבח דמיולה באוזני את ברוזה על עושר המבע במוסיקה 
שלו , ועל כושרו לביטוי אותנטי של כאב . יכולת זו עשויה לדבריו לעבור 
את מחסום השפות כולן , ולרגש כמעט כל אחד . בסיומו של המופע , לאחר קבלת 
שי מקצינת החינוך של הבסיס , הודה דמיולה בחום לקהל והוסיף נאום הזדהות 
קצר . בסיומו הבטיח לקול מצהלות הטייסים " אנחנו ננצח במלחמה הזאת מהר 
וביחד , אתם תראו " . ב03 . 51 אחר הצהריים החל הרכב הצבאי לעשות את דרכו 
חזרה למלון בתל אביב . ברוזה המשיך משם לביקור חטוף אצל הוריו , ודמיולה 
לתנומה בת שעתיים , עד למופע הבא שאמור היה להיערך בבסיס אחר של חיל האוויר . 
ביומיים הראשונים לבואם הם קיימו שבע הופעות . 
