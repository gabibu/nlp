נבחרת הנוער בכדורגל מסיימת היום מחנה אימון בירושלים כשבאמתחתה מאזן מושלם : 
שלושה נצחונות בשלושה משחקים . אתמול זכה הנוער בנצחון מחמיא על בית"ר 
ירושלים 42 ( 30 ) במשחק שהיה בבית - וגן . המשטח החלקלק והקור העז לא 
הפריעו לשחקני הנוער לפתח משחק מהיר ויעיל . הם השתדלו להניע את הכדור בנגיעה 
אחת והגיעו בזכות כך ללא קושי למצבי הבקעה רבים ברחבת בית"ר , שבה עשו אייל 
ברקוביץ , יניב כהן ואלון מזרחי כבתוך שלהם . הנוער ניצל היטב את האגפים 
כדי לתקוף על ידי המגינים פליקס חלפון מימין ואבי נימני משמאל . נימני הצטרף 
אתמול לנוער לאחר שהתאמן השבוע עם הנבחרת האולימפית . אייל ברקוביץ המשיך 
להצטיין וגם הפגין מנהיגות שהתבטאה בחלוקת הוראות לחבריו במהלך המשחק ובהרגעתם 
כאשר התלהטו הרוחות במגרש . אוהדי בית"ר הביעו במהלך המשחק את חששם מיכולתו 
של ברקוביץ , שקבוצתו מכבי חיפה , תארח את בית"ר שבוע לאחר חידוש משחקי 
הליגה . בית"ר איכזב את אוהדיו המעטים שבאו לבית - וגן . גם שובו של השוער 
גולן מלול , שבימים האחרונים שהה עם הנבחרת האולימפית , לא תרם לייצוב 
ההגנה . שחקני הקישור וההתקפה גילו משחק אנוכי ולא מדוייק והכעיסו את המאמן 
זאב זלצר . בדקה החמישית סיים עמיר תורגמן פריצה בשער ראשון . בדקה ה - 
52 המשיך עופר מזרחי כדור קרן פנימה וחמש דקות מסיום המחצית העלה אלון מזרחי 
ל - 30 . במחצית השניה נבלמה מעט תנופת הנוער . בדקה ה - 06 הוכשל יצחק 
הוד הירושלמי ברחבת העונשין וסמי מלכה בעט מהנקודה הלבנה לרשת , 13 . אייל 
ברקוביץ הותיר במסירה מצויינת את חיים רביבו לבדו מול השער ורביבו בעט פנימה , 
41 . מיד לאחר מכן הוחלף ברקוביץ והירושלמים צמצמו בדקה ה - 28 על ידי 
יצחק הוד , 24 . שחקני הנוער יתמודדו ביום שני לפני הצהריים בפתח תקוה נגד 
הפועל המקומי . לאחר המשחק ייצאו למחנה אימון בבאר שבע וישחקו נגד הפועל 
באר שבע בימים ג וד . 
