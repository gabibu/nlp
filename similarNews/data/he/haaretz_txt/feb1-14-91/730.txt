לא נעים להיות מטרה נייחת . בייחוד אם הבית שלך נהרס ואתה שומע את גנרל 
שוורצקופף מעיר בזלזול ש"לסקאדים אין משמעות צבאית " . מנקודת ראותו הוא 
ודאי צודק , אך זו נחמה קטנה למי שביתו " עלה בגורל " ההרס . על העורף 
שלנו נחתו עד כה תשעה טון פצצות . יחסית ל08 אלף טונות שנפלו על התשתית 
הצבאית - הכלכלית של עיראק עד כה , זו כמות מזערית . מזל או נס , הפגיעה 
בנפש היתה אף היא מזערית ורוב הפגועים נפצעו פצעים קלים ביותר . לעומת זאת , 
ההדף גרם נזקים ברכוש . אי - הוודאות מתי , איפה ואם יפול הסקאד הבא 
גרם נזקים מעבר לכל פרופורציה לעצבינו , וכתוצאה מכך גם למשק . בהתחשב 
בכך שארה"ב מחסלת בשיטתיות את העצומה שבאויבות ישראל , ההיגיון אומר שהמחיר 
הפאסיווי שנגבה מישראל אף הוא מזערי . למרבה הצער , בנושאים כאלה לא תמיד 
פועל ההיגיון , אלא דווקא תחושת הזעם והנקם . זוהי שעת הדמגוגים . על 
רקע מראות ההרס , הם צצים במרקע , בהם שרים , ותובעים בלהט שהממשלה תשיב 
לעיראק כגמולה . קיימת סכנה שתביעות אלו יצברו תנופה והממשלה , שפעלה עד 
כה באיפוק ראוי להערכה , תסתבך בפזיזות בפעולה צבאית בעיראק . בין המצדדים 
בפעולה צבאית רווחים שני טיעונים . טיעון אחד גורס שבשלב הסופי חייבת ישראל 
לסגור חשבון עם עיראק . אם לא נממש את איומינו , נאבד את אמינות ההרתעה 
שלנו . הטיעון השני אומר שמחובתה של הממשלה להגן על חיי אזרחיה . מכיוון 
שארה"ב לא הצליחה לעצור את הטילים , חובתה של הממשלה לעשות זאת . טיעון 
זה אינו לגמרי מופרך . אך השאלה הפרגמטית היא האם פעולה ישראלית , בשטח 
שתואר כגודל מדינת ישראל , או אף כ"חצי קליפורניה " , תסיר את האיום שטיל 
פה וטיל שם לא ינחתו עלינו ממשגר נייד ? ארה"ב הקצתה כוחות יקרים כדי לפעול 
במערב עיראק . במאות גיחות ביום , הם לא רק מונעים ירי חופשי של טילים 
( ואין זה מקרה שבשבוע הראשון נחתו עלינו 52 טילים ומאז הירי מתדלדל ) 
אלא גם הרסו את תשתית התחזוקה של המשגרים , בתי מלאכה , מחסני חלפים , 
מפעלי ייצור וכיו"ב . בנוסף להארכת ההתראה לחמש דקות , הוכנס לשימוש מטוס 
החיישנים גסטארס מעל לשטח . אף כי זהו כלי חדש וניסיון הפעלתו מועט , הוא 
כבר סייע בהזנקת מטוסים למשגרים שיצאו ממחבואם . מטוס זה , בתוספת לטילי 
פטריוט ( שהם עדיין בגדר " מתלמדים " ) הקטינו את האיום , אם כי לא הסירו 
אותו . בשטח הזה שהוא " חצי קליפורניה " , יש קרוב ל008 מחפורות . אפילו 
" יכבשו " את כולם , אין ביטחון שמאיזשהו מקום לא יופיע מדי פעם משגר 
בודד . איום הטילים יימשך עד סיום המלחמה , בין אם יפעלו האמריקאים ובין 
אם נפעל אנחנו . עדיף איפוא ללכת בדרך הנוכחית : שיתוף פעולה ישראלי - אמריקאי 
בהקטנת האיום למינימום , כשהייעוץ הוא שלנו והמלאכה שלהם , מאשר מצב שארה"ב 
תרחץ ידיה ממערב עיראק ותשאיר לנו את המלאכה . אז , או שנצליח או שלא 
ובינתיים נפסיד את המטרייה שלהם . הימים הקריטיים לישראל עלולים להיות ימיו 
האחרונים של סדאם , כשתשלוט בו מנטליות " תמות נפשי " , ואז הוא עלול לשלוף 
טילים כימיים שאולי יש לו ואולי אין לו וישגרם אלינו . זוהי סכנה לא - מבוטלת 
שארה"ב וישראל חייבות להיות מודעות לה ולפעול ביחד , במרב התיאום והתחכום , 
לסיכולה כולל אולי הכנסת צבא לשטח מערב עיראק . אם ישראל תפעל לבדה , 
לא רק שאין ביטחון שנסיר את האיום לגמרי , אלא קיימת סכנה שבגללנו תיכנס 
איראן למלחמה , נסתבך עם ירדן וסוריה תפרוש מהקואליציה , או שסתם יהפכונו 
שעירים לעזאזל אם משהו יידפק בפלישה האמריקאית . " סגירת החשבון " בשלב 
הסופי של המלחמה אינה הכרחית ואינה חיונית . אילו היינו לבד , היה טעם 
לשקול זאת . אבל האמריקאים כותשים את עיראק : מערך טילי הנ"ם כמעט שאינו 
פועל . שלושה כורים , אחד מהם להפרדה , חוסלו . מחצית מייצור התעשיה 
הביולוגית והכימית וכל מחסני החומרים חוסלו . % 57 מיכולת ייצור החשמל נהרסו . 
כושר זיקוק הדלק נהרס . המערכת הלוגיסטית הולכת ונהרסת . מרכזי השלטון 
והבקרה נפגעו אנושות , והתשתית הצבאית ממשיכה להיהרס ב000 , 4 גיחות ליממה . 
בהופעתו בסי - אן - אן , מסר " טיים " , מיצמץ סדאם 52 פעם בעיניו : 
סימן של מגלומן רצחני . אך בראיונו האחרון מיצמץ כבר 04 פעם לדקה , עדות 
למצוקה נפשית הגובלת בהתמוטטות . מצמוציו האחרונים של האיש הזה היא שאלה 
של זמן . עלינו לתת להם לגמור את המלאכה הקדושה הזאת . נכון שלא קל להיות 
מטרה נייחת , אך גם האיפוק הוא כוח . 
