לפני שנה עברה ב"ש ניתוח קוסמטי לתיקון פגם באוזנה . לכאורה ניתוח קל , 
אלא שבמקרה של ב"ש הוא הסתיים בתביעה משפטית לפיצוי על נזקים , לאחר שנאלצה 
לעבור ניתוח נוסף בעקבות זיהום דלקתי והופעת גושי בשר סביב האוזן המנותחת . 
המקרה של ב"ש אינו יוצא דופן , ונושא זה , של נזקי רפואה והפיצוי להם , 
חוזר ועולה בשנים האחרונות . הבעיה , טוען פרוף הלל הלקין , מנהל מחלקה 
פנימית א במרכז הרפואי על - שם שיבא בתל השומר , היא צירוף של טעויות אנוש . 
קפמאבינאין כמו הפתגם " חיים ומוות בידי הלשון " להמחשת הסכנה הטמונה בטעות 
אנוש הנובעת מן הדמיון בין שמותיהן של תרופות שונות . כך , למשל , הוזרק 
ליילוד שסבל ממצוקה נשימתית הסם " לנוקסין " לחיזוק שריר הלב , שהוא רעיל 
מאוד במינון יתר , במקום " נלוקסון " , תרופה הסותרת את השפעת הסם משכך 
הכאבים שקיבלה אמו טרם לידה . היילוד הורעל ומת . מנתוני מחקר שנעשה בבית - 
חולים אוניברסיטאי בארצות - הברית ושפורסם בביטאון ההסתדרות הרפואית האמריקאית 
במאי 09 , עולה כי במשך שנה אחת שלושה מכל 000 , 1 מרשמים שכתבו רופאי המוסד 
היו שגויים . בישראל אין שום נתון על היקף השגיאות ומהותן , אבל על - פי 
נתונים אלה מעריך פרוף הלקין כי בבית - חולים כללי בארץ , שבו מתקבלים 54 
אלף מאושפזים בשנה , 056 ממרשמי התרופות הם שגויים , ויותר ממחציתם עלולים 
לגרום נזק רפואי . גם סיבות סביבתיות אחראיות לתאונות . דוגמה לסיבה כזו 
היתה לפני שנים אחדות , בעת ניתוח להסרת צלקת בעור הפנים שבוצע בנערה בת 
02 . עקב לחצם של הנערה ושל בני משפחתה , ובניגוד להמלצת הכירורג , בוצע 
הניתוח בהרדמה כללית . בעת ההרדמה פיתחה הנערה תסמונת הקרויה " היפרתרמיה 
ממאירה " , הגורמת עלייה קיצונית של חום הגוף , ונפטרה . תסמונת נדירה 
זו , המתרחשת בשיעור של אחד ל05 אלף הרדמות , נגרמת על - ידי פגם גנטי , 
שבאותה עת לא היה אפשר לזהות בבדיקת מעבדה . כחמישה מיליון דולר משולמים 
מדי שנה כפיצוי על 004 תביעות בגין נזקי רפואה , בדרך - כלל בעקבות פסיקת 
בית - המשפט או פשרה בין הצדדים . הנתבעים הם רופאים ומוסדות רפואיים , 
יצרני תרופות וציוד ואחרים . אף - על - פי שהשופטים נוטים חסד לנפגעים , 
האזרח היחיד שניזוק עדיין נפגע מהשיטה הקיימת בשל סרבולה ובשל הקושי להוכיח 
בבתי - המשפט רשלנות רפואית . פגיעה זו עשויה להימנע אם תתקבל הדרישה , 
החוזרת ועולה בשנים האחרונות , להתייחס לרשלנות רפואית כאל תאונה ולפצות 
את הנפגע ללא קשר להוכחת אשמת הרופא או המוסד . האם יש מקום להתייחס לרשלנות 
רפואית כאל תאונה ? על שאלה זו ניסו להשיב רופאים ומשפטנים ביום עיון בנושא 
" מי יישא בנזקי הרפואה " , שהתקיים באחרונה . לדברי פרוף הלקין , " שיטת 
הבדיקה לקביעת רשלנות רפואית הנהוגה כיום פוגעת בפרט הניזוק , ברופא ובחברה , 
כיוון שאינה יכולה למלא את תפקידה , לשפר בהיזון חוזר את מערכת הרפואה 
שממנה שואבים הרופאים את כוחם . נוכח כל אלה , אומר פרוף הלקין , יש 
לנתק את חובת ההוכחה של רשלנות הרופא מתשלום הפיצויים לנפגע . לחיזוק טענתו 
הוא מביא נתונים ממחקרים שנעשו בארצות - הברית ובאנגליה , המלמדים כי ניתוק 
זה עשוי לצמצם את הנזקים הכלכליים ב%06 ולהגדיל את מספר מקבלי הפיצוי . 
קפמאבינבמקצועות הרפואיים קשה מאוד להגדיר מהו טיפול רשלני . " כשמוגשת 
תלונה על רשלנות רפואית " , אומר עו"ד אלי זהר , חבר הנהלת האגודה לרפואה 
ומשפט , " משרד הבריאות הוא זה שמקיים ועדות בדיקה פנימיות וחיצוניות , 
ולבסוף מסקנות הוועדות משמשות ראיה בתביעות על נזקי רפואה " . מאחר שלא 
ייתכן כי רופא יפעל מתוך חשש מפני עורך - הדין העומד להגיש נגדו תביעת נזיקין , 
יזמה האגודה לרפואה ומשפט הצעת חוק והעבירה אותה לחברי הכנסת . בהצעה נקבע 
כי יש לפצות את מי שניזוק בעקבות רשלנות רפואית ללא חובת הוכחת האשמה . 
הקריטריונים שייקבעו יתבססו על תקדימים בחוקים דומים שכבר אושרו , כמו חוק 
פיצוי נפגעיתאונות דרכים , שמבוצע באמצעות חברת אבנ"ר , או חוק פיצוי נפגעי 
חיסונים ונפגעי תאונות עבודה , שמיישם המוסד לביטוח לאומי , אומר זהר . 
לחקיקה המוצעת כמה יתרונות . הפיצוי עונה במישרין על הצרכים של הניזוק , 
ההסדר חוסך זמן התדיינות בבתי - המשפט , ונמנעים מחול השדים סביב אחריות 
הרופא והצורך להתגונן ולגונן על חברים למקצוע . קפמאבינאבל בחברות הביטוח 
מסתייגים מחקיקה . לדברי עוזי לוי , מנכ"ל חברת הביטוח " מגדל " ויו"ר 
איגוד חברות הביטוח , " הניסיון מלמד שיישום חוק נפגעי תאונות דרכים ( 
6791 ) , המעביר את בסיס הפיצוי מהוכחת האשם לצורכי הנפגע , לא הוכתר 
בהצלחה . מאז נחקק החוק אנחנו נאלצים להתמודד עם חוסר הגמישות שלו ועם חוסר 
הוודאות הנובעת מפרשנותו " . הסתייגות נוספת מחקיקה , אומר עוזי לוי , נובעת 
מכך שהעיקרון של סיפוק הצרכים צריך להיות כפוף לאפשרויות הכלכליות של המשק , 
ואילו המחוקק נוטה לחוקק חוק גם כשהמחיר הכלכלי שלו אינו נהיר דיו . יו"ר 
איגוד חברות הביטוח טוען כי אינו מתעלם מהנוחות לקהילה הרפואית , לאנשי 
המשפט ולתובעים , הטמונה בשינוי השיטה , אולם לדבריו , " רק מדינה עשירה 
מאוד יכולה להרשות לעצמה להקצות שיעור כה גבוה של פיצוי בגין נזקים של כאב 
וסבל . לכן , כשבאים לדון בשינוי השיטה במקצועות הרפואיים , אין לעשות 
זאת באמצעות חוק , אלא בהסכמה בין כל הגורמים הקשורים בכך . בעיה נוספת 
שעלול לגרום שינוי בשיטת תשלום הפיצויים מעלה נשיא בית - המשפט המחוזי בבאר - 
שבע , השופט יעקב טירקל . לדבריו , הוא חושש ששינוי בשיטת תשלום הפיצויים 
עלול לפגוע במוסר הרפואה . בית - המשפט , , לדבריו , אינו מייצג אינטרסים 
כלכליים או מקצועיים , אלא שואף לבטא בפסיקתו את הערכים המקובלים שעליהם 
שברצוננו להגן עליהם או לטפח אותם . פסיקותיהם של בתי - המשפט בתביעות פיצויים 
בשל רשלנות רפואית יוצרות אמות - מידה כלליות להתנהגות ראויה של רופאים , 
וקווי גבול ברורים של איסור והיתר . " קשה לי להאמין " , אמר השופט טירקל , 
" שרופא שהוגשה נגדו תביעה בשל רשלנות רפואית איננו מפשפש במעשיו ואינו 
חוזר ומהרהר במה שעשה , יהיה אשר יהיה קו ההגנה שננקט במשפט . חשבון הנפש 
שמחייב התהליך המשפטי מעורר גם רופאים אחרים לערוך את חשבון הנפש שלהם . 
לכל אלה יש משמעות חינוכית גדולה בעיצוב דמות הרופא . כדאי לזכור כי טרם 
כניסת חוק הפיצויים לנפגעי תאונות הדרכים , יצרו אלפי פסקי - הדין שניתנו 
בהקשר זה אמות - מידה מפורטות ביותר להתנהגותם של נהגים , של הולכי רגל , 
של יצרני כלי רכב ואבזריהם , של מכונאים במוסכים ואף של מבטחים . תחום 
זה רושת היטב על - ידי הפסיקה , ואף הופקו לקחים שהיום הם נחלת הציבור כולו . 
" המצב שונה לחלוטין בתחום הרשלנות הרפואית . זהו תחום מורכב הרבה יותר , 
בעיקר משום שכאן עומד למבחן טיפול רפואי בגוף האדם , שהוא מכונה מורכבת 
הרבה יותר . בתחום זה לא נצבר עדיין ניסיון שיפוטי מספיק , ולא נוצרו עדיין 
אמות - מידה מספיקות , אם בכלל ניתן להגיע לכך " . קפמאבינבכל מקרה , קובעי 
המדיניות לא יוכלו להתעלם מהצורך לבחון מחדש את הטיפול בנושא הנזקים הרפואיים . 
האגודה לרפואה ומשפט יוזמת , כאמור , הצעת חוק , ויו"ר ועדת חוקה ומשפט 
של הכנסת , חבר - הכנסת אוריאל לין , העלה יוזמה לשינוי אופיין של ועדות 
הבדיקה של משרד הבריאות , כדי לעשות את עבודתן יעילה ואמינה יותר . יוזמתו 
של לין מסתמכת , בין השאר , גם על דו"ח מבקרת המדינה לשנת 9891 , שבו 
נאמר : " בכל שנה מתקבלות במשרד 008 תלונות על טיפול רפואי , אחדות מהן 
בגין מקרים שהסתיימו במוות . תוצאות המשרד בתחום המשמעת המקצועית של בעלי 
מקצועות רפואיים עדיין דלות למדי . חוקי המשמעת והאתיקה המקצועית אין בהם 
הרתעה מספקת למילוי הקפדני של עקרונות המקצוע , שגורל חיי אדם תלויים בו " . 
טוב יעשה איפוא שר הבריאות אם יקים ועדה של אנשי מקצוע בתחום הרפואה , המשפט 
והחברה , כדי לבחון מחדש מדיניות של פיצוי על נזקי רפואה . 
