אוסקה ( מיוחד ל"הארץ " ) . הקהילייה הישראלית ביפאן זוכה באחרונה לערוץ 
קשר בלתי צפוי עם המתרחש בישראל . רשת הטלוויזיה היפאנית מעבירה מדי בוקר 
באמצעות שירותי הלוויין שלה את מהדורת " מבט " לחדשות ששודרה בישראל ארבע 
שעות קודם לכן . היא מעבירה את רבע השעה הראשונה של המהדורה . לא ברור 
כמה זמן ימשיכו היפאנים לשדר חדשות מישראל . הנושא הישראלי עלה שלשום על 
סדר יומו של הפרלמנט היפאני בישיבת ועדת התקציב של הבית התחתון . חבר מפלגת 
האופוזיציה הסוציאל - דמוקרטית שאל את נציגי הממשלה שהופיעו בפני הוועדה , 
אם ישנה כוונה לסייע כספית גם לישראל במסגרת הסיוע למדינות המזרח התיכון . 
שר החוץ היפאני השיב כי אין הממשלה שוקלת סיוע מיוחד לישראל ברגע זה , אך 
ברצונו לשקול הידוק היחסים עמה כחלק ממדיניות המזרח - התיכון לטווח ארוך 
ובינוני . 
