לקבינט המלחמה הבריטי דווח אתמול כי סדאם חוסיין נתן אור ירוק למפקדיו בשטח 
להשתמש בגז . אישור דומה למפקדים ניתן בשעתו במלחמת עיראק - איראן , וכעבור 
זמן קצר אכן החלו להשתמש בגז רעיל . לפי אישור זה , רשאים המפקדים להחליט 
בעצמם מתי ישתמשו בגז . לפי מקורות המצוטטים היום בעיתונים " סאנדיי טיימס " 
ו"סאנדיי אקספרס " , אמרו מקורות ביון לחברי קבינט המלחמה ש"השאלה אינה עוד 
אם , אלא מתי " . לצבא עיראק 000 , 001 פגזים של גז רעיל , חלקו גז עצבים 
וחלקו גז חרדל . לפי מקורות אלה , צפויה התקפה של גז רעיל " בכל רגע " . 
מקורות אמריקאים אישרו את הידיעה בפני העיתון " סאנדיי אקספרס " . חילות 
האוויר של מדינות הברית מגבירים את עוצמת ההפצצות הטאקטיות על כוחות הקרקע 
של עיראק בדרום כוויית , כדי למנוע מהם ייזום מתקפה קרקעית נוספת לעברו 
הסעודי של הגבול עם כוויית כך מסרו אתמול פקידים במחלקת ההגנה בארה"ב . 
מזכיר ההגנה , ריצרד צייני , אישר את הדברים בעקיפין בראיון טלוויזיוני . 
קרבות הקרקע הראשונים משני עברי הגבול הוכיחו שעדיין נותרה לחילות האוויר 
של מדינות הקואליציה מלאכת ריכוך רבה בדרום - כוויית , כדי להחליש את כוחות 
הקרקע של עיראק המחופרים שם , המסוגלים לצאת למתקפה מהירה . נשיא ארה"ב 
גורג בוש אמר למשפחות החיילים האמריקאים במפרץ , כי ארה"ב לא תיגרר למלחמה 
יבשתית מוקדם מדי . מזכיר ההגנה צייני אמר אתמול בראיון , כי הוא מודע 
לכך שסדאם חוסיין מעוניין לגרור את כוחות הברית לקרב יבשה שוחק מול כוחותיו 
המבוצרים בדרום כוויית , ולשם כך הוא נוקט פעולות כמו הפלישה לחאפגי . 
צייני הבהיר חד - משמעית כי אין בכוונת ארה"ב להיגרר למלחמה על הקרקע , 
לפני שימוצה כוחה האווירי . מטוסי הכוח הרב - לאומי המשיכו אתמול בגיחות 
רבות מאוד גם נגד מטרות אסטרטגיות בעומק עיראק , בין היתר בערים הגדולות . 
צלמי טלוויזיה של הרשתות האמריקאיות בבגדאד צילמו מעופים של טילי שיוט מסוג 
" טומאהוק . אלה ההתפתחויות העיקריות האחרות מן המלחמה , שעליהן דיווחו 
דוברים צבאיים רשמיים של ארה"ב ובריטניה בסעודיה ובוואשינגטון : שני מטוסי 
קרב - הפצצה של ארה"ב הופלו באש תותחי נ"ם של עיראק . שני הטייסים נעדרים . 
עד כה הופלו 22 מטוסים של מדינות הברית , בהם 51 של ארה"ב . כוחות גדולים 
של עיראק שהוזרמו ביומיים האחרונים לדרום כוויית תפסו עמדות הגנה . בתחום 
הימי היו כמה התפתחויות ביממה האחרונה , שהביאו לכך שהצי העיראקי הוגדר 
" בלתי כשיר לקרב " , כדברי דובר צבא ארה"ב . 
