שאלת המפתח בניתוח מצב המשק הישראלי קשורה להבחנה האם ההאטה שבה אנו מצויים 
כיום היא מצב זמני בלבד , מצב ממנו אנו יוצאים ממש בימים אלה או שמדובר 
בשינוי של דפוסי צריכה וייצור לכיוון של האטה מתמשכת . יש הסבורים שמדובר 
רק במשבר מזומנים הנובע מהירידה החדה בביקושים , אשר תסתיים כשתחזור האוכלוסייה 
לשגרת צריכה רגילה . לעומתם מזהירים אחרים שמדובר במצב חמור הרבה יותר . 
לדעתם , לקוחות החלו לשנות דפוסי צריכה ומעסיקים החלו לצמצם את הייצור 
כמדיניות לטווח הבינוני . הם עושים זאת משום שרמת אי - הוודאות במשק עלתה . 
לכן השכירים מאמצים כל שקל פנוי לחיסכון לא לצריכה . כך גם התעשיינים . 
הם יעדיפו לשמור על מלאי מזומנים גבוה , במקום להשקיע בקווי ייצור חדשים . 
הגורסים כך אומרים שהייצור ממשיך לרדת באופן חד בענפי המסחר , הבידור , 
הפרסום , התקשורת והמסעדות . הוא נפסק לחלוטין בענף הבנייה ובכל הקשור 
בו . המשבר בענף הבנייה חמור במיוחד על רקע התחזית המוקדמת שענף זה , שהיה 
אמור לתפקד עתה במלוא תפוקתו כדי לספק דירות לעולים החדשים ולמשוך את המשק 
לקצב צמיחה גבוה בשנת 19 , שרוי עתה בקיפאון . השיתוק בו הוא כמעט מוחלט 
עד שאפילו חברות זרות שנועדו ליטול בו חלק נעלמו לחלוטין . למעשה , אין 
בשעה זו הבדל מי מבין התיזות נכונה יותר . שתיהן ראויות להתנפץ . כדי למנוע 
אסון כלכלי צריך כבר היום לעשות מעשה שיזרז את המשק לחזור לשגרה . בראש 
ובראשונה יש לקדם את ענף הבנייה . ענף זה זקוק לפועלי השטחים הנתונים בעוצר 
מזה 81 ימים . יש להחליט על התרת חזרתם לעבודה , לעודד עולים חדשים ומובטלים 
להצטרף לענף זה ואפילו להתיר באופן מוגבל יבוא של עובדים מחו"ל כדי להפיח 
חיים באתרי הבנייה . עצם החזרה לבנייה , שבה קשורים ענפי משנה רבים כל 
כך , תביא להתאוששות מהירה במשק . הצעד השני צריך להיות מכוון למשק כולו . 
נכון שקיימת עדיין סכנה לפגיעת טילים בתל - אביב ובחיפה , אך כיום ברור 
שזו סכנה אתה ניתן לחיות ולתפקד באופן די נורמלי . לכך דרושה גם החלטה ממשלתית 
שתאפשר חזרה לפעילות מלאה של כל מערכת החינוך , בכל הארץ עם סידורי ביטחון 
מתאימים . אי - אפשר לדרוש מעובדים לצאת לעבודה כאשר אין סידור הולם לילדים , 
כולל לקטנים שבהם . מנגד , כל סידור כזה יהיה זול מאובדן ימי העבודה ותפוקתם 
היצרנית . ראויה לשבח בעניין זה גם ההחלטה לחזור בהדרגה לפעילות תרבותית 
שגרתית . פתיחתם מחדש של בתי הקולנוע והתיאטראות , אולמי השמחה ובתי הקפה , 
כמו גם מגרשי הכדורגל , תתרום את חלקה לתחושת הסדירות והשגרה וכן לתשואתם 
של ענפי כלכלה שספגו מכה קשה בתקופה זו . גם ללא המלחמה היה סדר היום הלאומי 
של מדינת ישראל גדוש ומימושו נמצא בפיגור מדאיג . על הממשלה מוטלת לפיכך 
אחריות כפולה : לדאוג לבצוע תוכניות העבודה כפי שהותוו לפני המלחמה , תוך 
קביעת מדיניות התגוננות ואבטחה נבונה אשר תאפשר למשק לתפקד . כך יוכל גם 
כל אזרח , יצרן או לקוח , לשוב להרגלי עבודתו וקניותיו , גם כאשר מדובר 
בשגרה מסוג אחר . 
