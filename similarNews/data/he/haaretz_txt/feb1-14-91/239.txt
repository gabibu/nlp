ועדת הכספים פנתה אתמול לממשלה בדרישה לעשות כל מאמץ להחזיר את המשק לחיים 
נורמאלים ולפעילות תקינה , כולל החזרת ענפים שהושבתו לעבודה . בדיון שקיימה 
אתמול הוועדה בנושא הפעלת המשק בעת החירום , קראה הוועדה להפעלה מלאה של 
מערכת החינוך . ועדת הכספים תבעה מהממשלה להקים קבינט כלכלי לשעת חירום , 
וכן לכונן ועדת מנכ"לים עליונה , שתלווה את פעולת המשק בשעת החירום ותהיה 
כתובת לבעיות שמתעוררות בענפי המשק השונים . הוועדה אף פנתה אל הממשלה בבקשה 
שתשקול הקמת קרן לערבויות , שתפקידה יהיה לתת ביטחונות להלוואות של מגזרים 
ומפרנסים במשק , לצורך גישור על פני תקופת החירום . יו"ר ועדת הכספים , 
ח"ך אברהם שוחט ( מערך ) , אמר כי לנוכח הבעיה העלולה להיווצר מהצפת 
הקרן בתביעות , חובה לבדוק ביסודיות מי באמת זכאי לסיוע . ממלא מקום יו"ר 
ועדת הכספים , ח"ך אוריאל ויינשטיין , אמר כי הוא מצפה לכך שההנהגה הכלכלית 
תפעל באותו קצב שבו פועלת המערכת הביטחונית . לדבריו , ההחלטות על הפעלה 
או אי הפעלה של שעון קיץ היו צריכות להתקבל לא מכבר , כמו גם ההחלטות על 
חזרה לששה ימי עבודה בשבוע והקצאת כוח אדם לטיפול בקטיף , מקרב מקבלי דמי 
אבטלה . ויינשטיין אמר עוד , כי יש לקבל החלטות בנוגע לסיוע למגזר העסקי 
בהלוואות - גישור בערבות מדינה , לאותם מפרנסים שיש להם הוצאות קבועות והכנסות 
מזעריות . הוא הביע תרעומת על כך שהאוצר נטה לתגמל מכספי משלם המסים רק את 
שכירי המגזר הממלכתי , ולא את כל המפרנסים במשק . לדבריו , אחת משתיים : 
או שמחליטים שכל מפרנס שהכנסתו עד גובה מסוים זכאי לגמול , ואין זה משנה 
אם הוא שכיר או עצמאי , או שמחליטים שאיש לא זכאי . לדבריו , לתגמל רק 
את שכירי המגזר הממלכתי , כתוצאה מלחץ של ועדת העבודה והרווחה , והאיגודים 
המקצועיים , מעשה זה הוא בבחינת שערורייה . ח"ך עמיר פרץ ( מערך ) , 
הציע לפנות לשר הביטחון , שיבדוק אפשרות הפניית חיילים לעבודה בקטיף , 
במסגרת המאמץ הלאומי . ח"ך רן כהן ( רץ ) , טען כי השיתוק הכלכלי והשיבושים 
במערכת החינוך הם מתכון לאסון משקי וחברתי . לדבריו , הממשלה השליטה את 
הפחדנות כנורמה לאומית . הוא תבע להניע את גלגל המשק על ידי סיוע ליזמים 
והנהגת מענקים למובטלים המצטרפים לעבודה יצרנית , והן על ידי החזרה חלקית 
ומבוקרת של פועלי השטחים לעבודה , והפעלה מלאה של מערכת החינוך , תוך הקפדה 
על ביטחון הילדים . ח"ך חיים אורון ( מפם ) , אמר כי נציגי ממשלה מופיעים 
בפני הוועדה כאילו המלחמה פרצה היום , ולא לפני 71 יום . אורון האמר כי 
הוא מברך את ראש הממשלה על מדיניות ההבלגה שבה נוקטת הממשלה בנושא המלחמה 
במפרץ , אך המדיניות של " שב ואל תעשה " היא אסון למשק . לדבריו , הממשלה 
אינה לוקחת אחריות בשום תחום . לדברי אורון , הממשלה צריכה להחליט לאלתר 
על הנהגת שעון קיץ , חזרה מיידית של שבוע עבודה בן ששה ימים , על העמדת 
קרן של 2 מיליארד שקלים לערבות מדינה להון חוזר ולעזרה למפעלים במצוקה , 
וכן להורות למערכת החינוך לחזור לתפקוד מלא , ברוב אזורי הארץ . יו"ר לשכת 
התיאום של הארגונים הכלכליים , דב לאוטמן , אמר כי יש האטה משמעותית בצריכה 
של מוצרי התעשייה בשוק המקומי ובשירותים . לדבריו , בחלק מהענפים נאמדת 
הירידה ב%07%08 , יש במשק בעיות של הון חוזר , ניכרת תופעה של צקים חוזרים 
וצפויים פיטורי עובדים . 
