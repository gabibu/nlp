מרחוק נראה כאילו המתקפה האווירית של בנות - הברית על עיראק נכנסה לשגרה . 
המלחמה נערכת רחוק , מחוץ לטווח המצלמות , וכל המידע מרוכז בידי דוברים 
רשמיים של האמריקאים והבריטים . רק טבעי שהרושם הוא שאין חדש במלחמה , 
מה עוד שגם ירי הטילים על ישראל נחלש . אלא שזוהי בדיוק ההוכחה כי המתקפה 
האווירית עושה את שלה . העיראקים הם שיודעים כי ההפצצות העזות נמשכות , 
וכי התשתית הצבאית שלהם נשחקת לאטה , ובין השאר גם מטרות אזרחיות יותר , 
כמו גשרים ותחנות כוח ובתי זיקוק . קפמאבינהאמריקאים מדברים על ביצוע של 
יותר מ54 אלף גיחות מאז תחילת המלחמה . זהו מספר אדיר שעלול להטעות . אין 
פירוש הדבר ש54 אלף פעמים הגיחו המטוסים לעיראק והטילו שם פצצות על מטרותיהם . 
המתקפה האווירית היא מבצע ענק ומסובך , והמטוסים הרבים מגיעים ממרחקים 
גדולים . מטוסי הקרב החמקניים , אפ711 , למשל , מגיעים משדה תעופה שליד 
תימן . והתוצאה , עליהם לבצע רק גיחה אחת ללילה . יש גם מטוסי קרב המגיעים 
ממרחק העולה בהרבה על זה שבין ישראל לעיראק . מכאן שחלק ניכר מהמטוסים הנשלחים 
לפעולה בעיראק מתדלקים באוויר , ולעיתים פעמיים . בלילה אחד , למשל , 
המריאו 61 מטוסי אפ61 מטורקיה כדי לפגוע במשגרי הטילים ב2 . . מאחר שאינם 
עוברים בשמי סוריה היה עליהם לטוס במסלול ארוך מאוד , הלוך ושוב , במשך 
5 . 4 שעות , כשהם חודרים לעיראק מצפון . לקראתם המריאו מקהיר מטוסי תדלוק 
אמריקאיים שתדלקו אותם פעמיים . במקביל חדרו לעיראק גם מטוסים ללוחמה אלקטרונית 
שנטרלו בדרך את סוללות טילי הקרקע - אוויר . זוהי דוגמה קטנה למספר הגיחות 
הגדול . לכן ההערכה היא שרק כמחצית מכלל הגיחות חודרות לשטחי עיראק וכוויית . 
ועוד פחות מכך , כשליש מכלל הגיחות , נועדו להפצצה . קפמאבינלאמריקאים 
יש הישגים שונים במתקפה האווירית , ואחד מהם הוא מיעוט האבידות . זהו קלף 
חשוב שיש לנשיא בוש מול דעת הקהל האמריקאית . עד כה זוהי מלחמה זולה ביותר 
מבחינת האבידות , ואין פלא שבמשאלי דעת הקהל בארצות - הברית המלחמה , כפי 
שהיא מתנהלת כיום , זוכה לתמיכה רבה יותר . עד כה איבדו האמריקאים מטוס 
אחד בערך על כל אלף גיחות . אם נדקדק יותר , הרי זהו מטוס אחד לערך על 
כל 005 גיחות חודרות לעיראק ולכוויית . זה מעט מאוד . מקובל לחשוב כי בממוצע , 
במלחמה כיום , האובדן הוא מטוס אחד על כל 001 גיחות חודרות . אין פלא 
שגדל מספר המציעים לנשיא כי מוטב להמשיך את המלחמה בשיטה זו . להמשיך לכתוש 
את העיראקים ולצפות שיחד עם המצור הם ייכנעו . אלה המשתעשעים ברעיון זה 
סבורים כי יוכלו לעשות את קרב היבשה באוויר . דומה שיש כאן בלבול מושגים . 
את המתקפה האווירית נגד התשתית הצבאית בעיראק אפשר להמשיך זמן רב ובכך להשיג 
חלק ניכר מהמטרות . שונה המצב באשר לכוויית . ההפצצות יכולות להחליש את 
הצבא העיראקי שם , לערער את רצון הלחימה ולנתק את כוויית , אך אי אפשר 
לסיים את המלחמה על כוויית רק מהאוויר . אי אפשר לשחרר את כוויית רק בלוחמה 
אווירית , וודאי שכך אם סאדם חוסיין לא ייכנע . קפמאבינאפילו יהיה הצבא 
העיראקי במצב של כמעט דמורליזציה יהיה צורך במהלך יבשתי כדי להשלים את המלאכה . 
האינטרס הישראלי הוא שהמתקפה האווירית תימשך , ובפרט בעיראק . מעייניה 
של ישראל נתונים קודם כל להרס מכונת המלחמה העיראקית , כדי לצמצם את האיום 
הצבאי העיראקי באזור . יש להדגיש , כי אין פירוש הדבר שישראל מעוניינת 
שיהיו לעם העיראקי , לאזרחים , אבידות רבות . האמריקאים עובדים בצורה שיטתית , 
ולכן יש יעדים שכמעט מולאו , ויש מטרות שהטיפול בהן נמצא רק בתחילת הדרך . 
המעניין הוא שהעניקו עדיפות גבוהה ומיידית לפגיעה במערך יצור הנשק הלא - 
קנוונציונאלי , אף שהדבר אינו משפיע ישירות על ניהול המלחמה . יש להניח 
כי ביקשו להבטיח שבמקרה של הפסקת אש פתאומית תיהרס מערכת זו . את סוללות 
טילי קרקע - אוויר לא מיהרו כלל לחסל . במקום זה טיפלו בהם בלוחמה אלקטרונית 
מאסיבית , והפנו כמות עצומה של גיחות נגד טילי הקרקע - קרקע , לא בגלל 
הסכנה הישירה שלהם , אלא מחשש שישראל תיכנס למלחמה . הם עשו מאמץ עצום 
לפגוע בצמתי קשר ומכ"מים . ואכן , הדבר מורגש . קיימות עובדות המעידות , 
כי פגעו בהרבה צמתי קשר של תקשורת קווית . זה , כמובן , טוב למודיעין 
האמריקאי המאזין לשיחות האלחוט . את התעשייה הצבאית המייצרת תחמושת ואת 
מחסני התחמושת העיראקיים השאירו רק לשלב הנוכחי . יותר ויותר גיחות יופנו 
עתה לכוויית . לניתוק דרכי האספקה אליה ולפגיעה במפקדות , במצבורים , 
במרכזי קשר . מאמץ מיוחד מופנה לפגיעה במשמר הרפובליקה שחמש דיוויזיות שלו 
נמצאות בגבול עיראק - כוויית . זוהי העתודה האסטרטגית של המטכ"ל העיראקי 
הצריכה לבצע את התקפות הנגד . יתרה מזאת , גיס זה משמש כמשמר הממשל ופגיעה 
בו כמוה כפגיעה בלב מכונת המלחמה העיראקית . אך כאן הדרך עוד ארוכה , ואין 
היא קלה , משום שהכל מחופרים היטב . 
