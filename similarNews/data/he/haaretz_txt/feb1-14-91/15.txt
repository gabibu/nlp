מונה מלחמות ועוד אחת אצורות בזיכרונו של רענן ויץ , וזו , העשירית , 
משרה עליו שלווה גדולה . השלום מתקרב , אמר לי השבוע , אופטימי כל כך . 
כששאלתי בספקנות מנומסת אם הוא באמת מאמין בכך , אמר , נזיפה בקולו , 
שהוא לא " מאמין " הוא יודע . בית ההורים של הפוליטיקה הישראלית עוד 
מאכלס היום כמה מהאבות המייסדים של המדינה : בן - אהרן וחזן ומשה כרמל וזרח 
ורהפטיג ועוד כמה אחרים . אולם ספק אם עוד יש בין החיים מי שמגלם כמו רענן 
ויץ את המעשה הציוני עצמו . הוא מילא תפקיד מרכזי בקליטתם של מיליון עולים ; 
הוא תיכנן מאות יישובים חדשים ופיקח על הקמתם . רבים מהם נבנו על חורבותיהם 
של יישובים ערביים . אין הוא מתחרט על כך , אמר לי . במדינת ישראל אפשר 
לנחש את גילו של אדם על - פי מה שהוא מתכוון כשהוא אומר " המלחמה " . רענן 
ויץ הוא ישיש צעיר , כבן 87 . הוא נולד ברחובות כבן לאחת ממשפחות האצולה 
הציונית , מעין מייפלאואר מקומי , חבר הנהלת הסוכנות , מפא"יניק , ומאז 
מלחמת ששת הימים יונת שלום . השבוע הלכתי לשאול אותו על המלחמות שהוא זוכר . 
במלחמת העולם הראשונה ישבה משפחת ויץ בסגרה . האב ניהל שם חוות זיתים וגפנים . 
בוקר אחד ב7191 נשמעו דפיקות על שער הברזל של החווה . יוסף ויץ , לימים 
מראשי הקרן הקיימת , הלך לפתוח את השער . בנו רענן , אז כבן 4 , הלך 
אחריו . בחוץ עמדו כמה חיילים טורקים ובפיהם רק תחינה , לא עוד פקודה כבעבר : 
אקמק לחם . אקמק אקמק , אמר רענן ויץ , כמו היה זה משהו ששמע אתמול . 
הצבא הטורקי הניגף היה אז בדרך הנסיגה צפונה , לכיוון דמשק . ויץ זוכר 
היטב את מראה החיילים שהתדפקו על שער החווה : הם היו אנשים מסמורטטים , 
נפחדים , רעבים . יוסף ויץ נתן להם מים , לחם וחלווה . החיילים אכלו , 
שתו ויצאו לדרכם . תם עידן שראשיתו כ005 שנה לפני כן . כעבור שעתיים הגיעו 
אל שערי החווה בסגרה שליטיה החדשים של הארץ : הבריטים , או ליתר דיוק , 
אוסטרלים . במוחו של רענן ויץ , ילד עברי , הצטיירה פתיחתו של הפרק החדש 
בתולדות הארץ בדמותם של שני חידושים מציתי - דמיון : האוסטרלים הגיעו לסגרה 
כשהם רכובים על אופנועים והביאו אתם שוקולד . 9291 : ויץ היה עכשיו תלמיד 
בגמנסיה העברית בירושלים , עולה מה"ששית " ל"שביעית " . זה היה בחופש הגדול . 
יחד עם חבריו , חניכי " לגיון הצופים " , שהה במחנה קיץ , בין קרית ענבים 
לאבו - גוש . כשהחלה המתיחות , עשו ההורים מה שהורים עושים במקרים כאלה 
והפעילו את מי שהכירו : אמא ויץ הכירה את סגן - מושל ירושלים : הוא היה 
גיסה . סגן המושל מיהר לשלוח שלושה אוטובוסים כדי להחזיר את הלגיונרים הביתה . 
אנשי קרית ענבים ביקשו שעשרה מהם יישארו כקשרים בין העמדות שהגנו על הקיבוץ . 
קודם לכן התאמנו הנערים בתרגילי איתות , בפנסים ודגלים . ויץ היה אחד 
הנשארים . הוא זוכר את עצמו בעמדה , יחד עם ארבעה קיבוצניקים אחוזי חרדה 
נוראה , קיומית , פרימיטיווית . בעודם בעמדה צפו בהתקפה על מוצא . ויץ 
זוכר יריות , צעקות ולהבות אש . כעבור יום - יומיים ניצחו ההורים : גם 
הנערים שנשארו בקרית ענבים הוחזרו הביתה , לבית הכרם ורחביה . 6391 : ויץ 
בא ארצה לחופשה . הוא למד אז חקלאות בפירנצה , איטליה . כשהתחילו מאורעות 
המרד הגדול , התנדב להגנת הגליל . זו היתה " התנדבות האלף " . שלחו אותו 
לקיבוץ בית זרע . בששת החודשים הבאים שימש מורה דרך ביחידה של משמר הגבול 
הבריטי . למעט הקצין שפיקד על היחידה , היו כל אנשיה ערבים משתפי פעולה . 
הם סיירו בעיקר בלילות , בגזרה שבין דגניה לנהרים : ויץ היה יהודי יחיד 
ביחידה ערבית , שתפקידה היה לפעול נגד ערבים אחרים . פעם היתה היתקלות 
רצינית : הסרגנט הערבי של היחידה מיהר להיצמד אל ויץ , להגן עליו . אם 
תיהרג , לא יאמינו לנו שלא אנחנו הרגנו אותך , הסביר לו . ויץ זוכר את 
הרגע ההוא כאחד הרגעים היותר אידיוטיים בחייו . מלחמת העולם השנייה : רענן 
ויץ , כבר דוקטור לחקלאות , נשוי , המזכיר המקצועי במחלקה להתיישבות של 
הסוכנות , עסק בהקמת יישובים של " חומה ומגדל " . הוא התנדב לחיל הנהגים 
של הצבא הבריטי , הוכשר כמוסכניק , אך עוד מעט הועבר ליחידת מודיעין ונשלח 
לאיטליה . הוא היה בין ראשוני הנוחתים בסיראקוז , סיציליה . בשנתיים הבאות 
מצא עצמו כל העת בראש הטור שהתקדם במעלה החוף המזרחי של המגף , מקרב לקרב , 
עד אנקונה . סיפור ארוך . ויץ זוכר הכל : שמות , מקומות , תאריכים ; 
ישבנו על אטלס . הרשיתי לו רק סיפור אחד . הוא בחר את הסיפור על בארי . 
הוא פעל בחוליה קטנה של מרגלים , שניים - שלושה בסך הכל , ובראשם קצין . 
כיוון שידע איטלקית , הטילו עליו לתשאל את התושבים , בעיקר איכרים , 
על מה שקיים בשטח : בתי - חולים , מחסני מזון , מחנות צבא . דברים כאלה . 
יום אחד סיפר לו אחד התושבים על מחנה השבויים הגדול . ויץ והקצין שלו יצאו 
למקום . היה שם מחנה ריכוז ובו כ51 אלף בני אדם , בהם כעשרת אלפי יהודים , 
פליטים מיוגוסלוויה , במשפחות . זו היתה השנה השנייה למעצרם . המפקד 
האיטלקי של המחנה קרא לראש הוועד של העצירים היהודים , רב . פגישה נרגשת . 
הרב ידע מה שויץ שכח : זה היה ערב ראש השנה . הרב ביקש רשות לצאת לבית 
הכנסת בעיר הסמוכה , בארי . ויץ תירגם את הבקשה למפקד המחנה . האיטלקי , 
ברנש שאפשר לדבר אתו , אמר שמבחינתו זה בסדר , אבל מישהו צריך לתת לו 
פקודה בכתב . אין בעיה , אמר ויץ . שלפו פנקס ורשמו משהו בכתב - יד : 
שערי המחנה נפתחו ואלפים מיושביו הגיעו בעוד מועד לתפילה לאחר שהלכו ברגל , 
מרחק של כ51 קילומטרים . במלחמת העצמאות ויץ היה בינתיים לממלא - מקום 
מנהל מחלקת ההתיישבות קרא לו סגן שר הביטחון ושאל אם הוא זוכר עוד משהו 
ממה שלמד בכימיה . טוב מאוד , אמר לוי אשכול כשוויץ השיב בחיוב , ושלח 
אותו אל המעבדה שיצרו בה את הפגזים הראשונים נגד טנקים , גרסה מקומית של 
הפיאטים . לילה שלם ישבו במעבדה , בפרדס באזור פתח תקוה , ומילאו את הפגזים 
בעבודה ידנית , פגז אחר פגז , כל פגז ותערובת חומרי הנפץ שלו . כשהיו 
להם 81 מהם , שלחו אותם לקיבוץ נגבה . יחיעם ויץ , אחיו , כבר לא היה 
אז בין החיים : הוא נהרג בליל הגשרים , ב6491 . ישבנו מתחת לדיוקן שלו , 
ליטבינובסקי בשמן , בקומה ה51 של בית - דירות מפואר בירושלים . איזה יופי 
של פגזים , אמר ויץ ועשה " בום " גדול , תוקע את האגרוף הימני בכף ידו 
השמאלית , שמח כמו ילד . פתאום נפסק החשמל . ויץ הביא פנס גז וסיפר לי 
על אוקטובר 65 . יום אחד שמע מפי לוי אשכול אמירה משונה . צור ישראל , 
שנתן לנו את המדינה , יעזור לנו גם להרחיב את גבולותיה , אמר אשכול . 
ויץ לא הבין אל נכון במה המדובר . למחרת החל מבצע סיני , וכעבור כמה ימים 
שלט צה"ל בסיני וברצועה . במבט לאחור מצטיירת המלחמה הזו בעיני ויץ כניסיון 
כושל לתמוך בקולוניאליזם האנגלי והצרפתי , שכבר נידון אז להיעלם מעל בימת 
ההיסטוריה . ב"תקופת ההמתנה " שקדמה למלחמת ששת הימים הופקד ויץ על הכנת 
היישובים שלאורך הגבולות . הוא היה עכשיו ראש מחלקת ההתיישבות , חבר הנהלת 
הסוכנות . קודמו , לוי אשכול , היה ראש הממשלה . אבל אשכול כבר לא היה 
אשכול , אמר ויץ ; השלטון האמיתי עבר לידי משה דיין . בתוך ימים לאחר 
המלחמה החל ויץ להמטיר על הממשלה מכתבים ותזכירים ובכולם דרש לסגת מיד מהשטחים 
שנכבשו במלחמה , אם כתוצאה ממשא ומתן עם ירדן ואם כתוצאה מהקמת מדינה פלשתינית 
בשטחים . רוב המכתבים שכתב נותרו ללא תשובה , וכך הגענו למלחמת יום הכיפורים . 
ויץ הופתע כמו כולם , ועלה לרמת הגולן . הוא לקח אתו משם תמונה סוריאליסטית : 
מכונית הוולוו הלבנה שלו מעפילה מעין - גב אל הרמה , כשהיא נעה בתוך סנדוויץ 
של שני טנקים אימתניים . ויץ , בן 06 , נהג במכונית . למעלה מצא עצמו 
בשדה ענקי , זרוע טנקים סוריים שחלקם עוד בוערים וביניהם גופות הרוגים . 
הוא היה לבדו , עם הוולוו . הוא נכנס לרמת מגשימים . המקום היה ריק מאדם . 
ויץ נכנס אל אחד הבתים . בפינת האוכל הבחין בשולחן ערוך : אנשים נמלטו 
באמצע ארוחת הערב . הרמה פונתה מיושביה . לא רבים מהפטריוטים המגנים את 
תושבי תל אביב שעזבו השבוע את בתיהם נוטים לזכור זאת . אגב כך נזכרתי בספר 
לא - דק מאת בן - ציון מיכאלי , " יישובים שניטשו " ( הוצאת מלוא , 
0891 ) : סיפוריהם של יותר משבעים יישובים עבריים בארץ ישראל שנעזבו מסיבות 
מדיניות וצבאיות , תכנוניות וחברתיות , מאז ימי הטורקים ועד מלחמת ששת 
הימים , לא כולל יישובי הרמה שנעזבו במלחמת יום הכיפורים ולא ימית ויתר 
ההתנחלויות שפונו במסגרת הסכם השלום עם מצרים . ספר מאלף . הרושם הוא שבניגוד 
למיתוס המקובל , עזיבת יישובים היתה מאז ומתמיד חלק בלתי - נפרד מתולדות 
ההתיישבות הציונית בארץ ישראל . רענן ויץ על עזיבת תל אביב : " לא איכפת 
לי . זה משאיר אותי אדיש לגמרי . מה כל הקשקוש ? בן אדם פוחד , יש לו 
הזדמנות לישון במקום אחר , והוא לוקח אותה . זו תגובה טבעית ובריאה של 
בן אדם . מה הוא צריך לעשות ? להיות סמל ולמות ? הרי זוהי רוח מוסוליני " . 
מלחמת לבנון לא היתה המלחמה שלו , אמר ויץ : לא ברוחה ולא במטרותיה ולא 
בתוצאותיה . הוא היה אז בבוסטון : שמו ידוע בעולם כמומחה לתכנון חקלאי . 
בשנים האחרונות שהה בתוך כך פעמים אחדות בסין . סיכום המלחמות שלו : למעט 
מלחמת סיני ומלחמת לבנון , כל המלחמות היו בלתי - נמנעות . הקשה מכולן 
והיחידה שהגנה על עצם קיומה של המדינה היתה מלחמת העצמאות . המלחמה הזו מוצאת 
אותו בחדר האטום , מסיכה על פניו ובלבו שלווה גדולה . הטילים זה שום דבר , 
אמר לי . לא נעים , אבל מבחינתה של המדינה אפשר לחיות עם זה . שני תהליכים 
מעוררים את תקוותו , שניהם קורים מבלי שישראל יזמה אותם : העלייה ההמונית 
מברית המועצות ותהליך השלום . העלייה מברית המועצות מחוללת שינוי יסודי במבנה 
החברתי של המדינה : ישראל חוזרת לתקופת הסבא שלי , אמר ויץ . תהליך השלום 
יבוא כתוצאה מהפלת משטרו של סדאם חוסיין . זה מוכרח לקרות , וישראל לא 
תוכל , אפילו תרצה , להתנגד לכך . לא רק מפני שארצות הברית תכפה עליה 
את השלום , אלא גם מפני שהוצאות הקליטה של מיליון עולים מברית המועצות יכפו 
זאת . תחזית השלום שלו סדורה וערוכה במוחו כאחת מתוכניות ההתיישבות לאין - 
ספור שתיכנן וביצע בששים השנים האחרונות . זה יהיה שלום עם מדינות ערב , 
לרבות עיראק ; הוא יבוא באמצעות הפלשתינאים . ישראל תיסוג ממחציתה של רמת 
הגולן . הכפרים הדרוזיים יוחזרו לסוריה , והסורים יחזרו ויבנו את קונייטרה . 
זה יהיה הניצחון שלהם . ישראל תישאר על אותו חלק של הרמה הדרוש להגנתה . 
הוא יודע מה שהוא אומר , אמר ויץ , כמו היה זה משהו הידוע לכל : ההתיישבות 
היהודית ברמת הגולן מתוכננת על יסוד ההנחה שהכפרים הדרוזיים יוחזרו לסוריה . 
הסורים יפנו את לבנון , וזה יפתור את בעיית הגבול הצפוני . זה יקרה כאשר 
הפליטים הפלשתינאים יעברו מלבנון לגדה . הגדה ועזה יקבלו משטר אוטונומי , 
ברוח תוכנית שמיר , אבל כעבור זמן יהיו למדינה עצמאית . המתנחלים הישראלים 
בשטחים יוכלו להישאר ביישוביהם , ויקבלו זכות לבחור בין אזרחות ישראלית 
לאזרחות פלשתינית . הוא הדין בערביי ישראל : גם הם יקבלו זכות לבחור בין 
אזרחות ישראלית לאזרחות פלשתינית . בכל מקרה , יורשו להישאר בבתיהם . 
ירושלים תישאר מאוחדת , ותוכר כבירתן של שתי המדינות , ישראל ופלשתין . 
זה נשמע הגיוני ואפשרי . על כן לא יכולתי שלא לשאול את ויץ מדוע מפא"י שלו 
לא עשתה את זה כל עוד היתה בשלטון . ויץ הזהיר אותי שזו שאלה הדורשת תשובה 
ארוכה . תמציתה היא שמפא"י לעולם לא השתחררה מן הטראומה של חלוקת הארץ שדוד 
בן - גוריון כפה עליה במלחמת העצמאות . מבחינה היסטורית , אמר ויץ , הוא 
רואה נסיבות דומות : הוויתור על מחצית הארץ הוליד את הקמת המדינה ופתיחתה 
לקליטת מיליון וחצי עולים . הוויתור השני על אותם שטחים יביא שלום ויאפשר 
לקלוט עוד מיליון עולים . כל זה יקרה בקרוב , אמר ויץ . 1991 תהיה שנת 
מפנה , הכל כתוצאה מהמלחמה במפרץ . אשר על כן הוא רגוע כל כך . בינתיים 
ירד היום . רבקה ויץ אמרה שאם לא מתחשק לי לבלות אתם את הלילה בחדר האטום 
שלהם , אולי מוטב שנפסיק עכשיו . נפרדנו והלכתי . רגע לפני שנכנסתי למעלית 
חזר ויץ ופתח את דלת דירתו ואמר שוב : אני רוצה שתגיד שמעולם עוד לא היתה 
לי שלווה כזאת בלב . מפזרכותותר משש שנים חלק חיים הנגבי את ניסיונו הפוליטי 
עם מוחמד מיעארי , והשבוע עבר לעבוד עם צרלי ביטון . במידה רבה המציא הנגבי 
גם את זה וגם את זה , אך בניגוד לשניים האלה , אני חושב , הוא יודע לראות 
את קיומו הפרלמנטרי בגודלו הטבעי . משכורתו , לא ייאמן כי יסופר , תבוא 
מעתה דרך קופתה של מפלגת העבודה , המממנת את חבר - הכנסת ביטון כסיעה עצמאית , 
היא סיעת " הפנתרים השחורים " . זה נראה כמו הכרעה היסטורית , ברגע של 
אמת . " העובדה המצערת שכל אחד מאתנו בחר לו צד אחר במלחמת המפרץ מחייבת 
אותי להסיק את מלוא המסקנות , שאם לא כן אבגוד במצפוני ואמצא פועל בניגוד 
להכרתי " , כתב חיים הנגבי למיעארי , והודיעו " בברכת שלום " כי הוא מגיש 
לו את התפטרותו הן מעבודתו במסגרת הסיעה והן מחברותו בהנהלת הרשימה המתקדמת 
לשלום . " למעשה , זוהי פרישה גמורה ממסגרת מפלגתית התומכת ברודן וברודנות 
שאני כה מייחל לתבוסתם . " יסלח לו אלוהים " , אמר לי חבר - הכנסת מיעארי 
בתגובה . הנגבי מבוגר בכמה שנים מן הבוס שנטש . הוא בן 65 , איש שנון וחם 
עם ביוגרפיה ססגונית , שקרא יותר משהוא נוטה להודות , רגיש ו"בורגני " 
יותר משהוא נוטה להיראות . במאמר יפה שפירסם פעם תיאר את סבו , הרב חיים 
בגאיו מחברון : " גוף היה לו , תאווה לעיניים . גבה - קומה , זקוף תמיד , 
חסון עד כדי לעורר השתאות . כשהיה מהלך בין הדוכנים בשוק תמיד הקפיד לערוך 
את הקניות לבדו היו האנשים שחלף על פניהם מסבים את ראשיהם , להעיף עוד 
מבט . " עם תרבוש אדום שציציותיו השחורות תחובות בפיסת - בד לבנה המהודקת 
מסביבו , כיאה לחכם ספרדי ; עם שלמת בד מפוספסת לאורכה ומהודקת באבנט ; 
עם מעיל בד אנגלי , טוב לחורף ולקיץ גם כן : עם כל אלה לא היה נדרש לעמוד 
על המקח . היה חסכן מופלג , אם לא קמצן , עד כדי כך שהיה חוסך גם בהתמקחות . 
המוכר היה נוקב במחיר וסבי היה משיב לו במחיר משלו והמוכר היה נכנע . תמיד 
נכנע " . אחרי מלחמת ששת הימים בא הנגבי לחברון לחפש שורשים . " בשנים עברו 
ראיתי פעם את הרי חברון מנגד , כחייל - אנוס במילואים " , כתב . " כשהוצבנו 
על גבעה , כדי להגן על המולדת , ניסיתי לחלק את רגשותי עם חבר לנשק , 
אם אפשר לקרוא לזה כך . אמרתי לו , ראה כמה מוזר הדבר . להגן על המולדת 
שאינה מאחוריך , אלא מלפניך , ממול . לכוון את הנשק אל המקום שבו נולדו 
סבי חיים וסבתי מרקדה ואבי מרדכי . . . " . זמן קצר אחרי שהמתנחלים הראשונים 
חדרו לחברון שלח הנגבי מכתב לפרסום ב"הארץ " ובו אסר , בלשון תקיפה , 
פורמלית למדי , על כל מאן דבעי ובעיקר על הלווינגרים למיניהם לשים את ידם 
על רכושו הפרטי בחברון . זה היה גימיק שצוטט בהרחבה , מעין אלה שהנגבי 
התמחה בהם . הוא היה במק"י וב"מצפן " , ב"העולם הזה " וב"פנתרים השחורים " , 
לעולם משייט בין אמת פוליטית מחייבת לבין ארחי - פרחיות של בוהמיינים : 
המטה שלו שכן בקפה " ניצן " ואחר כך ב"טעמון " , ירושלים ; מצפונאי בין 
ציניקנים , ציניקן בין מצפונאים , תחבלן עם נפש של משורר . בין הפגנה 
להפגנה , כרוז לכרוז , חלם הנגבי על מישהו שישלם לו משכורת תמורת ישיבה 
בבית - קפה , והגשים את חלומו . רוב זמנו בכנסת עובר עליו במזנון הח"כים . 
מה החזיק את האיש הזה אצל מוחמד מיעארי , פרקליט חיפאי ללא כאריזמה קשה 
לדעת . אולי העצלות לחפש משהו חדש . השניים נסעו יחד לאתונה , אל " ספינת 
השיבה " של אש"ף שלא היתה ולא נבראה . מיעארי עטה ארשת ממלכתית , הנגבי 
לא התאפק וגילה לי שהראשון שהמציא את ה"אקסודוס " הפלשתינית היה הוא עצמו , 
שנים לפני שמישהו באש"ף חשב על כך . יש קבלות . נאמן למעסיקו ומקצועי כל 
כך , רקם הנגבי עוד ועוד תכסיסים נכלוליים כדי שמיעארי ייראה בתקשורת כמדינאי 
אמיתי , והח"כים של רק"ח ייצאו נלעגים . זה כלל את צרלי ביטון , חבר מ"טעמון " 
וכעת מעסיק . בשלב מסוים היה הנגבי מעורב ברדיפה המשונה של שתי המפלגות 
על חסדיו של היו"ר הגדול ערפאת . במבט לאחור הוא יודע שהכל היה בלוף : מלכתחילה 
לא היה שיתוף פעולה יהודי - ערבי . המתקדמת גם לא הדבירה את רק"ח . למה , 
אם כן , לא הקדים לעזוב , שאלתי אותו השבוע . הוא אמר שלא היה נעים לו 
לנטוש את מיעארי לאחר שמפלגתו ספגה מפלה בבחירות : הוא כמעט היהודי האחרון 
שנשאר בפיקציה הערבית - היהודית הזאת שכללה פעם גם את מתי פלד ואת אורי אבנרי . 
ואז הגיעו הטילים . הנגבי , המתגורר בצפון תל אביב , נשוי ואב לילד , 
חושב שיש להשמיד את משטרו של סדאם חוסיין עד היסוד . נקודה . לא צריך 
מודל תיאורטי כדי לעגן בו את הגינוי לירי הטילים . אבל הנגבי , כדרכו , 
חושב גם על עיראק במונחים כוללניים יותר : יש לחסל כל רודנות . לפני שנים 
נמנע הנגבי מלגנות את עיראק על שהפציצה בגז את ריכוזי האוכלוסייה הכורדית ; 
הוא מתחרט על כך . הוא מוסיף להאמין בזכותם של הפלשתינאים להקים להם מדינה 
משלהם , לצד מדינת ישראל , אך חושב שהפלשתינאים צריכים עכשיו להעיף את 
מנהיגיהם ולטפח במקומם אחרים . מיעארי העדיף לנסח את עמדתו בעזרת נוסחה הדומה 
לזו ששימשה אותו בעבר לגינוי הטרור : הוא רואה בירי הטילים על תל אביב חלק 
ממלחמה מכוערת במפרץ . הוא מתנגד למלחמה ודורש שתופסק מיד , ועל כן הוא 
מתנגד גם לירי הטילים על תל אביב , אמר לי בשיחת טלפון מחדרו במלון האייט 
שבמזרח ירושלים . לא , אמר לי , המסיכה שלו אינה אתו ; הוא השאיר אותה 
במכונית . המשפחה נשארה בחדר האטום , בחיפה . לא , אמר מיעארי , אין 
אמת בידיעה שפורסמה לא מכבר ב"על המשמר " ולפיה הוא אמר משהו כמו " לא 
נורא אם יפלו כמה טילים על ישראל " . הייתי חושב שזה ראוי להכחשה , אמרתי 
לו , אבל מיעארי אמר שלא ראה את הציטוט הזה לפני כן . הנה כי כן , עוד 
הערת שוליים לסדר החדש שהמלחמה במפרץ הכניסה בדימוים העצמי של הישראלים . 
שוב , כמו בימים רחוקים , כשהשטן הצטייר בדמותו של " הרודן מקהיר " , 
ברור לגמרי מי הטוב , מי הרע ומי המכוער . 
