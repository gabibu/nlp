שמונה מפצועי התקפת הטילים בליל שבת בגוש דן עדיין מאושפזים במרכז הרפואי 
שיבא ובבית החולים בילינסון בפתח תקוה . מצבו של אחד מהם מוגדר בינוני והשאר 
פצועים קל . חלק מהם הושארו בבית חולים לצורך השגחה . בהתקפת הטילים נפגעו 
52 אזרחים , 81 מהם פונו לבתי חולים בשל פגיעות מרסיסים ומהתקפי חרדה . 
51 מהם פונו על ידי מגן דוד אדום ושלושה הגיעו בכוחות עצמם . המרכז הרפואי 
בילינסון קלט חמישה נפגעים , שלושה מהם עדיין מאושפזים . אחד מהנפגעים 
גבר שרסיסי הטיל ריסקו את עצם ברכו . הנפגע נותח לשחזור ברכו בליל הפגיעה . 
הוא אושפז במחלקה האורתופדית של בית החולים , ומצבו מוגדר בינוני . שני 
נפגעים נוספים הגיעו כשהם סובלים מהפרעות בקצב הלב , והושארו במחלקה הפנימית 
של בית החולים לצרכי השגחה . בנוסף , אושפזה אשה שלקתה בהלם . שני נפגעים 
נוספים סבלו משריטות שטחיות שנגרמו מרסיסי זכוכית . הם טופלו ושוחררו לביתם . 
בבית חולים עדיין מאושפזים שני נפגעים מהתקפות קודמות : אשה קטועת כף רגל 
ונפגע שעבר התקף לב . קפידבינהמרכז הרפואי שיבא קלט 31 מנפגעי התקפת הטילים . 
מצב כולם הוגדר קל , והם סבלו מפגיעות של רסיסים וסימני חרדה . איש מהם 
לא נזקק לניתוח . תשעה שוחררו במהלך יום אתמול . ארבעת הנפגעים שאושפזו 
שוהים במחלקות פנימיות לצרכי מעקב , בשל כאבים ותעוקת חזה . משלחת של אגודות 
ידידי מגן דוד אדום מארצות אירופה הגיעה לארץ להזדהות עם המדינה ועם השירות 
שבו הם תומכים . המשלחת נפגשה עם שר הבריאות , והיום תסייר עם ראשי מד"א 
באתרים שנפגעו . מבית החולים השרון בפתח תקוה דווח אתמול בבוקר על ארבעה 
נפגעים תושבי פתח תקוה . בהם בחור בן 12 , שנפגע מרסיסי חלקי טיל שנפלו 
על גג החדר . הוא סובל מסדק בגולגולת . שני הנפגעים האחרים : בחורה בהריון 
שהתלוננה על כאבי בטן נבדקה ונשלחה לביתה , וצעיר שנשרט קלות טופל בחדר 
המיון ונשלח לביתו . לבית החולים פונתה גם ישישה בת 47 , שחבישת המסכה 
גרמה לה לבצקת ריאות . משרד הבריאות פנה אתמול לאוכלוסייה הקשישה הסובלת 
ממחלות כרוניות והזקוקה לטיפול תרופתי קבוע , לקחת עמם לחדר האטום את כרטיס 
התרופות . הפנייה לציבור באה לאחר שכוחות ההצלה נאלצו לפנות לבתי חולים 
זקנים מבוהלים שלא מצאו את הכרטיס והיה קושי לאתר את הטיפול הרפואי שהם מקבלים . 
ברשות האשפוז לשעת חירום החל לפעול אתמול מרכז מידע לבירור שמות נפגעים שאושפזו 
בבתי חולים . מספר הטלפון : 304 - 1814596 . 
