הסרת העוצר בשעות היום מחלקים גדולים של הגדה אינה משפרת את אווירת הנכאים 
שם . אתמול סמוך לשעת הצהרים היו החנויות במרכז בית לחם פתוחות , אך תנועת 
הקונים היתה מזערית . צעירה שעמדה מובטלת מעבודה בפתח חנותה שברחוב הראשי 
סיפרה , כי פדיון כל היום שלה הסתכם ב03 שקלים בלבד . " אין לאנשים כסף 
לבגדים " , הסבירה . כל יום בשעה אחת מחייבות הוועדות המקומיות להפסיק את 
המסחר . לקראת השעה ארבע מוטל שוב עוצר . במחנה הפליטים דהיישה , שגם 
לפני המלחמה במפרץ היה נתון בעוצר כמעט קבוע בלילות , הגיעו משפחות שלמות 
לסף רעב . אנשי אונרוו"א כבר סיימו לחלק שם את סיוע החירום . בימים רגילים 
מחלק הארגון סיוע רק למשפחות נזקקות , אך לרגל המצב אישר לו המנהל האזרחי 
לספק את חבילת הסיוע לכל התושבים . כל חבילת מזון כוללת שתי קופסאות בשר , 
ק"ג אורז , שתי קופסאות של אבקת חלב ו02 ק"ג קמח . האגודה לזכויות האזרח 
פנתה אתמול לשר הביטחון , משה ארנס , זו הפעם השנייה , ותיארה מצב של 
" סף רעב " במקומות אחדים . לטענת האגודה , מעדות מעזה של עו"ד תמר פלג 
עולה כי " לחלק מהתושבים אזל כל כספם , והם אינם יכולים לרכוש מזון . 
לתושבים אחרים נותר כסף מועט ביותר , והם חוששים כי תוך ימים ספורים הוא 
ייגמר " . אנשי אונרוו"א ברצועה דיווחו כי הארגון חילק עד כה מזון בסיסי ( 
קמח וחלב ) ל54 אלף משפחות מתוך 531 אלף המשפחות המתגוררות שם . לדברי 
האגודה , בקצב זה תסתיים החלוקה תוך 02 יום , אך עוד לפני סיומה יאזל המזון 
של חלק מהמשפחות שכבר קיבלו סיוע . אנשי הארגון מקווים לחלק אורז וסוכר 
עד סוף החודש , אך לאחר מכן לא יישאר להם מלאי לחלוקה נוספת . יו"ר הנהלת 
האגודה , פרוף דוד קרצמר , שלח מכתב לארנס שבו הוא כותב : " למרות שפתרון 
הבעיה אינו קל , ומובנים לנו השיקולים הביטחוניים שביסוד ההחלטה להטיל עוצר 
וסגר , אנו סבורים כי יש למצוא באופן מידי את הדרך לאפשר לאוכלוסייה את 
קיומה הבסיסי , ולמנוע את החרפת הרעב " . 
