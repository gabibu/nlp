ההפצצה על מוצבי עיראק בדרום כוויית , כדי לרכך את הביצורים העיראקיים , 
להשמיד כלי רכב משוריינים ולהתיש את החיילים העיראקים . מאמצי ההפצצה הללו 
נעשים בד בבד עם ההפצצות המאומצות נגד כוחות העתודה של " משמר הרפובליקה " 
הנמצאים בצפון כוויית . מוקד אחר של ההפצצות מהאוויר ביממה האחרונה היה 
מטרות אסטרטגיות בעיר בגדאד . ההתקפה על בירת עיראק נמשכה כמעט יממה שלמה . 
השלטונות בבגדאד דיווחו על נזק ונפגעים בהיקף נרחב מאוד בריכוזי אוכלוסייה 
אזרחיים בבגדאד ובערים אחרות בעיראק . הדיווחים הללו מלווים בתמונות מזעזעות 
של אזרחים פצועים והרוגים , ושל הריסות מבנים הנראים בבנייני מגורים . בניין 
המיניסטריון העיראקי למנהל מקומי בבגדאד הופצץ שלשום בלילה בארבעה טילים 
ונהרס . כוחות אוויר , ים ויבשה של ארה"ב וסעודיה המטירו אתמול אש חזקה 
על ריכוזי כוחות עיראקיים בדרום - מזרח כוויית במשך שלוש שעות תמימות , 
במה שהוגדר כפעולה הנרחבת ביותר מסוג זה מאז פרוץ מלחמת המפרץ . שלושה גדודים 
של ארטילריה סעודית וגדוד אחד של ארטילריית הנחתים האמריקאים , בסיוע מטוסים 
של הנחתים ואש תותחים מאוניית המערכה האמריקאית " מיזורי " , נטלו חלק במה 
שכונה " אימוני אש מול מטרות חיות " . הריכוזים העיראקיים כללו חיילי חי"ר , 
משאיות , ארטילריה וכלי - רכב משוריינים . הם היו ערוכים בעמדות מגננה , 
ולא השיבו אש . העיתון " ניו - יורק טיימס " מסר אתמול כי יחידות של " הכוחות 
המיוחדים " של ארה"ב החלו להטיל עשרות פצצות רבות עוצמה על שדות המוקשים 
שבדרום כוויית , כהכנה למתקפה יבשתית של בעלות הברית . פצצות - הענק , 
שזכו בצבא האמריקאי לכינוי מכסחות דשא " , מכילות 7 . 5 עד 7 . 6 טונות 
של חומר נפץ . הן מוטלות ממטוסי " הרקולס " ונפילתן נבלמת באמצעות מצנחים , 
כך שהן מתפוצצות מטרים ספורים מעל הקרקע . עוצמת ההדף גורמת להתפוצצות 
מרבית המוקשים המצויים בקרבת מקום . מטרתו העיקרית של מבצע זה היא לפתוח 
גישה לכוחות השריון של הקואליציה . מטוסים אמריקאיים תקפו שלשום אחר - הצהרים 
שיירת שריון שבה היו 52 עד 05 כלי רכב משוריינים , שנעו מדרום כוויית לגבול 
סעודיה . תוצאות המתקפה אינן ברורות . ארגון גולי כוויית , שמרכזו בלונדון , 
הודיע כי הכוחות העירקיים בכוויית - סיטי נוטשים עמדות חשופות ומתבצרים 
ברובעי מגורים . אחד מסגניו של סדאם חוסיין קרא אתמול לאוהדים ערבים ומוסלמים 
להרחיק לכת מעבר להפגנות ומחאות , ולהשמיד אינטרסים של מדינות החברות בקואליציה 
האנטי - עיראקית . טהא יאסין רמדאן הכריז ביומון הממשלתי " אל - גומהורייה " , 
כי " חובתם של כל הערבים והמוסלמים להשמיד את האינטרסים החומריים של התוקפנים 
בזירה הערבית והמוסלמית כולה " . הוא גם שב והכריז כי עיראק נחושה בהחלטתה 
להילחם עד הסוף . " או שנמות כקדושים , או שננחל ניצחון . לעולם לא נסכים 
להיכנע " , אמר . רדיו בגדאד הודיע אמש כי נשיא עיראק סדאם חוסיין נפגש אתמול 
עם עוזריו הבכירים . לא נמסר מה היה תוכן הפגישה ועל מה נסבו הדיונים . 
בפגישה נכחו סגן יו"ר המועצה המהפכנית עיזאת איברהים , סגן ראש הממשלה 
טהא יאסין רמדאן , יו"ר האסיפה הלאומית סעדי מהדי סאלח , שר התרבות והמידע 
לטיף נסיף גאסם ושר התעשייה והתיעוש הצבאי חוסיין כאמל חסן . מקורות צבאיים 
בריאד מסרו כי מפקדים אמריקאים במפרץ החליטו לשים קץ לשידורי הרדיו של סדאם 
חוסיין אל בני עמו . תחנות רדיו וטלוויזיה עיראקיות שידרו מזמן לזמן , 
מאז פרצה המלחמה , אך אתמול נמסר כי הוחלט להפציץ את כל התחנות , שאותן 
מנצל סדאם כדי לעודד את אזרחי עיראק . קפידבינהעיתון " ואשינגטון פוסט " 
דיווח אתמול כי הצבא העיראקי מחזיק בכוויית צוות של רשת הטלוויזיה האמריקאית 
סי - בי - אס . לדברי העיתון , עריק עיראקי שהגיע לסעודיה סיפר כי ארבעת 
אנשי הצוות מוחזקים בכוויית ומקבלים מזון מועט . שירותי הביון האמריקאיים 
משערים כי ארבעת אנשי הצוות , שנעלמו ב12 בינואר , נלכדו בידי יחידת סיור 
עיראקית בקרבת הגבול הכווייתי . צוות זה מורכב מהכתב הוותיק בוב סיימון , 
המפיק פיטר בלוף , הצלם רוברטו אלווארז ואיש הקול חואן מאנואל קאלדרה . 
