קופנהאגן ( מיוחד ל"הארץ " ) . במסגרת העברת כוחות ממרכז אירופה לאזורים 
אחרים של בריה"ם , נפרסו באחרונה טילי סקאד רבים בחצי האי קולה . משרד 
ההגנה הנורווגי מסר כי הטילים הם בעלי ראש חץ קונוונציונאלי , אך ניתן להרכיב 
עליהם ראש חץ גרעיני . מפקד הפיקוד הצפוני של נורווגיה , מיור גנראל דאגפין 
דניאלסון , אמר כי יחידות צבא רגלי הפכו ליחידות המסונפות לצי , כדי לעקוף 
את הסכם פאריס מחודש נובמבר 0991 , שבו התחייבה בריה"ם לצמצם את כוחותיה 
במרחב האירופי . אין ההסכם כולל חימוש המצוי בפיקוד הצי הסובייטי . בדרך 
דומה עקפה בריה"ם את הסכם פאריס כאשר העבירה מעל ל000 , 41 טנקים לאזור הנמצא 
מזרחית להרי אוראל , מחוץ לאזור האירופי . לאזור קולה הגיעה באחרונה נושאת 
המטוסים " טביליסי " , ספינה בעלת משימות תקיפה . בריה"ם תקיים בקיץ הקרוב 
תמרון רחב היקף בחצי האי קולה . התוכניות לבטל את פיקוד צפון של נאט"ו בקולסוס 
( אוסלו ) בוטלו בשל חששות להגנת הנדבך הצפוני של נאט"ו . 
