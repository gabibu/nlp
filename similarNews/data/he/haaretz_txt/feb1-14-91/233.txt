מדינות הקהילייה האירופית ידונו כאן הבוקר על יוזמות לנסות ולהשיג הפסקת 
אש בלחימה במפרץ הפרסי . השרים המתכנסים בבריסל , יקבלו דיווח על השיחות 
שקיים שר החוץ של אלזיר באיראן , ועל ההצעות של טהראן להביא להפסקת הקרבות . 
שר החוץ של אלזיר , השוהה בבריסל , נפגש אמש עם זאק פוס מלוקסמבורג , 
שהוא יושב ראש תורן של מועצת השרים האירופית . ואולם , על פי מקורות יודעי 
דבר , לא השתכנע פוס שבידי עמיתו האלזירי יש הצעות של ממש ליישוב מהיר שלך 
המשבר בדרכי שלום . פוס ביקר בשבוע שעבר בוואשינגטון , ושמע שם שהאמריקאים 
נחושים במגמתם להמשיך את הלחימה עד לנסיגה מלאה של עיראק מכוויית , או לפחות 
עד שבגדאד תתחייב לבצע נסיגה כזאת ללא דיחוי . בהצעות האיראניות - אלזיריות 
לא כלולה הבטחה להתחייבות כזאת , אמרו כאן אמש מקורות אירופאיים . עם זאת 
מצטברים באירופה שוב לחצים , לנסות ולצאת ביוזמה נפרדת להפסקת הקרבות . 
בעוד שבריטניה עומדת בצורה איתנה לצד ארה"ב , סבורים משקיפים כאן שצרפת 
וגרמניה עשויות לנסות לפייס את סדאם חוסיין . שר החוץ הגרמני הנס - דיטריך 
גנשר אמר אתמול , שאין להזניח את המאמצים להשיג פתרון של שלום . הוא גם 
הציע ברוח היוזמות הערביות השונות , לכנס ועידה מזרח תיכונית לשלום וביטחון , 
בדומה לוועידה המקבילה באירופה ( הידועה בשם " וועידת הלסינקי " ) . צרפת 
וגרמניה ניסו עוד ב61 בינואר ליזום הצעות פיוס , כדי למנוע את פתיחת הלחימה 
נגד סדאם חוסיין . ההצעות האלה נכשלו בשל העמידה הנחושה של ארה"ב ובריטניה . 
