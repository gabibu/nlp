נשיאות איגוד הכדורסל החליטה אתמול לחדש את משחקי הליגה הלאומית לגברים ביום 
שני בעוד שבועיים ( 2 . 81 ) . ההחלטה על מועד חידוש המשחקים היא סופית , 
אלא אם כן תחול הרעה במצב הבטחוני בארץ בעקבות המלחמה במפרץ . נשיאות האיגוד 
לא החליטה עדיין על שעות המשחקים . ההחלטה אם יורשה קהל חובבי הכדורסל לצפות 
במאבקי הליגה , תהיה נתונה בידי גורמי הג"א באותו האיזור בו יהיה משחק כלשהו . 
הנשיאות החליטה , כי אם הג"א לא יאשר כניסת קהל במגרשים שונים , יתקיימו 
המשחקים באולמות ריקים . על פיצוי כספי למקרים אלו , לא דובר בנשיאות . 
איגוד הכדורסל יפתח גם במו"ם עם שני הערוצים בטלוויזיה , לגבי שידורים ישירים 
מאולמות הכדורסל , לפחות לגבי המשחקים שאליהם לא תותר כניסת צופים . בתוך 
כך החליטה הנשיאות לדחות את משחקי חצי הגמר שנועדו להיות ב - 12 בחודש ביד 
אליהו . המועד החדש בו יהיו המאבקים המסקרנים ( מכבי תל אביב מכבי ראשון 
לציון , הפועל חולון הפועל גליל עליון ) ייקבע בהתאם לפעילות בליגה . 
לגבי הליגות האחרות לגברים , לנשים ונוער הוחלט , כי המשחקים בהם יחלו 
ב3 במארס . הליגות לנערים , נערות , ילדים , ילדות וקט - סל יחלו ב - 
01 במארס . 
