צבאות הקואליציה הנלחמת במפרץ הפרסי הגיעו למלחמה כשרוב חייליהן חסר ניסיון 
קרבי קודם . אך כלי הנשק המגוונים והחדישים שלהם כבר עברו את טבילת האש 
הראשונה שלהם . הצבאות ותעשיות הנשק של המערב אסרו כבר לפני שנים רבות מלחמה 
כמעט על נציגים מעולם החי . מלחמה המתנהלת באמצעות הניסויים שהם עורכים 
בבעלי חיים כדי לפתח את כלי הנשק שלהם ולבדוק את יעילותם . הכל מנוהל בחשאי 
בחיקן האינטימי של מעבדות מחקר ומכונים מדעיים , אולם התוצאות אכזריות לא 
פחות מאלה של כתם הנפט העיראקי שהטביע בייסורים את הקורמוראנים . מלחמה 
זו הגיעה לשיאה בעשור הנוכחי עם המאמץ הגדול , בעיקר האמריקאי , לפתח כלי 
נשק חדישים , שבהם משתמשים הצבאות הנלחמים במפרץ . הניסויים למטרות צבאיות 
בבעלי חיים קיבלו תנופה לאחר מלחמת העולם הראשונה שהגבירה במידה רבה את מרוץ 
הנשק בעולם . מדענים ערכו ניסויים לבדיקת יעילותו של גז החרדל על בעלי חיים 
כמו גמלים , כלבים וחזירי ים כבר במהלך המלחמה . לאחר סיומה הוקם באדגווד 
שבמדינת מרילנד בארה"ב מרכז לייצור נשק כימי , שבו נבדקו יותר מ000 , 4 
סוגי חומרים , ביניהם גם גז עצבים . לאחר מלחמת העולם השנייה , כשצלה 
של המלחמה הקרה רבץ על הממסד הביטחוני של ארה"ב , גוונו אמצעי הלחימה , 
והצבא האמריקאי מצא לנכון לבדוק גם את יעילותם של הנשק הביולוגי ופצצות 
האטום והמימן . בסוף שנות החמישים נערך בנוואדה ניסוי בפצצת מימן , שבמהלכו 
נחשפו קופי רזוס לקרינה שיצרה הפצצה . כולם מתו מאוחר יותר מסרטן . במדינת 
מרילנד מנסים נשק השמדה המונית , וב34 הוקם בה , בפורט דיטריק , מרכז 
לחקר הנשק הביולוגי . במלחמת העולם השנייה הומתו בניסויים שנערכו שם יותר 
מרבע מיליון עכברים , חזירי ים וארנבות מדי חודש . האמריקאים שהתכוננו לכל 
סוגי המלחמה הצפויים למעצמה עולמית בדקו בין היתר דרכים להפצת חיידקים המעבירים 
מחלות אך ורק לחיות . נשק כזה היה אמור לתת להם יתרון במלחמה עם ארצות מן 
העולם השלישי . " אם אתה נמצא במלחמה עם מדינה שכלכלתה תלויה במשק החזירים 
שלה " הסביר קצין אמריקאי לכתב העיתון " רגיסטר " " היא תהיה בבעיה 
אם יהיה ברשותך הווירוס הגורם למותם של חזירים " . הצורך הבלתי פוסק של הצבא 
בחיות הביא לכך שגם חיות בר החלו לשמש במעבדות המחקר . קופי הרזוס שהיו 
חיות הניסוי החביבות על החוקרים נמצאו בסכנת הכחדה לאחר שרבים מהם הועברו 
מן הטבע אל המעבדות . בסוף שנות השבעים החליטו ממשלות הודו ובנגלדש , למגינת 
לבם של האמריקאים , לאסור על יבוא קופים אלה משטחן . הניסויים לא התמקדו 
רק בתחום הלחימה הבלתי קונוונציונלית . אנשי הצבא רצו לבדוק גם את מידת 
יעילותם של כלי נשק כמו תותחים ורובים . לשם כך הם ערכו ניסויי ירי כשהם 
מציבים כבשים או חתולים בסמוך לכלי הנשק כדי לבדוק את השפעת הירי על יכולת 
השמיעה של החיות . הם לא הסתפקו בתפקיד מובילי הגייסות והאספקה שמילאו עד 
המאה העשרים הסוסים של גינגיס חאן והפילים של חניבעל , והחליטו לצרף את 
החיות לדרג המסתער . כך נעשו ניסויים מוזרים כמו שימוש בעטלפים נושאי פצצות 
נפל"ם זעירות להפצצת כפרים עשויים מעץ . לעתים הסתיימו ניסויים אלה באופן 
מביש למדי . בתחילת שנות השבעים ניסו האמריקאים ללמד כלבים לחדור אל עמדות 
ממולכדות של חיילי צפון וייטנאם כדי לאלץ אותם לנטוש את העמדות . בהיותם 
גורים עברו הכלבים אפילו אימוני חישול . הניסוי נכשל לאחר שה"בוגר " הראשון 
של הקורס נכנס לעמדה בתוך דגם של כפר וייטנאמי בפורט בראג , ומיהר לברוח 
משם לאחר היתקלות עם ארנבת . בחירתו של רונלד רייגן לנשיא , בסוף 0891 , 
נתנה תמריץ נוסף לתעשיית הנשק האמריקאית , ולניסויים בבעלי חיים שערכו 
הזרועות השונות של הצבא האמריקאי . בבריטניה היתה מרגרט תאצר שותפה לתוכניותיו 
של רייגן מה שהוביל לכך שגם בתעשייה הצבאית הבריטית ניכרה פעילות מוגברת 
בפיתוח אמצעי לחימה . במעבדות של משרד ההגנה הבריטי בפורטון דאון המשיכו 
לנסות בעשור האחרון מגוון של כלי נשק כמו גזים ביניהם כאלה שהפכו כבר לשמות 
מוכרים לציבור הישראלי כמו טאבון וסארין . באמצע שנות השמונים יזם רייגן 
תוכנית שאפתנית לפיתוח כלי נשק מתוחכמים , והמדענים הצטרפו אליו בהתלהבות 
במעבדותיהם . קופי רזוס נחשפו לקרינה של פצצת ניוטרון במעבדות שבבסיס חיל 
האוויר ברוקס שבטקסס כדי לבדוק את השפעת הקרינה על תפקודם המוטורי . בניסוי 
אחר נבדקה השפעתן של קרני לייזר על עיניהם של קופים חיים . גם הנשק הקל 
לא קופח בעשור של חידושים טכנולוגיים . בניסוי שנערך ב4891 במכון לטרמן 
שבסן פרנסיסקו נורו בפרק זמן של עשרים דקות חמישה כדורים מטווח של שלושה 
מטרים מרובה סער קלצניקוב אל חמישה מקומות שונים בגופו של חזיר שלא הורדם 
קודם לכן . לאחר הירי הומת החזיר בעזרת מנת סם . מסקנתם המדהימה של החוקרים 
מתוצאות הניסוי היתה : " הכדור של הרובה הרוסי 74 מפגין את המאפיינים הצפויים 
מכדור צבאי הנתון בכיסוי מתכת מלא " . בעשור האחרון נפתח לפני משרד ההגנה 
האמריקאי שדה אפשרויות כמעט לא מוגבל למימוש תוכניותיו לפיתוח כלי נשק ; 
אולם גם קמו לו אויבים חדשים כמו הארגונים הרבים שהחלו להילחם נגד הניסויים 
בבעלי חיים . האמריקאים גילו את הפתיחות התקשורתית האופיינית להם גם בתחום 
של ניסויים צבאיים בבעלי חיים , ומידע רב על הנעשה במעבדות המחקר של הצבא 
הגיע לעיתונות . כבר ב0691 ערך הצבא סיור מיוחד לעיתונאים במרכז לפיתוח 
נשק כימי וביולוגי בדרום מערב מדינת יוטה . אחד העיתונאים תיאר את חוויותיו 
מן הביקור : " ראיתי ניסוי שבמהלכו הוחדרה טיפה של נוזל כימי שגודלה היה 
כשליש ראש סיכה אל תוך עינו של ארנב שמת במקום " . החשיפה התקשורתית של הניסויים 
שאותם ערך הצבא , והשינוי הדרמטי במודעות של הציבור האמריקאי לנושאים כמו 
שמירת טבע והיחס לבעלי חיים , הביאו לסדרה של מאבקים ופעולות מחאה נגד הנעשה 
בתחום זה . ארגונים כמו " הליגה הבין - לאומית להגנה על קופי אדם " או 
" האגודה ההומאנית האמריקאית " חשפו בפני הציבור האמריקאי המזועזע שיטות 
עינוי נוראות , שבהן הומתו חיות במעבדות הצבא . אל המוחים הצטרפו גם אנשי 
ציבור ובהם חברי קונגרס . ב3891 הצטרף גם שר ההגנה אז , קספר ויינברגר , 
למאבק . הוא הורה על הפסקת ירי בחתולים וכלבים שביצע הצבא . בבריטניה שגם 
בה התנהל מאבק ציבורי נגד הניסויים בבעלי חיים , השתמשו גם בשיטות מחאה 
מיליטנטיות יותר . במקרים מספר פשטו ארגונים להגנה על חיות על מעבדות מחקר 
ששימשו גם את התעשייה הצבאית ו"שיחררו " כדבריהם מספר רב של חיות . גם 
בישראל התחילו להישמע קולות מחאה נגד שימוש אכזרי בבעלי חיים לצרכים צבאיים 
מצד אנשי תנועת " חיים לבעלי חיים " ; אולם הם נתקלו בחומת הסודיות הגבוהה 
המקיפה את מערכת הביטחון . טרודי גפן הפעילה בארגון יודעת לספר רק על מקרה 
בודד מן השנה האחרונה שבו הועילו מחאותיהם של אנשי הארגון . " הגיע אלינו 
טלפון של איש צבא שביקש להישאר בעילום שם , שסיפר לנו שעומד להיערך תרגיל 
של חיל הרפואה , שבו ישתמשו בכלבים כדי להמחיש טיפול בפציעות בשעת קרב . 
פנינו למפקדת חיל הרפואה וביקשנו לא להשתמש בכלבים ונעננו בחיוב " . הנימוקים 
נגד ניסויים בבעלי חיים לצרכים צבאיים דומים לאלה המשמשים במחאות נגד ניסויים 
לצרכים רפואיים ומסחריים . הבסיס המוסרי שבהתנגדות הזו איננו מתמצה רק בתחושת 
הרחמים המפותחת של אוהבי החיות . בעשרים השנים האחרונות גרמו הרס הטבע והמחקרים 
הרבים על בעלי חיים לאנשים רבים לראות בעולם החי לא רק מאגר בלתי נדלה לניצול 
אנושי בלתי מבוקר . עולמם הרגשי המפותח של בעלי חיים רבים שהתגלה במחקרי 
שדה כמו אלה שנעשו על גורילות ושימפנזים עירער את הטענה שמותר לבני אדם להשתמש 
בחיות כראות עיניהם משום שהחיות ממילא חסרות יכולות רגשיות ושכליות , המצדיקות 
שיקול דעת מוסרי לפני שחורצים את גורלן למוות . המצדדים בניסויים למטרות 
צבאיות הצדיקו את קיומם בטענה שהם מסייעים להצלת חיי אדם ; אבל גם נימוק 
זה לא שיכנע את מגיני החיות . ניר שלו מפעילי " חיים לבעלי חיים " שלח 
לאחר תחילת מלחמת המפרץ מכתב לעיתונות ובו כתב " שיש אירוניה רבה בכך שהעורכים 
ניסויים בבעלי חיים מצדיקים בדרך כלל את מעשיהם בטענה שמטרתם להציל חיי אדם , 
בעוד שבכל הקשור לפיתוח אמצעי לחימה ברור שהשימוש בבעלי חיים נועד רק להרוג 
בני אדם " . יש גם סיבות מעשיות להתנגדות לניסויים . דונאלד בארנס העומד 
בראש ארגון אמריקאי המתנגד לניסויים בבעלי חיים הוא פסיכולוג קליני שעבד 
שנים רבות במעבדות של חיל האוויר האמריקאי , שם עסק בניסויי קרינה רדיואקטיווית 
שנערכו על קופים . כאשר ביקר בקיץ האחרון בישראל סיפר כיצד הגיע בהדרגה 
למסקנה שהניסויים שעליהם היה מופקד הם חסרי ערך מבחינה מדעית , ומשמשים 
למעשה את צורכי המערכת הביורוקרטית של חיל האוויר , המחפשת הצדקות להמשך 
הפיתוח של כלי הנשק שבהם היא מעוניינת . " הניסויים שערכנו " , טוען בארנס , 
" היו חסרי ערך משום שאי אפשר להשוות את מה שקורה לקופים למה שיקרה לאדם , 
וחוץ מזה איש לא התעניין במידע שסיפקנו . המחקרים . . . שבמהלכם הומתו 
בדרכים אכזריות אלפי קופים , שימשו במידה רבה כאמצעי לחיזוק היוקרה של חיל 
האוויר , מה שתרם להשגת תקציבים גדולים יותר מהקונגרס ולחיזוק התפיסה שהמלחמה 
הגרעינית בת - ביצוע " . הרפואה הצבאית משתמשת בניסויים בבעלי חיים גם כדי 
לבדוק שיטות לטיפול בחיילים שנפגעו בקרב , או לבדוק את הנזקים שעלולים להיגרם 
לצוללנים וטייסים שנותקו מאמצעי המגן שלהם . ד"ר אריה ברכר , רופא ילדים 
במקצועו ומתנגד עקבי לניסויים בבעלי חיים , איננו מוצא גם כאן שום טעם . 
" מניסויים הנערכים על כלבים או חזירים אי אפשר להגיע לשום מסקנה הנוגעת 
לבני אדם . מערכת קרישת הדם והגלדת הפצעים שלהם , למשל , שונה לחלוטין 
מזו של האדם " . הידע שרכשה הרפואה הצבאית , הוא טוען , נרכש ברובו כתוצאה 
מניסיון בשדה הקרב . פולקסווגן ערכה בשנות ה07 ניסויי בטיחות " , סיפר " ובהם 
ניסתה לבדוק מה קורה לאנשים שישבו במכונית שהתרסקה אל תוך קיר . חוקרי הבטיחות 
של החברה הושיבו במכוניות קופים , והגיעו לבסוף למסקנה שאי אפשר ללמוד דבר 
מן הנזק שנגרם להם , ועדיף לעבור לשימוש בבובות דמה " . ברכר מספר שבקיץ 
האחרון הגיע לקונגרס רפואי בישראל פרוף הנרי היימליך הגרמני , שפיתח בין 
היתר את השיטה להצלת אדם מחנק הנגרם על - ידי חדירת גוף חיצוני . החוקר 
הסביר לבאי הקונגרס כיצד פיתח את שיטות הריפוי שלו ללא הצורך בניסויים בבעלי 
חיים . הוא גם נפגש עם קצינים מחיל הרפואה וניסה לשכנעם לוותר על השימוש 
בחיות כקורבנות חלופיים לפצועים בזמן תרגילים בבסיס ההדרכה של חיל הרפואה . 
בארנס טוען כי אצל מדענים רבים נוצר מה שהוא קורא " עיוורון אתי מותנה " . 
לאחר שנים ארוכות שבהן זכו לתגמולים ולהערכה כתוצאה מן השימוש שעשו בחיות 
במכוני המחקר , מונע העיוורון מהם לבחון את הערך האמיתי של עבודתם . ברכר 
סבור כי מדענים ממשיכים במעשיהם " משום שזה הפך באיזה שהוא מקום לריטואל . 
הם פשוט חוזרים שוב ושוב על אותה פעולה מתוך תקווה שמשם תגיע הישועה " . 
אף - על - פי שמחאות ציבוריות הביאו להטלת הגבלות על הניסויים שעורך הצבא 
בחיות , טוענים הארגונים המתנגדים לניסויים בבריטניה וארה"ב שחיות רבות 
עדיין מוצאות את כך את מותן . חלק ניכר מן הממסד הרפואי לא מגנה ניסויים 
אלה , ובקונגרס רפואי גדול שנערך במאי האחרון בארה"ב הוחלט להמשיך ולתמוך 
בקיומם , אך להטיל עליהם מגבלות מסוימות . אך אלו כוונו בעיקר כלפי ניסויים 
רפואיים רגילים . חברות הענק המייצרות נשק והצבאות הנזקקים לשרותיהן הם מערכות 
ענק המחפשות כל הזמן דרכים נוספות לחזק את עצמן ולהצדיק את קיומן . הניסויים 
על בעלי חיים הפכו כבר מזמן לאחד האמצעים המקובלים להפגנת יעילותם ונחיצותם 
של כלי ההשמדה שבקיומם הם מעוניינים . ניסויים אלה הם פשוט חלק ממעגל אימה 
שממשיך לייצר כלי הרס יעילים ומשוכללים יותר . " הלחצים של מירוץ החימוש 
הטכנולוגי המתקדם " , תיאר הסוציולוג האמריקאי סטיוארט מיצם את התהליך , 
" הביאו להעברת היוזמה והיכולת לקבל החלטות מכריעות מידיהם של פקידי ממשל 
אחראיים לידיהם של טכנאים , מתכננים ומדענים המועסקים על ידי חברות ענק 
ומחויבים כלפי מעסיקיהם . תפקידם הוא לפתח כלי נשק חדישים , ולשכנע את 
הצבא שעתיד הצבא , כמו גם עתיד האומה , תלוי בקניית כלי נשק אלה " . 
