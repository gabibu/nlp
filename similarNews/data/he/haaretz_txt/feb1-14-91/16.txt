המערכה הנוכחית בעיראק היא המלחמה הפוליטית ביותר שאליה נקלעה ישראל . לכל 
מלחמה יש משמעויות ומטרות פוליטיות , ותוצאותיה מתורגמות למציאות פוליטית 
חדשה . מבצע סיני ב6591 הסתיים לא רק בפתיחת מצרי שארם א - שייח לשיט מישראל 
ואליה , אלא גם סימל את פרפורי הגסיסה של שתי המעצמות האימפריאליסטיות , 
אנגליה וצרפת , ונסיגתן מן האזור . מלחמת ששת הימים שינתה את המאזן בין 
ישראל לבין מדינות ערב , ואת מפתה של ארץ - ישראל . במלחמת יום הכיפורים 
לא הבנו את מטרותיו האסטרטגיות של סדאת כאשר חצה את תעלת סואץ . בכך אילץ 
את ואשינגטון להיכנס למשחק המדיני , והחל תהליך שהסתיים בהסכמי קמף - דייוויד 
ובשינוי מקומה של מצרים במפה הבין - לאומית . במלחמת לבנון זירזנו את הריסתה 
של לבנון , וסייענו לסוריה להשתלט על ארץ זו . אש"ף נוצח צבאית , אך מעמדו 
הבין - לאומי חוזק . ובמלחמת המפרץ , כאמור , נקלענו למלחמה הפוליטית 
ביותר מבחינתנו . זוהי מלחמה שלישראל אין שליטה על אירועיה . אף - על - 
פי שהיא ממלאת בה תפקיד פאסיווי , היא משלמת מחיר המתבטא בנפגעים , בנזקים , 
במחיר כלכלי וחברתי , ואין לדעת כיצד יתפתחו הדברים בהמשך . זוהי מלחמה 
המופנית קודם כל נגד העורף , שבאורח טבעי הוא חשוף יותר . לא כוחה הצבאי 
של ישראל הוא שיכתיב את תוצאות המלחמה הזאת וכיצד ייראה המזרח התיכון אחריה . 
צה"ל לא יכול למצות בה את יכולתו , ולא הוא שישפיע על מאזן הכוחות בתום 
המלחמה . על אף שמאיימים על ישראל בנשק לא קונוונציונלי , היא תלויה ביותר 
בוואשינגטון בתגובותיה . אם הממשלה תורה לצה"ל לפעול , היא עלולה לשבש 
את המלחמה המתנהלת נגד סדאם חוסיין ולפגוע במטרה חשובה הרס מכונת המלחמה 
העיראקית . לישראל יש יכולת להגיב ולהנחית מכת - מנע באזורים מסוימים , 
אך זו יכולת מוגבלת בשל שיקולים מדיניים . היא יכולה להעניש את עיראק בצורה 
כואבת ביותר , אך הדבר יכול לגרום הפסקת אש בטרם זמן ולסייע לסדאם חוסיין . 
ואם ניאלץ להגיב יהיה על ישראל לעשות זאת בפרופורציות המתאימות כדי שלא 
תאבד השליטה על מלחמה זו . במלחמה פוליטית כזאת נוצרים מצבים אירוניים , 
שאיש לא היה מעלה אותם על דעתו . למשל , שסעודיה נוטלת למעשה חלק , אם 
כי בצורה עקיפה , בהגנה על ישראל מפני הטילים העיראקיים ; שדמשק מוכנה 
להכיר בזכותה של ישראל להתגונן ולהגיב על פגיעות הטילים באוכלוסייתה . ודאי 
שכך הדבר כאשר מדובר במצרים . טהרן , לעומת זאת , אומרת שאם תתערב ישראל 
במלחמה , היא תחזיר את המטוסים העיראקיים שמצאו אצלה מפלט . כדי לנהל מלחמה 
כזאת מן הצד הישראלי לא די בידיעת כללי המשחק של שדה הקרב ; לא די להיות 
גנרל עם רקע צבאי . זהו קודם כל ניהול אסטרטגי של מלחמה שאנו נמצאים בשוליה 
אך עלולים להיפגע ממנה קשות . ההפתעה לטובה היא ביכולתו של הצוות שמיר - 
ארנס - לוי לנהל את הדברים בצורה מרוסנת ובטקטיקה נכונה . זהו מצב הדברים 
עד לרגע זה , ונקווה שהדברים יימשכו כך גם הלאה . למזלה של ישראל , הצוות 
הצבאי הבכיר גם הוא אינו מן התובעים פעולה בכל מחיר . יש אמנם אלופים שמשה 
דיין כינה אותם פעם , בנימה חיובית , סוסים אבירים שיש לרסנם , אך הקבוצה 
המובילה רואה את הדברים נכונה ומשפיעה לטובה על הדרג המדיני . בולטים בה 
הרמטכ"ל , דן שומרון , מי שיירש אותו בתפקידו , אהוד ברק , וראש אגף 
המודיעין , אמנון שחק . תפקיד ייחודי ממלא כאן מנכ"ל משרד הביטחון , דוד 
עברי , שהשפעתו רבה , ולטובה . אין פירוש הדבר שבצמרת לא מתנהלים ויכוחים . 
כמצופה , אחרי שתיקה ממושכת החל אריאל שרון למתוח ביקורת פומבית ולהטיל 
ספקות . יש להיזהר מאוד מן הקו שהוא מושך אליו , שתוצאתו תהיה הריסת ירדן , 
הרחבת המלחמה בשלב ראשון , והפסקת אש בטרם עת בשלב השני ; וכמובן האשמות 
אמריקאיות נגדנו ששיבשנו את המלחמה נגד עיראק . טוב שלראש הממשלה שמיר יש 
רוב שדי בו כדי לנטרל גישה זו . מלחמה זו לא תסתיים בעבורנו כאשר ייפסקו 
היריות . מי שמבקש כיום מישראל לשחק בפרופיל נמוך , יתבע מאתנו למלא תפקיד 
בעל פרופיל גבוה מאוד אחרי המלחמה . עוד בטרם הסתיים השלב הראשון , של 
המתקפה האווירית , כבר מדברים בצורך בוועידה בין - לאומית שאליה תוזמן ישראל 
אחרי המלחמה . מה שדרוש זאת ועידה בין - לאומית אחרת , שונה לחלוטין כזו 
שתבדוק את תפקידן של מדינות רבות באירופה בבניית מכונת המלחמה של עיראק ובעיקר 
את יכולתה הכימית , הטילית , הביולוגית והגרעינית . לאלה האחראים לכך 
אין כל זכות להושיב את ישראל על ספסל הנאשמים בוועידה בין - לאומית . מקומם 
שלהם הוא על ספסל הנאשמים . הם איבדו את זכותם המוסרית לקבוע את דמותו של 
השלום במזרח התיכון . 
