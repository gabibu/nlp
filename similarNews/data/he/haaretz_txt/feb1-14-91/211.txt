תורצה רשמית בחובתו של בוש להישאר בוואשינגטון בשל המלחמה . אלא שלכל היה 
ברור שהדחייה נובעת בעיקר מדיכוי תנועות העצמאות בארצות הבלטיות . הדחייה 
היא בבחינת סנקציה נגד הסובייטים , אלא שארה"ב נמנעה לומר זאת במפורש פן 
תפגע בתמיכה הרעועה של מוסקווה במלחמה נגד עיראק . לשני הצדדים היה ברור 
שבוש לא יכול להיפגש עם גורבצוב בלי להשמיע דברים בוטים בעניין ליטא ולטוויה , 
ואת זאת הוא לא רוצה לעשות ברגע זה . זהירותו של נשיא ארה"ב משקפת את האיזונים 
העדינים שינסו להפעיל , כנראה , שני המנהיגים בתקופה הקרובה : המתרחש 
בארצות הבלטיות , המלחמה במפרץ הפרסי וההאטה בשיחות על הגבלת חימוש . על 
רקע האירועים הפנימיים במוסקווה , יוצרים שלושת המכלולים האלה בעיית אמינות 
סובייטית בוואשינגטון . דוגמה לזהירותו של בוש פורסמה בשבוע שעבר ב"וואשיגטון 
פוסט " , שגילה כי בוריס ילצין , נשיא הפדרציה הרוסית , הביע רצונו לבוא 
לפגישה עם בוש ; בקשתו נדחתה בהסבר שביקור כזה " היה מעליב את נשיא בריה"ם . 
דוגמה אחרת היא היחס לנוכחות יועצים צבאיים סובייטים בעיראק . בניגוד להודעת 
דובר משרד ההגנה הסובייטי , שאחרון היועצים עזב את עיראק ב9 בינואר , אמר 
שר ההגנה הבריטי , טום קינג : " אנו חושבים שייתכן ונותרו שם עוד כמה 
מהם " . גם בעיתונות האמריקאית פורסם חשד שסובייטים מסייעים עדיין בהפעלת 
סוללות טילים בעיראק . אך בייקר הכריז אחרי פגישתו עם עמיתו הסובייטי : 
" אנו מאמינים להצהרות שלו " בעניין זה . נושא חמור יותר הוא הגישה העוינת 
של הגנרלים הסובייטיים למלחמה . המרשל אקרומייב , יועצו הצבאי של גורבצוב , 
מתח ביקורת פומבית חריפה על ארה"ב שהזדרזה , כדבריו , להפעיל נשק לפני 
שניתן לסנקציות הכלכליות די זמן כדי להשפיע . באותה רוח כתבו גם עיתונים 
סובייטיים הקרובים לשמרנים ולמשרד ההגנה . הרמטכ"ל הסובייטי , הגנרל מויסייב , 
הכחיש נמרצות ידיעות כאילו הסובייטים מסרו לאמריקאים מידע על כמויות וסוגי 
נשק שמכרו בעבר לעיראק . אין לצפות , כמובן , שמוסקווה תודה בפומבי בהעברת 
מידע כזה , שהיה פוגע גם ביצוא הנשק הסובייטי למדינות אחרות . אך העדר 
מידע בידי האמריקאים , על כמות סוללות וטילי סקאד בעיראק , מעיד שמוסקווה 
אכן שומרת אותו בסוד . בראיון ל"פרוודה " הזהיר המרשל אקרומייב ש"ארה"ב 
לא נטשה לחלוטין את שאיפתה להשיג עליונות צבאית על בריה"ם " , והוסיף שכאשר 
מדברים על קיצוצים בתקציבים הצבאיים , חייבים להעריך באופן מציאותי " את 
התנגדות ארה"ב למשטר הסוציאליסטי " ולזכור שברית נאט"ו ממשיכה להתקיים " ככוח 
צבאי הניצב מול בריה"ם באירופה " . את החשש מהתקדים שבפעולה נגד סדאם ביטא 
דיפלומט סובייטי ב"אינדפנדנט " הבריטי : " אם נרשה לפרש את החלטת 876 
של מועצת הביטחון כמנדט להריסת עיראק , מה ימנע מהאמריקאים , בעוד חמש 
שנים , לטעון לזכות לפלוש , למשל , לאינדונזיה בגלל טימור ? אחד ההסברים 
לדחיית הפסגה היה שטרם הושלם ניסוח טיוטת ההסכם החדש על צמצום הנשק האסטרטגי . 
דוברים אמריקאים גילו שאין עדיין הסכמה בשאלת הפיקוח ליד המפעלים לייצור 
נשק גרעיני , כדי לוודא שאכן מבצעים את הקיצוצים שבהסכם . עדיין לא הוסכם 
על מסירת נתונים מניסויי טילים בין - יבשתיים ועל פיקוח על ייצור מפציצים 
אסטרטגיים . אך לא פחות מטרידים את ארה"ב הקשיים שבריה"ם מערימה על הוצאת 
000 , 05 החיילים הסובייטיים מפולין . ואשינגטון וארשה חוששות שהגנרלים 
מנסים שלא לבצע את ההסכם על הוצאת הכוחות . חשדנות האמריקאים ניזונה מניסיון 
מפקדים סובייטיים להפר את רוח ( ולעתים גם את נוסח ) ההסכמים החתומים על 
הצמצום ההדדי של הכוחות באירופה . ואשינגטון מתבטאת גם בנושא זה בזהירות 
ומקווה - מניחה שההפרות לא נעשו על דעת גורבצוב , וכי הגנרלים רימו גם אותו . 
אך שר ההגנה הנורווגי , יוהאן יורגן הולסט , אמר במפורש שהנתונים שמסרו 
הסובייטיים לנאט"ו היו מטעים ולקויים בחסר . יתר על כן , במקום להשמיד 
את הכמויות העודפות , העבירו הסובייטים " כמויות משמעותיות של נשק וציוד " 
מזרחה מהרי אורל . " העברת הציוד ליחידות מבצעיות והאפשרות להציבן במהירות 
באירופה נוגדת את הרוח והכוונה של ההסכם " , אמר הולסט . הוא גילה שהסובייטים 
העבירו דיוויזיית נחתים אל פיקוד הק - ג - ב , ודיוויזיה ממוכנת אחרת הועברה 
לפיקוד הצי " כדי להוציאן מגבולות ההסכם " . הסכנה העיקרית עתה היא שהתחזקות 
הגנרלים והתשלובת הצבאית - תעשייתית הסובייטית מגבירה מחדש את האי - אמון 
ההדדי בין ואשינגטון ומוסקווה . כך עלול להווצר מעגל קסמים : מצטברת שוב 
החשדנות והעוינות ההדדית שוועידת פסגה צריכה , ואולי יכולה , לחסל ; אך 
אותה חשדנות עצמה גורמת לדחיית הפסגה . 
