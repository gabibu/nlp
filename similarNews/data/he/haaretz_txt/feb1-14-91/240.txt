מקורות פלשתיניים מסרו כי תושב מחנה הפליטים גנין , לוטפי אחוותי , בן 
82 , נורה ונהרג אתמול מירי חיילי צה"ל , בעת שעמד בפתח ביתו בזמן עוצר . 
לדבריהם , סיור צה"ל פתח לעברו באש והוא נפגע בראשו ובפניו ופונה לבית 
החולים בגנין . המקורות הוסיפו , כי אחוותי עבד כפקיד בעיריית גנין ונקבר 
באזור כפר בורקא , הסמוך לשכם . מקורות צבאיים טענו , כי חיילי צה"ל לא 
ירו באיש , וכי הוא מת מפציעה שנגרמה מנפילה מגג בית במחנה הפליטים ; נסיבות 
מותו נבדקות עתה . להוציא מקרה זה נהרגו מאז פרוץ המלחמה שניים מתושבי השטחים : 
תושב הרצועה שנורה למוות בשבוע שעבר ותושבת שכם שנהרגה באחד מימי העוצר 
הראשונים , כשעמדה על גג ביתה . מקורות פלשתיניים דיווחו אתמול על תקרית 
בכפר רומאנה בנפת גנין , בה תקפו רעולי פנים חמושים בנשק חם את תושב הכפר 
כנראה על רקע חשד לשיתוף פעולה . מהירי לא נפגע איש . תושבים באזור שכם 
סיפרו כי בימים האחרונים החרים צה"ל רמקולים ממסגדי מחנות הפליטים באזור , 
שבהם הושמעו קריאות תמיכה בסדאם חוסיינהעוצר המוטל על 7 . 1 מיליון פלשתינאים 
בשטחים מאז תחילת המלחמה המשיך גם אתמול ואישים פלשתינים צופים כי אם הוא 
לא יוסר בקרוב צפוי פיצוץ על רקע המצוקה הכלכלית הגוברת . אמנם המינהל האזרחי 
מתיר לסקטורים מסוימים לנוע גם בשעות העוצר כדי להביא אספקה טרייה לשווקים 
לפני הסרת העוצר , אך למעט מוצרים בסיסיים מתקשים התושבים לרכוש מזון טרי 
בגלל מחסור במזומנים . ח"ך דדי צוקר ( רץ ) פנה אתמול לשר הביטחון בקריאה 
דחופה להסיר את העוצר . צוקר אומר במכתב ששלח לארנס כי העוצר המתמשך כבר 
כמעט 3 שבועות מביא את השטחים למצב קרוב לנקודת רתיחה . הכוונה הביטחונית 
שעומדת ביסוד העוצר מניעת הפרות סדר כבר מיצתה את עצמה , אומר צוקר וטוען 
כי הגיע הזמן לבחון מחדש את המדיניות בנושא . לדבריו ממידע שהגיע אליו , 
מצטיירת תמונה קשה ביותר על סבל התושבים . " המצב יוצר שכבה שלמה של צעירים 
שהמצוקה שלהם והתחושה שאין יותר מה להפסיד עלולה להוציא אותם לרחוב בצורה 
אלימה ביותר " . במכתבו ציין את חוסר יכולתם של 001 אלף עובדים המוצאים את 
פרנסתם בישראל להשתכר בתקופה הזאת , את המחסור החריף במזומנים ואת השיבוש 
בקווי האספקה . לפי מידע שהגיע לידיו מאונרוו"א כבר יש תופעות של תת - תזונה 
בכמה מן האזורים . כמו - כן יש בעיות בריאותיות קשות , ומאות אלפי ראשי 
צאן בסכנת הכחדה בגלל מחסור במזון . צוקר דורש משר הביטחון להסיר את העוצר 
בהדרגתיות מהאזורים השונים ולהסיע את העובדים בישראל , הרשומים בלשכות התעסוקה , 
בצורה מאורגנת למקומות עבודתם . לדבריו , אם יופר העוצר יש להשתמש בעתיד 
בעוצר נקודתי ולא כולל . ברצועת עזה נעצרו עד כה 052 תושבים אשר הפרו את 
העוצר והם יועמדו לדין בבית המשפט הצבאי . מקורות צבאיים מסרו כי צה"ל מסיר 
את העוצר למספר שעות בחלקים נרחבים ברצועת עזה כדי לאפשר לתושבים להצטייד 
במזון . משטרת ישראל גירשה אתמול מהנדס שוודי שאישור השהייה שלו ברצועת עזה 
פג . מקורות צבאיים מסרו כי השוודי גר באופן זמני במחנה הפליטים שאטי , 
וקיבל אישור שהייה לשלושה חודשים . מקורות פלשתיניים אמרו כי במחנה הפליטים 
ברפיח ובחאן - יונס היו מספר תקריות עם כוחות צה"ל ושני תושבים נפצעו מירי 
כוחות צה"ל . מקורות צבאיים אמרו כי אתמול לא נפצע איש ברצועה ונשמר שקט 
באזור . מערכת הביטחון הפיצה 41 אלף כרזות המסבירות כיצד לאטום חדר ואיך 
להתגונן מפני חומרים כימיים באמצעים פשוטים הנמצאים בכל בית . 
