מסע התלאות של מכבי תל אביב באירופה נמשך הפעם גם לאחר המשחק בלימוז . אחרי 
מקלחת חפוזה יצאו השחקנים לתחנת הרכבת המקומית , שם המתין לה קטר - קרון 
מיוחד שהסיע את המשלחת מלימוז לפאריס , בתוך 3 שעות וחצי . בבירת צרפת 
המתינו לקבוצה שוטרים מלווים בכלבים , שדאגו להסעה לנמל התעופה לה - בורזה ; 
משם המריא מכבי לציריך במטוס בוכנות והמשיכו בטיסת אל - על , דרך רומא , 
לתל אביב . ראשי הקבוצה וחלק מותיקי השחקנים , שהתנסו בטיסות ונסיעות 
אין - ספור ברחבי היבשת , הודו כי מעולם לא היו שותפים למסע יוצא דופן מעין 
כזה . מטרתו העיקרית היתה להגיע ביום שישי הביתה לאשה ולמשפחה , על אף 
סכנת הטילים , שהפעם התממשה . השבוע אמורה להסתיים , בפרבר שקט של בריסל , 
הטראומה הזו של מכבי . אמנם זה אינו ההיכל ביד אליהו , אבל לשם קל הרבה 
יותר להגיע ולא יהיו עוד נסיעות לאורך כל הלילה . עם זאת , ברור שאין זה 
אידיאלי לקבוצה , שאחרי שמונה משחקים מצויה במצב מצוין להגיע לפיינל - פור 
בפאריס . כל מה שצריך האלוף הישראלי הוא לשמור על הביתיות ולנצח בחמשת המשחקים 
שנותרו לו כמארח . הבעיה היא , שבגלל המצב הבטחוני יהיו המשחקים באולם 
נייטרלי שאין בו ערובה להצלחה . קפספבינבכל מקרה , יתקיים השבוע בבריסל 
המשחק נגד אלופת איטליה סקאווליני פזארו . ההפסד של פזארו בלונדון לקינגסטון , 
ושני ההפסדים האחרונים בנקודה לאריס בסלוניקי ולספליט בבית , שינו את פני 
הדברים . פזארו היא עתה יותר מיריבה ישירה של מכבי בדרך לפאריס . לכן יהיה 
השבוע מאבק גורלי . במכבי סבורים שזה הולך להיות אחד המשחקים היותר חשובים 
שלהם העונה . המאמן צבי שרף , היכול להיות מרוצה מיכולת חניכיו ומתיפקודה 
של הקבוצה , החל בהכנות למשחק נגד פזארו בליקוט פרטים על האולם הקטן שבפרבר 
בואה - פורה בבריסל . האימון הראשון , כנראה ביום רביעי בבוקר , יהיה 
מיפגש היכרות עם הסלים והמישטח ב"אולם הביתי " המאולתר של מכבי . הקלטת 
מהמישחק הראשון בין שתי הקבוצות , בו ניצחה פזארו 8968 , מונחת במכשיר 
הוידאו בביתו של שרף כבר מיום שישי , מאז חזר . מנתח שרף : פזארו יודעת 
היטב את חשיבות המשחק הזה . מבחינתה אין זה משחק חוץ , אלא משחק באולם 
נייטרלי . יש לה יתרון גובה נגדנו ולכן נצטרך לקבל מהשחקנים הגבוהים שלנו 
עזרה גדולה . אסור יהיה לנו להקלע לבעיית עבירות , בפרט של הגבוהים . 
נקווה שהגארדים בקבוצה , המצויים בכושר טוב , ימשיכו ביכולת שלהם . בפזארו 
דווקא הם לא היו טובים . שינוי הכיוון ביכולתו של דונאלד רויאל מעודדת . 
מעבר לשיפור שלו בהתקפה , הוא קלט 7 ריבאונדים בהגנה בכל אחד משלושת המשחקים 
האחרונים . זה מה שאנחנו רוצים ממנו . נצטרך לתת את הדעת על הסגירה של 
דארן דיי , שחתך אותנו בפזארו " . 411 הנקודות בלימוז הוא שיא קליעות של 
מכבי במשחק חוץ בבית הגמר . גם גמצי , שקלע 94 נקודות , קבע שיא חדש . 
512 הנקודות שקלעה הקבוצה בשני המישחקים האחרונים מהווה אינדיקציה ליעילות 
ההתקפה . המאמן שרף אומר שנגד הגרמנים והצרפתים זה עדיין אינו מדד . נגד 
קבוצות איטלקיות וספרדיות יהיה הרבה יותר קשה . מכבי תל אביב ישוב לאימונים 
היום אחר הצהריים ביד אליהו . הקפטן דורון גמצי , שהפגין משחק שיא בלימוז , 
יצא זה השבוע השלישי לאילת שם שוהות אשתו ובנותיו . הוא אמור לשוב היום 
ולהצטרף לחבריו . שני הזרים , רויאל והורטון , שהו בסוף השבוע בדירותיהם 
בתל אביב . סגן השר פנחס גולדשיין הבטיח לסייע למכבי תל אביב מבחינה כספית 
בגלל העתקת משחקיו לבריסל . במכבי מצפים בכליון עיניים להקצבה , שבלעדיה 
תתקשה הקבוצה לתפקד בשבועות הקרובים בגלל עלויות הטיסה והשהיה בחו"ל , ובעיקר 
ללא הכנסה כספית . 
