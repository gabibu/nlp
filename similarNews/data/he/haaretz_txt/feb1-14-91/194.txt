קשר מכבי תל אביב , אורי מלמיליאן , הפצוע בברכו , חזר באחרונה להתאמן . 
הקשר הירושלמי עדיין לא נרפא לחלוטין וסובל כאבים בברכו בעת מאמץ . בשל 
כך אינו עורך , נכון לעכשיו , אימונים מלאים . אתמול השתתף מלמיליאן משך 
54 דקות במשחק האימון של קבוצתו נגד מכבי רמת - עמידר ( 11 , יצחק זוהר 
כבש לתל - אביב ) . מלמיליאן תיאר אמש את מצבו : " לא ברור עדיין מתי 
אחלים לחלוטין מפציעתי . הכאבים מונעים ממני לתפקד בצורה חפשית במגרש " . 
רבים הביעו דעתם , כי הפגרה שנכפתה על הליגה , תורמת למכבי תל אביב , 
מכיוון שהיא מאפשרת למלמיליאן להירפא . מלמיליאן עצמו אינו מסכים עם קביעה 
זו . " מכבי הסתדר היטב גם בלעדי , וגם אם לא אוכל לחזור ולשחק כאשר יתחדשו 
המשחקים , יש על מי לסמוך . הפגרה אינה מסייעת לא למכבי תל אביב ולא לשום 
קבוצה אחרת , מפני שהשחקנים לא יהיו מוכנים לחידוש ההתמודדויות " . בימים 
אלה של מלחמה לא נוטל מלמיליאן סיכונים . הוא עזב בשלב זה את דירתו בתל 
אביב ומתגורר בבית הוריו בירושלים . מדי יום נוסע מלמיליאן בקו ירושלים - 
תל אביב ובחזרה כדי להתאמן . " בימים אלה אין מה לעשות בתל - אביב . העיר 
שוממה . כמו - כן , מסוכן בעיר , כי אף אחד לא יודע היכן יפול טיל " , 
הסביר מלמיליאן . לדעת מלמיליאן , למרות שחודשו האימונים , לא ניתן עדיין 
לחדש את משחקי הליגה . " אי אפשר לשחק ללא קהל , שמדרבן את השחקנים ומעניק 
את כל ההנאה לרוץ במגרש " , אמר . 
