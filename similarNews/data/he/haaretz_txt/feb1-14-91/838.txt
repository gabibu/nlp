ראשון הקונצרטים בסדרת " אתנחתא " המתחדשת אירח את הפסנתרן זכריה פלווין , 
שבחר בתוכנית בלתי - שגרתית ומרתקת . הקונצרט נפתח בביצוע בכורה של סוויטה 
מאת איתן אביצור ( 9791 ) . הניגודים בין קצביות רעננה והיתולית לזרימה 
מתמדת של אשד אקורדים , הובלטו על ידי הסולן באופן פלסטי מאוד . ריבוי שימוש 
בדוושה ועומק צליל שנעזר בכל משקל הגוף איפיינו את ביצוע שמונת הפרלודים 
שכתב המלחין השווייצי פרנק מרטן ב8491 . מרטן , שלא השתייך לשום זרם מוסיקלי 
מוגדר ולא קיבל עליו את אופנת שיטת שניים - עשר הטונים , פיתח במקומה עושר 
של הרמוניות מגוונות . בנגינתו של פלווין זכה החיפוש אחר הרמוניות חדשות 
לעיצוב רומנטי , והמלודית הובלטה היטב . במיטבו היה הסולן בביצוע ארבעה 
קטעים ( אוף 811 ) מאת ברהמס . היצירות הבשלות הללו זכו לפרשנות של רומנטיקן , 
שידע להתמודד עם עומק הגותו . לא היתה זו בחירה סתמית של קטעים ידועים 
וסוחפים , אלא מבחר אתגרים מוסיקליים ווירטואוזיים תובעניים . 
