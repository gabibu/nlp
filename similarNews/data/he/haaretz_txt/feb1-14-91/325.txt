מכבי תל אביב , כדורסל , שיצא אתמול זה השבוע החמישי ברציפות למשחק חוץ 
בגביע אירופה , אמור היה להגיע אמש לאחר חצות ללימוז , שם ישחק מחר ( 
03 . 12 ) נגד אלופת צרפת לימוז . זה יהיה משחק הגומלין לאחר שמכבי ניצח 
בסיבוב הראשון 00129 . הטיסה שיצאה אחר הצהריים לפאריס , והנסיעה הארוכה 
באוטובוס ( 5 שעות ) , גרמה להגעה המאוחרת ללימוז . הקבוצה אמורה לקיים 
היום שני אימונים ומחר אימון בוקר קל . מאמן הקבוצה צבי שרף לא ויתר גם 
על אימון בוקר שהיה אתמול ביד אליהו . מוטי דניאל שסבל שלשום מכאבי גב חזר 
לפעילות . גם איציק כהן שסבל בשבוע שעבר מפציעה בברכו התאמן . הבעיה שהנהלת 
מכבי החליטה להשאיר את כהן בארץ , בגלל עבירת משמעת ( איחר שלשום לאימון 
בוקר ) . דרור ברדיצב יצא גם הפעם במקום איציק . דונאלד רויאל שחזר ביום 
שישי לישראל , אחרי שהייה בת שבועיים באירופה , לא החליט עדיין אם יחזור 
הפעם . הכל תלוי במצב ובמציאת הפתרון לאירוח משחקי הבית של מכבי . רויאל 
סיפר , כי איננו רגיל לטוס הלוך ושוב ולהתאמן יום - יום . לדעתו העובדה 
שהוא נח בשבועיים האחרונים והתאמן פחות שיפרה את יכולתו במשחק בלוורקוזן , 
וזו הסיבה לדעתו שסוף סוף הפגין משחק טוב בבית הגמר . הנהלת הקבוצה לא קיבלה 
עדיין אישור סופי לגבי האופציות הקיימות לקיום משחקי הבית שאמורים להיות 
באולם נייטראלי . אם לא ימצא אתר שיארח את כל המשחקים , אפשר שהם יתקיימו 
במדינה של היריבה באותו שבוע , אבל בעיר אחרת . כך למשל באתונה נגד אריס , 
במדריד נגד ברצלונה , במילאנו נגד פזארו . התשובה לתעלומה אמורה להתקבל 
אולי כבר מחר . תפתח כבר הערב את משחקי הסיבוב השני בבית הגמר , כאשר תארח 
את באייר לוורקוזן . במשחק הראשון ניצחה ברצלונה 00139 . ומכבי רמת גן ממשיכים 
באימונים משותפים . אתמול קיימו משחק אימון בכפר המכביה . היום יהיה אימון 
משותף דומה בין הפועל תל אביב וא . ס . רמת השרון . המאמנים הצמאים לפעילות 
מכינים את שחקניהם הצעירים לכל צרה שלא תהיה וחושבים על אפשרות שובם של הזרים 
והמתאזרחים . לאימון שהיה בכפר המכביה הזדמן מאמן הפועל חולון אפי בירנבוים , 
שהתקבל בחמימות על ידי עמיתיו פיני גרשון ויריב ורשיצקי . 
