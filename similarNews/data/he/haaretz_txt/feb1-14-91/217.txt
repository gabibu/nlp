זה כמה חודשים שאנחנו עדים לדרמה נרגשת , הנראית כאילו נלקחה מאחד הפרקים 
של " שושלת " . סיפור של אהבה , בגירה זעם ונקמה . המאהב הנסער הוא השמאל 
הישראלי הממסדי , בחור ישר וקצת נאיווי , שיצא עם פלשתינה היפה והבוגדנית . 
יוסי שריד , אחד מגיבורי הדרמה הזאת , מדבר בשפה האופיינית למאהב נבגד . 
" הם יכולים מצדי לחפש אותי " , כתב בסערת - רוח לפני חצי שנה , ועכשיו 
הוא מוסיף במשנה - זעם : " לא יוכלו למצוא אותי " . כך לא מדבר איש פוליטי 
המתמודד עם בעיות המציאות הקשה . כך מדבר גיבור של רומן . אבל הסיפור שבין 
השמאל הישראלי ובין העם הפלשתיני רחוק מאוד מלהיות רומן . אין זה סיפור 
של אהבה נכזבת . זהו סיפור המתנהל במציאות של איבה תהומית , שלידתה בהתנגשות 
ההיסטורית בין שתי תנועות לאומיות . אין בינינו ריב של אוהבים . יש בינינו 
מלחמה . מכיוון שלא שכחתי מעולם שאנחנו אויבים , אינני מתפלא כלל על כי 
הפלשתינאים עולים כך מספרים על הגגות ומוחאים כפיים כאשר נופל טיל על העיר 
שבה אני יושב בחדר האטום . הייתי מתפלא אלמלא שמחו לאידנו , אלמלא ייחלו 
לניצחון אויבינו . האויב של אויבי הוא ידידי כלל עתיק בכל המלחמות . והרי 
כל מטרתה של עשיית השלום היא ליצור מצב שבו לא יעלזו הפלשתינאים כשרע לנו , 
ושבו לא תהיה לסדאם חוסיין ( זה או אחר ) העילה הפלשתינית להמטיר עלינו 
טילים . לא מכבר ניסה אחד מראשי הציבור הפלשתיני להסביר לי את פשר התופעה 
המכוערת הזאת . " בשלוש שנות האינתיפאדה " , אמר , " נהרגו קרוב לאלף 
אזרחים פלשתינאים , גברים נשים , זקנים וילדים . רבבות נפצעו . אלפים 
הפכו נכים לכל ימי חייהם . מאות בתים נהרסו בידי צה"ל . רבבות נשלחו למחנות 
מעצר שהתנאים בהם איומים . הרבה רבבות מאתנו הוכו . אז מה הפלא שעולים 
על הבתים ומוחאים כף כאשר אותם הדברים קורים עכשיו לכם " ? קפמאבינכאשר אמרתי 
לו שזה פוגע בשמאל הישראלי , דיבר במרירות בלתי - מוסתרת : " השמאל ? 
איזה שמאל ? מה עשה השמאל בשלוש השנים האלה ? כמה הפגנות עלובות ? חוץ 
מקומץ אנשים , אף אחד לא הקריב גם לילה אחד של שינה כדי לקום נגד הזוועות 
האלה גם כאשר מעט מזער מהן התגלה בבתי - המשפט שלכם . דיברו אלינו בתערובת 
של שחצנות ופטרונות , כאילו היינו קרובים עניים הזקוקים לחסדים " . כשאני 
עומד מול תהום השנאה , אני נחרד . יוסי שריד רואה ומסיק מסקנה : הוא מפנה 
לה גב . אני רואה ומסיק מסקנה , אבל הפוכה . אם שלוש שנות אינתיפאדה והמלחמה 
בה חפרו תהום נוראה כזאת של שנאה , מה יהיה הלאה ? אם לא נמהר להגיע להסדר 
ולשלום , איזה עתיד מחריד צפוי לכולנו בארץ הזאת ? אין זו השעה לסצינות 
של אהבה נכזבת , ובוודאי שלא להתפרצויות של זעם נרקיסי , אלא דווקא להתחלת 
תנופה חדשה במאבק על השלום . כי דווקא בעת משבר יוצרות התהפוכות הפוליטיות 
והנפשיות אפשרויות חדשות לשידוד מערכות . עכשיו הזמן . מה מציע יוסי שריד 
לקראת העתיד ? ממאמרו אני למד שיש לו רק מרשם אחד : " יאסר ערפאת חייב 
להיעלם " . יופי . חלק ופשוט . ממש תוכנית פוליטית לדוגמה . אני חושב שצמרת 
אש"ף עשתה משגה חמור במשבר הנוכחי . אני חושב כך , אף שאינני מכיר את כל 
האילוצים והשיקולים שלה . אבל דעתי הפרטית כלל אינה רלוונטית . לא אני 
ולא יוסי נחליט מי צריך להיות מנהיג העם הפלשתיני . זהו עניינו הבלעדי של 
העם הפלשתיני עצמו . לא אני ולא יוסי נחליט אם ערפאת שגה או לא . העם הפלשתיני 
יחליט . ורק החלטתו שלו תקבע . גם כאן טועה יוסי שריד יחד עם כל עמיתיו 
בממסד הישראלי . הם עולזים על כי ערפאת איבד מפופולריותו במערב , על כי 
מעמדו הדיפלומטי התערער וכו , ועל כן הם מנבאים את סופו ( " איפה אש"ף 
היום ? מי שמע עליו בזמן האחרון ? " ) . זוהי שטות גמורה . מעמדם של 
ראשי אש"ף בכלל , ושל ערפאת בפרט , אינו נובע מהכרת האומות . הוא נובע 
אך ורק מרצונו של העם הפלשתיני . כל השאר הוא משני . בכל הידידות , הייתי 
רוצה להזהיר את יוסי שריד : אל תמהר לקבור את ערפאת . אני זוכר עשרות פעמים 
שבהם הוא " נקבר " , וכמו עוף החול האגדתי הוא קם למחרת היום כאילו לא 
קרה דבר . מדוע ? מפני שהפלשתינאים , גם אותם המותחים עליו מדי פעם ביקורת , 
רואים בו את סמל תקומתם הלאומית . ובין השאר גם מפני שהם רואים בו סמל 
של אומץ - לב אישי . הרי הוא נשאר מרצונו בביירות כאשר אריאל שרון הטיל 
עליה מצור . הרי הוא חזר בהיחבא לטריפולי אחרי שהסורים הטילו עליה מצור , 
אף שאחת המטרות הגלויות של אסד היתה לחסלו אישית . לכן הדיבורים הישראליים 
על בריחתו מבגדד , שגם יוסי אינו מתנזר מהם , לא עושים רושם על הציבור 
הפלשתיני . 
