מראות סוף שבוע , התחילו להגיע , אם כי הפעם הוכיחה הטלוויזיה יכולת ומהירות 
יחסית רק בשעות הבוקר המוקדמות . הריסות ואנשים המומים , וחיים יבין , 
שהחליף סוודר וחולצה , בחליפה ועניבה . מתברר שלא היה בסיס לאופטימיות 
לכאורה שלנו , ואפילו נחמן שי כבר לא הצליח להרגיע . קודם לכן , בשעות 
השקטות , במין מבט פנימה , ניצב מול איתמר בן - ברק , איש חניתה , שלא 
עזב את אדמתו 05 שנה , מאוכזב ומתוסכל : " אם המצב יימשך , לא נצטרך 
עוד אדמה " . גל אוחובסקי , אחד מאלה שהאמין שיצליח להפוך את הבריחה מתל 
אביב לעוד אופנה " אינית " , ולא נסתייע בידו . גודי לוץ , גם היא בכתבה 
לא ממוקדת , מנסה לשכנע שהאליתה ברחה מהעיר , אלא אם כן , אליתה הם זרזירי 
עט ובוהמה , חסרי חוליות . מתברר גם שאלה שהמציאו את תל אביב , הבטיחו 
להילחם רק על גדות הירקון וביקרו בפטרונות את תושבי הצפון המופגזים , מחפשים 
עכשו לגיטימציה לעצמם . שעה שהלקח עבורם כלול בדבריו של יזהר סמילנסקי , 
הקובע שחשיבותו של מיתוס אי - העזיבה כחשיבותה של הציונות . סכנה אחרת מופיעה 
בדמותו של השר רחבעם זאבי , בדיוקן זהיר וחסר של חנן עזרן . גנדי בטוח 
בעצמו ונראה אטום למה שנאמר סביבו . הוא נישא בעצם על כתפי חסידיו של כהנא , 
ויש לו חברים לא רק בעולם התחתון אלא גם במערך . עזר ויצמן , למשל , 
שבנאום מבולבל ומביך בכנסת אומר לידידו רחבעם , שממשלת שמיר אינה ראויה 
לאחד כמותו , משום שצה"ל אינו ממוקם מאה ק"ם מבגדאד . אתה הבנת את זה ברוך ? 
הטרנספר של גנדי מוצא לו מהלכים ביו"ש . " חלום הדו - קיום נוצח " , אומרים 
אלה שנופפו בו כדגל . התאורטיקנים של גוש אמונים , יואל בן - נון וישראל 
הראל , ומזהירים את השמאל והימין כאחת , שאחרי המלחמה לא תהיה כל אפשרות 
לחזור לנוסחאות הישנות . בעצם תושבי רמאללה מאשרים קביעה זו , כשאין הם 
מסתירים את שמחתם ורגש הנקמה שלהם למראה הטילים הנוחתים על תל אביב . הטיל 
גם השכיח ממני מה קרה בסוף השבוע הבידורי , מלבד שירון לונדון אירח את חיילי 
הפטריוט שישראל אימצה אל לבה . ואני חששתי שהעדרם ישפיע על תפעול הטילים , 
ואולי צדקתי . האם שמעתי נכון את דורון נשר , על החארות שחוזרים לתל אביב ? 
אם כך , אני חותמת על כל מלה שלו . 
