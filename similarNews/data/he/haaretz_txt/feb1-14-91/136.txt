מאמציו של ממשל בוש להשתחרר מלוחות - זמנים במלחמת סופת המדבר הופרעו בסוף 
השבוע שעבר על - ידי נגיד הבנק המרכזי , אלן גרינספן . הנגיד הזהיר , 
כי אם לא תגיע המלחמה אל קצה עד אמצע אפריל , עלול המשק האמריקאי לשקוע 
אל מיתון קשה וממושך . אם ההערכה הזאת מקובלת על הבית הלבן , ייתכן ששיקולים 
לא - צבאיים יקרבו את יום הפלישה לכוויית ולעיראק . גרינספן לא מייחס את 
תחזיתו להוצאות הכרוכות במלחמה מתארכת , אלא למה שתעולל להרגלי הצריכה בארה"ב . 
יום לפני פרסום הראיון אתו הודיע מכון מחקר ניו - יורקי , כי " מדד האמון " 
של הצרכן האמריקאי ירד בינואר לרמתו הנמוכה ביותר זה עשר שנים . צרכנים 
חסרי - אמון אינם להוטים להוציא כסף . בהעדר צריכה נסגרים מפעלים ואובדים 
מקומות עבודה . כיוון שהמשק האמריקאי כבר נמצא במיתון , החמרה של האי - 
אמון מצד הצרכן תעכב את התאוששותו . בימים האחרונים נשמעו בוואשינגטון בשורות 
כלכליות רעות . שלשום התברר , כי בינואר אבדו 000 , 232 מקומות עבודה , 
ושיעור האבטלה עלה ל%2 . 6 ; או 000 , 517 , 7 מובטלים . מקובל עכשיו 
להניח , כי הגירעון בתקציב הפדרלי לשנה הנוכחית יגיע עד 003 מיליארד דולר , 
אף כי התכנון המקורי העמיד אותו על 56 מיליארד . רוב הכלכלנים מסכימים , 
לפחות לפי שעה , שלמלחמה יש השפעה מוגבלת מאוד על התרחבות הגירעון . שר 
האוצר של ארה"ב מבקש עכשיו מן הקונגרס תוספת של 77 מיליארד דולר לשנה הנוכחית 
כדי לטפל במשבר של אגודות ההלוואה והחיסכון . הכספים האלה מיועדים להציל 
את חסכונותיהם של מיליוני אמריקאים , ולקונגרס לא תהיה ברירה אלא להקצות 
את הכסף . 77 המיליארדים לא נכללים בחישוב הגירעון , אף כי הם נלקחים מאותה 
קופה . מכירות של בתים חדשים בארה"ב פחתו בדצמבר ב%7 . 6 . סך כל הירידה 
ב09 היתה % 71 ; השיעור הגבוה ביותר מאז המיתון החמור הקודם , לפני תשע 
שנים . ענף הבנייה הוא קריטריון מסורתי להערכת הפעילות הכלכלית . אבל חרף 
החדשות הרעות שרתה אופטימיות על הבורסה בניו - יורק , לפחות עד פרסום נתוני 
האבטלה מיום ששי . מלכתחילה היא יוחסה להתקפה האמריקאית על עיראק , ששמה 
קץ לאי - ודאות של חודשי ההמתנה . אבל עכשיו ברור , שהבורסה מאמינה כי 
היא מרגישה את תחילת ההתאוששות הכלכלית . ההנחה היא , ש"הגרוע מכל מאחורינו " 
וההבראה תתחיל כבר באביב . דברים ברוח הזאת השמיע נגיד הבנק המרכזי עצמו , 
לפני כשבועיים . אבל בינתיים התחיל הנגיד , על - פי עדותו , לכרות אוזן 
להזהרותיו של שר ההגנה דיק צייני , שאינו מוציא מכלל אפשרות מלחמה של חודשים . 
בנסיבות האלה החליט גרינספן לעשות רוויזיה של נבואותיו האופטימיות . הוא 
אמר ביום ה שעבר לוועדה לענייני בנקאות של בית הנבחרים , כי המשק האמריקאי 
" נתון יותר מאשר אי פעם בעבר הקרוב לשינויים פסיכולוגיים " . לשון אחר , 
זה משק רגיש ושברירי , שרוח קלה יכולה לטלטל אותו . הסנאטור הדמוקרטי סאם 
נאן , היושב - ראש של ועדת השירותים המזוינים , שהתנגד למלחמה , אמר לפני 
כמה ימים כי אם היא תימשך שלושה חודשים תקופה נסבלת בעיני גרינספן היא 
תחייב להגדיל את תקציב ההגנה של ארה"ב ב68 מיליארד דולר . אבל צארלס שולץ , 
שהיה יועצו הכלכלי הראשי של הנשיא קרטר , כיום חוקר במוסד ברוקינגס , 
דוחה את ההערכה הזאת כ"שטויות " . הוא אמר בתוכנית טלוויזיה , כי מיליארד 
דולר הוא הסכום שכבר שולם על הציוד הצבאי ועל התחמושת שבהם משתמש הצבא האמריקאי 
מדי יום . הנשק נאגר במחסני הצבא בזמן המלחמה הקרה , וממילא אין צורך לחזור 
ולשלם בשבילו עכשיו . לפי שולץ , לא יהיה אפילו צורך להחליף חלק גדול מן 
הציוד שיאבד או מן התחמושת שתיירה , " באשר את הנשק הזה אספנו כדי להילחם 
נגד קיסרות של 003 מיליון בני אדם ( ברית המועצות ) " . יהיה צורך להחליף 
חלק מן הציוד , ושולץ אומר כי זה יעלה בערך 52 מיליארד דולר השנה . השאר 
יוכל להיפרס לאורך שנים אחדות , ובלאו הכי ימומן במידה רבה בידי בעלות - 
בריתה של ארה"ב . אבל גם החישוב של צארלס שולץ מותנה באורך סביר של מלחמה , 
לא יותר משלושה עד ששה חודשים . אם תתארך המלחמה מעבר לזה , יהיה צורך 
להתחיל לדאוג למקורות המימון , לדבריו . כך או כך , המסקנה היא אחת : 
המשק האמריקאי יוכל לעבור בשלום את המפרץ הפרסי רק עד אפריל , ולכל המאוחר 
יולי . מלחמה מעבר ליולי היא כרגע חלום בלהות כלכלי , שלא לדבר על הצדדים 
הפוליטיים והאנושיים . הגנרלים האמריקאים אומרים שהזמן פועל לטובתם , וייתכן 
שמבחינה צבאית הצדק אתם . אבל גם גנרלים מקבלים פקודות מפוליטיקאים , ופוליטיקאים 
רואים יותר משדה קרב אחד . 
