במלחמה במפרץ המתנהלת במעטה צנזורה כבד יש יותר הישגים ממה שרואה העין . 
אצלנו סבורים שזה רק עניין של זמן עד שסדאם , משטרו , צבאו ותשתיתו , 
יקרסו . אך בינתיים ישראל , שלא היתה צד לא במלחמה ולא בקואליציה , חוטפת 
טילים . סדאם איים מראש שכך יעשה , ואנחנו איימנו שאם יממש איומיו תגובתנו 
תהיה איומה ונוראה . בינתיים סדאם יורה , ואנחנו נשארנו עם האיומים המילוליים . 
אמנם יוסי ביילין רואה " יתרון בכך שאנו מותקפים " אך לא בא לי בדיוק 
לצאת במחול בגלל היתרונות העושים את ביילין כל כך מאושר . אני הייתי מפריד 
את הנושא לשניים : חובת הממשלה להגן על אזרחיה , כלומר לנטרל את מקורות 
הירי , מצד אחד , והצורך לסגור חשבון עם מדינה שהכריזה עלינו מלחמה ללא 
כל הצדקה , מצד שני . אשר לסוגיה הראשונה , האמריקאים עושים בינתיים ככל 
יכולתם לצמצם את פעולת הטילים . לפחות חלק חשוב מהעבודה הם עושים למעננו 
לא פחות טוב , אם כי כיוון שאנו מכירים את השטח , עבודה שלנו יכלה להיות 
יעילה יותר . הם מפציצים נון - סטוף באזור המשגרים , ואלה לא חופשיים לפעול 
כמו בתקופה שטיווחו את טהראן . ודאי שיש היום פחות משגרים מאשר לפני שבועיים . 
התיאום לגבי ההתראה ודרכי הפעולה הולך ומתהדק . עוד קצת סבלנות , עוד 
קצת עצבים . אשר לסוגיה השנייה : עומדת על הפרק אמינות האיומים שלנו שאמקפתמונה1 , 
9פ6לא נממשם איש לא יקח אותנו עוד ברצינות . בשלב המתאים ובתיאומהנכון 
את החשבון הזה נצטרך לסגור . קפמאפרקכשהטילו את פצצת האטום על הירושימה , 
היו שטענו כי עדיף היה לפוצץ תחילה " דוגמה " בשטח לא מיושב , בתקווה 
שהיפאנים יבינו את הרמז וייכנעו בלי הצורך להשמיד עיר על תושביה . נזכרתי 
בוויכוח ישן זה לאור איומו של סדאם להטיל עלינו ראשי חץ גרעיניים וביולוגיים . 
מומחים אצלנו מטילים ספק אם הסקאד יכול לשאת ראש חץ ביולוגי או גרעיני , 
אפילו היה להם . הם אומרים בביטחון של 99 אחוז שאיומו של סדאם בלתי סביר . 
אבל איך אמר הילד לאביו האתאיסט ? " אבא , אם יש אלוהים אנחנו בצרה רצינית " . 
כעם יוצא - שואה שנשבע לא להיות עוד אובייקט להשמדה המונית , מוטב שלא 
ניקח סיכונים . הייתי מעדיף שנדגים " דוגמה " למה שאנו יכולים לעשות , 
מאשר ניווכח מאוחר מדי שהמומחים טעו . קפמאפרקעכשיו הולכת ומתגלה האמת המרה 
על יפי הנפש בצרפת ובגרמניה שפיהם דיבר על שלום בין ישראל לפלשתינאים ומתחת 
לשלחן נתנו לסדאם את מיטב הטכנולוגיה לייצר גז , נשק ביולוגי וגרעיני , 
וסייעו לו להאריך את טווח הסקאד כדי שיגיע לישראל . לפחות בכך פעלו הגרמנים 
ברוח משאל דעת הקהל מחודש יולי , שמצא כי ישראל היא המדינה הכי שנואה בגרמניה . 
מה לעשות , משטר בא ומשטר הולך , אך יהודי נשאר יהודי . אבל לזכותם של 
הגרמנים ייאמר שיש להם נקיפות מצפון , והם מוכנים להושיט לנו סיוע ביטחוני . 
הצרפתים לעומתם אפילו לא מתחרטים . ( אגב , גם לא נלחמים במפרץ חוץ מאשר 
עם הבעיה הקשה של טמפרטורת היין בתנאי המדבר ) . בראיון עם עקיבא אלדר 
השבוע מצר שגריר צרפת בישראל , מסייה אלן פיירה , על הביקורת החריפה שמותחים 
על צרפת . מוזכרים שמות כמוטה גור ויוסי בן - אהרן , ואז אומר השגריר : 
" אני זמן רב בישראל , ויודע שאתם מדברים כמו חוליגאנים " . בצרפת יש 
ליהודים כינויים אחרים . תמהני , למה שלא יבקש מיד העברה לבגדד סדאם לא 
רק קליינט טוב אלא גם אדם מנומס . קפמאפרקאישית אינני חושב שהגיע הזמן להחזיר 
את ערביי השטחים לעבודה בישראל . משתי סיבות : א ) הם הזדהו במפורש עם 
סדאם חוסיין . מנהיגם ערפאת היה לימין סדאם והאיץ בו להרוס את ישראל ככל 
שאפשר , אם כי כהרגלו , כשהגיע רגע המלחמה הרים רגליים מבגדד . כשנפלו 
הטילים רקדו הערבים על הגגות . היו רוקדים יותר אילו ישראל היתה קצת יותר 
מושמדת . אנחנו במצב מלחמה , ופיזורם בקרב האוכלוסייה היהודית מהווה סיכון 
ביטחוני גם מהיבט של פיגועים בעורף וגם מהיבט הדיווח לאויב על הפגיעות . 
ב ) המשק שלנו על הפנים וממדי האבטלה מדהימים . אני מעדיף עולה מרוסיה 
במקום עבודה מתפנה מאשר ערבי מהשטחים . עניין העסקת ערבים בישראל ושיתוף 
הפעולה הכלכלי צריך להיות חלק מהמו"ם להסדר בינינו . כשהטילים רועמים , 
אני מעדיף אותם בינתיים רחוק ממני . קפמאפרקאלה הדברים שמשגעים אותי בימי 
מתח אלה : אזעקת השכן בבית ממול שמקפיצה את כולנו לחדר האטום . השירים 
ברדיו המתחילים בצליל הנשמע בדיוק כמו אזעקה עולה ויורדת . האופנוע והמשאית 
שמרביצים שוונג באישון לילה וכולם קופצים מהמיטות . השכן מלמעלה שדווקא 
באזעקה מזיז רהיטים כבדים בבית . הברקים והרעמים שהיו השבוע דווקא בלילה . 
אי - אפשר כבר לעשות גשם בלי רעש ? לאטום את החדר ולגלות ששכחתי את הטלפון 
בחוץ כשכולם בטוחים בוודאי שמתנו . השערורייה שהחליטו לחלק ברדס אקטיווי 
קודם לחרדים של בני - ברק , ורק אחר כך אם יישאר לילדים וחולי אסטמה . 
זה ברור : הרב שך יכול להפיל ממשלה ילדים לא . ולבסוף המלך חוסיין . 
מילא , שוב טעה . אך למה להופיע שמונה פעמים ביום במרקע . מה הוא חושב 
לעצמו ? שהוא דוד לוי ? 
