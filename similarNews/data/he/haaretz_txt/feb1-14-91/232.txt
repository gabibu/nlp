( ע"ר ) . מעמדו של ראש ממשלת יפאן טושיקי קאיפו מצוי בסימן - שאלה , 
לנוכח ההתנגדות התקיפה של מפלגות האופוזיציה לתוכנית הסיוע הכספי ולשיגור 
מטוסים לאזור המלחמה במפרץ הפרסי . ימים של נאומים משלהבים בפרלמנט בעד ונגד 
הסיוע לקואליציה האנטי - עיראקית יתחלפו החל מהיום בשלב של שאלות ותשובות 
ישירות בוועדות התקציב של הפרלמנט . קאיפו ושריו חייבים לשכנע את מתנגדיהם , 
ואת היפאנים בכללם , שסיוע לבעלות הברית אינו נוגד את החוקה היפאנית , 
שאותה הכינו שלטונות הכיבוש האמריקאיים לאחר מלחמת העולם השנייה . מדינאים 
מצמרת המפלגה הליבראלית - דמוקראטית השלטת אמרו כי אם ועדות התקציב יעכבו 
את הסיוע , ייאלץ ראש הממשלה להתפטר . " אם ניכשל בהעברת תקציב הסיוע , 
משמעות הדבר קצה של ממשלת קאיפו " , אמר מוצוקי קאטו , יו"ר הוועדה המתמדת 
של מפלגת השלטון . קאטו הזהיר את חברי סיעתו מפני אבדן השלטון , המצוי 
בידי הליבראלים - דמוקראטים מאז 5591 . הנושא השנוי במחלוקת הוא אישור של 
9 מיליארד דולר לכיסוי חלק מהוצאות המלחמה במפרץ , ושיגור מטוסי - תובלה 
של חיל האוויר היפאני לפינוי פליטים מעיראק . ראש הממשלה והשרים טענו כי 
יפאן לא תוכל להצדיק התעלמות מוחלטת מהמלחמה הצודקת נגד עיראק . 
