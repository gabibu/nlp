אלברוויל , צרפת ( ע"ר ) . מלחמת המפרץ מטילה צל כבד על אולימפיאדת החורף 
האמורה להיערך בשנה הבאה בעיירה הצרפתית אלברוויל , כשהמארגנים מודאגים 
מכך שהדי המלחמה יפגעו במשחקים . זאן קלוד קילי , נשיא משותף של ועדת הארגון 
של המשחקים האולימפיים , הביע דעתו כי יתעוררו בעיות פיננסיות ובעיות ביטחון 
אם תימשך המלחמה עוד חודשים אחדים . " הדלקנו את האורות " , אמר קילי , 
שיאן אולימפי ואלוף גלישה מהולל . " כרגע אנו באור ירוק , אם תימשך המלחמה 
נהיה באור צהוב ביוני ובאור אדום בספטמבר . אין פירושו שאם יהיה אור אדום , 
לא יתקיימו משחקי החורף . גם אם תימשך המלחמה עוד שנה , יהיו משחקי חורף , 
אך אי - השתתפותה האפשרית של הנבחרת האמריקאית בשל המלחמה , תכה קשות בוועדת 
הארגון מבחינה כלכלית " , הוסיף . זכויות השידור בטלוויזיה האמריקאית נרכשו 
בידי רשת סי . בי . אס . ב - 342 מיליון דולר , אך קיים סעיף בהסכם הקובע , 
שהמחיר יהיה נמוך בהרבה אם לא ישתתפו האמריקאים , הסביר קילי . הוא אמר 
כי אם תימשך המלחמה , יהיה צורך להגדיל את היקף כוחות הביטחון , שעל פי 
התוכנית היום ימנו ך - 000 , 6 חיילים ושוטרים . הנשיא האחר של הוועדה , 
מישל בארנייה , אמר כי כל החלטה בדבר קיום או אי - קיום משחקי החורף תהיה 
בידי הוועד האולימפי הבין - לאומי . 
