בודפשט ( מיוחד ל"הארץ " ) . הק - ג - ב מצותת לשיחותיו של בוריס ילצין 
ומכשירי הציתות נמצאים בחדר מעל לישכתו של נשיא הפדרציה הרוסית כתב אתמול 
העיתון " קומסומולסקאיה פראוודה " , העיתון הנפוץ ביותר בבריה"ם . עובד 
שירות הביטחון של הסובייט העליון מסר לכתב העיתון , כי המפתח לחדרים 024 
ו - א024 ( שעל פי ההשערה שם נערך הציתות ) נמצא אך ורק בידי אנשי הק - 
ג - ב . כתב העיתון פנה בשאלה אל מחלקת ההסברה של הק - ג - ב , שם הכחישו 
בתוקף את ההאשמות וטענו , כי החדרים האמורים ייפתחו לפני צירי הפרלמנט והעיתונאים , 
כדי שיוכלו לבדוק מה מצוי בהם . בבוריס ילצין קשורה גם ידיעה אחרת , שלפיה 
הטלוויזיה הסובייטית ביטלה את שידור הנאום , שילצין עמד לשאת ביום ג . 
לפי גירסה אחרת , שידור הנאום רק נדחה ויתקיים ב8 בפברואר . קפידביננשיא 
ליטא , ויטאוטאס לנדסברגיס , דחה את הצו של הנשיא גורבצוב , שבו ביטל 
את מישאל העם בשאלת העצמאות ( המוגדר רשמית כ"סקר כללי של דעת הקהל ) , 
שייערך בליטא . הוא הכריז , כי המישאל ייערך למרות הצו הנשיאותי של גורבצוב . 
דובר לישכת העיתונות של הפרלמנט הליטאי מסר , כי שיחתו של גורבצוב עם 
מנהיג " הפלג הלאומי של המפלגה הקומוניסטית הליטאית , אלגירדאס בראזאוסקאס 
התנהלה ברוח עניינית וגלויית - לב , וכי גורבצוב דיבר על אפשרות פרישתה 
של ליטא מבריה"ם " כמעט כעל עובדה " . גורבצוב הטעים , כי יש לפעול על 
פי החוקה ולהחליט על הפרישה במשאל - עם , ואולם , הליטאים , יש להם רוב 
ברור בין תושבי הרפובליקה ועל כן " אינם צריכים לחשוש , שתוצאות המישאל 
תהיינה מנוגדות לרצון הרוב " . גם נשיא לאטוויה , אנאטוליס גורבונובס הצהיר , 
כי לגורבצוב אין זכות לקבוע , אם במדינות הבאלטיות ייערכו או לא ייערכו 
מישאלים . " משאל - העם באסטוניה ייערך ב3 במארס על אף שאנו מודעים לכך 
שנעלה על דרך ההתנגשות עם החלטותיו של הנשיא גורבצוב מאתמול " , אמר שר החוץ 
של אסטוניה לינארט מרי . מרי , הנמצא בזנווה כדי להציג את השאיפות לעצמאות 
של שלוש הרפובליקות הבאלטיות בפני הוועדה לזכויות האדם של האו"ם , אמר כי 
הקרמלין יפעיל את מכונת התעמולה נגד משאלי העם באסטוניה ובליטא . שר החוץ 
של איסלנד , יון חניבלסון , אמר היום בריקיאוויק , כי למרות המחאה החריפה 
של בריה"ם , לא תבטל איסלנד את החלטתה לקיים קשרים מדיניים רשמיים עם ליטא . 
איסלנד היא המדינה המערבית הראשונה שהכריזה על הכרתה בליטא העצמאית . משרד 
החוץ הסובייטי הגיב בחריפות על החלטת איסלנד והגדירה כנוגדת את החוק הבין - 
לאומי וכ"התערבות בעניינים פנימיים של בריה"ם " . שר החוץ השוודי , סטין 
אנדרסון , קרא אתמול בפרלמנט השוודי לשלוש הרפובליקות הבאלטיות לנהל מו"ם 
עם מוסקווה על הדרכים להשגת עצמאותן המדינית . בניגוד לאיסלנד , שלא הכירה 
בספוחן של שלוש המדינות הבאלטיות לבריה"ם , היתה שוודיה בין המדינות הבודדות 
בעולם המערבי שהכירו בספוח בשנת 0491 . הבית הלבן הודיע כי אספקה רפואית 
אמריקאית , הדרושה באופן דחוף , תשוגר לרפובליקות הבאלטיות , וגם לאזור 
צרנוביל שבאוקראינה , כדי לסייע לחולי סרטן . דובר הבית הלבן אמר כי מדובר 
בעיקר במחווה הומניטרית , אך היא גם מבליטה את הדאגה האמריקאית לגבי הצורך 
בדו - שיח בדרכי שלום בין הצדדים היריבים . 
