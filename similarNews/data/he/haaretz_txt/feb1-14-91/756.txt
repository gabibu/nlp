הדרבי התל אביבי בין הפועל למכבי תל אביב , שאמור היה להתקיים ביום שני 
הבא , נידחה . בסבב טלפוני בין חברי נשיאות איגוד הכדורסל אושרה דחיית המשחק 
לבקשת הפועל תל אביב . חברי הנשיאות החליטו ששתי הקבוצות יגיעו להבנה על 
קביעת מועד אחר לדרבי , ויביאו אותו לאישור הנשיאות . התאריך שיקבע יהיה 
בפרק זמן סביר . ישיבת הנשיאות , שנועדה לאתמול , נדחתה . בהפועל תל אביב 
מצפים לבואם של שני המתאזרחים קית בנט וגיימס טרי . דחיית הדרבי תתן לשחקנים 
אלה שהות של עוד כשבועיים עד למשחקה הבא של הקבוצה . עם זאת , רוצה המאמן 
יריב ורשיצקי לראותם באימוני הקבוצה מוקדם ככל האפשר . 
