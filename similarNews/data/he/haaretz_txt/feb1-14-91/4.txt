פייסל אל - חוסייני , מהמנהיגים הבולטים בשטחים , קיבל בשבוע האחרון איומים 
רבים על חייו מצד פלשתינאים , ומשום כך חזר בו מהתבטאויות בגנות ירי הטילים 
העיראקיים לעבר ישראל . בימים האחרונים , בנוסף לאיומים שגרתיים מצד קיצונים 
יהודים , קיבל חוסייני שיחות טלפון לביתו מתושבים בשטחים , שדרשו כי יחדל 
מהתבטאויותיו בגנות שיגור הטילים . כמו - כן , הגיעו לביתו בשכונת סוואנה 
במזרח - ירושלים צעירים פלשתינאים , שאיימו לפגוע בו אם ימשיך להשמיע בפומבי 
התבטאויות , שמשתמעת מהן ביקורת כלפי סדאם חוסיין . בשל איומים אלה שינה 
חוסייני בימים האחרונים את רוח התבטאויותיו בנושא , וחזר בו מכמה מהצהרותיו 
הקודמות . ביום שני בשבוע שעבר אמר חוסייני בראיון לבי - בי - סי כי הוא 
מתנגד לירי הטילים לעבר ישראל . בין השאר אמר : " אני מוחה על הפצצת בגדאד 
ואיני מוצא הצדקה להפצצת תל - אביב , ומתנגד לה " . הצהרות אלו , שצוטטו 
בשידורי " קול ישראל " והטלוויזיה בערבית עוררו זעם ברחוב הפלשתיני . 
