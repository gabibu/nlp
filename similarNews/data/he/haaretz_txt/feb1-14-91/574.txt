בעיצומו של הוויכוח בציבור הישראלי על היחס הרצוי כלפי גרמניה בכלל וכלפי 
מדעניה בפרט , בשל מעורבותן של חברות גרמניות בשיפור מכונת המלחמה העיראקית 
של סדאם חוסיין , באו אישים מרכזיים באגודת גרמניה - ישראל לביקורי הזדהות 
עם עמיתיהם הישראלים ועם מדינת ישראל בשעותיה הקשות . הרחק מעיני התקשורת 
הם הביעו שאט נפש מהמעשים שנעשו על ידי בני עמם , והבטיחו כי יעשו כל אשר 
לאל ידם , בחברה דמוקרטית מערבית , כדי שתיפתח חקירה כוללת של מעשי הנבלה 
וימוצה הדין עם אותן חברות ויחידים עד תום . וכדי להשלים את התמונה , מצאתי 
אתמול בתיבת המכתבים מכתב מעמית למקצוע , פרוף אודו א סימוניס , ראש תחום 
המחקר במדיניות איכות הסביבה במכון בברלין , הכותב , עוד ב02 בינואר , 
גם בשם חבריו לצוות : " חברי ועמיתי היקרים בישראל . בימי מלחמה איומים 
אלה היינו רוצים לחלוק עמכם את רגשי ההשתתפות וההוקרה עמך ועם ארצך . תקוותנו 
רבה כי אתה ומשפחתך במצב תקין , וכי המלחמה תסתיים בקרוב " . צר לי , אך 
לא זכיתי למכתבים דומים מעמיתים מארצות אחרות . מבשרת ציונקפמאביגלמקרא ה"יומן " 
של אליהו סלפטר ( " הארץ " , 2 . 4 ) , מדהים הדמיון שבין חוקי ההפרדה 
של דרום - אפריקה , שנחקקו החל ב3191 ושעומדים להתבטל , ובין חוקי ההפרדה 
במדינת ישראל שנחקקו מ8491 ואילך , ומי יודע אם ומתי יבוטלו . בעלות הקרקע 
בישראל היא על פי חוק בידי מינהל מקרקעי ישראל , וזה על פי ההסכם המפורסם 
עם קק"ל מחיל את כללי קק"ל על כל הקרקעות שבידו , היינו , האדמה אינה 
נמכרת , אלא נחכרת . שיטה זו מאפשרת לפקידי המינהל להחליט ( על פי " תקנות " ) 
למי להחכיר קרקע , או בית , או דירה בבית מגורים , והמינהל עושה זאת 
( במונחים של סלפטר ) לפי " מכשיר בסיסי " מובהק שמופקד עליו משרד 
הפנים הוא רישום ה"דת " וה " לאום " במרשם האוכלוסין : מי שרשום כ"יהודי " , 
זכויותיו מובטחות ברוב הקרקעות , הערים והיישובים ; מי שאינו רשום כ"יהודי " 
מנוע מלהחזיק נכסי דלא ניידי ברוב אזורי הארץ . כך מובטחת , על פי חוק 
ובדרך של תקנות , מה שסלפטר מכנה " הפרדה פיסית הן במגורים האינדיווידואליים 
המקומיים והן בהקמת בנטוסטנים נפרדים " . מה שהיהודים ( שאומרים עליהם שחכמים 
הם ) אינם מבינים , הוא שמדינה אשר לא כל האזרחים שווים בה בכל , איננה 
יכולה להתקיים לאורך ימים . הדרום - אפריקאים כנראה מבינים זאת ; המרונים 
של הלבנון לא הבינו זאת , ואת אחריתם אנו רואים היום . לרוב התימהון , 
גם קבוצות השמאל בישראל , ברובן הגדול , אינן מבינות זאת , ובמקום להילחם 
על שוויון מלא לכל הישראלים הם מכלים את כוחם ב"השאלה הפלשתינית " , היינו , 
איך אפשר בכל מחיר להיפרד ממי שאינו יהודי . גם הם , כמו חבריהם מימין , 
מצדדים אפוא במה שקרוי באפריקראית " אפרטהייד " , היינו , " לחוד " . 
נופיתקפמאביגהתרסותיו של אורי אבנרי כלפי יוסי שריד ( " אל תחפשו את יוסי " , 
" הארץ " , 2 . 4 ) וסנגרו על עמדת דוברים פלשתיניים ביחס למשבר המפרץ 
ולאישיותו של הרודן העיראקי , מדהימים בהחלט . תביעתו כלפי הציבור הישראלי , 
והשמאל בתוכו , לגלות הבנה למוחאים כף כאשר נופל טיל על ערינו לא זו בלבד 
שנוגדת כל תחושה טבעית וכל אינטרס פוליטי , אלא שהיא במקרה דנן גם פוגעת 
בכושר ההערכה האמיתית , המציאותית והאופרטיווית . אכן , קיים קריטריון 
אובייקטיווי להערכת אישיות מדינית וכל גורם ציבורי - היסטורי , והוא : 
במה תרם לקידום עמו וארצו , ואפילו אם תרם מה היה מחיר תרומתו בדם , בדמים , 
ביזע ובאופציות לעתיד לבוא . מהבחינה המכריעה הזאת , לשכנינו הפלשתינאים , 
שהתגבשו כאומה בעטייה של ההתיישבות היהודית - ציונית , בעיה קשה . הם 
הלכו תדיר עם מפסידנים כרוניים , שונאיהם ומזיקיהם : עם הטורקים , עם 
היטלר ומוסוליני ( שונאי ערבים מובהקים ) , עם נאצר , שהעדיף חתירה בלתי 
ריאלית להגמוניה פאן - איסלמית ופאן - ערבית במקום להיאבק בעוני , בבערות 
ובמחלות , והוציא את משאבי אומתו על סכסוך מיותר עם היהודים . כעת , לצערנו 
ולרעתם , אהדתם ( בינתיים ) נתונה לסדאם , הראוי לשיבוץ בין שורת רוצחי 
עמי ערב והקהילה האיסלמית כולה פרגול עמי האיסלם ועמי ערב אשר פעולותיו 
גרמו הרג , הרס וביזה העולים על מה שעוללו ( לערבים ולמוסלמים ) היוונים , 
הצלבנים , המונגולים , הבריטים והציונים גם יחד . סדאם הנוכחי לא קידם 
את עמו וארצו במאומה . לשד עצמותיהם הושקע באמצעים לסיכון העולם התרבותי 
כולו ( בלא להוציא מהכלל הזה את נתיניו המסונוורים והמפוחדים ואת אוהדיו 
הנקמניים ) . אמנם נכון שכל אומה רשאית לבחור את מנהיגיה , אך בתנאי ה"כפר 
הגלובלי העדכני " כל אומה רשאית לבחור עיתוי ונסיבות נכונות למו"ם אמין 
ואפקטיווי . המריעים למצוקת הזולת ( בבואת מצוקתם - הם ) מפגינים ומגלים 
מידה קיצונית לא רק רשעות לשמה , אלא גם של טמטום , וכל עוד לא ייווצרו 
התנאים להתגברות עליהם ( על הטמטום והרשעות ) בשני צדדי המתרס , סיכויי 
ההידברות יישארו מזעריים . קריית ביאליקקפמאביגהכל דשים עתה בלהט בשאלה אם 
הכינוי המגונה שהשמיע ראש העירייה כלפי הנוסעים מתל - אביב היה הוגן , 
מועיל ופטריוטי , אבל מעטים בציבור שמעו על הגיג מגונה לאין - ערוך של שלמה 
להט כלפי ציבור אחר , במלחמה אחרת . מדובר בפרשת ניצנים ב8491 . בספר מחקר 
תמציתי שיצא לאור ב0991 , בהוצאת הקיבוץ המאוחד ומשרד הביטחון , שחיבר 
איש " לוחמי - הגיטאות " , צביקה דרור , מתוארת הטרגיה של ניצנים , קבוצת 
חלוצים וחלוצות מתנועת " הנוער הציוני " , שגורלה המר לה מאוד . נקודת 
היישוב ניצנים נחרבה על - ידי הגיס המצרי שהיה בדרכו לכיבוש תל - אביב , 
ולמחרת הוכתמה על - ידי מפקדי צבא אחראים לכישלונה , חורבנם היה כפול . 
עד שבאו התחקירים הצבאיים שבדקו את העובדות והפריכו מכל וכל את העלילה שהתרקמה 
נגד לוחמי ניצנים . פה אחד הכריזו ודוד בן - גוריון בכללם על רהביליטציה 
מלאה לניצנים ללוחמים הצעירים והצעירות השוכנים בקבר - האחים ולשורדים שאזרו 
כוח ואומץ להקימה מחדש . למען הקיצור , אצטמצם באזכור משפט אחד שאומר עכשיו 
מי - שהיה סגן - מפקד חטיבת גבעתי בימי הלחימה ההם : " צריך היה ללכת לאיצטדיון 
בלומפילד , לכרוע ברך בפני אנשי ניצנים , ולהשמיע קבל עם ועדה : חטאנו , 
שגינו , אנא סלחו לנו " . לאחר כל זאת אתה קורא ( בפרק " במבט לאחור " , 
עם 771 בספר הנ"ל ) לתדהמתך את דברי שלמה להט עכשיו : " ואני מבקש לומר 
בכל האחריות , שכל מה שכתב אבא קובנר בדף הקרבי על לוחמי ניצנים היה אמת " . 
לאמור , מותר להטיל דופי ולחלל את זכרם של החפים הזכים מכל צל של אשם , 
למען התועלת שיש בזה בחיזוק ה"מוראל " ביתר חלקי הצבא . זוהי תפיסתו " המוסרית " 
של ראש עיריית תל - אביב . 
