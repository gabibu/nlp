בדרום לבנון מופיעים לכאורה שוב כל הסימפטומים של צרה מתרגשת . כוחות גדולים 
של מחבלים מכל הארגונים מצוידים בכמויות גדולות של נשק ; ירי קטיושות בכמויות 
ניכרות קרוב מאוד ליישובים ישראליים ; התגברות הניסיונות לחדירות למטרת 
פיגוע ; רטוריקה קרבית מתלהמת של דוברי הארגונים השונים ; תחרות קשה בין 
ארגונים מתחרים על תשומת לבה של התקשורת . אך אין המצב השורר שם שונה באופן 
מהותי מהנסיבות בשנים שבין מבצע ליטני למלחמת לבנון . בהתבוננות זהירה 
נראה שבכל זאת התחולל שם שינוי מפליג . ההיסטוריה אינה חוזרת על עצמה בשום 
מקום , ומן הסתם אפילו לא בדרום לבנון . שם תיתכן אולי התחממות מסוימת 
על - פי עליותיה ומורדותיה של המלחמה במפרץ , מצד אחד , ומאבקים בין פלגים 
יריבים , מצד שני . אך התדרדרות כוללת , שתחייב העמקה מאסיווית של מעורבות 
צה"ל באזור , אינה הכרחית . הסיבה המיידית למטחי הירי בימים האחרונים היא 
התייצבותו של אש"ף - ערפאת לצדו של נשיא עיראק סדאם חוסיין . מאז נחיתת 
אנשיו של אבו אל - עבאס בחוף ניצנים והפסקת הדו - שיח בין ארה"ב לאש"ף בתוניס , 
נגרר יאסר ערפאת בהתמדה לעברם של העיראקים וחזית הסירוב . מלכתחילה היתה 
זו כנראה סטייה טקטית שנועדה אולי לפצות את הקיצונים על היעדרה של כל התקדמות 
במשא ומתן המדיני , על אף " ויתוריו " של ערפאת בסתיו 88 ובאביב 98 . 
אולם התגובה החריפה של ארה"ב ומצרים וליבוי משבר המפרץ הפכו מהלך טקטי 
כזה לתפנית אסטרטגית , והחזירו את אש"ף לפינה המבודדת שבה היה כלוא עד ועידת 
אלגיר , שיחות שטוקהולם ועצרת האו"ם המיוחדת בזנווה בשלהי 88 . את המגמה 
הזו ניסה לעצור סלאח חאלף ( אבו - איאד ) , אך בכך הביא עליו את זעמם 
של הקיצוניים וייתכן גם של העיראקים וסופו שנרצח יום לפני שפרצו הקרבות 
במפרץ . אלמלא נרצח , היה אבו - איאד מנסה למנוע מערפאת לבודד את אש"ף 
עוד יותר בירי קטיושות בדרום לבנון . בלעדיו חשוף ערפאת ללחצים מתוך הארגון , 
ובכך טמון אולי ההסבר לסתירה בין דוברי אש"ף בצידון לדובריו בתוניס . הראשונים 
טוענים שההוראה למכת - האש נגד ישראל באה מתוניס ; האחרונים מכחישים זאת . 
הסבר אחר היא דרכו המסורתית של ערפאת : הפעלת טרור באמצעות גורמי - משנה , 
שמהם יכולה הנהגת הארגון להתנער בפומבי כדי להגן על מעמדה הבין - לאומי . 
יהיה אשר יהיה ההסבר , סביר מאוד שאין הנהגת הארגון מעוניינת להוביל את 
הדברים להסלמה כוללת . מטרתה העיקרית היא לגרוף מקצת מהאהדה לסדאם במחנות 
הפליטים , מבלי להיתקע באופן בלתי - הפיך בעמדה של תמיכה בו . להעדפה 
כזו תורמת בוודאי לא רק התחושה שסופו של סדאם אינו ברור , אלא גם חשש של 
ערפאת פן הסלמה בדרום לבנון תעורר את קצפם של הסורים , שכוחותיהם פרוסים 
בקרבת מקום . קפמאבינרמז לכך כבר ניתן בהצהרת התנגדות לחימום הגזרה ממחנהו 
של גיבריל , הפועל במסווה פלשתיני מטעמה של דמשק . נשיא סוריה , חאפז 
אל - אסד , נחרד כנראה מהיתרונות המפליגים שנתנו מטחי הסקאד לישראל בסיוע 
צבאי וכלכלי מארה"ב ומגרמניה , ומעריך כי מטחי קטיושות על קרית שמונה רק 
יחזקו מגמה זו . אם יגרמו כוחותיו של ערפאת לחימום הגזרה , הם עלולים למצוא 
עצמם לא רק בהתנגשות עם צה"ל ( שפעולתו נועדה לשכנע אותם כי ההבלגה חלה 
רק על מטחי סקאד על תל אביב , ולא על הפגזות של קטיושות בגליל ) , אלא 
גם עם הצבא הסורי החונה בקרבת מקום , ועם בעלי - בריתו בשטח ובראשם פתח 
של אבו - מוסא והארגון השיעי אל - אמל . חיכוכים בין אש"ף - פתח לבין אמל 
יחסלו את עמדת הביניים שבין חיזבאללה לאמל , שבאמצעותה הצליח פתח להסתנן 
בחזרה לדרום לבנון מאז 5891 . בטווח הקצר יוכל אולי אש"ף להישען על חיזבאללה , 
שיכולתו הצבאית באזור גדלה מאוד מאז התפוררותו של אמל בדרום בעקבות רצח 
מנהיגו המוכשר דאוד דאוד . אך בטווח הארוך סיכוייו של אש"ף להחזיק מעמד 
באזור , כאשר סוריה , ישראל ואמל פועלים נגדו , אינם טובים . הקואליציה 
הסמויה הזו מבוססת על בסיס צר מאוד : אם יפעל אש"ף נגד ישראל ונגד רצועת 
הביטחון , ואם ישראל תגיב בחומרה רבה , תהיה לסורים ולאמל סיבה לנסות ולפגוע 
באש"ף כדי לרסנו . הם ידורבנו לפעולה מהחשש שהסלמה תעודד את ישראל לפתור 
את הבעיה במכה צבאית גדולה יותר , ואולי אפילו בהרחבת רצועת הביטחון . 
בנסיבות מורכבות אלו היה מינון התגמול הישראלי עד כה הגיוני וענייני . הבלגה 
עלולה לעודד לא רק את אש"ף , אלא גם את חיזבאללה , להוסיף ולהכות , משום 
שישערו כי כמו בעניין ירי טילי סקאד מעיראק , ישראל פועלת בתוך מגבלות שמטילה 
עליה ארה"ב . לעומת זאת , גמול מאסיווי יפגע באמל , הממלא תפקיד חיוני 
מבחינתה של ישראל בבלימת פעילות עוינת , ותגרום לחיכוך מיותר עם ארה"ב . 
מה שנדרש איפוא הוא בדיוק מה שנעשה עד כה : ענישה חריפה אך מבוקרת " נגד 
כוח " , שמטרתה שיתוק מקורות האש העיקריים והרתעה מהמשך הירי . 
