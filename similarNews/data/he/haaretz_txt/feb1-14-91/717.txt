במשך שבועות התענג הקנצלר הגרמני על תפקידו כשופט - בורר בהתכתשות על תפקידי 
ממשלה . כאשר סוף סוף התבטא הקנצלר קוהל על מלחמת המפרץ , יצא קודם כל 
כנגד מפגיני השלום ברחובות גרמניה . מזעזעים אותו , אמר קוהל , " האדישות 
המוסרית , העיוות הבוטה של עובדות ושילהוב היצרים המכוון של המפגינים " . 
מבוהל לנוכח הביקורת שהשמיעו דיפלומטים זרים וכותבי מאמרי מערכת מקומיים 
כנגד המגמות האנטי - אמריקאיות בגרמניה , טען הקנצלר , שעד אז שמר על אלם , 
המפגינים " חייבים לשאול את עצמם היכן היו ב2 באוגוסט " . זה היה ניסיון 
כושל להגביל את הנזק הדיפלומטי על ידי חבטות בתנועת המחאה . אבל הקנצלר 
מצא את עצמו בחברה יוצאת דופן . הוא גילה סביבו שותפים לא צפויים כמו פטרה 
קאלי , ממנהיגות הירוקים בתחילת דרכם , גרט בסטיאן , גנרל , שגם הוא 
השתתף בזמנו בהפגנות שלום והשתייך לירוקים ויושקה פישר , ממנהיגי זרם ה"ריאלוס " 
( הזרם המתון יותר ) בקרב הירוקים . אלה מתחו ביקורת באורח מאופק יותר 
על מה שכינו הפציפיזם הנאיווי של תנועת השלום . גם וילי ברנדט , נשיא כבוד 
של המפלגה הסוציאל - דמוקרטית , חתם בהפגנתיות יחד עם נוצרים - דמוקרטים 
על קריאה לסולידריות עם הקואליציה במפרץ . קפמאבינמאז מלחמת המפרץ זוכה 
תנועת השלום הגרמנית , שכבר סתמו עליה את הגולל , לתחייה מפתיעה שאין דוגמתה 
באף מדינה אירופית אחרת . עשרות אלפי מפגינים נגד המלחמה עומדים במשמרות 
מחאה או מתפללים למען השלום ; קבוצות פמיניסטיות בברלין דרשו לפרסם קריאה 
לשביתה כללית ; מתנגדי המלחמה הציפו את לשכת הקנצלר בטלפונים ; נחסמו דרכי 
גישה לנמלי תעופה , ריכוזי תחמושת ובסיסי אספקה צבאיים ; בהמבורג - הרבורג 
שבתו סדנאות מעבודה והפועלים הפגינו . בניגוד לתקופת ההפגנות הגדולות של 
סתיו 3891 נגד הצבת הטילים , אין הפעם לתנועת השלום הוגים ודוברים רשמיים 
היכולים להציע מסר מלוטש ולהעניק להפגנות רספקטביליות . " הגרמנים רוצים 
תמיד להיות אלופי העולם , בכדורגל או בכל הקשור לדמוקרטיה " , אמר ההיסטוריון 
הגרמני - יהודי , מיכאל וולפזון . " הם עם מבולבל . הם נוטים לראות דברים 
בצבעי שחור - לבן " . ואומר חוקר תנועות שלום , אלפרד מכטרסהיימר : " בעיניהם 
( של המפגינים ) מוצדקת רק התנגדות לא - אלימה כמו של גנדי , כל מטרה 
אחרת פסולה " . אוטו שילי , לשעבר מהירוקים וכיום חבר בונדסטג סוציאל - 
דמוקרט , מנמק את ספקנותו כלפי תנועת השלום החדשה בכך שאינו יכול לזהות 
" מי עומד מאחוריה " . האם מדובר בילדים ובבני נוער , אשר כדברי ההנהגה 
המקומית של צה - אס - או ( הפלג הבווארי השמרן עוד יותר של הנוצרים דמוקרטים ) 
במינכן , " הוסתו על ידי כוחות הוראה בלתי אחראיים לפעולות נגד המלחמה , 
בעיקר נגד ארצות - הברית ? קפמאבינהאמת מורכבת יותר . ללוחמים הוותיקים 
נגד האימפריאליזם האמריקאי , הצטרפו ברחובות פציפיסטים צעירים וניצולי העידן 
הנאצי , שמשמשים אצלם בערבובייה רגשות חרדה , חוסר אונים ונקיפות מצפון . 
" שני שלישים מהאנשים היו מפגינים גם לוא היה המצב במדינות הבלטיות מתחדד 
כמו בפראג 8691 " , אמר ארהארד אפלר , שלפני 01 שנים פעל בקרב הסוציאל - 
דמוקרטים נגד מרוץ החימוש . " תנועת השלום מעולם לא נעלמה לחלוטין " , 
אומר שילי . " היא טבעה דבר מה בתודעה " . הלקח הרשמי והכוזב שהופק מהתקופה 
הנאצית , שלפיו אסור כי מלחמה תחזור ותהיה אי פעם אמצעי פוליטי , בעיקר 
לא בקרב גרמנים , השתרש יותר מכפי שהיו רוצים פוליטיקאים , כולל אלה שנתנו 
לו ביטוי חסוד . " המעמסה של אותן שנים " , כתב בעיתון פא"ז יואכים פאסט , 
מחבר ביוגרפיה ידועה על היטלר " עוררה רגישות מוסרית שיש לראותה כרווח , 
והזכאית לכל עידוד . אבל היא היתה אמינה יותר לוא היתה מופיעה בצורה מנומקת 
יותר " . בעיני מרכיבי תנועת השלום תלמידים , נוצרים , קבוצות נשים , 
עובדים סוציאלים או תומכי שימור הסביבה , האמצעים הדיפלומטיים לא מוצו 
במפרץ . התבטאויות של פוליטיקאים או איגרות רועים של בישופים אינם משפיעים 
עוד . " הייתי רוצה לעודד אותך להשמיע את קולך על מלחמת המפרץ בכל כיוון , 
בכל אתר , במקום לתפוס מחסה בקרב צמרת המאמינים ( הקתולים ) הנוצרים - 
דמוקרטים " , כתב קתולי מפרנקפורט לבישוף של לימבורג . קפמאבינכמו בבון , 
גם בתנועת השלום אין כמעט דיון פוליטי אמיתי . אצל רבים תופס מקום מרכזי 
הפחד מהשפעות המלחמה על האקלים ועל נשמותיהם של ילדים . בשולי המפגינים , 
החשים מהבטן כי הם חייבים להפגין , מתאספים גם קבוצות אינטרסים ברורות 
וטרמפיסטים מכל הסוגים . בקריאות לא מועטות כנגד המלחמה לא מוזכרים לא תושבי 
כוויית ולא האזרחים העיראקים הנהרגים בהפצצות . " אנחנו קופאים מקור , 
אין לנו אוהלים . אנחנו רעבים " קראו מפגינים מרשימת הירוקים - אלטרנטיווה 
מול הקונסוליה האמריקאית הכללית בהמבורג . בשם " אגודת נשים שחרזדה " , 
הודיעה הבמאית הלמה סנדרס - ברהמס כי לדעתה נודעת " חשיבות אדירה " לעובדה 
ש"העולם המזרחי " הוא עולם " המתרכז סביב נשים " ( ! ) . וקבוצת העסקים 
טנגלמן הודיעה לכל המעוניין , במודעות המשתרעות על עמודים שלמים , כי היא 
עוקבת בדאגה מרבית " מאז אוגוסט אחר ההתפתחויות באזור המפרץ " . גם לכמה 
ותיקי תנועת השלום , שחלקם עוד הפגינו נגד מלחמת וייטנאם , נראית הכמיהה 
הכללית לשלום כתופעה לא לגמרי מובנת שאינה משוללת היבטים מפחידים . המשבר 
במפרץ נראה תחילה לגרמניה המאוחדת , השקועה בהתבוננות בטבורה , כאירוע 
מדרגה שנייה . בהתרשמותם מהתפוררות ברית וארשה חלמו אז פעילי שלום על " פירוק 
מוחלט של הבונדסוואר " , כדברי מנפרד שטנר בבון . כאשר פלשו העיראקים לכוויית 
היו לוחמי תנועת השלום , לדבריהם הם , בעיצומה של " התפרקות עצמית קונסטרוקטיווית " . 
רק כאשר נפלו הפצצות על בגדד , החליטו המארגנים לערוך הפגנה גדולה במועד 
המוקדם ביותר האפשרי . הם בחרו להפגין ב62 בינואר בהופגרטן בבון , שם 
הפגינו לפני 01 שנים 003 אלף איש למען השלום . ההבדל הוא שהפעם לא נטלו בה 
חלק הירוקים והסוציאל - דמוקרטים . רק המפלגה הסוציאליסטית של גרמניה , 
יורשתה של מפלגת השלטון במזרח - גרמניה , היתה משתתפת ברצון , אבל איש 
לא רצה בה . אף נואם ידוע לא עלה על הבימה מלבד הבישוף גוטפריד פורק מברלין . 
לא היו נכבדים , והבימה הושארה לקבוצות דתיות , למתנגדי חימוש ולפעילי 
איגודים מקצועיים . קבוצות להגנת הסביבה וקבוצות רופאים שעד כה נמנעו מסיבות 
עקרוניות להשתתף באירועים בסדר גודל כזה , הצטרפו הפעם . ארגון גרינפיס , 
למשל , אירגן רכבות מיוחדות מברלין , מהמבורג וממינכן . אבל ממזרח - 
גרמניה הגיעה רק רכבת מיוחדת אחת . ה"אוסיז " שרויים בחרדה להישרדותם 
הכלכלית , שאליה מתוספים גם בלבול והעדר אוריינטציה פוליטית . בעקבות התעמולה 
בת עשרות השנים של המשטר המזרח - גרמני רואים יותר ממחצית האזרחים במזרח - 
גרמניה לשעבר את ישראל באורח שלילי ביותר , כפי שהעלה משאל ב"זידויטשה צייטונג " . 
אין הדבר עומד בסתירה לכך שמומחי צבא ולוחמה רבים במזרח מוכנים ומזומנים 
בשמחה לשרת את עניינו של האו"ם , כפי שעלה מתסריט - מבחן של תחנת הרדיו 
לצעירים דה - טה46 . מאות מזרח - גרמנים , בעיקר קצינים ואנשי השטאזי לשעבר , 
מיהרו לענות על מודעות מזויפות שפירסם הרדיו והביעו נכונות ל"שיגור מיידי 
לאזור המשבר " כדי להילחם לצד ארצות - הברית . אבל אופיינית יותר למזרח - 
גרמנים היא המחאה השקטה . באלכסנדרפלאץ עומדות אימהות דוממות עם נרות ביד . 
פעיל זכויות האזרח , קונרד וייס , חבר בבונדסטג , כבר עבר את המטמורפוזה 
שלו מפעיל בהפגנות למען השלום לריאל - פוליטיקאי . בגאווה הוא מבשר ששבוע 
לפני תחילת המלחמה ביקר בישראל , " בתור הפוליטיקאי האירופי היחיד " , 
כדי להביע סולידריות עם העם היהודי . את מלחמת המפרץ הוא מוצא מוצדקת . 
אבל זו דוגמה יוצאת דופן . אחרים מדברים על הפוטנציאל הפציפיסטי של גרמניה , 
החזק במידה כזאת שהוא עלול לגלוש למדינות אחרות . בני הנוער ואפילו הילדים 
הם סימן השאלה הגדול בהפגנות הנוכחיות . מה בדיוק מניע אותם ? סנדרה , 
הפעילה בת ה81 , ששערה צבוע אדום לוהט , היא נציגת תלמידים בבית - ספרה , 
עייפה מאוד לאחר שבוע רצוף של ארגון . ביום הששי למלחמה היא החליטה שהגיע 
הזמן לאמצעים דרסטיים , ובשעה 51 . 21 הכריזה שהתלמידים השתלטו על בית - 
הספר . אבל חמש דקות מאוחר יותר כבר הלכו רוב התלמידים הביתה ורק קבוצה 
קטנה נשארה וחיכתה לשווא לפעולה . כך לא יכול הדבר להימשך , החליטו . 
בני הנוער והילדים שיצאו לרחובות מאז המלחמה , חסמו צמתים או גשרים , 
מרגישים שנמאסה עליהם לחלוטין ההתעלמות המוחלטת מהם ומן העובדה שאיש אינו 
שואל לדעתם . ובהחלט יש להם דעה . רבים מאוד מהם , אומרת בהשתאות דיאנה 
בת ה71 , באו לפתע להפגין . את הימצאותה שלה מול הקונסוליה האמריקאית 
בהמבורג היא רואה כמובנת מאליה . דיאנה , על מעיל העור השחור שלה ומגפי 
השרוכים , היא שועלת הפגנות ותיקה . היא הניחה נר על המגף הימני שלה והתבוננה 
בריתוק כיצד הדונג האדום נוזל על המגף השחור , " כמו דם " . דיאנה גם מוצאת 
שהיא ודומיה הם במיעוט . רוב המפגינים העומדים מרחק 05 מטר מהקונסוליה 
האמריקאית ומאחורי מחסום משטרה בצבעי אדום לבן , הם מסוג הצעירים הלובשים 
את בגדי בנטון או הרטי ובהחלט אוהבים ללכת כשביטויים אמריקאיים מצוירים להם 
על החזה . בהפגנות , אמרה דיאנה , לא ראתה אותם עד כה . אלה הם " הנורמלוס " , 
שלא רק אנשים כדיאנה אלא פדגוגים , הורים ופוליטיקאים ויתרו עליהם זה מכבר 
כצעירים קונפורמיסטים שכל שאיפתם לעשות קריירה ולצבור סמלי סטטוס . קפמאבינקתרין 
בת ה61 , הלובשת בגדי בנטון , אומרת שהיא יכולה להמשיך את המשפט . היא 
מכירה את כל הקלישאות האלה . " אנחנו , היא אומרת , " הם אלה , שלדעת 
המבוגרים , המימוש העצמי שלהם מונח אי שם בין ארמאני ואדידס . אולי הדבר 
מסביר את המבט הגאה בפני הילדה העגולות שלה כאשר היא חושבת על הפעילות הספונטנית 
החל מיום המלחמה הראשון : " אנחנו , האדישים והחלשלושים , היינו הראשונים 
שקמנו " , אמרה . מוסתים בידי פדגוגים לצאת לרחוב ? מגוחך , אומרת קתרין , 
התלמידים מראש אינם מצפים לדבר ממוריהם . את אנשי דור 86 הם רואים כ"גמורים 
ומחוסלים " . על המבוגרים יותר בכלל אין מה לדבר . מעטים מאוד היו המורים 
שיצאו לרחובות , רובם נשארו מאחור ותהו איזה מין ילדים הם אלה . ומי הם 
באמת אותם תלמידי חמישית התופשים מיקרופון , משמיעים הרצאה קטנה על השתלשלות 
המשבר במפרץ ומסיימים את דבריהם במלים שמלחמה היא " רעה בתכלית " ? מי הם 
אותם בני נוער שאומרים למורים , להורים ולכתבים , ש"הדרכים והאמצעים הדיפלומטיים " 
במזרח - התיכון " היו רחוקים מלהגיע לידי מיצוי " ? ובעיקר מי הם אותם 
בני 11 שבמינכן ירדו מהחלונות כיוון שהמנהל הורה לסגור את דלתות בית - הספר 
לבל ילך איש להפגין ? יהיו אשר יהיו , " הם מעודכנים מאוד ובעלי ידע רב , 
רציניים מאוד " , אומר דיטריך בודאק , מנהל בית - הספר התיכון מרגרטה 
רוטה בבארמבק . יאן בן ה9 נוסע באופניים שלו בהמבורג . מדי 002 מטר הוא 
נעצר ומוציא מהתרמיל שלו פיסות נייר עליהן צייר בעצמו כרזה בזעיר אנפין : 
פצצות מתפוצצות בצבעי אדום וצהוב וטנקים שועטים . " מלחמה אינה בדיחה " , 
כתב הילד מתחת , ואת הניירות האלה הוא רוצה לחלק בכל העיר " כדי שאנשים 
יחשבו על זה " . פעילות זו של ילדים נראית למבוגרים יותר , כמו נילס בן 
ה71 , כמגוחכת ומבישה במידת מה . נילס הוא דובר מועצת התלמידים בהמבורג . 
הוא ישב ליד טלפון בחדר מלא עלונים , קיבל והעביר מידע על הפגנות , כאילו 
היה הדבר מעשה של יום ביומו : 01 אלפים תלמידים בקאסל , 51 אלף בשטוטגרט , 
02 אלף בברלין . במלוא ה " ריאליזם " של נער בן 71 הוא היה שמח לוא היו 
המפגינים מבוגרים יותר ובשלים יותר . אבל , לדעתו , צריך לבלום קצת הפגנות 
המוניות של ילדים . התקוות של רבים מהם מסוכנות : " הם מאמינים שאם 001 
אלף מאתנו ילכו לרחוב , שאם נכתוב מיליון מכתבים לסדאם ולבוש , מיד תיפסק 
המלחמה . הם לא יודעים כמה זה נאיווי " . יארג בוף , פסיכולוג לילדים , 
חוזה גם הוא ניסיונות מתסכלים עבורם . הם יודעים בבטחה שהם עומדים בצד 
הנכון והיה עליהם להיווכח שלא השליטים ולא רוב האוכלוסייה מתייחסים לכך , 
שעולם המבוגרים מגיב ב"אטימות חודרת " על המחאות . " עמדה מוסרית ללא 
תנאי " , מכנה בוף את גישתם של רבים מהצעירים שיצאו נגד ההיגיון של הוריהם . 
קטיה בת ה41 , חיוורת מרוב עייפות ונשענת על מחסום המשטרה מול הקונסוליה 
האמריקאית בהמבורג , לא עשתה מעולם עד כה " משהו פוליטי " . אבל עכשיו 
היא חייבת , שכן אחרת שום דבר לא יסתדר עוד בעולם . בגן היא למדה ש"אסור 
להרביץ " . בכנסייה למדה שרכות היא חובה , בסביבה ובתקשורת אמרו שהפוליטיקאים 
לוחמים למען השלום , " ועכשיו אתה שומע שבכלל לא התכוונו לאף אחד מהדברים 
האלה והם גם מעמידים בסכנה את הסביבה שלנו " . קפמאבין המסקנה הכללית היא 
ש"הפוליטיקה נכשלה " , אומר נילס בן ה71 . בעלון ניסחו הוא וחבריו את מה 
שהם דורשים מ"אלה למעלה " : " עדיפות 02 שנות משא ומתן על 02 ימי מלחמה " . 
אין להם ניתוח פוליטי , תפישה מגובשת . ובתימהון ובאי - הבנה יכולים להגיב 
מפגינים ותיקים כמו ליזי בת ה33 , כאשר שאלה את הנערים ברחוב על הסיבה והמטרה 
של פעילותם , וקיבלה את התשובה : " אל תברברי , תהיי סולידרית " . אבל 
רבים מהילדים כבר איבדו את אשליותיהם . קטיה , העומדת במשמרת מחאה על שפת 
נהר אלסטר , כבר אינה מתפלאת על כך ש"ברדיו " לא קוראים להפגין או לפחות 
מודיעים על מועדי ההפגנות , והיא גם לא רצה הביתה לראות בטלוויזיה אם היא 
מופיעה שם . תחילה חשבה שכך צריך יהיה להיות , כיוון ש"בטלוויזיה הרי הראו 
כל קבוצה קטנה שעמדה עם נרות מול כנסייה במזרח - גרמניה " . בתחילה היא חשבה , 
כמו רבים , שדברים יקרו כאן כמו שהם קרו במזרח - גרמניה . " בהתחלה 
יש כמה אנשים , אחר כך עם שלם נכנס לפעולה , ואז הכל משתנה " . עתה היא 
אינה מאמינה בכך עוד . או רק לפעמים . 
