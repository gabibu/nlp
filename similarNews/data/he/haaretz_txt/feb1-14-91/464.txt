דן מרגלית מזדרז ( " הארץ " , 2 . 1 ) להספיד בצהלה את מחנה השלום בישראל , 
במקביל להספד נמהר הרבה יותר של עיראק ושל אש"ף . ניתוחו את סיבות הבלבול 
בקרב תומכי ההידברות עם הפלשתינאים ושל מה שנותר להם לעשות בעתיד משולל כל 
יסוד . הוא היה מוכן אולי להמשיך ולתמוך בהידברות רק אם הפלשתינאים היו מגלים 
כלפי הכיבוש הישראלי המתמשך יותר התאפקות מן הנדרש כעת מאתנו כלפי התקפות 
הטילים העיראקיים . אך צריך לזכור כי לנו יש מדינה , ואפשרות להגיב אם 
רק נרצה . מספר הנפגעים בנפש , ברכוש ובשגרת חיי היום - יום , קטן בהרבה 
מן המתרחש בשטחים ; והעיקר , נגד עיראק פועלת כעת קואליציה צבאית ופוליטית 
בין - לאומית אדירה . בעוד שאש"ף ותושבי השטחים , אשר לא קיבלו כל עידוד 
רשמי מישראל לגישושי ההתמתנות בשנים האחרונות , נשארו לבד מול ממשלה ישראלית 
קיצונית שיכורת עלייה . הם איבדו את תמיכת העולם הקומוניסטי המתפורר , 
וזכו למנות גדושות של תסיסה פונדמנטליסטית גוברת בבית , המלווה בתסכול אדיר 
של שלוש שנות אינתיפאדה אזרחית ללא כל התקדמות . אין זה מצדיק מבחינה מוסרית 
תמיכה ברודן אימפריאליסטי אכזר וגילויי שמחה על פגיעות עיוורות באוכלוסייה 
בישראל , אך אין גם מקום לזעזוע הצדקני של השמאל הציוני . מי שלא הצליח 
למנוע תמיכה ישראלית בנשק , בהדרכה צבאית ובכלכלה , במשטרים טוטליטריים 
באפריקה , באסיה ובאמריקה לטינית ; מי שלא הצליח להחליש את עול הכיבוש 
הישראלי בשטחים ולקדם את תהליך ההידברות בין ישראל לבין נציגי הפלשתינאים 
שלא יתרץ את אובדן נכונותו להידברות בעמדותיו הנוכחיות של האויב המתוסכל . 
דן מרגלית מקווה כנראה שבעקבות המלחמה במפרץ יישארו הפלשתינאים כנועים , 
חסרי - אונים ותקווה , ולכן הוא מייעד למחנה השלום " החדש " את התפקיד 
לרסן את האופוריה הצפויה מצד תומכי הטרנספר , רק על מנת שניראה יותר הומאניים 
ומתורבתים ובעיקר , לפי תסריט הנסיגה החד צדדית שלו ללא הסדר , כדי שלא 
נואשם בהתפוררות הפנימית בשטחים שתבוא בעקבות הכיבוש . לדעתי , דווקא כעת , 
עם מיליון וחצי פלשתינאים בעוצר כללי כפוי , וארבעה מיליון ישראלים בעוצר 
לילה בגלל פחד מטילים , יש תפקיד ברור וייחודי למחנה השלום בישראל , בלי 
להיכנס לסוגיות מלחמת המפרץ . עלינו לקרוא לממשלת ישראל להציע עכשיו לעם 
הפלשתיני , ולכל מי שיהיה מוכן לייצג אותו לפחות בתחילת התהליך . יש לקרוא 
להם להיכנס למו"ם ללא תנאים מוקדמים , בכל צורה שהיא , במקום להשתעשע , 
בשני הצדדים , במקסמי שווא של תוצאות מסופקות של מלחמה רחוקה מלב הבעיה 
שלנו ( וכנראה גם מהכרעה ברורה ) . עלינו גם להפנות קריאה דומה לכוחות 
המתונים בקרב הפלשתינאים כדי שיפעלו כך גם אצלם , כגשר לשלום עתידי עם העולם 
הערבי . ירושלימבמסדרונות הפוליטיקה הישראלית מבצבצים מחדש ניצנים של חילוקי 
הדעות שטואטאו מתחת לשטיח הקונסנסוס . אמנם האי - עשייה של ראש הממשלה השתלמה 
הפעם , אך נזכור כי שמיר הוא שמיר ! מדיניותו העכשווית איננה מתוכננת והיא 
תוצאה של חוסר העשייה לקידום השלום עד כה . ואני תוהה האם בגלל השבחים הרבים 
שזכה להם מצד האופוזיציה נבהל שמיר ולכן צירף את רחבעם זאבי לממשלתו . מהלך 
זה הוא בבחינת הצהרת כוונות לגבי העתיד של אחרי המלחמה , שבו ייאלץ לפעול 
לפתירת הבעיה הפלשתינית . המלחמה במפרץ והטילים המשוגרים אלינו מוכיחים 
שהשטחים אינם משמשים ערובה לביטחון . הוא יושג רק על - ידי מו"ם שיוביל 
למציאת הסדר מדיני . נתניהבעיצומה של המלחמה מביא יבשם עזגד את רשימתו " מעגל 
הקסמים של הפחד " , אשר ממנה יכולה להשתמע תמיכה בניסויים בבעלי - חיים ( 
" הארץ " , 2 . 1 ) . הפעם הוא מתאר ניסויים בפסיכולוגיה , שמטרתם להביא 
חולדות למצב של חוסר - אונים כתוצאה מאי - האפשרות להימלט ממכות חשמל מכאיבות . 
כפי שעורך הניסוי , פרוף רקובר מציין בעצמו , " תופעה דומה של קפיאה כתוצאה 
מפחד " ידועה זה מכבר אצל בני - אדם . מדוע אם כן לעורר אותה באופן מלאכותי 
בחולדות ? שאלה זו מקבלת משנה - תוקף לאור קביעתו של רקובר כי חולדות מתנהגות 
תחת תנאי פחד אלה באופן רציונלי יותר מבני - אדם . ניסויים מחרידים אלה , 
כמו רבים אחרים הנערכים בפסיכולוגיה , אינם יכולים להוסיף לידע שלנו דבר 
שאינו ידוע כבר מתצפיות בבני - אדם . בכוחם רק להראות עד לאן יכול האדם 
להידרדר . כדברי הפסיכולוג הקליני מייקל א . גיאנלי : " הדברים המשמעותיים 
ביותר שלמדנו באמצעות ניסויים בבעלי - חיים הם מסקנות על המנטליות האנושית . 
. . גילינו שאנשים אינטליגנטים מאוד יכולים לעסוק במחקר הטריוויאלי או 
המוזר ביותר , ולשכנע את עצמם שעבודתם חשובה " . רמת גנאסור לראש עיריית 
תל אביב , שלמה להט , לכנות את תושבי עירו העוזבים את העיר בכינוי " עריקים " . 
לא הוא ילמד אותנו מה זו מדינה , מה זו פטריוטיות ומה זה להיות תחת אש . 
מדינת ישראל החליטה בחוכמה שלא להגיב ; למה להתחכם לה באמצעות הצהרות 
כה בומבסטיות ? מדוע לכנות כך אנשים שלחמו בשדה הקרב , ושתרמו כה הרבה 
לבניין המדינה ? הצלחותיו לא יימדדו בטיב הצהרותיו אלא בטיב מעשיו . עוד 
לפני הבחירות יצטרך הוא להסביר היכן כל המיליארדים שנעלמו מתקציב העירייה . 
תל - אביבעוד בטרם שקע האבק מעל המלחמה במפרץ , ברור לכל כי במערכה העיקרית 
נחלה ישראל תבוסה שאין מצערת ממנה . כוונתי לעלייה מברית המועצות שהיתה 
הסיכוי הגדול שלנו להתעצמות ולזינוק קדימה ההולכת עתה ומתמוססת . לעומת 
שלושים ושבעה אלף עולים בדצמבר , הגיעו בינואר ארבעה עשר אלף בלבד , ויש 
חשש לירידה נוספת . מצערת עוד יותר היא העובדה שהמלחמה היא רק סיבה חלקית 
ואולי תירוץ בלבד להאטת העלייה . הסיבה האמיתית היא המחדל של ממשלת ישראל 
בתחומי הקליטה , בעיקר בדיור ובתעסוקה . קשה להשתחרר מן הרושם שמתחת לדמעות 
התנין של שרים בממשלה , המופקדים על תחומים אלה , שגרמו לצמצום בעלייה , 
מסתתרת אנחת רווחה על כך שממדי המחדל והחורבן שהמיטו על העלייה מתקהים ומיטשטשים . 
