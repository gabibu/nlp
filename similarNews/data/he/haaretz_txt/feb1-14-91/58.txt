( ע ) . בעיות התעבורה של העובדים למקומות העבודה בתל - אביב רבתי בשעות 
הבוקר והחזרה לאזורים מרוחקים יותר בצפון ובדרום הארץ , לרבות ירושלים , 
נדונו אתמול בישיבה יומית של ועדת - המצב ההסתדרותית . מזכ"ל ההסתדרות ח"ך 
ישראל קיסר , זימן לדיון בוועדת המצב את סגן ראש הג"א אל"ם יוסי , שהציג 
את הבעיות הלוגיסטיות והביטחוניות הקשורות בהגעתם של רבבות עובדים למקומות 
העבודה בשעות הבוקר ושובם של אותם עובדים למקומות לינתם , בשעות אחר הצהרים . 
בדיון הוצגו כמה הצעות חלופיות , כדי להקל על סדרי התחבורה וסוכם להמליץ 
בפני העובדים להגיע למרחב תל - אביב מהצפון ( חדרה , נתניה , הרצליה ) 
ומירושלים בעיקר ברכבות נוסעים , כדי שלא להעמיס יתר על המידה בדרכי הגישה 
לעיר הגדולה ומהיציאה ממנה . הוחלט , לכן , לפנות בצינורות המקובלים להנהלת 
הרכבת להוסיף מיד קרונות נוסעים ולקצר בשעות השיא את המועדים לצאת הרכבות 
ואיסוף מהיר יותר של הנוסעים בתחנות - הביניים . כן נתקבקשו הנהלות הקואופרטיבים 
לתחבורה ציבורית אגד ודן , להעמיד לרשות הנוסעים מהדרום ומהצפון אוטובוסים , 
מעבר למקובל בעתות שלום , כדי למנוע הצפת העיר ודרכי הגישה והיציאה ממנה 
ברכבים פרטיים . על יו"ר האגף לאיגוד מקצועי חיים הברפלד הוטל לבחון הצעה 
נוספת , עם נציג שירות המדינה , מעבר לשעות עבודה גמישות בשירות הציבורי : 
דירוג מאוחר בשעה - שעתיים בהתחלת העבודה בבוקר ודירוג בהתאם לגמר העבודה 
אחר הצהרים , מבלי לפגוע במכסת שעות - העבודה המקובלות בשירות הציבורי . 
בדברי החברים ובסיכום המזכ"ל ישראל קיסר , נאמר כי יש לעשות כל מאמץ כדי 
להחזיר את המשק למסלול עבודה סדיר ומתוקן , לרבות פתיחה הדרגתית של בתי - 
הספר ומוסדות החינוך . 
