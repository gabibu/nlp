בודפשט ( מיוחד ל"הארץ " ) . מדענים במחוז טיומן שהוא האזור העשיר ביותר 
בנפט בבריה"ם , החלו לפני שבע שנים לפתח חומר ביולוגי , שיכול לטהר מי 
ים מכתמי נפט , בלי תוצאות לוואי שליליות מסר אתמול העיתון איזווסטיה . 
באמצעות החומר כבר נערכו בבריה"ם מבצעי טיהור בימת באיקל ובאגם אוניגה . 
המדענים מטיומן מוכנים עתה להעמיד את החומר שפיתחו לרשות ארצות המפרץ , 
שנפגעו מהזרמת הנפט לתוך הים . אם יתגלה בו עניין , הם יבקשו למצוא משקיעים , 
שיהיו מוכנים להקים מפעל לייצור החומר המטהר . לדעת המומחים הסובייטיים , 
לטיהור הנפט שהוזרם עד כה למימי המפרץ , יהיה צורך באלפי טונות האבקה המטהרת , 
שייצורה עלול להימשך כמה חודשים . 
