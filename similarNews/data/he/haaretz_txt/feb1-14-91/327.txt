איגוד הטניס הישראלי פנה לצרפת בבקשה לשקול מחדש את ההחלטה לקיים במארסיי 
את ההתמודדות בסיבוב הראשון של הבית העליון בגביע דייויס , בין ה - 92 ל - 
13 במארס . הבקשה הישראלית נובעת מחשש ביטחוני לקיום המשחק במארסיי , בה 
יש ריכוז גדול של ערבים . במכתב , עליו חתום מזכ"ל איגוד הטניס צבי מאיר , 
מוסבר בין היתר כי אין זה מן הנמנע שעד לבואה המיועד של הנבחרת הישראלית 
לצרפת , עשויה ישראל להגיב על התקפות הטילים של עיראק , ובכך להגביר את 
ההתלהטות בארצות המאגרב . מאיר גם מביע במכתבו חשש מאפשרות הפגנות עוינות 
מצד חלק מהאוכלוסיה הערבית של מארסיי עובדה העלולה להעכיר את האוירה , 
שלא תהיה בהתאם למסורת המקובלת במיפגשים ספורטיוויים קודמים בין שתי הארצות . 
ישראל , מוסיף מאיר , מכירה בעובדה שמקום קיום המשחק הוא בסמכות התאחדות 
הטניס הצרפתית , אולם הוא מביע תקוה להבנת הסתייגויותיה של ישראל לגבי מארסיי . 
העתק המכתב הועבר לתומאס האלברג , מנהל משחקי גביע דייויס שליד התאחדות 
הטניס הבין לאומית . קפספבינבתוך כך פירסמה אתמול סוכנות הידיעות הצרפתית 
( סי"ץ ) , כי פוליטיקאים מקומיים במארסיי הביעו כעס על דברי יו"ר איגוד 
הטניס הישראלי , דוד הרניק , כי " הריכוז הגדול מדי של ערבים בעיר עלול 
ליצור בעיות לגבי ביטחונם של הישראלים , אם ההתמודדות בין צרפת לישראל בגביע 
דייויס תהיה במארסיי " . ראש עירית מארסיי , רובר ויגורו , אמר : " הוא 
לא היה צריך לומר זאת . במארסיי שוררת הבנה בין תושבים בעלי מוצא שונה . 
חובתם של אזרחי מארסיי למנוע התנגשות עדתית . יש לשים קץ למשחק מסוכן זה " . 
יו"ר המועצה האזורית , זאן קלוד גודן , הביע צער על הצהרתו של הרניק : 
" גם אם רוצים להבין את חששותיה של ישראל , אין להכחיש שהעיר שלנו שקטה 
לחלוטין " . חבר פרלמנט המייצג את מארסיי , זאן פרנסואה מאטיי , אמר כי 
הוא " מופתע מתוכן הדברים " , וכי יש בהם האשמה שאינה במקומה . עתון במארסיי 
פירסם מאמר מערכת נגד דברי הרניק , תחת הכותרת : " זה יותר מדי " . בגוף 
המאמר נכתב : " זה עלבון לקהילה היהודית בעיר שלנו , העוברת שעות קשות . 
זה עלבון למארסיי , המארחת זה מאות בשנים את כל בני הים התיכון , כפי 
שידעה לסייע ליהודים כאשר הפליגו על סיפון האניה אכסודוס לעבר הארץ המובטחת " . 
קפספבינבתגובה לדברי הביקורת אמר אתמול הרניק ל"ספורט הארץ " : " איני מתרגש 
מהקולניות הלוקאל - פטריוטית . מה שחשוב לי הוא ביטחון הנבחרת שלנו והאפשרות 
לקיים משחק בתנאים סבירים ובאוירה ספורטיווית " . כחיזוק לטענת ישראל , הציג 
הרניק את ביטול השתתפותם בטורניר מילאנו של הטניסאים האמריקאים גון מקנרו 
ואנדרה אגאסי , מחשש לביטחונם . " המסקנה היא , שהמצב באיזור משפיע על 
החלטות לגבי אירועים ספורטיוויים . אני חושב שזה לגיטימי , שאנחנו נגלה 
דאגה לנוכח העובדה שהמשחק יהיה במארסיי , עם כל הבעייתיות של המקום מבחינת 
הרכב האוכלוסיה " , אמר הרניק . יו"ר איגוד הטניס חזר והדגיש כי הבקשה הישראלית 
נועדה , בין השאר , להקל גם על הצרפתים מפני שקיום המשחק במארסיי " יגרום 
להם כאבי ראש רציניים והוצאות רבות לאבטחת המשלחת הישראלית " . 
