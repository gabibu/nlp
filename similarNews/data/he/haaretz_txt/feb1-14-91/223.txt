האם יירשמו הימים האלה בתולדות החברה והמשק כפרק שלא נתבייש בו ? נטישת 
העיר והבית , הפקרת מקום העבודה והתעלמות מהתחייבויות אישיות ועסקיות , 
המתקבלות היום בסלחנות , ייראו קרוב לוודאי אחרת כעבור זמן , כאשר האיום 
והסיכון הממשיים ישתקפו בפרספקטיווה נכונה . מכל מקום , אפוס בנוסח לילות 
ה"בליץ " בלונדון , או ימי הקטיושות בקרית - שמונה , בוודאי לא נכתב כיום 
בתל - אביב . הפעם צריך לתלות את הקולר בצוואר הממשלה , שזכתה לשבחים על 
התנהגותה בתחום המדיני - הבטחוני . מיד עם פרוץ המשבר נקטה צעדים , שלא 
יכלו להתפרש אלא כהכרזה רשמית על שיתוק המשק למעט " המפעלים חיוניים " . 
אין פלא אפוא שמעסיקים ועובדים קיבלו את ההמלצה , לא יצאו למקומות העבודה 
ונשארו בבית . נכון אמנם כי סכנת הטילים היתה מוחשית , אבל נעשה מעט מדי 
כדי להסביר את היקפה האמיתי של הסכנה , בהתחשב בניסיון שנאגר , ולהחזיר 
את החיים לתקנם . הממשלה איחרה להכריז על הפעלתו מחדש של המשק , ובעיקר 
איחרה לפתוח מחדש את בתי - הספר , ולו חלקית . עד היום לא נקטה את הצעדים 
שביכולתה לנקוט כדי לחלץ את המשק מתהליך מסוכן של התכנסות . והמחיר של תגובת 
החברה הישראלית לאיום הוא כבד . כל אומדן של רמת הפעילות במשק בשבועות אלה , 
הנע בין 05 ל08 אחוזים , עשוי להיות נכון . הנזקים היו בכמה תחומים : 
אובדן תפוקה , שבחלקו לא ניתן להשבה גם במאמץ - יתר בעתיד ; הקפאת השקעות , 
בכלל זה השקעות בבנייה , וגם פה ספק אם אפשר יהיה לקזז את הפיגור ; " אכילת " 
חסכונות , שבתנאים רגילים היו משמשים למימון השקעות ; התמוטטויות עסקים , 
שלא יוכלו לעמוד בהתחייבויותיהם בגלל צמצום חריף של הביקוש לתוצרתם . יש 
כמובן קשר הדוק בין כל הגורמים האלה ובין היעד העיקרי של החברה הישראלית 
ל1991 ולשנים הבאות : הרחבת פעילות המשק כדי ליצור בסיס איתן לקליטת העלייה . 
51 ימים בינואר החזירו אותנו שנה תמימה , ואולי יותר , אחורה . מה אפשר 
לעשות להגבלת הנזק ? כדי להפסיק את תהליך ההתכנסות ולחולל יציאה מהמיתון - 
של - שעת - חירום , צריכה הממשלה לשדר למשק איתותים ברורים על סיום מצב 
החירום בתחום הכלכלי ועל כוונתה לסייע לכך במעשים . אפשר להעלות על הדעת 
חבילה של אמצעים , שאחדים מהם יהיו זמניים ויופעלו מכוח צווי חירום : יש 
לפתוח את בתי - הספר בכל הארץ , גם באזורים א וב , ללימודים סדירים . 
בתוספת כמה סידורי ביטחון בכיתות , הסיכון הממשי הכרוך בכך על - פי הניסיון , 
המידע וההערכות נסבל . יש לבטל את האיסור על כינוסי קהל באולמות . הסיכון 
הכרוך בכך אינו גדול מאשר בפקקי התנועה האדירים ביציאות מן ערים ובכניסות 
אליהן בשעות הבוקר והערב . יש לפתוח את מעברי הקו הירוק . האינטרס של עובדי 
השטחים בפרנסתם והערנות של הקהל לביטחונו בימי חירום מקטינים את הסיכונים , 
הקיימים גם בימים כתיקונם . יש לאפשר למעסיקים לקזז שכר לא רק ימי חופשה 
כנגד היעדרויות מן העבודה שלא מסיבת מחלה , ובמקרים חמורים לפטר עובדים 
שנעדרו חרף אזהרות . יש להפעיל תיקונים המתוכננים זה כבר בחוק ביטוח אבטלה , 
ובעיקר : מובטלים בעלי כושר עבודה עד גיל שייקבע יחויבו לקבל כל עבודה 
בטרם יהיו זכאים לדמי אבטלה . ייקבע הסדר כללי שיאפשר להאריך לתקופה מוגבלת 
( שבועיים עד חודש ) מועדי תשלום , כפי שנהגו בנקים אחדים ( לתקופות 
ארוכות יותר ) לגבי התחייבויות שפירעונן הגיע . על הממשלה לשקול מה תרומתה 
בנדון אולי דחיית תאריך תשלום מקדמות מס ההכנסה ומע"ם מ51 בפברואר ל82 בו . 
קופות הגמל , חברות הביטוח ומוסדות כספיים דומים יחויבו להשקיע את עתודותיהם 
שבמזומנים באיגרות חוב המוצעות בשוק , ממשלתיות וקונצרניות , ויחדלו מן 
הניסיון לאלץ את הממשלה ואת המנפיקים העסקיים להעלות את הריבית . פתיחת 
בתי - הספר , ביטול האיסור על כינוסים והפעלת אמצעים נגד היעדרויות מן העבודה 
עשויים לסייע בהחזרת נוטשים לעריהם , בחיזוק הביקושים ובהאצת הפעילות . 
מקצת הצעדים המוצעים כרוכים בסיכון או במחיר , אבל הם חיוניים כדי להוריד 
את המשק ממסלול התאבדות . ואסור לשכוח אף לרגע , שהמצב הנוכחי של ספק - 
חירום עלול להימשך שבועות ואולי חודשים . 
