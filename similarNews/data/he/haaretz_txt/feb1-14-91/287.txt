ואשינגטון ( מיוחד ל"הארץ " ) . קצינים בכירים בחילות האוויר של ארה"ב 
ובריטניה אישרו בימים האחרונים כי העליונות האווירית המוחלטת שלהם בשמי עיראק 
וכוויית מאפשרת להם לנקוט טכניקות חדשות , המאפשרות תגובה מהירה על שיגור 
טילי סקאד , או על תנועות אחרות של כוחות עיראקיים , החושפות אותם להפצצה 
מהאוויר . העליונות האווירית המוחלטת מאפשרת גם להשתמש בטכניקות המאפשרות 
פגיעות מדויקות יותר באתרים אסטרטגיים בעיראק . בתחום הפגיעה באתרי השיגור 
של עיראק , מציינים קציני הצבא האמריקאי את יכולתם להחזיק מטוסי הפצצה במשימות 
סיור מתמידות מעל מערב עיראק . מטוסים אלו מגביהים עוף , וכך אינם חשופים 
לאש תותחי ן . ם . , שטווח הפגיעה שלהם מוגבל . ברגע שהם מקבלים איתות 
ממערכות ההתרעה של ארה"ב מחיישני הלוויין , או מחיישני מכ"ם הממוקמים במטוסים 
מסוג " אייוואקס " על שיגור טיל , הם מאתרים את מוקד השיגור , ושולחים 
לשם את מטוסי ההפצצה . אלה עורכים מצוד מהאוויר על משאיות השיגור הנמלטות , 
ומנסים להשמידן . לפי דיווחים בעיתונות האמריקאית , הקצינים סבורים שהטכניקות 
הללו יסייעו להם להשמיד בהדרגה את המשגרים הניידים של עיראק , לאחר שכל 
המשגרים הנייחים הוצאו מכלל פעולה . להערכתם , האיום המתמיד של תגובה מידית 
מהאוויר על שיגור טיל מרתיע את חיילי עיראק . הדבר משפיע גם על מידת הדיוק 
של הטילים , משום שצוותי השיגור אינם מספיקים תמיד לכוון ולכייל את מערכות 
השיגור כל צרכן . קציני צבא אמריקאים מצביעים על הירידה ההדרגתית בקצב השיגור 
של טילים לעבר ישראל וסעודיה 53 בשבוע הראשון של המלחמה , 81 בשבוע השני , 
ושלושה בלבד בשבוע השלישי . להערכת קציני צבא אמריקאים ומומחים לעניינים 
אסטרטגיים בוואשינגטון , אין לצפות עוד לשיגורי צרורות של טילים בעת ובעונה 
אחת , אלא לשיגורים ספוראדיים מדי פעם בפעם , כאשר תנאי העננות מעל אזורי 
השיגור העיקריים בעיראק יאפשרו למשגרים הניידים כסות נאותה לשיגור ולמילוט 
זריז אל אחד הביצורים התת - קרקעיים של המשגרים הללו . אתמול מסר הדובר הרשמי 
של הצבא האמריקאי בסעודיה , הגנראל גונסטון , כי כוחותיו תקפו ביממה האחרונה 
שלושה אתרי שיגור , המכוונים נגד ישראל וסעודיה , וגרמו שם נזק לרכב סיוע . 
ככל הנראה , הושמדו המשגרים הללו . 
