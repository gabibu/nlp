לפחות מדינה אחת הגובלת עם עיראק עשתה בימים האחרונים צעד ראשון המעיד על 
הכנות לימים שאחרי המלחמה . בשבוע שעבר החליטה ממשלת טורקיה להכריז על השפה 
הכורדית כשפה רשמית בפרובינציות המזרחיות שלה שבהן מתגוררים , על פי ההערכות , 
יותר מ7 מיליוני כורדים . הכוונה ברורה : הכשרת הקרקע לאפשרות של תביעות 
טריטוריאליות טורקיות לגבי שטחי כירכוך ומוצול שבצפון מערב עיראק , שרוב 
תושביהם כורדים וחשוב מכך , אלה אזורים עשירים בנפט . טורקיה תבעה אזורים 
אלה בהסדרים שנעשו אחרי מלחמת העולם הראשונה , אולם נאלצה בסופו של דבר 
לוותר , כאשר חבר הלאומים החליט בסוף 5291 שהם יהיו בתחומי עיראק והכורדים 
יזכו בהם למידה כלשהי של אוטונומיה . בעשרות השנים שחלפו מאז נשמעו מדי 
פעם בטורקיה קולות שהזכירו את אובדן השטחים במזרח בגלל מה שהוגדר קנוניה 
של בריטניה ושל המעצמות שהביסו את האימפריה העותמנית . בפעם האחרונה העלו 
דוברים טורקים את הנושא לפני כשבע שנים , במרוצת מלחמת עיראק - איראן , 
כאשר היה נדמה שעיראק עומדת להיות מובסת . כך , כל אימת שנשקפת אפשרות 
של התפוררות השלטון העיראקי , מושמעים מיד רמזים טורקיים בדבר התביעה ההיסטורית 
על שטחים אלה , תוך הפניית תשומת הלב לציבור הכורדי המאכלס את צפון מערב 
עיראק והקשור ברצף טריטוריאלי מקוטע עם המיעוט הכורדי שבטורקיה . אף שאין 
בידינו נתונים ברורים על הנעשה בימים אלה באזורים הכורדיים של עיראק , רוב 
המומחים סבורים שהתסיסה שם נמשכת ואולי אף גוברת . במפת ההפצצות של ארצות 
הברית ושותפיה בעיראק הופיעו גם שמותיהן של הערים הגדולות בחבלי הכורדים . 
יש בהן מתקני נפט שנפגעו ושדות תעופה שמהם המריאו מטוסים עיראקיים שנמלטו 
לגבול האיראני הסמוך . רוב המידע מהאזור נמסר מפיהם של גולים כורדים באירופה , 
חברי " החזית הפטריוטית הכורדית " שבראשה עומד גלאל טלבאני . פעילי ארגון 
זה השתתפו בגל ההתקוממות הכורדי האחרון בשלהי מלחמת עיראק - איראן , שבו 
השתמשו העיראקים בפצצות כימיות ( ב7888 ) והרגו אלפים בעיירה הכורדית חלבצה . 
מאז תום המלחמה , ב8891 , הגביר סדאם חוסיין את פעולות ה"טרנספר " של 
הכורדים מאזוריהם המסורתיים למחוזות במרכז עיראק ובדרומה . כל המומחים לענייני 
הכורדים בטוחים שעם תום המלחמה במפרץ ינסו הכורדים להשיג משהו מתביעותיהם 
המסורתיות לזכויות לאומיות בעיראק . אבל ספק רב אם יצליחו . היריבויות 
בין הקבוצות הכורדיות השונות , המשחק שמשחקות בהם המדינות באזור ומחוצה 
לו , והנתונים הגיאו - פוליטיים בחבל - הארץ השסוע הנקרא כורדיסטאן כל 
אלה פועלים לרעתם של הכורדים . הכורדים הם שחקני משנה בכל המשברים האזורים 
שעיראק היתה שותפה להם בדורות האחרונים . הכל מנצלים אותם . פרוף משה מעוז 
מהאוניברסיטה העברית בירושלים הוא בין מעט הישראלים שפגשו בשעתו את מולא 
מוסטפה ברזאני , מנהיגן הוותיק של המרידות הכורדיות . הפגישה ביניהם היתה 
ב6791 , בוואשינגטון , לשם הביאו אנשי השירותים החשאיים האמריקאיים את 
ברזאני אחרי דעיכת גל המרידה הגדולה של סוף שנות ה06 . פרוף מעוז שהכירו , 
כמו כולם , על פי התמונות , בלבוש מסורתי , נושא נשק , רכוב על סוס 
ואשפות כדורים לחזהו , הופתע למצוא איש נמוך , זקן וחולה , לבוש חליפה 
אירופית . הוא הרחיב את הדיבור על בגידת ידידיו האמריקאים , האיראנים והישראלים . 
קפמאבינבעבר נסמך ברזאני על ברית המועצות , לשם נמלט מהאיראנים בתום מלחמת 
העולם השנייה ושם שהה 31 שנים . לכן גם דיבר רוסית היטב . עם פרוף מעוז 
הוא דיבר ערבית וסיפר לו על חזרתו לעיראק ב8591 , ניסיונו הכושל להשתלב 
במשטרו המהפכני של קאסם ותחילת המרידות של שנות ה06 . ההתקרבות בין בריה"ם 
למדינות ערב באותה תקופה הביאה להפסקת התמיכה הסובייטית בברזאני ובמורדים 
שבפיקודו , ומי שסייע לו יותר ויותר היה השאח של איראן , שהיה מסוכסך עם 
עיראק , בעיקר על קו הגבול בשאט אל - ערב . המרידות הכורדיות כה הציקו לעיראקים , 
שראשי משטר הבעת הסכימו במו"ם ממושך ומקוטע לשורה של ויתורים . לכורדים 
הובטחו משרות שלטוניות חשובות , ניהול כורדי של חלק מהפרובינציות שבהן הם 
היו רוב , השקעות פיתוח באזוריהם מכספי הנפט , ואפילו סוכם שיוכלו להמשיך 
לקיים את המיליציות הצבאיות שלהם . רוב ההבטחות לא קוימו . במקומן החליטו 
הנשיא חסן אל - בכר וסדאם חוסיין ב5791 להיכנע לדרישות האיראניות בשאט אל - 
ערב ובתמורה התחייבו השאח וממשלתו להפסיק את התמיכה במורדים הכורדים . בלא 
האיראנים היו אנשיו של ברזאני אבודים . הסיוע האמריקאי , הישראלי וסיוע 
אחר שקיבלו דרך הגבול האיראני פסק . שוב פתח הצבא העיראקי במסע לדיכוי הכורדים . 
מאות אלפי פליטים כורדים ברחו לאיראן . המנהיגים נמלטו גם הם , וברזאני 
הגיע לוואשינגטון מלא טענות מרירות כלפי הנרי קיסינגר ואחרים שבגדו בו . 
ב9791 מת בארצות הברית . אחרי ההפיכה של חומייני , ונוכח מה שנראה אנדרלמוסיה 
שלטונית בטהראן , החליט סדאם חוסיין שהוא יכול לחזור בו מהסכם הכניעה לאיראן 
בפרשת שאט אל - ערב . ב0891 פתח במסע צבאי בחוזיסטאן , שהתפתח למלחמה ממושכת 
עם איראן . שוב ניצלו הכורדים את ההזדמנות ואחרי ניסיונות כושלים של הסדרים 
עם השלטון בבגדד גברו התסיסה והמרידות בחבלי הכורדים והגיעו לשיא בשנים 785891 . 
גם הפעם נפגעה תנופת המרד בשל היריבויות בין הסיעות השונות . קבוצות כורדיות 
בתוך איראן , שנפגעו משלטונו החדש של חומייני , הענישו את המהפכנים השיעים 
בטהראן בתמיכה בתוקפים העיראקים . כך נוצרה תמונת המצב האומללה , האופיינית 
לכורדים , שאנשיהם בעיראק תמכו באיראנים ואנשיהם באיראן תמכו בעיראקים . 
השלטון בבגדד ניצל זאת לדיכוי המרד בפצצות הגז . אבל התסיסה בחבלי הכורדים 
בעיראק לא פסקה . גם בשנתיים האחרונות המשיכו פעילים כורדים , וביניהם 
אחד מבניו של ברזאני ועוזרו לשעבר גלאל טלבאני , בפעילות בהרים . יש הטוענים 
שבכמה מחבלי הגבול ההררי בין עיראק לבין איראן וטורקיה מקיימים הכורדים מעין 
ממשל עצמי חלקי . קפמאבינמעניין שדווקא הכורדים בעיראק הם הנושאים את דגלי 
המרידות התכופות . מתוך אומדן של כ51 מיליון כורדים בכל האזור יושבים רובם , 
יותר מ7 מיליונים , בטורקיה . גם בקרבם היו גילויי מרידה במשך עשרות שנים , 
אלא שהטורקים דיכאו אותם ביד קשה וחסמו את הגישה לאזורי המזרח הרחוקים . 
הטורקים יכלו לעשות זאת בהצלחה רבה יותר מהעיראקים . בתוך האוכלוסייה הטורקית 
ההומוגנית , יותר מ05 מיליון , הכורדים הם מיעוט קטן . במינוח הרשמי של 
טורקיה אפילו אסור לקרוא להם כורדים ומכנים אותם טורקים הרריים . עד לשבוע 
שעבר השפה הכורדית לא הוכרה רשמית . באיראן כ4 מיליוני כורדים גם כאן הם 
מיעוט קטן בין כ05 מיליוני האיראנים וחרף היות הכורדים מוסלמים סונים בתוך 
הרוב השיעי , הם משתלבים במידה זו או אחרת במדינה שבה מיעוטים קטנים נוספים , 
כמו לורים ובחתיארים ( הקרובים לכורדים ) , אזרים , טורקמנים ובלוצים . 
שפתם של הכורדים קרובה לפרסית , שתיהן שפות הודו - אירופיות , והכורדים 
האיראנים פזורים בשלושה מחוזות נפרדים זה מזה . עוד מיעוטים כורדיים יושבים 
בצפון סוריה ובברית המועצות , אבל במדינות אלה מספרם קטן והם נטמעים בקרב 
האוכלוסייה המקומית . בעיראק משקלם ניכר מאוד . מספרם נאמד ב4 מיליונים , 
קרוב לרבע מאוכלוסי עיראק . העיראקים אינם ציבור הומוגני , כמחציתם שיעים 
( בדרום ) , ומשום כך הכורדים הם קבוצה בעלת חשיבות ואפילו בעלת סיכוי 
להתמודדות על השלטון . מה גם שהם מרוכזים באזורים העשירים בנפט ויש להם 
שכבת ביניים עירונית רחבה יחסית ובעלת השכלה . כוחם של הכורדים במסגרת העיראקית 
גדול אפוא פי כמה מכוחם במדינות האזור האחרות . לכן הם מורדים . אף שהכורדים 
בעיראק קשורים גיאוגרפית לריכוזים כורדיים במדינות השכנות , אי אפשר לדבר 
על רצף של אוכלוסייה כורדית בין המדינות הללו . החבלים ההרריים שבהם יושבים 
הכורדים מבותרים מאוד ; יושבת באזורים אלה גם אוכלוסייה גדולה שאינה כורדית , 
ואילו קהילות כורדיות ותיקות נמצאות מחוץ לאזור . למשל ברבעים של חאלב , 
בגדד , בצרה ודמשק . הכורדים לא השכילו מעולם להקים להם חברה לאומית מאוחדת . 
יש ביניהם הבדלים ניכרים בניבי הלשון , ובתקופה המודרנית הם כותבים את 
שפתם באותיות שונות : בערבית , בלטינית ( בטורקיה ) ואפילו באותיות קיריליות 
( בבריה"ם ) . אחד הגורמים המאחדים אותם הוא , אולי , הזיכרון המשותף 
של המצביא המוסלמי סלאח א - דין , שהיה כורדי וייסד את השושלת האיובית ששלטה 
באזור . בשמו של הכורדי המפורסם ביותר בהיסטוריה משתמש עכשיו שליט עיראק 
במלחמת המפרץ . 
