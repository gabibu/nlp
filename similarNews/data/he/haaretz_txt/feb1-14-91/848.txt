סגן שר החוץ , בנימין נתניהו , אמר ש"האיום של נשק לא קונוונציונלי לא 
יוסר , גם אם יוסר מעיראק . יש במזרח התיכון לפחות ארבע מדינות שמפתחות 
טילים בליסטיים או שיש ברשותם נשק כימי . לפחות למדינה אחת יש נשק כימי 
מתקדם יותר מזה שמצוי בעיראק . בין ארבע המדינות האלה ישנן כאלה המקדמות 
מאמץ גרעיני , הנעשה בעזרת סיוע חיצוני בעיקר ממדינות אירופה " , טען נתניהו . 
בתשובה לשתי הצעות לסדר היום של עמיר פרץ ( מערך ) ושאול עמור ( ליכוד ) 
, בנושא פיתוח נשק גרעיני וכימי בלוב , ציין נתניהו כי הידיעות המבוססות 
על קיומו של מפעל כימי בראבטה שבלוב , הגיעו אלינו בסוף 8891 . לדבריו , 
לא היה ספק שהמדובר במפעל בהיקף גדול מאד לייצור נשק כימי . המדינה העיקרית 
שסייעה ללוב להקים את המפעל היתה גרמניה . ישראל העלתה את הנושא במלוא החומרה 
בפני הגרמנים , וציינה את שמות החברות הגרמניות שעסקו בכך . כתוצאה מחשיפה 
זו , פעלה ממשלת גרמניה בתוקף רב נגד חברות אלה : היא פשטה על המפעלים , 
אסרה מנהלים רבים ואחד מהם אף הורשע ונכלא . כיום , טוען נתניהו , למיטב 
ידיעתו , הופסקה הפעילות הגרמנית בלוב . נתניהו הדגיש שישראל ממשיכה לעקוב 
אחר הנושא , ולדרוש מממשלות שונות להימנע לחלוטין מסחר בנשק כלשהו , לא 
רק בנושא הכימי , ולהחמיר את החקיקה והענישה נגד חברות ובודדים המפרים את 
החוקים . לדבריו , על המדינות המתועשות בעלות טכנולוגיה מתקדמת לאמץ מדיניות 
של אמברגו מוחלט נגד העברת טכנולוגיית המוות למשטרים רודניים , בעיקר במזרח 
התיכון . עם זאת הוסיף כי האיום הרציני הוא דווקא מהפצת נשק קונוונציונלי 
למדינות בהן קיים ריכוז עצום של נשק כזה . בנוסף קרא נתניהו למדינות המערב 
לסגור את משרדי אש"ף . שאול עמור ציין ששליט לוב , מועמר קדאפי , בונה 
בשנתיים האחרונות את מאגר הנשק התת - קרקעי הגדול ביותר במזרח התיכון . 
לדבריו , בעזרת מומחים וציוד מגרמניה , סין , יפן וברזיל , בונים במרחק 
של 04 ק"ם מטריפולי מערכת תת - קרקעית שבה יימצאו יחידות מחקר לייצור נשק 
גרעיני וכימי . עמיר פרץ תבע מהממשלה להכריז על מאבק נגד כל החברות או האנשים 
שסייעו לפיתוח או לשיווק של חומרים כימיים . לדבריו , ישראל צריכה להוביל 
מאבק זה , ולהביא ליצירת מצב משפטי בו מבצעי פשעים אלה ייחשבו לפושעי מלחמה 
שניתן להעמידם לדין בארץ . קפידבינבעקבות מותם של ארבעה ילדים בדווים ממחלת 
החצבת , מתחו אתמול כמה חברי כנסת ביקורת חריפה על התייחסותה של מערכת 
הבריאות אל המגזר הבדווי . חיים אורון ( מפ"ם ) אמר שכ%03 מהאוכלוסייה 
הבדווית לא קיבלו חיסונים , לא רק במחלת החצבת אלא בכל מערך החיסונים הניתנים 
לתינוקות , כגון דיזינטריה , פוליו , חזרת ואדמת . הוא הביא דוגמא לפיה 
בחיסון שבוצע שלשום בישוב לגייה רק ל02 מתוך 003 הילדים שחוסנו היו פנקסי 
חיסון . לדבריו , מצב מערכת הבריאות בקרב הבדווים היא סימפטום להזנחה החמורה 
של ציבור זה ו"לרמתם הירודה של שירותי הרווחה הניתנים להם . חגי מירום ( 
מערך ) הדגיש כי " כאשר המתים באים רובם מקרב אוכלוסיית הבדווים , מתגנב 
ללב החשש שמא מתייחסים לאזרחים הבדווים כאל אזרחים מסוג ב . תמר גוזנסקי 
( חד"ש ) האשימה את משרד הבריאות באחריות להתפרצות מגפת החצבת בקרב ערביי 
הנגב . היא ציינה כי למרות מחקרים על מיעוט מזערי של מחוסנים בקרב הבדווים 
והתרעה על כך שמספרם הגדול של הילדים שמעולם לא חוסנו עלול להביא להתפרצות 
של מגיפת החצבת , לא היה איש בממשלה שיקשיב לכך . 
