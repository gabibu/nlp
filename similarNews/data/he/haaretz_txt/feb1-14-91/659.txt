התזמורת הממלכתית של דרזדן היתה אמורה להופיע ב21 בפברואר בהיכל התרבות בתל 
אביב , בקונצרט אחד מתוך שלושה שהיא מקיימת עם דיטריך פישר - דיסקאו , 
בניצוחו של דניאל ברנבוים , לציון איחוד הגרמניות ויחסן עם ישראל . התזמורת 
לא תגיע . במכתב הביטול שהגיע למשרדי הפילהרמונית נאמר כי הודעת ביטול הביקור 
התקבלה מלשכת נשיא גרמניה , בהסכמת ממשלת ישראל . חברי התזמורת כותבים 
כי שמחו לקראת בואם , לא רק בגלל האתגר המוסיקלי , אלא בגלל האפשרות להציג 
את עצמם לפני הקהל הישראלי , שנמנעה עת עתה בגלל היותם תזמורת מזרח - גרמנית . 
הקונצרטים של התזמורת ( בתוכנית מיצירות ובר , מהלר " שירים על מות ילדים " 
והסימפוניה הרביעית של ברוקנר ) עמדו להתקיים בדרזדן , קלן ותל אביב . 
הכנסותיהם יועדו לקרן על שם מריאנה פון וייצזקר . " הקונצרט לטובת תל אביב 
יתקיים בקלן . בכך נוכל לקיים את המטרה האמיתית שנועדה לנגינתנו בישראל : 
להרים תרומה צנועה להקלת סבלותיהם של בני אדם בארצכם . אולי אמצעי התקשורת 
יסייעו בערב זה בהקמת גשר בינינו לביניכם . בלי קשר לכך . . . אנו חשים 
דאגה לכם ומקווים יחד אתכם " כותבים מדרזדן לפילהרמונית ומביעים תקווה 
שבקרוב יאפשרו הנסיבות את בואם לתל אביב . 
