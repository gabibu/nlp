, וביתר - שאת אחרי פרוץ המלחמה , אימץ ביטאון רק"ח בשפה הערבית , " אל - 
אתיחאד " , את הקו של הנהגת אש"ף . לדידו התוקפן הוא ארצות הברית , בעלות 
בריתה , ישראל ומועצת הביטחון , וקורבן התוקפנות הוא עיראק . בשם " האנטי - 
אימפריאליזם האמריקאי " ו"הלאומיות הערבית " הוא מחפה על התוקפנות העיראקית 
ומגלה הבנה למניעיה . הוא משלם מס - שפתיים של הסתייגות מגומגמת מן הפלישה 
לכוויית , מביא בהרחבה ובאהדה גלויה כל הצהרה של ממשלת עיראק להצדקת תוקפנותה 
ושל הנהגת אש"ף להסברת צביעותה , ומחרף ומגדף כל מי שהביעו התנגדות לתוקפנותו 
של סדאם חוסיין , לרבות סוריה , מצרים וברית המועצות . " אל - אתיחאד " 
מאמץ את קו ההסברה של דוברי ממשלת עיראק והנהגת אש"ף בכך שכמוהם הוא כורך 
באופן שיטתי את המלחמה במפרץ עם הסכסוך הישראלי - ערבי - פלשתינאי , את 
אינוסה של כוויית עם הבעיה הפלשתינאית . העיתון אינו מבין שהלינקג בין התוקפנות 
העיראקית , שאותה מגנה משפחת העמים , לבין העניין הפלשתיני , הזוכה לתמיכה 
רחבה בזירה הבין - לאומית ואף בישראל , רק פוגע בזה האחרון . בהתאם לקו 
זה העיתון תוקף בהתמדה את החלטות מועצת הביטחון המבקשות לאכוף על עיראק נסיגה 
מכוויית . יומיים אחרי פרוץ המלחמה נראה גיליון " אל - אתיחאד " ( 1991 . 
1 . 81 ) כאילו היה ביטאון תעמולה פרו - עיראקי . בראש עמוד השער היתה 
תמונת פורטרט של סדאם חוסיין במסגרת ומעליה הכותרת : " סדאם חוסיין בהצהרה 
טלוויזיונית אמש : הבוגדים יובסו ! " . ליד תמונת שליט עיראק הובאה הצהרה 
של השגריר הפלשתינאי בירדן , א - טיב עבד א - רחים , אף היא במסגרת : 
" עיראק ספגה את המכה הראשונה בלא אבידות במאזן האסטרטגי ; עיראק טרם השתמשה 
בנשקה האסטרטגי " . מתחת לשני אלה הובאה תמונה נוספת של נשיא עיראק , במדי 
צבא , עם חייליו לפני פרוץ הקרבות . באותו עמוד צוטטה גם איגרתו של סדאם 
חוסיין לעם העיראקי ולאומה הערבית , וכותרתה : " הנשיא העיראקי : החלה 
המערכה הגדולה בין הצדק המנצח לבין העוול המובס " . באותו גיליון התפרסמו 
שני מאמרים מרכזיים : האחד של העורך הראשי והשני של ממלא - מקומו ; שניהם 
סינגרו על עמדתו של סדאם חוסיין . לטענת העורך הראשי , סאלם גובראן , 
מטרתה הראשית של ארצות הברית היא " להכות את הכוח הפוליטי - צבאי של עיראק , 
כדי שלא יישאר בעולם הערבי כוח המסוגל לומר לא למערב או המסוגל להתייצב 
כנגד הממסד הצבאי - פוליטי הישראלי , בעל - בריתו של אמריקה " . הביקורת 
היחידה בכל המאמר הארוך שהיפנה המחבר לכתובתה של ההנהגה העיראקית היתה זו , 
שהיא עשתה " שגיאה חמורה בחישוביה " . אחרי שחירף וגידף את ממשלותיהן של 
כל המדינות הערביות שהתייצבו נגד ממשלת עיראק , הוא התנבא : " המלחמה 
הזו לא תשיג את מטרותיה , היא תהפוך מהלומה משמידה לתוקפנים ולתוכניותיהם . 
. . . אנו רואים , נושמים וחשים תנועה עממית גיבורה של העמים הערביים 
הצומחת מתוך האדמה כמו המעיינות , ליצירת עידן חדש של מאבק ערבי כתגובה 
לעידן האמריקאי . ואז , לאן יימלטו מזעם העמים הערביים השליטים מוגי - 
הלב משתפי - הפעולה עם התליין האמריקאי ? " ימים אחדים לאחר מכן מצא עורך 
" אל - אתיחאד " כי " המאבק הנוכחי בין עיראק לארצות הברית משקף את המאבק 
בין האינטרסים של האומה הערבית כולה לאלו של האימפריאליזם . המשטרים ( 
הערביים ) המתייצבים לימין ארצות הברית במצב הנוכחי תומכים באויבי העמים 
הערביים , והם בוגדים בעמיהם ובאינטרסים הלאומיים שלהם " ( 1 . 22 ) . 
סגן העורך הראשי של " אל - אתיחאד " , עלי עאשור , כתב מאמר שכאילו הועתק 
מנאומיו של שר החוץ העיראקי או מפירסומי משרד ההסברה של עיראק . לטענתו : 
" נשיא עיראק , סדאם חוסיין , הבהיר לא אחת כי הוא שואף לשלום וכי הוא 
מוכן לציית לחוקיות הבין - לאומית ( קרי : לסגת מכוויית ) אם יישמו ארצות 
הברית ומועצת הביטחון את החוקיות הבין - לאומית לגבי הארצות האחרות , לרבות 
ישראל . מדוע ארצות הברית ומועצת הביטחון אינן קוראות לכינוס ועידת שלום 
בין - לאומית למזרח - התיכון כדי לדון בכל בעיות האזור , לרבות כוויית ופלשתין , 
כפי שתובע הנשיא העיראקי . כך ניתן למנוע את המלחמה . ברור כשמש שהמכשול 
היחיד בפני נסיגת עיראק בדרכי שלום מכוויית הוא סירובה של ישראל להסכים לוועידת 
שלום בין - לאומית . אם ישראל תסכים לוועידה כזו , אפשר למנוע את המלחמה 
ההרסנית הזו " ( 1 . 81 ) . במלים אחרות , סגן העורך הראשי של " אל - 
אתיחאד " אימץ את טיעוני הסחטנות הטרוריסטית של שליט עיראק . בעקבותיו 
הלך גם נציג חד"ש בכנסת , מוחמד נפאע , שכרך אף הוא את משבר המפרץ עם כינוס 
הוועידה הבין - לאומית . כותב אחר בעיתון רק"ח , מחמוד אבו - שנב , גרס 
אף הוא כי " אחד המפתחות החשובים ביותר לכינון השלום והביטחון באזור הוא 
בידי שליטי ישראל " ( 1 . 22 ) . באותו גיליון ליגלג כותב אחר , יוסף 
פרח , על סוריה שאינה תוקפת את ישראל בטרם השיגה איזון אסטרטגי . הוא כתב : 
" מתי יושג איזון אסטרטגי זה ? בקרוב מאוד . בחישוביו של הנשיא חאפז 
אל - אסד נראה שתקווה זו תמומש תוך פחות משמונים שנה , בהנחה שישראל תקפא 
על שמריה ולא תעשה מאומה " . בשם אילו אידיאלים משתוקק פרח מעל דפי " אל - 
אתיחאד " למלחמה סורית - ישראלית בשם השלום , אחוות העמים , הסוציאליזם , 
האנטי - אימפריאליזם ? יום קודם לכן פירסם " אל - אתיחאד " בקצה הימני 
של השער תמונה המראה את החורבן שגרם טיל עיראקי במרכז מסחרי בחיפה , ובקצה 
השמאלי תמונה של סדאם חוסיין ומעליה הכותרת : " סדאם חוסיין : עיראק טרם 
השתמשה בכל כוחה " . עימוד מוזר ; איום שקוף . באותו גיליון קרא המאמר 
הראשי " להפסיק את המלחמה האמריקאית נגד עיראק ולהגביר את המאבק למען כינוס 
ועידה בין - לאומית " . המאמר לא הוקיע את שיגור הטילים העיראקיים נגד ישראל 
ולא קרא להפסקת שיגורם . המאמר הביע " צער עמוק " על " החולשה המסורתית 
בקרב חלק מארגוני השמאל במגזר היהודי ובקרב חלק מהכוחות ומהאישים הפוליטיים 
במגזר הערבי " . כעבור כמה ימים ( 1 . 72 ) הקדיש " אל - אתיחאד " את 
העמוד הראשון לפגיעות האמריקאיות בעיר נגף בעיראק , אך את מראה הפגיעות 
העיראקיות בתל - אביב ובחיפה הוא העביר לעמוד 6 האחורי . הכרזת המנהיג הפלשתינאי , 
יאסר עבד - רבו , שהגן על זכותה של עיראק להכות בישראל , הובאה בביטאון 
רק"ח בלא מלת הסתייגות אחת . בגיליונו מה1 . 12 הקדיש העיתון מקום נרחב לכל 
ההפגנות שהתקיימו בכמה מהבירות הערביות בתמיכה בממשלת עיראק , ובגיליון 
1 . 72 סיפר בשמחה לקוראיו בכותרת באותיות של קידוש לבנה במסגרת : " רבבות 
תימנים מתנדבים ללחום לצד צבא עיראק " . קפמאליד4 " אל - אתיחאד " התייצב 
גם לצדה של אותה קבוצה בהנהגת המפלגה הקומוניסטית הפלשתינית התומכת בעיראק 
מתוך הזדהות עם עמדת יאסר ערפאת . עוד לפני פרוץ הקרבות פירסמו ביטאוני 
רק"ח " אל - אתיחאד " ( 1 . 11 ) ו"זו הדרך " ( 1 . 61 ) מאמר של 
בשיר ברגותי מרמאללה אשר טען : " במקרה של פריצת מלחמה , תהיה זו מלחמה 
למען ישראל , המתנגדת לכינוס הוועידה הבין - לאומית , ולא למען כוויית " . 
אחרי פרוץ המלחמה נתן " אל - אתיחאד " ( 1 . 12 ) בהבלטה רבה בעמוד 
השער ובעמוד פנימי את הצהרת אותה קבוצה בהנהגת המפלגה הקומוניסטית הפלשתינית 
שקראה " להדיפת התוקפנות הבוגדנית נגד עיראק " , ומילאה פיה מים בעניין 
תוקפנותו של סדאם חוסיין נגד כוויית והתקפות הטילים על ישראל . באותו גיליון 
התפרסם גם ראיון עם סולימאן א - נגאב , ממנהיגי המפלגה הקומוניסטית הפלשתינית , 
שתוכנו ורוחו תואמים את העמדות הללו . משבר המפרץ הפרסי העמיק את המשבר 
בשורות המפלגה הקומוניסטית הפלשתינית . הרוב בהנהגתה הפך לסרח - עודף של 
ארגון פתח , והדבר מקומם רבים מפעיליה בגדה המערבית וברצועת עזה . סביר 
להניח שעוד בטרם יירגעו הרוחות באזורנו תתפלג מפלגה זו . מאז תוקפנותה של 
עיראק נגד כוויית נוקטת הנהגת רק"ח כמה עמדות בכפל לשון . דבר זה גורם מבוכה 
רבה לאותם חברים שנותרו במפלגה על רקע המשבר המתמשך בה בשנתיים האחרונות . 
" אל - אתיחאד " , כביטאון רק"ח , המתחרה ברשימה המתקדמת של מוחמד מיעארי , 
ברשימה הדמוקרטית הערבית של עבד אל - וואהב דראוושה ובחוגים האיסלמיים הקיצוניים , 
נוקט עמדות לאומניות בוטות ומזדנב אחרי הרחוב . מזכ"ל רק"ח , תופיק טובי , 
שהגיב על ההתנקשות בחייהם של אבו - איאד ושני מנהיגים פלשתינאים אחרים , 
טען כי " פשע זה בא להסיח את הדעת מן המאמצים שנוקט אש"ף להשגת פתרון בדרכי 
שלום למשבר המפרץ " ( " אל - אתיחאד " , 1 . 61 ) . טובי לא קרא ולא 
שמע את ההאשמות שהשמיעו גורמים פלשתינאיים , כי רצח אבו - איאד וחבריו בוצע 
על - פי הזמנת שלטונות עיראק ובהסכמה שבשתיקה של גורמים בהנהגת אש"ף , אשר 
לא סלחו לאבו - איאד על הסתייגותו מתמיכה פלשתינית בעיראק במשבר הנוכחי . 
טובי מתייחס אל הנהגת אש"ף ואל יאסר ערפאת כאל שליחי שלום . הוא גם מתעלם 
מהצהרת יאסר ערפאת בבגדד ב7 בינואר 1991 שאמר : " ללוחמים העיראקים ולפלשתינאים 
פגישה משותפת עם הניצחון . עיראק ופלשתין מבטאות רצון משותף . יחד , שכם 
אל שכם , ואחרי הקרב הגדול , בעזרת האל , נתפלל יחד בירושלים " . רק"ח 
היתה בין מנסחיה ( וכנראה גם בין מממניה ) של המודעה " רגע לפני המלחמה " 
( " הארץ " , 1 . 41 ) , אשר התעלמה לחלוטין מן התוקפנות העיראקית נגד 
כוויית ומאחריותה לפרוץ המשבר שהוביל למלחמה הנוראה . בראיון עיתונאי שהתפרסם 
בבוקר שנחתו הטילים העיראקיים בישראל אמר חבר הכנסת מטעם חד"ש , האשם מחאמיד , 
כי סדאם חוסיין " החזיר לאומה הערבית את תפארת המסורת המוסלמית " , כי 
הוא חש " הערכה כלפיו " , ורואה בו " מהמוצלחים במנהיגי העולם הערבי " . 
מחאמיד לא פירט את סיבות הערצתו לסדאם חוסיין : האם בשל הטבח שביצע בכורדים , 
השימוש בגזים מרעילים , החזקת אלפי בני - ערובה , חיסול פיסי של כל מתנגדיו 
הפוליטיים , או אולי איומיו לשגר טילים בעלי ראשי - נפץ כימיים לעבר ישראל ? 
אדם פוליטי בישראל , המביע בשעה זו הערכה לסדאם חוסיין , חייב לדעת שדבריו 
נותנים לגיטימציה לרחוב לעלות לגגות ולהריע לטילים העיראקיים הנופלים על 
ישראל , על ישובי היהודים והערבים , על השטחים , ועל הפלשתינאים . 
