קופנהאגן ( מיוחד ל"הארץ " ) . ברוב קולות מכריע אישר בית הנבחרים ( " אלטינג " ) 
באיסלנד את הצעת שר החוץ , יון חנילסון , להכיר בעצמאות ליטא . איסלנד 
היא המדינה הראשונה בעולם המעניקה הכרה מדינית בליטא , שהכריזה על עצמאותה 
של ליטא בחודש מארס שעבר . איסלנד לא הכירה מעולם בסיפוח הארצות הבלטיות , 
אסטוניה , לטוויה וליטא ב0491 . לאחר ההצבעה אמר שר החוץ , כי איסלנד 
תכונן בהקדם יחסים דיפלומטיים עם ליטא , בהתאם להחלטת הפרלמנט . כל שש 
המפלגות המיוצגות ב"אלטינג " תמכו בהצעת שר החוץ . שגריר איסלנד במוסקווה 
הוזמן בראשית השבוע למשרד החוץ הסובייטי , שבו נמסרה לו איגרת מחאה חריפה 
על ההחלטה הצפויה , שהוגדרה כ"התערבות בעניינים פנימיים של בריה"ם " . נשיא 
ליטא לנדסברגיס בירך על החלטת איסלנד וקרא ליתר מדינות המערב ללכת בעקבות 
העם האיסלנדי האמיץ , שלא נבהל מאיומי הדב הסובייטי . ההצעה להכיר בליטא 
מצויה על סדר היום של בית הנבחרים הדני , אך לא ברור מתי תובא לדיון והצבעה . 
בקופנהאגן נפתח משרד - אינפורמציה , המייצג את שלוש המדינות הבלטיות . 
דנמרק היא הראשונה מבין מדינות המערב שהתירה הקמת נציגות לא פורמלית למדינות 
הבלטיות באמתלה של " משרד אינפורמציה " . 
