רימיני ( ע"ץ ) . המפלגה הקומוניסטית האיטלקית עשתה ביום ראשון צעד היסטורי 
כשהכריזה על התפרקותה , ועל הקמתה של מפלגה חדשה , המקורבת יותר למפלגות 
הסוציאל - דמוקרטיות . היא תיקרא " המפלגה הדמוקרטית של השמאל " . " לא 
מדובר רק בהחלפת שמות , צריך גם לצאת במערכה גדולה של כיבוש ושל שינוי " , 
אמר המזכיר הכללי של המפלגה , אכילה אוצטו , בתום הקונגרס מספר 02 של 
המפלגה , שהיה גם הקונגרס האחרון שלה . מנהיגי המפלגה טענו כי הקומוניסטים 
באיטליה זקוקים בדחיפות לשינוי כדי למנוע סחף במעמד המפלגה בעקבות התמוטטות 
הקומוניזם במזרח - אירופה . המפלגה הקומוניסטית האיטלקית היא הגדולה במערב , 
וזכתה בבחירות הכלליות ב7891 ב%72 מהקולות . אוצטו ויתר בתחילת הדיונים 
לקבוצת מיעוט מפלגתית , כשהביע דרישה להפסקה מיידית של הקרבות במפרץ . 
בכך הוא הבטיח למעשה את העברת הצעתו . רק זרם קטן ביותר , בראשות הסנטור 
ארמנדו קוסוטה , החליט שלא להצטרף למפלגה החדשה , ויקים כנראה מפלגה קומוניסטית 
עצמאית , שתכלול רק כמה עשרות אלפי מתומכי המפלגה הקודמת ו51 חברי פרלמנט . 
נראה איפוא כי מתקרב המועד בו הקומוניסטים לשעבר הולכים ומתקרבים לכריתת 
ברית היסטורית עם הסוציאליסטים האיטלקיים . בשלב זה מופיעה רק הדרישה להפסקת 
אש במפרץ ולפאציפיזים במצע המפלגה החדשה . שאר הנקודות יובהרו בחודשים הקרובים . 
אתמול כשל אוצטו בבחירות להנהגת המפלגה החדשה . עם סיום הוועידה ה02 חסרו 
לאוצטו שמונה קולות בלבד כדי להשיג את הרוב המוחלט הנדרש לבחירת המזכיר הכללי . 
אוצטו , המועמד היחיד , זכה ב462 קולות . 201 התנגדו ו14 נמנעו . הצבעה 
נוספת תיערך מחר , אולם אוצטו הכריז " מיצאו לכם מזכיר אחר " . פרשנים פוליטיים 
אמרו כי מנהיגי המפלגה ישכנעו ככל הנראה את אוצטו שלא לפרוש , אולם גם ייבחר 
בסופו של דבר הרי מעמדו ייחלש מאד בעקבות התבוסה שספג אתמול . 
