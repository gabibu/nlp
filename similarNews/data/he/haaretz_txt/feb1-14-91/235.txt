" חולי אסתמה יכולים להמשיך ולהשתמש במסכות רגילות ללא כל בעיה . לרוב 
המכריע של חולי אסתמה אין צורך במסכה עם מפוח . המפוח דוחס אוויר מבחוץ 
פנימה , ואילו לחולי אסתמה אין בעיה של שאיפה , אלא של של נשיפה . המפוח 
עוזר בשאיפת האוויר פנימה , ולכן במקרה של חולי אסתמה הוא עשוי גם להזיק " ; 
כך אמר אתמול קצין רפואה ראשי במפקדת הג"א , אל"ם ד"ר יעקב אדלר . החטיבה 
הרפואית של קופת חולים הכללית הוציאה אתמול הנחיות וכללי התנהגות לחולי אסתמה , 
היושבים בחדר אטום עם מסכה . על - פי ההנחיות , על החולה לנשום לאט ועמוק , 
כדי להגיע לרגיעה . לפני חבישת המסכה , רצוי לשאוף שתי שאיפות , מהמשאף 
המיוחד המצוי ברשות החולים . אם חשים קשיי נשימה , יש להסיר את המסכה לזמן 
מה ולהשתמש שוב במשאף או אינהלציה . 
