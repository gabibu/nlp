הסחר והמכר הכללי ( גאט"ט ) פחתו שוב , כששרי החקלאות של השוק המשותף 
דחו בשבוע שעבר תוכנית לקיצוץ הסובסידיות לחקלאים . המשך המחלוקת יוסיף 
מרכיב למרירות המצטברת בין ארה"ב לבעלות בריתה ביבשת אירופה , שאינן ששות 
לסייע לה במלחמה במפרץ הפרסי . ההכנות להסכם " סיבוב אורוגואי " של גאט"ט 
נמשכו ארבע שנים , אך השיחות המסכמות הופסקו בדצמבר אשתקד כאשר השוק המשותף 
דחה את דרישת ארה"ב לקיצוץ הדרגתי של % 08 בסובסידיות , שהאירופים מעניקים 
לסוגי תוצרת חקלאית עיקריים . הייצור החקלאי האמריקאי הממוכן מספק עודפים 
גדולים וזולים , שמהווים מרכיב חשוב ביצוא ובצמצום הגירעון המסחרי של ארה"ב . 
תוצרת זאת מתקשה להתחרות בשוקי אירופה במוצרים המקומיים המסובסדים ( מדינות 
העולם השלישי ברובן תומכות בעמדה האמריקאית , מי מתוך תקווה להוזלת מחירי 
המזון המיובא ומי מתוך ציפייה לעליית מחירי חומרי גלם חקלאיים שהמדינות המתפתחות 
מייצאות ) . מדובר בסכומים עצומים : הסובסידיות שניתנו אשתקד לחקלאי השוק 
האירופי המשותף הסתכמו בכ001 מיליארד דולר . מעריכים שכ%08 מהסכום הגיע 
לכיסיהם של כ%02 מהחקלאים , ובעיקר הגדולים שביניהם . נציבות השוק עיבדה 
רפורמה מרחיקת לכת לגבי חיטה , בקר וחלב , שנועדה להעביר את התמיכה מהתוצרת 
אל החקלאי ; המגדל הקטן היה ממשיך לזכות בתמיכה , אך התוכנית מקצצת ואף 
מבטלת סובסידיות לחוות הגדולות ( והיעילות ) . אולם שרי החקלאות , המייצגים 
ממשלות שרבות מהן תלויות בתמיכת ארגוני החקלאים , דחו את הרפורמה ולכן אין 
לשוק הצעות חדשות לשיחות גאט"ט . הנושא אקטואלי משתי סיבות : נשיא ארה"ב 
חייב לדווח לקונגרס עד ה1 במארס , האם יש יסוד להארכת סמכותו המיוחדת לחתום 
על הסכמי סחר בדרך המקוצרת ( שמרשה לו ויתורים לאירופים בשיעורי מכס אמריקאי 
תמורת קיצוץ הסובסידיות ) . שנית , עניין הסובסידיות , הקשור בגירעונות 
המסחריים , עשוי , כאמור , להעמיק את מורת הרוח בגלל התמיכה האירופית 
המסויגת במאמץ המלחמתי . בשלב הקודם של שיחות גאט"ט דיברו האירופים מתוך 
תחושה שהכוח הכלכלי האירופי ( והיפאני ) תפס את מקום הכוח הצבאי האמריקאי 
כמכריע ביחסים בין - לאומיים . האמריקאים מקווים שאחרי ניצחון במפרץ ידברו 
אתם האירופים בנימה אחרת גם בנושאים הכלכליים . 
