" כים הבודדים הפועלים ברציפות בנושאי איכות הסביבה בכנסת הנוכחית . בשאילתה 
שהיפנה לאחרונה לשר לאיכות הסביבה , ציין צבן כי רבבות טונות של פסולת רעילה 
מושלכות , בלא פיקוח , ממפעלים בכל רחבי הארץ , ובעיקר באזור חיפה , 
משום שבעלי המפעלים רוצים לחסוך בהוצאות ההובלה . פסולת זו מגיעה לחופי 
הים , למזבלות העירוניות , לוואדיות ולנחלים , ופוגעת במי התהום , בחי 
ובצומח . על כך השיב סגן השר , יגאל ביבי , כי בראשית דצמבר נכנסו לתוקף 
תקנות רישוי עסקים סילוק פסולת חומרים מסוכנים , המטילות לראשונה את האחריות 
על בעלי המפעלים לפנות את הפסולת המכילה חומרים מסוכנים למרכז הארצי לעיבוד 
פסולת תעשייתית מסוג זה ברמת חובב . בכל מקרה שמוצע אתר חלופי לרמת חובב , 
יש לקבל על כך אישור מראש ממנכ"ל המשרד לאיכות הסביבה . עבירה על תקנות 
אלו תיחשב פלילית . ביבי הוסיף כי לפני כניסת התקנות לתוקף , התקיימה השתלמות 
לכל עובדי המשרד והיחידות הסביבתיות . אכיפת התקנות נעשית בידי היחידות 
הסביבתיות השונות וכן בידי הסיירת לאיכות הסביבה . ביבי מצפה שפעילות המשרד 
והגברת המודעות של הציבור ושל בעלי המפעלים לנושא יביאו לשינוי מהותי בתחום 
זה . קפתמונה1 , 51פצבן לא הסתפק בתשובות אלו . בשאילתה נוספת ביקש מסגן 
השר לאיכות הסביבה לדעת אם ריכוזי החומרים המסוכנים אכן מועברים בימים אלה 
לרמת חובב , ואם כן , האם הם מטופלים שם . סגן השר ביבי : " לצערנו , 
כחמישים אחוז מהפסולת הרעילה אינה מובאת עד כה לטיפול ברמת חובב . מכלל 
הפסולת המסוכנת המגיעה לשם , מטפלים במקום בכשלושה רבעים מהכמות , בעוד 
הרבע הנותר הכולל בעיקר את הפסולת האורגנית נערם באתר ואיננו מטופל בשל 
העדר התנורים המתאימים לכך . מתקני שריפה שהוצעו לנו מחירם כחמישים מיליון 
דולר , ואין לנו הכספים הדרושים לכך . נבדקים שווקים נוספים לרכישתם " . 
