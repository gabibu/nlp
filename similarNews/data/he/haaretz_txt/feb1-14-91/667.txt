בעיות חמורות בתחום החינוכי והערכי . אם ההצטרפות אינה מבטאת תזוזה כלשהי 
של הממשלה לכיוון תפיסת ה"טרנספר " של " מולדת " , כדברי ראש הממשלה , 
מדובר כאן בצעד פוליטי ציני ואנטי - דמוקרטי . שהרי כך אנו מחנכים את 
ילדינו בדמוקרטיה שלנו הציבור בוחר בנציגיו על - פי מצעי המפלגות , ואין 
זה סביר כי נציג מפלגה אשר תמצית ועיקר מצעה הוא רעיון ה"טרנספר " , ייכנס 
לממשלה כדי לא להגשים את הרעיון . אך אם הצטרפותה של " מולדת " מבטאת את 
תזוזת הממשלה לכיוון רעיון ה"טרנספר " , כפי שמביעה עמדתו של ח"ך בנימין 
בגין או הסברו של ח"ך שפרינצק , הבעיה חמורה שבעתיים . מעבר להיבטים המוסריים 
והאנושיים שכבר דובר עליהם רבות , יש כאן הודעה בחוסר היכולת לבנות חברה 
דמוקרטית שבה יש מקום למיעוט . את הרעיון המקומם הזה יש לדחות מכל וכל . 
אני מגנה אפוא את הצטרפותה של " מולדת " לממשלה ומזמין את אותם המורים , 
הרואים עצמם נושאים תפקיד חינוכי , להצביע על העיוות שבהצטרפות ולהוקיע 
את משמעויותיה בפני תלמידיהם . מנהל המחלקה לחינוך בהסתדרותתל - אביבקפמאביגמאז 
תחילתה של מלחמת המפרץ אנו שומעים על הפסקת הבנייה בשל העוצר בשטחים , על 
בעיות התעסוקה של עולים חדשים וגם של תושבי הארץ הוותיקים , אך הכל קפוא . 
מצד אחד אין בונים , מצד שני משלמות הממשלה והסוכנות היהודית דמי קיום 
לעולים חדשים , והמוסד לביטוח לאומי משלם דמי אבטלה למובטלים . אפשר היה 
מזמן , בלי קשר למלחמת המפרץ , ולא כל שכן לאחר שזו פרצה , להקים קורסים 
מזורזים לעבודה במקצועות הבנייה . נכון שלעולים חדשים יהיה צורך לשלם יותר 
מאשר לפועלים מהשטחים , אך בסופו של דבר המערכת הכללית היתה מרוויחה . 
הפסדי הקבלנים משיתוקה של הבנייה עולים לבטח בהרבה על הפרשי השכר הגבוהים 
יותר שישולמו לפועלים יהודים . אין לי גם ספק שפועלי בניין מן העולים החדשים 
יהיו ערים לאפשרויות של ייעול וחיסכון בבנייה . אני חושש שלקבלני הבנייה 
יהיה נוח יותר לפנות לממשלה בדרישה שזו תפצה אותם על הפסדי השבתת העבודה , 
ולהמשיך להעסיק פועלים זולים מהשטחים . השאלה היא למה לא שומעים על תנופה 
מצד משרד העבודה ? על שר השיכון איני שואל : לו יש תמיד פתרון אחר , יבוא 
מחוץ לארץ . לזה יש כנראה כמה סיבות . האחת , שיותר פשוט לרכוש דברים 
מוכנים שאחרים יצרו ( כולל עובדים מקצועיים ) מאשר להתאמץ ולייצר לבד ; 
השנייה , יבוא גדול מרשים את הציבור . ואחרון חביב , כל הסיכויים הם 
שבשל בעיות כספיות , תאשר הממשלה תמיד פחות מדרישותיו המוגזמות , והדבר 
יאפשר לו להטיל את האשמה לכישלונותיו על הממשלה . עומרקפמאביגח"ך ד"ר יוסי 
ביילין כותב במאמרו " רק לא תגובה אוטומטית " ( " הארץ " , 1 . 03 ) 
: " ובאשר לשטחים , אם נזקק מישהו להוכחה נוספת כי אין בשטחים יתרון 
אסטרטגי , באו הטילים על תל - אביב ונתנו אותה " . היות ולא יעלה על הדעת 
שחבר - כנסת , סגן שר החוץ לשעבר , יעוות ביודעין עובדות כדי להתאימן לתפיסתו 
הפוליטית , נותר רק להסיק שהכותב הנכבד באמת לא הבין שדווקא הטילים הוכיחו 
את חשיבותם של השטחים . לכן אנסה להסביר במלים פשוטות . א . במלחמה הבאה 
לא מובטחים לנו שירותיה הטובים של מערכת ההתרעה האמריקאית . אז נהיה תלויים 
בעבודת המכ"מים שלנו . ככל שאלה יהיו ממוקמים יותר גבוה ויותר רחוק מריכוזי 
האוכלוסייה , כן יגדל משך זמן ההתרעה . אמנם מדובר ברווח של שניות ספורות 
בלבד , אך אלה השניות הקריטיות המאפשרות חבישה של מסיכות גז . ב . ראינו 
למה גרמו טילי הסקאד . קל לתאר למה תגרום הפגזה מתמשכת של תותחים , מרגמות 
וקטיושות המוצבים ביהודה ושומרון , המסוגלים לכסות משם את רוב שטחי המדינה , 
כולל ערים , בסיסי צבא ושדות תעופה . ( ראוי לזכור , שבמלחמת ששת הימים 
הופגזה צפון תל - אביב באש ארטילרית ) . ג . בשל אילוצים שונים הוצבו , 
גם אצלנו וגם בסעודיה , כני הפאטריוט בלבם של ריכוזי אוכלוסייה . כתוצאה 
מכך נפלו טילי סקאד שנפגעו , אך לא פוצצו , בתוך שטח מאוכלס וגרמו לנזקים 
ולאבידות בדומה לטילים שלא יורטו . גם כשהסקאד פוצץ באוויר נפלו שבריו בתוך 
אזור בנוי וסיכנו חיי אדם . אם ביצועיו של טיל היירוט מאפשרים זאת וב"חץ " 
יש לקוות שכך יהיה הרי רצוי להציב את כני השילוח שלו ככל האפשר יותר מזרחה . 
אם כך ייעשה , ייפלו טילים מוסטים או שברי טילים מיורטים בשטח הריק יחסית 
של יהודה ושומרון וסכנתם תפחת בהרבה . ירושלימקפמאביגבמסגרת הידיעה שעסקה 
במעצרו של סרי נוסייבה וכותרתה " קור ומנדה : לסלק את חלבי על שידור ראיון 
עם אשת סרי נוסייבה " ( " הארץ " , 2 . 1 ) היתה כותרת ביניים שאמרה : 
" מקל : חלבי לא אשם " . כותרת זו אינה נכונה וגם אין לה זכר בגוף הידיעה . 
להלן העובדות כפי שגם נמסרו לכתבת " הארץ " , עירית רוזנבלום : עורך " מבט " 
באותו יום היה מר רפיק חלבי , ובוודאי שהוא האחראי לתוכן המהדורה שערך . 
מנכ"ל הרשות , אריה מקל , ביקש אחרי השידור ממנהל הטלוויזיה , יוסף בראל , 
לברר את הנושא , ובראל מסר לי שהעורך חלבי לא ידע על התוכן המלא של הכתבה 
הנ"ל , ומי שטיפל בה במישרין היה עורך המשנה אלישע שפיגלמן והכתב גיל סדן . 
על - פי נוהלי רשות השידור , אין בכך כדי לגרוע מאחריותו של עורך המהדורה . 
דוברת רשות השידורירושלימקפמאביגיעל דיין מתל - אביב טרחה לכתוב למערכת " הארץ " 
( 2 . 7 ) , ובשחצנות ניסתה לטעון שיוזמי העצומה ההומניסטית , שקראה 
להסרת חרפת הרעב בשטחים , ניסו להטעות את הציבור , כמעט זייפו את חתימתה . 
אני מכיר היטב את " יעל דיין האחרת " , שכן חתמה על העצומה . היא אינה 
יונה אופנתית כמו יעל לבית משה דיין , ופעלה למען השלום ב02 השנים האחרונות , 
כאשר יעל המסתייגת עוד היתה מזוהה עם האגף הנצי של מפלגת העבודה . אני מכיר 
היטב את מארגני העצומה נגד ההתעמרות בתושבי השטחים , וסומך על הגינותם . 
אם קשה ליעל דיין " הסופרת " , לתמוך ב"הסרת חרפת הרעב בשטחים " , אז גם 
לי קשה להיות חתום על עצומה משותפת עמה . די רווח לי לדעת שיעל דיין האמיתית , 
הירושלמית , היא שחתמה על העצומה , שהיתה רק הצעד הראשון של השמאל , 
כדי לבלום את מירוץ האמוק של היונים לקונסנסוס הלאומני . 
