הסתדרות הפקידים האיגוד המקצועי הגדול ביותר במגזר הציבורי , המונה 002 
אלף איש מציעה כי בשל מצב החירום , בתום ניצול ימי החופשה השנתית יוקנו 
לאמהות עובדות זכויות בדומה לאלה של אנשי מילואים כך החליטה אתמול המזכירות 
הפעילה של הסתדרות הפקידים , לפי הצעת המזכ"ל , משה בית - דגן . בהתאם 
להצעה , אמהות עובדות לילדים עד גיל 3 , שבימים כתיקונם העסיקו מטפלת , 
או שילדיהן שהו במעונות , וכן אמהות לשני ילדים ויותר שגילם עד 21 , יקבלו 
ממעסיקיהן תשלום על תקופת העדרן בשל המלחמה על - חשבון הביטוח הלאומי , 
כדין שירות מילואים . בהסתדרות הפקידים מציינים כי מספרן של הנשים במגזר 
זה מגיע ל001 אלף , ובהן כאלה שהן מפרנסות יחידות . ראש האגף לאיגוד מקצועי 
בהסתדרות , חיים הברפלד , הכחיש אתמול בתוקף ידיעה שהפיצו המעסיקים כאילו 
ההסתדרות הסכימה להוציא עובדים לחופשה מאונס . גם יו"ר ועדת העבודה בהתאחדות 
התעשיינים , דן פרופר , תיקן אתמול את הידיעה שהפיץ בנושא זה , ואמר כי 
דבריו לא פורשו נכון . לדבריו , ההסדרים השונים המופעלים במשק הם ברמת 
המפעל , ולא בהסכם עם ההסתדרות . עם זאת , סוכם כי במקומות עבודה שבהם 
העבודה מסתיימת מוקדם יותר מאשר בימים כתיקונם , אפשר יהיה להשלים את מכסת 
השעות השבועיות ביום ששי . מחרתיים אמורים הברפלד ופרופר לדון בהסדר יחסי 
העבודה במשק בתנאי חירום . יו"ר ועדת התעסוקה בהסתדרות , עליזה תמיר , 
טענה אתמול כי מעסיקים רבים מנצלים את המצב במשק , ונמנעים לשלם לפועלים 
זמניים בחקלאות את ההפרשות הסוציאליות . שרה אלספקטור , יו"ר המחלקה לעבודה 
ורווחה בהסתדזרות מסרה אתמול על הפעלת סדנאות מיוחדות לעובדים במפעלים כדי 
להקל עליהם את ההתמודדות עם מצבי לחץ . 
