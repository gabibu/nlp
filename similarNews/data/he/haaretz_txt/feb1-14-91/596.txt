דיווחו אתמול עיתונים סובייטיים על גילוי מכשירי ציתות בבניין הסובייט העליון 
של הפדראציה הרוסית , בשני חדרים נעולים , הנמצאים בדיוק קומה אחת מתחת 
ללשכתו של נשיא רוסיה , בוריס ילצין . לפי שעה טרם נודע , אם ההאזנה היתה 
מכוונת נגד ילצין , נגד ראש הממשלה הרוסית סילאייב או גם נגד אנשים אחרים . 
המפתח לחדרים 021 ו021א " נעלם " מיד עם כניסתו של ילצין לתפקידו . למתעניינים 
אמרו עובדי הבית הוותיקים רק כי החדרים " אינם מתאימים לשמש משרדים " . 
מנהל האגף המנהלי של הסובייט העליון , שנשאר בבית עוד מהתקופה הטרום - ילצינית , 
חזר לפני חשיפת הפרשה למקום עבודתו הקודם בק - ג - ב . הוא טען , כי אינו 
יודע על ייעוד החדרים ועל מקום הימצאות המפתחות . שלשום נפרצו החדרים בעזרת 
מסגרים , ולעיניהם המשתאות של עיתונאים התגלתה מערכת מסועפת של מכשירים 
אלקטרוניים , רשמקולים וחוטים . מיד הוחל בבדיקת המכשירים , אך טרם נודעו 
תוצאותיה . בעקבות הגילוי תוהה העיתון " קומסומולסקאיה פראוודה " , מה 
יכול להיות פשר השינויים המשמעותיים בשירותי הביטחון . הכותב מזכיר , כי 
שני סגניו של ראש הק - ג - ב ולדימיר קריוצקוב , פיליף בובקוב ( שנחשב 
לראש השירות בהיות קריוצקוב רק " משגיח פוליטי " ) ולדימיר פירוזקוב התפטרו 
לפני כמה שבועות ובובקוב יצא לגמלאות . העיתון הביע סברה , כי ייתכן שמדובר 
בתמרון שבו הק - ג - ב התכוון להטיל על בובקוב את האחריות למעשי השירות שהתגלו 
או עתידים להתגלות . 
