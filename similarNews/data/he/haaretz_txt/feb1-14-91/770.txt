ייתכן שמושב הפתיחה השנתי של הפרלמנט הדרום - אפריקאי , שגם בו נהוגה הפרדה 
גזעית , ייזכר כיום שבו נסתם הגולל על האפרטהייד באופן רשמי . בנאום דרמטי 
הבטיח הנשיא וילם דה קלרק להפיל את כל עמודי התווך שנותרו בתחיקת האפרטהייד , 
כולל חוק - מפתח הדורש את סיווגם של כל הדרום - אפריקאים על - פי צבע עורם . 
מחוקקים בוריים נבעתים מהימין הקיצוני קראו קריאות בוז , " בוגד " ו"תליין " . 
רבים מהם יצאו במחאה . אבל דה קלרק המשיך בשלו : " היעד של חיסול האפליה 
הוא להעניק לכל הדרום - אפריקאים זכויות מלאות בכל אחד מתחומי החיים . דרום 
אפריקה אינה יכולה להתיר את האטת הקצב בתהליך הדינמי של הרפורמה " . זה תשע 
שנים מנסה המיעוט הלבן השולט בדרום אפריקה למצוא נוסחה פוליטית כלשהי שתשים 
קץ לבידוד הבין - לאומי של המדינה ותמנע מלחמת אזרחים , בלי להקריב את מה 
שלבנים רבים מכנים " האינטרסים החיוניים " שלהם . קודמו של דה קלרק , 
פיטר בותה , ניסה להשתמש במשככי כאבים שרק הצליחו לחדד את הצורך בשינוי 
אמיתי . דה קלרק הרחיק לכת ממנו בהרבה , כאשר הסכים לשחרר את נלסון מנדלה 
ולפתוח בשיחות עם מנהיגים שחורים על עתידה הפוליטי של המדינה . לפני כשבועיים 
ציפו דרום - אפריקאים כי יודיע על ביטול " חוק אזורי הקבוצות " ו"חוק הקרקעות " , 
הקובעים היכן רשאים שחורים לחיות ומגבילים באורח דרסטי את זכותם לבעלות 
על קרקע . אבל דה קלרק עשה יותר מכך : בהציעו לבטל את חוק רישום האוכלוסייה , 
שבמסגרתו מסווגים כל הדרום - אפריקאים על - פי קטגוריות גזעיות נוקשות , 
פעל לביטול הבסיס החוקי ו"האידיאולוגי " שנותר לאפרטהייד . אין כעת מנוס 
משכתוב הכללים הפוליטיים והחברתיים השולטים במדינה . " החל מרגע זה , 
לא יהיו יותר דרום - אפריקאים שחורים או לבנים " , אמר יאן ואן אק ממפלגת 
האופוזיציה " המפלגה הדמוקרטית . יהיו רק דרום - אפריקאים " . קפמאבינבעיני 
ממשלו של גורג בוש , נאומו של דה קלרק היה הוכחה נוספת לכך כי מדיניותו 
כלפי דרום אפריקה פועלת . " זה מקביל לנפילת חומת ברלין " , אמר דובר מחלקת 
המדינה . ביטול חוק אזורי הקבוצות ורישום האוכלוסייה היה אחד מחמשת התנאים 
שהעמיד הקונגרס האמריקאי להסכמתו לריכוך העיצומים האמריקאיים על דרום אפריקה . 
בביקורו של דה קלרק בוואשינגטון בספטמבר , אמר בוש כי תהליך השינויים הפוליטיים 
בדרום אפריקה הוא " בלתי - הפיך " , והביע את תמיכתו בביטול העיצומים בהזדמנות 
הראשונה האפשרית . פרטוריה כבר מילאה שלושה מתנאים אלו : ביטול מצב החירום , 
ליגליזציה לקונגרס הלאומי האפריקאי ( אי - אן - סי ) ופתיחת שיחות עם 
מנהיגים שחורים . חוק העיצומים קובע כי דה קלרק עדיין חייב לשחרר את כל 
האסירים הפוליטיים במדינה , שמספרם נאמד בין 006 ל000 , 3 . אין זה סביר 
שהדבר ייעשה לפני סוף אפריל . בשלב זה ייתכן שיחליט בוש בהתייעצות עם הקונגרס 
לבטל אחד או יותר מהעיצומים כדי להראות את תמיכתו בדה קלרק . ככל שלבנים 
שמרנים רואים את ההצעות החדשות כרדיקליות , נאומו של קלרק לא הרחיק לכת 
דיו בעיני המתנגדים לאפרטהייד . אי - אן - סי ומבקרים אחרים עמדו על היעדרה 
של כל תוכנית מפורטת שהיא להחזרת 04 אלף הגולים הפוליטיים או לפיזור המועצות 
של העיירות השחורות , שריחן הובאש כמשתפות פעולה . דה קלרק גם התעלם מדרישות 
שהועלו זה מכבר לבטל את חוקי הביטחון המדכאים במדינה , המעניקים לצבא ולמשטרה 
סמכויות נרחבות לעצור חשודים פוליטיים . ואכן , נראה שדה קלרק מכין את ממשלתו 
למיקוח נוקשה על חוקה חדשה . הוא דחה את דרישת אי - אן - סי להעביר את השלטון 
לממשלה זמנית בעת קיום השיחות , וגם דבר זה העלה את זעמם של מיליטנטים שחורים . 
" עדיין אין לנו זכות הצבעה " , אמר מנדלה במסיבת עיתונאים . " אנחנו 
לא יכולים להיות חברי פרלמנט . המשטרה עדיין מציקה לאנשינו , רודפת אותם 
ואפילו הורגת אותם , והממשלה לא תעמיד את האשמים לדין " . לפני שבועיים 
פתח אי - אן - סי במסע " פעולה המונית " שכלל חרם צרכנים , שביתה בת - 
יום ומחאות מאורגנות אחרות כדי לתמוך בדרישותיו לממשלה זמנית ולבחירות על 
בסיס של אדם אחד , קול אחד , לאסיפה מכוננת . אבל לאי - אן - סי בעיות 
משלו . הוא לא הצליח למנוע את האירועים האלימים , או להיערך לקראתם , 
שהתנהלו בין אנשי אינקתה לתומכיו בערי השחורים מחוץ ליוהנסבורג באוגוסט . 
תומכיו נשארו ללא הגנה מול קבוצות חמושות , לא אחת בסיוע המשטרה , של 
אנשי הזולו התומכים באינקתה . מסע לגיוס חברים שנועד להחתים מיליון חברים 
חדשים משלמי מס - חבר עד סוף 09 גייס רק כ003 אלף . החלטתה של המנהיגות 
להשעות את המאבק המזוין קוממה כנגדה מיליטנטים צעירים בערי השחורים . מסעו 
עטור - הניצחון , בן עשרת הימים , של מנדלה בארצות הברית הביא הבטחות לתרומות 
של חמישה מיליון דולר , על - פי האומדן , אבל עד נובמבר לא הגיע אף סנט 
שחוק לקופות הארגון . קפמאבינלדה קלרק לא יהיה איפוא תמריץ רב להיענות לדרישות 
אי - אן - סי כל עוד לא יתאושש הארגון וכל עוד לא יצליח לשים קץ למלחמת הדמים 
עם אינקתה , שנראה כי הובטח לה כעת מושב בשולחן הדיונים על חוקה חדשה מאוחר 
יותר השנה . למטרה זו נפגשו מנדלה ומנהיג אינקתה מנגוסוטו בוטולזי לפני 
כשבועיים , בראשונה מזה 03 שנה . הם הסכימו לבקר יחד בכמה מהערים השחורות 
שנפגעו יותר מכל באלימות , שעלתה בחייהם של 004 , 3 שחורים בשנה שעברה . 
הלוך - רוח חדש זה החזיק מעמד פחות מיום . שוטרים במחוז נטאל דיווחו על 
רצח של 01 אנשים לפחות , כאשר מאות מתומכי אינקתה חמושים תקפו את בתיהם 
של אנשים שנחשדו באהדה לאי - אן - סי בעיר החוף אומגבאבה . האירוע הראה 
עד כמה קשה למנדלה ובוטלזי כאחד להתאים את מדיניותם להלוך - הרוחות ההולך 
וגועש בשני הצדדים . מסע " הפעילות ההמונית " של אי - אן - סי , שנועד 
בעיקרו להיענות לדרישות החברים המיליטנטיים היותר צעירים , הוא לצנינים 
בעיני אינקתה . אנשי אינקתה טוענים שמסע דומה בשנה שעברה היה מכוון נגד 
בוטלזי ו"אזור המולדת " שהוא עומד בראשו . אפשר שב"תגובה " למסע הפעילות 
ההמונית השליכו לא מכבר " אנשים לא - מזוהים " יותר מתריסר תומכי אי - 
אן - סי מרכבת נוסעים סמוך לתחנה בסוואטו , הרגו אדם ופצעו עשרה . גם הלבנים 
בדרום אפריקה יצאו בדרכם לרחובות . אלפי חוואים לבנים נכנסו לפרטוריה בטקרטורים 
ובמשאיות כבדות כדי למחות על ביטול חוק הקרקעות הממשמש ובא . חוקים אלה 
הקציבו % 78 מהקרקע במדינה למיעוט הלבן . הבורים באזורי הכפר , השקועים 
בחובות וחשים כי דה קלרק בגד בהם , החליטו גם הם למחות בדרכם . בואם של 
החוואים אכן עורר תשומת לב , כפי שהיתה המטרה , אבל הימין הלבן מתואר כעת 
כאיום מאוד לא - רציני לדה קלרק . קפמאבינמשאלי דעת קהל מראים שהפופולריות 
של הנשיא עולה בקרב לבנים , ככל שהם מתרגלים לרעיון ששלטון המיעוט בדרום 
אפריקה עובר מן העולם . דה קלרק הדף מתקפות ימניות קיצוניות בשכנעו לבנים 
רבים שייטיבו יותר מכל להגן על האינטרסים שלהם בשיחות הקרובות על חוקה חדשה , 
אם יבטיחו את זכויותיהם כפרטים ולא כקבוצה גזעית . אבל מחויבות מרומזת 
זו עלולה לגרום בעיות לדה קלרק במגעיו עם מנהיגים שחורים . בחודש שעבר אמר 
מנדלה כי אי - אן - סי תומך ב"קונגרס כלל - מפלגתי " , בהשתתפות נציגי כל 
הכוחות הפוליטיים במדינה , כדי להחליט על מגילת זכויות ועל עקרונות כלליים 
אחרים שיוכלו לשמש אבן - פינה לחוקה החדשה . בנאומו לפרלמנט חזר דה קלרק 
על ההצעה הזו לוועידה רב - גזעית . אבל בדחותו אסיפה מכוננת שתיבחר בבחירות 
כלליות על בסיס אדם אחד , קול אחד , העמיד דה קלרק את ממשלתו על מסלול 
התנגשות עם אי - אן - סי . עמדה נוקשה של פריטוריה בשיחות הקרובות עלולה 
לאיים על מעבר השלטון בדרכי שלום . דה קלרק יכול להצליח לאגף את אי - אן - 
סי , אם יבטיח לעצמו את התנגדות אינקתה וכוחות לבנים ליברליים לרעיון של 
אסיפה מכוננת נבחרת , שכן בגוף כזה יהיה לאי - אן - סי רוב והוא יוכל לקבוע 
את תנאי האמנה הפוליטית החדשה . אבל ניצחון של דה קלרק בסוגיה טקטית זו 
עלול גם לעורר את זעמם של מיליטנטים שחורים במידה כזו שמנדלה לא יוכל להמשיך 
לדבוק במדיניותו הנוכחית . " נראה שדה קלרק אינו מבין כי משא ומתן לא יצליח 
כל עוד השחורים ברחוב לא ירגישו שהם משיגים רווחים ממשיים " , הזהיר ואן 
אק מהמפלגה הדמוקרטית . " ואם לא יחושו כך , הם יפנו נגד תהליך המשא ומתן " . 
במהירות מרשימה הגיע דה קלרק לשלב שבו הוא עומד על סף מילוי התחייבותו למחות 
את המורשת הגרועה ביותר של קודמיו בשלטון . אבל אם ינסה לאכוף את חזון " דרום 
אפריקה החדשה " שלו מלמעלה , הוא עלול לחבל בעתיד הדמוקרטי שהוא מנסה 
להשיג . 
