בון ( ע"ר ) . המפלגה הסוציאל - דמוקרטית שבאופוזיציה בגרמניה האשימה 
אמש את טורקיה בשימוש במלחמת המפרץ בכדי להגדיל את כוחה , והזהירה את ממשלת 
בון שלא להילחם להגנה על טורקיה , מבלי לבקש אישור מוקדם מהפרלמנט . המנהיג 
הסוציאל - דמוקרטי , האנס יוכן פוגל , דחה את האשמותיו של נשיא טורקיה 
טורגוט אוזל השבוע , על כך שגרמניה היא בת - ברית לא אמינה , שעושרה כרסם 
בנכונותה להילחם . " טוב יעשה נשיא טורקיה אם יקשיב לאזהרותיהם של האופוזיציה 
ושל הצבא בטורקיה ויימנע מלתת את הרושם , כי דאגתו העיקרית במצב קריטי זה 
היא להגדיל את אזור השפעתו " , אמר פוגל בפרלמנט . פוגל מתח ביקורת על החלטתו 
של הקאנצלר הלמוט קוהל ביום שלישי לשלוח טילים וכ006 אנשי צוות אוויר גרמנים 
לטורקיה , כתמיכה ל81 מטוסי הקרב שנפרסו זה מכבר במדינה , שהיא המדינה 
היחידה מבין החברות בנאט"ו שלה גבול משותף עם עיראק . " שילוחן של יחידות 
צבא גרמניות לטורקיה מקרב אותנו לסכנה שגרמניה תסתבך בפעילות צבאית שאסורה 
לה על - פי החוקה " , אמר פוגל . המפלגה הסוציאל - דמוקרטית , החוששת כי 
טורקיה תהיה נקודת ההתלקחות שתגרור את גרמניה ואת כל המדינות החברות בנאט"ו 
למלחמה , טוענת כי אין לממשלה סמכות להורות לחיילים גרמנים להשתתף בקרב , 
מבלי אישור של שני שלישים מחברי הפרלמנט . המפלגה מתכוונת להשתמש בקולות 
שבידה , כדי לחסום החלטה כזו . 
