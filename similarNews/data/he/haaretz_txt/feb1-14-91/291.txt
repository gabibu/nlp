בודפשט ( ע"ץ ) . הונגריה תדרוש מבריה"ם לקנות ממנה בחזרה את טילי הסקאד 
והפרוג שהוצבו בשטחה במסגרת ברית וארשה כך מסר הרמטכ"ל ההונגרי , הגנראל 
לאסלו בורסיצקי . סוכנות הידיעות ההונגרית מסרה אתמול כי אם תסרב בריה"ם 
לקנות את הטילים יבקש משרד ההגנה מחברות הונגריות למכור אותם לחו"ל . על - 
פי החוקים הקיימים , אי אפשר למכור כלי נשק אלה למדינות המסוכסכות ביניהן . 
יתר על כן , מכיוון שהטילים הם מתוצרת בריה"ם , קרוב לוודאי שתידרש הסכמתה 
של זו למכירתם . אם לא יימצאו קונים לטילים , יהיה צורך להשמידם . הונגריה , 
שהודיעה לפני סוף השנה שעברה על כוונתה לפרוש מברית וארשה , התחילה בפברואר 
לפרק את האתרים לשיגור טילים אלה . בידיעה אחרת נמסר כי ראש ממשלת הונגריה , 
יוזף אנטאל , דחה אתמול בפרלמנט את ההאשמות כי הונגריה מכרה נשק לעיראק 
לאחר פרוץ המשבר . בתשובה על שאלתה , אמר אנטאל כי " שום כלי נשק לא יכול 
היה להגיע לעיראק או למפרץ , מאחר שהונהג פיקוח קפדני " . ממשלת הונגריה 
גילתה בשבת כי באוקטובר אשתקד סיפקה חברה הונגרית ליוגוסלאוויה תת - מקלעים 
" שהוזמנו על - ידי חברה מסחרית של מדינה שלישית " . העיתונים רמזו כי ייתכן 
שנשק זה נועד לעיראק . 
