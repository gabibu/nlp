שר החינוך והתרבות , זבולון המר , נפגש אתמול בבוקר עם מנהלי מוסדות התרבות , 
ומסר להם על המגמה לחזור לשגרה גם בחיי התרבות בארץ . ראש מנהל התרבות , 
אבנר שלו , אמר בפגישה כי הג"א מאשר למוסדות התרבות לשוב לפעילות סדירה , 
ללא הגבלת שעות , בכל אזורי הארץ . עם זאת , הוא מסייג את האישור בכך 
שכמות הקהל תוגבל ל005 איש בכל האזורים ול003 איש באזורים א וב , וכי בכל 
המוסדות יוכנו חדרים אטומים , שהגישה אליהם תהיה מהירה , ואשר יוכלו להכיל 
קהל בסדר גודל כזה במקרה של אזעקת אמת . מנכ"ל הקאמרי , עודד פלדמן , אמר 
להמר כי ככל הנראה אין כמעט מוסדות תרבות שיכולים לעמוד בתנאים של הג"א . 
רוב התיאטראות מסוגלים להתארגן לפעילות חלקית בלבד , באולמות קטנים , 
והדבר עשוי רק להחריף את גירעונותיהם . חידוש הפעילות יתאפשר , אם בכלל , 
רק בעוד כשבוע , לאחר התארגנות על - פי ההוראות , וגם אז ספק אם תהיה 
מוכנות מצד הקהל לבוא לתיאטרון . פלדמן תבע כי התיאטראות לא יוחזרו לפעילות 
סדירה לפני שתיפתר בעייתם התקציבית , שהחריפה בגלל ההפסקה הכפויה של הפעילות . 
קפידבינמנהל תיאטרון ירושלים , ישי עמרמי , קבל על כי שלטונות הג"א אינם 
מתייעצים עם מוסדות התרבות לגבי סגירתם או פתיחתם ולגבי התנאים לכך . הוא 
ביקש כי משרד החינוך יפעל לפתיחת קווי אשראי למוסדות , כדי שאלה יוכלו לעמוד 
בהתחייבויותיהם . מנכ"ל תיאטרון חיפה , עודד קוטלר , אמר כי המוסדות ייפתחו , 
אבל ייסגרו מעצמם בקרוב , מאחר שלא יוכלו לתפקד בתנאים שהוכתבו להם . 
קוטלר ציין כי מנהלי המוסדות נאלצים לעבור על החוק משום שאינם מסוגלים להעביר 
את הניכויים למס הכנסה . מנכ"ל " הבימה " , שמואל עומר , אמר כי התיאטראות 
סובלים מבעיית נזילות , וכי אינם יכולים לשלם משכורות לעובדים . מנכ"ל מוזיאון 
ישראל , מרטין וייל , אמר כי המוזיאון מצוי במצב קשה , גם ללא המלחמה , 
בשל העדר תמיכה ציבורית מספקת . עם זאת , הוא הדגיש כי אין הוא מתכוון 
לסגור אותו . קפידבינהמר אמר כי להערכת מנהל התרבות , הנזק הישיר שנגרם 
למוסדות בשל הפסקת פעילותם מסתכם בששה מיליון שקלים , וסכום זה לא כולל 
את ההצגות למנויים שצריך להחזיר . הוא מסר כי מתנהל משא ומתן עם משרד האוצר 
כדי לפתור את בעיית הנזילות של המוסדות . המפיקה מרים עציוני ויו"ר איגוד 
אמני ישראל , מוסקו אלקלעי , דיברו על מצוקת הסקטור המסחרי - פרטי של התרבות 
והבידור . אלקלעי אמר כי 000 , 2 עובדים בסקטור זה נפגעו קשה מהמצב , וכי 
הפקות מצליחות של אמרגנים פרטיים ירדו בשיא הצלחתן . הוא הציע כי רשות 
השידור ו"אמנות לעם " יסייעו בפתרון מצוקתם של האמנים , ופנה לשר החינוך 
כי יפעיל את השפעתו בעניין זה . שלו אמר בתגובה , כי משרד האוצר מתנגד 
חד - משמעית לפיצוי הסקטור הפרטי - מסחרי בשל נזקי המלחמה . לפני הפגישה , 
השתתף שר החינוך והתרבות במפגש תלמידים עם שחקני תיאטרון , שהתקיים ב"הבימרתף " . 
