, 8 גני ילדים ברחבי הארץ נפסלו על - ידי הג"א לשימוש , בגין ליקויים באיטום 
ומיגון . כמו כן נפסלו כ001 מתוך 005 , 2 בתי הספר היסודיים וכ01 מתוך 006 
העל - יסודיים . נתונים אלה מסר אתמול שר החינוך , זבולון המר , לאחר 
בדיקה ראשונית שערך משרדו . במסיבת עיתונאים שכינס אתמול המר בלשכתו בירושלים , 
הוא מסר כי לתלמידי המוסדות , שמבניהם נפסלו לשימוש , נמצאו מבנים חילופיים 
ובחלק מהמקרים , בעיקר בבתי ספר יסודיים , לומדים הילדים בשתי משמרות . 
שר החינוך ציין כי בכ%51 מבתי הספר בארץ אין מקלטים , וכי יש בתי ספר בהם 
המקלטים אינם יכולים להכיל את כל התלמידים . לדבריו , אם בית ספר יכול 
לפנות את כל התלמידים למקלט הקיים בו , עליו לבצע זאת . כדי להימנע מדריסת 
הילדים בעת ההתפנות למקלט " ישתדלו בתי הספר לתרגל את התלמידים בירידה למקלטים " , 
אמר . בתגובה לשאלה כיצד יכריע מנהל בית ספר מי מהתלמידים ירד למקלט ומי 
יפונה לחדרים האטומים , השיב שר החינוך : " נבדוק כל בית ספר , ולפי 
זה נקבע את החלוקה " . הוא ציין כי זו אחת הסיבות להנהגת שתי משמרות בחלק 
מבתי הספר . לטענתו , כשם שהמדינה כולה לא נערכה להתקפות טילים ולא " בנתה 
בונקרים " , כך נהגה גם מערכת החינוך . " זאת הפעם הראשונה מאז מלחמת השחרור 
שיש בעיה של טילים " , הוסיף . עם זאת ציין ש"אם מערכת החינוך רוצה לתפקד 
בתקופה בעת סכנת טילים , היא תצטרך להצטייד במקלטים " . מנכ"ל משרד החינוך , 
זבולון אורלב , טען כי לפי החוק קיימת חלוקה ברורה בנוגע למבנים ולמקלטים 
של מוסדות החינוך , בין משרד החינוך לבין הרשויות המקומיות . לדבריו , 
הרשויות המקומיות הן האחראיות על המבנים ועל המקלטים , ולכן אין להאשים 
את משרד החינוך בהזנחת הטיפול . " אין בית ספר וגן בקרית - שמונה שאין בהם 
מקלטים " , אמר אתמול ראש עיריית קרית - שמונה , פרוספר אזרן , בכנס פורום 
ראשי ערי הפיתוח , שנערך ביבנה בהשתתפות שר החינוך . אזרן הוסיף כי המקלטים 
במוסדות החינוך בעירו " אטומים בפני גזים ויש בהם מקלחות לטיהור נגד אב"ך " . 
הוא הוסיף כי במקלטים יש מקום לכל התלמידים , מפני שהם נבנו לפי תחשיב 
מעל התקן המינימלי הקיים . חרף העובדה שקרית - שמונה ערוכה להתקפות טילים , 
כיוון שהופגזה במשך 61 שנה , נבנו בחודש שעבר עוד חמישה מקלטים במוסדות 
חינוך . אזרן , יו"ר פורום ערי הפיתוח , ציין כי מערכת החינוך בקרית - 
שמונה , פעלה ללא הפסקה , ובתי הספר ספגו הפגזות . הוא טען כי התקופה 
הארוכה של ההפגזות חישלה את התושבים . " האכילו אותנו מרורים , ולמדנו 
לחיות עם זה " , אמר . אזרן תבע משר החינוך להוריד את נטל התורנויות במוסדות 
החינוך בערי הפיתוח מהורים המטופלים בילדים רבים ואשר מצבם הכלכלי קשה . 
" צריך לעשות במערכת החינוך תורנויות בין התלמידים הבוגרים " , טען אזרן . 
רוב הכנס עמד בסימן חזרה לשגרה במערכת החינוך , והמשתתפים טענו כי משרד 
החינוך אינו מעביר לרשויות המקומיות את חלקו בתקציב החינוך שלהן . עקב כך 
מגיע הגירעון של תקציב החינוך ברשויות המקומיות ל08 עד 001 אלף שקל . הדוברים 
קבלו גם על בעיות תקציביות נוספות , הנובעות מהקליטה המוגברת של תלמידים - 
עולים בערי הפיתוח ועל מחסור במבנים ובציוד . בחינות הבגרות והגמר יתקיימו 
כמתוכנן , אולם הן יתפרשו על פני שבוע נוסף , כדי ליצור מרווח בין בחינה 
לבחינה ולהקל על הנבחנים . החלטה על כך התקבלה בתיאום בין משרד החינוך לבין 
שלטונות צה"ל . אם ייגרמו שוב שיבושים בלימודים בגין מצב החירום והתלמידים 
ייאלצו לגשת לבחינות במועד נוסף , יתחשב משרד החינוך גם במקרה זה בציון 
השנתי , הניתן על - ידי בית הספר . ראש המנהל הפדגוגי במשרד , בנימין אמיר , 
אמר אתמול כי לפני חופשת פסח , יימסרו לתלמידים הנושאים שבהם יתמקדו השאלונים 
ברוב המקצועות . לדברי אמיר , בעבר דווחו התלמידים באורח דומה רק במקצועות 
בודדים , ובעיקר בתנ"ך . " זו הקלה משמעותית " ציין . עם זאת , הדגיש 
כי " אין מדובר בצמצום היקף החומר לבחינות ולא בפיחות בבחינת הבגרות ותעודת 
הבגרות " . לדברי אמיר , נובעות ההקלות מהתחשבות לא רק בהפסד ימי לימודים , 
אלא גם בבעיות שהזמן גרמן , כמו ירידה בכושר הריכוז בעת הלימודים . הוא 
הוסיף כי המשרד בודק עתה אפשרות להרחיב את מגוון הבחירה של התלמידים בשאלונים 
השונים בבחינות הבגרות . אחת הדרכים הנשקלות היא להפחית את מספר שאלות החובה 
בפרקים מסוימים . משרד החינוך עומד להביא לאישור הממשלה הסדר שלפיו לא ינוכה 
שכרם של הורים , שנעדרו מהעבודה בגין תורנות בגנים ובכיתות הנמוכות בבתי 
הספר היסודיים שבהם לומדים ילדיהם . לפי ההסדר יוכלו הורים להודיע למנהלי 
מוסדות החינוך כי הם מבצעים את התורנות במסגרת תקנות שעת חירום . המנהלים 
יציינו עובדה זו באישור שייתנו להורים , ואלה יציגו אותו בפני המעסיקים . 
האישור יבטיח כי ימי ההעדרות לא ינוכרו משכרם . המוסד לביטוח לאומי קבע 
הסדר מיוחד , עקב שעת החירום , שלפיו יחול ביטוח המתנדבים על הורים המלווים 
תלמידים בהסעות , או על הורים המסייעים בתורנות בגנים ובבתי הספר . משרד 
החינוך ישלח הוראות מפורטות בעניין זה לבתי הספר . מזכ"ל הסתדרות המורים , 
יצחק ולבר , הציע אתמול לשר החינוך לחייב את תלמידי הסמינרים למורים , 
הישיבות והתיכונים ואת בנות השירות הלאומי לסייע בתורנות בגנים ובכיתות 
הנמוכות . מטרת ההצעה היא להקל על הורים עובדים , ובעיקר על אמהות המטופלות 
בילדים אחדים . הצעה נוספת שהעלה ולבר היא כי כל הודעה על הפסקת לימודים 
וחידושם , עקב מצב החירום , תיעשה תוך התייחסות לשכבות גיל שלמות . הכוונה 
היא לחלק את מערכת החינוך לשלוש קבוצות גיל : גנים , כיתות א - ו וכיתות 
ז - יב . סמינרים המשלבים לימודים בסיורים ובפעולות תרבות וחברה , ייערכו 
בירושלים לתלמידי כיתות י - י"ב , באזורים א ו - ב . המבצע ייערך על - 
ידי אגף הנוער במשרד החינוך , כדי לסייע לתלמידים באזורים אלה להתאוורר 
מעט , כלשון משרד החינוך . המחזורים הראשונים של התלמידים יגיעו לירושלים 
כבר ב81 בחודש זה . בכל מחזור ישתתפו כ001 תלמידים . הם ילונו באכסניות 
נוער בבירה , שבהם יהיו חדרים אטומים , ושהייתם תהיה בפיקוח קפדני על כל 
נוהלי הביטחון הדרושים . משך כל סמינר יהיה יומיים , ובמסגרתו יסיירו התלמידים 
בעיר , ישתתפו בסדנאות על נושאים אקטואליים וייהנו מפעילויות נוספות . 
