מטה החירום של משרד העבודה והרווחה , בראשותו של ד"ר יצחק קנדל המשנה למנכ"ל 
המשרד , בדק את חלוקת מסכות האב"ך לקשישים ומפגרים בשלושת השבועות של מלחמת 
המפרץ . הבדיקה העלתה כי מסכת האב"ך הרגילה שחולקה לאוכלוסיות החריגות לא 
תאמה את צרכיהם . חלקם לא היו מסוגלים לשים את המסכה על פניהם או שנאלצו , 
תוך פרק זמן קצר , להורידה ולהסתפק בחדר האטום . בנוסף , התקבלו תלונות 
של משפחות רבות שבהן ילד חריג או קשיש , שהתלוננו על הסיוט שהיה כרוך בחבישת 
המסכה הקונוונציונאלית . במיוחד בלט הדבר בקרב האוכלוסייה האוטיסטית . בסוף 
השבוע תיבדק מסכה אחרת , העשויה לתת מענה לאוכלוסיות החריגות . עד כה אותרו 
04 אלף בני אדם בפנימיות ובמוסדות קהילתיים , שאינם יכולים להשתמש במסכות 
הרגילות . קפידבין " חיכינו שעתיים וחצי כדי לקבל טופס ריק , עמו צריך להגיע 
לרופא המטפל , משם היינו צריכים ללכת להג"א רעננה כי בנתניה אין ועדה רפואית 
שם הוועדה רפואית צריכה לשקול , לנוכח המלצת רופא , אם המקרה הנדון מצדיק 
קבלת מסכה חדשה עם מפוח " . כך תיאר אתמול יעקב סדן , מנהל חברת " מתן " 
נתניה המעניקה שירותי סיעוד ל006 קשישים באזור נתניה - חדרה , מה היה עליו 
לעבור בתוקף תפקידו . סדן , המטפל בהחלפת מסכות האב"ך לקשישים שבטיפולו , 
במסגרת השירותים שהוא נותן , טוען כי למספר רב של קשישים יש בעיה עם המסכות 
הרגילות . למשל , חולי פרקינסון מתקשים למתוח את הרצועות מעבר לראש וחולים 
עם קשיון של שרירים , אינם יכולים להגביה את זרועותיהם . חלק מהקשישים סובלים 
מחרדות , בעיקר יוצאי השואה , לדבריו , ומסרבים ללבוש את המסכות , הזכורות 
להם לדראון . מלבד המסכות , מתקשים הקשישים גם באיטום חדריהם באמצעות סרט 
ההדבקה , או בפתיחת החדרים האטומים , בשל הקושי לאמץ את ידיהם . סדן ממליץ 
על הקמת ועדה בין - מקצועית רפואית - טכנולוגית שתחפש פתרונות אטימה קלים 
שיתאימו לקשישים המוגבלים . כחלופה הציע סדן למוסד לביטוח לאומי לשקול את 
האפשרות כי קשישים המקבלים שירותי טיפול במסגרת חוק ביטוח סיעוד , כתלויים 
ברוב תפקודיהם היום - יומיים בזולת , יאוכסנו במסגרות מרוכזות בבתי אבות , 
בתי מלון , או מרכזי יום שיוסבו למטרה זו , כדי לעזור להם בתקופת החירום . 
