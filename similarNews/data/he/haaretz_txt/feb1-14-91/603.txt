לונדון ( ע"ר ) . ממשלת בריטניה אינה מתכוונת להפיק רווחים מן הפופולאריות 
שבה היא זוכה עקב המלחמה , כדי לקבוע עריכת בחירות כלליות במועד מוקדם 
מסר יו"ר סיעת הרוב השמרנית בפרלמנט בלונדון . מפלגת השמרנים זכתה באחרונה 
בעלייה ניכרת בתמיכה בסקרי דעת קהל , עקב תמיכת הציבור בניהול המלחמה בידיו 
של ראש הממשלה , גון מייגור . עם זאת , המיתון ההולך וגדל מעיב על סיכויי 
המפלגה בבחירות . לפי החוקה חייבות הבחירות להיערך לא יאוחר ממחצית שנת 
2991 . " החודשים הבאים יהיו קשים , לפני שנוכל לראות שוב בהתאוששות הכלכלה " , 
אמר יו"ר הסיעה השמרנית , כריס פאטן , בראיון ברדיו . " אינני חושב 
שנוכל להוציא מכלל אפשרות עריכת בחירות בחודש יוני . אולם אני אכן מוציא 
מכלל אפשרות ניסיון כלשהו להפיק רווחים מפלגתיים מהעבודה המצוינת שעושים 
הבחורים והבחורות בשירות הצבאי באזור המפרץ . מכל מקום , אין אנו רוצים 
בחירות במדי חאקי " . 
