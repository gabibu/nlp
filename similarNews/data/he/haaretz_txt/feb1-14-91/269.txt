צו המעצר המינהלי שהופעל בשבוע שעבר על ד"ר סרי נוסייבה , בחשד כי סיפק 
לאנשי אש"ף בחו"ל מידע על מקומות נפילת הטילים העיראקיים במרכז הארץ , התבסס 
על חומר חסוי , ששלטונות הביטחון היו מוכנים לחשוף רק את חלקו , ורק בפני 
נשיא בית המשפט המחוזי בירושלים . הכסות הביטחונית , כלומר הנימוק של הגנה 
על דרכי השגת המידע של שירותי הביטחון , היא ההסבר המקובל על שר הביטחון 
להעדפת אמצעים מינהליים על פני העמדה לדין פלילי בהליך רגיל , המחייב חשיפת 
ראיות . נוסייבה , כמו מאות פלשתינאים שנכלאו בצו מינהלי בתקופת האינתיפאדה , 
אינו יכול להגן על עצמו בבית משפט בהעדר חומר הראיות החסוי . סוד גלוי 
בשטחים הוא כי מעצר אישים פלשתינאים מרכזיים מתבסס , בין השאר , על ציתות 
למכשירי הטלפון והפקסימיליה של החשודים . גמאל בן ה41 , בנו של נוסייבה , 
סיפר לי השבוע כי הידיעה ששירותי הביטחון מצותתים לטלפון בבית המשפחה היתה 
בגדר אקסיומה . " מדי פעם " , סיפר , " הרמתי את השפופרת ושמעתי מהעבר 
השני שיחות בעברית " . במשפחת נוסייבה האמינו כי מדובר בתקלות טכניות , 
שאיפשרו לאובייקט הציתות להאזין למצתתים . יהיה זה בלתי הגיוני להניח , 
ניסה גמאל להסביר , שאביו הסתכן בהעברת מידע צבאי רגיש בטלפון או בפקסימיליה 
שבביתו , בעת שברור לגמרי כי שירותי הביטחון הישראליים מחוברים לקו . קפמאבינאישים 
פלשתינאים מספרים כי מידע רב , הקשור בירי הטילים על ישראל , יצא מהשטחים 
בשבועיים האחרונים לאש"ף ולגורמים אחרים , ולא רק דרך נוסייבה . אם אכן 
ברור לפעילים הפלשתינאים כי שירותי הביטחון מצותתים להם , כיצד אפשר להסביר 
את " חוסר הזהירות " הזה ? ההסבר די פשוט . הטלפון והפקסימיליה הם אמצעים 
כה פשוטים ומהירים להעברת מידע , עד שאין לתאר את פני האינתיפאדה בלעדיהם 
למרות סכנת הציתות . יש פלשתינאים שכבר הדביקו להתקוממות , במידה של אירוניה 
עצמית , את הכינוי " תאורת אל פקס " מהפכת הפקס . " כבר לא יכולים 
בלי זה " , תיאר פלשתינאי את התלות . אף פעיל פלשתינאי שמכבד את עצמו לא 
יוותר על מכשיר פקסימיליה בביתו , לצד הטלפון והמזכירה האלקטרונית . גם 
בכל משרד בגדה המערבית ובמזרח ירושלים זהו כלי עבודה בסיסי , אמצעי קשר 
יום - יומי בין שלוש הקהילות המרכיבות את העם הפלשתיני : בישראל , בשטחים 
ובחו"ל . ברצועת עזה המצב שונה שם נאסרה אחזקת פקסימיליה ללא אישור מיוחד 
מהשלטונות . באמצעות מכשיר הפקסימיליה שולחת מפקדת אש"ף בתוניס הוראות לפעילי 
השטח : הוועדות העממיות ועדות ההלם . דרכו מגיעות מדי פעם הוראות לחקור 
או לפקוח עין על אדם , הנחשד בשיתוף פעולה עם השלטונות . הפקס מעביר את 
כרוזי " המפקדה הלאומית המאוחדת " , המנוסחים בשטחים , לאישור אש"ף בתוניס , 
והנוסח המתוקן חוזר לשטחים להפצה . בעבר , מספרים בשטחים , היה אבו גיהאד 
בעצמו מאשר את נוסח הכרוזים בחתימתו . לאחר שנרצח , אומרים שם , החליף 
אותו אבו עלי שהאין , שגורש ב58 מעזה . גם ההודעות בענייני כספים מתבצעות 
בפקסימיליה , וכך שולחים פעילי ההתקוממות ו"המוסדות הלאומיים " את דרישותיהם 
לתקציב חודשי מאש"ף , על סמך ההוצאות השוטפות . משרד עיתונות מסוים במזרח 
ירושלים , המשמש " תחנה " להעברת כספים , מדווח לתוניס כי בחודש ינואר , 
למשל , העביר 000 , 5 דולר לנפת שכם לצורכי רכישת דגלים , מדים וצבע וכסיוע 
לנפגעי אינתיפאדה , 51 אלף דולר לנפת רמאללה למטרות דומות , וכן הלאה . 
כעבור ימים אחדים עשויה להגיע התשובה מתוניס , כי סכום של 02 אלף דולר 
יגיע בקרוב , באמצעי ההעברה המקובלים . מובן שאין פיקוח על חלוקת הכספים . 
איש אינו מגיש קבלות , וידוע כי התחום פרוץ לשחיתות בהיקף גדול . באמצעות 
הפקסימליה גם מתלוננים אישי אש"ף בפני המפקדה על עמיתיהם , ודרכה נקשרות 
לעתים אינטריגות ומזימות על רקע מאבקי כוח ויוקרה בין הפעילים בשטחים . קפמאבינכל 
יום יוצאות ונכנסות לשטחים מאות ואלפי שיחות , למדינות אויב שכנות ולארצות 
רחוקות . שיחת ועידה פשוטה מאפשרת לכל תושב בשטחים לשוחח ללא קושי עם קרובי 
משפחה בסעודיה , בבחריין , בירדן או בתוניס , כמו גם עם אנשי קשר מטעם 
הארגונים הפלשתיניים . הרווח העיקרי מתנועה ערנית זו של שיחות בין - לאומיות 
נכנס לקופתן של " בזק " ו"סולן תקשורת " הישראליות , מציינים בשטחים . 
פעיל פלשתינאי סיפר לי כי חשבון הטלפון של אנשים פרטיים ומשרדים קטנים מסוימים 
עשוי להגיע ל000 , 5 שקלים בחודש . גם החברות שמוכרות מכשירי פקסימיליה 
לפלשתינאים עושות עסקים לא רעים , אם נזכור שמכשיר בינוני עולה בין 005 , 
1 ל000 , 2 שקל . רק טבעי שעיקר הקשר בין פעילי אש"ף בחו"ל לבין השטחים מתקיים 
דרך מגורשים , שקשריהם בשטחים מצוינים והמכירים את הארץ היטב . בקפריסין 
צצו בשנים האחרונות משרדי קשר רבים של אש"ף , ורבים מהם מופעלים על ידי 
מגורשים . לואי עבדו , בעל משרד עיתונות ידוע משכם שגורש ב88 , יסד שם 
כתב עת בשם " איסתיקלאל " . לעבדו קשרים טובים בשטחים והוא מקיים עמם קשר 
טלפוני יום - יומי . מגורשים אחרים , כמו גיבריל רגוב , מוחמד לבדי ואכרם 
הניה , המחזיקים כיום במשרות במוסדות אש"ף , עוסקים אף הם בקשר רצוף עם 
השטחים . עם פרוץ המלחמה במפרץ הוטל עליהם תפקיד איסוף המידע על פגיעות 
הטילים בישראל . פעיל פלשתינאי משכם אמר לי בשבוע שעבר , כי הוא רותח מזעם 
על אנשי אש"ף בחו"ל . לדבריו הם מגלים חוסר התחשבות בגורלם האישי של פעילי 
הציבור בשטחים בדרישתם לספק אינפורמציה באמצעות הטלפון והפקסימיליה , הנתונים 
להאזנת הישראלים . " גם אלי התקשרו מחו"ל " , סיפר , " ובצורה הכי גלויה 
שאלו על מקומות נפילת הטילים . זה נראה כאילו לא אכפת להם שכולנו ניכנס 
לכלא " . קפמאבינהאם באמת נפל נוסייבה קורבן ללחצים של פעילי אש"ף בחו"ל לספק 
להם מידע בעל ערך צבאי ? אישים פלשתינאים אחדים אישרו באוזני כי היו נתונים 
ל"מתקפה " של אש"ף מבחוץ לספק מידע הקשור בטילים . " זו כיום הדרך היחידה 
של הפלשתינאים לסייע לסדאם " , אמר אחד מהם . אבל מכיריו של נוסייבה אינם 
מסוגלים להאמין כי האינטלקטואל הממושקף והמפוזר , הנעדר לחלוטין כשרון טכני 
וידע צבאי , והידוע גם כאדם לא אמיץ במיוחד , יסתכן בריגול דרך הטלפון 
והפקסימיליה שבביתו . ידוע כי נוסייבה קיבל בימים שקדמו למעצרו שיחות טלפון 
רבות מאכרם הניה , מי שהיה עורך " א - שעב " וגורש לפני חמש שנים . קרוב 
לוודאי כי השניים שוחחו גם על עניינים אקטואליים , ובכלל זה על מקום נפילת 
הטילים , שהפך לשיחת היום בין הפלשתינאים . מאחר שהחומר המצוי בידי רשויות 
הביטחון נותר חסוי , אפשר רק להסתמך על המלצת נשיא בית המשפט המחוזי בירושלים 
לקצץ את תקופת המעצר לשלושה חודשים , ולשער כי נוסייבה לא עסק בריגול חמור , 
שהעונש עליו בזמן מלחמה עלול להיות מוות . מקורות פלשתיניים סיפרו כי " המידע 
המסווג " שנוסייבה חשוד בהעברתו לידי פעילי אש"ף ולעיראקים , הוא סוד גלוי 
לפלשתינאים רבים . במערכות העיתונים במזרח ירושלים יודעים לנקוב בשמות הרחובות 
ובמקומם המדויק של הבניינים שנפגעו מהטילים העיראקיים . הם מסבירים כי השגת 
מידע כזה פשוטה יחסית . האזורים הפגועים פתוחים לציבור , ומי שמחזיק במכונית 
נושאת לוחיות זיהוי צהובות ( כמו תושבי מזרח ירושלים ) יכול להסתובב שם 
בגלוי ובלי להסב תשומת לב . גם משיחה עם חלק מהעיתונאים הישראלים , המקיימים 
קשר קבוע עם משרדי העיתונות במזרח ירושלים , יכולים הפלשתינאים לקבל מידע 
בסיסי . על פי החשד שיוחס לו , עיבד נוסייבה את המידע שהגיע לידיו והעביר 
דיווח מרוכז למטה אש"ף בתוניס , באמצעות הפקסימיליה . לוסי נוסייבה , 
אשתו האנגלייה , מגחכת : " הרי היינו נתונים כל הזמן בעוצר בביתנו באבו 
דיס , וידענו כי מכשיר הטלפון חשוף להאזנה " . מכיוון ששירותי הביטחון עומדים 
על דעתם שלא לקיים הליך משפטי רגיל , ונראה שלא נזכה לדעת מה בדיוק העביר 
נוסיבה ממכשיר הפקסימיליה שבביתו . 
