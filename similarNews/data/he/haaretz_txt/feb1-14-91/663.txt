עקב פרישת השופטים אברהם חלימה ומשה בייסקי לגמלאות , חסרים שני שופטים 
לתקן המלא של בית המשפט העליון . בסוף החודש אמורה להתכנס הוועדה לבחירת 
שופטים , וככל הנראה תמנה שופט אחד לתפקיד זה . מבחינה עקרונית , נעשית 
בחירתם של כל השופטים במדינה מנשיא בית המשפט העליון ועד לשופט תעבורה 
באותה שיטה . נשיא בית המשפט העליון , או שר המשפטים או שלושה חברים כלשהם 
מתוך תשעת חברי הוועדה לבחירת שופטים , ממליצים לוועדה על מועמדים לתפקיד 
שופט . ואולם לגבי מינוי שופטים לבית המשפט העליון , קיים נוהג , שעד 
כה לא סטו ממנו , כי את ההמלצות לוועדה מגיש רק נשיא בית המשפט העליון . 
הנשיא אינו מגבש את ההמלצות הללו על דעת עצמו . מחליטים עליהן כל שופטי 
בית המשפט העליון , בישיבה מיוחדת המתכנסת לצורך זה . החלטתם מסתמכת על 
היכרות אישית . אין מדובר כאן , חלילה , בשיקולים שאינם קשורים לכישוריהם 
המקצועיים של המועמדים . השיטה הזאת מתבססת על ההנחה כי חזקה על שופטי בית 
המשפט העליון שהם יודעים מי ראוי להצטרף אליהם . שהרי כולם שופטים עתירי - 
ניסיון , המעיינים שנים רבות בפסקי הדין של השופטים בערכאות הנמוכות יותר , 
קוראים את כתביהם של אנשי האקדמיה , ומכירים גם את עורכי הדין מהופעותיהם 
לפניהם . יש לציין כי חבר שופטי בית המשפט העליון עדיין לא התכנס כדי לבחור 
במומלציו לסבב הנוכחי . כאמור , ההחלטה את מי למנות נתונה בידי הוועדה לבחירת 
שופטים . חברים בה שני שרים ( כיום שר המשפטים דן מרידור ושר התעשייה והמסחר 
משה נסים ) , שני חברי כנסת ( יגאל ביבי ודוד ליבאי ) , שני נציגי לשכת 
עורכי הדין ( ראש הלשכה יעקב רובין וראש ועד מחוז תל אביב צבי מיתר ) , 
נשיא בית המשפט העליון ( מאיר שמגר ) ושני שופטים מבית המשפט העליון ( 
שושנה נתניהו וגבריאל בך ) . הרכב הוועדה מצביע , לכאורה , על אפשרות 
לפוליטיזציה של בחירת השופטים , שכן מתוך תשעת חברי הוועדה , אפשר לומר 
בביטחון רק על שלושת השופטים כי אינם מייצגים שום אינטרס פוליטי . בעניין 
זה היו , גם באחרונה , כתבות עיתונאיות המתארות שיקולים זרים שעמדו מאחורי 
החלטות הוועדה . לפחות במה שנוגע לבית המשפט העליון , נראה שאין יסוד לטענות 
הללו . לפחות ב51 השנים האחרונות , וכנראה גם קודם לכן , בחרה הוועדה 
בשופטי בית המשפט העליון אך ורק על - פי המלצות נשיאו , אף כי כאמור אין 
החוק מונע משר המשפטים או מכל שלושה חברים אחרים בוועדה להציע מועמדים משלהם . 
עם זאת , אין הוועדה מדביקה את קצב הפרישה של שופטי בית המשפט העליון , 
ואת החסר לתקן של שנים - עשר השופטים נוהגים למלא במינויים בפועל לחצי שנה . 
עשרת השופטים היושבים כעת במינוי קבוע הם : הנשיא שמגר , המשנה לנשיא 
מנחם אלון , והשופטים תיאודור אור , אליעזר גולדברג , גבריאל בך , שלמה 
לוין , אהרן ברק , דב לוין , שושנה נתניהו ויעקב מלץ . שלושה מהם , 
אלון , נתניהו ומלץ , יפרשו כבר ב3991 . בין השופטים שישבו באחרונה על - 
פי מינוי בפועל : מנהל בתי המשפט , יעקב קדמי , השופטים מיכאל בן - יאיר , 
אליהו מצא ושאול אלוני מתל אביב והשופט חנוך אריאל מחיפה . אין מינוי זה 
מבטיח בהכרח כי שני השופטים החסרים ייבחרו מתוכם , אף כי רוב שופטי בית 
המשפט העליון שימשו במינוי בפועל קודם שקיבלו מינוי קבוע . ראוי לציין כי 
נשיא בית המשפט העליון , מאיר שמגר , והמועמד להתמנות לנשיא בעוד כחמש 
שנים , אהרן ברק , שימשו קודם לכן בתפקיד היועץ המשפטי לממשלה . פרוף 
יצחק זמיר , ששימש בתפקיד היועץ המשפטי לממשלה אחרי ברק , לא נבחר בשעתו 
לשופט , אך אין להוציא מכלל אפשרות שייבחר בסבב החדש . גם אם ייבחרו שני 
השופטים החסרים לתקן , לא תיפתר בכך בעיית העומס הגובר של התיקים בבית 
המשפט העליון . נתונים מעודכנים מלמדים כי ב0991 התבררו בבית משפט זה 971 , 
5 תיקים , לעומת 570 , 5 ב9891 . 310 , 4 תיקים היו ב0991 תלויים ועומדים , 
לעומת 678 , 3 ב9891 . נראה שמגמת הגידול בעומס , הנמשכת בעקביות במשך 
כל השנים , תביא בסופו של דבר לידי הנהגת רפורמה בבתי המשפט . ייתכן שיהיה 
צורך להוציא מהמגירה את הצעתו של הנשיא שמגר להקים ערכאה נפרדת לערעורים , 
ולהשאיר בידי בית המשפט העליון את הטיפול בהלכות חשובות בלבד וכן בנושאים 
השייכים כיום לבג"ץ . 
