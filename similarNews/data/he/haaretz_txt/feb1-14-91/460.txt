ורא שזיהה את עצמו כאחמד מוחמד מחמוד מחמיד , " פלשתינאי מצוי " כפי שאמר , 
השאיר לי השבוע הודעה לא סימפטית על מכשיר המענה שלי . לעולם לא יסכים 
ללמוד את שיעור הכניעה שאני ושכמותי מבקשים ללמד את הפלשתינאים , אמר האיש . 
בסופו של דבר הערבים ינצחו ואז יהיה מאוחר מדי : " אנחנו , כוחות השלום 
הערביים , לא נוכל להושיע אתכם " . זה איום די נדיר : רוב ההודעות האלו 
נרשמות אצלי מפי כהניסטים יהודים . יש לי רושם שהאיש החליף אותי אולי עם 
מישהו אחר . הוא הזכיר בין שכמותי את חבר הכנסת יוסי שריד ושני עיתונאים : 
דן מרגלית ואמנון דנקנר . למה זה מגיע להם . בכלל , מה כבר כתבתי . 
מצאתי את עצמי מוקף בחבורה של פלשתינאים אחוזי היסטריה שצרחו סדאם סדאם , 
ושאלתי את עצמי איך אפשר יהיה אי - פעם להגיע להסדר עם אנשים שלא למדו דבר 
מן ההיסטוריה הטראגית שלהם ושוב , כמו פעמים כה רבות בעבר , קושרים את 
גורלם באיש הלא נכון . לפלשתינאים יש סיבה טובה להתפלל שהאמריקאים יביסו 
את סדאם חוסיין לפני שישראל תמצא תירוץ כלשהו להיחלץ מן ההבלגה שנכפתה עליה . 
ככל שניצחונם של האמריקאים ובעלי בריתם האירופאים והערבים יהיה מוחץ יותר 
טובים הסיכויים שיוכלו לכפות על ישראל הסדר עם הפלשתינאים . ככל שהניצחון 
יהיה חלקי , למשל אם בעלות הברית יסתפקו בנסיגת סדאם חוסיין מכוויית , 
ככל ש"הקואליציה " תתפרק וככל שישראל תעשה משהו בעצמה המחיר שאפשר יהיה 
לתבוע ממנה אחרי המלחמה יהיה נמוך יותר . זו צריכה אפוא להיות עמדת הפלשתינאים : 
" לינקג " על חשבון עיראק . הבעיה היא שפלשתינאים רבים כל כך אינם מבינים 
זאת משום מה . הם עולים על גגות בתיהם כדי להודות לאלוהים על הטילים שנפלו 
בתל אביב , במקום להודות לו כל אימת שפיטר ארנט מדווח על עוד זגוגית שהתנפצה 
בחלון חדרו שבמלון בבגדד . לכן קשה כל כך להידבר אתם . ה"פלשתינאי המצוי " 
שהשאיר לי את ההודעה בטלפון אמר , שנון כל כך , שלא אחפש אותו . הוא נשמע 
כאיש במצב רוח רע . גם תנועת השלום הישראלית מייצגת בעצם קודם כל מצב רוח . 
באורח פרדוקסלי היא בוטחת בדרכה ככל שהמצב יציב יותר , ונוטה להתקפל כשהמתיחות 
גואה . תגובתם של כמה מראשי התנועה לאירועי האינתיפאדה הראתה שאין צורך 
בטילים כדי שזה יקרה ; די בכמה מנוולים חמושים בסכיני מטבח . זה קורה מפני 
שאנשים רבים מדי נוטים לראות בעקרונות השלום שלהם מותרות של ימי רגיעה ; 
רבים אינם יודעים לראות במאבק על השלום חובה פטריוטית . זה היה כך מאז ותמיד , 
לפני הקמת המדינה ובכל שנות קיומה : כל אימת שקרה משהו רציני איבדה תנועת 
השלום יוסי שריד כלשהו . אנשים הגונים שברגע הקובע נבהלו מעצמם . גם התופעה 
ההפוכה איננה חדשה : כל אימת שקרה משהו רציני התפרץ מתוך תנועת השלום ישעיהו 
ליבוביץ כלשהו . אין כנראה דבר קשה יותר משמירה על יישוב הדעת בתקופת מלחמה . 
הקושי אינו נובע רק מן הלחצים המופעלים בשעת מלחמה על השרידים למיניהם ( 
ומן הסתם גם על הליבוביצים ) , כי אם גם ואולי בעיקר מפני שההיסטוריה חזרה 
והביסה את תנועת השלום הישראלית , פעם אחרי פעם , ממלחמה למלחמה . על 
כן קל להיתפס לתזה המתסכלת כל כך שתנועת השלום לא דגלה מעולם במשהו שקרה 
במציאות ומעולם לא מצאה את עצמה בצד הקובע . זה לא נכון , כמובן . גם תנועת 
השלום הישראלית היא ישות רב - גונית למדי ובה כמה זרמים והלכי מחשבה . טור 
הכישלונות של התנועה אכן ארוך יותר מטור ההצלחות שלה . היא דגלה בפתרונות 
דו - לאומיים , התנגדה לחלוקת הארץ לשתי מדינות , שללה את גירוש האוכלוסייה 
הערבית במלחמת העצמאות , דרשה להתיר לפליטים לחזור , דחתה את עקרונות היסוד 
של המדיניות הישראלית . על - פי תפיסותיה , כל המלחמות היו מיותרות ואפשר 
היה למנוע אותן ; היא לא מנעה אף אחת מהן . הישגיה בתחום המאבק על זכויות 
האדם בשטחים צנועים ביותר . בטור ההצלחות של תנועת השלום רשום שבוטל הממשל 
הצבאי בגליל , שעתיד השטחים עודנו נתון בוויכוח , ושנחתם הסכם השלום עם 
מצרים ; היא עשתה משהו לטובת השפיות והפתיחות ההומניסטית בישראל . המלחמה 
הזו נושאת אתה סיכוי למימושם של עקרונות היסוד שתנועת השלום הישראלית דוגלת 
בהם מאז 7691 . לראשונה מאז מלחמת ששת הימים ייתכן שהנסיגה מהשטחים ומסירתם 
לשלטון פלשתיני לא תצטייר עוד כביטוי לתבוסתנותו של השמאל , אלא כחלק מסדר 
חדש שארצות הברית תנהיג במזרח התיכון בעקבות תבוסתו של האיש שעולל לישראלים 
כה רבים את מה ששנוא עליהם יותר מכל הוא הפחיד אותם . תנועת השלום הישראלית 
עשויה אז למצוא את עצמה בצדה הנכון של ההיסטוריה . אשר - על - כן לא הייתי 
ממהר להודיע לקוראי שתנועת השלום נעלמה . מפזרכותמן מה לפני שמלחמת העולם 
השנייה הגיעה לסיומה , חיפשה עורכת ספרי הילדים בהוצאת " עם עובד " מתרגם 
שיעשה לה עבודת אקספרס . " כשברכה חבס פנתה אלי " , סיפר לי השבוע יעקב 
אורלנד , " ניכר היה שהעניין בוער לה : היא רצתה שהספר ייצא לאור בעוד 
המלחמה נמשכת . זה היה ספר אקטואלי . עבדתי מהר מאוד " . התוצאה היתה " ילדי 
הבזק " , ספר ילדים מאת אלינור מורדאונט . שמו המקורי " ילדי הבליץ " . 
התרגום העברי יצא בעוד מועד : 4491 . מעשה בילדה בת תשע משכונת עוני בלונדון 
ושמה ננסי . היא מספרת בלשון ילדים את הקורות אותה ואת משפחתה בימי ההפצצות 
הנאציות . " סיפור מלבב ומזעזע בפשטותו על כוח הסבל ועמידת הגבורה של האדם 
הקטן בימים קשים " , כתבה " עם עובד " על דש העטיפה המקורית של הספר , 
והבטיחה " כובד - ראש וצחוק , חוכמת חיים ותום ילדות " . ככל שזוכרים בהוצאה 
הספר נמכר היטב בארץ . אלינור מורדאונט ( אוילן מיי ) כבר לא היתה אז 
בין החיים . היא מתה ב2491 . כמעט חצי מאה לאחר מכן צילצלה הוצאת עם עובד 
אל יעקב אורלנד , ושוב רצתה עבודת אקספרס : נירה הראל זכרה את " ילדי 
הבזק " מילדותה . אורלנד , כיום כמעט בן 77 , קיבל שלושה ימים לעדכון 
התרגום . שמו החדש " ילדי האזעקות " . הוא אמור להיות על המדפים בתוך 
שבועיים - שלושה . משרד החינוך יאמץ את הספר לצורכי הוראה ; גם אחת מעובדות 
המשרד , אורה בן יוסף , זכרה את הספר מילדותה . זה היה מפגש משונה , סיפר 
לי אורלנד . הוא הספיק לשכוח את הספר . 74 שנים הן פרק זמן לא קצר בחיי 
אדם . הקריאה המחודשת החזירה את אורלנד אל מלחמת העולם ; הוא שירת אז בצבא 
הבריטי . העברית שבפיו השתנתה , כיום שוב אין נוהגים לעברת הכל , בקנאות 
כזו כבעבר , לרבות שמות , אך בעיקר השתנתה לשון הילדים . אורלנד התייעץ 
עם נכדותיו , סיפר לי . הוא מתרשם שחוויות הבליץ המתוארות בספר אכן רלוונטיות 
מאוד לחוויות החדרים האטומים . " זה היה ככה " , נאמר בתרגום המקורי של 
ילדי הבזק שהתייתמו , אגב , מאימם זמן קצר לפני התחלת ההפצצות " בשעה 
תשע רחצנו את הפנים והיינו נקיים ומוכנים לשכב לישון . אף - על - פי שלא 
התפשטנו , כי מולי אמרה : על כל מקרה . וזה היה על כל מקרה אמיתי באמת , 
זה היה בזק ממש . כי אחרי שהצפירות התחילו באו פוצצויות בכל מקום מסביב , 
ומר קאר בא והתחיל דופק בדלת וצועק שאנחנו מוכרחים לרדת למקלט , אם אנחנו 
רוצים או לא . " והיה אתו פקח אחד מהג"א והוא לקח את עליזה על הידיים , 
והיא צחקה ותקעה את האצבעות שלה הקטנות בעיניו וקראה : בו , בו , בו 
מה שדווקא מצא חן בעיניו . הוא לקח את קלארה תחת ידו השנייה ומולי ואני 
צעדנו אחריו עם אירנה והארולד והשמיכות שלנו והכרים שהוא אמר לנו לשים על 
הראש בשביל להגן , אף - על - פי שזה לא מספיק להגנה . " . . . והשמים 
היו מוארים כמו יום וכל המקומות היו בוערים . זה היה נורא יפה , ממש משגע , 
אני אומרת לכם . אף פעם לא ראיתי דבר כל כך יפה . ולא פחדנו אפילו . 
הפקח מהג"א דיבר כל הזמן : אל תפחדו , אל תפחדו , הכל יהיה בסדר . אבל 
בכלל לא היה נחוץ שיגיד , שלא היה לנו כלל זמן בשביל לזכור שצריך לפחד " . 
על - פי דרכו החיננית זה ספר פטריוטי מאוד . " מה יש פה לפחד " , נאמר 
במקום אחד , " אנשים הפוחדים , בייחוד ילדים כמונו , שצריכים לגדול ולהיות 
חזקים , עושים רק שירות טוב להיטלר " . בשלב מסוים התווכחו ילדי הבליץ על 
התוכנית לפנותם מלונדון . מי יישאר בעיר , שאלו את עצמם : " רצו שכולנו 
נעבור לגור בערי שדה . כאילו היינו מוכנים לעזוב את אבא ואמא שלנו ואת ביתנו 
ואת כל החברים וללכת למקום שאין שם חלבן שצועק ואין שם דגים ותפוחי אדמה 
מטוגנים שקונים לארוחת הערב . והכל בגלל היטלר ! " הצפירות הוסיפו לילל 
" כחתולים משוגעים " , וילדים רבים אכן פונו . " אבל אנחנו משפחת האלי , 
אותנו לא מזיזים כל כך מהר . דבקנו במקום ולא נלך " . בסופו של דבר לא 
היתה להם ברירה . הבית שגרו בו נהרס . המאפיין הישראלי ביותר של חוויות 
הבליץ , אני חושב , מתמצה בנוכחותה המתמדת של הפוליטיקה העולמית בחיי היום - 
יום של הילדים : " בספטמבר 0491 בזק התחיל באמת כהוגן וזה מראה שהגרמנים 
מתחילים לפחד והם רוצים להרוג את כולנו , הבריטים , אפילו אותנו , משפחת 
האלי . אני בטוחה שהיטלר כבר שם עלינו עין , מפני שקודם כל השליך פצצה 
ששיברה לנו את כל החלונות מאחור ( ואחר כך ) היתה הפצצה הזאתהי , או כמוה 
בדיוק , שסחבה את המטבח האחורי שלנו ואת חדר השינה של אבא ואת החדר שבגינה 
שהיה עובד שם , איפה שעמדו האופניים שלו וכל הכלים שעובדים " . " כשהתפללנו 
לפני השינה , כפי שמולי הבטיחה לאמא , שנתפלל כל לילה , אמרה לנו שנבקש 
מאדוני שיסלח לנו על שנלחמנו , מה שבאמת ביקשנו . אבל בסוף הודינו לאדוני 
על שניצחנו , מה שהיה באמת נכון ובצדק . כי כשנגמור עם הגרמנים , אז המלך 
גורג וויני ( שזהו צרציל ) והארכיבישוף מקנטברי וכל האחרים יעשו אותו הדבר : 
יודו לאלוהים בעד הניצחון . " מפני שתמיד אין שום דבר רע כל כך כמו שחושבים 
שיהיה . כל מה שהיטלר אמר בעת שהתחיל עם המלחמה שלונדון תיהפך לעיי מפולת 
וכולם ייהרגו בשבוע הראשון זה היה הכל שקר . כי הנה אנחנו דווקא חיים ובמצב 
טוב יותר ממה שהיינו מקודם חוץ מזה שאמא מתה . וכל הבתים המלוכלכים והמטונפים 
הקטנים האלה שהיו בעיר , הפציצו אותם וסילקו אותם והכנו את המקום ללונדון 
חדשה ויותר טובה שיבנו אחר כך . " באותו הלילה בדיוק היתה התקפת אוויר , 
אבל לא כדאי בכלל לדבר על זה שאם היטלר חושב שינצח במלחמה אז הוא בהחלט 
טועה . הוא יותר מדי רשע , זה מה שהוא , וזהו מה שהאם החדשה שלנו אומרת 
לנו , כשאנחנו מתפללים את תפילת הערב שלנו , כולנו נקיים ולבנים , כמו 
שצריך להיות : הרשע אינו מנצח לעולם " . לא מעט תעמולה , אמרתי לנירה הראל , 
אבל היא אמרה שילדים לא מרגישים בזה ; ב"הטייס הקיטע " של בוריס פולבוי 
יש יותר תעמולה . אצל בני הדייג היה פתוח השבוע . הבורי היה טעים , השמש 
החורפית משחיתה . היו שם עוד כמה אנשים והמון שחפים בים . רוב הגלריות 
ובתי הקפה שביפו העתיקה היו סגורים . האזור כולו היה כמעט ריק מאדם . הקיוסק 
שבכיכר היה פתוח . היתה שם חבורה של חיילים אמריקאיים במדי שוורצקופף מנומרים : 
חציים לבנים , חציים שחורים , אלה ואלה ברנשים מרובעי לסת . כל אחד מהם 
נשא על חולצתו כפתור תכלת קטן ועליו , בעברית , הכתובת " אני פטריוט " . 
הם שתו קולה ושילמו . איש הקיוסק עבר ביניהם ונתן לכל אחד דגל ישראל קטן , 
און דה האוס . על המרפסת אצל אלדין הגישו עוגת גבינה עם אוכמניות . תראי , 
אמר ילד אחד לאמו , אמריקאים . מפזרכותוני רייך , ארכיאולוג , הזמין 
אותי השבוע לטייל אתו במרתפים של מוזיאון רוקפלר שבמזרח ירושלים . לא היתה 
שום סיבה לכך , למעט זו שביקשתי . עוד לא הייתי במרתפים ההם ; גם טיפסנו 
אל המגדל . הרוקפלר הוא אחד מאותם נכסים שהבריטים השאירו אחריהם והם כאנדרטה 
לימי שלטונם . האדריכל שתכנן את הבניין , אוסטין סט . בארב האריסון , 
עיצב גם את ארמון הנציב , את הדואר המרכזי בירושלים ואת בניין בית המשפט 
בחיפה . האריסון היה האדריכל הראשי של מחלקת העבודות הציבוריות בממשלת המנדט . 
הבניינים שלו משדרים שררה ואמונה מוצקה שהשמש לעולם לא תשקע באימפריה של 
הוד מלכותו . גוהן ד . רוקפלר ( הבן ) ביקש תחילה לתרום עשרה מיליון דולר 
להקמת מוזיאון ומוסד מחקר בקהיר . המלך פואד הציב לו תנאים כה רבים עד שרוקפלר 
חזר בו מהצעתו . הבניין בירושלים עלה לו רק שני מיליון . הוא נפתח בינואר 
8391 ומתאים למשכן מלך . זמן קצר לפני מלחמת ששת הימים החליטו שלטונות ירדן 
להפקיע את המוזיאון מידי המועצה הבין - לאומית שניהלה אותו עד אז . זה הקל 
על ממשלת ישראל להשתלט עליו עם כיבוש ירושלים . מוזיאון ישראל שקיבל עליו 
לנהלו השאירו כמעט ללא שינוי , למעט אגף נוער שהוסיפו לו . מספר המבקרים 
שואף לאפס . בעצם לא צריך שני מוזיאונים ארכיאולוגיים בעיר אחת . הבניין 
מאכלס כיום בין היתר את רשות העתיקות . עברנו באולמות התצוגה ; היינו לבדנו . 
שעון הקיר , ספרות רומיות לו , עצר מלכת , מי יודע מתי . התקרות מקומרות ; 
המוצגים , רבים מהם שובי - עין , נשקפים מתוך ארונות עץ . הם סדורים 
בחומרה דידקטית , מעין זו המאפיינת גם את הבריטיש מוזיאום . רייך הוביל 
אותי אל תוך מכולה ענקית המצוידת בתריסי הזזה כבדים , שפע שרשראות ברזל 
וכל מיני גלגלות : זו אחת המעליות הראשונות שנבנו בירושלים , אולי השנייה . 
היא מוליכה אל חדר עבודתו של גו זיאס , אוצר המחסנים של המוזיאון ואנתרופולוג . 
על אחד השולחנות שבחדרו , בקופסת קרטון , מונחת בימים אלה מרים בת שמעון . 
צבי גרינהוט , ארכיאולוג מחוז ירושלים , מצא אותה לא מכבר ביער השלום שבדרום 
העיר . שמה היה כתוב על גלוסקמת הקבורה שלה . מרים בת שמעון מתה לפני קצת 
פחות מאלפיים שנה . אף כי היתה יהודייה הניחו בפיה מטבע , דמי כניסה לשאול 
או לשמים , שאם לא כן תתעה נשמתה לנצח . זה היה מנהג פגאני , לא יהודי . 
כשיסיימו את בדיקת עצמותיה וילמדו מהן מה שניתן , יביאוה לקבורה שנייה , 
על הר הזיתים , כמקובל . רוני רייך סיפר לי על מחקר סטטיסטי שהעלה , כי 
אחת מכל ארבע נשים שחיו בתקופת הבית השני נשאו את השם מרים ; עוד אחת מכל 
ארבע נשים נקראה שלום . שמות הגברים הנפוצים ביותר היו יוסף ושמעון . אחר 
כך נטל רייך צרור מפתחות לא קטן , פתח מנעול ועוד מנעול , הכניס אותי למסדרון 
ארוך המוליך לאי - שם , אל תוך אפלוליות של אי - ודאות ומשני צדיו מאות 
ואלפי שרידים ארכיאולוגיים , בחרס ובמתכת , ממצאי חפירות שנערכו בארץ ישראל 
בימי הבריטים . הם רשומים , כצפוי , על גבי כרטיסיות קרטון שהצהיבו מיושן . 
מאחורי דלת כבדה , צבועה בירוק , הנושאת את המספר 42 , ניצבים כמה ארונות 
מגירה מתוצרת הארגז . ארכיטקטים וגרפיקאים מאכסנים בארונות כאלה את עבודותיהם . 
עוד מנעול ועוד מנעול , ופתאום היתה מונחת לפנינו מגילת קלף , כארבעים 
סנטימטר אורכה , ועליה כמה פסוקים מספר תהילים : הודו לה כי טוב , כי 
לעולם חסדו . זה היה מרטיט לב : הנה אלפיים שנים רצופות של הסטוריה כמעט 
במגע יד . הדרמה של המגילות הגנוזות ספרה כבר פעמים לאין - ספור . בימים 
אלה נוסף לה נופך מלודרמטי : הפרופסור התמהוני שהחזיק בידו מעין מונופול 
עולמי על חקירת המגילות ופרסומן המדעי נחשף בראיון עם אבי כצמן שפורסם במוסף 
" הארץ " כשונא ישראל וסולק . חקירת המגילות ופרסומן נמשכים בעצלתיים . 
המלומדים אינם ממהרים לסיים את הפרויקט ; הוא יפרנס לפחות עוד דור אחד 
של חוקרים . חלק מן המגילות מוצגות לראווה בהיכל הספר . המבנה האבסורדי 
שהוקם סביבן מגמד אותן לכדי אטרקציה לתיירים . הרבה יותר מרשים לראות אותן 
כשהן נשלפות מתוך מגירה , במרתף . יש להם במגירות המתכת ההן אלפים רבים 
של פיסות קלף , חלקן מגילות שלמות , חלקן זעירות מאוד , נושאות רק מלה 
או אות בודדת . חלק מפיסות הקלף אחוזות בין שתי זכוכיות , חלקן מונחות 
בתוך קופסאות קרטון אשר שימשו בעבר למכירת סיגריות או סרטי צילום . רוני 
רייך אמר שיחד הן מהוות את הגיגסו פאזל הגדול ביותר בעולם . אחר כך הראה 
לי רייך את עץ האורן הזקן שבגן . יש תעודות המעידות שהוא ניטע בסביבות 1171 . 
