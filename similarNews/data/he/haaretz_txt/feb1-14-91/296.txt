ראש הממשלה יצחק שמיר אמר אתמול ששעתה של פעולה ישירה של ישראל נגד עיראק 
תבוא , לכשנחליט על כך בהתאם לנסיבות , ואז יהיה צורך בהתייעצות עם ארה"ב , 
כדי לתאם בין הכוחות השונים הנמצאים במפרץ . בנאום מדיני שנשא במליאת הכנסת 
לסיכום הדיון על " תוקפנותו של סדאם חוסיין והסכנה לשלום העולם " , אמר 
שמיר כי " אין מדובר במדיניות של הבלגה ולא במדיניות של תגובה . זו שאלה 
של מאזן האינטרסים החיוניים של מדינת ישראל . אנו מנסים לשקול בכל רגע נתון 
ומהי הדרך הטובה ביותר , במישור הביטחוני ובזירה המדינית , להבטחת ביטחוננו . 
העמידה מנגד ואי - השתתפותנו הפעילה בהגנה על המדינה גורמות לנו סבל , 
כי זה נוגד את עקרונותינו , אך יש הכרח לראות את התמונה הכללית ולהתחשב 
בנסיבות " . נאומו של ראש הממשלה בכנסת , לראשונה מאז פרצה מלחמת המפרץ , 
עורר התעניינות רבה . עשרות צוותי טלוויזיה מכל העולם ומאות עיתונאים ואורחים 
גדשו את יציע האורחים . שמיר קרא את נאומו מן הכתב , ולא הופרע בקריאות 
ביניים לאורך כל נאומו , שהשתרע על פני 11 עמודים . הוא ציין כי התקפות 
הטילים העמידו את ישראל במבחן שלא ידענו כמותו בעבר , והעורף היה לחזית . 
שמיר שיבח את התנהגות הציבור בעורף ואת פעילות הג"א , דובר צה"ל , המשטרה , 
הרשויות המקומיות והמתנדבים שסייעו לנפגעים . לדבריו , ישראל לא קיבלה 
מעולם את תדמית המתינות שממשלות רבות בעולם , במזרח ובמערב , ייחסו לסדאם 
חוסיין . הוא ציין כי זמן רב לפני כיבושה של כוויית עמדה ישראל על טיבו 
האמיתי של סדאם ומשטרו , ולכן הפציצה את הכור הגרעיני ליד בגדאד ב1891 . 
שמיר הוסיף כי ישראל חייבת לעקוב יום יום ושעה שעה אחר ההתפתחויות במלחמת 
המפרץ . עם זאת , הוא הטעים כי בחודשים שקדמו למלחמה נהגה הממשלה מדיניות 
של פרופיל נמוך , שמטרתה היתה להזכיר כי איננו רוצים להיות מעורבים בריב 
לא לנו , ולא רצינו להשיא לזולתנו עצות , שיהיה מי שיפרשן כמשרתות אינטרס 
שלנו . " מעולם לא ביקשנו שום מדינה שתשפוך דם חייליה למעננו . ישראל 
היא בעלת היסטוריה מוצקה של הגנה על ביטחונה , חרף יחסי כוחות נחותים מול 
מדינות אויב " . קפידבינראש הממשלה הדגיש כי ההתחשבות הקואליציה הרב - לאומית 
אין פירושה ויתור , ולו לרגע לא בעקרון , לא בתכנון ולא בהכנות על מימוש 
זכותנו להגנה עצמית . " ממשלת ארה"ב עשתה מאמץ גדול למקד פעילות מרוכזת 
באזורי משגרי הטילים הנייחים והניידים , ואף רשמה הצלחות בתחום זה . כשלעצמנו , 
האמנו , ואנו מאמינים , כי לצה"ל , בגלל מיומנות אזורית וניסיון מבצעי 
מיוחד , יש אפשרות לתרום תרומה חשובה להסרת האיום ולהנחית מכה כואבת על 
התוקפן " . בהתייחסו לאפשרות של קידום תהליך השלום אחרי המלחמה במפרץ , אמר 
שמיר כי סיכוי זה יגבר רק כאשר הממשלות במדינות ערב ייאותו לשים קץ למצב 
המלחמה עם ישראל וישימו מחסום להסתה נגדה . " יוזמת השלום של ישראל ממאי 
9891 קיימת ותקפה גם היום , ואנו מוכנים לחדש את המאמצים למימושה בכל עת " . 
לדבריו , היום צריך להיות ברור לכל שרעיונות כמו ועידה בין - לאומית , 
אינם אמצעים לקידום הסדר , אלא לכפיית רצונו של התוקפן . בתום נאומו , 
התקבלה ברוב של 66 נציגי הקואליציה מול 24 נציגי האופוזיציה ו8 נמנעים , 
הצעת הסיכום שהגישו סיעות הליכוד , ש"ס , אגו"י , המפד"ל , התחיה , 
דגל התורה , צומת ומולדת , הקובעת שהריסת מכונת המלחמה העיראקית חשובה 
לכל תושבי המזרח התיכון ולכל האומות בנות התרבות . 
