חרדת הטילים של התלמידים הערבים אינה שונה ברוב המקרים מזו של התלמידים היהודים . 
מחיבורים שכתבו ילדים בבית - הספר בכפר מוקיבלה עולה כי רבים מהם פוחדים 
לישון פן לא ישמעו את האזעקה . כל רחש , גם בשעות היום , מקפיץ אותם . 
אימה נופלת עליהם מפחד האפשרות שטיל בעל ראש נפץ כימי יפול עליהם . השוני 
בין התלמידים הערבים לבין התלמידים היהודים , המתבטא בחיבורים , נובע מהזהות 
הכפולה שלהם : אזרחי מדינת ישראל , אך גם ערבים מוסלמים . וכך כתבו ילדים 
בכיתה ו בבית - הספר במוקיבלה : " אני חושש שעכשיו היהודים יהרגו את הערבים 
בגדה " . " למה בכלל ערביי הגדה המערבית ועזה נמצאים בעוצר ? הרי הם מסכנים 
ואין להם שום קשר עם המפרץ " . " אנחנו ( במוקיבלה ) עם מסיכות והם ( 
בגדה ) לא . למה השלטונות לא נותנים להם מסיכות ? הרי הם אומרים שזה חלק 
בלתי - נפרד מארץ ישראל " . " אני לא חושש שייפול עלינו טיל . כשיש אזעקה , 
אני יוצא החוצה . אני כבר יודע מה הכיוון של הטיל " . " מדוע אין אזעקה 
בכפר שלנו ? מה יקרה אם יהיו טילי - גזים כשנישן בלילה " . " האוטובוס של 
אבא שלי לא עובד . הפועלים בגדה לא יוצאים לעבודה . כמה זמן זה יימשך ? 
מחנך כיתה ח בבית - הספר במוקיבלה , נאצר עבדאללה , סיפר שחלק מתלמידיו 
הביעו סולידריות עם סדאם חוסיין . " הם שאלו אותי : מותר לנו לומר את 
זה ? " השאלה התעוררה אחרי שהמחנך ביקש מהתלמידים לכתוב בבית את תחושותיהם 
ולהביא את החיבורים לבית - הספר , כדי שיפורסמו בעלון המוסד . " ביקשתי 
מהם שיכתבו מה הם מרגישים . אמרתי : מה שאסור ( לכתוב ) , אנחנו לא 
נדפיס בעיתון . אני אעשה צנזורה " . עבדאללה מספר שהתלמידים קשרו את המלחמה 
במפרץ למתרחש בגדה . " הם אמרו לי : אם ישראל לא יוצאת מהגדה , למה שסדאם 
ייצא מכוויית ? הם עשו לינקייג . תלמיד אחד אמר : לא כל בעיה אפשר לפתור 
בדיבורים " . לדעתו , רבים מתלמידיו יכתבו חיבורים ברוח זו . דברים דומים 
אמר עבדל מנאן - שבטה , מורה לספרות בחטיבת הביניים בטירה . " יש חרדה 
גדולה אצל התלמידים הערבים לגורל העם העיראקי ולגורל עיראק . הם אומרים : 
כוויית לא נמצאת בבגדד וההפצצות הן על בגדד , וזה שקר שבוש שלח את הצבא 
להגן על הדמוקרטיה . בכוויית אף פעם לא היתה דמוקרטיה " . בכיתה ט בחטיבת 
הביניים בטירה טענה באוזני תלמידה כי מלחמתו של סדאם חוסיין צודקת . " אנחנו 
רוצים לפתור את כל הבעיות במזרח התיכון , כולל ( אלו של ) עיראק , כוויית 
והפלשתינאים בגדה , ולהפסיק לשפוך דמים בכל העולם " . עוד אמרה התלמידה : 
" סדאם הוא בן - אדם רגיל . יש לו לב . הוא מרחם על התינוקות שנהרגים 
בעיראק ובכוויית . הוא מרחם גם על תינוקות בישראל . האמריקאים הורגים אנשים 
ותינוקות בעיראק והוא מגיב על זה " . תלמיד אחד הסביר : " הוא כבש את כוויית 
כי היא גנבה את הנפט שלו . וגם ארה"ב אשמה כי היא היתה יכולה לשבת אתו ולעשות 
שלום . הוא לא רוצה לצאת מכוויית , בדיוק כמו שישראל לא רוצה לצאת מהגדה . 
אם לא היתה ארה"ב תוקפת אותו , הוא לא היה נלחם , אבל אין לו עכשיו ברירה . 
הוא חייב להגן על עצמו " . עם זאת , הדגיש אותו תלמיד : " אם יש בעיה 
בישראל בין היהודים לפלשתינאים , זו בעיה של ישראל ולא של סדאם " . רבים 
מהתלמידים סירבו לחשוף בשיחה אתי את דעותיהם . רק אחת אמרה בגלוי : " סדאם 
הוא בן - אדם גיבור כי הוא עמד בפני כל המדינות " . 
