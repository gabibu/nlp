אשה אחת ושני גברים שהם חברים . האחד , מרסו , הוא כנר וירטואוז הנוסע 
ומנגן ברחבי העולם . השני , פיירו , כנר ראשון בתזמורת סימפונית . שניהם 
מאוהבים נואשות ברומאן , אישתו של הכנר המפורסם פחות . לדמות נוספת , 
כריסטיאן שמה , תפקיד קטן , אך חשוב . " מלו " , שנעשה ב6891 , הוא אחד 
מסרטיו האחרונים של אלן רנה , והוא יוצא דופן במכלול יצירתו . רנה מזוהה 
עם קולנוע אינטלקטואלי , מורכב וקשה לפענוח , כמו " הירושימה אהובתי " . 
סרטו " אשתקד במריינבאד " הוא בוודאי מן הסרטים המורכבים ביותר בתולדות 
הקולנוע . הוא מרבה לעסוק במנגנון המופלא והמסתורי של הזיכרון גם בסרטיו 
התיעודיים . ב"מלו " נדמה כי רנה עוסק בזיכרון הפרטי שלו . הדמויות בסרט 
מדברות אמנם על אירועים בעברן , אך הדברים נשארים בגדר דיבור . אין בסרט 
תחבולות קולנועיות , העוסקות בצורה חזותית ברבדי זמן . הסרט מבוסס על מחזה 
שכתב אנרי ברנשטיין , שהוצג לראשונה בפאריס , ביוני 6291 . סרטו של רנה 
הוא הגרסה החמישית והנאמנה ביותר לטקסט של ברנשטיין . רנה היה בן ארבע כאשר 
המחזה הועלה על הבמה , ועתה הוא בוחן את תפיסת העבר הקרוב ואת דרך עיצובו 
על הבד . אך הוא עוסק בסוגיה נוספת : הדרך בה ניתן להעביר אל הבד טקסט 
שנכתב לתיאטרון , שחומריו המלודרמטיים הולמים להפליא את הקולנוע . פייר 
ארדיטי , המשחק את פיירו בסרט , טען שכל מחזותיו של ברנשטיין גרועים . 
הוא הוסיף ואמר שרנה אינו סבור כך . רנה מצלם מחזה , ואינו מסתיר את התיאטרלי : 
תפאורות , מסך , סטטית , דמויות מועטות בחללים סגורים . המצלמה נעה 
מסביב לדמויות בדיסקרטיות , והעריכה מינימליסטית . הסצינה האחרונה בין שני 
הגברים החברים היא מלודרמה בשיאה . במשחקם הנפלא מצליחים השחקנים לטשטש 
את הטקסט הפתטי ולעורר בצופים התרגשות אמיתית . כמו בתיאטרון , כך גם בסרט , 
המסך יורד , האורות עולים , הסרט מסתיים בקול דשדוש הצופים בדרכם החוצה . 
