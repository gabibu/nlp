פקיד ירדני אמר אתמול כי ירדן תגן על תחומה האווירי ולא תאפשר לאיש לחצות 
אותו , למרות האזהרה הישראלית כי חיל האוויר הירדני יושמד אם יפריע להתקפה 
של ישראל על עיראק . הפקיד אמר כי הצהרה זו , שהושמעה שלשום מפי מפקד חיל 
האוויר הישראלי , אלוף אביהו בן - נון , מהווה " הסלמה של הרטוריקה " . 
" כמדינה ריבונית , לא נאפשר לאיש לחצות את המרחב האווירי שלנו ואת שטחנו " , 
אמר הפקיד שביקש להישאר בעילום שם . השר הירדני לשעבר עבד אל - כרים קאבאריטי 
אמר , כי אזהרתו של בן - נון מהווה למעשה הכרזת מלחמה על ירדן . קפידביננשיא 
מצרים , חוסני מובארק , אמר בראיון לטלוויזיה האמריקאית ביום חמישי בלילה , 
כי מצרים תישאר פעילה בקואליציה נגד עיראק אפילו אם תפתח ישראל בפעולות 
תגמול על התקפות טילי הסקאד נגדה . הוא העריך כי המלחמה תימשך עוד חודש 
ימים , אלא אם כן תהיה התפתחות מפתיעה שלא נצפתה . הדברים שודרו ברשת אי - 
בי - סי . בתשובה לשאלותיה של דיאן סוייר מרשת אי - בי - סי אמר מובארק כי 
נשיא עיראק , סדאם חוסיין , דחק עצמו לפינה בפלישתו לכוויית ולא יוכל לפתור 
את הבעיה על - ידי " נסיגה קלה " . " אינני מקנא בו עכשיו . מה הוא יגיד 
לצבא שלו ? מה הוא יגיד לעיראקים ? " אמר מובארק . " האם הוא סתם ירים 
ידיים ? משמעות הדבר היא איבוד לדעת " . כידוע , איים סדאם חוסיין בשידור 
רדיו בשבוע שעבר כי העם המצרי ירצח את מובארק על שהתייצב לצד צבאות המערב . 
מובארק ביטל איום זה , באמרו בראיון כי הוא מייצג את 55 מיליון תושבי מצרים . 
קפידבינהיומון הרשמי הסורי " תישרין " הכריז אתמול כי התקפות הטילים העיראקיות 
על ישראל הן " עשן ללא אש " , ולמעשה מחזקות את ישראל . " המשטר העיראקי 
נושא באחריות מסוכנת לתהליך המחזק את חימושו של האויב " , כתב תישרין במאמר 
מערכת בעמודו הראשון . העיתון כתב כי מספר התקפות טילים חסרות יעילות מעיראק 
פגעו בעניין הפלשתיני , הובילו להגדלת הכושר ההתקפי של ישראל ויצרו חוסר - 
איזון אסטראטגי מסוכן באיזור . " ידוע כי טילים אלה אינם מהווים סכנה לישראל 
ואינם משנים את מאזן הכוחות באזור . הם יוצרים עשן בלבד אך לא אש " , הוסיף 
העיתון . בהגיבו על הסיוע הצבאי הגרמני שנשלח לישראל מאז החלו התקפות הטילים , 
הדגיש העיתון : הגרמנים , כדוגמת מדינות מערביות אחרות , ניצלו את האמתלה 
של איומים עיראקיים לישראל , כדי להושיט סיוע עצום זה . קפידבינסגן יו"ר 
הפרלמנט האיראני , אסאדוללה באיאט , הכריז שלשום כי ארצו " תשנה ללא ספק 
את עמדתה כלפי המלחמה במפרץ " , אם ישראל תגיב על התקפות הטילים העיראקיות . 
" אם ישראל תהיה מספיק טיפשה כדי להגיב על הטילים , אין ספק שהמנהיג וראשי 
הרפובליקה האסלאמית ינקטו עמדה שונה למדי מעמדתם הנוכחית " , הוסיף באיאט . 
איראן הודיעה על היותה נייטראלית במלחמה בין עיראק לבעלות הברית עם פתיחת 
מעשי האיבה ב71 בינואר . 
