. 8 . 71 ) את מאמרי " שיחפשו אותי " , אשר עורר עלי , כזכור , את חמתם 
של כמה חברים חשובים בשמאל הישראלי . מעולם לא הבאתי מאמר בפרסום חוזר , 
אך הפעם אני מוצא לנכון לשנות ממנהגי ולהביא את עיקרי הדברים שנית . אולי 
עכשיו הם יובנו יותר : " צריך להצטייד במסיכת גז כדי לנסות ולהתגבר על הריח 
הרעיל והדוחה של העמדה האש"פית כלפי סדאם חוסיין . ההנהגה הפלשתינית לדורותיה 
עשתה את כל הטעויות האפשריות . היא עשתה זאת שוב , עכשיו , עם פרוץ המשבר 
במפרץ . " עד שסדאם חוסיין מביא גאולה , הוא כבר הסב לעניין הפלשתיני נזקים 
איומים : הוא הוריד את הבעיה מסדר היום , ועד שתעלה מחדש , תצא הנשמה . 
הוא חיזק את טענתו של שמיר , שהבעיה הפלשתינית אינה לב הסכסוך במזרח התיכון , 
וכי האזור הוא אזור פורענות מעצם טבעו . אך הנזקים החמורים יותר לעניין 
הפלשתיני הם בדעת הקהל , שהיתה תמיד המשענת העיקרית של הפלשתינאים . כאשר 
סדאם חוסיין מצטייר בכל העולם החופשי כאויב העיקרי לשלומו ולרווחתו , מצטייר 
יאסר ערפאת כשולייתו הנרצע . האמריקאים והאירופים לא יזדרזו להזמין את שותפו 
הזוטר של סדאם חוסיין לשבת אל שולחן הדיונים . " בדעת הקהל הישראלית העמדה 
הפלשתינית היא הרסנית במיוחד . המאבק הפלשתיני עשה לו בשנים האחרונות כנפיים 
בשל רוח השחרור שנשבה בו . עכשיו יצאה כל הרוח מהמפרשים . אם מותר לתמוך 
בסדאם חוסיין , אולי לא כל - כך נורא לתמוך במדיניותם של שמיר , שרון ורבין . 
בהשוואה לפשעיו של סדאם חוסיין , ילבינו כשלג חטאיה של ממשלת ישראל . " אל 
יתפלאו ערפאת , חוסייני ודראושה , אם ההזדעקות המוסרית על מעשי הזוועה 
בשטחים הכבושים תישמע בעתיד בקול ענות חלושה . עד להודעה חדשה , הם יכולים 
מצדי לחפש אותי " . שבוע אחר - כך , בסוף אוגוסט , פירסמתי מאמר שני באותו 
נושא ( " לא לשמאל הזה " , " ידיעות אחרונות " , 09 . 8 . 42 ) , כתגובה 
ליותר ממאה מאמרים שנכתבו בעקבות " שיחפשו אותי " . גם את עיקרי המאמר השני 
אני מביא להלן : " לא רק שאש"ף ירד מנכסיו בארצות - הברית , באירופה , 
בברית - המועצות , במזרח הרחוק ובעולם הערבי עצמו , אלא שוואשינגטון גילתה 
באזור נכסים חדשים את סוריה , לדוגמה . אש"ף עלול להיחשף בתום המשבר כמכשול 
גבוה וכמעט בלתי - עביר בדרך להסדר , ואני מודיע שהמחויבות שלי לתהליך השלום 
גדולה ממחויבותי ליאסר ערפאת . " קודם , כאשר אש"ף ניהל אסטרטגיה של השלמה 
ודו - קיום עם ישראל , וסוריה ניהלה אסטרטגיה של סרבנות , נראתה הפריצה 
המדינית בחזית הפלשתינית קרובה ואפשרית . לאחר המשבר יתהפכו היוצרות , 
והפריצה בחזית של המדינות הערביות תהיה , לפי הערכתי , יותר קלה ומעשית , 
ואני לא מתכונן לעצור את העולם ולרדת כדי לחכות , כי פשוט אין לנו זמן . 
" הפתרון לבעיה הפלשתינית יהיה כבר תוצר לוואי של הסדר עם מצרים וסוריה , 
והפלשתינאים לא יוכלו להלין אלא על עצמם ועל הנהגתם . " המזרח התיכון לאחר 
המשבר במפרץ לא יחזור לקדמותו , וגם אש"ף כפי שהוא לא יחזור , ולכן גם 
עולמנו איננו יכול כמנהגו לנהוג , והעסקים אינם כרגיל . אפילו המובן מאליו 
הוא יותר מדי בשביל כמה מחברי בשמאל . הם עוד יבינו . הם זקוקים לזמן . 
כך זה היה תמיד . הם יגיעו מחר , גם הפעם " . כל זה נכתב , כאמור , לפני 
חצי שנה , מיד עם פרוץ המשבר במפרץ , ונדמה לי שהדברים עמדו במבחן הזמן . 
ההערכות היו מדויקות , פחות או יותר , אף כי אינני נשבע אמונים לכל מלה , 
לכל ביטוי . איפה אש"ף היום ? מי שמע עליו בזמן האחרון ? אין איש יודע , 
ואין גם מי שמתעניין . רצח אבו - איאד , מספר - שתיים בארגון , שהיה 
צריך להניע את אמות הסים , לא הזיז לאף אחד . מותו של אבו - איאד מעיד 
על חייו של אש"ף חיים באדמה . כשמספר - שתיים מלחך עפר , כבר מחפש מספר - 
אחדאחת פנכה חדשה ללחך . לא נשאר מנהיג ערבי אחד , שיאסר ערפאת לא עלה 
על יצועו למזמוט חטוף . הבריחה מהארמון הבגדדי , באישון לילה ובבגדים - 
תחתונים שמוטים , סיימה עוד פרשיית אהבים מפוקפקת . אין מנהיג בעולם שכל - 
כך הרבה השתמשו בו וכל - כך הרבה זרקו אותו , ורק עמו עדיין לא העז להשליכו 
אל פח האשפה של ההיסטוריה . גם זה יבוא . אני מכיר ערבים פלשתינאים חשובים 
בשטחים , שכבר הבינו שמנהיגם הוליך אותם אחרי ההבל והם נהל , ונמאס להם 
להיות האהבלים של כל העולם . עם ערפאת , הם מבינים , הם יישארו בלי מדינה . 
אני יודע את דעתם כי הם אומרים לי , רק חבל שעד כה הם אינם מגלים אותה 
ברבים . כאשר יאזרו הראשונים עוז ויגלו , יבואו גם האחרים בעקבותיהם . 
דווקא משום שהבעיה הפלשתינית אינה עומדת להיעלם חייב יאסר ערפאת להיעלם , 
כדי שאפשר יהיה לפתור אותה סוף - סוף . רבים מבני העם הערבי הפלשתיני ( 
לא כולם , במפורש לא כולם ) עדיין מטפסים על הקירות , לאסונם ולאסוננו , 
ועכשיו הם מטפסים גם על הגגות , וכמוכי - ירח הם צועקים אללה אכבר ומוחאים 
כפיים לטילים האימתניים שנוחתים על ראשנו . הם צועקים ואני צועק אליהם 
משוגעים , רדו מהגג ; אבל הם לא רוצים לישון , לא רוצים לשמוע , רוצים 
להשתגע . כשכדור תועה הרג את הילד שלהם הוא פילח גם את לבנו . כשטיל לא - 
תועה , בכלל לא תועה , נשלח להרוג את הילד שלנו , הוא ממלא את לבם שמחה . 
שיחפשו אותי כך כתבתי לפני חצי שנה לכל הסהרורים האלה . שלא יחפשו אותי 
אני כותב להם עכשיו , כי לא יוכלו למצוא אותי . במקלט אין לי טלפון , 
ובחדר האטום אינני שומע את צלצוליהם . גם רעם הטילים מחריש לפי שעה את 
אוזני . חבוש במסיכה , קשה לי לדבר , ודיבורי מתנשם ועמום . לאחר המלחמה , 
כשאללה יהיה פחות אכבר , אל תתקשרו אלי , אני כבר אתקשר אליכם . אני 
מבטיח להתקשר , אבל אני לא מבטיח שזה יהיה בדיוק בשש . נחיה ונראה . 
