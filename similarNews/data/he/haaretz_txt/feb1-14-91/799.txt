, הבאתי בטור זה את דבריו של המהנדס ברוך ברוך , מהנדס מבנים ראשי במחלקה 
הטכנית של הקיבוץ הארצי . בישראל , אמר , יש תקנים לכל סוג מבנה ולטיב 
חומרי הבנייה . בניינים המוקמים על - ידי גופים ציבוריים נבנים לפי התקנים , 
אבל יש בניינים רבים המוקמים על - ידי קבלנים ומהנדסים מזדמנים , ואלה 
מועדים לפורענויות . מי יודע , סיכם אז ברוך , מה יקרה לבניינים העומדים 
על כרעי תרנגולת אם יקרה חלילה משהו רציני . במועד אחר , ב42 באפריל 18 , 
הבאתי בטור זה את דבריו של אליעזר וקסמן , שהיה שותף בחברה קבלנית גדולה 
ופרש מן השותפות . הוא נשאל איזו עצה הוא נוטה להשיא , לאחר ותק של 74 
שנים בענף הבנייה . השיב האיש : " רצוי להחליף דירה אחרי 51 שנה . רמת 
התחזוקה בארץ אינה גבוהה ומי שהדבר באפשרותו , כדאי לו לעבור לבניין חדש " . 
ומה ייעשה בדירה אחרי 51 שנה ? להרוס אותה ? ואולי מי שירכוש אותה מידי 
הדייר הראשון יקבל לידו גרוטאה , ויבחר בכך לחיות בסלאם , במשכנות מצוקה 
ועוני ? שהרי " שיקום השכונות " היה בעיקרו קוסמטי . קצת שפריץ וצבע 
לשיכונים עממים שרמת בנייתם נמוכה . מדוע בנו כך את הבתים ומדוע רמת התחזוקה 
נמוכה ? האומנם מוטב להחליף דירה אחרי 51 שנה רק מפני שהתחזוקה לקויה ? 
שמא נבנים בתים רבים ברמה שרק תספיק למסירת הבית והדירות לידי הדיירים , 
ואחר - כך , אחר - כך , " אלוהים גדול " . מי שראה את הבתים שנפגעו , 
או את תצלומיהם , ראה בתים רבים , בעיקר בשכונות שנפגעו במטחים הראשונים , 
שקירותיהם התפוררו כאבק . קירות עשויים בלוקים דקים קרסו כמבני - קלפים . 
וכמובן , התופעה הישראלית מכולן : מרפסות שנסגרו בתריסולים ובשמשות זכוכית . 
אלה נופצו ורוסקו גם במרחק ניכר מאתר פגיעתו של הטיל . ממדי ההרס הדהימו 
גם את המומחים . אלפי דירות נפגעו במקום מאות בודדות . האם עכשיו כבר מותר 
לקוות שהפגיעות הקשות ברכוש בהפצצות הטילים יחמירו את הדרישות ואת התקנים 
לבתים שייבנו בישראל בעתיד ? אולי גם יימחק מערי ישראל " נוף " התריסולים , 
שבנוסף לכל גם מכערים בתים ורחובות בסתם ימים של חול . קפמאפרקפרוף אריאל 
מררי , פסיכולוג ומומחה לטרור ואלימות פוליטית , נשאל ( ב"על המשמר " ) 
מה משמעות ירי הטילים על ישראל במלחמה הפסיכולוגית . פרוף מררי השיב כי 
מה שעלול לפגוע בכושר ההרתעה שלנו הוא " התגובה ההיסטרית של התקשורת וחלק 
מהציבור על פגיעת הטילים , והדיון הציבורי המנופח שניתן לבריחת האנשים . 
החשיפה ההיסטרית של נזקי הפגיעה הקרינו חולשה חמורה של העורף . הערבים 
למדו עד כמה פגיעה , שהיא בסך - הכל לא - משמעותית לפי כל קנה - מידה , 
הוציאה את העורף משיווי משקלו . לא היה שום מקום לתצלומים האלה על עמוד 
שלם , שהעיתונים שלנו התמחו בהם . אני רואה כאן כישלון טוטלי של התקשורת 
ההמונית , שבמקום דיווח ענייני , עסקה בניפוח ההיסטריה ובהקרנתה לאויב . 
" באחד מעיתוני הערב היתה כותרת בעובי 4 אינץ , שנתן העיתון לירי שני הטילים 
שנפלו בלילה בשום - מקום בשומרון . זו דוגמה לתגובה היסטרית , המחזקת את 
הסכנה שאויב אחר , למשל סוריה , יתפתה בעימות הבא לפגוע בעורף , מפני 
שאנחנו לא מסוגלים לספוג . לדעתי , חייבים להקים רשות הסברה ממלכתית , 
בעלת אמינות ציבורית , שתיתן אינפורמציה מהימנה לתקשורת " . בהמשך אומר 
פרוף מררי : " הוואקום במידע מוסמך פתח את הדלת בפני כל מיני ברברנים שמגרדים 
אינפורמציה מכל מיני מקורות , פתח לתעמולת זוועה . למשל , הידיעה שלעיראקים 
יש גז שחודר דרך כל ערכה . זוהי ידיעה שפורסמה באיזה עיתון בחו"ל וכאן העתיקו 
אותה בלי לבדוק . ייתכן שהידיעה הושתלה על - ידי העירקים . כל פרסום כזה 
שזוכה לכותרות הוא ניצחון לסדאם בלוחמה הפסיכולוגית . ופאניקה שנגרמה , 
קשה מאוד להרגיעה " . קפמאפרקליצחק שמיר אין כישורים של מנהיג . אבל בעידן 
של פריחת היועצים והמומחים , מן הראוי לעוץ לראש הממשלה כמה עצות בעניין 
זה , כדי שלפחות ייראה כזה בעיני חלק מן הציבור . לא למען דימויו של שמיר 
אני מבקש זאת , אלא כדי להפיג את התחושה , אצל תושבי תל - אביב וסביבתה , 
שחשים כעדר ללא רועה . אילו היה שמיר מקבל ייעוץ נכון , היה יורד ערב 
אחד לשנת לילה באזור א , שספג טילים . וגם לא היה אומר לעמנואל הלפרין 
ולצופי הטלוויזיה , בראיון אומלל , ש"איזה טיל " אמנם פגע בבתי מגורים , 
אבל . . . מוטב שיבוא לחוש מקצת מהתחושות של מאות - אלפי ישראלים שלא 
נטשו את בתיהם , גם אם ילון במלון מוגן היטב , עם מקלט אטומי . גם הממשלה 
חייבת לקיים לפחות ישיבה אחת באזור תל - אביב . יש ברשותה די מבנים המוגנים 
היטב מכל פגיעה . אי - אפשר לשבת בירושלים ולהשיא משם עצות לתושבי השפלה . 
ביקור חטוף ברחוב מוכה , שנועד בעיקר לתצלומים , אינו תחליף לשניים : 
לינת לילה של ראש - הממשלה וישיבת הממשלה . 
