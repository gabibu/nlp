המוזיאונים , שלא כמו התיאטרונים והתזמורות , אינם חייבים לכנס קבוצות 
קהל גדולות בערב כדי לפעול . לכן לא היתה מניעה מטעם הג"א לפתיחתם במשך 
היום . לכן יש להניח שהגלריות והמוזיאונים הקטנים , שכוחם בתצוגה ולא באוסף 
המצטבר , יחזרו לפעילות הדרגתית . בעייתם של המוזיאונים שכוחם באוסף שלהם 
היתה הדאגה לביטחון האוספים , שעם החשש להפגזות הורדו מן הקירות והועברו 
למרתפים . הבניין של מוזיאון תל אביב בשדרות שאול המלך נשאר סגור , בשלב 
זה . המנכ"ל רוני דיסנציק נערך לפתיחה מחודשת של הבניין בראשית מארס . 
אם תתקבל החלטה לפתוח את הבניין קודם , יידרשו כארבעה ימים כדי להחזיר את 
התמונות לקירות . ביתן הלנה רובינשטיין נפתח השבוע והכניסה אליו עד סוף 
פברואר היא ללא תשלום . מוצגת בו תערוכת " אפס זמן מבחר מספר 5 " מאוסף 
פולרואיד , ותערוכת יחיד של הצלמת הישראלית מיכל רובנר , שנפתחו ב61 בדצמבר 
וזכו להצלחה רבה . מוזיאון רמת גן נותר סגור , והתמונות של אלימה הועברו 
למקום מבטחים . מוזיאון ישראל סגר את היכל הספר ואת התצוגה האימפרסיוניסטית , 
עקב דאגה למצב המוצגים , שהועברו לכספות . שאר אגפי המוזיאון נפתחו לקהל 
כבר בשבוע שעבר , וניכרה התעוררות מסוימת בתנועת המבקרים בו , אחרי הירידה 
החריפה בתקופת האינתיפאדה . המוזיאון גם הצליח לארגן , באופן ספונטני , 
תערוכה מיוחדת מאוספיו שכותרתה " עוף החול " והיא כוללת כ51 יצירות של 
אמנים שונים ( תומרקין , כריסטו , קדישמן , אילן אוורבוך , פרנק גרי , 
לואיז נבלסון , איקה בראון ועוד ) , שהמשותף לכולן הוא שימוש בחפצים 
יום - יומיים לאחר שמוצו אפשרויותיהם השימושיות . בתצוגה פסל סוס עשוי קרשי 
בניין וסולמות ישנים של האמנית האמריקאית דבורה ברטפילד ( בתמונה ) , 
דלת מכונית שהפכה ליצירת אמנות של קינהולץ , קטע מלוח מודעות בתוך יצירתו 
של מיכאל דרוקס " תל אביב , זיהום אוויר " . הדגשת מוטיב המשכיות החיים 
של החומרים היא תשובתו של המוזיאון למלחמה במפרץ . בשבוע הבא אמורה להיפתח 
באגף הנוער תערוכת ציורי ילדים בהשפעת האירועים . 
