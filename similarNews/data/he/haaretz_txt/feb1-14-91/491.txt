וב , מי שהיה יריבו השמרני של גורבצוב בהנהגה הסובייטית ונדחק ממנה בוועידתה 
האחרונה של המפלגה הקומוניסטית ביולי אשתקד , הפר את שתיקתו הממושכת ושב 
לתקוף את מדיניות גורבצוב . מדבריו בראיון לעיתון " סובייטסקאיה רוסיה " 
מתברר , כי הוא לא שינה הרבה את עמדותיו . ליגאצוב רואה גם עתה את המוצא 
מן המשבר ב"התחדשות המפלגה הקומוניסטית " ובשלטון מועצות ( סובייטים ) 
דמוקרטיות . לדבריו , בבריה"ם מתחולל עתה מאבק מעמדי מחריף , בין " חסידי 
הסוציאליזם " ובין " מעמד המנצלים החדש , השואף לקפיטליזם " . גורבצוב 
כלל ולכלל אינו חותר לדיקטטורה , כפי שמאשימים אותו " המתיימרים להיות 
דמוקרטים " , סבור ליגאצוב . להפך , את גורבצוב ניתן להאשים דווקא בליברליזם 
מופרז , בהעדר המידה הנחוצה של קשיחות ועקיבות , אין מה להתלהב ממדיניות 
החוץ הנוכחית , המשיך ליגאצוב . המתרחש במזרח אירופה , זוהי תבוסת הסוציאליזם 
ו"נסיגה חמורה בהתפתחות הציביליזציה " . במזרח אירופה מתחולל תהליך של חידוש 
הקפיטליזם , שתי המדינות הגרמניות לא התאחדו , כי אם מערב - גרמניה " סיפחה 
את מזרח גרמניה " , ברית - וארשה התפוררה למעשה , כוחות הסוציאליזם נחלשו , 
בעוד שהאימפריאליזם וכוחות נאט"ו התבצרו סבור מי שהיה " מס 2 " בהנהגה 
הסובייטית . 
