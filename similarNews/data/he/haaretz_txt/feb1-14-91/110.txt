הסרט " לא בלי בתי " צולם בישראל , והוא מוקרן עתה בארצות הברית . הוא 
מבוסס על סיפור אמיתי שפורסם בספרה של בטי מחמוד , אישה אמריקאית שנמלטה 
מאיראן עם בתה בת ה6 , אחרי שבעלה האיראני היכה אותה , ואחר כך סירב לשחרר 
את הבת . יום אחרי תחילת הקרנות הסרט בלוס אנגלס הגיעה הודעה טלפונית על 
פצצה בבית הקולנוע . האולם פונה , אבל פצצה לא נמצאה בו . " אני חוששת 
שיש סכנה שהסרט יעורר רגשות אנטי - ערביים ואנטי איראניים , בייחוד בימים 
אלה . אנשים שרוצים להיות מוסתים , יהיו " אומרת פילדס בראיון . " אבל 
אם אתה מתכוון לספר את הסיפור הזה , וזה סיפור שראוי כי יספרו אותו , אתה 
לא יכול להשמיט דברים שהתרחשו בו . הדברים האלה קרו " . הבעל שבסיפור ובסרט , 
סעיד מחמודי , חי בארצות הברית במשך 52 שנה והיה בעל ואב אוהב , עד שהחליט 
בראשית שנות השמונים לבקר את משפחתו באיראן , ושם חזר להיות מוסלמי אדוק . 
באחד הקטעים הקשים של הסרט הוא מכה באופן ברוטאלי את אישתו . לבסוף היא 
מצליחה , אחרי 81 חודשים של תכנון , לברוח ולהבריח את בתה לטורקיה . עוזרת 
לה קבוצת איראנים . פילדס אינה מאמינה שחייה שלה נתונים בסכנה בגלל הסרט , 
כמו שקרה לסופר סלמן רושדי . " אין בסרט דברי כפירה נגד דת האיסלם . 
לאמיתו של דבר אנחנו מגלים הרבה מאוד כבוד לדת . הסרט הוא על קיצונים באיראן 
באותה תקופה , ועל יחסם כלפי נשים וכלפי אנשים מהמערב . אם יש בו גיבורים , 
הרי אלה הם אותם איראנים שסיכנו את חייהם כדי להבריח את האם והבת מאיראן " . 
השחקן אלפרד מולינה , ששיחק בעבר ב"רויאל שקספיר קומפני " וב"שודדי התיבה 
האבודה " , משחק את סעיד מחמודי . הוא אינו סבור שלסרט יש נגיעה כלשהי לאירועים 
במפרץ . מה שהטריד אותו הוא לא הצילומים בישראל בעת האינתיפאדה , אלא העבודה 
עם פילדס , בעלת שני פרסי האוסקר . " הייתי מאוד עצבני , אבל זה היה 
בגלל סאלי . תמיד הערצתי אותה , וחששתי להיכשל . אבל היא לא התייחסה לעצמה 
ככוכבת , והקלה על כולנו " . את הסרט ביים האנגלי בריאן גילברט . מולינה 
התייעץ עם חברים איראנים לפני שקיבל את התפקיד . " איראנים רבים בארה"ב 
הופכים ליותר איראנים , מחשש לאובדן זהותם . מחמודי היה בלחץ , והמעשים 
שלו היו קיצוניים , אבל לא בלתי סבירים " . פילדס לא רצתה לפגוש את בטי 
מחמודי האמיתית לפני ההסרטה . " אני חושבת שהיא יותר משכילה מהדמות שאני 
מגלמת . אני משחקת עקרת בית אמריקאית טיפוסית יותר . רציתי לעצב דמות קצת 
אחרת " . בטי מחמודי עצמה משבחת את משחקה של פילדס . היא אומרת שחייה עם 
בעלה לא היו יוצאי דופן וייחודיים להיותו איראני ומוסלמי . " הרבה אנשים 
מתקשרים אלי ואומרים לי זה הסיפור שלי . בעלי אהב אותי ואני אהבתי אותו 
לפני איראן . הוא היה בעל טוב . בתי מתגעגעת אליו . גם אני התגעגעתי אליו 
בהתחלה " . 
