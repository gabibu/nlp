מאות צרכני גז ברמת - אביב ובשכונת נווה שרת בתל - אביב , המקבלים את הגז 
לדירותיהם באספקה מרכזית ( צובר ) , מסוכסכים קשות עם חברות הגז , חלקם 
על סף פנייה לערכאות . על - פי הדו"חות של אינג מיכאל מילוא , יועץ בטיחות 
בפקולטה לרפואה באוניברסיטת תל - אביב ויועץ בטיחות של מפקח בטיחות ראשי , 
כמה בתים בשכונות אלה , גם לאחר שנעשו בהם שיפוצים , הם בסיכון בטיחותי 
חמור . " ברחוב קהילת קליוולנד בנווה שרת " , קובל מילוא , " עלול כל 
הבית לעוף בפיצוץ מגזים . די בדליפה מצטברת ובניצוץ קטן , והבית בלוק 
בן שש כניסות , ארבע קומות וארבע דירות בכל קומה , על כל דייריו יתרסק 
באוויר . שנים אני מתריע וכלום לא קורה , עד שיהיה אסון . אולי אז יתעוררו . 
אבל למה לחכות לקורבנות ? לא מספיק לנו איומי גזים ממקומות אחרים ? " 
הבעיה הבטיחותית היא רק פן אחד במערכת היחסים בין צרכני הגז הביתי לבין החברות 
המספקות את הגז , בעוד שחלק מן התלונות הן על רקע תביעת כספים רבים מהדיירים 
בגין שיפוצים , כביכול , במתקני הגז שלהם , שכלל לא נעשו , לדברי הדיירים . 
דרישות התשלום , מ211 ש"ח ועד 532 ש"ח , מקוממות , וכמה מהדיירים פנו 
בתלונות לרשות להגנת הצרכן בהסתדרות . קפמאבינרות קרינגל , הממונה על איכות 
המוצר והתקינה ברשות ההסתדרותית , מנהלת זה שנים מאבק עקר בתחום הגז הביתי . 
כדי להבין את מהות המאבק , יש לדעת , כרקע , שבכל בית המקבל גז ממרכזייה , 
חלק מן הציוד הוא רכוש החברה וחלקו האחר הוא רכוש הדייר . הצנרת , כולל 
המונה , היא רכוש הדייר ואילו המונה והווסת הם רכוש החברה וכך גם הצנרת 
היוצאת ממנו אל המכלים או הצובר , שאף הם רכוש החברה . הבעיות מתחילות 
ברגע שמנסים להבהיר על מי לשאת בעלויות של נכסי חברת הגז . במשך שנים היה 
מוסכם על הרשויות וארגוני הצרכנים , כי במחיר הגז כלול ביטוח מפני אובדן 
גז בדליפה ( הכולל החזר עלות הגז שדלף לצרכן ) , עלות בדיקת בטיחות המכלים 
במכונים מיוחדים ודמי שירות , שהבטיחו לצרכן שירות חינם במקרה דליפה . 
אמנם , ביטוחים אלה מגיעים לכ%02 ממחיר הגז , אבל הם אינם מפורטים בחשבון . 
אלא שהדבר נקבע לפני שנים והוא נשכח בינתיים . כיום , כאשר דולף חלק מהגז 
בצנרת או באביזריה , שהם רכוש החברה הצרכן נדרש לשלם . לא די בכך שהצרכן 
נאלץ לשלם " פיקדון " תמורת מוצרים שאינם רכושו , בסכום שכמעט יכול היה 
לרכוש עליהם בעלות , הוא גם מוצא עצמו אחראי לשלמותם . להלן דוגמאות המדברות 
בעד עצמן : אספקת הגז בשכונת נוה שרת היא בצובר . ברחוב כורזים 113 ( בלוק 
בן חמש כניסות ) ביצעה חברת אמישרגז " שיפוצים " , שבעקבותיהם תבעה מכל 
אחד מהדיירים סך 211 ש"ח . בבית הוחלפו המונים ווסתי הגז , שהם רכוש החברה . 
מאחר שהמונים החדשים קטנים יותר , לא הספיקה הצנרת הנוכחית והחברה הוסיפה 
כ04 ס"ם צינור גז , שאותו חיברה אל הצינור הישן באמצעות אום - מחבר . בהזדמנות 
זו הוחלפו גם ברזי השירות . הסכום של 211 ש"ח טבין ותקילין נגבה תמורת ברז 
שירות , העשוי צינור נחושת מעובה כפול ארבעה ( מדובר בברזי שירות משותפים 
לארבעה דיירים ) , בתוספת 04 ס"ם צינור נחושת ושני אומים בלבד ! קפמאביננווה 
שרת היא שכונת מצוקה . חלק מדייריה הם קשישים המאכלסים אותן דירות עוד משנות 
הששים , כאשר נבנו . אבל יש ביניהם גם כמה אנשים בעלי תודעה צרכנית , 
שפנו לרשות להגנת הצרכן . רות קרינגל הציעה לאינג מילוא לצאת לשטח כדי לבדוק 
את התלונה ומאוחר יותר הצטרפתי גם אני , כדי להיווכח במו עיני שהדו"ח של 
מילוא מציאותי . חשוב לציין , כי לא מדובר רק בגביית כספים שיש לגביהם 
חילוקי דעות בסיסיים בין הצדדים , אלא גם במצב בטיחותי חמור שנובע מהתקנה 
לקויה מלכתחילה . אלא ששם החברה אינה מבצעת שיפוצים , כנראה משום שאינה 
יכולה לתבוע כספים על כך מהדיירים . ואלה הדברים ששראיתי במקום : הוחלפו 
מונים , וסתים וברזי שירות דירתיים , ומיקטע צנרת באורך 04 ס"ם . צינור 
הגז היוצא מן הקרקע ופונה אל ארגזי המונים הוצמד לצינור הביוב של הבית . 
על צינור זה , בגובה של כ1 מטר מהרצפה , הותקנו שתי ידיות , שכל אחת 
מהן יכולה לנתק את הגז לארבע דירות . כל המיתקן , לרבות שני ארגזי המונים , 
מצוי בכל אחת מהכניסות במעבר המשמש את כניסת הדיירים לבית . יש חשיבות 
לעובדה זו , שכן כל ילד יכול לשחק בידית ולנתק את הגז לארבע דירות . לעומת 
הקלות שבה ניתן לנתק את הידית המשותפת , היו ברזי השירות הדירתיים , האמורים 
לאפשר לכל דייר לנתק לדירתו את הגז במקרה דליפה , נעולים בבורג שרק בעלי 
חוש וידע טכני מפותחים מסוגלים לדעת כיצד להפעילו . לגבי הסיכון הבטיחותי 
אומר מילוא : " לדייר יש דליפה , ומאחר שהוא לא יודע להתעסק בברז השירות 
הנעול , הוא סוגר את הגז בידית משותפת , שאותה קל להפעיל . ילד שעובר 
יכול לפתוח אותה , אבל גם שכן , שהגז אצלו בבית נפסק לפתע , יכול לחשוד 
שעובר אורח נגע בידית . הוא יירד ויפתח אותה . בשני המקרים יצטבר גז בדירה 
שבה יש דליפה וכל הצתת סיגריה יכולה לגרום שריפה " . לא זו בלבד שצינור הגז 
הוצמד לצינור ביוב , אלא שארגזי המונים נמצאים בקרבת בור הביוב . אינג 
מילוא : " תפקיד הווסת הוא לשחרר עודפי גז במקרה של לחץ - יתר . הגז כבד 
מן האוויר ונוטה לשקוע , ואם למטה יש בור ביוב , הוא שוקע בתוכו . מן 
הבור הוא עלול לחזור בדרכים שונות לדירות , עם כל הסיכון שבכך . לכן אסור 
בהחלט להתקין מונים ווסתים מעל בורות ביוב " . קפמאבינעל כך נדרשו הדיירים 
לשלם ! שום חשבון ושום התראה על ההוצאה הכפויה לא נשלחו אליהם . מילוא 
הזמין אותי לראות גם את המצב ברחוב כורזים 8 , הבניין שמול הבלוק הגדול , 
שבו הדיירים אינם מן הסוג היודע להתלונן . אבל גם שם , כמו בכמה דירות 
בבלוק הגדול , לא הוצמדו המונים החדשים לקיר , אלא נותרו תלויים על הצינורות . 
גם כאן הארגזים פרוצים ואכולי חלודה . מכאן מזמין אותי מילוא לבלוק 313 
ברחוב קהילת קליוולנד באותה שכונה . כאן ארגזי המונים אינם במעברי הכניסה , 
אלא במעין מנהרת שירות הנמצאת בקומת הקרקע , בעוד שדירות המגורים נמצאות 
מעליה . זוהי מנהרה באורך של כ051 מטרים , שבה חפורים גם בורות הביוב . 
אוורור למנהרה יש רק משני הצדדים . מילוא מצביע על הליקויים המבניים : 
גז שנפלט מווסתים או מדליפה עלול לשקוע במנהרה ללא ניקוז טבעי , באין אוורור , 
ומועד לפיצוץ העלול לגרום את הרס כל הבניין על יושביו . ברזי השירות נעולים : 
אין ברז ניתוק נגיש וקל לדיירים , אפילו לא כברז משותף . אם בכך לא די , 
הרי שצינור הגז המרכזי לבניין מחובר לבית באמצעות ברז עגול בלתי מזוהה . 
" רק מומחה יכול לדעת שזה ברז מרכזי לגז . שום דייר לא יכול להיעזר בו 
למקרה דליפה , כי הוא לא נראה כמו ברז . גם אם יידע , הוא לא יוכל להפעיל 
אותו " , טוען מילוא . קפמאבינעל סמך הדו"ח הקשה של מהנדס הבטיחות , פנתה 
רות קרינגל באוגוסט אשתקד לעו"ד גורג דבי , סמנכ"ל אמישרגז , ודרשה ממנו 
לקבל העתק מטופס הבדיקה התקנית שנערכה , שבגינה נדרש ביצוע השיפוץ . היא 
דרשה גם לקבל העתק בדיקות תקינת תקופתיות שביצעה החברה במיתקני הדיירים , 
כפי שמחייבים התקן והעובדה שהדיירים שילמו בעבור בדיקות אלה במשך 02 שנה , 
כחלק ממחיר הגז . היא דרשה העתק מהודעת החברה לדיירים על עלות השיפוץ המתוכנן , 
כדי שיוכלו לבחון הצעות חלופיות , כפי שמתחייב בחוק . כמו כן ביקשה לראות 
את העותק החתום על ידי הדיירים , שבו הסכימו לביצוע השיפוצים על ידי החברה , 
אף זאת לפי הוראת החוק , וכן את פירוט העבודות שבוצעו , החלקים שהוחלפו 
והסכומים המדויקים המרכיבים את סך כל דרישות החברה בחשבונות לדיירים . חלפו 
ששה חודשים ועד היום היא לא נענתה . קפמאבינלרשות מגיעות תלונות גם על חברות 
אחרות , בעיקר עקב דרישות תשלום עבור שיפוצים , שאינם אלא החלפת ציוד מיושן 
ששייך לחברה , ואפילו על עבודות שכלל לא בוצעו . " עם חברת פזגז אנחנו 
מתכתבים מאז חודש מארס 9891 , בגלל דרישות תשלום עבור עבודות בכמה בתים 
ברמת אביב . שם הגיעו הדברים לכדי איום בניתוק הגז לדיירים , אבל אנחנו 
הורינו להם שלא לשלם עד בירור הנושא " , אומרת קרינגל . במכתבה לדרור מרקוס , 
מנכ"ל פזגז , כתבה קרינגל כי לפי עדות הדיירים לא נערכו בדיקות בטיחות 
כפי שנדרש על פי תקן 851 ועל פי צו שר התעשייה ומסחר . " המערכות נשארו 
במצב בטיחותי נעלם " , היא כותבת . גם במקרה זה הטכנאים לא השאירו לדיירים 
העתק מטופס הבדיקה , כנדרש בחוק . " בכל מקרה החברה שולחת דרישת תשלום 
עבור שיפוצים ללא פירוט העבודות שבוצעו והחלקים שהוחלפו . למותר לציין , 
שפירוט החשבון הוא כלל ראשוני בהגינות במסחר . עולה , כי הצרכנים נדרשים 
לשלם עבור עבודות וחלקים שאינם רכושם ( החלפת מונה והכרוך בכך ) , עבור 
עבודות שלא בוצעו עם התקנת המיתקן כנדרש , כאשר הצרכן כבר שילם עבורם עם 
כניסתו לדירה , או עבור עבודה הכלולה בדמי השירות שמשלם הצרכן במחיר הגז " , 
כותבת רינגל . יעקב מוקסיי , מנהל אגף שיווק בפזגז , הודה , במכתב לקרינגל , 
כי אמנם החברה צריכה לבצע בדיקות תקופתיות , וכי לפני שיפוץ עליה לפרט 
את מהותו לפני הדיירים ולקבל את הסכמתם , ולאחר ביצוע העבודה צריך החשבון 
להגיע לצרכן עם כל הפירוט הנדרש . " אם לא הושארו העתקים , אנו מניחים 
שאלה היו מקרים בודדים בלבד ואנו מקווים שהעניין ייפתר . אם צרכן כלשהו 
נדרש לשלם עבור עבודות וחלקים במערכת הגז שאינם רכושו , אנו נחזיר לו מיד 
את הכסף " , כותב מוקסיי באפריל 9891 . העניין לא בא על פתרונו עד היום , 
אומרת קרינגל . מעניין להשוות את תשובתו של נציג פזגז לזו של אנשי אמישרגז , 
לפחות באשר לתביעות הכספיות ולדרישות פירוט התשלום והסכמת הדיירים לביצוע 
השיפוצים . בעוד נציג פזגז אומר במפורש , כי כסף שנגבה מדיירים עבור שיפוצים 
ברכוש החברה יוחזר לדיירים , הרי שעו"ד דבי מאמישרגז טוען , כי " על פי 
החוזה הצרכן נושא באחריות לתיקונים הנדרשים בציוד המושאל , לרבות מונה , 
וסת , ואפילו מכלי הגז הניידים והצובר , בין אם הוא מעל או מתחת לקרקע . 
עבור הציוד המושאל הצרכן משלם פיקדון , אבל זה לא משחרר אותו מאחריותו 
לתקינות הציוד המושאל , להוציא בלאי . אחריות הדייר חלה גם על נזקי חבלה 
ואפילו על גניבה , ולכן נדרשו הדיירים לשאת בהוצאות החלפת המונים . הללו 
הוחלפו משום שחובלו והיתה מהם דליפת גז " , טוען דבי . ההיבטים הבטיחותיים 
החמורים שעלו מן הדו"ח של אינג מילוא נבדקו על ידי גד שטוירמן , ראש אגף 
מבצעים באמישרגז . בדיקתו בשטח , שבוצעה בעקבות פנייתי , העלתה את הדו"ח 
הבא : " מותקנים ברזי ניתוק דירתיים לכל אחד מן המונים , כך שכל צרכן 
יכול לנתק לעצמו את אספקת הגז " . עוזרו , שלמה זאבי , הודה , כי דיירים 
ונים לחברה ומבקשים הדרכה בנושא , אבל אחר כך אנחנו הולכים מהר לבדוק אם 
ביצעו כהלכה את המשימה . רבים מתקשים להבין " . שטוירמן טוען , כי כל 
המונים מחוברים לקיר . עובדה בלתי נכונה . " מבנה ארגז המונים מבטיח סגירת 
המכסה אוטומטית " , הוא כותב , הגם שלחלק מן הארגזים אין כלל מכסה , ואצל 
אף אחד מעשרות ארגזי המונים בנווה שרת שראיתי במו עיני לא היה מיתקן סוגר . 
אשר לבדיקות התקופתיות של מתקני הגז מסכים שטוירמן כי הדבר צריך להיעשות 
על פי התקן . כאשר ביקשתי לראות מסמך כלשהו כהוכחה שבדיקות אלה בוצעו באחת 
הדירות בשכונה , לא נעניתי , כשם שלא נענתה רות קרינגל בפנייתה לחברת 
הגז . חלק אחר בתשובותיו של שטוירמן מתייחס לתקן הישראלי : המנהרה ברחוב 
קהילת קליוולנד מאווררת בשני קצותיה , ולכן היא מותרת על פי התקן לאחסון 
המונים והווסתים . דוברת מכון התקנים , עדינה כספי , מבהירה כי על פי 
התקן ( סעיפים 4 . 403 , 404 , 704 ) " אין להתקין צנרת גז במקומות 
שבהם עלול להצטבר גז בזמן דליפה " . בעוד ששטוירמן לא ראה שום פסול בהצמדת 
צינור הגז לצינור הביוב , טוענת כספי כי על פי התקן ( סעיף 3 . 403 ) 
אסור שהמרחק ביניהם יהיה קטן מ05 ס"ם , בתנאי שצינור הגז יוגן מפני פגיעות 
מכניות " . בנוה שרת לא זו בלבד שהצינור איננו מוגן , אלא שחברת הגז עצמה 
טוענת כי במקום היו דליפות רבות כתוצאה מחבלות . שטוירמן לא התייחס בתשובתו 
להיבט הבטיחותי של ברז הניתוק המשותף , הנמצא בהישג ידם של ילדים , וטען 
כי הוא מיועד לפעולות אחזקה בלבד . דוברת מכון התקנים טוענת , כי לפי סעיף 
303 בתקן , הברזים צריכים להיות מוגנים מפני פגיעה או מפני שימוש בידי אנשים 
לא מוסמכים " . היחסים בין הדיירים לחברות הגז כיום הם בבחינת שדה פרוץ . 
נוח לחברות הגז לפקח על עצמן והן מרבות לשגר מסרים שהן פועלות כביכול על 
פי התקן . אך הדו"חות של אינג מילוא מטילים בכך ספק רב . נראה , כי עד 
שהבעיה לא תובא להכרעה משפטית , או עד שלא יקרה אסון של ממש , ההזנחה תונצח 
והדיירים יוסיפו לשלם . 
