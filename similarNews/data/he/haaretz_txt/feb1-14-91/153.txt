יוהאנסבורג ( ע"ר ) . נלסון מאנדלה , סגן מנהיג הקונגרס האפריקאי הלאומי , 
קידם אתמול בברכה את תכניותיו של הנשיא , פרדריק וילם דה - קלרק , לבטל 
את כל חוקי האפרטהייד , אולם אמר כי עדיין קיימים מכשולים בדרך להסכמה על 
חוקה חדשה . מאנדלה אמר במסיבת עיתונאים כי הצעותיו של דה - קלרק מצמצמות 
את הפער בין הקונגרס האפריקאי הלאומי לממשלה הלבנה . " ההתפתחויות הללו 
יסייעו רבות ביצירת אווירה שתועיל להסכמה על חוקה חדשה " , אמר מאנדלה , 
שהעביר את התגובה הראשונה של הארגון על דבריו של נשיא דרום - אפריקה . הנשיא 
דה - קלרק אמר בישיבת הפתיחה של הפרלמנט הדרום - אפריקאי ביום שישי , כי 
ממשלתו מתכוננת לבטל עד חודש יוני את חוקי ההפליה העיקריים המגבילים את הבעלות 
על קרקעות והמחלקים את האוכלוסייה לקבוצות גזעיות . המדובר בשלושה חוקים 
אשר היוו את הבסיס למשטר האפרטהייד , והיו חלק ממה שזכה לכינוי " האפרטהייד 
הגדול " . ביטולם של חוקים אלה יסלול את הדרך ליצירת " דרום - אפריקה חדשה " 
כפי שמתבטאים ראשי המדינה . קובע את אזורי המגורים של כל קבוצת גזע . למרות 
שכבר לפני מספר שנים בוטל האיסור על נישואין מעורבים , הרי על פי חוק הקבוצות 
לא יכלו בני זוג מעורבים להתגורר בצוותא . על פי חוק זה נקבעו אזורי מגורים 
לכל גזע בכל עיר ועיר . מסדיר את הבעלות על הקרקע על פי חלוקה גזעית ויוצר 
מצב שבו השחורים אינם יכולים לרכוש בעלות על מרבית השטחים החקלאיים במדינה . 
זו הסיבה לכך שהמתנגדים החריפים ביותר לביטול חוק זה הם החוואים הלבנים . 
החוק השלישי שיבוטל מסדיר את רישום תושבי דרום - אפריקה לפי קבוצות גזעיות 
נפרדות . רישום זה מהווה , למעשה , את הבסיס לכל הסיווג הגזעי במגורים , 
בחינוך , ובקבלת זכויות אזרח שונות . עד כה כדי לשנות את הסיווג הגזעי 
היה צורך לעבור מבדקים שונים וועדות שבחנו קריטרונים פיזיים של תכונות גוף 
וכן תולדות המשפחה וכו . כמעט בלתי אפשרי היה לשנות סיווג גזעי . קפידבינלמרות 
פריצת הדרך שהושגה בעקבות נאום דה - קלרק , עדיין קיימים חילוקי דעות מהותיים 
בין הממשלה ואירגונו של מאנדלה . דה - קלרק דחה את הצעותיו של הקונגרס הלאומי 
האפריקאי להקמת ממשלה זמנית שתפקח על המעבר לדמוקרטיה חדשה , ועל כינונה 
של אסיפה לאומית החדשה במסגרתה יפורטו סעיפי החוקה החדשה להעניק זכות בחירה 
לרוב השחור . מאנדלה אמר כי דחיית ההצעות הללו מעניקה לממשלה הנוכחית את 
היכולת להכתיב את תנאי הדמוקרטיה העתידית . מאנדלה כבר מתח ביקורת על דה - 
קלרק בגין אי - הזכרת מצבם של האסירים ואלפי הגולים שנמלטו מהמדינה , עקב 
השמירה על חוקי החירום . קפידבינקייפטאון ( ע"ר וע"ץ ) . בעת שהנשיא הודיע 
על תכניות התחיקה לביטול סופי של האפרטהייד , עזבו צירי המפלגה השמרנית 
בזעם את אולם הפרלמנט . הצירים השמרנים , שנקטו בצעד חריף ביותר , הפסיקו 
בהפרעות חוזרות ונישנות את נאומו של דה - קלרק , ואחר כך יצאו בסערה מאולם 
הדיונים . 
