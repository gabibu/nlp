חיילים מקצועיים אינם מרבים בדרך כלל להתעסק בתיאוריות מלחמה , וכאשר הם 
עושים זאת סביר שהתוצאות יהיו מאכזבות ; אם תשאל אותם , הם יאמרו לך , 
ובצדק , שאי אפשר לנהל מלחמה על - פי הספר , ושאין שום נוסחה פשוטה לניצחון . 
ובכל זאת הצבא האמריקאי כיום מדבר בכבוד רב על כתביו של קרל פון קלאוזוויץ , 
קצין פרוסי שנולד ב0871 , ורבים בצבא האמריקאי קראו את ספרו הגדול " על 
מלחמה " . הגנרל קולין פאוול , יו"ר המטות המשולבים , מצטט אותו לעתים 
תכופות . האם זו רק אופנה חולפת ? האם באמת שאב קלאוזוויץ מניסיונותיו 
במלחמות הנפוליאוניות דבר מה רלוונטי למלחמה המתנהלת בעידן של טילים ונשק 
גרעיני ? ברנארד ברודי המנוח , ראש וראשון לאסטרטגים האמריקאים , כתב 
על ספרו של קלאוזוויץ : " הוא לא רק הגדול ביותר , אלא גם הספר הגדול 
היחיד על מלחמה " . היה זה כאילו איש לא כתב ספר רציני כלשהו על כלכלה מאז 
אדם סמית או על פילוסופיה מאז אריסטו . כמובן , שנכתבו ספרים רבים על ניהול 
פעולות מלחמה , למשל , הגנרל השווייצרי אנטואן - אנרי זומיני שכתב על 
טכסיסי מלחמה , האנגלי בזיל לידל - הארט כתב על " הגישה העקיפה " , מאו 
טסה טונג על " מלחמות עממיות " , אבל אף הוגה לא עסק בהצלחה כזו בשאלה הבסיסית 
מהי בעצם מלחמה ? קלאוזוויץ הכחיש כל כוונה לומר לגנרלים איך לערוך מסעות 
מלחמה . במקום זאת כתב כדי לסתור את דברי הלמדנים והבקיאים של המאה ה81 , 
שאותם הפריך נפוליאון בצורה כה הרת אסון . תפקידו של התיאורטיקן , כתב , 
הוא לחנך את מוחו של המפקד ולא להתלוות אליו לקרב ; אפילו לא לספק לו 
" עקרונות מלחמה " ערוכים ומוכנים מראש . עניינו הוא ללמד אותו איך לחשוב , 
ולא לחשוב במקומו . " על המלחמה " יצא לאור ב1381 , שנה לאחר מות קלאוזוויץ . 
הספר לא היה גמור וקרוב לוודאי שגם אי אפשר היה לסיימו , אבל מה שנטען 
בו ביסודו של דבר הוא זה : מהות המלחמה היא התנגשות של רצונות קונפליקט 
בעל עוצמה מוסרית יותר מאשר פיסית ובוודאי לא של כישורים שטחיים . קלאוזוויץ 
כתב : " מלחמה היא מבחן של כוחות מוסריים וגופניים באמצעות אלו האחרונים " . 
אפשר להרוס את מוראל האויב על - ידי הרס צבאותיו , אבל את הניצחון משיגים 
על - ידי חיסול המוראל , האומץ של האויב , יותר מאשר על - ידי חיסול חייליו . 
היעד הוא תמיד המוראל . למלחמה יש שלושה מרכיבים : הממשלה הקובעת את יעדי 
המלחמה , הצבאות הלוחמים בה והעמים התומכים בה . כל תיאוריה של מלחמה חייבת 
לקחת בחשבון את שלושת הגורמים האלה . בנוסף , תוכנית קרב המתעלמת מהיעד 
הפוליטי של מלחמה היא חסרת ערך וקונטר - פרודוקטיווית : הצבא קיים כדי למלא 
את היעדים שהציבה המנהיגות הפוליטית , לא להיפך . המנהיג הפוליטי הוא החייב 
לקבוע איזה סוג מלחמה זו תהיה מלחמה מוחלטת שמטרתה להפיל או להרוס את האויב , 
או מלחמה למען יעדים מוגבלים , המכוונת לכיבוש שטח או השתלטות עליו מחדש . 
" איש אינו פותח מלחמה " , ציין קלאוזוויץ , " או נכון יותר שום אדם 
שפוי לא יעשה זאת , בלי שיבהיר תחילה לעצמו מה בכוונתו להשיג על - ידי המלחמה , 
וכיצד הוא מתכוון להשיג זאת " . זו היתה משמעות הכלל שלו שאותו מרבים לצטט 
ולצטט לא נכון : " מלחמה היא רק המשך המשא ומתן הפוליטי בתוספת של אמצעים 
אחרים . חישוב פוליטי הוא משימתו של המדינאי ; מבצעים צבאיים הם משימת 
המפקד הצבאי . פעולות אלו , ציין קלאוזוויץ , מתחוללות בסביבה יחידה במינה , 
המורכבת מסכנה , מתדהמה וממועקה גופנית . השפעתה של סביבה כזו כמעט שאינה 
יכולה להיתפס על - ידי מישהו שלא התנסה בה . " חיכוך " זה , כפי שכינה 
אותו קלאוזוויץ , מעוות את כל התוכניות ומעמיד דרישות מבעתות בפני כוחות 
צבא ומנהיגים כאחד . והוא שמבדיל את המלחמה האמיתית ממלחמה על הנייר . 
יתר - על - כן , צבאות משיגים את יעדיהם לא על - ידי תמרונים וטכסיסים פקחיים 
אלא בלחימה , שהיא באורח בלתי נמנע עסק עקוב מדם . " מאחר שטבח דמים הוא 
אקט מחריד אנו מחויבים להתייחס למלחמה ביתר רצינות , אבל לא לספק אמתלה 
להקהיה הדרגתית של חרבותינו בשם האנושות . במוקדם או במאוחר יבוא מישהו 
עם חרב חדה ויקצץ את זרועותינו " . הכרזה זו לא תרמה לפופולריות של קלאוזוויץ , 
אבל למרבה הצער היא מוסיפה להיות נכונה . בהתנגשות רצונות זו , השורה 
התחתונה מוסיפה להיות נכונות להרוג וליהרג . המרכיב הסופי בשילוש של קלאוזוויץ 
הוא העם . הוא איבחן נכונה אף - על - פי שבתקופתו היתה זו תופעה חדשה 
כי נפוליאון חב את ניצחונותיו לא רק לכישוריו הצבאיים , אלא גם להתלהבות 
שהפגין כלפיו העם הצרפתי , התלהבות שלפחות בשלבים הראשונים לא היתה נחלת 
אויבי צרפת . כיום " העם " כבש את המגיע לו . גיוס תמיכתו במלחמה חשוב 
לפחות כמו גיוס הצבא . במבחן הרצונות שמהווה מלחמת המפרץ הרצון המכריע 
בבגדד עלול להיות פשוט רצונו של סדאם חוסיין . אבל בארצות הברית זה רצונו 
של העם האמריקאי בכללותו . את העובדה הזו יודע לבטח מנהיג עיראק . תהא 
המדינאות האמריקאית מיומנת ככל שתהא , והצלחת צבאות הקואליציה כבירה ככל 
שתהא אם דעת הקהל האמריקאית לא תתמוך במלחמה , עדיין עלול סדאם שלא להפסיד 
במלחמה . 
