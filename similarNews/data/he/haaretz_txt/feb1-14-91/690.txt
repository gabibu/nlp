ת נגד מכונת המלחמה של סאדם חוסיין מתנהלת כסדרה ובהצלחה , על בנות הברית 
להגיע להישגים נוספים במתקפת האוויר נגד הצבא העיראקי המחופר בכוויית , 
לפני שיינתן האות לקרב היבשה . זוהי , כנראה , המסקנה האופרטיווית המרכזית 
שנושאים עמם שר ההגנה צייני והגנרל פאוול אל הנשיא בוש , בתום ביקורם בסעודיה . 
שר ההגנה צייני נשמע מרוצה ביותר , בעת שהציג במסיבת עיתונאים את רשמיו 
מהביקור אצל מפקדי הכוחות בסעודיה , אך ברור שיש גוונים שונים במידת ההצלחה . 
למעשה , נערכות כאן שתי מתקפות אוויריות , שמטרתן המשותפת היא להכריע 
את עיראק , אך יש ביניהן שוני גיאוגרפי והן בעלות יעדים אופרטיוויים אחרים . 
המתקפה האווירית בעיראק מכוונת נגד מכונת המלחמה העיראקית , וכוללת הרבה 
מטרות אסטרטגיות , החל מתשתית בסיסית כמו תחנות כוח , גשרים , מערכת תקשורת , 
מפעלי תעשייה צבאית , מפעלים כימיים ועוד . זאת , בנוסף למטרת צבאיות 
כמו שדות תעופה , מכ"מים , טילי קרקע - אוויר וקרקע - קרקע . כאן פועלת 
המתקפה כמגרסה גדולה , הטוחנת לאיטה את התשתית העיראקית . בגלל היקף הפגיעות , 
באים הרוסים בטענה כי בהפצצות אלה חורגות בנות הברית ממנדט האו"ם , שהתייחס 
לשחרור כוויית מהצבא העיראקי . הריסת חלק מהתשתית הזו תשפיע מידית גם על 
קרב היבשה , שייערך בבוא העת בכוויית , אך חלקים אחרים נהרסים ודאי כדי 
שבעתיד לא תוכל עיראק לאיים על שכנותיה . המתקפה האווירית בכוויית היא , 
למעשה , הפצצת ריכוך גדולה ומתמשכת לקראת קרב היבשה . גם הרס משמר הרפובליקה 
ודיוויזיות אחרות יכול להיחשב כפגיעה במכונת המלחמה העיראקית , אך הוא נועד 
קודם כל לגרום לדמורליזציה בקרב הכוחות העיראקיים , כדי שקרב היבשה יהיה 
קל יותר ויסב פחות אבידות . כאן , ככל הנראה , ביקשו הגנראלים האמריקאים 
מצייני להמשיך במתקפה . משך הזמן לא ברור , ואין לדעת אם נכונה הידיעה כי 
נקבע עוד חודש להפצצות . ברור שלמפקדים האמריקאים לא די בהרס של % 51%02 
ממערכות הנשק המייצרות אש , כמו טנקים ותותחים . עם זאת , יש לזכור כי 
המועד להתקפה היבשתית ייקבע לא רק על סמך שיקולים צבאיים ; ישפיעו גם שיקולים 
מדיניים , כמו יציבותה של הקואליציה ובעיקר השותפים הערבים , הקיץ המדברי 
החם המתקרב ועוד . 
