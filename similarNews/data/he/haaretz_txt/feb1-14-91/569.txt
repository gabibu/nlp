ממבט ראשון נראה אתר הנופש קזאמאנס הומה תיירים כרגיל . עונת התיירות האירופית 
היא כעת בשיאה , ועשרות הורים על ילדיהם וזוגות נאהבים יצאו לטיולים או 
לפיקניק על החולות הלבנים שבקצה היבשת . אבל השקט על חוף הים הוא היפוכן 
של המהומות בקזאמאנס . בעקבות שורה של יריות ופיצוצים , מעשי ידי קבוצה 
הדורשת שלטון עצמי לחבל , נקטה ממשלת הנשיא עבדו דיוף אמצעי ביטחון נוקשים 
בשבועות האחרונים , המנוגדים באורח בוטה למוניטין של שלווה ויציבות , שאותו 
טרחו כל כך שלטונות סנגל לטפח . בפנים המדינה , הרחק מהחוף , שורר נת 
בימים אלו אווירה של מצור . מאז האביב האחרון לא חלף כמעט שבוע ללא רצח או 
תקיפה של " התנועה למען הכוחות הדמוקרטיים של קזאמאנס " , הדורשת שלטון 
עצמי לאזור זה , המונה כ004 אלף תושבים . כמעט ליד כל צומת בזיגינשור , 
העיר העיקרית בחבל , יש מחסומי דרכים המאוישים בחיילים עצבניים לבושי חאקי . 
כוחות צבא חמושים היטב בכלי רכב משוריינים מסיירים בכבישים עשרים וארבע 
שעות ביממה . בוואשינגטון פירסם הסטייט דיפרטמנט עצה לאמריקאים לגלות " זהירות 
מרבית " כאשר הם מסיירים באזור . התקפות על אזרחים לא חמושים עוררו דאגה 
עמוקה , אבל מדאיגה עוד יותר תגובת השלטונות , שרבים בקזאמאנס מאשימים 
אותם באכזריות ונקיטת יד קשה . אמנסטי הודיע באחרונה כי קיבל דיווחים רבים 
מהחבל על " עינויים ויחס אכזרי , בלתי אנושי או משפיל , נגד עצירים החשודים 
כי הם מורדים , או שהעבירו מזון , נשק וציוד אחר למורדים " . אמנסטי אמר , 
כי לפחות 11 איש מתו במעצר בשנה שעברה בעקבות עינויים . " נראה שלמעשה 
כל החשודים באהדה למורדים או בני משפחותיהם מוכים על ידי כוחות הביטחון " , 
נאמר בדו"ח אמנסטי . סנגל טוענת , כי הדיווחים על הפרת זכויות אדם הם 
חסרי יסוד . " זו ממש הפרזה " , אמר בראיון שר התקשורת הסנגלי , מוסטפה 
קה . " בסנגל זו אינה דרך החיים שלנו לעשות דברים כאלה " . אבל בבירה דקאר 
רווחת האמונה כי הדיווחים נכונים . " עינויים הם מציאות קיימת אפילו אם 
המשלה כופרת בכך " , אמר בבאקאר טורה , עורך השבועון רב ההשפעה " סיד " . 
" הבעיה שם אמיתית מאוד והיא הולכת ומוחרפת " . לקובלנותיה של קזאמאנס יש 
היסטוריה ארוכה . קזאמאנס , המנותקת מרוב שטחי סנגאל על ידי גמביה , שמרה 
מאז ומתמיד על זהות ספציפית משלה ; עד כדי כך , שכאשר אנשים בחבל נוסעים 
צפונה הם אומרים " אני נוסע לסנגל " . במשך רוב המאות ה71 וה81 היתה פורטוגל 
ולא צרפת המעצמה הקולוניאלית השלטת , ובאס קזאמאנס , כפי שכונתה , לא 
שולבה בשאר חלקי המדינה עד 6681 . זיגוינשור , הבירה המחוזית , נלקחה 
על ידי הצרפתים מפורטוגל 02 שנה מאוחר יותר . בעוד שרוב חלקה הצפוני של 
סנגל התאסלם בסוף המאה הקודמת , שמרו רבים מתושבי קזאמאנס על אמונותיהם 
האנימיסטיות הדתיות . יתר על כן , הדילה , הקבוצה הלאומית העיקרית בחבל , 
היא אחד הלאומים המועטים בסנגל שאינו דובר ולף , השפה העיקרית במדינה . 
קזאמאנס היא האזור הפורה ביותר של סנגל והיא מייצרת כמחצית האורז , הכותנה 
והתירס במדינה . אבל מקננת בה התחושה שהצפון הדביק ותעשייה , וכי לפיכך 
הוא משגשג באורח לא הוגן על חשבונה . בשנים האחרונות , אומרים תושבים , 
פיתוח מערבת הכבישים מפגר כל כך , עד כי מסע בן 03 ק"ם מזיגוינשור עלול 
להימשך עד לשש שעות . ואפילו כיום יש מחסור גדול בטלפונים , בעוד שבצפון 
מערכת הטלפונים נחשבת לאחת הטובות ביותר ביבשת . תחושות האיבה והקיפוח הגיעו 
לנקודת רתיחה באפריל 0991 , כאשר שני פקידי מכס נהרגו על ידי חמישה אנשים 
חמושים . שבועיים מאוחר יותר הושלכו רימונים לתוך המון שהשתתף בטקס מוסלמי 
דתי בזיגווינשור . שניים נהרגו ועשרות נפצעו . מאז נהרגו 52 איש ומאות 
נפצעו בידי המורדים , על פי אומדני הממשלה . השלטונות עצרו מאות אנשים שהואשמו 
במתן מקלט למורדים או באהדה לעניינם . עד כה הואשמו לפחות 003 איש בחתרנות , 
נשלחו צפונה לדקאר ומצפים עכשיו למשפט . " אנו חיים בפחד גם מהמורדים 
וגם מהממשלה " , אמר מורה מהצפון המתכוון לעזוב בשל מה שהוא מכנה " מלחמת 
אזרחים כמעט גלויה " . 
