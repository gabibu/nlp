ערב פרוץ המלחמה התכוננו בירושלים להסלמת האינתיפאדה . התחזיות היו קודרות . 
נאמר שהמפקדה המאוחדת של הארגונים הפלשתיניים עלולה לנצל למטרותיה את מצב 
החירום בארץ . במקום כ05 אירועי אינתיפאדה ביום , נצפה מספר כפול , ובמקביל 
הובע חשש ממעבר לנשק חם . בפועל התבדו רואי השחורות . בימי המלחמה הראשונים 
הסתגרו רוב תושבי מזרח העיר בבתיהם . גם אם נרשמו הפרות סדר מעטות , הן 
לא חרגו בהיקפן ממה שירושלים הורגלה בו בעבר ואילו התגובה היתה הפעם קשוחה 
מהרגיל , כמעט מוכנה מראש . שלוש שכונות במזרח העיר סילואן , א - טור 
ומחנה הפליטים שועפת הושמו בעוצר . על כמה שכונות אחרות , ביניהן עיסוויה , 
הוטל סגר . קודם האינתיפאדה לא נעשה כמעט שימוש במזרח ירושלים באמצעי של 
הטלת עוצר . גם מאז נובמבר 7891 ננקטה הטלת עוצר במינון נמוך , ואחרי התלבטויות 
ממושכות . ראש העיר טדי קולק ידוע בהתנגדותו הנמרצת לצעדים כאלה . העוצר 
על שלוש השכונות האמורות הוטל בתגובה להפרות סדר , שבהן תקפו רעולי פנים 
את שוטרי מג"ב באלות ופצעו שניים מהם . בא - טור ובסילואן השתמשו רעולי 
הפנים במסיכות האב"ך שחולקו לאוכלוסייה הערבית , והתגוננו בעזרתן מפני הגז 
המדמיע שירו לעברם אנשי מג"ב . שימוש דומה במסיכות נעשה גם במקומות אחרים 
במזרח העיר בעת הפרות סדר . עכשיו מחפשת המשטרה דרך להתמודד עם אמצעי ההגנה 
החדש הזה . קפמאבינלמשטרה ידוע שכנופיות רעולי הפנים רוכשות לצורכיהן , 
תמורת סכומים נאים , מסיכות של נרקומנים יהודים וערבים . כל מסיכה נרכשת 
בכמה מאות שקלים , והנרקומנים , כמובן , לא עומדים בפיתוי . בשבועיים 
האחרונים הופיעו עשרות מהם במוקדי חלוקת המסיכות , והצהירו כי איבדו את 
הערכה האישית שלהם . בתחילה קיבלו ערכה נוספת , אולם מרגע שנודע להיכן 
מתגלגלות המסיכות , הועברה רשימת צרכני הסמים בבירה למוקדי החלוקה , וכל 
נרקומן שמגיע נחקר ביסודיות . כללית אפשר לומר , כי לעומת הימים שלפני המלחמה 
שורר במזרח העיר שקט יחסי . עם זאת נרשמות מעת לעת הפרות סדר בודדות , 
אך חמורות בדרגתן , וכן גילויי שמחה . בסילואן , כמו במקומות אחרים , 
רקדו ברחובות מאות תושבים כשנודע לראשונה על נפילת הטילים באזור תל - אביב . 
בשבת האחרונה , כזכור , נרגמה באבנים מונית ישראלית שנסעה בכביש שועפת . 
הנהג נפגע בראשו , איבד את ההכרה , התנגש בתמרור לצד הדרך והובא במצב 
בינוני לבית החולים הדסה . על רקע אירועים כאלה , מעטים ככל שיהיו , ממשיכים 
היהודים להדיר את רגליהם מחלקה המזרחי של העיר . מבחינה זאת , לא השתנה 
דבר . בתחומי העיר , להבדיל מהשטחים , חלים חוקי המדינה ועד היום נאסר 
בה השימוש בנשק חם . בשלוש שנות האינתיפאדה היו כדורי גומי האמצעי האחרון 
לפיזור התפרעויות בירושלים , למעט מקרים שהוגדרו כסכנת חיים מיידית . השימוש 
המוגבל בנשק חם מעיד אולי גם על זהירות של שוטרים , שהורגלו במשך שנים בנוהל 
שונה . קפמאבינהחלטה נוספת שהתקבלה במשטרת ירושלים היא לשחרר מבית המעצר 
במגרש הרוסים עצירים לא מסוכנים . הם יוחזרו אחרי המלחמה . בתרחישים שהוצגו 
בפני ראשי מל"ח בעיר הובאו בחשבון האפשרויות הגרועות ביותר . גם בהקשר הזה , 
לפחות בינתיים , מותר לנשום לרווחה . בין השאר התלבטו הרשויות בשאלה הקשה , 
כיצד ניתן יהיה במקרה של פגיעות טילים קטלניות לשמר מספר רב של גופות עד 
לזיהוין , מבלי שתווי הפנים יושחתו , כדרך כל גופה , כעבור מספר שעות . 
הפתרון נמצא בדמות מכולת קירור גדולה , המשמשת בדרך כלל להובלת מזון , 
שבתוכה הורכבו מדפים לאחסון הגוויות . קפמאביננושא אחר שהטריד את ראשי מל"ח 
היה המחסור במתנדבים לצוותי פינוי חללים , תפקיד המחייב נכונות לסיכון עצמי 
במקרה של התקפה כימית . גם הבעיה הזאת נפתרה , הפעם בעזרת ראשי הציבור 
החרדי . אלה פנו לרבנים וביקשו מהם לרתום למשימה את תלמידי הישיבות . כ002 
בחורי ישיבה אכן התנדבו . חרדים רבים , בעיקר מאזור בני ברק , מצאו מקלט 
בירושלים , ותפוסת החדרים בבתי המלון החרדיים בעיר הגיעה אף היא ל%001 . 
במלון מרכז , שבבעלות הרב פרוש , במלון רמת תמיר וגם במלון פלאזה נראו 
משפחות חרדיות רבות , על טפיהן וציודם . ברוב בתי הכנסת בעיר מתקיימות 
כל התפילות כסדרן , אך שיעורי התורה בערב ואחר הצהריים בוטלו . לפחות בירושלים 
קיצצו בעלי זקנים רבים את זקניהם , בלי לגלחם כליל . בעלי זקן אחרים מהדקים 
את הזקן בווזלין כדי להיכנס למסיכה , ויש שמסתפקים במגבת רטובה ספוגה במי 
סודה . בימי המלחמה הראשונים קיימו תלמודי התורה החרדיים בירושלים את הלימודים 
כמעט כסדרם . מי שהחליט על כך היה הרב שך , בתיאום עם הרב פנחס מנחם אלתר 
מגור והרבנים אלישיב ואוירבעך מירושלים . הוחלט שבנים מגיל שמונה ומעלה ימשיכו 
ללמוד בקבוצות קטנות , ורק הבנות , שאינן חייבות בלימוד תורה , יישארו 
בבית . בשבוע השני השתנתה המגמה והת " תים נסגרו , אך בימים האחרונים 
ניכרת חזרה לפעילות מלאה , כאשר ההורים מקיימים תורנות , ביחד עם המלמדים 
והרבנים . מאפיין נוסף של התנהגות הציבור החרדי הוא קיום כמעט יום - יומי 
של עצרות ותפילות המוניות , כולל צומות , כדי לבטל את רוע הגזירה . הבד"ץ 
של העדה החרדית קבע כי יש לקיים משמרות רצופות של אומרי תהלים . 
