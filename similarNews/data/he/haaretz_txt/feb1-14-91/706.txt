משחקי הליגה הלאומית והארצית בכדורעף , לגברים ונשים , יחודשו בעוד עשרה 
ימים אחרי שאיגוד הכדורעף אישר את הצעת ועדת הליגה והגביע . עוד הוחלט , 
כי המשחקים יתקיימו בכפוף להוראות מפקדת הג"א , בשעות היום . המשחקים 
יהיו פעם בשבוע . הקבוצות הדתיות יקיימו את משחקיהן ביום שישי והאחרות בשבת . 
הליגות האחרות יחודשו , ככל הנראה , בתחילת מארס . בכדורגל ובכדורסל , 
שהופסקו עקב המלחמה במפרץ , יחודשו . האליפות בכדורגל על גביע יו"ר דירקטוריון 
הפועל תחל היום , בהשתתפות כל קבוצות הפועל מליגות ב וג . אליפות הפועל 
בכדורסל תתחדש בשבת , בהשתתפות 481 קבוצות המסונפות למרכז הפועל מקבוצות 
קט - סל ועד לקבוצות נוער . המשחקים יתקיימו בהתאם להנחיות הג"א , כפי 
שהוצאו ע"י הועד האולימפי בישראל לגבי חידוש פעילות הספורט . 
