פרק האחרון של הרומאן " לדעת אישה " , ספרו הקודם של עמוס עוז , מתמסר 
הגיבור , יואל רביד , לשליחות המביאה לו סוף סוף שלוות נפש . יואל , 
סוכן ה"מוסד " שפרש לגמלאות אך לא הצליח להינתק מעברו , מתחיל לעבוד בלילות 
כסניטר מתנדב בבית חולים . והנה , דווקא בין הכבסים הצואים , המראות הקשים 
והשירותים הפשוטים שהוא מתבקש להעניק , אוחזת בו " שמחת ניצחון עזה , 
אף כי חשאית " , שהוא מתמסר לה " בדומייה ובהתעלות פנימית : אני חי . 
על כן אני משתתף . ולא המתים " . בהדרגה מתגלים בו כוחות מסתוריים , שבעזרתם 
הוא משקיט ומרגיע את כאבי החולים וכאילו סופג אותם אל גופו בעונג מוזר . 
כל אותו זמן הוא שרוי במצב של התבוננות וציפייה , בתקווה להתארעותו של 
אחד מאותם רגעים מופלאים שבהם נושר הפרגוד ונחשף קמצוץ מן הסוד המטאפיסי , 
בצורת " הבהוב חטוף שאסור להחמיץ אותו ואסור להיתפס בו בהיסח הדעת " . דומה 
כי בסיום זה של " לדעת אישה " ( הקרוב , אגב , לסיום הנוצרי - הטולסטויאני 
של הרומאן " מרים " לברדיצבסקי ) גלום הגרעין שמתוכו צמח הרומאן החדש 
של עוז , " המצב השלישי " . אמנם אופיו והליכותיו של פימה נומברג - ניסן , 
גיבורו של " המצב השלישי " , מעוצבים כניגוד מושלם לאלו של יואל רביד ; 
אך מעבר לניגוד הזה פטפטנותו הווכחנית הבלתי - מרוסנת של פימה , הרישול 
וההזנחה האופפים אותו , לעומת הפדנטיות השתקנית של יואל לא קשה לאתר את 
נקודות הקירבה . למעשה , שני הדחפים שבהם מוצא יואל את ייעודו הרצון להיטיב 
עם הסובלים והציפייה הסבלנית להתגלת נסית הם הכוחות המניעים את פימה מתחילת 
הרומאן ועד סופו . עיקרו של " המצב השלישי " הוא מעקב מדוקדק אחר כל העובר 
על פימה לאורך חמישה ימי חורף בירושלים , בפברואר 9891 , הנחתמים במות 
אביו ובראשיתו של שינוי העתיד להתחולל עקב זאת בחייו . מתוך התיאורים הנטורליסטיים 
השהויים והחוזרים על עצמם , הקורא לומד להכיר כל פרט בשגרת יומו של פימה , 
משיטוטיו האין - סופיים ברחובות ירושלים ועד קשיי ההשתנה הקבועים שלו ; 
את מקום עבודתו , כפקיד קבלה במרפאה גינקולוגית ; את חבורת האינטלקטואלים 
הירושלמיים שאליה הוא משתייך ; את יחסיו עם אביו הדומיננטי , ברוך נומברג , 
יצרן תמרוקים ישיש שהוא התגלמות ההדר הזבוטינסקאי ; את היכרויותיו עם נשים , 
ובתוכן יחסיו עם גרושתו יעל ואהבתו העזה לבנה דימי שנולד לה מנישואיה השניים ; 
את דיעותיו הפוליטיות , הנוטות אל השמאל המתון והמושמעות בלהט בכל הזדמנות . 
מדי פעם מפנה המספר את הזרקור , בהבלחות קצרות ומרוכזות , אל נקודות - 
מפתח בעברו של פימה , עד שבהדרגה מושלמת היכרותו של הקורא עם הביוגרפיה 
של הגיבור לאורך כל חמישים וארבע שנות חייו . בתוך המרקם הזה משולבים , 
בין היתר , תיאורי החלומות הפוקדים את פימה מדי לילה , ותיאורי קטעים 
מן הנוף הירושלמי בשעות שונות של היממה , שאין כעמוס עוז אמן בעיצובם הדק . 
התוצאה היא מארג ריאליסטי עשיר ביותר של פרטים ופרטי - פרטים הבונים את עולמו 
של הגיבור , והחוזרים ומתקשרים זה עם זה בשרשראות של מוטיווים ותקבולות , 
שקצרה היריעה מלמנותם כאן . דומני כי מעולם לא הגיע עמוס עוז בסיפוריו 
לעיצוב כה מפורט של מציאות קונקרטית מוכרת נופית , חברתית , תרבותית ופוליטית 
על כל אביזריה . ובכל זאת , אין " המצב השלישי " בא להציג רק " פיסת 
מציאות " לשמה , ואף אינו רומאן פסיכולוגי , חברתי או פוליטי " תמים " . 
כמו בספריו הקודמים של עוז , שבהם המציאות המתוארת מתפקדת כמטאפורה להכללות 
קיומיות , כבסיס למסע - חיפוש רליגיוזי או כהשלכה של כוחות נפש ראשוניים , 
אף כאן לפנינו שימוש בחומרי המציאות המוכרים לצורך אמירה מקיפה מאוד אולי 
יומרנית על המצב האנושי . אלא שמהותה של אמירה זו שונה מאוד מזו העולה 
מיצירותיו המוקדמות של עוז . כאמור , שני דחפים עיקריים מונחים ביסוד מחשבותיו 
ופעולותיו של פימה נומברג . האחד הוא הרצון לצמצם ככל האפשר את הסבל האנושי , 
לשכך את הייסורים שבני - אדם גורמים זה לזה מתוך זדון , עקשנות או היסח 
הדעת , לחתור לקיום של פשרה , לסינתיזה של ניגודים , לחיים המושתתים על 
עקרונות הומניסטיים רציונליים תוך הימנעות מן הקצוות החדים בכל תחומי החיים . 
דחף זה מתגלה בראש ובראשונה בדיעותיו הפוליטיות של פימה , שאינן רחוקות 
מהשקפותיו הידועות של עמוס עוז . פימה מציג את עמדותיו בהקשרים שונים , 
לעתים בפני חבריו אך ברוב המקרים תוך דיאלוג עם עצמו , כגון בישיבות - 
הממשלה הדמיוניות שהוא מנהל בראשו , ומציע בהן בפני שריו מחוות - פיוס ופתרונות - 
פשרה של הסכסוך הישראלי - ערבי ; בתיאוריה של " התזוזות הקטנות " שבכוחן , 
לדעתו " למוסס בהדרגה את חומות השנאה והכעס " ( עם 99 ) ; בשיחתו המדומיינת 
עם ראש הממשלה יצחק שמיר , שבה הוא מציג לפניו תוכנית לפשרה מדינית ( עם 
081 ) ; או בניסיונו לנסח קווים להסכמה לאומית רחבה , " מעין אמנה חדשה 
בין המתונים לבין האלמנט הנצי הבלתי משיחי " ( עם 691 ) . הרחמים הממלאים 
את לבו של פימה נוכח הסבל המקיף אותו מתגלים בתוקף מיוחד בעבודתו במרפאה 
הגינקולוגית , בהזדהותו מלאת - האשמה עם כאבי הנשים המטופלות ( למשל בפרק 
" חרפה ואשמה " ) , אך גם בהקשרים אחרים , כגון במחשבותיו המיוסרות על 
" גופות הילדים הערבים הנרצחים יום יום בשטחים " ( עם 361 ) , או בצערו 
על הדמויות בסרט שהוא רואה , שאינן חדלות לגרום זו לזו ייסורים ועלבונות 
( עם 952 ) . כיסופיו אל מצבים של סינתיזה הרמונית בין ניגודים מכתיבים , 
למשל , את יחסיו עם נשים , אשר יותר משיש בהם משיכה ארוטית מתגלה בהם 
תשוקה מעורפלת " לאיזו התמזגות שונה , לא מינית , גם לא אימהית , לא 
התמזגות , דבר מה אשר פימה לא ידע מה הוא ואף - על - פי - כן הרגיש כי דווקא 
הדבר הזה , הנעלם , הדק מכל הגדרה , לו רק זכה בו פעם אחת ויחידה , אולי 
עשוי היה לשנות לטובה את חייו " ( עם 122222 ) . ואמנם , רוב המפגשים 
שלו עם נשים בחמשת הימים המתוארים מסתיימים בהרמוניה של היצמדות הגופים זה 
לזה ובתרדמה , בלי מגע מיני ממשי . בצדם של ההומניזם , הרחמים ושאיפת הפשרה , 
המעוגנים כולם ברצון להיטיב את החיים בעולם הזה , נתון פימה תחת שליטתו 
של דחף אחר , וכאילו מנוגד , והוא הכיסוף הרליגיוזי . דחף זה אחד ממרכיבי - 
היסוד ביצירת עוז כולה ( כפי שהראה אברהם בלבן בספרו " בין אל לחיה " ) 
מתגלה כאן בעשרות האזכורים של כיסופי פימה בהקיץ ובחלום אל " אור שבעת 
הרקיעים " ( עם 71 ) , אל אותות פלאיים ( עם 81 ) מטעמו של " בורא 
העולמות " ( עם 27 ) שיסייעו לו " לתפוס עד כמה שאפשר . או לפחות לתפוס 
עד כמה אי אפשר לתפוס " ( שם ) . אמנם כבר בעמוד הראשון של הרומאן מכיר 
פימה בכך " שהאמת אינה בהישג ידו " , ועם זאת אין הוא מרפה מן הרדיפה אחריה . 
הוא שומע קול עדין וחם , לא גברי ולא נשי , האומר לו " ואיפה אתה אפרים " 
( עם 41 ) , מגלה עניין מעורפל ברעיון האל המסתתר ( עם 32 ) , עוסק 
בזיווגי הגוף והאור אצל המיסטיקאים הקדמונים ( עם 42 ) , וכמעט בכל פעם 
שהוא חוזה בקרני אור ממקור כלשהו , טבעי או מלאכותי , נדמים לו הדברים 
כ"נוגה שלא מעלמא הדין " ( עם 421 ) , " נהורא מעליא " ( עם 061 , 
891 ) ומעוררים בו ציפייה לנס , ל"נגיעת אור החסד " אשר " עשויה להשיב 
לדברים , ולו לשעה קלה , את ראשוניותם אשר כבתה בעידנים מקדמת דנא " ( 
עם 791 ) . גם " המצב השלישי " , אותו מצב - תודעה מסתורי נכסף הקרוב 
במידה שווה לשינה העמוקה ביותר ולעירות הצלולה ביותר , מתואר כהצפה פלאית 
של אור מבפנים ומבחוץ יחד ( עם 891 ) . פימה רודף איפוא כל חייו אחרי איזה 
עיקר נעלם , מתחנן אל הכוכבים שיתנו לו סימן ויילך אחריהם , ומתגעגע אל 
עולם של חסד שבו , כביכול , קיים " פימה האמיתי " . מעניין לציין , שכמו 
בספרים קודמים של עוז , כיסופיו של הגיבור שזורים אזכורים , מונחים , 
תמונות ורמזים מתחום הנצרות , מלידת ישו ( עם 981 ) עד צליבתו ( עם 771 ) 
, בשעה שמוטיווים מן המסורת היהודית נדחים על - ידיו בדרך כלל באירוניה 
ובחשד , כגון תגובתו כלפי המעשיות החסידיות של אביו ( עם 741 ) , או 
יחסו כלפי האברך הספרדי המשדלו להניח תפילין ( עם 722 ) . לכאורה נדמה 
כי שני הכוחות המושלים בפימה , ההומניסטי והרליגיוזי , אינם אלא גלגול 
ממותן של המתח הבסיסי האופייני ליצירת עמוס עוז , שהתגלה כבר בספרו הראשון , 
" ארצות התן " , חזר והופיע בספריו הבאים , ותואר בהרחבה על - ידי החוקרים 
( גרשון שקד , ובעקבותיו נורית גרץ ואברהם בלבן ) . זהו המתח בין כוחות 
התודעה , התרבות , הסדר , האור וההיגיון , המגינים אך המשמימים , המבטיחים 
את הקיום האנושי במסגרותיו המקובלות , לבין כוחות היצר , הטבע , החושך 
והטירוף המושכים בקסמיהם האפלים וההרסניים . ניגוד זה , הקורע את נפש גיבוריו 
של עוז ומסכסך עליהם את דעתם , מומחש בסיפוריו בדרכים רבות , כגון בעיצוב 
המרחב ( הקיבוץ המואר והמוגן מול " ארצות התן " האפלות המקיפות אותו ) 
, או בבניית מערך הדמויות ( בעיקר בזיווג הטיפוסי בין הגבר השקול והשפוי 
לבין האשה סעורת הנפש , המסתורית והדמונית ) . עוז עצמו ניסח את הדברים 
בגלוי במסתו על מיכה יוסף ברדיצבסקי , " אדם הוא סכום החטא והאש העצורה 
בעצמותיו " , שהיא אולי המפתח היעיל ביותר שהושיט לקוראיו לשם הבנת יצירתו 
שלו . במסה זו תיאר את גיבורי ברדיצבסקי ( ובעקיפין את דמויותיו שלו ) 
כעומדים בפני בחירה קשה בין שתי צורות קיום , או בין " שתי מערכות אפשריות 
של חוויות : יש חוויות ראשוניות , עזות , ויש חוויות משניות , שהן דהויות 
ועלובות ושחוקות . החוויות הראשוניות קשורות תמיד בשילוח רסן ובפורקן - 
יצרים ( - - - ) שמחירן כבד ( שיגעון , מוות ) אבל להן רוח חיים . 
לעומתן , יש ריגושים משניים : עשיית רושם , הצלחה חברתית , חכמת להסתדר 
בחיים וכיו"ב , נשיאת - חן בעיני הסביבה " . ברור שבעיניו של עוז עדיפות 
החוויות הראשוניות , עם כל סכנותיהן , " ובלבד שיתרחשו החיים עצמם ולא 
העתק דהה שלהם " . המסה על ברדיצבסקי נכתבה ב6791 , חמש - עשרה שנים אחרי 
פרסום סיפורו הראשון של עוז , כאשר כבר היו מאחוריו הספרים " ארצות התן " , 
" מקום אחר " , " מיכאל שלי " , " עד מוות " , " לגעת במים לגעת ברוח " 
ו"הר העצה הרעה " . במידה רבה היה בה , אכן , משום הסבר מסכם של הכוחות 
הקוטביים הפועלים ביצירות אלו . מאז חלפו חמש - עשרה שנים נוספות , שבהן 
פירסם עוז עוד חמישה ספרי פרוזה ( מלבד שלושה קבצי מסות ורפורטאזות ) , 
אך אלה , כמדומני , כתובים כבר במפתח אחר . החומרים נשארו אותם חומרים 
כך יתברר , למשל , בהשוואה בין הרומאנים " מנוחה נכונה " ( 2891 ) 
ו"מקום אחר " ( 6691 ) , או בין קופסה שחורה " ( 7891 ) ל"מיכאל 
שלי " ( 8691 ) . עם זאת , ניכרת בספרים שנכתבו בחמש - עשרה השנים האחרונות 
( אולי חוץ מ"קופסה שחורה " ) נטישה הדרגתית של המודוס הפאתטי - המלודרמאטי , 
והתקרבות גוברת והולכת אל המציאות הממשית , " התפייסות " עמה וקבלתה 
כפי שהיא , בלי להיפרד מן הדחף הרליגיוזי הנוכח כמנגינת - לוואי בכל ספריו 
של עוז . אפיונה של יצירת עוז כנוטה אל דגם הרומאנס האקספרסיוניסטי , כדעתו 
של גרשון שקד ( הסיפורת העברית ג , 152 ) הולם איפוא , לדעתי , בעיקר 
את חמש - עשרה שנות יצירתו הראשונות , ואילו רוב ספריו שנכתבו משלהי שנות 
השבעים עד היום קרובים יותר אל הריאליזם הסמלי בעל התשתית הרליגיוזית . כמה 
וכמה סימנים מעידים על השינוי שהחל להתרחש ביצירתו של עוז באמצע שנות השבעים . 
ב5791 כתב מחדש את סיפורי " ארצות התן " , ומיתן במידה רבה את אופיים המלודרמטי 
הגבוה לטובת נוסח יותר ריאליסטי , מוחשי ומפורט . בתחילת שנת 7791 ניסה 
את כוחו לראשונה בכתיבת סיפור לבני הנעורים , " סומכי " , הרווי נוסטלגיה 
והומור . יסודות של אירוניה והומור הופיעו מכאן ואילך יותר ויותר ביצירתו 
הסיפורית . את קובץ הרשימות " פה ושם בארץ ישראל בסתיו 2891 " , המצייר 
תמונת חברה קרועת מתחים קוטביים , חתם בקריאה " להצטמצם ולוותר על שלל 
החלומות המשיחיים " , מפני ש"אולי צריך עכשיו ללכת בקטנות , לוותר על הישועה 
המשיחית לטובת התיקונים הקטנים , ההדרגתיים " . כאילוסטרציה לאורח החיים 
החילוני השפוי והמפוכח שבו טמון , לדעתו , הפתרון למצוקות הקיום הישראלי , 
תיאר באותו אפילוג את העיר אשדוד , שאין בה מקסמי פאריס או וינה , אבל 
" היא מה שיש . והיא לאו דווקא התגשמות מפוארת של חזון הנביאים ושל חלום 
הדורות , אלא עיר במידת אדם " . עקבותיה של קריאה זו להתפייסות ולהתפכחות , 
שהשמיע עוז בכתיבתו המסאית - הפובליציסטית , ניכרים גם ביצירתו הסיפורית 
שנכתבה בעשור האחרון . המצב המועדף בארבעת הרומאנים האחרונים שלו , הוא 
מצב של ריכוך הניגודים ושיכוך הסערות , הליכה מן הקצוות המתוחים אל הסינתיזה 
המפויסת . על גילויי הפשרה והאיזון בין היסודות הקוטביים ב"מנוחה נכונה " 
עמדה היטב חיה הופמן , במאמרה " הקצוות ושביל הזהב " ( " דפים למחקר 
בספרות " , מס 3 ) . תהליך דומה המתרחש ב"קופסה שחורה " תיאר אברהם בלבן 
בספרו " אל הלשון וממנה " . ההשלמה עם המציאות מתוך גילוי טעם הקיום בחיים 
עצמם ולא מחוץ להם מתגלה באופן מובהק ב"לדעת אישה " , ומגיעה בינתיים לשיאה 
ברומאן שלפנינו . השתלבותו של " המצב השלישי " ברצף ההתפתחות שתואר לעיל 
באה לידי ביטוי בהיבטים רבים של עיצובו . רוח ההתפייסות עם המציאות השורה 
על הגיבור ועל יוצרו ניכרת , למשל , בהתעכבות האובססיווית - כמעט על כל 
פרט , כגון בקטלוגים התיאוריים של תכולת בתיהם של פימה ואביו , בפירוט 
אביזרי הקליניקה , או במעקב המדוקדק אחר כל אחת מפעולותיו היום - יומיות 
המורגלות של פימה . חיבת הפרטים והחשבתם מתגלה , למשל , באופן שבו נוהג 
פימה לקרוא את העיתון היומי : " נזהר שלא לפסוח גם על ידיעות קטנות , 
דברי פרשנות , רכילות , מעילה בצרכנייה בצפת , פרשת ביגמיה באשקלון , 
אהבה נכזבת בכפר סבא . הכול היה עניינו " ( עם 43 ) . באחד הוויכוחים 
הספרותיים שהוא מנהל , מצהיר פימה על הסתייגותו מן הסיפורת הדרום - אמריקאית 
הצבעונית והפנטסטית והעדפתו את הריאליזם האפרורי - לכאורה של צכוב : " מאה 
שנים של בדידות בעד גברת אחת עם כלבלב " ( עם 45 ) . תהליכים של דהייה 
והתרפטות , התפוגגותם של קסמים , שיכחה ושכיכה ומעברים מחלום למציאות מוצגים 
לכל אורך הספר , כאילו לסמן שוב ושוב כי העולם הזה הפגום הוא כל מה שיש , 
עמו צריך להשלים ובו נגזר להסתפק . אכן , עיקר עניינו של " המצב השלישי " 
בעולם הזה על כל מגבלותיו , אבל אפילו במסגרת זו עדיין רב המרחק בין פימה , 
הסובב ברחובות ירושלים בחיפוש אחר מגע עם האור האלוהי , לבין רוב הדמויות 
הסובבות אותו החיות , לפי הגדרתו הלעגנית , " חיים אוטומטיים , חיי נוחות 
והישג , צבירת נכסים , כיבודים , שגרת הרגלי האכילה הכספים והמשגל של 
בני אדם מיושבים , שקיעת הנפש בעומק קיפולי השומן " ( עם 29 ) . לפי 
מינוחו של עוז במסתו על ברדיצבסקי , פימה הוא מן הנכספים אל חוויות הראשוניות , 
אך בה בעת הוא אדם המשתתף בכל מאודו בעולם הזה , ויודע כי אין תחליף לחיים 
החד - פעמיים שניתנו לו . אולי מכאן נובעת הכרזתו , המושמעת במקורה בהקשר 
פוליטי , כי " אנחנו מוכרחים סוף סוף להתקיים ולפעול בתוך מצבי ביניים " 
( עם 41 ) . ואכן , יותר מפעם אחת הוא מתאר את עצמו כמי שנתון במצב - 
ביניים , בין העידן הייצרי הקנאי של שופטים ומלכים , נביאים , מושיעים 
ומתקני - עולם שהתהלכו בהרי ירושלים בימי קדם , לבין ירושלים עתידנית , 
שבה יהיו החיים הגיוניים , אופטימיים ונטולי ייסורים , ומחושבים לפי עקרונות 
המדע והיופי . בדמותו של פימה יש משני הקטבים האלה גם יחד . מדי פעם הוא 
מתואר כנביא או כקדוש , אך תמיד בלוויית הנמכה אירונית כלשהי . יש בו צירוף 
פרדוקסלי של תכונות מנוגדות , השסובבים אותו אינם חדלים לתמוה עליהן : 
" מצד אחד איש סודי ומצד שני מין ליצן קטן " ( עם 431 ) ; " מצד אחד 
מין בולבול מפוזר ( - - - ) ומצד שני הופך את העולם בשביל מלה שחסרה 
באיזה תשבץ " ( עם 961 ) . הפיצול הזה בדמותו של פימה מומחש במוטיב החוזר 
פעמים אחדות , כאשר פימה מתבונן באדם או בעצם דומה , ומדמה כי הוא עצמו 
הוא הניצב מולו , כאילו " הוא גופו נמצא גם כאן וגם שם " . המצב השלישי 
שפימה הוגה בו הוא הסינתיזה הנכספת בין הקיום כאן ועכשיו , במצב של ערת 
קיצונית , לבין ההשתוקקות אל אור של מעלה , שהיא תמיד כמעט בהישג יד , 
וההשלמה עם החמצתה . בהעדרה של אותה סינתיזה הסיפור נשאר באמביוולנטיות 
שלו . פימה הוא ליצן וגם נביא , נלעג וקדוש , דמות דוחה ומושכת כאחת . 
דומה הוא בזה מאוד לדמותו של דוב אליהו , גיבור סיפורו של ברדיצבסקי " הנסתר " , 
שעמוס עוז הקדיש לו ניתוח מפורט ( ב"עלי שיח " מס 3 , 6791 ) , ובסיומו 
קבע כי " לכל דבר ודבר פה יש שתי פנים . משקלן שווה ואין להכריע ביניהן . 
ומה שוודאי היא האמביוולנטיות , הנפש החצויה כלפי העולם המצויר כאן " . 
" המצב השלישי " מלא אזכורים ורמיזות משמעותיות ליצירות ספרות , החל מן 
האודיסיאה , דרך יצירות שקספיר , גיתה , פושקין , איבסן , דוסטוייבסקי , 
צכוב , ועד ביאליק וברנר , פנחס שדה וא"ב יהושע ועוד רבים . כל אחת מן 
הרמיזות האלו משמעותית ופועלת את פעולתה במקומה , אך ראוי , לדעתי , לתשומת - 
לב מיוחדת האזכור החוזר פעמים אחדות ( עם 201 , 171 , 302 ) של ה"הגיונות " 
מאת לז סקל . זיקתו של עמוס עוז לכתבי פסקל כבר נחשפה לא פעם , כגון בשתי 
רשימות קצרות שלו , " שמועה דתית " ו"עצה טובה לחבר הכנסת " , שנכתבו 
ב9791 ופורסמו ב"דבר " ( 6891 . 01 . 71 ) , וכן ברומאן " קופסה שחורה " 
( עם 231 , 851 ) . אך ב"המצב השלישי " יש לה משקל מיוחד . מושגי יסוד 
מהגותו של פסקל ( כגון : ההימור שאין אפשרות להפסיד בו על קיומו של אלוהים , 
ההכרה המוגבלות ובסופיות של חיי האדם לעומת הנצח ועם זאת המחויבות למצותם 
עד תום ) הוטמעו ברומאן כה עמוק , שאפשר לראותם כתשתית הפילוסופית שלו . 
ועם זאת , עיקר קסמו של " המצב השלישי " מצוי לא בתיזות המטאפיסיות ולא 
בהנחות הרליגיוזיות , אלא בכל זאת במציאות הירושלמית רבת - הפרטים המתוארת 
בדקות ובהומור , ובעיקר בדמותו רבת ההפכים של פימה נומברג . די להשוות את 
פימה עם דמות קודמת של עוז הדומה לו מכמה וכמה בחינות שרגא אונגר , המרצה - 
הנודד האובססיווי מן הנובלה " אהבה מאוחרת " ( 0791 ) ולהיווכח עד כמה 
השתכללו והתעדנו מאז דרכי הסיפור של המחבר . פימה , האהוב על חבריו למרות 
מגרעותיו , ש"משהו בדמותו היה גורם להם להתמלא חיבה ושמחה ולחייך חיוך רחב 
אפילו כשראו אותו מרחוק " ( עם 72 ) , הוא הדמות המלאה והמשכנעת ביותר 
מן הבחינה הספרותית שעיצב עוז מעודו , והקרובה ביותר ללב מן הבחינה האנושית . 
משום כך , בתוך מכלול יצירתו של עמוס עוז , שאינו אחיד באיכותו , עתיד , 
לדעתי , " המצב השלישי " לתפוס מקום של כבוד . 
