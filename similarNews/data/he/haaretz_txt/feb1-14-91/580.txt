ניסיתי לבדוק מהי שגרת חירום בהרגלי הקנייה של הצרכן הישראלי . מסבב טלפונים 
בכמה מפעלים ורשתות שיווק ( אסם , סנפרוסט , מאפיית דגנית בקיבוץ משמר 
השרון , שופרסל וקו - אוף הריבוע הכחול ) , עולה , כי לפי שעה עולם אינו 
כמנהגו נוהג , וקיימת האטה בקניות ברוב תחומי הצריכה . כמה סיבות לכך : 
מספר שעות הפעילות בבתי המסחר הצטמצם ; לאנשים יש מלאים בבית ; אין מצב 
רוח לקנות מוצרים המתקשרים עם חגיגות , כמו , למשל , משקאות אלכוהוליים . 
מבין מוצרי הצריכה יש עדיפות לחטיפים , לפיצוחים , לממתקים , לפירות יבשים 
ולכל הסוגים של אוכל מוכן , כמו מרקים מוכנים , ארוחות מוכנות קפואות , 
פשטידות , בורקסים , לחם ארוז ופרוס ולחמניות " מה שיותר קרוב לצלחת " , 
כהגדרת אחד הדוברים , כי לאנשים אין חשק לבשל . קונים פחות מוצרים בסיסיים 
כמו קמח , סוכר ואורז ( יש מלאי בבית ) , משקאות אלכוהוליים ( אין סיבה 
למסיבה ) , חומרי ניקוי ( אין חשק לנקות ) . יש להניח כי המגמה הנוכחית 
לא תימשך זמן רב . אם אמנם ישובו כל המגזרים לחיים רגילים , ישוב גם הציבור 
לצרוך כרגיל . קפמאפרקלדעת הקורא שמשון מרקוס מירושלים ראוי להשתמש במעטפות 
משומשות למשלוח מכתבים בדואר , כדי לחסוך . אולם מעטפה כזאת הוחזרה לו 
על ידי הדואר . הוא התלונן אצל נציב תלונות הציבור , ובתשובה שקיבל נאמר 
כי הוא נהג בניגוד לתנאי המשלוח של דברי דואר , שכן אחד התנאים הוא שאת 
המען יש לכתוב על פני המעטפה ולא על גבה . לפיכך , מוסיף נציב תלונות הציבור , 
הוא אינו רואה מקום להסתייג מהתנהגות הדואר , שפעל לפי הכללים המחייבים . 
הקורא לא הסתפק בתשובת נציב תלונות הציבור , וכתב למנהל פניות הציבור ברשות 
הדואר . תשובתו של זה היתה כי אכן אפשר לעשות שימוש חוזר במעטפה . מי צודק ? 
מתברר שהצדק עם נציב תלונות הציבור ולא עם מנהל פניות הציבור בדואר . ביקשתי 
וקיבלתי מדוברת רשות הדואר את צילום הדפים במדריך הדואר שבהם מתפרסמים הכללים 
למשלוח מכתבים . מתברר כי יש במדריך סעיפים רבים העוסקים בסוגיה של תנאי 
משלוח דברי דואר ועטיפת דברי דואר . לעניין השימוש במעטפות חוזרות , ראויים 
לציון הסעיפים הבאים : " מען צריך לכתוב בכתב ברור לאורך המעטפה ועל פני 
דבר הדואר " ; " דברי דואר המתקבלים באמצעות הדואר אשר יישאו , נוסף לבולי 
דואר , גם בולים חתומים , לא יוחתמו ויוחזרו לשולח על חשבונו " . בעיקרון , 
תשובת מנהל פניות הציבור כי מותר להשתמש במעטפות משומשות היתה נכונה , 
אבל הוא התעלם מכך שהמעטפה הספיציפית שבה השתמש המתלונן לא ענתה על הכללים 
של מדריך הדואר , שכן כתובת הנמען נכתבה על החלק האחורי של המעטפה . בשיחה 
בעל פה אמרה דוברת רשות הדואר , סיגל גליל , כי בנוסף להסתייגויות המצוינות 
במדריך הדואר , רשות הדואר ככלל אינה ממליצה להשתמש במעטפות משומשות , 
מפני שהן מבלבלות גם את הדוור וגם את המיון דבר שעלול לגרום לעיכוב בהעברת 
דבר הדואר או אפילו לאי מסירתו . אך מה שהרגיז במיוחד את שמשון מרקוס , 
לדבריו , היא העובדה שמנהל פניות הציבור ברשות הדואר נתן תשובה שבדיעבד 
התגלתה כמטעה . מתוך סקרנות ניסיתי לבדוק כמה אפשר לחסוך על ידי שימוש במעטפות 
משומשות , והתברר לי כי החיסכון הוא שולי בלבד . ביררתי באחת מחנויות קרביץ , 
ונאמר לי כי חבילה של 01 מעטפות תקן רגילות למשלוח בארץ עולות ש"ח אחד , 
כלומר 01 אג למעטפה . גם אם מדובר במעטפות גדולות אין החיסכון גדול מחירה 
של מעטפה בגודל 4243 הוא בין 02 ל52 אג המעטפה . קפמאפרקבימים כתיקונם איש 
לא היה מעלה בדעתו להזמין שירות שליחים מסוג זה , ואם היה מנסה לבטח היה 
נתקל בסירוב . אבל בימי מלחמה אלה צצות יוזמות מקוריות ויש גם היענות אנושית , 
כמו , למשל , בסיפור הבא . בשבוע הראשון למלחמה , בין טיל לטיל , מצאה 
עצמה משפחה ירושלמית מרותקת לביתה בלי סרטי איטום . כאשר התברר שציבור העובדים 
ממשיך בעבודתו כרגיל , נקט אחד מבני המשפחה יוזמה והזמין שירות שליחים של 
הדואר . כאשר השליח הגיע ביקשה המשפחה שישיג לה סרטי איטום . למרות שהשליח 
לא היה חייב להתרוצץ אחרי חומרי הדבקה ברחבי העיר , הוא קיבל זאת על עצמו . 
לא עבר זמן רב והוא שב אל המשפחה עם סרטי האיטום . התשלום : כמו לשליחות 
כפולה , בתוספת מחירם של סרטי האיטום . קפמאפרקעוד כתובת לנפגעי הטילים . 
מרכז הבנייה הישראלי החליט להפעיל שירות של ייעוץ טלפוני לאזרחים המתקשים 
להגיע לתל - אביב . השירות הטלפוני יפעל בכל ימות השבוע , מיום א עד יום 
ה ( כולל ) , משעה עשר בבוקר עד שעה שתיים אחרי הצהריים . מספר הטלפון : 
122524630 . ניתן להיוועץ בנושאי תחזוקה ושיפוץ מבנים . 
