הנבחרת הכדורגל האולימפית של רומניה ביטלה את בואה לישראל בשבוע הבא . נבחרת 
רומניה היתה אמורה להגיע לישראל ב - 21 בפברואר ולקיים כאן מחנה אימונים 
שיימשך כשבוע . התוכנית כללה משחקי אימון עם הנבחרת האולימפית של ישראל . 
עד אתמול הודיעו הרומנים , כי הם מעוניינים לבוא למרות המלחמה במפרץ והם 
מצפים רק לאישור מישראל . ההתאחדות ביקשה אישור מהג"א לביקור הרומנים , 
אך אתמול הגיע מברק מרומניה ששינה את התמונה . מנהל ההתאחדות לכדורגל יעקב 
אראל אמר , כי הרומנים הודיעו שהם מבטלים את הביקור בעיקבות לחצים של משפחות 
השחקנים . הרומנים ביקשו לדחות את הביקור למארס , אך אראל אמר כי המועד 
שהציעו הרומנים אינו רלוונטי מבחינת הנבחרת האולימפית של ישראל . מאמן הנבחרת 
האולימפית יצחק שניאור לא היה מופתע מהביטול . " הייתי מופתע אילו הם היו 
באים במצב הנוכחי . כמובן שאני מאוכזב , אך זו אינה הבעיה היחידה שלנו . 
המטרה שלנו להכין את הנבחרת האולימפית בצורה הטובה ביותר , למרות המגבלות 
והקשיים . במסגרת ההכנות למשחק עם קפריסין ( 3 . 02 ) נתמודד כתחליף עם 
קבוצות מהליגה הלאומית " . , דברי שניאור . רומניה היא הנבחרת השניה המבטלת 
את ביקורה בישראל בעקבות המלחמה . קודם לכן בוטל ביקורה של מבחרת פולין 
האולימפית שהתכוונה לקיים מחנה אימונים בישראל בתחילת פברואר . 
