בשבועות האחרונים הגיע המאבק בין בוריס ילצין למיכאיל גורבצוב לשיא חדש . 
דווקא על רקע יום הולדתו ה06 של ילצין , שצוין בבריה"ם בשורה של סקרים שהחמיאו 
למנהיגותו של נשיא הפדרציה הרוסית , החליט גורבצוב להשתיק את תחנת הרדיו 
של הפוליטיקאי הפופולרי . בשבת שעברה הודיע " רדיו רוסיה " תחנת רדיו 
ליברלית שתוכניותיה משקפות את דעותיו של ילצין כי שלטונות השידור הממשלתיים 
סגרו את התדרים העיקריים של התחנה , לאחר שזו עוררה את כעסו של גורבצוב 
בסיקור האובייקטיווי שנתנה למאורעות באזור הבאלטי . צעד זה ננקט בעקבות תלונה 
שהגיש גורבצוב לממונה על רשות השידור , ליאוניד קרבצנקו , בנוגע לדרך שבה 
סיקרה התחנה את דיכוי המפגינים בליטא על - ידי חיילי " הכומתות השחורות " . 
" הנשיא שאל את קרבצנקו , הממונה על רשות השידור , איך זה שבתדרים העיקריים 
ישנם שידורים אנטי - סובייטיים ? " אמר דובר " רדיו רוסיה " . אל השתקת 
התחנה התלווה מכתב מאיים של ראשי הצבא הסובייטי , ובו האשמות כי ילצין הורס 
את צבא בריה"ם ומחבל בבסיס הקונסטיטוציוני של הברית הסובייטית . בזירה הזו 
השמרנים , המפלגה , הצבא , המנגנון וגורבצוב מול בוריס ילצין מתנהל 
הקרב האמיתי על עתידה של בריה"ם . שני הצדדים , אך בעיקר מחנה השמרנים , 
אינם בוחלים באמצעים . הדברים הגיעו עד כדי כך שגורבצוב טען כי ילצין מאבד 
את שפיות דעתו . קפמאבינהתמונות הקשות המגיעות מהרפובליקות הבאלטיות ממקדות 
בחודש האחרון את תשומת הלב העולמית או בעצם את שארית תשומת הלב , שאינה 
מופנה לאירועי המפרץ . מנהיגי שלוש הרפובליקות הבאלטיות אמנם עוטפים את 
מאבקם באיצטלה של דמוקרטיה ורפורמות , אך הרקע הברור למאבק הוא אתני - לאומני 
אסטונים נגד רוסים , לאטווים נגד רוסים וליטאים נגד רוסים . שליש מאוכלוסיית 
הרפובליקות הללו הם רוסים וזרים אחרים . הקרבות בווילנה ובריגה הם עדות מכוערת 
למאבק ההישרדות של האימפריה הסובייטית , אולם המאבק על השליטה ברפובליקות 
הסוררות הוא בעצם פן נוסף למאבק הגדול והחשוב באמת בבריה"ם המאבק על הדמוקרטיה 
המתמקד בפדרציה הרוסית הרפורמיסטית ובבוריס ילצין . בניגוד למנהיגי הרפובליקות 
הבאלטיות , ילצין מאיים על מנהיגותו של גורבצוב במוסקווה עצמה . אמנם באחרונה 
נוצר הרושם שהרפורמיסטים סופגים מכה אחר מכה , אבל על אף שלצד גורבצוב עומד 
צבא גדול והוא מוכן להשתמש בו , כפי שעשה בליטא , נראה שכאשר הדחף הרפורמיסטי 
מתנגש בגל הריאקציונרי אין כל ודאות שהריאקציונר החדש מיכאיל סרגייביץ גורבצוב 
הוא שינצח בקרב . אין זו הפעם הראשונה שגורבצוב חושף את האלמנט הכוחני במנהיגותו . 
אך בכל פעם שעשה שימוש בכוח בעבר למשל בבאקו לפני שנה הוא הצליח להציג 
את עצמו גם כמגן על החוק ועל הסדר . הפעם המצב שונה . בין אם נתן את הפקודה 
לפתוח באש בווילנה ובין אם סירב בציניות לגנות את הטבח במטרה ללחוץ על הרפובליקות 
הבאלטיות עבר גורבצוב לצד של ה"סדר " כנגד ה"חוק " . זאת משום שההנהגות 
ברפובליקות הבאלטיות נבחרו כחוק בבחירות חופשיות ודמוקרטיות . ה"אקונומיסט " 
סיכם את מהלכיו האחרונים של גורבצוב במלים : " אם הוא יכול לעשות זאת באזור 
הבאלטי , הוא יכול לעשות זאת בכל מקום אחר " . נראה כי ילצין היטיב להגדיר 
את " המתקפה רבת העוצמה נגד הדמוקרטיה בבריה"ם : בכל שעה אנו עלולים להיות 
צפויים , בכל רפובליקה , לפעולה כדוגמת זו שבווילנה " . מאז אירועי וילנה 
וריגה הוצאו בבריה"ם צווים נשיאותיים חדשים בחתימתו של גורבצוב , הכוללים 
ביטול השטרות בערך 05 ו001 רובל , מתן סמכויות יתר לאנשי הק - ג - ב והמשטרה 
והצעות דרקוניות להגבלת חופש העיתונות . חלק מההצעות כבר הוצאו אל הפועל 
( ראה פרשת השתקת התחנה של ילצין , ביטול תוכניות התחקיר בטלוויזיה ופיטורי 
עיתונאים בכירים שמתחו ביקורת על הרוח החדשה ) . מרבית הצווים לא הובאו 
לידיעת הסובייט העליון והיו שהתריעו ביניהם גם " קומסומולסקאיה פראוודה " , 
היומון הנפוץ בבריה"ם כי צווים אלו יוצרים " אווירה של מצב חירום " . בעבר , 
כאשר גורבצוב חיזק את ה"סדר " על חשבון ה"חוק " , טענו בבריה"ם ומחוצה 
לה כי " גורבצוב הוא הרע במיעוטו " . האפשרויות האחרות נראו תמיד גרועות 
יותר . כיום נטשו אותו תומכיו מתקופת הרפורמה , והרפורמיסטים הבולטים ביותר 
יורי אפאנסייב , ויטאלי קורוטיץ ואנטולי סובצאק טוענים בריש גלי כי נשיא 
בריה"ם מצעיד את המדינה בצעדי ענק בחזרה לדיקטטורה . השינוי הבולט ברוח הנושבת 
מהקרמלין מעיד על כושר ההישרדות המדהים של גורבצוב . הוא ביצע את מהלכי 
הדמוקרטיזציה ושרד כאשר כל עמיתיו במזרח - אירופה הודחו , והוא מבצע כעת 
תפנית לאחור ועדיין מצליח לשרוד . בשש השנים האחרונות עברה בריה"ם טלטלה 
עזה ביותר , וגורבצוב עדיין אוחז בהגה . קפמאבינילצין אולי איננו המנהיג 
האידיאלי . כמו גורבצוב הוא היה איש המנגנון המפלגתי , חבר הפוליטביורו 
והבוס של המפלגה במוסקווה . ילצין הוא פופוליסט ונאומיו מצטיינים בדמגוגיה 
מרובה . הוא העלה לדרגת אמנות את היכולת לנצל כל הזדמנות כדי למשוך תשומת 
לב . בתוכנית " 06 דקות " שהוקדשה לא מכבר לנשיא הפדרציה הרוסית , נרמז 
גם כי הוא אלכוהוליסט . חולשה בולטת נוספת שלו היא שרבים מתומכיו נאמנים 
לו עצמו , יותר מאשר לרעיונות שהוא מתיימר לייצג . עד כה פיזר הבטחות רבות , 
מכל הסוגים , ואין סיכוי רב שיעמוד בהן . אך ילצין עדיין נחוש בדעתו להניף 
את דגל הרפורמה . הוא גילה אומץ לב לא מבוטל כשהגיע לאזור הבאלטי בעיצומם 
של ארועי הדמים שם , הוא תמך בתוכניות הרדיקליות ביותר לרפורמה כלכלית ברוסיה 
ואף עשה לשם כך שימוש בחרב התקציב , והוא המתריע הראשי על כל נסיגה של הקרמלין 
מדרך הדמוקרטיזציה . במהלך סיור בטאלין , בירת אסטוניה , פנה ילצין בקריאה 
לחיילים הרוסים , לבל יהיו " מכשיר בידי כוחות האופל " וביקש שלא ישתתפו 
בפעולות אלימות נגד אוכלוסייה אזרחית . ילצין קרא לחיילים להיות מודעים 
לכך שכל פעולה כזאת עלולה להשפיע לרעה על התושבים הרוסים החיים ברפובליקות 
הלא רוסיות של בריה"ם . עוד בטרם שב למוסקווה הספיק לומר כי הפעולה האלימה 
בליטא עלולה לשים קץ " לא רק לפרסטרויקה , אלא גם לאמנת הפדרציה " , שכן 
איש לא ירצה לחתום על אמנה שהכין השלטון האחראי לשפיכות הדמים בליטא . היו 
שמצאו דמיון רב בין התפטרותו של שר החוץ , אדוארד שוורדנדזה , לפני כחודש 
וחצי , לבין הסתלקותו של ילצין ממנהיגות המפלגה הקומוניסטית במוסקווה שניהם 
יצאו נגד כוחות השחור האנטי - דמוקרטיים . אולם ההבדל החשוב ביניהם הוא 
שהדחת ילצין ב78 היתה רק תחילתו של השלב החשוב באמת בקריירה שלו , בתור 
מנהיג האופוזיציה . כאשר סולק ילצין מהפוליטביורו ומהסניף המוסקוואי של המפלגה , 
היה נראה שבכך הסתיימה הקריירה הפוליטית שלו . אולם ילצין לא ויתר . לקראת 
ועידת המפלגה הצליח , במאמץ רב , להיבחר כציר מטעם מחוז קארליה , בקרבת 
הגבול עם פינלנד . בוועידה זו הטיח ביקורת קשה ביותר בהנהגה ובמיוחד במספר 
שתיים במפלגה , איגור ליגאצוב , דברים שכמעט לא נשמעו כמותם עד אז . לקראת 
הבחירות לקונגרס צירי העם הבחירות הראשונות שבהן ניתן היה להציג כמה מועמדים 
לכל מושב הצליח ילצין לרכז את כל תשומת הלב לבחירות באזור מוסקווה , שבו 
התמודד מול איש המנגנון , מנהל מפעל הלימוזינות הממשלתיות . לאחר שנבחר 
לקונגרס הצירים ברוב עצום , היה ברור שילצין הוא האופוזיציה המרכזית לשלטון 
המפלגה הקומוניסטית . כאדם שצמח בתוך המנגנון המפלגתי יודע ילצין , טוב 
יותר מכל אופוזיציונר אחר , כיצד " להסתדר " במערכת וכיצד לנצל את חולשותיה . 
אחד הגורמים להצלחתו הוא הצוות המסייע לו . לגורבצוב אין קבוצה דומה . 
תוכניתו הכלכלית של ילצין , למשל , נכתבה בידי מקצוענים . ילצין הצביע 
נגד הרחבת סמכויות הנשיא , שכן " סמכויותיו ממילא נרחבות מדי . אני נגד 
צעדים המובילים לשלטון אבסולוטי . שוב אנו רואים את השיטה הישנה של צווים 
וחוקים , אולם אלה לא יצליחו על אדמת הדמוקרטיה החדשה שלנו . כל הרפובליקות 
יתנגדו " . קפמאבינאחד המכשולים המרכזיים שעלולים לעמוד בדרכו של ילצין לשלטון 
הוא , למעשה , מכשול הניצב גם בדרכו של גורבצוב בעיית הלאומים . בעיה 
זו אחת המורכבות מסוגה בעולם מעיקה הן על בריה"ם והן על הפדרציה הרוסית , 
התופסת את מרבית שטח המדינה . בזמן שמוסקווה ( המשמשת גם כבירת הפדרציה 
הרוסית ) מתחבטת בשאלת הרפובליקות המרדניות , היא עסוקה גם בשאלת האזורים 
והחבלים האוטונומיים . הדבר לא זכה לסיקור הנאות , אולם יש לשים לב לכך 
שמספר חבלים אוטונומיים בתוך הפדרציה הרוסית הכריזו על עצמאותם , והעמידו 
את מוסדות השלטון של ילצין בפני בעיה רגישה . כיצד יוכל ילצין , המצדד בזכותן 
של הרפובליקות לפרוש ומבטא בעצמו מדי יום את הריבונות המתחדשת של הפדרציה 
הרוסית , למנוע את שאיפות העצמאות של העמים הרבים בגבולות הפדרציה שלו ? 
בעת ביקור ביאקוטיה אזור אוטונומי בחוג הארקטי שהכריז בסוף השנה על עצמאותו 
הכריז ילצין כי הפדרציה הרוסית תחתור לקשרי ידידות עם יאקוטיה , קשרים 
שיהיו מבוססים על שוויון וכיבוד העצמאות . לא בנקל ויתר ילצין על ריבונותה 
של הפדרציה הרוסית באזורים שונים , מהם אזורים עשירים במחצבים ובאוצרות 
טבע אחרים . אולם ילצין מבין כי אינו יכול לנהוג בצביעות ביחסיו עם השלטון 
המרכזי . ההשלכות של החזרת הקו הנוקשה בבריה"ם הן קשות לא רק לאזרחי המדינה 
העצומה הזו , אלא לעולם כולו , ובראש ובראשונה לאלו שנהנו מ"הסדר העולמי 
החדש " , כגון מדינות מזרח אירופה ומוקדי סכסוך אזוריים שניזונו מהיריבות 
הבין - גושית . החזרת הדיקטטורה פירושה איום כבד על הקבוצות הדמוקרטיות 
בבריה"ם , על חופש הדת והיצירה , וייתכן שגם על חופש ההגירה ובכלל זה גם 
על העלייה לישראל . ממשלות המערב אינן יכולות להתערב בבריה"ם ישירות כדי 
לתמוך ברפורמיסטים ואל להן לעשות זאת , כי זהו בדיוק קו התעמולה של השמרנים . 
יש לשים לב לכך שבליטא וגם באסטוניה הודיעו שופרות התעמולה הסובייטיים על 
מציאת חומר הדרכה מערבי בבסיסי המיליציות המקומיות " סימן לחתרנות מערבית 
נגד אחדות בריה"ם " . הדברים גם הוזכרו בנאומו המפתיע של ראש הק - ג - ב 
קריוצקוב נאום טיפוסי לתקופת המלחמה הקרה . פרשנים מערביים הציעו לאחרונה 
למנהיגי המערב לקיים במקביל למגעים עם הנהגת בריה"ם גם דיאלוג עם ילצין 
ועם מנהיגי שאר הרפובליקות , ולהציע להם תמיכה מוסרית . באחרונה החל המערב 
להבין כי גם עליו מוטלת החובה להבהיר לקרמלין את המחיר שייאלץ לשלם על החזרת 
הקו הנוקשה . הגזר הקשור בקצה המקל הוא כמובן הסיוע הכלכלי , הנאמד במיליארדים 
רבים של דולרים . אף על פי שהמערב מתחיל ללחוץ בתחום הסיוע , ההכרעה במאבק 
נגד הדיקטטורה תהיה במישור הפנימי . כיום ברור , כי הגורם היחיד שיכול 
לעמוד בפרץ ולמנוע סחף לכיוון הרודני הוא המחנה הדמוקרטי , בראשות ילצין . 
