מוקדם מכפי שחשבו רבים , החליט נשיא דרום - אפריקה דה - קלרק על חיסול האפרטהייד . 
הוא הודיע שיבוטלו שלושה עמודי התווך של ההפרדה הגזעית : החוקים מ3191 
ו6391 המגבילים את בעלות השחורים על קרקע לאזורים מסוימים ; " חוק פיתוח 
אזורים שחורים " המחמיר מ8491 , כשהמפלגה הלאומית עלתה לשלטון ; ו"חוק 
אזורי קבוצות " ( אתניות ) מ6691 שהשלים את מעגל ההפרדה . בביטול החוקים 
הנ"ל מוותרים הלבנים על שני מכשירים בסיסיים להבטחת מעמדם המועדף : רישום 
כל תינוק נולד כמשתייך אל הלבנים , בני - תערובת , אסיאנים ( הודים ) 
או שחורים ; והפרדה פיסית הן במגורים האינדיבידואליים המקומיים והן בהקמת 
" בנטוסטנים " נפרדים . השינויים החדשים הם המהפכניים ביותר במשטר האפרטהייד , 
והודעת דה - קלרק עוררה , כחזוי , תגובות נזעמות בקרב השמרנים והימין 
הקיצוני . אך גם התגובות החיוביות לא איחרו לבוא : בוואשינגטון ובשוק המשותף 
החלו לדבר על ביטול מוחלט של הסנקציות הכלכליות נגד דרא"ף ; ומנהיגי שני 
ארגוני השחורים העיקריים קיבלו את ההודעה בברכה , אם כי מסויגת במקצת . 
הסתייגותם מתייחסת לשני נושאים שטרם נפתרו . האחד , דרישתם שהמשטרה ( 
שבפיקוד לבן ) תפעל במרץ רב יותר נגד התנגשויות הדמים בין בני שבט הבנטו 
( שרובם מאורגנים ב"קונגרס האפריקאי לאומי " ) לבני שבט הזולו הגדול , 
שרובם חברי תנועת " אינקתה " . אך חמורה יותר שאלת שוויון זכות הבחירה . 
כיום מצביעים הלבנים , בני התערובת והאסיאנים לבתים נפרדים בפרלמנט , 
ולשחורים אין בית משלהם . השחורים דורשים פרלמנט חד - ביתי שייבחר על בסיס 
משקל שווה לכל קול , כלומר בית - נבחרים שבו יש רוב מוחלט וגדול לשחורים . 
הלבנים עומדים על הסדר שיבטיח שהרוב לא יוכל לכפות את דעתו על המיעוט בנושאים 
עקרוניים . בכך מתמקד המאבק על מבצרם האחרון של הלבנים . השחורים מדברים 
על ערבויות חוקתיות ללבנים ; אך אלה יודעים מה מעט היו אלה שוות בארצות 
אפריקה השכנות , והם מודעים שלהם , בניגוד לשכניהם , כוח צבאי לעמוד על 
שלהם עד שיימצא הסדר המניח את דעתם . 
