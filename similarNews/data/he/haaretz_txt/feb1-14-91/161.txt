חיל האוויר הסעודי משתתף ישירות במצוד אחר משגרי הטילים העיראקיים באזורים 
2 ו3 , המכוונים נגד ישראל . הפיקוד האמריקאי שילב את טייסי האפ51 הסעודים 
במשימה זו , אחרי התייעצות מוקדמת עם סעודיה . המשימה שהוטלה על הסעודים 
היתה בדרך - כלל חיפוי מלמעלה על המטוסים האמריקאיים , המכוונים את ה"פצצות 
החכמות " לעבר המשגרים ברגע שהם מתגלים . האמריקאים מציינים לטובה את טייסות 
האף - 51 הסעודיות . בתחילה הוקצבו להן משימות צדדיות , אך לאחר שהוכיחו 
יכולתן , הורחבו משימותיהן , לרבות המצוד אחר משגרי הטילים . האמריקאים 
מסכימים כי הסעודים אוגרים ניסיון מבצעי רב במלחמה זו . הסכמתה של סעודיה 
לפעול באזור 2 נגד הטילים המכוונים לעבר ישראל היא משמעותית מבחינה פוליטית , 
והסעודים מנסים להסביר זאת בצורך למנוע בכל מחיר התערבות ישראלית ישירה 
במלחמה . האמריקאים והבריטים הצליחו לפגוע אתמול שוב במאגרי טילי קרקע - 
קרקע , וכנראה שגם בשלושה משגרים , ולצמצם בכך את היכולת הטילית העיראקית . 
בדומה לצה"ל , מזהירים הבריטים כי אין להסיק מכך שאין ביכולתם של העיראקים 
לשגר טילים נוספים . סביר שהם שומרים ברזרווה , לשלבים קריטיים של המערכה , 
משגרים עם טילים בעלי ראשים כימיים . ביממה האחרונה הגיע מספר הגיחות של 
בנות הברית לשיא של כ005 , 3 גיחות . חלק ניכר מהן כוון נגד הכוחות העיראקיים 
בכוויית . הטווח הקצר יותר ליעדים אפשר לקיים יותר גיחות . אף שחלק מהגיחות 
נועד למשימות ליווי , תדלוק ולוחמה אלקטרונית , ברור כי הגיחות למשימות 
הפצצה רבות במיוחד . הרושם הוא שביממה האחרונה נערך מטווח די חופשי במטרות 
העיראקיות בכוויית . המטרה של בנות הברית היא לגרום לעיראקים להוציא את 
הטנקים שלהם מהמחפורות , כדי לפגוע בהם בקלות רבה יותר . לא ברור אם הידיעות 
בדבר מתקפה עיראקית , שהיתה צפויה ביום ששי ושלקראתה ריכזה עיראק מאות טנקים , 
היתה נכונה . בכל מקרה , לעיראקים יהיה קשה מאוד לרכז כוחות גדולים לקראת 
מתקפה בלא שיתגלו במהירות ויותקפו בעצמה רבה מהאוויר . כדי לצאת למתקפה 
נרחבת , עליהם לרכז את הכוח במהירות רבה מאוד , או להסתפק במתקפות ביחידות 
קטנות יחסית . 
