רכז מידע בנושא נפגעי הטילים . מרכז זה יעבוד 42 שעות ביממה . גורמים בצה"ל 
מסרו כי המרכז יקלוט את המידע בכל הקשור לנפגעי התקפות טילים , ויוכל למסור 
את האינפורמציה המוסמכת ביותר באשר למספרי נפגעים ומקומות אישפוזם . מס הטלפון 
של מרכז המידע הוא 4 - 3 - 2 - 181459630 . ההחלטה להקים מרכז מידע של חיל 
הרפואה באה בעקבות ההודעות הסותרות על מספרי פצועים , ממגן דוד אדום ומבתי 
החולים . חיל הרפואה ומערכת הבריאות ערוכים ללוחמה כימית . ההיערכות לחל"ך 
( חומר לחימה כימי ) בצה"ל החלה כבר לפני שלוש שנים ; כך קבע קצין רפואה 
ראשי , תא"ל פרוף יהודה דנון בראיון לביטאון חיל הרפואה שהופיע בשבוע שעבר . 
דנון סיפר כי כל יחידה מהיחידות המתאמנות של צה"ל קבלה בגדי מיגון ועברה 
אימון בנושא זיהוי והתגוננות בפני חומרים כימיים . יחידות חי"ר , שיריון , 
תותחנים , חיל הנדסה , חיל אוויר וחיל הים התאמנו בבגדי מיגון . לדבריו , 
כבר לפני שנתיים הוקם צוות שהכין את מערכת האשפוז העורפית לקבלת נפגעי חל"ך 
וכיום המערכת במוכנות מלאה . ההיערכות כללה בין היתר בניית מתקני טיהור , 
תרגול בתי החולים ופקודות קבע לפעילות בעת התקפה כימית . " חיל הרפואה 
מסוגל לתגבר כל אחד מבתי החולים במדינה במקרה של פיגוע המוני . בחיל נבנתה 
מערכת של שיפור הרפואה הראשונית וטיפול בנפגעים בשדה . כל בוגר קורס קציני 
רפואה עובר היום סדנא ולאחריה תהליך של השתלמות שנעשית במרכז רפואת מומחים 
כמו למשל באורתופדיה , עור , רפואת עיניים , שהנם המקצועות העיקריים ברפואת 
הראשונית בשדה " , אמר דנון לביטאון החיל . פרוף דנון הוסיף כי בשנה האחרונה 
חלו שינויים באורחות החיים בצה"ל . בעבר נהוג היה לעשות בוחן כושר לכל אחד 
מהקצינים בצבא פעמיים בשנה מבלי להתייחס למצבו הרפואי , זאת מעבר לבדיקות 
תקופתיות שהיו מבוצעות אחת לפרק זמן בהתחשב בגילו של המשרת . במערכת החדשה 
יעבור כל קצין פעם בשנה בוחן כושר ובדיקה רפואית בהתייחס למשקלו , כושרו , 
גילו וגובהו . כל משרת יידע את הנדרש ממנו בבוחן הכושר . משרתים מעל גיל 
23 יעברו בדיקה לקביעת רמות השומן בדם ובדיקה ארגומטרית . תוצאות הבדיקות 
יילקחו בחשבון בראייה ארוכת הטווח של השרות והקידום של המשרת . הסדר זה 
בא כבר לידי ביטוי בחלק מהזרועות , בייחוד בחיל - אוויר . לאחר תקופת ניסיון 
ייושם בשאר חילות צה"ל . 
