זו היתה הבכורה הראשונה שנערכה בעת המלחמה . הוראות הג"א חייבו לקיימה בשעות 
הבוקר , 03 : 01 , מה שרחוק מלהיות אידיאלי לזמרים . לפני עלות המסך קיבל 
הקהל , שמילא את האולם בן 008 המקומות , הדרכה ממנכ"ל האופרה , אורי עופר , 
בדבר הדלתות שדרכן יש להתפנות במקרה הצורך . ל"כלה המכורה " הזאת היו 
ביום ששי קונים בלבד . המסכות היו מתחת לכסאות , גם אלה של נשיא המדינה 
חיים הרצוג ורעייתו ושל ראש העירייה שלמה להט ורעייתו . שני האישים עזבו 
את המקום לפני תום האופרה מפאת התחייבויות דוחקות אחרות , אך הם הצביעו 
ברגליהם על כך שצריך לחזור לשגרה . מחיאות הכפיים הסוערות בסיום האופרה 
הזכירו לנוכחים עד כמה אירועים כאלה הם חלק חיוני מן החיים . הצגה נוספת 
תתקיים מחר בשעה 00 : 21 . באופרה הזו שרים הרבה על חוזים שנחתמו " שחור 
על - גבי לבן " : חוזי נישואים בגלל כסף והתחייבויות אהבה , שבבדיקה מדוקדקת 
מתגלים כבעלי משמעות שונה מן הכתוב בהם . הכלה אמנם נמכרת , אבל שלא בידיעת 
המוכרים והכלה עצמה , היא נמכרת למי שבאמת ראוי לה . זוהי הפקה שעוצבה כולה 
בצבעי שחור - לבן , מה שמקנה לה מימד של תחריט בן מאה שנה שמתנועע ושר . 
הדבר אולי קשה לעיכול עבור מי שמצפה לאופרה עממית וצבעונית כפי שרגילים 
להציגה בעולם , אבל גם מגלה שבשחור - לבן יש הרבה יופי וגוונים , ושהתפאורן 
פול אדוארדס והבמאי מייקל מקאפרי יודעים להשתמש בהם . מקאפרי מדגיש בצורה 
מעניינת את האלימות , השכרות והגרוטסקה של האיכרים הצכים החביבים שבעלילה . 
חבל רק שהתאורה של היתר קרסון הרבתה מדי בניצול אפקט הצלליות ובחילופי תאורה 
שרירותיים . באופרה הישראלית משמשת המקהלה גם בתפקיד הבאלט , והכוראוגרפיה 
שעיצבו ליאת דרור וניר בן - גל מתחשבת במגבלות הזמרים כרקדנים . היה עדיף 
אילו היה בתנועה הייחוד ההומוריסטי שאינו באלט רגיל , בביצוע אנשי תנועה 
של ממש . אנשי תיאטרון מהרבא שעשעו מאוד בלהטוטים ובלהט שלהם . משחקם של 
מרינה לויט בתפקיד הכלה וגבי שדה בתפקיד יניק החתן השתפר ממערכה למערכה , 
ובשלישית המסיימת הם הצליחו לרגש כבתיאטרון של ממש . העלילה עברה היטב , 
והחוויה היתה מהנה ומגוונת , למרות היותה בשחור - לבן . כל בעלי התפקידים 
הקטנים עשו את עבודתם נאמנה , וגנבו את ההצגה רוגר ברייסון בתפקיד השדכן 
קאצל ודייויד אוון בתפקיד החתן המגמגם ואשק . קריאות ה"בראוו " לעבר המבצעים 
כולם נבעו לא רק מהתלהבות של בכורה בעת מלחמה . 
