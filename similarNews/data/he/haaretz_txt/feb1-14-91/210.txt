לעתים קרובות למדי נאלץ פייסל אל - חוסייני להיזקק להבהרת דבריו , לאחר 
שפורסמו ברבים . כך היה סמוך לפרוץ הסכסוך המזוין הנוכחי , בעקבות הזדהותו 
המוצהרת של אש"ף , שבו רואה אל - חוסייני את נציג עמו , עם הדיקטטור מבגדד , 
וכך חזר וקרה עתה , כאשר דיבר על " פלשתינאים ( ה ) מביעים רגשות של 
שמחה לאחר הפגזת תל - אביב " ( " הארץ " , 1 . 82 ) . את הדברים האלה , 
מבהיר עתה אל - חוסייני , אמר " כמשקיף על הרחוב הפלשתיני . . . ולא 
היתה בדברים הבעת עמדה " . מאחר שאל - חוסייני נמנה עם המנהיגות הפלשתינית , 
עליו להבהיר מתי הוא מדבר כמי שמשקיף על הרחוב הפלשתיני ומתי הוא מתבטא 
כדוברו . כלומר , כדי שהבחנה זו בין הבעת עמדה ובין דברי משקיף הבחנה 
מפוקפקת כשלעצמה , שהרי לא מדובר בעיתונאי , אלא באישיות פוליטית של המחנה 
הפלשתיני תהא משכנעת , יש להעמיד את הקורא או את השומע על כוונת הדברים , 
דבר שלא נעשה בראיון שהעניק לעיתון האיטלקי " מניפסטו " . אחרי הכל , 
גם אם נרצה להניח שאל - חוסייני לא רקד על גג ביתו לשמע הסקאדים המתפוצצים 
מעל בתי היהודים ובתוכם , נתקשה לגלות נימה של הסתייגות בתארו את שיקולי 
" הפלשתינאי . . . ( שהוא ) שבע רצון מכל אירוע שעשוי לעזור לו על - 
פי שיפוטו : הפצצת תל - אביב יכולה להועיל לקייס שלו " . הסתייגות מפורשת 
משיקול כזה ומהפגנת " רגשות של שמחה לאחר הפגזת תל - אביב " דרושה דווקא 
כדי שאפשר יהיה להתייחס ברצינות לדבריו : " שלילת פגיעה באזרחים באשר הם 
אם זה בתל - אביב , בבגדד או בכל מקום אחר " , שכן זוהי הטענה השגרתית 
המטשטשת כל הבחנה בין מעשי מיגון למעשי תוקפנות , בין טרור אישי ועיוור 
ללחימה בין חילות . מנהיג פלשתינאי , כמו כל מנהיג פוליטי אחר , נאלץ מדי 
פעם להיעתר ללחצי הרחוב , גם כדי להבטיח הפעלת השפעה מרסנת וממתנת . אולם , 
אם בכל מצב של ריגוש קיצוני עמימות היא הדרך שנוקטת מנהיגות הטוענת להסדר 
מוסכם עם ישראל , ספק אם בצד הישראלי יישרד כוח פוליטי שיהיה מוכן לסמוך 
על מנהיגות פלשתינית כלשהי . ירושלימקפמאביגשנים רבות השקיע המשק סכומי עתק 
במקלטים , שתוכננו כדי להגן לא רק מפני נפץ ורסק , אלא גם מפני לוחמה כימית . 
כל מי שהגיש תוכניות לאישורן של הרשויות המקומיות יודע , כי השלב המייגע 
ביותר בדרך הייסורים להשגת רשיון לבניין היה קבלת אישורם של שלטונות הג"א . 
אלא שצינורות האוורור , התאים המפרידים , מתקני הטיהור , תאי הסינון , 
דלתות הגז וכו , שתכנונם והתקנתם נדרשו לפי תקנות ההתגוננות האזרחית תשל"א1791 , 
היו רק שלב הכנה לקראת הפיכת המקלטים לאטומים בפני לוחמה כימית . את המסננים , 
המדחסים , הגנרטורים וכדומה היו אמורים לספק " בבוא העת " . כאשר באה העת 
לא היו , כמובן , כל האבזרים הללו בנמצא , והיה מי שהחליט להורות לציבור 
לזנוח את המקלטים ולהצטנף ב"חדרים אטומים " , שאינם מספקים הגנה מפני נפץ , 
רסק , הרס והדף . ודאי יהיו עוד ויכוחים על תבונתה של הוראה זאת . היא 
נבעה אמנם גם משיקולים כבדי משקל אחרים , כגון תכונת התרסיסים הכימיים לשקוע 
וזמן ההתראה שאינו ארוך דיו כדי לאפשר ירידה למקלטים , אך הטילים נמצאים 
בידי אויבינו זה זמן רב , ותכונות הגזים ידועות מאז מלחמת העולם הראשונה . 
גם השיקול שלא לרכז אנשים רבים מדי במקום אחד אינו חדש . מדוע אפוא אילצו 
אותנו לבנות מקלטים מסובכים ויקרים , אם עכשיו , כאשר באה שעת המבחן , 
הם עומדים שוממים . הרצליהקפמאביגכתבתו של רמי רוזן " זה לרעת שנינו " 
( מוסף " הארץ " , 1 . 52 ) , שבה הפגיש בין שני הסופרים , אמיל חביבי 
וא . ב . יהושע , הזרימה קצת אופטימיות בימים אלה של מלחמה ופחד . הרגשתי 
ששניהם מנסים לצייר תמונה יפה של מערכת היחסים שבין ערבים ליהודים ; כל 
אחד מהם ניסה לקרב את דעותיו של הצד שהוא מייצג לדעות הצד השני , באמצעות 
התייחסות זהה לסדאם חוסיין , שאליה גם אני מצטרף . אבל התמונה שניסו לצייר 
רחוקה מהמציאות , ובשטח הדברים נראים אחרת , לצערי . תושבי השטחים תומכים 
בגלוי בסדאם חוסיין , וערביי ארץ ישראל תומכים בו בלבם . בין אלה האחרונים 
אף היו מי שהביעו באוזני בגלוי הזדהות עם סדאם חוסיין , ולשאלתי ענו כי 
הם תומכים בו מאחר שהוא השליט הראשון שאמר " לא " לאמריקה , מאחר שהחזיר 
את הכבוד לערבים , וכמובן משום שהוא פועל לטובת העניין הפלשתיני כביכול . 
תמיכה זו החריפה , כמובן , את מערכת היחסים שבין יהודים וערבים , וכתוצאה 
ממנה הולך הפער ביניהם ומתרחב , ומתחזקים הקיצוניים משני הצדדים . לכן 
אומר לשני הסופרים הנכבדים , טיפת הדבש שלכם לא תמתיק את המציאות המרה , 
שכן המר יישאר כזה גם אם יוסיפו לו הרבה דבש . חיפהקפמאביגבוויכוח המתנהל 
בימים אלה בעניין יציאתם של אזרחים רבים מהעיר הגדולה אל ערי השדה , ויכוח 
שעיתונכם לקח בו חלק במאמר המערכת שכותרתו " ערים עומדות במבחן ( " הארץ " , 
1 . 82 ) , יש להביא בחשבון גורם מרכזי חשוב , שטרם הוקדשה לו תשומת 
לב , למיטב ידיעתי . מלבד טילי הפטריוט , המיגון הניתן לנו נגד טילים החמושים 
בראשי נפץ קונוונציונליים הוא סטטיסטי בעיקרו , דהיינו : כמה אנשים עלולים 
להיפגע מכל טיל , או מה הם הסיכויים שטיל יפגע בדיוק בבית שלי . לפיכך , 
מן הראוי לדאוג לפיזור מרבי של האוכלוסייה , ולעודד ככל האפשר את מי שרוצה 
ויכול לצאת מהמרכזים הצפופים במרכז הארץ אל אזורים דלילי אוכלוסייה . הייתי 
מציע לשלמה להט , ראש העירייה הנכבד , להשיג כספים על מנת לשלוח את ילדי 
השכונות הצפופות שבדרום העיר לבתי - ספר שדה , לערי השדה , לקיבוצים או 
למושבים . יהיה בכך מן המועיל הרבה יותר מאשר יש בלוקאל פטריוטיות חסרת 
משמעות . 
