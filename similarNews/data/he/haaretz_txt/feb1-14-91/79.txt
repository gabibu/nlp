רואיישה ( ע"ר ) . נהגים ירדנים תיארו אתמול את הדרך לבגדאד כ"מסע לגהינום " , 
וסיפרו כי מכל מקום אפשר לראות גופות של אנשים ומשאיות בוערות לאחר תקיפות 
מטוסי בנות הברית , בעיקר על משאיות דלק ומזון . אחד הנהגים סיפר לעיתונאים : 
" ראיתי את המוות בעיני , לא אחזור . הפחד פשוט שיתק אותי " . שר החוץ 
הירדני טען שלשום כי ארה"ב ובעלות בריתה מפציצים בכוונה מיכליות ירדניות 
ומכוניות אזרחיות בכביש הראשי המוביל לגבול . השר הירדני סיפר , כי ארבעה 
ירדנים ואזרח מצרי נהרגו ו9 מיכליות דלק הושמדו בימים שלישי ורביעי . כתב 
רויטר שהגיע לבגדאד אתמול דיווח , כי ראה לאורך הכביש מספר רב של מכוניות 
שנפגעו מהתקפות המטוסים . גם פליטים אחרים שהגיעו מעיראק מדווחים כי לאורך 
כל הדרך ראו מיכליות ומשאיות בוערות , ונהגיהן מתים . הכביש בין רואיישה 
לבגדאד משמש נהגי משאיות ירדנים רבים , הנוהגים לנסוע לעיראק כדי למלא את 
מיכליהן . אתמול הורתה ירדן על קיצוב בדלק , ועל פי ידיעות , אוסרת על 
מיכליות לחצות את גבולה עם עיראק . 
