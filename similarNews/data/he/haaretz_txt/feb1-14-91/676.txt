רק כאשר צילצל טלפון השדה של אלוף פיקוד הדרום של צבא לבנון , הגנרל קאסם 
סבליני , ונשמעה מן העבר השני תשובתו החיובית של עלא אל - אפנדי , האחראי 
הצבאי של אש"ף , נרגעו הרוחות . אותה שיחה נתנה את האור הירוק לתזוזת שיירת 
71 הנגמ"שים ו02 המשאיות של חיילי החטיבה הראשונה של צבא לבנון ביום רביעי 
שעבר , ממקום ההתכנסות בחלדה לעבר הדרום . כ000 , 1 חיילים המהווים את 
הגדודים 11 ו31 של אותה חטיבה , לרבות יחידות שריון ט45 וטי55 וארטילריה 
551 מ"ם , נעו לעבר כביש החוף בעקבות אותה שיחה . צריך לזכור כי מבצע ההתפרשות 
בשבוע שעבר לא יכול היה להתבצע ללא הסכמה מוקדמת של שלושה גורמים לבנוניים 
הפועלים בשטח : תנועת אמל השיעית , שבה תומכים סוריה מזה וחיזבאללה שבה 
תומכת איראן מזה , כאשר דרומה להם ולאורך הקו המקביל לגבול הבין - לאומי 
פרושות יחידות צבא דרום - לבנון בפיקודו של הגנרל אנטואן לחד . הפטרונים 
של אמל וחיזבאללה דאגו לא רק לגבש הסכמה מוקדמת להתפרשות , אלא גם להפעיל 
" חדר מצב " שיבטיח את קיום ההסכמה . יומיים לפני ההתפרשות , פעל " חדר 
המצב " במפקדת " הביטחון הדרומי " של אמל בנבטיה , וכלל את קולונל זיאד 
מצבא סוריה , שני דיפלומטים מהשגרירות האיראנית בביירות , ריזאי וקאסמי , 
ואת איש אמל , עלי עקוש . כל אלה דאגו לקיים הלכה למעשה את ההסכמה המוקדמת 
של אמל וחיזבאללה . במקביל , ניתנה הסכמתו הפומבית של הגנראל אנטואן לחד . 
אך בכך לא די . היה צורך בשלוש הסכמות מקבילות של גורמים לא - לבנוניים : 
שתי השכנות , סוריה ממזרח , המעוניינת בהתפרשות , וישראל מדרום , שאינה 
מתנגדת , כל עוד הדבר נעשה על פי תנאיה . אך החשוב מכל הוא הגורם הלא - 
לבנוני השלישי והחמוש ביותר בשטח אש"ף , שללא הסכמתו לא יכולה להיות התפרשות . 
הארגון הסכים אמנם להתפרשות , אך הציב תנאים למימושה . ככלות הכל , מבחנו 
של מבצע ההתפרשות אינו בעצם קיומו הטכני אלא במימושו המעשי בשטח . אולם 
גם בחינה מדוקדקת של אופן ההתפרשות מספיקה כדי להצביע על הבעייתיות והמורכבות 
של המבצע . הלויטנט - קולונל מלחם , מפקד החטיבה הלבנונית הראשונה , שנע 
בעקבות שיחת סבליני - אפנדי עם שני גדודיו לעבר הדרום , היה זקוק גם לאישורי 
מעבר מקומיים . לאורך כביש החוף היה עליו לעבור את מחסומי " הארגון הנאצרי " 
מגשר אל - אואלי ועד גשר סניק , בואך מחסום אמל בבית החרושת צפא , ומשם 
לבנייני הטפליין בזהראני . רק לאחר הכניסה לאזור השליטה השיעי יכלו המג"דים 
השיעיים , מייגור אחמד משיק ( מג"ד 11 ) לצאת עם חייליו למשולש רומאן - 
חבוש - נבטיה , ומייגור עלי גאנביה ( מג"ד 31 ) , לעבר צור , בואך המחסום 
האחרון של אמל בכפר תבנית , המקביל למחסום צד"ל על גבול אזור הביטחון . 
על אותו בסיס ואותו הסדר נערכו ההתפרשות במחוז תופאח למחרת היום והגעת התגבורת 
בסוף השבוע . בסך הכל 000 , 3 חיילים , ברובם שיעים , הפרושים מצפון 
לאזור הביטחון באזורים בעלי רוב שיעי . להלכה קיימת סבירות גבוהה להצלחת 
ההתפרשות , אך למעשה מתנפצת אותה סבירות על רקע התנאים שהציב אש"ף . אלה 
הם אותם תנאים שהציב הארגון בזמנו , ממפקדתו במחנה סברה בביירות , לממשלת 
לבנון , וכיום הוא מציבם ממפקדתו בעין אל - חילווה . תנאים אלה היו כלולים 
בהסכם קהיר מספטמבר 9691 שבוטל סופית לפני ארבע שנים . הענקת מעמד אקסטריטוריאלי 
למחנות אש"ף בדרום על כל המשתמע מכך עומדת במרכז התביעות . מעשית יעמדו כל 
אזורי המחנות במחוזות צידון וצור , על מצבורי הנשק הכבד והפעילות בהם ומהם , 
מחוץ לתחום השליטה של הצבא הלבנוני המייצג את השלטון המרכזי . יתרה מזו , 
אש"ף ימשיך לשלוט " במאחזים מוסווים " במחוז תופאח , ולדרגי הפיקוד שייקבעו 
על ידו יתר לנוע ולפעול בחופשיות בכל אזור הדרום . הצבא הלבנוני יתחייב 
לסייע לחוליות פיגוע של הארגון " שייקלעו למצוקה במהלך המאבק המזוין נגד 
האויב הציוני " . נציגו של ערפאת בלבנון , זיד והבה , היושב בעין אל - 
חילווה , מוכן היה , אור ליום אתמול , " לצמצם את פעילות החזית השנייה " 
נגד ישראל , בציפייה שצבא לבנון יאשר את תביעותיו . 
