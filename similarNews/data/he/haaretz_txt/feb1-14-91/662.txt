האם הרשויות זכאיות למנוע רשיון רוכלות מעבריין בגלל מעשיו האסורים ? שאלה 
זו נדונה באחרונה בבית המשפט הגבוה לצדק ( בג"ץ 090631 , עובד בכור נגד 
נצ"ם עמוס עזאני , מפקד מרחב איילון , משטרת ישראל ואח ) . בידי עובד 
בכור היה כמה שנים רשיון לדוכן ירקות בבת ים . המשטרה התנגדה לחידוש הרשיון 
בנימוק כי יש לה מידע חסוי כי האיש עוסק בדוכנו גם בסחר סמים . כן נטען 
כי הוא תפס בלא רשות חדר בתוך בית סמוך לדוכנו ומטיל את חתיתו על דייריו . 
הדיירים פוחדים להתלונן עליו וכמה מהם אף הגישו , תחת הלחץ המופעל עליהם , 
מכתב הסכמה לתפיסת החדר . קפמאבינבכור עתר אפוא , באמצעות עו"ד מאיר מורגנשטרן , 
לבית המשפט הגבוה לצדק לחייב את המשטרה ואת ראש עיריית חולון לחדש את רשיון 
הרוכלות . נשיא בית המשפט העליון , מאיר שמגר , והשופטים דב לוין וגבריאל 
בך קיבלו את העתירה . השופט שמגר כתב בפסק הדין , כי יש יסוד לטענתה העיקרית 
של המשטרה כי העותר לא פסק מפעילותו העבריינית לסוגיה , ובמיוחד הוא עוסק 
בסמים . כן יש יסוד למסקנה כי העותר הוא אלים . שמגר אף לא מצא אחיזה 
לטענת העותר כי המשטרה מתנכלת לו משום שהוא מסרב לשתף פעולה עמה . אף על 
פי כן ציין השופט , כי " דומה כי בעת הזאת יהיה בשלילת הרשיון כדי להחמיר 
את המצב , שהרי העותר יישאר חופשי לעסוק במעשי עבריינות , ומאחר שנתקפחה 
פרנסתו החוקית יהיה לו גם הסבר ותירוץ לעיסוקים האסורים " . שמגר הדגיש כי 
אין להסיק מדברים אלה כי לעולם אין להימנע ממתן רשיון בגלל מעורבות במעשי 
עבירה . אבל " דרושה לשם כך מסקנה חד - משמעית יותר בדבר הקשר בין העיסוק 
הלגיטימי לבין העיסוק האסור המתלווה אליו " . בעניין זה הוסיף , כי " על 
הרשויות המופקדות על אכיפת החוק לנקוט בצעדים כדי למנוע עבריינות ולהעמיד 
עבריינים לדין , אך אינני סבור כי יש לאסור על עבריין עיסוק בפרנסה חוקית 
על ידי שלילת רשיונו הקיים , כל עוד אין ודאות רבה יותר מזו שלפנינו שהעיסוק 
האמור משמש באופן מהותי למעשי עבריינות , או שעצם העיסוק בו מסכן את שלום 
הציבור " . קפמאבינשמגר הדגיש כי העותר לא שיכנע את בית המשפט כי הוא תם לב , 
וכי המשטרה מתנכלת לו . " אם אנו מקבלים את עתירתו , הרי נעשה הדבר 
רק עקב הבחירה בין שתי רעות . הנחתנו היא שעיניהן של רשויות הציבור המופקדות 
על אכיפת החוק ימשיכו להיות פקוחות , ואם יתבררו נתונים נוספים , ייתכן 
שכפות המאזניים ייטו בעתיד לכיוון הנגדי " . אשר לפרשת תפיסת החדר , שמגר 
קבע כי הדרך פתוחה לכל הרואה בבכור מסיג גבול לפתוח בהליכים משפטיים והודיע 
כי אם ייפגע מישהו מהדיירים שיגיש תביעה כזאת , העותר מסכן בכך את המשך 
פעילותו כרוכל במקום . 
