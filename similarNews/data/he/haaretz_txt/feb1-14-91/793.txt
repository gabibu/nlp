ייתכן שמקבלי ההחלטות צדקו כשהחליטו להשקיע במטוסי קרב במקום במקלטים וייתכן 
שלא צדקו . סדר העדיפויות הזה בוודאי ייבדק אחרי המלחמה . בינתיים מישהו 
חייב לצאת אל העם ולומר לו בכנות : אנחנו מדינה ענייה , רבת מטלות , והעדפנו 
להשקיע את כספי הציבור בקליטת עלייה , בהקמת יישובים חדשים , בחימושם של 
חיילי צה"ל . לא השקענו במיגון העורף כי העדפנו כושר לחימה , העדפנו לפתח 
את היכולת לחסל משגרי טילים ולא להזרים כספים לבניית כושר ספיגה של נזקי 
טילים . במצב המדיני המיוחד שנוצר היום אין לנו שום אפשרות להבטיח לתושבי 
גוש דן המופגזים ביטחון מפני סקאדים , לא להם ולא לילדיהם במוסדות החינוך 
הלא - ממוקלטים . אחרי שיאמרו מנהיגינו את האמת הפשוטה הזאת , יוכלו כולם 
סוף סוף לנשום לרווחה ולקבל החלטות רציונליות שתואמות את המצב . חלק אולי 
יברח מגוש דן , אבל זה בלאו הכי קורה . חלק אולי יתמלא חרדה לרגע , אבל 
במחשבה שנייה הוא יתעודד , לפחות לטווח רחוק , בעיקר אם השלטון גם יעשה 
צעד נוסף ויציע כמה פתרונות לחיי אי - שיגרה . אפשר לנסות , למשל , לשלוח 
את ילדי גוש דן בהסעות מאורגנות , אפילו רק שלוש פעמים בשבוע , לבתי - 
ספר ברחובות , בכפר סבא , בנתניה . בתי - ספר אלה ( אולי בקיבוצים ? 
) ילמדו במשמרות . חצי שבוע את ילדיהם , חצי שבוע את ילדי תל - אביב . 
אפשר גם להמשיך ולפתח את שיטת האוניברסיטה הפתוחה , ללמוד בקבוצות , בבתי 
תלמידים שיש בהם מקלטים אטומים ושאחד מהוריהם אינו עובד . אפשר להיעזר בטלוויזיה 
הלימודית . אפשר להמשיך ולחשוב על עוד פתרונות שיאפשרו לילדי גוש דן גם 
ללמוד , גם להיפגש עם חברים , גם לחיות בביטחון פיסי יחסי . המצב הנוכחי 
כמעט מפקיר אותם בבניינים לא מוגנים , עשויים הרבה זכוכית , בקבוצות גדולות 
מדי . מחוץ לגוש דן ימשיך הכל להתנהל כרגיל . השיבה ללימודים נועדה ליצור 
רושם שהכל כרגיל . שר החינוך ננזף על שלא החזיר את המערכת לתיפקוד מהיר . 
הוא ענה , ובצדק , שהוא איננו שר הביטחון . אם הוא לא שר הביטחון , 
ודאי שקשה לצפות מהמורים להיות מפקדי פלוגות , בעיקר כשמדובר בחיילים בני 
שש או שבע עם עודף אנרגיה ומעט משמעת . בנוסף להיעדר מיקלוט , יש בעיה של 
ריכוז מאות ילדים תחת קורת גג אחת . ההבדל בין פתיחת בתי - קולנוע ומגרשי 
כדורגל ובין פתיחת בתי - ספר יסודיים הוא שלראשונים לא חייבים ללכת ושמדובר 
שם באוכלוסייה בוגרת , אחראית לעצמה . משום גורם במדינה לא מצפים בשעה 
זו לקבל עליו אחריות כבדה כמו זו המוטלת בימים אלה על כל מורה , בכל כיתה . 
אם תישמע אזעקת אמת באחד הבקרים , וההימור שלא תישמע הוא רק הימור , ואם 
ייפול טיל קונבנציונלי בקרבת מוסד חינוכי , מוטב שלא לנסות לדמיין אפילו 
את המהומה ואת התוצאה . מורים שתירגלו בימים האחרונים את תלמידיהם בחבישת 
מסכות והתפנות לחדרים אטומים , מספרים כי לתלמידי א לוקח כעשר דקות להתארגן , 
ואז מתחילים להישמע מכל עבר קריאות " המורה , המורה , בואי רגע , אני 
חושב שהמפוח שלי לא פועל " . הילדים הקטנים , ברעש השורר בכיתה , מתקשים 
להבחין אם המפוח עובד וגם שוכחים להפעיל אותו . מורה אחת מול 04 ילד יכולה 
לעשות רק מעט בפרק הזמן העומד לרשותה . מורה בכיתה ה סיפרה כי אחרי התרגיל 
היתה רצפת הכיתה שלה זרועה מזרקי אטרופין . מה שברור הוא שהרבה לימוד - לשמו 
אין בימים אלה במוסדות החינוך , וגם לא יהיה . השיגרה היא מזויפת , האימהות 
מתקשות לחזור לעבודה משום שרובן נעות בין הגנים לבתי - הספר , במשמרות בטיחות . 
אם מדובר בהורים לשלושה ילדים קטנים , מדובר בחצי שבוע עבודה , בכל שבוע . 
המלה " נורמליזציה " הפכה ערך בפני עצמו , כמעט ערך עליון . העיקר לחזור 
הביתה , לחזור לגוש דן , לחזור לחיי שיגרה , לחזור ללימודים . אבל בבתיה"ס 
אין שיגרה , ולא יכולה להיות . לילדי גוש דן , המאוימים בטילים , אין 
מינימום ההגנה הניתן לילדים באזורי ספר , כמו חדרי הביטחון בבתי - הספר 
של קריית שמונה וקיבוצי הצפון , כמו שמירה צה"לית על האוטובוסים שמסיעים 
ילדי מתנחלים לבתי - ספר . היה רצוי לחשוב מחדש , לפחות כשמדובר בתלמידי 
הכיתות הנמוכות , על סוג חדש של שיגרה . תחת איום טילים לא יכולים להתנהל 
חיים נורמליים . זוהי אשליה מסוכנת . 
