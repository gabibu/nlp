השם " מעונות " מטעה במקצת . למעשה מדובר במעין בתי ילדים הפועלים 42 
שעות ביממה , כשההורים רשאים להביא או לקחת את ילדיהם בהתאם לנוחיותם . 
החרדות והפחדים המתלווים להתקפות הטילים , הפרידה לשעות ארוכות מן ההורים 
והמעבר לסביבה חדשה , הביאו לתגבור כוח האדם של הצוות הפסיכולוגי העובד 
במעונות , ולפחות פסיכולוג אחד נמצא באופן קבוע עם הילדים . ובמקום תוכניות 
לימודים רגילות מתמקדים במשחקים , הפעלות שונות , הופעות אמנים או שיעורי 
התעמלות . המעונות הללו הם הפתרון שמצאו במרכז הרפואי איכילוב בתל אביב 
לבעיה המעיקה בימים אלה על הורים רבים בישראל . לאחר שבית החולים אירגן 
שלושה מעונות מיוחדים לילדי העובדים בגילאים שבין שנה עד 41 , כבר לא צריך 
צוות העובדים של איכילוב להיקרע בין העבודה לבין הטיפול בילדיו . בית החולים 
נמצא מאז תחילת מלחמת המפרץ במצב של כוננות חירום , ועובדים בו במשמרות 
של שתים עשרה שעות . על המתח של המלחמה והעבודה המלווים את סגל בית החולים , 
נוספה גם הדאגה לטיפול בילדיהם בזמן העדרותם מן הבית . " מדובר כאן בשילוב 
של העדרות ממושכת של ההורים מן הבית כשברקע מצב של חרדה סביבתית " , אומר 
ד"ר יוסף כלב , מנהל השירות הפסיכיאטרי לילד ולמתבגר של בית החולים , ומוסיף : 
" החלטנו שזה יקל מאוד על ההורים אם ידעו שהם יכולים לקחת אתם את ילדיהם 
לעבודה " . מספר ימים לאחר הפעלתם נכנסו המעונות לשגרה של פעילות . הם הומים 
מילדים ונראים כמו כל מעון ילדים רגיל עמוסים בציורים , משחקים וכלי כתיבה . 
אולם יש כמה פרטים חיצוניים המעידים על ייחודם . הילדים בשני המעונות באיכילוב 
נושאים פתקי או כרטיסי זיהוי מיוחדים . לילדים הקטנים יותר יש פתקים כמו 
אורי 2 " או " תומר 1 " , שמסייעים למטפלות לזהות את הילדים ואת המקלט 
שאליו הם שייכים . במעון שבו נמצאים הילדים הבוגרים יותר אפשר להבחין בציורים 
לא מחניפים של סדאם חוסיין . " אני מחכה שסדאם ימות כדי שכל זה ייגמר " , 
סיכם אחד הילדים את המצב . מספרם של הילדים משתנה כל העת . לפעמים אפשר 
למצוא בעיקר בשעות היום בין עשרים עד ארבעימקפמאליד4ילדים . את הלילות 
מבלים רוב הילדים בבתיהם , אבל יש גם הורים שהעבירו כמה לילות עם ילדיהם 
במעונות . המעון של ויצו שבו שוכנים התינוקות והילדים עד גיל 7 התארגן למשימתו 
החדשה מהר מאוד . המקום עצמו כבר היה ערוך לקליטת ילדים , וצבא של מטפלות 
וגננות מתנדבות מיהרו אף הן להצטרף למאמץ ולסייע בטיפול בילדים . במעון 
לילדים הבוגרים יותר , בבית הספר לאחיות , נאלצו מנהלת בית הספר , מילכה 
שמואלי וסגניתה , יהודית פלטי , להפוך את חדרי בית הספר לחדרים שיתאימו 
לקליטת ילדים . ללא הגב הארגוני של ארגון ויצו , נפלה המעמסה על צוות בית 
הספר לאחיות , על תלמידות השנה הראשונה ועל מתנדבים . האתגרים העיקריים 
עמם מתמודדים הצוותים העובדים במעונות הילדים אינם ארגוניים . " הילדים 
מוכנסים לסביבה שבה הם אינם מכירים את הילדים החדשים " , אומר ד"ר כלב . 
" יש כאן חרדת פרידה מן האמא " . גם אצל ההורים קיננו חששות . " האמהות 
התקשו בתחילה להפקיד את ילדיהם בידינו " , סיפרה מילכה שמואלי : " ורק 
לאחר כמה ימים הצלחנו לרכוש את אמונן " . הילדים עצמם הסתגלו בצורה מהירה 
יותר . והם מסייעים זה לזה לחבוש את המסיכות בזמן אזעקות , ואם יש בעיה 
מיוחדת דואג הצוות לקשר אותם טלפונית עם הוריהם העובדים בסמוך . ד"ר כלב 
מציין שהוא לא מבחין באפקטים של חרדה מצטברת . הוא משוכנע שתפקודם של הילדים 
בזמן אזעקות במעון אינו שונה מתפקודם במצבים דומים בבתיהם " . יש כאן תהליך 
של הסתגלות . כמה מהילדים כבר ציירו את הפטריוט ודיברו עליו " . למרות ההסתגלות 
הקלה יחסית ממשיכים הפסיכולוגים ללוות את העבודה במעונות . חשוב לזכור שלא 
תמיד אפשר לפענח את סימני החרדה הנפשית בעין לא מקצועית . עד עתה , הילדים 
במעונות לא הראו כמעט סימנים של חרדה קיצונית . באחד המקרים הקיא ילד בתוך 
מסכת הגז , ובמקרה אחר החליט פתאום ילד בן 6 שהוא מגונן על אחיו בן השנתיים : 
הוא כיסה אותו בגופו ולא איפשר לאיש להתקרב אליו . לאחר מספר שעות הוא 
נרגע . הפסיכולוגים מתרכזים בעיקר בהתבוננות מן הצד ובשיחות עידוד במקרה 
הצורך . המלחמה הזאת כבר זכתה לכינוי מלחמתם של הפסיכולוגים ; אבל הפסיכולוגים 
באיכילוב מציבים גבולות ברורים : עבודתם במעונות היא רק בגדר סיוע נוסף 
שנועד להרגיע ולעודד , ולא עבודה רגילה בקליניקה . אחת הפסיכולוגיות אומרת 
שבמלחמה הזאת כבר יש גישה חדשה , בעיקר בעבודה עם מבוגרים הסובלים מחרדות : 
" לא נכנסים לשיחות עמוקות ולא נוברים בנפש , אלא מתרכזים במה שנקרא עזרה 
נפשית ראשונה " . " אני משתדלת לכבד את מנגנוני ההגנה של הילדים " , אומרת 
הפסיכולוגית גילית הורביץ העובדת עם הילדים הצעירים . " לרבים מן הילדים 
יש מה שנקרא בשפה המקצועית " אובייקט מעבר " , שזה חפץ אהוב כמו בובה למשל , 
המשמשת כתחליף לאם בזמן העדרותה . אני מעודדת אותם לדבר על החוויות הקטנות 
של היום - יום במשפחה , וזה עוזר להם להתחבר להווי שחסר להם ולהירגע . 
אם ילדה מדברת על פחד אני נותנת לה לדבר על זה בשפה שלה " . דרך נוספת לסייע 
לילדים בהתגברות על חרדות היא להפעילם דווקא בנושא שהוא גורם החרדה . אחת 
הילדות במעון שבו עובדת גילית הורוויץ פחדה מאוד מן המסכה , והיא למדה להתרגל 
אליה לאחר שניתנה לה האפשרות להדגים את לבישת המסכה בנוכחותם של שאר ילדי 
המעון . המפגש בין ילדים מגילאים שונים שאינם מכירים זה את זה בא לידי ביטוי 
בדינמיקה החברתית שהתפתחה במעונות . בעלי כושר המנהיגות בולטים גם כאן , 
ולוקחים על עצמם בד בבד עם עמדת המנהיגות גם אחריות רבה . אצל הילדים הצעירים 
יש מה שהורוויץ קוראת " חברה פתוחה " , והם ממהרים לקלוט ילדים חדשים . 
יש נטייה ברורה של הגדולים לקחת חסות על הקטנים יותר . משפחות רבות מעדיפות 
שאחים גדולים יישארו עם אחיהם הצעירים , גם אם הם היו צריכים להיות במעונות 
שונים . אסף בן חורין , פסיכולוג העובד עם הקבוצה הבוגרת , רואה בתהליך 
זה מקור לכמה מהלחצים הנפשיים המופעלים על הילדים : " ילדים בני 731 קולטים 
מה שקורה להם . הם נדרשים להיות אנשים קטנים ולקחת אחריות שבחלקה הם לא 
היו צריכים לקחת , כמו למשל ילדה בת 6 שצריכה לטפל באחותה בת השנתיים . 
הבעיה היא מה תעשה ילדה כזו במצב כזה של אחריות , ולא אם היא יודעת בדיוק 
מי זה סדאם חוסיין " . למרות החרדות הרבות המתלוות למלחמה ולניתוק מן הסביבה 
הטבעית , תיפקדו עד עתה רוב הילדים בצורה נורמלית לחלוטין . אם יש חרדות 
או פחדים , הם במידה רבה השתקפות של פחדי ההורים . האחרונים מזהים את החרדות 
אצל ילדיהם אבל לא על עצמם , טוענים הפסיכולוגים . ויש אף הורים המודאגים 
מתגובות של ילדים הנראות לפסיכולוגים כסבירות ביותר . כך במקרה שבו חזר 
אחד הילדים לאחר שהחלו התקפות הטילים להשתמש במוצץ לאחר שכבר נגמל מן השימוש 
בו , והדבר עורר את דאגתו של אביו . הפסיכולוגים ראו בכך תגובה סבירה של 
הילד , ולא ראו צורך לאסור עליו להשתמש במוצץ . לטענת מילכה שמואלי , 
" לא רק שהנשים יוצאות להילחם בחזית , כאן בבית החולים , והגברים נשארים 
בבית אלא גם יש להן מחויבות לעבודה המתנגשת עם המחויבות המשפחתית , ולעתים 
קרובות הן נכנסות למלכוד " . צוות העובדים של איכילוב היה צריך לעבור תהליך 
שארך מספר ימים , עד שהרעיון של מעונות הילדים קיבל אצלו לגיטימציה מעשית 
ורגשית . רחל שוורץ העובדת כאחות בחדר המיון שלחה בימי המלחמה הראשונים 
את בנה בן השלוש להוריה , אבל הסידור לא כל כך הצליח . " החלטתי להביא 
אותו הנה , ועכשיו אני מצטערת שלא עשיתי זאת בהתחלה " , היא אומרת . קרלוס 
וואלפיש , טכנאי רנטגן , היה מן הראשונים שהכניסו את ילדיהם למעון . מבחינתו 
היה זה פתרון אידיאלי מכיוון שגם אשתו עובדת בבית החולים . דן , בנו בן 
הארבע וחצי , לא התבלבל מנוכחותם של כל כך הרבה ילדים חדשים בסביבתו . 
והוא מספר בהתפעלות שאחת הילדות כבר ישנה לצדו באופן קבוע . " ואפילו לא 
הרגשתי כי ישנתי " , הוא מוסיף . " הילד לא רוצה לחזור הביתה " , מסכם 
קרלוס וואלפיש . ככל שמתארך מצב החירום הולך וגובר הלחץ המצטבר על אנשי 
צוות בית החולים וגם על עובדי המעונות . מילכה שמואלי ישנה במשרדה והיא 
מרותקת רוב שעות היום לבניין שבו היא עובדת . אסף בן חורין עסוק בעבודה 
במעון , בדאגה לבתו הקטנה הנמצאת מחוץ לתל אביב ובביקורים תכופים אצל בנו 
הנמצא במעון השני . הוא מדבר על הרגשה של בדידות במערכה : " יש כאן עומס 
גדול על אנשים שהם בכלל לא מהווים חלק ממערכת החינוך שנאלצים למלא את תפקידה " . 
המסקנה שלו ושל אנשי המעון בבית הספר לאחיות היא שהמעונות ברחבי הארץ חייבים 
להיפתח מחדש , כדי להקל על העומס של ההורים ועובדי המעונות הזמניים . הורוויץ 
אומרת שאם המעונות ימשיכו להתקיים , יש לפעול למיסוד מקסימלי שלהם : " חייבים 
לבנות משמרות מאוזנות של עובדים , ליצור מערכת קבועה של הפעלות , לבנות 
פעילות של גן לכל דבר " . 
