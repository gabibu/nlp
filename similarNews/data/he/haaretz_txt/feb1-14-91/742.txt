איש לא הטיל ספק שהקואליציה תהדוף בנקל את הצעות האי - אמון שהגישו סיעות 
חד"ש , המפלגה הדמוקרטית הערבית והפנתרים השחורים , בשל העוצר המתמשך בשטחים . 
השאלה היתה כיצד יצביעו נציגי המערך ומפלגות השמאל הציוניות . בסיעת המערך 
התנהל ויכוח שבסיומו הוחלט להימנע מהצבעה . " איננו יכולים לתמוך בממשלה 
הכושלת הזו " , אמרו ח"כים במערך , " אך גם איננו יכולים בימי חירום אלה 
לתת יד להצעות אי אמון שהגישו מפלגות קיצוניות קיקיוניות " . בסופו של דבר 
נדחתה הצעת האי אמון שהגישו חד"ש ומפלגתו של עבד אל - והאב דראושה ברוב של 
06 חברי הקואליציה לעומת ששה . 72 ח"כים נמנעו . ח"ך מוחמד נפאע ( חד"ש ) 
אמר שכ006 שעות מוטל עוצר מתמשך נגד מיליון וחצי בני אדם . לדבריו , בשבוע 
שעבר ביקר ברצועת עזה וראה ילדים שבמשך כמה ימים לא ראו את אור השמש . הוא 
הדגיש שהעוצר פירושו רעב ממשי המהווה עונש קטלני . ח"ך עבד אל - והאב דראושה 
( המפלגה הדמוקרטית הערבית ) האשים כי הממשלה ניצלה את המלחמה במפרץ להתנקם 
בשטחים . ח"ך צרלי ביטון ( הפנתרים השחורים ) ביקש להביע אי - אמון בממשלה 
עקב הליקויים בהכנת העורף האזרחי ללוחמה כימית . לדבריו , נשיאות הכנסת 
מנעה ממנו החל מתחילת חודש ינואר להעלות את הנושא הזה לדיון , בנימוק שיש 
מדיניות של פרופיל נמוך . שר המשטרה , רוני מילוא , שהשיב על הצעות האי 
אמון בשם הממשלה , אמר כי מערכת הביטחון מודעת היטב להשלכות הקשות שיש להטלת 
עוצר ממושך על התושבים הערביים בשטחים במישור הכלכלי והאישי . יחד עם זאת , 
גורמי הביטחון מחויבים לשקול גם את צורכי הביטחון והסיכונים הטמונים בהסרת 
העוצר באזורים אלה , בשים לב למצב הביטחוני המיוחד השורר היום באזורנו ובמזרח - 
התיכון כולו . הוא הדגיש כי הוחלט להתחיל בהסרה הדרגתית של העוצר בשעות 
היום וכן להקל בעוצר בישובים הכפריים והחקלאיים , כדי לאפשר לחקלאים לעבד 
את שדותיהם . מילוא הוסיף כי החל מראשית השבוע החל תהליך הדרגתי של כניסת 
עובדים ערביים רשומים מן השטחים לישראל , אך שהותם בארץ תותר רק בשעות היום . 
בהתייחסו לביקורת החריפה שמתח ח"ך ביטון על היערכות העורף , אמר מילוא 
שהממשלה , באמצעות מערכת הביטחון והג"א , עוסקת זה שנים , וביתר אינטנסיוויות 
מאז אוגוסט 0991 , בהכנת העורף האזרחי ללחימה . באשר לבלבול שנוצר בציבור 
אם בעת אזעקה להיכנס למקלט או לחדר אטום , אמר מילוא : " אחת הבעיות במלחמה 
הזו היא שאנו עוסקים בפעם הראשונה במלחמה שבה העורף הוא בעצם החזית . העורף 
הוא הגורם שמותקף על - ידי האויב באמצעים שעל חלקם לא אפשר היה לדעת במדויק . 
לכן המיגון של העורף היה הרבה יותר מסובך מאשר במלחמה רגילה " . ברוב של 
06 נציגי הקואליציה נגד 2 ח"כים בלבד ו23 נמנעים , הוסרה גם הצעת האי אמון 
שהגיש ח"ך ביטון . בשבוע הבא עשויה גם מפלגת העבודה להגיש הצעת אי - אמון 
בנושא היערכות העורף . קפידבינבפעם הראשונה מאז החלה המלחמה הפסיקה המליאה 
את ישיבתה בעת השמעת צפירת האזעקה . למרות ההכנות הרבות שנעשו בכנסת לקראת 
מצב החירום , לא נתנו את הדעת לכך שבאולם המליאה אין שומעים את האזעקה . 
ח"ך רן כהן ( רץ ) נכנס לאולם במרוצה וסיפר כי נשמעת אזעקה . רק אז , 
באיחור של כמה דקות , הופסקה הישיבה והח"כים , עובדי הכנסת והעיתונאים 
רצו מבוהלים בהדרכתם של אנשי משמר הכנסת אל החדרים האטומים במשכן . מרבית 
השרים והח"כים לא נטלו עמם כלל את ערכות המגן . אלה שהיו מצוידים בערכות , 
כמו שר הדתות אבנר שאקי , עוררו מידה מסוימת של גיחוך . 
