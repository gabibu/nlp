" עניין חזותי " הוא אלבומה השלישי , שבו מנגן הרכב חדש של הלהקה , 
לצדו של אלדריץ . טוני גיימס מנגן בבס , אנדריו ברון וטים בריצמן ( שהיה 
בלהקת " הכל אודות חווה " ) בגיטרות . בעמדת תכנות התופים נותר דוקטור 
אוולנש הוותיק . את מקום הכובד והעוצמה שאיפיינו את האלבומים הקודמים של 
הלהקה , ממלאת כעת תפיסה הפקתית רכה וקלילה יותר . אפשר לשמוע מהלכים מלודיים 
רבים וצליל נקי יותר ומחוספס פחות . תפקידי הגיטרה מתבססים על מספר ריפים 
פשוטים ורוקנרוליים בסגנון ברוס ספרינגסטין , שעליהם יכול היה להתבסס כל 
הרכב רוק אמריקאי של " אמצע הדרך " . את האלמנטים המוכרים מהעבר מייצגת 
ההגשה המצוינת של אלדריץ עם הבזקים מרשימים של גיטרה - מעוותת להם אחראי 
ברון . הקטעים הבולטים באלבום הם " שדרות התפוצצות " , שבו שירה ברגיסטרים 
נמוכים המהווה שילוב מוזר במקצת בין סגנונותיהם של איגי פוף ולו ריד וסולו 
גיטרה מלודי במיוחד . בבסיס הצליל של " משהו מהיר " יש גיטרה אקוסטית 
נקייה , שמאחוריה נגיעות מעוותות והגשה המשווה לקטע ממד אפלולי . ב"דוקטור 
גיף " מהלכי גיטרה חשמלית השאולים מאשפי הרוק הכבד של שנות השבעים , הגשה 
דיבורית וקולות רקע נשיים של מגי ריילי , המוסיפים לצליל הרוקיסטי יסודות 
פופיים קישוטיים . קפמאפרק " להיטים רציניים " מתעד מסע הופעות עולמי שערך 
פיל קולינס בין פברואר לאוקטובר בשנה שעברה , בליווי סלנד סקלאר ( בס ) 
, צסטר תומפסון ( תופים ) , דאריל שטרומר ( גיטרות ) , ברד קול ( 
תופים ) , קבוצת זמרות ליווי וחטיבת נשפנים בשם " קרנות הפניקס " . קולינס 
הוא מתופף גדול , אבל הוא מעולם לא היה מלחין גדול . בלהקת " גנסיס " 
בשנות השבעים הוא נחשב לצלע המתוחכמת פחות . לאחר שפיטר גבריאל פרש ב5791 
נותר חלל בלהקה , אותו לא הצליח קולינס למלא . קריירת הסולו שלו התברכה 
בלהיטים מצליחים , אך רובם אינם איכותיים במיוחד . בשנות השמונים הוא הפך 
אליל פוף לבנות העשרה . באלבום הנוכחי מבצע קולינס את מרבית הלהיטים הגדולים 
שלו , ביניהם " כנגד כל הסיכויים " , " עוד לילה אחד " , " האם את זוכרת " , 
" באוויר הלילה " ו"אינך יכול להאיץ באהבה " . כל הקטעים זכו לעיבודים 
נכונים , המשמרים את רוח המקור שהושגה באולפן ומפיחים את האנרגיות הנדרשות 
להם במופע חי . הרכב הנגנים מפגין גיבוש ומקצועיות , והריתם - סקשן הדינמי 
מתבלט במיוחד . לביצועים הטובים ביותר זכו " אל תאבדי את מספרי " , " באוויר 
הלילה " ו " מאהב קל " . " סואיסידיו " ראוי לציון בזכות עבודת התיפוף 
המהממת של קולינס . זהו אלבום הופעה מצוין , המציג מיצוי מקסימלי של חומרי 
הגלם הבינוניים העומדים בבסיסו . קפמאפרקאלבומי להקת " נערים חדשים בשכונה " 
נמכרו עד כה בכלמעלה מ51 מיליון עותקים . אלבומם האחרון " צעד אחר צעד " , 
שיצא לפני כמה חודשים , מקדם את הפופולריות שלה לשיאים חדשים . האלבום 
" אין עוד משחקים " הוא צירוף גרסאות של בישול מחודש ( רמיקס ) לשנים - 
עשר מלהיטי הלהקה . אין כל פסול בהפקת גרסה כזו , המיועדת לרחבת הריקודים , 
אבל במקרה הנוכחי מדובר בהפקה כושלת . לחני הפוף הקטנים והחביבים של הלהקה 
הולכים לאיבוד בנבכי המיסוך האלקטרוני שכופה זאנר גרסאות הריקודים . מכונות 
התופים השבלוניות ומהלכי הקלידים הפשטניים יוצרים רצף צלילים אחיד . אלמלא 
ההפסקות בין הקטעים קשה היה להבדיל ביניהם . במרבית השירים חסרים העומק ההרמוני 
והעוצמה הריתמית , הדרושים לקטע רמיקס כדי שימלא את ייעודו הבסיסי כמרקיד . 
כל להיטי הלהקה נשמעים מעוקרים לחלוטין , כש"צעד אחר צעד " המצליח זוכה 
לרמיסה הבוטה ביותר . יוצאי הדופן באלבום הם " אל תבכי ילדה " ו"נערה 
אני מאמין בך " , המוגשים קצת לאט יותר , ו"לעולם לא אתאהב עוד " , שבו 
מפיחים סקסופון מוצלח ומקצב דינמי את הרוח המתאימה לרחבת הריקודים . 
