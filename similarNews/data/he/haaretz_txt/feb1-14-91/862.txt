חמישה מדענים סובייטים בכירים , הנחשבים למובילים בתחומם בעולם , נקלטו 
השבוע במוסדות ההשכלה הגבוהה והמחקר של ישראל . קליטתם התאפשרה הודות להפעלת 
קרן ברכה , ששמה לה למטרה לאפשר קליטת מדענים בכירים באותם תנאים שהיו מקבלים 
באוניברסיטאות המובילות בארה"ב . השבוע נקלטו באמצעות הקרן באוניברסיטת תל 
אביב המתמטיקאים פרוף פאבל בלכר ופרוף ולדימיר מצייב , פרוף אלכסנדר בפומנשצי 
נקלט בטכניון , פרוף ישי שלימק במחלקה לפיסיקה באוניברסיטת בר אילן ופרוף 
רומן טימנציק במחלקה לספרות באוניברסיטה העברית . נשיא האקדמיה הלאומית למדעים , 
פרוף יהושע יורטנר , אמר כי בשלב הראשון הוקצו על ידי קרן ברכה 3 . 6 מיליון 
דולר לקליטת 51 מדענים בישראל . זוהי ההזדמנות הראשונה שבה תוכל מערכת ההשכלה 
הגבוהה להתחרות על מיטב המוחות המדעיים עם הטובות שבאוניברסיטאות העולם ובתנאים 
מועדפים . פרוף יורטנר גילה , כי כמה מדענים בכירים נוספים מתעניינים עתה 
באפשרות להיקלט בישראל במקום במדינות המערב . בחירת המועמדים לקרן ברכה נעשית 
על פי עקרון המצוינות בכל תחומי המדע . המועמדים מוגשים לוועדת הקרן על 
ידי האוניברסיטאות הישראליות המתחייבות מצדן לקלוט את המדענים כחברי סגל 
אקדמי באוניברסיטה ובדרגה של קביעות . פרוף יורטנר הדגיש , כי במקביל לקליטת 
מדענים עולים בעלי שם עולמי , יש להיערך לקליטת חוקרים צעירים , הן ישראלים 
והן עולים , שיהוו את דור ההמשך במערך ההשכלה הגבוהה והמחקר של מדינת ישראל . 
כיום , הדגיש פרוף יורטנר , לנושא יש חשיבות מרובה כיוון שבמהלך העשור 
הנוכחי צפויה פרישה הדרגתית של כ002 , 1 מדענים מהסגל האקדמי הבכיר . קליטה 
משולבת של מדענים ישראלים וזרים תחזק את המחקר הבסיסי בכל תחומי המדע , 
ותאפשר למערך המדעי של ישראל לעמוד בשורה אחת עם המדינות המפותחות . 
