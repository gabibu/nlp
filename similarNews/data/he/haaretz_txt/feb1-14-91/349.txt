נהוג לומר , בצדק , שהשותף הנאמן ביותר של מדינת ישראל הוא יהודי התפוצות . 
ואכן , יהודי התפוצות עמדו תמיד מאחורי ישראל והעניקו לה תמיכה כלכלית 
וגיבוי מדיני , ציבורי ומוסרי . קליטתם של מיליון או יותר מיהודי ברית - 
המועצות בתוך תקופה קצרה מעמידה במבחן את ישראל , אבל לא פחות מכך את יהדות 
התפוצות . מבקרת המדינה כבר חיוותה את דעתה על תפקודה של ממשלת ישראל או 
אולי נכון יותר לומר : ממשלות ישראל בנושא הקליטה , ועל חוות דעת זו אין 
הרבה מה להוסיף . אולם לישראל אין ברירה היא תקלוט את העולים ותקריב את 
כל הקורבנות שיידרשו לכך . אולם מי שמבקש לבדוק מה תרומתה של יהדות הגולה 
לעלייה נתקל בתמונה מוזרה . אנשי הסוכנות היהודית והמגביות מציגים את השתתפות 
יהדות הגולה כהישג , בעוד שבפועל תרומתם קטנה . המגבית המאוחדת התחייבה 
לגייס למבצע הקליטה 006 מיליון דולר לשנתיים , ועם גידול מספר העולים הגדילה 
את התחייבותה למיליארד דולר לתקופה של שלוש שנים . גיוס כספים אלה במתכונת 
הרגילה של עבודת המגביות נראה הישג גדול , אבל אנו עוסקים בתנאים מיוחדים 
ובמצב מיוחד . הערכת התקציבים הדרושים לקליטה היא בין 03 ל04 מיליארד דולר . 
מיליארד אחד , שעליו התחייבו המגביות , הוא שני אחוזים וחצי מהעלות הכוללת . 
יחס מגוחך בין הנטל שייפול על מדינת ישראל לנטל שהתפוצות מקבלות על עצמן . 
לא ייתכן ש6 מיליוני יהודי ארה"ב , שבידי רבים מהם מרוכזת עוצמה כלכלית , 
יישאו בחלק מזערי של הנטל , בעוד 4 מיליוני יהודי ישראל , שעל גבם נטל 
ביטחוני אדיר , יישאו כמעט לבדם בנטל הקליטה . כישלונם של הסוכנות היהודית 
ואנשי המגבית הוא באי יכולתם להחדיר לתודעת היהודים בעולם את גודל החובה 
להשתתף באופן פעיל וממשי במפעל הקליטה , הן בדרך של תרומות , השקעות או 
פיתוח , או התגייסות אחרת . דרושה גישה חדשנית לטיפול בשכנועם של יהודי 
התפוצות לשותפות אמיתית עם מדינת ישראל במפעל הקליטה . רמת גנקפמאביגנדהמתי 
לקרוא במדור גלריה ( " הארץ " , 1 . 03 ) את הכתבה עלי ועל משרד " זרקור 
הפקות " . מזמן לא נתקלתי ברשעות כמו זו שביצבצה מבין השורות של כתבה זו . 
איננו מוכרים אשליות , ואנחנו כן טורחים לספר לבאים למשרדנו על המציאות 
כפי שהיא . כל הבאים אלינו מקבלים את המידע המדויק שהם מבקשים . איננו 
מספקים עבודה לניצבים ; אנחנו רק מקשרים בין המפיקים , נותני העבודה , 
לבין הרשומים אצלנו המעוניינים להופיע כניצבים בסרטים . אנו מוסרים מידע 
זה לכל פונה , והדברים גם כתובים בהסכם שאנו חתומים עליו . אני מבהיר לכל 
מי שפונה אלינו : " אתה נרשם אצלנו , ובמידה ומפיק כלשהו פונה אל משרדנו 
בבקשה לספק לו ניצבים , אנחנו מעבירים אליו , לפי הנתונים שהוא מספק לנו , 
קלטות וידאו שבהן מופיעים כל האנשים הרשומים במשרדנו , והוא בוחר את מי 
שהוא רוצה כראות עיניו " . כך שכל מי שנרשם יודע בדיוק את המצב . אנו גם 
מתחייבים בפניו לגבות כספים המגיעים לו בגין השתתפותו בסרטים . אשר לתשלום 
שאנו גובים כדמי הרשמה , הדבר נהוג בכל העולם לא רק בישראל . בעניין האחוזים 
שנגבה מהשכר שישולם לרשומים אצלנו , אם ישתתפו כניצבים בסרטים גם זה מקובל 
וגם את זאת אנו מביאים בפני כל מי שפונה למשרדנו . ירושלימקפמאביגבמשך יותר 
משבועיים אני , ורבים אחרים , משמשים מטרה לציד מכשפות או ביתר דיוק , 
רדיפת " עריקים . קודם כל העובדות האישיות . לא ברחתי לירושלים , או 
לכל מקום אחר בישראל . לו בדקו העיתונאים את הידיעה , היו מגלים שביליתי 
אמנם סוף שבוע בירושלים ( סוף שבוע שתוכנן מראש , כדי לבקר את בתי העובדת 
שם ) , ושבתי ואישתי אמנם שהו בירושלים , אבל אני נשארתי בתל - אביב ומבלה 
את ימי ( ולילותי ) בדירתי בלב תל - אביב . ביטלתי נסיעה חשובה לחו"ל ב19 . 
1 . 41 כדי להיות פה בזמן המלחמה . כבר בימי המלחמה הראשונים , שבהם נאסר 
לעזוב את הבית ולעבוד , שהיתי במשרדי בלשכת המסחר מבוקר עד ערב והפעלתי 
בעזרת קומץ עובדים נאמנים את מטה החירום של הלשכה . עיתונאים רבים שטילפנו 
ללשכת המסחר אף הופתעו למצוא אותי , ואת המנכ"ל , מאיישים את הטלפונים 
ופותרים בעיות . אבל בדיקת העובדות הרי היתה מקלקלת את הסיפור , וכך בעוד 
אני עובד שעות ארוכות במשרדי ומבלה לילות לבנים בדירתי בלב תל - אביב , 
המשכתי לקרוא על היותי בירושלים . נשארתי בתל - אביב , ביום ובלילה , כי 
זה ביתי , זה מקום עבודתי , ונוח לי פה . איני מתגאה בכך ואיני מנסה לעשות 
אידיאליזציה של ההישארות . זכותו של כל אחד לנהוג כראות עיניו ועל פי תחושתו , 
ואיני בא לגנות את אלה שעזבו או לפאר את אלה שנשארו . הפגיעה האישית בי 
איננה חשובה . מה שמדאיג הוא הסימפטום . השמחה לאיד וההתעסקות הלאומית 
בחיפוש עריקים , זיהוים והמרדף אחריהם . זהו מקארתיזם ישראלי במלוא כיעורו . 
במצב שבו דרושה אחדות , פעלו רבים להפריד . ישראל היא קרוב לוודאי המדינה 
היחידה בעולם שבה תופעה זו יכולה לקרות . קשה לי לתאר את ראש עיריית לונדון 
תוקף את אזרחיו בזמן הבליץ . הפרובינציאליות שבאה לביטוי באותו מעקב מתמיד 
היא חלק מתופעה חברתית מדאיגה של הפיכתנו לחברה קשה , עוינת , המפירה אפילו 
את מה שקיווינו שעוד נשאר לנו אחדותנו בשעת משבר ועמידתנו בשעת חירום . 
זה עלול לפגוע בנו לטווח ארוך יותר מכל טיל עיראקי . אם החברה הישראלית 
חפצת חיים היא , עליה ללמוד להיות טובה יותר , תרתי משמע . כשנעבור את 
המשבר הנוכחי , ונעבור אותו , נצטרך להמשיך ולחיות ביחד . למה שלא נעשה 
זאת טוב יותר ? תל - אביבקפמאביגשלא כמו טילי הסקאד , צירופה הנמהר של סיעת 
מולדת לממשלה הצליח להפחיד אותי . כמו רוב עם ישראל , הייתי מצפה שנוכח 
הבעיות הקשות שמדינת ישראל עומדת בפניהן , יפעל ראש הממשלה למען צירופה 
של סיעת המערך לממשלה וחיזוק שורותיה באנשים שיכולתם וניסיונם בתחום הביטחוני 
אינה מוטלת בספק . צירוף מולדת , על אנשיה ודעותיהם המפוקפקות , לממשלה 
ולקבינט הביטחוני בשעה כזאת עשוי להצביע על כך שראש ממשלתנו מתקשה לתת מענה 
הולם לבעיותיה של המדינה ולכן מתעסק בבעיות פרלמנטריות שבהן הוא בקי . 
המאבק בשמעון פרס הוא תחליף קל למאבק בסאדם חוסיין . מפחידה אותי המחשבה 
שהמאבק הפלגני על מדיניות אף - שעל קודם למאבק הקיום , והוא יימשך גם אם 
חורבנה של ישראל יעמוד על הפרק . 
