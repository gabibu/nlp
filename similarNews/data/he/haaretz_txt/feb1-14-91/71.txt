ח"ך רן כהן ( רץ ) קרא אתמול לשר החוץ דוד לוי , שישראל תגיש תביעה למועצת 
הביטחון להקים ועדת חקירה מטעם האו"ם , שתגיש דו"ח מפורט על החברות הממשלתיות 
שסייעו לסדאם חוסיין להשתמש בנשק כימי , ביולוגי או גרעיני . ח"ך כהן ציין 
כי שוחח אתמול בנושא זה עם שר החוץ , אשר הביע את תמיכתו ברעיון . לדבריו , 
ישנם סיכויים טובים ביותר שהאו " ם יאמץ עמדה זו , משום שכל סיוע , ייצור 
ואספקה של אמצעים בלתי קונוונציונאליים הנו בבחינת פשע לפי האמנות הבין - 
לאומיות של האו"ם , שבשמו מתנהלת המלחמה נגד עיראק במפרץ . ח"ך כהן הדגיש 
שהמידע על עשרות ומאות חברות מאירופה , דרום וצפון אמריקה שסייעו לשליט 
עיראק לפתח את כלי המשחית המבעיתים , " הוא מידע חלקי בלבד ואין להסתפק 
בחרטה שמביעות ממשלות צבועות שסייעו לחברות לצייד את עיראק בנשק המאיים על 
המונים " . 
