כשנתיים וחצי חלפו מאז הניצחון הגדול של בן גונסון על קארל לואיס בגמר ריצת 
001 המטרים באולימפיאדת סיאול . הוא קבע בריצה זו שיא עולמי מדהים 97 . 
9 שניות . הקסם פג כעבור שעות מעטות . בדיקה שיגרתית , לגילוי עקבות סמים 
אסורים , גילתה את התרמית הגדולה ביותר בעוצמתה בעולם הספורטיווי . בן 
גונסון , אי - השרירים המוצק והמהיר מכולם , לא היה היחיד ששבר את הכללים 
ושיפר את יכולתו באמצעים מלאכותיים . אבל אין ספק כי היה היחיד שהנחיל אכזבה 
גדולה כל - כך למיליונים רבים כל - כך . כמו ביטל חלום מתוק בשיאו . התגובה 
לא איחרה לבוא . גונסון , שחזר מבוייש למולדתו קנדה , נושל משיאו העולמי 
וממדליית הזהב שהוענקה לו . זו הועברה לקארל לואיס , יריבו הספורטיווי 
הגדול . כעבור תקופת - מה זכה לואיס בתואר הרץ המהיר בהיסטוריה . שיאו 
האישי , 29 . 9 שניות , הוכר כשיא עולמי לאחר שהתברר שהזמן המעולה של גונסון 
באליפות העולם ברומא 7891 , 38 . 9 שניות , הושג גם הוא בדרך אסורה , 
בנתיב סמי המרץ . שובו של גונסון למסלול בחודש האחרון מעורר מחדש געגועים 
לקרבות הבלתי - נשכחים בין השניים . ב - 5 באוגוסט במאלמה , שוודיה , 
הם אמורים לזנק שוב יחדיו . על כך כבר סוכם . מיפגש נוסף יהיה ככל הנראה 
כעבור יומיים , בציריך . בסוף אוגוסט צפוי המיפגש החשוב : אליפות העולם 
באתלטיקה בטוקיו . אולם הקרב המחודש בין השניים החל , כך נראה , כבר השבוע . 
בינתיים זה נראה כנסיון תקיפה מילולי של צד אחד ; של קארל לואיס . 
בראיון שהעניק השבוע בארה"ב אמר השיאן העולמי כי אינו חושב שגונסון יוכל 
לאיים עליו העונה . הסביר לואיס : " כולם מעניקים לגונסון אשראי אוטומטי , 
על דברים שעשה בהשפעת סמים . אנו יודעים שאינו יכול להגיע להישגים כאלה 
כאשר הוא נקי " . זו הפעם השניה , בתוך פחות מחודש , נאלץ גונסון לשמוע 
" עקיצות " מעין אלו . וזה בהחלט לא מעודד ואינו תורם להחזרת הביטחון 
החיוני כל כך לאתלט שאיבד יוקרה רבה . דארן קאונסל , שניצח את גונסון ב - 
11 בינואר בהאמילטון , אונטריו , בריצה ל - 05 מטרים , אמר כעבור ימים 
אחדים : מעתה הוא יהיה אחד מהבחורים . . . בחור רגיל . לא עוד ספרסטאר . 
אתפלא מאוד אם יצליח לשבור את השיא פעם נוספת בצורה חוקית " . קאונסל לא 
חסך דברי ביקורת : " הוא לא חזק . הוא אינו מהיר . הוא אינו מה שהיה " . 
גונסון , העושה מאמצים רבים לחזור לכושר , השתתף מאז חזר לפעילות בשלוש 
תחרויות . בשתיים נוצח ; באחרונה , זו שהיתה באוטאווה , ניצח ב - 72 
בינואר . הוא גם קבע שיא קנדי ב - 55 מטרים , 02 . 6 שניות . בריצת הניצחון 
הוברר כי האוהדים לא שכחוהו . הוא זכה בעידוד נלהב של 000 , 6 הצופים ומאמנו 
לורן סיגרן אמר : " הוא חוזר לעצמו , אבל עומדת בפניו עבודה רבה . זה 
רק צעד נוסף בדרך הארוכה חזרה " . גונסון מבקש הכרה - מחדש . זאת ישיג רק 
על המסלול , אם ינצח כשהוא נקי מסמים . לואיס אינו חושש מעימות . הצהרתו 
משתלבת בתוכנית השנתית שהכין לעצמו . לואיס הודיע כי בעונה הנוכחית ירבה 
בתחרויות בקפיצה לרוחק , הרבה יותר משנהג לעשות בארבע - חמש השנים האחרונות . 
הוא גם מתכנן לרוץ מחדש 002 מטרים , מיקצה שזנח לחלוטין בשנה שעברה . 
הוא גם מתכנן לשבור בקיץ את השיא העולמי ב - 001 מטרים . רק לפני ארבעה חודשים 
נותח לואיס בברכו . מה שמגביר את התחושה כי הוא מפגין ביטחון מופרז , העלול 
לעלות לו ביוקר . כאילו שכח כי בכל זאת , על אף הסמים , יריבו הגדול ביותר 
על המסלול , גונסון , חזר לזירה מקץ שנתיים . 
