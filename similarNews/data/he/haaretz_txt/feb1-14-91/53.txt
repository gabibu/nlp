הגנראל סרגיי בוגדנוב , ראש מרכז המחקר למבצעים של הצבא הסובייטי , הביע 
אתמול את חששותיו כי מלחמת המפרץ תתפשט לתוך שטחה של בריה"ם , אם האמריקאים 
ישתמשו בנשק לא - קונוונציונאלי נגד עיראק . " גם אם נוציא מכלל חשבון 
רעיון של מכה גרעינית מכוונת מצד ארה"ב , עדיין יש להביא בחשבון תאונה , 
טעות של מחשב או חבלה , ואין ביטחון כי בנסיבות כאלה ניתן יהיה לשלוט במצב " , 
אמר בוגדנוב לביטאון הצבא האדום " קראזניה זווזדה " . בוגדנוב ציין כי המנהיגות 
הצבאית של בריה"ם " בוחנת מקרוב את ההתפתחויות במפרץ " . הוא ציטט מומחים 
מערביים שאמרו כי למפקדים האמריקאים יש תוכניות להשתמש בפצצות גרעיניות קטנות 
נגד עיראק , אם סדאם חוסיין ישתמש בנשק כימי . " עיראק לא תהיה משחק ילדים . 
אסור לזלזל בה . לבגדאד מספיק נשק כדי לגרום נזק ניכר לאויביה " , הזהיר . 
מסקר דעת קהל שנערך אתמול בבריה"ם מטעם סוכנות הידיעות העצמאית " אינטרפאקס " 
עלה כי % 36 מהסובייטים תומכים בבנות הברית ורק % 8 בעיראק . ל%92 הנותרים 
אין עמדה מוגדרת בנושא . " אינטרפאקס " מוסרת , עם זאת , כי בימים האחרונים 
נערכות ברציפות הפגנות תמיכה של מוסלמים בעיראק בעיר גרוזניי , בירת צצנו - 
אינגושטיה שבצפון קווקאז . יצוין כי הרפובליקה של אזרבייגאן רחוקה 042 ק"ם 
מעיראק . ההפגנות מתקיימות ללא רשות הרשויות , ושולטות בהן כרזות כמו " סלקו 
ידיים מעיראק " ו"הלאה ישראל ואמריקה " . בקייב בירת אוקראינה התקיימה , 
על - פי " אינטרפאקס " , הפגנת סטודנטים ערבים שבמהלכה הועלו באש דגלי 
ישראל וארה"ב ; וליד שגרירות ארה"ב במוסקווה נערכה הפגנת תמיכה בעיראק משותפת 
לארגוני " פאמיאט " , " מולדת " ודומיהם . בהפגנה זו הושמעו הצהרות לאי - 
הסכמה עם מדיניות בריה"ם במפרץ הפרסי , והונפה כרזה " מוות לבוש " . 
