בימים אלה נערכות חזרות לקראת צילומי דרמת הטלוויזיה " מקומון " , על - 
פי ספרה של שולמית לפיד . את התסריט כתב אמנון רובינשטיין , שביים בעבר 
את הסרטים " נדיה " ו"הינשוף " , ואת דרמת הטלוויזיה " רותי נעים " . 
הדרמה , בשני פרקים , מיועדת להקרנה בסביבות ראש השנה . רובינשטיין מציין 
כי כמעט לא נעשו בארץ סרטים המתרחשים בבאר שבע . " זהו סרט טלוויזיה , 
שיצולם כולו במקום ההתרחשות " . מה שמייחד את הדרמה הזאת , לדבריו , 
היא " אווירת הפרובינציה " , שמצוירת היטב בספר של לפיד . הספר של לפיד 
מצטיין , לדבריו , בעיקר בדמויות הצבעוניות והמאוד לוקליות . בתסריט נוספו 
אתרים אופייניים לבאר שבע , כמו השוק הבדווי , שאינו מופיע בספר . גילי 
בן - אוזיליו , כוכבת " רותי נעים " , משחקת ב"מקומון " בתפקיד עיתונאית 
צעירה , כתבת במקומון , שמסתבכת בחקירת רצח ומפתחת רומן עם ארכימדס לוי , 
אחד החשודים , שמגלם ששון גבאי . בירת הנגב מצטייר בספר כמקום עם מקומון , 
" זמן דרום " , שכל מערכתו מורכבת מעיתונאית אחת , מנהל ( אלברט אילוז ) 
, שעסוק בעיקר ברכישת מודעות , ומזכירת מערכת ( ורד כהן ) . במקום הזה 
הכל קשורים לכל : גיסה של הכתבת ( מיכאל כורש ) הוא האחראי לחקירת הרצח . 
גיס אחר שלה הוא שוטר , והדודה היא יומנאית במשטרה . יש במקום הזה אפילו 
מקומון מתחרה , שאת הכתב היחיד שלו מגלם דב נבון . השופט המקומי ( יוסף 
כרמון ) הוא בעלה של קורבן הרצח . זהו מקום שבו " כל אירוע קטן , כל 
שריפה של תחנת אוטובוס , משמעותי כשריפת הרייכסטאג " . 
