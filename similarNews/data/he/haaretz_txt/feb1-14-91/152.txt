מנהל לשכת העיתונות הממשלתית , ד"ר יוסי אולמרט , השעה את רשיונו של ראש 
משרד השבועון האמריקאי " ניוזוויק " בירושלים , טד סטנגר . העיתון עבר 
עבירת - צנזורה חמורה , בפרסמו תמונה של סוללת פטריוט שהוצבה בישראל . מקורות 
צבאיים מסרו כי בסוף השבוע פורסמה תמונה בשבועון " ניוזוויק " , שבה ניתן 
לראות את מיקומה המדויק של אחת מסוללות הפטריוט שנפרשו במרכז הארץ . לאור 
אזהרת הצנזורה החמורה , החליט מנהל לשכת העיתונות להשעות את רשיון העבודה 
של מנהל המשרד בירושלים . ד"ר יוסי אולמרט אמר אמש בשיחה ל"הארץ " כי בישראל 
עובדים כאלף עיתונאים זרים , ועד כה היו כמה עבירות צנזורה , קלות וקשות , 
אך למעט מקרה זה ומקרה נוסף , לא נאלצה לשכת העיתונות הממשלתית לשלול או 
להשעות רשיונות עבודה של עיתונאים הזרים . אולמרט אמר כי ישראל נוקטת מדיניות 
ליבראלית כלפי התקשורת הזרה , ועושה כמיטב יכולתה כדי לעזור לעיתונאים הזרים 
בסיקור האירועים . רק במקרים קשים , בהם חושפים העיתונאים מידע ביטחוני , 
ננקטים צעדים נגד אלה שעברו עבירת - צנזורה . לדברי אולמרט , אם יסבירו 
אנשי השבועון את הסיבה לעבירת - הצנזורה וזו תתקבל , תבוטל ההשעיה . 
