" אין כמעט בית ספר בארץ שהמקלטים בו יכולים להכיל את כל התלמידים וברוב 
הגנים אין כלל מקלטים " , אמר אתמול יו"ר ועדת החינוך במרכז השלטון המקומי , 
יצחק ירון . הבוקר מתחדשים הלימודים בגנים באזורים א ו - ב , ובכך מסתיים 
תהליך שיבתה של כל מערכת החינוך ללימודים במתכונת חירום . ירון טען כי בסיוריו 
בימים האחרונים במוסדות החינוך הוא פוגש " הורים היסטריים " מרוב דאגה 
לילדיהם . " בא אמש ראש הג"א והטריף את דעתם . הורים אמרו לי : ראש הג"א 
אמר שצריך לרדת למקלטים " . לדבריו , " כל יום מתקבלים מסרים סותרים מהג"א 
וממשרד החינוך " בעניינים שונים הנוגעים להפעלת מערכת החינוך . לפני המלחמה , 
היתה הנחייה שיש להוריד את הילדים למקלטים בהדרגה , לפי חלוקה לכיתות , 
בהתאם ליכולת הקיבול של המקלט . עתה , אומר ירון , נוצר מצב חדש , שבו 
מדובר בריצה של כל ילדי בית הספר למקלט , תוך שניות אחדות . גם אם היו 
בבתי הספר מקלטים היכולים להכיל את כל התלמידים , עשוי לקרות אסון " אם 
כל הילדים ירוצו למקלט באווירת ההיסטריה הנוכחית " . לנוכח הסכנה שילדים 
ידרסו זה את זה במהרם למקלט , מצדד ירון בהחלטת הג"א , שלפיה נאטמו חלק 
מחדרי הלימוד , וחלק מהילדים אמורים להתפנות אליהם בעת אזעקה . בהתחלה 
הונחו בתי הספר לאטום שליש מחדרי הלימוד , ואחר - כך הונחו לאטום מחצית 
מהחדרים . במשרד החינוך טוענים כי יש לאטום את כל חדרי הלימוד , ורשויות 
רבות עשו זאת . " ההנחיות יורדות עלינו כמו גשם " , טען ירון , " כמו 
שבסוף השבוע שעבר שונתה מדי רגע שעת הפתיחה של מוסדות החינוך . למשרד החינוך 
ולהג"א אין קשר עם השטח . הם חושבים שכדי לבוא ולשנות דברים , די בהעברת 
פקס למרכז השלטון המקומי . הם לא מבינים איזו אנדרלמוסיה הם יוצרים . קפידבין " פניתי 
למנכ"ל משרד החינוך , זבולון אורלב , ודרשתי כי ישיבות מטה החירום ייערכו 
במרכז הארץ , שבו מצוי ריכוז גדול של ראשי ערים . ניסיונותי לשכנעו לשנות 
את מיקום מטה החירום עלו בתוהו " . ירון ציין כי אמנם נערכות התייעצויות 
טלפוניות בנושאים עקרוניים בין מרכז השלטון המקומי למשרד החינוך והג"א , 
אולם אין תחליף לישיבה יומית משותפת . בתגובה מסר יועץ שר החינוך לתקשורת , 
ישראל כהן , כי " משרד החינוך מופתע מביקורתו של ירון ומכחיש נמרצות את 
דבריו . מעולם לא היה תיאום יומיומי רצוף בין משרד החינוך למרכז השלטון 
המקומי , כפי שהוא מתקיים מתחילת המלחמה . נציג מרכז השלטון המקומי , 
גדעון לב , שותף מלא בכל ישיבות מטה החירום במשרד , וכל ההחלטות התקבלו 
על דעתו . " יצחק ירון הופיע רק פעם או פעמיים בפני המטה , ולכן יותר מתמוהה 
היא העובדה שהוא קובל על חוסר תיאום . נוסף לכך , התקיימו כמה פגישות תיאום 
בין המנכ"ל אורלב לבין ירון ואין - סוף שיחות טלפוניות . הצעת ירון לקיים 
את ישיבות מטה החירום בתל - אביב ולא בירושלים , כאילו בכך היו נחסכות אי - 
בהירויות , היא לא יותר מאשר מגוחכת " . מאות כיתות גן וחדרי לימוד בבתי 
ספר נפסלו לשימוש , עקב איטום ומיגון לקויים . יצחק ירון טען אתמול כי 
הדבר גורם קושי עצום לראשי היישובים , הנאלצים למצוא מקומות חילופיים לילדי 
הגנים ובתי הספר . למשל , בבת - ים וברחובות נפסלו 06 כיתות ובגבעתיים 
21 . לדברי ירון , ביקש מראש הג"א , תת - אלוף אורי מנוס , לשחרר מהפסילה 
בתי ספר וגנים באזורים שאינם מועדים לפורענות . " אינני יכול לבוא להג"א 
בטענות בנוגע לפסילת חדרי לימוד באזורים א ו - ב " , אמר ירון . גורמים במרכז 
השלטון המקומי טענו כי קציני מוסדות חינוך ( קמ"ח ) בהג"א , מרבים לפסול 
כיתות לא תקינות , חרף העובדה שבמקרים רבים ניתן לתקן בקלות יחסית את הטעון 
שיפור . לטענת גורמים אלה , חלק מקציני מוסדות החינוך נעדרים הכשרה הנדסית , 
הדרושה למי שפוסל או מאשר תקינותם של חדרי לימוד . קצין חינוך מוסדות בהג"א 
וקצין ביטחון של מוסדות החינוך מטעם משרד החינוך פסלו שימוש בבית ספר בכפר 
בדואי בגליל , בגלל קשיי איטום ומיגון . הפסילה נעשתה מפני שילדי בית הספר 
לומדים בצריפים . הילדים נשלחו בחזרה הביתה לאוהלים . 02 כיתות גן בירושלים , 
שהמבנים שלהן נפסלו בגין איטום ומיגון לקויים , הועברו למבנים של בתי ספר 
על - יסודיים ויסודיים . האילוץ הוליד פתרון חלקי לבעיית תורנות ההורים 
של ילדי הגן , הלומדים בחדרים פנויים בעל - יסודיים . תלמידי כיתות י - 
י"ב , הונחו לרדת לכיתות הגן בעת אזעקה ולסייע לגננות . בכיתות גן אלו 
די עתה בנוכחות של שני מבוגרים , נוסף לגננת ולעוזרתה , במקום ארבעה מבוגרים . 
האחראית על תיק החינוך בעיריית ירושלים , דליה איציק , מסרה כי בתי הספר 
המארחים גנים ומסייעים לגננות הם סליגסברג בשכונת תלפיות מזרח , התיכון 
המסורתי - הניסויי בכיכר השוק והתיכון " מרכז הנוער " בשכונת בית וגן . 
איציק אמרה כי בעת תרגיל , " הילדים הגדולים רצים לקטנים ולכל אחד מהם 
יש תפקיד מוגדר מראש " . עיריית גבעתיים החליטה להעתיק את רעיון שילוב ילדי 
הגנים בבתי הספר . מהבוקר יועברו ילדים מכיתות גן שנפסלו לבית ספר יסודי 
או על - יסודי . רק 821 , 1 הזמנות להתקנת טלפונים בגני ילדים הגיעו עד אתמול 
לפני הצהרים לחברת בזק . זאת , למרות ששר החינוך זבולון המר הודיע בשבוע 
שעבר כי יותקנו טלפונים בכ000 , 6 גנים . דובר בזק טען אתמול כי הידיעה שפורסמה 
בכלי התקשורת , לפיה יותקנו תוך יום 000 , 4 טלפונים בגנים , חסרת אחיזה 
במציאות . " איך אפשר להתקין 000 , 4 טלפונים בתוך יום ? ! זה בלתי - 
אפשרי מבחינת משך הזמן שההתקנה מצריכה , ובעיקר לנוכח העובדה שהזמינו אצלנו 
רק 821 , 1 טלפונים , באמצעות מרכז השלטון המקומי . אנחנו לא מבינים את 
ההודעה הזאת , ואיננו מתכוונים להיות הכתובת אליה יפנו הורים אצבע מאשימה " . 
יו"ר ועדת החינוך במרכז השלטון המקומי , יצחק ירון , הגיב אתמול באמרו 
כי רשויות מקומיות רבות העדיפו להתקין בגנים לחצני - מצוקה במקום טלפונים . 
לדבריו , אמר אתמול ראש הג"א כי פתיחת גן אינה מותנית בהתקנת טלפון . 
ירון ציין , כי זו גם עמדת משרד החינוך . הורים מבית הספר היסודי ברמת - 
אביב ג התלוננו אתמול בבוקר כי ילדיהם , הלומדים בכיתה ד , למדו שלשום 
בחדר שחלונותיו לא נאטמו כלל . לטענת ההורים , דחתה אותם אתמול המנהלת 
בלך ושוב , חרף העובדה שהם ביקשו לבצע את מלאכת האיטום במו ידיהם . ההורים 
שלחו שלשום ואתמול בבוקר את ילדיהם ללמוד בבית הספר , ובמקביל פנו אחדים 
מהם להג"א והתלוננו על המחדל . אתמול נאטמו חדרי הלימוד כראוי . המנהלת , 
נחמה בר - כוכבא , טענה שרוב התלמידים בבית הספר אמורים לרדת בעת אזעקה 
לשני מקלטים שנאטמו כהלכה , וכי לפי הוראות הג"א , נאטמו רק חלק מחדרי הלימוד , 
ובהם לומדות כיתות שאין עבורן מקום במקלט . 
