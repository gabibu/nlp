צועדים בכיכר רחבת - הידיים של איאקוצו , בטקס לאומי . איכרים , תלמידים , 
אמהות הנושאות את תינוקותיהן על גבן , באים מן היישובים הסמוכים לביקור 
ראשון בעיירת - המחוז . אלה הם ה " רונדרוס " , חברי הארגון להגנה עצמית 
שהוקם על - ידי הצבא כדי לסלק מהאזור את לוחמי הגרילה של " הנתיב הזוהר " . 
בזמנו היה האזור המעוז העיקרי של המחתרת . בתחילת העשור הקודם הצליחה המחתרת 
ליצור באזור זה של הרי האנדים שטחים " משוחררים " , כהגדרתם . מטרתם היתה 
" להשמיד את האויב " . לשם כך נקטו את דרך הטרור . ואם תחילה היה האויב 
" העריץ המקומי , המנצל המושחת , נציג המדינה , הבוגד " , כעבור עשר 
שנים כללה הרשימה כמעט כל אחד . בין הנרצחים היו ארבעה צרפתים צעירים ( 
שניים שבאו לעזור למקומיים ושני תיירים ) , כומר בן 07 , כמאה מהנדסים , 
ראשי ערים , עסקני האיגודים המקצועיים ומספר רב של בני משפחות איכרים , 
זקנים , נשים וטף . הרונדרוס הצליחו להדוף את אנשי הנתיב הזוהר אל העמקים 
הטרופיים של המחוזות הסמוכים , אך הם שילמו מחיר יקר באורגיית - הדמים הזאת . 
הם התגוננו באותן שיטות טרור שלפני כן היו בלעדיות למחתרת . שניים מראשי 
המועצה העולמית של הכנסיות , חוזה אנטוניו מרטין וצארלס הרפר , יצאו באוקטובר 
אשתקד לאיאקוצו כדי לאמת מספר רב של עדויות בדבר עינויים , היעלמויות והוצאות 
להורג בלא משפט של עצירים . לדבריהם , " מעשי - הזוועה שיוחסו בעבר לצבא 
נעשים בשנים האחרונות בידי הרונדרוס " . אחרי שרצחו שבעה בני נוער בשנת 3891 , 
באיקיצה , ושמונה עיתונאים שנחשדו בחברות במחתרת באוצוראקאי , הרחיבו 
ארגוני ההגנה העצמית את פעולות העונשין הרצחניות שלהם והשליטו את " המלחמה 
המלוכלכת " במחוז כולו . היום לא נותרה עוד נפש חיה באוצוראקאי , והמעטים 
ששרדו באיקיצה רוכזו בספטמבר אשתקד , על - ידי הרונדרוס , במחנה ריכוז 
שעליו פיקד קצין זוטר מחיל המצב בהואנטה , שכונה " צנטוריון . גופותיהם 
התגלו בקברים המוניים . חושדים כי צנטוריון הוא מנהיג תנועת השחרור " האנטי - 
טרוריסטית " . אדם אחר , שכינויו " מאפוצה " , חשוד כאחראי לטבח של כשלושים 
איכרים . " זאת מלחמה " , אומר להצדקת המעשים הללו הגנרל פטרוניו פרננדז , 
מפקד הקומנדו הפוליטי והכוח הצבאי באיאקוצו . אנשים כמו צנטוריון ומאפוצה 
אחראים לכך שפרו תופסת , זו השנה השלישית ברציפות , את המקום הראשון בעולם 
במספר הנעלמים , על - פי הנתונים שבידי ארגון האומות המאוחדות . במשך עשר 
שנים של מלחמה מלוכלכת לא נמצא אף קצין - צבא אחד בפרו אשם בפגיעה בזכויות 
האדם . " ודבר לא השתנה מאז עלה פוגימורי לשלטון לפני כחצי שנה " , קובעים 
חברי המשלחת של הכנסיות . בפוקאלפה אספה המשלחת עדויות נוספות : בבצות שבאזור 
נקברו קורבנות שניכר כי עונו , חוסלו בירייה בעורף והושלכו ממסוקים . 
בלימה , משלחת מעמק הואלאגואה העליון , המעוז העיקרי של הנתיב הזוהר , 
טענה שהצבא הרג באחרונה 58 " חתרנים " , בלי לקחת שבויים ובלי לטפל בפצועים . 
התקבלו עדויות על טבח המוני שנעשה באולם - שמחות . אנשים נרצחים גם בשל 
סכסוכים טריטוריאליים בין שתי תנועות מחתרת הנתיב הזוהר , המאואיסטית , 
והתנועה המהפכנית טופאק - אמארו , הפועלת בהשראת צה גווארה . אנשי טופאק - 
אמארו רצחו , בדצמבר 9891 , את מנהיג המיעוט הגדול ביותר במדינה , האשאנינקאס . 
רצח זה הצית התקוממות של בני המיעוט הזה . שטח המחיה שלהם , יער - עד , 
נעשה זירה לאלימות סיטונית . באוקטובר חיסלו האשאנינקאס המונים כ000 , 
4 לוחמים על - פי הודאתם שלהם , 07 מאנשי הנתיב הזוהר , אשר רצחו כ03 
מן האשאנינקאס . בתום סיורם בפרו כתבו נציגי הכנסיות : " מצאנו כי בשנה 
שחלפה , לרבות בתקופת כהונתה של הממשלה החדשה , גדלה האלימות הפוליטית 
לשיעור מחריד ( . . . ) ההוצאות להורג בלא משפט , והעינויים , נעשים 
על - ידי אנשי זרועות הביטחון , אנשי המחתרת והארגונים להגנה עצמית ( . 
. . ) גדל היקפה של תופעת הנעלמים ( . . . ) הקמתם של ארגוני ההגנה 
העצמית החמירה את האלימות ( . . . ) הטרוריסטים מרבים במעשי טבח ורצח 
בדם קר ( . . . ) והממשלה אינה משליטה חוק וסדר במדינה " . 
