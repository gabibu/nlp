בהתאם לאופנת ההשתלחות בצרפתים , הזכיר מנכ"ל משרד ראש הממשלה , יוסי בן - 
אהרן , שהחיילים האמריקאים במפרץ נלחמים מול נשק צרפתי . יש חדשות בשבילו : 
החיילים האמריקאים נלחמים נגד מסוקים מתוצרת ארה"ב , חיילים כווייתים ייהרגו 
על שחרור ארצם מפגזי 05 טנקים מדגם ציפטיין שממשלתם מכרה לעיראק , תושבי 
סעודיה ייפגעו מתותחי הוביצר 551 מ"ם שריאד מכרה לבגדד רק לפני ארבע שנים . 
( המקור דו"ח סיפר"י , המכון הבינ"ל לחקר השלום השלום , 0991 ) . 
מרבית העסקות הללו נרקמו בשנים העקובות מדם שבהן הפציצו המטוסים העיראקיים , 
המסתתרים עתה באיראן , את עריה של איראן . פרוף אהרן קליימן , שספרו " חרב 
פיפיות " עוסק במדיניות מכירות נשק , אומר שלא פחות מארבעים מדינות עשו 
עסקים עם איראן או עם עיראק . היו בהן שמכרו לשתיהן . ישראל הסתפקה באיראן , 
והסתבכה בפרשת איראנגייט . היום מאיימת ממשלת טהראן להפנות את נשקה נגד 
ישראל , אם זו תחליט להגן על עצמה מפני הטילים העיראקיים . מלחמת המפרץ 
מחזקת את טענתו של פרוף קליימן כי מאז 5491 נפגעו יותר אזרחים מנשק קונוונציונלי 
מאשר מנשק אטומי . כדורי תת מקלע מדגם עוזי קטלו יותר אנשים מאשר טילים ארוכי 
טווח מדגם סקאד . עובדה זו חשוב להזכיר דווקא עכשיו , בעיקרלבכיינים ישראלים 
המשתלחים בסובייטים שמכרו טילי סקאד לעיראקים ובגרמנים ששיפרו את ביצועיהם 
של הטילים הללו . עד לפני פחות משנה השתעשעו בכירים במשרד החוץ בתרחיש של 
צירוף עיראק למעגל השלום במזרח התיכון . הנשיא מובארק שיכנע את השרים שמעון 
פרס ומשה שחל שסדאם חוסיין בשל לבוא לירושלים , ולא בטנקים . לא צריך אפוא 
דמיון חולני כדי לדמיין נסיבות שבהן ישראל היתה מוכרת נשק לעיראק במקום 
או בנוסף לעסקות עם איראן של חומייני . ישראל על - פי מקורות זרים מכרה 
טילים , מטוסי קרב וספינות משמר לכת הצבאית בארגנטינה שהעלימה יהודים . 
נשק זה הופנה לימים נגד חיילים בריטים בפוקלנד . מקורות זרים פירסמו שישראל 
ניהלה בשנים האחרונות " דיפלומטיית נשק " עם מרוקו , סין , סרי - לנקה 
ואינדונזיה . נשק ישראלי משמש עדיין בידי סוחרי המוות הלבן באמריקה הלטינית 
( תעיד על כך הרשעתו של יאיר קליין ) . שר הביטחון לשעבר , יצחק רבין , 
ומנכ"להמשרד דוד עברי העידו לא מכבר כי יצוא הנשק הישראלי בשנים 98910991 
הגיע ליותר מ5 . 1 מיליארד דולר לשנה ( רבע מהיצוא התעשייתי , בקירוב ) 
. פרוף קליימן מצביע על בררנות רבה יותר של סיב"ט ( המחלקה לסיוע ליצוא 
ביטחוני במשרד הביטחון ) מאז פרשיות ברעם , איראנגייט וקליין . השיווק 
הישראלי מתמקד בעיקר בארה"ב וכפי שטוענים מקורות זרים למדינות בנאט"ו שרוכשות 
בעיקר נשק מתוחכם דוגמת מזל"טים . אבל עקב מצבה הביטחוני - המדיני אין ישראל 
יכולה להרשות לעצמה לכתת חרבותיה לאתים . קשה , כמעט בלתי אפשרי , להבטיח 
שנשק קטלני לא יתגלגל לידיים מגואלות בדם נקיים . כך קשה לרחוץ בניקיון 
כפיים ולבוא בטענות נגד ספקים המחמשים את האויב . הכרזתם החצופה של שני יצרנים 
בריטים , הקשורים באספקה צבאית לעיראק , כי יוסיפו לעשות עסקים עם מדינה 
זו לאחר המלחמה ( תחקירים של " מירור " ו"אינדיפנדנט " ) , ממחישה את 
הצורך לכלול את הגבלת מירוץ החימוש במזרח התיכון במסגרת " הסדר החדש " , 
שעליו מרבים עתה לדבר לקראת היום שלמחרת הניצחון על סדאם חוסיין . הנזק 
המוגבל שגרמו טילי הסקאד העיראקיים לפי שעה מדגיש דווקא את העדיפות שיש לתת 
לטיפול במאגר האדיר של נשק קונווציונלי שנערם באזור . שר החוץ , דוד לוי , 
המבין זאת , הקצה בתוכנית חמש הנקודות שלו סעיף מיוחד להגבלת החימוש באזור . 
אבל פירוק הנשק מסדאם חוסיין , והשאיפה לצמצם את האיום מצד סוריה החמושה 
עד שיניה בנשק התקפי מסוכן , יחייבו גם את ישראל לבדוק מחדש את מדיניות 
החימוש ויצוא הנשק שלה . האיום הכימי , והספק בדבר קיומו של נשק גרעיני 
בידי עיראק , ממקדים את תשומת הלב ביוזמות לפירוז האזור מנשק לא קונווציונלי . 
פרוף קליימן טוען כי ככל שהמעצמות , ובעקבותיהן שאר המדינות , יצליחו למגר 
את האופציה הגרעינית , הדבר יבליט דווקא את חשיבותו של הנשק הקונווציונלי . 
מי שאין לו סיכוי להצטרף למועדון הגרעיני , דווקא משטרי העולם השלישי , 
תלוי יותר בנשק חלופי . לדבריו , למעצמות קל יותר להגיע להסכם בדבר הגבלת 
הנשק הגרעיני . כך , למשל , קשה לצרפת השרויה במצוקה כלכלית לוותר על 
הנתח הגדול שלה בשוק הנשק העולמי ולשלוח רבבות מובטלים לרחובות . השיקול 
הזה תקף גם מבחינתה של ישראל . מלחמת המפרץ וירי הטילים מלמדים שהתביעה להשתחרר 
מאימת הנשק המצוי בידי שליטים מפוקפקים צריכה לקבל מקום נכבד בסדר היום המדיני 
של ישראל . נכבד יותר מהתביעה להחזיק ( או להשתחרר ) בכמה עשרות קילומטרים 
המאוכלסים ברקדני גגות לצלילי טילים . 
