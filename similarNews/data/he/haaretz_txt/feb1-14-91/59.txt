הצעה להקמת קרן חירום , שתסייע לרשויות המקומיות לכסות את ההוצאות החריגות 
שנגרמו להן עקב המצב הביטחוני , תועלה בישיבת הממשלה מחרתיים בידי שר הפנים , 
אריה דרעי . על - פי האומדן , ההוצאה החריגה הממוצעת לנושא ההיערכות לשעת 
החירום ברשויות המקומיות ( לא כולל ההוצאות על שיקום הנזקים מההפצצות בתל - 
אביב וברמת - גן ) הסתכמה עד כה בכ02 ש"ח לנפש . בכינוס הנהלת מרכז השלטון 
המקומי , שהתקיים אתמול , קבלו ראשי הרשויות על כך שעד היום לא קיבלו מהממשלה 
כל כיסוי להוצאות הכספיות שנגרמו להן עקב היערכות החירום . ההוצאות הללו , 
והעובדה שמאז פרוץ המלחמה ירדו הכנסות הרשויות המקומיות , גרמו להגדלת 
הגרעונות ברשויות . חלקן הודיעו כי לא יהיו מסוגלות לשלם משכורות לעובדיהן 
החודש . יחד עם זאת יש לציין , כי חלק מהרשויות המקומיות קיבלו סיוע ותרומות 
כספיות מערים תאומות שלהן , בעיקר מגרמניה , אבל דבר זה לא מפריע להן לתבוע 
כיסוי תקציבי גם מהממשלה . מנכ"ל משרד הפנים , דב קהת , התבטא אתמול בישיבת 
הנהלת מרכז השלטון המקומי נגד מה שהגדיר כ"פינוי דה - לוקס " פינוי התושבים 
שבתיהם נפגעו מנפילות הטילים לבתי מלון יקרים . הנהלת מלון " השרון " , 
בדרגת תיירות חמישה כוכבים , הגישה לעיריית רמת - גן חשבון על סך 08 אלף 
דולר עבור אכסון 051 מתושבי השכונה ברמת גן שבתיהם נפגעו בהתקפת הטילים ביום 
ששי שעבר . גזבר עיריית רמת - גן , חיים קונביץ , הודיע כי אין באפשרותו 
לשלם את הסכום . הנהלת המלון הודיעה כי אם לא תקבל התחייבות תיאלץ לדרוש 
פינוי התושבים מהמלון . הדבר נמנע בהתערבותו של ראש עיריית הרצליה , אלי 
לנדאו , שפנה להנהלת המלון והודיע כי הוא יהיה אחראי לתשלום . לנדאו מסר 
כי פנה בעניין זה לשר הפנים , וביקשו לדאוג להעביר בהקדם את התשלום לבית - 
המלון . אכסון מפוני רמת - גן בבתי מלון יקרים , כמו מלון השרון וכפר המכביה , 
גרם לתסיסה בקרב מפוני השכונות התל - אביביות , שהעירייה פינתה אותם לבתי 
מלון בתל - אביב בדרגות תיירות נמוכות . חלקם ביקשו שיעבירו אותם לבתי מלון 
טובים יותר . הושמעו גם טענות על טיב האוכל בחלק מהמלונות , וטרוניות על 
כך שהעירייה גובה מהם תשלום סמלי עבור הארוחות . על - פי נהלים שפרסם הצוות 
הבין - משרדי שהקים שר השיכון לטיפול במפוני ההריסות , זכאים המפונים לקבל 
בשבועיים הראשונים כלכלה מלאה על חשבון העירייה , וזו תקבל על כך פיצוי 
מהמדינה , אולם בעיריית תל - אביב החלה העירייה בגביית תשלום לאחר שבוע 
לשהיית המפונים במלונות . בהשפעתו של חבר הנהלת העירייה , בן - ציון מורדוב , 
הפחיתה העירייה את התשלום לארוחה משניים עד שלושה ש"ח , לשקל אחד בלבד . 
דובר העירייה , שמאי גולן , אמר כי גביית התשלום היא אקט חינוכי . מורדוב 
הגיב באמרו כי טוב יעשה ראש העירייה אם את הכסף שקיבל מממשלת גרמניה יפנה 
לתעודתו לסיוע ולשיקום משפחות מפונות . 
