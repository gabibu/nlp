האורחים החדשים במלון " השרון " בהרצליה לא אוהבים שקוראים להם פליטים . 
הם מעדיפים " מפונים " , או " סקאדניקים " . 051 איש הגיעו לכאן אחרי 
התקפת הטילים על שכונת רמת חן ביום ששי האחרון . 81 ילדים , 231 מבוגרים , 
בהם קשישים שעברו את מוראות השואה . לא קשה להבחין בהם בין אורחי המלון 
הרגילים . רובם בטרנינגים ובנעלי בית או התעמלות , ובידיהם שקיות ניילון 
עם בגדים , ספרים וכלי בית ממה שעלה בידיהם להציל מהריסות ביתם . כבר ליוויתי 
פליטים : לבנונים במרצדסים ובחמורים בגלרי סמעאן בביירות , איראנים שהגיעו 
למערב ברלין כשרק בגדיהם לגופם , ופליטים מאסונות טבע בחוף המערבי בארצות 
הברית . הרמת - גנים לא דומים להם . אנשים שקטים ועייפים המשלבים בדיחות 
מקאבריות בדבריהם ומסרבים להפוך לאוכלוסייה טעונת טיפוח . גם מי שאיבד בהפגזת 
הטילים את אחרון חפציו התעקש שזה לא סוף העולם . אז אתחיל מהתחלה , חייכה 
חיה זמסקי בת ה77 , שמנוע הסקאד נחת בסלון ביתה והשמיד את כל רכושה . קפמאליד4אז 
אקנה עגילים מפלסטיק במקום העגילים היקרים שהיו לי , אמרה . זה לא העיקר . 
העיקר היה מכונת התפירה הישנה שאין לה תחליף , תמונות יקרות מפז של בעלה 
שנפל ב8491 , חמישה פרקים מספר שכתבה , שכבר לא תוכל לשחזר . 378 , 1 אזרחים 
שבתיהם נפגעו בהתקפות הטילים על ישראל שוכנו עד כה בבתי מלון בתל אביב ובהרצליה . 
עלות אירוחם בבתי המלון מגיעה לכמאה אלף דולר ליום . ראשי העיריות מטפלים 
ומגישים סיוע , אולם עד הרגע הזה לא ברור מי יחתום על הצק כשהחשבון יגיע . 
עיריית תל אביב הפנתה 002 , 1 איש לבתי המלון לפרקי זמן בלתי ידועים . עיריית 
רמת - גן הפנתה 376 מאזרחיה . על פי חישוב ממוצע של חמישים דולר ללילה לאדם , 
כל לילה עולה לעיריית רמת - גן יותר מ53 אלף דולר . לעיריית תל אביב כ06 
אלף . עשרת הימים הראשונים יעלו אפוא לשתי העיריות יחד כמיליון דולר . ראשי 
העיריות , אמר ח"ך דדי צוקר , ממגישי הצעת החוק לפיצוי נפגעי הטילים , 
פעלו מתוך אינסטינקטים נכונים . הם החליטו קודם למצוא לאזרחים פתרונות 
דיור ורק אחר כך לראות מי משלם וכמה . מימון הביניים הוא של עיריית תל אביב , 
אומר דורון , אבל האמת היא שאנחנו לא בדיוק יודעים מי ישלם . מקווים שהאוצר , 
מס רכוש , מישהו . בינתיים אנחנו רק נותנים את השירות . נספור אחר כך . 
צבי בר , ראש עיריית רמת - גן , התבקש לפני יומיים להעביר לכמה מן המלונות 
מקדמה בסך 08 אלף דולר . משרד הפנים הבטיח שיתחילו בהעברת הכספים , אמר 
בר , אחרת לא יהיה לנו מהיכן לגייס את סכומי הענק האלה ונעמוד בפני שוקת 
שבורה . רק המכולות שהצבנו בכיכרות העיר כדי לאפסן ציוד מבתים שנהרסו עולות 
לנו 07 אלף דולר לחודש . כל הדבר הזה יעלה לעיריות מיליוני דולרים , אומר 
בר , אבל הוא אינו מתכוון לקצץ בדבר , שכן לדעתו הטיפול הראשוני המסור 
הוא בעל חשיבות עליונה לאזרחים הנפגעים . מה שאנחנו עשינו , אומר בר , 
זה כלום לעומת מה שהאנשים האלה הפסידו . עד כה הוגשו למס רכוש 005 , 6 תביעות 
005 , 2 בתל אביב , 000 , 1 בחיפה ו000 , 3 ברמת - גן . יותר ממאה מכוניות 
נפגעו ולמעלה ממאה דירות נהרסו לחלוטין וייבנו מחדש . בלשכת ראש העיר רמת - 
גן אומדים את הנזקים בעירם ב03 מיליון דולר . בתל אביב , לדברי סמנכ"ל 
העירייה , מאיר דורון , הם נאמדים ב04 מיליון דולר . ברמת - גן נפגעו 006 , 
1 דירות , מתוכן קרוב ל05 דירות ב11 בנייני מגורים שנהרסו לחלוטין וייבנו 
מחדש . הרמת - גנים שהגיעו למלונות קיבלו ארוחה חמה , מקלחת , שיחה עם 
פסיכולוג . כל אלה הם אלמנטים חשובים מאוד בהרגעת האוכלוסייה הנפגעת , 
אומר צבי בר . אצלנו הלחצים נעצרים ונפתרים , והם לא פועלים כלפי מעלה . 
אם אין היום הפגנות בכיכרות , ואם לא שומעים קריאות בלתי שקולות לממשלה 
שתצטרף למלחמה , זה רק מפני שבטיפול המסור שלנו אנחנו בולמים כל רעיון של 
הפגנה אפשרית . אלי לנדאו , ראש עיריית הרצליה , סבור גם הוא שאלה הזמנים 
שהרשויות צריכות לעשות כל מה שרק אפשר כדי להקל את מצוקת הנפגעים . לנדאו 
הציע לנפגעי רמת - גן את שירותי עירו . מיד עם הגיע המפונים הראשונים , 
ביום ששי ב11 בלילה , לנדאו כבר חיכה להם בפתח המלון עם צוות מאורגן היטב . 
בית מרקחת קרוב נפתח וסיפק לעשרות אנשים מברשות שיניים , מסרקים , טיטולים 
וכלי גילוח ורחצה . קפה ותה הוגשו עד אור הבוקר . מתנדבים גייסו מבתים 
ומחנויות בגדים ונעליים לעשרות מפונים שהגיעו יחפים ובפיגמות . הצוות המקצועי 
שהמתין להם בראשות אתי פרידמן , עובדת סוציאלית בכירה , כלל עובדים סוציאליים , 
פסיכולוגים ופסיכיאטרים שריאיינו כל משפחה ומשפחה , ודחקו בה לחזור ולשחזר 
את מאורעות אותו הלילה . מתי הראל , מנכ"ל מלון " השרון " , עמד בכניסה 
למלון שעד אותו בוקר סבל מתפוסה של פחות מ%03 , וראה איך המלון שלו מתמלא 
עד אחרון החדרים . " זה היה מראה קשה " , הוא אומר . " הגיעו לפה פליטים , 
ממש פליטים . כולם שלטו במצב . לא היתה פאניקה ולא בכי היסטרי . אם הם 
פחדו , זה לא ניכר בהם " . אבל מה שלא ניכר ביום הראשון או השני הופיע במלוא 
עוצמתו ביום השלישי . אתי פרידמן סיפרה על מצבים פוסט - טראומטיים , על 
חרדות קשות , על סיוטים . הצוות המקצועי שאל בעבודתו טכניקות - טיפול המקובלות 
במקרים של הלם קרב . " המפונים היו במצב של הלם " , אמרה פרדימן . " ביום 
הראשון ניכר היה ברוב האנשים שהם במצב של דיס - אוריינטציה אמיתי . הם חזרו 
ואמרו שאין בעיות , הכל בסדר " . אבל תוך 42 שעות , או פחות , התחילו 
להופיע סימפטומים של חרדה . משפחות שלמות העדיפו להתגודד בלובי ולהלך במסדרונות 
המלון מאשר להיות לבד בחדרים . ילדים שלקחו עליהם תפקידים הוריים כדי להקל 
על ההורים , ואמהות שמילאו את תפקיד ההורה החזק נשברו והתמוטטו . הפרעות 
אישיות התחזקו בעקבות הטראומה . התפתחו פחדים מיציאה החוצה בלילה , מפרידה 
מבן הזוג . הקרבה המשפחתית , שבהתחלה היתה מקור תמיכה חשוב , השתנתה אחר 
כך בצורה קיצונית . הצפיפות והמעורבות המשפחתית הגבוהה הפכה לנטל והיוותה 
מקור לחץ בלתי רגיל . בתיה גליל וילדיה לא היו בביתם כשטיל נחת מעבר לכביש . 
ביתם נפגע קשה . שתי המכוניות שלהם הפכו לשתי פלטות שטוחות של מתכת . 
" בעלי ניצל בנס " , היא אומרת . " הכל עף אצלנו : המשקופים , החלונות , 
הדלתות . כמה קירות . אני אמנם לומדת ספרות אנגלית ומוסיקה , אבל הייתי 
עוזבת את זה והולכת ללמוד פיסיקה כדי להבין איך ההדף פועל . בעלי , שהבית 
הראשון שלו נהרס בווארשה , לא הפסיק להשתמש במלה פליטים . רק אחרי שהלכנו 
אל הבית ההרוס , והגשתי לו כמה כוסות קפה וגיהצתי לו שש חולצות לבנות , 
התחיל להרגיש יותר שייך ופחות פליט " . הפליטים אוכלים במלון שלוש ארוחות . 
רכב מתנדב מסיע אותם אל הבתים וחזרה . מורות וגננות מסייעות בטיפול בילדים . 
הנהלת המלון אירגנה טקס נטיעות עצי ט"ו בשבט . " עיריית רמת - גן מטפלת 
בנו מעל ומעבר " , אומרת בתיה גליל , " אבל עם כל נגיסה באוכל אני יודעת 
שמישהו משלם עבור זה , ושאם תהיה עוד הפגזת טילים אחת , הגל הבא של המפונים 
כבר לא יחיה בתנאים נוחים כאלה " . איש אינו יודע כמה זמן ישהו המפונים במלונות . 
לאלה שבתיהם נהרסו תחפשנה העיריות פתרונות דיור קפמאליד4חליפיים , קרוב 
לוודאי בדירות שכורות . אלא שנוכח מצוקת הדיור עקב העלייה קשה להניח כי 
יהיה קל למצוא דירות כאלה . העיריות עלולות אפוא למצוא עצמן אחראיות למאות 
תושבים חסרי דיור , המתגוררים בבתי מלון פתרון יקר יחסית , במיוחד לתקופה 
ממושכת , שכן את זמן בנייתן מחדש של הדירות ההרוסות מעריכים בשנה עד שנתיים . 
אשר לגורמים שעליהם תיפול האחריות בעתיד לטיפול במצבים דומים , חברי הכנסת 
דדי צוקר , דוד ליבאי רובי ריבלין ואברהם שוחט הגישו הצעת חוק משותפת שנועדה 
למצוא פתרון חוקי לבעיות שממש בימים אלה מתמודדים אתם ראשי הרשויות והנפגעים 
כאחד . " חוק הפיצויים בעד נזקי מלחמה המפרץ , תשנא1991 " קובע מסגרת 
חוקית לחובותיהם של כל אותם הגופים ( עמידר , מס רכוש , עיריות הערים ) 
הפועלים כיום על בסיס של רצון טוב בלבד . בין היתר קובע החוק המוצע שהרשות 
המקומית תהיה הגורם האחראי לטיפול בפליטים , לפינויים ולשיקומם . " יש 
הגדרה מי אחראי לפינוי חללים ומי לאספקת מסכות , אומר דדי צוקר , " אבל 
לא מי אחראי לפינוי או מה קורה לאזרח עד שיפוץ הבית . הצעת החוק שלנו כוללת 
כמה פתרונות , והעקרון המונח בבסיס החוק הוא שחזור רמת חייו הקודמת של התושב " . 
אלא שחרף כל הרצון הטוב איש לא יוכל לשחזר את רמת חייה הקודמת של חיה זמסקי . 
אחרי שביתה התמוטט על ראשה היא ישבה שעה ארוכה בחשיכה , קבורה כמעט עד 
סנטרה בבטון , ושרה שירי ילדים כדי לא להירדם וגם כדי לעודד את עצמה . 
מדי פעם נפלו על ראשה אריחי הרצפה החדשים של השכן מהקומה למעלה , כלי המטבח 
שלו , רהיט או שניים . כדי לנשום היא נאלצה לבסוף להוריד את מסכת האב"ך , 
וכדי שהמחלצים ישמעו אותה דפקה שעה ארוכה במוט ברזל שצנח על כתפה . את 
כל זה היא מספרת בחיוך , כמעט בעליזות , מופתעת מגודל המזל . לא נהיר 
לה איך יצאה מזה בחיים . והשאלה הגדולה היא מה עכשיו , עד שיבנו מחדש את 
ביתה . הרי לא לעולם יחזיקו אותי במלון , היא אומרת . עוד שבוע , עוד 
שבועיים . ואחר כך יכניסו אותי לאיזה בית אבות , או מה . האמת אני אגיד 
לך , אני לא שמחה שיצאתי מזה בחיים . זאת היתה הזדמנות טובה למות . 
