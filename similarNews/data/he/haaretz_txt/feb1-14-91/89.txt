נשיאות איגוד הכדורסל תתכנס היום אחר הצהריים , כדי להחליט אם לחדש את הליגות 
הבכירות ביום חמישי הקרוב , כפי שנקבע בישיבה הקודמת , או לדחות את חידושה 
למועד אחר . על פי כל הסימנים צפויה החלטה של דחיית מועד חידוש הליגה לפחות 
לעוד שבועיים , או אף יותר מזה . בינתיים אין אישור רשמי מגורמים מוסמכים . 
חוגים צבאיים מסרו , שכל פיקוד עשוי לתת היתר משלו לחידוש אירועי ספורט 
בתחום שיפוטו . על פי חתך הליגה הלאומית יכולה עתה רק קבוצה אחת , הפועל 
גליל עליון , לקיים משחקים בשלב זה . רוב הקבוצות מצויות באיזורים א וב , 
כך שמבחינת הגורמים הביטחוניים חידוש הליגה בלתי אפשרי . הפועל ירושלים 
שבאיזור ג מצוי בתחום פיקוד מרכז , וגם מבחינתו עדיין אין אישור לחידוש 
הפעילות . הרעיון של קיום משחקים ללא קהל נידחה על ידי רוב הקבוצות . לא 
רק שלא תהיה הכנסה ; יהיו רק הוצאות אומרים המתנגדים . הבעיה העיקרית 
המטרידה בשלב זה את מנהלי הקבוצות הוא היעדרם של השחקנים הזרים והמתאזחים , 
והידיעה שבמצב הקיים רובם לא יחזרו לישראל . 
