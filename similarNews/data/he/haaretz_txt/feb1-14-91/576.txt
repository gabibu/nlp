לאן שאתה מסתכל היום , אתה רואה את זראר דפרדייה . שני סרטיו האחרונים , 
" סיראנו דה ברזרק " ו"גרין קארד " , זכו ב"גלובוס הזהב " , וקרוב לוודאי 
יופיעו במקומות בולטים ברשימת המועמדים לאוסקר , שתתפרסם בשבוע הבא . ל"סיראנו " 
יש הרבה סיכויים לזכות באוסקר לסרט הזר הטוב ביותר , וסביר להניח שדפרדייה 
עצמו יהיה ברשימת המועמדים לשחקן השנה . להוליווד יש הערצה עצומה לשחקנים 
אירופים איכותיים . בעבר הם זיכו במועמדויות את מרצלו מסטרויאני ומקס פון 
סידוב , למרות הופעתם בסרטים שאינם דוברים אנגלית , בניגוד לחוקה הרשמית 
של האקדמיה . בימים אלה יצא לאור בארץ , בהוצאת ספריית מעריב , ספרו של 
דפרדיה " מכתבים גנובים " : אוסף של עשרים וחמישה מכתבים , שכתב לאמו , 
לאישתו , לבמאים שבסרטים שיחק , כגון פרנסואה טריפו ( " האישה ממול " ) 
, ברנרדו ברטולוצי ( " 0991 " ) וברטראן בלייה ( ב"הפרחחים " ו"הכינו 
את הממחטות " זכה דפרדייה לפרסומו הגדול הראשון כשחקן ) , למרגריט דיראס , 
לקתרין דנב ואיזאבל אדזני שעמן הופיע , ועוד . המכתבים הם חושפניים , 
פיוטיים ופטפטניים , בסגנון צרפתי טיפוסי . סביר להניח שרבים ייאנחו בהנאה 
וערגה למקרא וידוייו והגיגיו של הכוכב מספר אחת של הקולנוע האירופי היום . 
הספר משלים את הדימוי של דפרדייה כשחקן רגיש ומעודן , שכל חייו מוקדשים 
לעבודתו ולאמנותו , והוא בקשר אינטימי הדוק עם סביבתו והאנשים המאכלסים 
אותה . רגישות זו , שתהפוך את קובץ המכתבים לספר חובה בידי מעריצותיו הרבות , 
שיקראו בו שוב ושוב ויצטטו ממנו עם מחנק קל של התרגשות בגרון , משלימה 
להפליא את תדמיתו הכוללת של דפרדייה . הוא האיכר הצרפתי כאינטלקטואל , 
איש הפרובינציה כמשורר רגיש , רגיש וקשוח , גשמי ומעודן , בעל גוף וגם 
אציל צרפתי שכותב במסורת צרפתית ארוכה ומכובדת . כתיבת מכתבים נחשבה מתמיד 
לזאנר ספרותי צרפתי קלאסי . דפרדייה הופך לסמל מין גברי אידיאלי . גיבור 
בן תקופתנו , שמרגיש בנוח ברחובותיה של פאריס היום , ומדבר עגה צרפתית 
עכשווית בטבעיות משועשעת , וגם אדם לכל עת שמסתדר היטב במחוזותיה הקלאסיים 
של התרבות הצרפתית , ולשון פיוטית או מחורזת מתגלגלת בחן מפיו . טיפוס 
וולגארי במקצת שנושא מסר אנארכיסטי , וגם צרפתי נצחי , שדמותו תואמת היטב 
את הטקסטים הקלאסיים של ראסין וקורניי . כסמל מין גברי הוא רחוק מאידיאל 
היופי הגברי עם גופו המרובע , פניו דמויות תפוח האדמה ואפו המלפפוני . 
יש כנראה משהו בדמות זו שכובש לבבות , אם כי משאל קצר שערכתי בין הנשים 
שבחיי מגלה שכמעט כולן אינן מבינות את סוד קסמו , והוא משעמם ואפילו דוחה . 
הצלחתו הפנומנלית מלמדת שיש החושבות אחרת . אולי הצלחתו נובעת דווקא מהעובדה 
שהוא לא מקובל על כולם . כל עוד יש חילוקי דעות לגביו , יש לקריירה שלו 
סיכוי להמשיך ולפרוח . ההערצה שלה הוא זוכה במולדתו ובארצות הברית מובנת 
יותר : הוא מייצג את כל מה שמצפים לו מכוכב צרפתי : חספוס ועידון , כיעור 
ורגישות . בעבר העריצו מאותן סיבות את זאן גאבן וזאן פול בלמונדו . לאמריקאים 
היתה תמיד משיכה לכוכבים אירופים , בעיקר צרפתים , שמבטיחים סקס קונטיננטלי , 
שהוא נועז יותר מזה של תוצרת ארה"ב . גם תרבות אירופית קלאסית מעוררת קנאה 
והערכה . האמריקאים נמשכים גם אל האלימות החבויה , ולעתים גלויה למדי , 
בדמויות אלו . הצרפתי הוא עדיין , לגביהם , קודם כל , גבר . דפרדייה 
מייצג מיתוס זה בצורה מושלמת . " סיראנו " הוא באמת תפקידו האידיאלי . 
מבין כל התפקידים שגילם נראה שבו יש שילוב טבעי ביותר בינו לבין הדמות . 
יש משהו כבד ומייגע בדפרדייה . למרות שהקריירה שלו מגוונת ביותר , הופעותיו 
מונוטוניות במקצת . מדויק מדי , לא מפתיע . גם כאשר אנו מעריכים את עבודתו , 
אין בה דבר שמרגש , גורם הלם או שעשוע לא צפוי . הוא עובד קשה , ועושה 
זאת בחן ואלגנטיות , אך חסרה לו קומה נוספת של מתח וספונטניות . רק לעתים 
רחוקות , ודווקא בסרטיו הפחות חשובים , הוא משתטה ומעניק הרגשה שהוא עושה 
משהו לשם ההנאה שלו . רק לעתים רחוקות יש תחושה של תעוזה אותנטית . גם 
מבחינה זו היה " סיראנו " תפקידו הטוב ביותר . הוא שלט בסרט באנרגיה מעוררת 
הערכה , ובמאי הסרט , זאן פול ראפני , עשה בתבונה כשלא הפך את דמותו , 
ובעיקר את חוטמו , לגרוטסקיים מדי . אבל גם כאן , לאורך הסרט כולו הוא 
נשאר דפרדייה ורק קצת יותר מזה . לא מצפים לסרט חדש שלו באותה מידה של מתח 
והתרגשות ששמורים לסרטיהם החדשים של רוברט דה נירו , גק ניקולסון או מרלון 
ברנדו . ההרגשה היא שגם אם זה יהיה טוב , אנחנו יודעים מראש מה נראה . 
הוא רק בן 24 , ויש עוד קריירה ארוכה לפניו , אך זו לא מעוררת סקרנות 
רבה מדי . 
