שוויליאם מולהולנד השלים את בניית המוביל הקליפורני ושתל את לוס אנגלס על 
פלגי מים מתוקים , מיהרו כמה מעיירות האזור להסתפח לעיר הגדולה ולמקורותיה 
הזולים והשופעים . בניגוד להן הכריזה בוורלי הילס על עצמאותה וב7291 הקימה 
את המכון הראשון בחוף המערבי לטיהור מי שתייה . שנים רבות ניצב בניין הבטון 
הגדול באחד הצמתים הסואנים ביותר באזור . ב6791 התחברה גם בוורלי הילס למערכת 
" מנהל המים העירוני " והחלה רוכשת את מימיה משכנתה הגדולה . דלתות מכון 
הטיהור הוגפו , מכלי המים רוקנו והמבנה המיותם הוקף בגדר תיל . עד מהרה 
הפך ליעד מפתה לכנופיות הפושעים ממערב העיר . השמשות נופצו , הרעפים רוסקו , 
כתובות נאצה רוססו על הקירות ובלילות הידהד באולמות האבן הריקים קול צחוקם 
של פרחחים ופורצים . זמן רב ניצב הבניין הספרדי המיותם כמצבת אבן שבורה 
לימים גאים יותר , והיה מטרה לגידופים , עלבונות ותוכניות הרס . שימור 
מורשתה הארכיטקטונית של דרום קליפורניה מעולם לא זכה לעדיפות בולטת . הרשויות 
המקומיות נוהגות עדיין להרוס בתים מרהיבים ונדירים כמעט בלי הרהור נוסף . 
גם את " מכון טיהור המים מס 1 " זממו הפקידים לסלק מהשטח . פרצה מחלוקת 
והתחולל מאבק כוחות שקט . קבוצת אזרחים פנתה לבית המשפט ומישהו פקד לשוב 
ולבדוק את השלכות ההרס על איכות הסביבה . בשלב זה נכנסו לזירה אנשי האקדמיה 
לאמנויות הקולנוע ולמדעיו . כמה שנים קודם לכן החלו תרים אחר מבנה מתאים 
שבו יוכלו למקם את ספרייתם הדחוסה . הם סיירו בבניין הרקוב והמוזנח , בדקו 
את החללים , סקרו את המגדל והתרשמו . השידוך נראה להם אידיאלי : אתר היסטורי 
שיאחסן אוסף היסטורי של סרטים וספרים . בלא קושי הפעילו את השפעתם על מועצת 
העיר , ביטלו את ההחלטה הקודמת , הבטיחו לשפץ את המבנה בעלות של מיליוני 
דולר וחכרו אותו , תמורת מיליון דולר , ל55 השנים הבאות . ובוקר אחד התחולל 
באתר המוזנח נס : דחפורים כבדים הסתערו על החצר הזרועה עשבים שוטים ; חומת 
הבטון האפורה נהרסה בשיטתיות וגושי האבן הופרדו מאדמת החול ונשברו לחצץ במגרסה 
משוכללת ; גדוד פועלים , אמריקאים חסונים ומיומנים , התמקם בשטח והחל 
מממש את חלומה של ארכיטקטית בשם פרננס אופנהאוזר . הם הקימו פיגומים , 
הורידו את הגג , הרסו כמה קורות בטון , יצקו אגף חדש , התקינו מערכת 
משוכללת של מיזוג אוויר ושיפצו את המגדל המרהיב . כל אחד מהם נראה כיודע 
בדיוק את המוטל עליו והם התקדמו בהתמדה , בלי להשחית את זמנם לריק . בתוך 
חודשים אחדים בנו גג רעפים , שיפצו את חלונות השושנה הגדולים , התקינו 
דלתות מהגוני מרשימות וצבעו את הבניין בצבע החול . עיריית בוורלי הילס שינתה 
את פני הגן הציבורי הסמוך , הקימה אזור חניה מתחת למגרשי הטניס , נטעה 
עצים , שתלה פרחים וגילגלה משטח דשא ירוק . קשה היה שלא להתפעל למראה כוח 
הכסף והכשרון לשפץ יש מאין . לאחר שנה וחצי והשקעה של מיליוני דולר הסתיימה 
המלאכה , ומכון המים הנטוש הפך לאחד הבניינים המרשימים ביותר בעיר . בחללי 
הבטון נבנו חדרי עיון ואחסון , ומוקמו בהם כל אוצרות האקדמיה לקולנוע : 
5 מליון תצלומים , גזרי עיתונים וכתבות על 06 אלף סרטים ועל 05 אלף אנשי 
תעשייה , 81 אלף מגאזינים כל מה שנכתב אי - פעם באנגלית על הקולנוע האמריקאי , 
כ000 , 5 תסריטים , למעלה מ21 אלף סרטים ואוספים פרטיים של כמה מאגדות 
הוליווד : מרי פיקפורד , גון יוסטון , פרד זינמן , אלפרד היצקוק , סם 
פקינפה ואחרים . בשבוע האחרון של חודש ינואר 19 נחנך הבית במסיבה אנינה . 
אוהל פלסטיק לבן הוקם על פני מחצית כר הדשא ונגדש בפרחים ובעצים טרופיים . 
צי משאיות קטן הזרים למטבח הסמוך מזון משובח ולעת שקיעה הצליבו שמונה זרקורי 
ענק קרני אור עזות מעל הבניין החדש . בשבע בערב החלו הלימוזינות ומכוניות 
הפאר לגלוש במורד שדרות לה סיינגה ואולימפיק ומאות מוזמנים פסעו , גאים 
ומחייכים , לעבר הכניסה הראשית . כמה מהם נראו מוכרים למדי צרלטון האסטון , 
מייקל דוגלס , גרגורי פק אחרים נראו מוכרים פחות . בכל מקרה , היתה 
להם סיבה טובה למסיבה , וגם גאוותה של בוורלי הילס היתה מוצדקת . העיר 
הצילה בניין עלוב בן 36 שנה והעניקה לו סיבוב חיים שני , מפואר וזוהר . 
