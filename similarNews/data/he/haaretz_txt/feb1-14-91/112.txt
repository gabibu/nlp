, ופגיעתו הרעה הופסקה רק לאחר פלישת בעלות הברית לאירופה וכיבוש אתרי 
השיגור . אחרי מלחמת העולם השנייה יועד הטיל הבליסטי לשימוש כאמצעי השיגור 
העיקרי לנשק גרעיני אמצעי שאי אפשר לעצור אותו או להתגונן מפניו , בשל 
מסלולו הגבוה ומהירותו הגדולה ( אלפי מטרים בשנייה ) . התשובה לאיום נורא 
זה היתה הרתעה הדדית , שהתבססה על מאזן האימה הבין - גושי . במשך עשרות 
שנים , יכולתו כנשק טרור נגד אוכלוסייה אזרחית נשכחה כמעט כליל . בשנות 
השמונים חלו כמה התפתחויות חשובות . יכולתו של הטיל הבליסטי כנשק טרור נגד 
העורף הומחשה היטב בהפצצות הטרור על טהראן ובגדד במלחמת איראן - עיראק . 
את השפעתו אין למדוד במספר הנפגעים הנמוך מטיל בודד , אלא בתפקיד שהוא 
ממלא בקביעת מהלך המלחמה ותוצאותיה . במלחמת המפרץ , למשל , גרמו כבר 
הטילים העיראקיים להסטה רצינית של המאמץ המלחמתי לפעולות להסרת האיום הזה , 
כדי למנוע את התרחבות המלחמה . קפמאבינבפרויקט מלחמת הכוכבים החלו האמריקאים 
להתמודד עם האתגר הקשה של יירוט טילים בליסטיים בין - יבשתיים . בהמשך הופנתה 
תשומת לב גם לפיתוח הגנה אקטיווית מפני טילים לטווחים עד אלף קילומטר , 
אשר איימו על מערב אירופה . התוצר הראשון בתחום זה הוא הפטריוט המשופר , 
שקצר כבר הצלחות מול הטילים העיראקיים . פיתוח בולט נוסף הוא ה"חץ " הישראלי , 
האמור לשפר בעתיד את ההגנה נגד טילים יותר מתקדמים . בעתיד יש לצפות , 
בנוסף לטילי השיוט המנמיכים טוס , שכבר הוכיחו את דיוקם , גם לטילים בליסטיים 
מדויקים . טילים כאלה יהיו איום רציני על תשתית אסטרטגית , אזרחית וצבאית , 
שאינה קבורה באדמה . התפיסה שהנחתה את בניית מערך הג"א מאז הקמת המדינה 
נבעה מניסיון מלחמת העולם השנייה . פצצות רגילות , המוטלות ממטוסים , 
מבטיחות זמן התרעה ארוך ומאפשרות ירידה למקלטים . לכן , במשך עשרות שנים , 
הושקעו סכומי עתק בבניית מקלטים , שרובם הגדול אינו מספק הגנה מפני התקפה 
כימית . השקעות אלה נמשכו גם אחרי שהובררה העליונות האווירית המוחלטת של 
חיל האוויר שלנו , המונע כמעט הרמטית חדירת מטוסי אויב לישראל . היום ברור 
לכל שנחוץ שינוי מהותי בגישה להגנת העורף . המבוכה בסוגיית המקום הנכון 
להיות בו בזמן אזעקה מקלט לא - אטום , המגן מפני ראש נפץ רגיל , או חדר 
אטום , לקראת אפשרות של התקפה כימית מעידה בעליל על הצורך בגישה חדשה . 
בינתיים קבעו שלטונות הביטחון , בצדק , כי במצב הנוכחי עדיף לשהות בחדר 
אטום . אולם מהו הפתרון לטווח ארוך ? גם אם נהפוך את כל המקלטים למקלטים 
אטומים , העומדים גם בהתקפה כימית , יועיל הדבר בעיקר לדיירי בתים קטנים 
צמודי קרקע . הקושי הגדול בהגנה פסיווית מול טילים בליסטיים הוא זמן ההתרעה 
הקצר . בבתים רבי קומות ודירות לא תהיה , בדרך כלל , שהות לרדת למקלט . 
מכאן שמקלט יעיל יחייב בניית חדר ביטחון אטום בכל קומה , וההשקעות הכרוכות 
בכך גדולות מאוד . קפמאבינהגישה ההפוכה , הגורסת הסתמכות על הגנה אקטיווית , 
כבר הוכיחה את יעילותה עם כניסת טילי הפטריוט לפעולה . נזכור גם שטילי 
התקיפה המדויקים של העתיד יסכנו את מרכזי הכוח הצבאי ( שדות תעופה , בסיסים 
שונים ) , החייבים לתפקד כהלכה דווקא בשעה כזו . הגנה אקטיווית מגינה 
על העורף האזרחי והצבאי גם יחד . לכן יש להיזהר מסיבוב חדש של השקעות גדולות 
בהגנה פסיווית , ולתת בעתיד קדימות להגנה אקטיווית . עד היום , מרבית ההוצאות 
לפיתוח הגנת העורף בארץ לא הועמסו על תקציב הביטחון . חייבנו את הבונים 
בבניית מקלטים וגבינו מס להצטיידות במסיכות גז . כך יש לנהוג גם בעתיד , 
למימון ההשקעות בהגנה אקטיווית , ולהטיל מס מיוחד למטרה זו . 
