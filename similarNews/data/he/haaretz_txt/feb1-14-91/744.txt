משרד החקלאות בדרום - אפריקה מונע את ביצועה של עסקה גדולה לייבוא זירמת 
פרים מישראל , וטורקיה חזרה בה מעסקה לרכישת ראשי בקר מסיבות שאינן קשורות 
לאיכות המשלוחים טוענים גורמים חקלאיים בישראל . לדבריהם , עוד לפני ארבע 
שנים סיכם מנהל השירותים הווטרינריים בארץ , ד"ר ארנון שמשוני , עם עמיתו 
בדרום - אפריקה , על נוסח של תעודה וטרינרית שיאפשר יצוא של זירמת בקר מישראל 
למדינה זו . אולם הדרום אפריקאים החלו באחרונה להערים קשיים על יבוא זירמת 
בקר מישראל , בטענה שבבדיקת דם שנערכה לפרים , הם הגיבו באופן רע לחיסונים 
מפני מחלת הפה והטלפיים שניתנו להם בארץ . גורמים חקלאיים טוענים שהסיבה 
האמיתית לביטול הייצוא של זירמת בקר לדרום אפריקה אינה קשורה כלל למצבם של 
הפרים מהם נלקחה הזירמה , אלא נעוצה ב"סיבות בלתי ענייניות , לרבות שיחודו 
של אחד מאנשי השירותים הווטרינריים בדרום אפריקה על - ידי יצואנים של זירמת 
בקר ממדינה אחרת " . באחרונה ביטלה טורקיה עסקה לרכישת עשרות רבות של ראשי 
בקר , ולטענת הגורמים החקלאיים בארץ , הביטול נובע משיקולים שאינם קשורים 
לאיכות הבקר הישראלי . עם זאת יצויין כי התפרצותן של מחלות בבקר , כגון 
פה וטלפיים וקטרת העור , מרתיעות גורמים בחו"ל מלקשור עסקות עם ישראל . 
בייצוא של ראשי בקר חלה בשנת 09 ירידה של מעל % 08 : 000 , 041 דולר לעומת 
000 , 008 דולר אשתקד . 
