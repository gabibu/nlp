טרי מרטין , הכדורסלן הזר של הפועל גליל עליון , אמור לחזור מחר לארץ . 
אין לדעת אם זו סנונית ראשונה לשובם של יתר הזרים , למרות שתאריך חידוש 
הליגה הוא יום ב של השבוע הבא . מאמן הגליל מולי קצורין סבור שיש לוותר על 
המשך הליגה . " שיכריזו על מכבי תל אביב אלופה , כי זה מגיע לה והיא הטובה 
ביותר , ושיסיימו את העניין . חבל על הזמן " . בסוף השבוע קיימו הפועל גליל 
עליון וא . ס . רמת השרון שני משחקי אימון בכפר בלום . קצורין : " זו 
היתה רמה של תחתית ליגה ארצית , מחוז דרום . לשחקנים אין ראש לכדורסל . 
אם זה כך אצלנו , באיזור שלכאורה הכל בו רגוע , אני מתאר לעצמי מה קורה 
בתל אביב , או בחיפה . הזרים והמתאזרחים עזבו . לקבוצות אין שחקנים מחליפים 
בעלי רמה . הקהל לא יבוא ובחלק מהאולמות לא יתאפשר לשחק לעיני קהל . במקום 
להכריז על ביטול הליגה , לכנס את שחקני הנבחרת ולעבוד איתם במקום ששקט , 
ולשחרר את יתר השחקנים מהעול , מנסים להמשיך משהו מלאכותי . זה לא ילך 
ואינני יודע לאן זה יוביל " . 
