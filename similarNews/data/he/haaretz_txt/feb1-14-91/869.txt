לפני כמה שנים נדמה היה , שהמציאות החברתית , המדינית והנפשית של חיינו 
דוחה את העיר תל אביב אל מחוץ למרכז ההתרחשות הישראלית " האמיתית " , מנתקת 
אותה מן הניגודים החריפים , המטלטלים אותנו טלטלה עריצה , וקובעת לה מעמד 
של מובלעת נהנתנית - מהומתנית בתוך גופה המיוסר של הארץ . עתה באים אויבינו 
ומצביעים מחדש על תל אביב כעל מוקדה ועיקרה של ההוויה הישראלית . הצבעה 
כזאת מצביעים לא רק טיליו של סדאם חוסין , העושים תוך דקות ספורות את דרכם 
הרושפת ממערב עיראק אל מרחב " תל אביב רבתי " אלא גם הפלשתינאים , העולים 
על גגות בתיהם כדי לחגוג את מצוקת ישראל בשירת יא סדאם , יא חיב , אדר , 
אדר , תל אי " . קולות רעמי הנפץ ולא פחות מהם התשואות והמצהלות מזכירים 
לנו כי לגבי אלה , המתבוננים בנו מסביב , תל אביב היא הלב של אותה " ישות " , 
אשר להכחדתה הם נושאים את נפשם . היא עיקרה של מדינת ישראל הן בחדרי התכנונים 
והמפות שבמפקדות של צבאות ערב והן בחלומות הנקמה וההשמדה האפוקליפטיים של 
" ילדי האבנים " בערים , בכפרים ובמחנות הפליטים של יהודה , שומרון ועזה . 
ממילא נעשית תל - אביב מחדש גם בעינינו למוקדה של המדינה כולה ; המוקד 
המוחשי הסמלי , הליטראלי והמטאפורי של המציאות היהודית הריבונית בארץ ישראל . 
השפלתה של תל אביב כמוה כהשפלת המדינה כולה ; שיתוקה כמוהו כשיתוק הריבונות 
היהודית החדשה . מלחמת ישראל - ערב הבאה , אם חלילה נגיע אליה , תהיה 
בראש ובראשונה מלחמה על תל - אביב . הטילים הנוחתים על העיר כעת הם בבחינת 
מקדמה צנועה , כמעט סמלית , על חשבון אותה מלחמה . תושבי תל אביב על זקניהם 
וטפם , לא פחות מחיילי צה"ל , יחרצו את גורל המלחמה ההיא . נשאלת אפוא 
השאלה : אם תל אביב הינה ה"לקס " , המייצג את הזהות הישראלית , כיצד נראית 
אותה זהות , כפי שהיא משתקפת בפני העיר בימים האלה ? התשובה על השאלה היא , 
כמדומה , שהזהות הישראלית נראית כפי שנראים רחובות העיר בשעות בין - הערביים , 
בעת הבריחה העצבנית אל מסתור הבתים ( זו המזכירה לוותיקים את ימי העוצר 
בשלהי תקופת המנדט ; אלא שאז היו בני הנוער נעים בחשכת החצרות האחוריות , 
מדלגים על גדרות ומגיעים לכל מקום שהתבקש להם למרות הנוכחות של ה"כלניות " 
והמשוריינים ברחובות ) ; או כפי שנראית המשפחה הישראלית , המצטופפת ב"חדר 
האטום " תוך צפייה לשמיעת דבריה המרגיעים והסתמיים של הגננת הלאומית , 
נחמן שי ; או כפי שנראים החנויות הריקות מאדם , ה"תרבות " והבידור הגועשים , 
שלפתע אין דורש להם , אולמי הקולנוע והתיאטרון הריקים והחשוכים . או שמא 
מוצאת לה הזהות הישראלית של ימינו את בבואתה הנאמנה באותם בניינים של תל - 
אביב וערי - הלוויין שלה , שהטילים פגעו בהם : הווייה מוכה וכתושה ; הווית 
טיח , בלוקים מרוסקים , קירות פריכים , חוליים , תריסולים ותריסזזים 
כפיסיים - עלובים , התלויים על - בלימה ובמעוקם על חוטמים חוקים של מרפסות 
שהתפוררו , משקופים שנתפצחו כקיסמי - שיניים , דלתות שסועות , שרק עתה 
נתגלה מה הסתתר מעבר להעמדת - הפנים העצית הסולידית שלהן תערובת קלושה של 
נסורת ודבק . יש ערים שגם בימי הרס , ואולי דווקא בהם , נחשפת בהן איזו 
גרמיות עיקשת , עוצמה של אבן קשה גם בשברונה ושל ברזל , שכוחו ניכר דווקא 
בעיקומו . בתי תל אביב ההרוסים , אוהלים של טיח ולבידי עץ קלוקלים , רקובים 
מגשם וקלויי שמש , אינם מגלים אלא איזו עליבות , שעלינו לקבל אותה עכשיו 
כחלק בלתי - נפרד מחיינו ומזהותנו . עליבות כוללת ומקיפה : עליבותם של אסטרטגים 
ישראלים עתירי מידע , צלולי דעת , שקולי ניסוח , עמוסי ניסיון ופכחון 
( כולם אלופים במיל ) שהופשלו שוליהם על פניהם ונחשפה הנביבות של כל אותם 
" תרחישים " מנופחי ביטחון עצמי ורפודי שלווה , שבהם פיטמו את הציבור ; 
עליבותו של הרמטכ"ל , ההולך ונעשה לסמל ישראל הדחלילית : זה שלא עשה גדולות 
ונצורות בדיכוי האינתיפאדה , שכן המאבק הזה אינו ניתן לניהול יעיל בידי 
צבא , אך לעומת זאת גם לא עשה דבר לנוכח טילי הסקאד , כי את המאבק מנהל 
ממילא צבא אחר , שאסור להפריע לו בפעולתו ; עליבותו של ראש הממשלה , שלא 
מצא בקירבו דיבור חם , קפמאלידאמירה הבאה מן הלב , מחשבה מתווה כיוון , 
ניסוח מצית תקווה , הסברת פנים מעוררת ביטחון להעניקו לעם בימי מבוכה וחרדה , 
וכל שיש בכוחו להפגין לעומת הציבור באותן הזדמנויות נדירות שבהן הוא מואיל 
להיחשף אליו הן הבעה אטומה וכמה פראזות עיפות וקלושות ; עליבותם של שרים 
מגמגמים , שאינם מסוגלים אפילו לפתוח כיתת בית ספר בשעה היעודה ; עליבותן 
של חברות ממשלתיות שאינן מסוגלות להתקין מכשיר טלפון בגן ילדים ; עליבותה 
של קואליציה " לאומית " , המנצחת על המחדלים המביאים לפיחות יומיומי של 
זקיפות הקומה הלאומית ; עליבותה של אופוזיציה " נבונה " ו"שפויה " שלא 
רק שאינה חושפת את מחדליה של הממשלה המשותקת אלא אף עושה עצמה שותפת מלאה 
להם . עליבות ה"נצים " החיים בשלווה וכבר מתוך " שגרת חירום " עם הטילים ; 
עליבותם הגדולה יותר של ה"יונים " , שאינם מבינים כי רק ביטחון עצמי מלא , 
תחושה נמרצת של עוצמה ויכולת הרתעה בלתי מוטל בספק יכולים , אם בכלל , 
לקרב את העם אל השלום , להגביר אותו על הפחדים מן הסכנות הגדולות שבהן 
השלום הזה כרוך ; עליבותה של תקשורת , שחדלה לפתע מעיסוק בכל אותם עניינים 
שונים מגוונים שבהם היא אמורה לעסוק והיא מתרכזת כל כולה בפטפוט אין - סופי 
על ענייני המלחמה , כאילו זוהי הדרך לייצב את עצביו המעורערים של הציבור ; 
עליבותו של שדרן , המתמוגג על גבי מרקע הטלוויזיה למשמע שירי דיקסי של 
חיילים אמריקאיים ; עליבותה של חברה , ש"סגרה " את התרבות והשתיקה את 
כל המוזות ברעום הטילים ; עליבותו של מפקד הג"א שאינו מסוגל להדריך את הציבור 
במלים פשוטות וברורות ; עליבותם של כל אלה שהיו צריכים להכין את הציבור 
לעימות הטילים הכנה שבגוף ושבנפש ולא עשו זאת ; עליבותן של הרשויות שלא 
קיימו אף התייעצות אחת לפני שבאו הטילים כיצד יתקיים סדר החיים השוטף עם 
בוא הטילים . מטיפים לנו שנראה את ההתרחשויות של השבועות האחרונים ב"פרופורציות 
הנכונות " שלהן . בסך הכל אין הן אלא בבחינת מעשי טרור שכבר הורגלנו בכמותם 
ואף בגרועים מהם ; הה גם שעד עתה היה מספר הפגיעות בנפש קטן מאוד ( עובדה 
ברוכה כשלעצמה ) , ומשמע שאנו עוברים את המבחן בשריטות קלות בלבד . מי 
שאומר כך טועה ומטעה . הוא אינו מתחיל לחוש את עומקו וייחודו של המשבר , 
שבו נתונה עתה החברה הישראלית . המקום שבו נפצעת עתה החברה הישראלית איננו 
בהכרח זה שבו רואה העין בנקל את הבשר המשוסע והדם השפוך . מה שמתערער איננו 
רק הבתים הרופסים של פרברי תל אביב אלא הדימוי העצמי החסין של הישראלי , 
תחושת הביטחון וזקיפות הקומה שהעניקה לו ריבונותו . מלחמת חורף 1991 , 
אפילו לא תפיל מאתנו מניין קורבנות ( ולוואי שכך יהיה ; אנו רחוקים עדיין 
מסופו של המבחן ) קפמאלידמשנה אותנו לא פחות מששינו אותנו המאורעות המרכזיים 
הגדולים האחרים של עשרות השנים האחרונות . המשבר שלתוכו היא מקלעת אותנו 
איננו רק משבר של כלכלה ששותקה ושל תורת ביטחון שהתבדתה . הוא בראש ובראשונה 
משבר של זהות ודימוי הן דימוי עצמי והן דימוי בעיני אויבים וידידים כאחד ; 
שכן רק שוטה לא יחוש כיצד קשורים השבחים המורעפים על ישראל באיפוקה בעמעום 
ובספיחות כללי של דמות ישראל ומעמדה בעולם כולו וכיצד הם כרוכים בתחושה טראגית 
של אכזבה ותימהון דואב מבחינת העם היהודי באשר הוא . אלא שבעיקרו של הדבר 
פוגע המשבר בעולמנו הפנימי שלנו . אנו מתעוררים מחלום ממושך אל מציאות הקוצצת 
לנו שיעור קומה בעינינו אנו . מתערפל ומתרחק מאתנו הדימוי העצמי של ישראל 
כמבצר נכון לקרב ( דימוי , שבלעדיו איננו יכולים לא לעשות מלחמה ובעיקר 
לא לעשות שלום ) ; אנו נפרדים מן הביטחון , שהמערכות הציבוריות שלנו , 
כל כמה שהן חורקות ו"מזייפות " בימי שלום ובעניינים של עולם - כמנהגו , 
תדענה לזקוף את קומתן בימי חירום ; אנו מתחילים לפקפק בתקפותן של ה"תשובות " 
שיש בידי צה"ל להשיב על הסכנות המקיפות אותנו בעידן הטילים ; אנו שואלים 
את עצמנו אם ה"איפוק " שהטלנו על עצמנו איננו טוב ואולי גם הכרחי רק משום 
שהמתגונן , שנותר באקדחו רק כדור אחד , יאבד לחלוטין את כוח ההרתעה שלו 
משיירה את כדורו . אנו שרויים במציאות קיומית חדשה , שמצאה את ביטויה בהגירת 
הרבבות מתל - אביב . לשם מה צריכים היו אותם אלפים רבים להישאר בעיר שאינה 
משיבה מלחמה שערה ? מה צריך היה לקשור אותם אל העיר שמשרדיה שבתו , בתי 
הספר שלה נסגרו , תיאטרוניה הורידו את המסכים , האוניברסיטה שלה חדלה ללמד , 
לחקור , לבחון , והסיסמה הידועה שלה על חייה הסואנים , שהם " ללא הפסקה " , 
הופרכה לחלוטין לא רק על ידי סדאם חוסין אלא גם על ידי פרנסיה , שלא דאגו 
מראש להכינה לימי המבחן ורק ידעו לאחר מכן לכוון אצבע מאשימה כלפי " עריקיה " : 
זאת , שעה שהמשרדים שהם ממונים עליהם לא התארגנו אפילו כדי לטפל כהלכה 
בנפגעי הטילים ובבתיהם טעוני השיפוץ או ההריסה . יותר מכל מענה השאלה אם 
נשקלו עד תום המשמעויות והתוצאות רחוקות הטווח של ההחלטה שלא להפעיל את כוחו 
של צה"ל תיכף לאחר מכות הטילים הראשונות . יכול להיות שהחלטה זו הינה מוצדקת 
לחלוטין מן הטעמים הפוליטיים והטאקטיים שמנהיגי המדינה וצה"ל רומזים עליהם 
בדבריהם ( אף כי עדיין לא שמענו מפיהם רציונל פוליטי וצבאי ברור ומשכנע 
של החלטה זו ) . אפילו כך , אל לנו לטשטש במחשבתנו אנו את האמת , הקובעת 
כי זוהי החלטה גורלית , היסטורית , שתלווה אותנו מכאן ואילך הן בחיי היומיום 
שלנו והן , חלילה , בעתות מלחמה . או במשא ומתן לשלום , אם נגיע אליו 
מרצון או מאונס . זוהי החלטה המקטינה את קומתנו והמצמצמת את נוכחותנו בעולם 
ובעינינו אנו . הציבור ברובו הגדול תומך בה ( לפי הסקרים ) וראש הממשלה 
משבח אותו על כך ומכתיר לו כתר של " עם חכם ונבון " . אבל החוכמה והתבונה 
שעליהן מדבר ראש הממשלה הן בדיוק אלו שהציונות עמלה במשך כמה דורות להוציאן 
מלבו של היהודי , שהיה " חכם ונבון " במובן זה שבו מדובר גם בימי רדיפות 
ופוגרומים שלפני היות הציונות . זוהי החוכמה הכרוכה בתחושות היסטוריות עתיקות 
של חולשה ושוליות והשארת מלאכת הריבונות , שאכן לעתים קרובות היא קשה ומכבידה , 
לאחרים . הכרח הוא שנבהיר לעצמנו , כי גם אם אין לנו מפלט מן האיפוק שהוטל 
עלינו , אנו משלמים בעבורו מחיר כבד ביותר ; וככל שחולפים הימים והתקפות 
הטילים נעשות לשגרה המחיר נעשה כבד יותר . בימים הראשונים של המלחמה לא האמין 
איש בעולם שישראל לא תגיב במהירות . היום מתייחסים הכל בביטול מוחלט אפילו 
לאיומיה המגומגמים של ישראל שתשנה את " מדיניותה " אם סדאם חוסין יחליף 
את הנשק הקונוונציונאלי בנשק כימי . ואף אנו בעצמנו איננו מאמינים באיומים 
אלה . הכרחי הוא בשעה זו , שייפתח הוויכוח הציבורי הגדול מסביב לתהליך הפיחות 
העצמי שהכנסנו עצמנו לתוכו . התמיכה האוניפורמית ב"איפוק " איננה פרי שיקול 
דעת צלול אלא תוצאה של הדחקה וטשטוש הכאב הלאומי , שהכל שותפים להם , החל 
בראש הממשלה וכלה בקיצוניים שב"מבקריו " . בייחוד מתמיהה ומעוררת רחמים השתתפותו 
הנלהבת של " מחנה השלום " במעשה הדחקה זה ; השתתפות הנובעת , כנראה , 
מאי - הבנה , שחוויית החולשה שאנו נתונים לה היא המכשול החמור ביותר בדרכו 
של השלום . רק מציאות אחת יכולה לבוא עתה במקום דיון חושפני בחווייה זו 
ובהשתמעויותיה מציאות שתיווצר על ידי התעוררות , ולו גם מאוחרת , של צה"ל 
לפעילות שהיינו רגילים לצפות לה . אם יש צה"ל יופע מיד ! 
