טורונטו ידועה בעיקר במערכת מרכזי הקניות המדהימים והמורכבים שלה שבהם יכול 
אדם לבלות מתחת לאדמה מבוקר עד בוקר מבלי להיות מושפע מהמתרחש בחוץ . אבל 
היא יכולה להתפאר גם ברשימה ארוכה של תערוכות , קונצרטים ומופעים . המוזיאון 
הלאומי המלכותי בעיר , מציג תערוכת ענק של אוספי סין , שמוכיחה שגם הקנדים 
היו בין העמים ש"לקחו " אוצרות תרבות מסין : דמויות קבורה ענקיות מאבן , 
ציורי קיר וכלי פורצלן מעודנים . המוזיאון הקטן ממול מוקדש כולו לקרמיקה . 
הוא שייך למשפחת גרדינר , מחשובי העיר , בעליהם של של רשת " קנטקי פרייד 
ציקן " , מלונות הולידיי - אין ועוד כמה מפעלים . . באוספים המרשימים פסלים 
וכלים דרום - אמריקאיים מהממים וכלי פורצלן רבים ומורכבים , בעיקר ממיסן , 
גרמניה . ערך האוסף מוערך ב52 מיליון דולרים קנדיים . הגלריה הלאומית של 
אונטריו היא בניין גדול ופשוט , לעומת הרבה מבני בנקים מצועצעים המאפיינים 
את העיר . הוא עובר עכשיו הרחבה בפעם השלישית מאז שנבנה . הפעם מוסיפים 
מבנים למזנון , לשירותים , ולחנות מזכרות וספרים גדולה מאוד . ספרתי בחנות 
הספרים 12 מגזינים קנדיים העוסקים באמנות , המתפרסמים כאן , ועוד ארבעה 
בענייני קולנוע . מחירם אינו זול , והנושאים שבהם הם דנים אינם ייחודיים 
לקנדה . חלק גדול מהאולמות סגור בגלל השיפוצים , ולכן מחייבים רק במחצית 
דמי - כניסה . אולם פסלי הנרי מור שלהם מעולה . מור תרם להם במשך השנים 
את דגמי הגבס שמהם יצק אחר כך פסלי ברונזה , המפוזרים היטב ברחבי העולם , 
כולל ישראל . העבודות כאן הן מהיותר טובות שלו . בהירות ואיכות הגבס מוסיפות 
רעננות , שלא תמיד עוברות בפסלי הברונזה המושלמים . שלושה אולמות בגלריה 
הלאומית מוקדשים לקבוצת השבעה . " קבוצת השבעה " מוכרת לכל קנדי , אבל 
כנראה רק לו . זו היתה קבוצה של שבעה אמנים שהתארגנה ב1191 לקדם את הנושא 
הלאומי הקנדי באמנות . אף אחד מהשמות מקדונלד , לואיס , האריס לא נכלל 
בתולדות האמנות המודרנית . חברי הקבוצה טענו שאין זה נכון כי קנדה אינה מספקת 
נושאים טובים לציור . הם נסעו ברחבי קנדה , ובל מקום שבו עצרה הרכבת ירדו 
וציירו נופים . מותם של שני חברים הביא לשינוי במבנה הקבוצה . הם השתלטו 
על מבנה באונטריו והציגו בו תערוכות . פעילותם נמשכה עד 0391 , ואחד מהם 
עדיין חי . בתקופה המקבילה לפעילותם , חלו תמורות מדהימות באמנות באירופה . 
הציורים שלהם הם ציור נוף תקניים . לא יפים ואף לא רעים : קיץ , חורף , 
עצים ושמים , ומעט מאוד רוח . סערות נפשיות אין בכלל . מה שמרשים מאוד 
הם קטעי העיתונות המוצגים בתערוכה . התערוכות שלהם הותקפו בפראות בביטויים 
הלקוחים מעולם המטבח : גולש - הונגרי מקולקל , דייסת סולת דביקה , קלקול 
קיבה . טענו כנגדם שהם מזלזלים באמנות ובצופים , אבל כל זה השתנה ב4291 : 
באותה שנה התחילו לראות בהם את הביטוי לרוח הלאומית האמיתית , ואת התחלת 
התרבות הקנדית הייחודית . היום הם זוכים לאולמות תצוגה , לסרטים ולמערכת 
מוניטורים המתארת את פעילותם . אפשר לשמוע הרבה מידע עליהם במערכת טלפונים 
הצמודה לכורסאות רבות ונוחות באולם . התחושה של פער בין איכות הציורים לכבוד 
הניתן להם אינה מקזזת מהרושם של התערוכה כולה . באולם אחד תלויות " רכישות 
חדשות " : חמישה אמנים , ובהן שלוש נשים , שיצירותיהן גדולות , טובות 
ומורכבות בהרבה מאלו של שני הגברים . על פני השטח זה נראה כהצהרה או כתיקון 
טעות כלשהי . בששה אולמות רחבי ידיים מציגה הגלריה תערוכה של 41 אמנים צרפתיים 
עכשוויים . בניגוד לתערוכת " השבעה " שחיפשה זהות לאומית , טוענים אוצרי 
תערוכה זו שניסו להתרחק מההגדרה של אמנות צרפתית . האמנות הצרפתית איבדה 
את מקומה החשוב בעולם זה כ04 שנה , ואמריקה תפסה את מקומה , בזכות מערכת 
ממסדית ומסחרית תוקפנית , חזקה ומחזקת . בשנים האחרונות , הממשלה הצרפתית 
דוחפת ומסייעת לאמנות , המוזיאונים שהיו מאובנים קיבלו רשות לפעילות עצמאית , 
והאמנים עצמם התחילו להיות פעלתניים וניסיוניים יותר . זהו סימן ההיכר 
של התערוכה , וכוחה ברוחב האפשרויות שהיא מציגה , כולל צילומים וטקסט , 
שהיו המרכיב העיקרי . בין היוצרים המינימליסטיים כמה מהשמות הידועים יותר : 
דניאל בורן , מישל פרמנטייה , אנט מסאגה ובולטנסקי , שהפך להיות נציג 
אמנות השואה . בתערוכה מוצגות יצירות מתכת אגרסיוויות , וגם יציקות ברונזה 
אלגנטיות . בעיקר , מראה התערוכה כי לצרפת יש לא רק עבר עשיר אלא גם עתיד 
מרתק באמנות . 
