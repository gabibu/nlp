לשכת ראש הממשלה בדקה את תגובתם של חברי מרכז הליכוד המתגוררים באזורים שנפגעו 
מטילים , על מדיניות האיפוק של הממשלה . נודע כי מנהל לשכת ראש הממשלה , 
יוסי אחימאיר , מדווח לראש הממשלה יצחק שמיר על הלכי הרוח בקרב חברי המרכז 
בתל אביב , רמת גן וחיפה , לאחר שיחות טלפון שקיים עם כמה עשרות חברים . 
אחימאיר אישר אמש כי באחרונה שוחח עם חברי מרכז באותם אזורים ולדבריו יכול 
היה לדווח לראש הממשלה על תמיכה רחבה במדיניות הממשלה . הוא ציין , כי 
חברים שעמם שוחח ובהם כאלה המתגוררים בסמוך לשכונות שנפגעו מהטילים , לא 
הביעו הסתייגות מהמדיניות שנוקטת הממשלה . עוד נודע כי מסקר שנערך באחרונה 
על ידי מערכת הביטחון עולה כי הציבור מוסיף לתמוך במדיניות האיפוק , ותמיכה 
זו גדולה יותר בקרב מצביעי המערך מאשר בין מצביעי הליכוד . 
