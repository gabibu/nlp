שלב הפתיחה של המלחמה במפרץ הפרסי עלה יפה . נראה שארצות - הברית ובעלות - 
בריתה קירקעו את מרבית חיל האוויר העיראקי וחיסלו אותם החלקים שהיו נועזים 
דיים להמריא ולהילחם . בנייני מפקדות בבגדד ובמקומות אחרים רוסקו בלא שנגרם 
נזק למגורי אזרחים . כוחות עיראקיים בחזית ספגו מכות , בקמעונות , באמצעות 
פצצות מונחות - לייזר מדויקות ובסיטונות , באמצעות הפצצות מסיוויות של 
מפציצי בי25 . והמדהים מכל , תוצאה זו הושגה במחיר מזערי . אם להאמין להודעות 
לעיתונות של בעלות - הברית , הן ספגו אבידות של פחות ממטוס אחד לכל 005 
גיחות קרביות , שיעור אבידות של שתי עשיריות האחוז . שיעור זה אינו עומד 
בשום יחס לאומדנים לפני המלחמה , שהעלו גנרלים ותיקים , של חצי אחוז , 
או לאבידות במלחמת העולם השנייה , אחוז עד שלושה אחוזים ומעלה . להצלחה 
זו הועלו כבר הסברים רבים ובהם העליונות הטכנולוגית של כלי הנשק המערביים , 
שיתוף פעולה של ספקי החימוש לעיראק שסיפקו מידע על הגנתה , וחוסר הניסיון 
והקדימות הנמוכה יחסית של מערכת ההגנה האווירית העיראקית , שלא פעלה רבות 
במלחמת עיראק - איראן . מעל לכל עומדת מיומנותם של טייסינו ויעילות המערכים 
הסבוכים המסייעים להם . אבל עד מהרה יצטרכו לשאול את השאלה , כיצד ינהלו 
אנשי הצבא את המלחמה משלב זה ואילך . קפמאלידביום ראשון , 02 בינואר , 
רמז מפקד החזית , גנרל נורמן שוורצקופף , כי יהיה אפשר לנצח במלחמה רק 
באמצעות שימוש בכוח אווירי . אבל להוציא פעם זאת , הדיווחים בעיתונות והצהרותיהם 
של קצינים בכירים מורים על כך שעתידה להיות גם מתקפה יבשתית . התחושה היא 
של תסריט המתבצע כלשונו : השחקנים מסוגלים לשנות את התזמון ואת ההגשה , 
אבל אינם רוצים או אינם יכולים לשנות את המלים . אך אין דבר בלתי נמנע 
באסטרטגיה של מלחמת קרקע . למעשה , בפני בעלות - הברית עומדות שתי חלופות : 
קרב קרקעי בשבועות הבאים , כדי לסלק את העיראקים מכוויית , או מצור ממושך 
באוויר על עיראק . מדוע , אם כן , נראית עכשיו הברירה היבשתית כדרך האפשרית 
ביותר ? במשך כל הזמן נטתה הדעה הרשמית , כפי שביטאו אותה פקידי ביטחון 
בכירים , בכיוון של התקפה יבשתית בלתי נמנעת . אלה המקבלים את ההשקפה הזאת 
משמיעים טיעונים אחדים , ומוטב להתייחס אליהם אחד לאחד . הפיתוי לפשט את 
המלחמה גבר על השכל הישר . למעשה , מטרותינו אינן מוגבלות לשחרור כוויית , 
והן כוללות את הריסת התוכנית העיראקית לייצור כלי נשק לא קונוונציונליים , 
את ריסוקו של הצבא העיראקי , והוכחה שלתוקפנות מסוג זה יהיו תוצאות מכאיבות 
מאוד . נוח לחשוב שנוכל להגדיר מטרות פוליטיות של מלחמה כלשהי בנוסחה של 
משפט או שניים , ולהציגן כמשימה מוחשית , כמו החזקה בפועל בחלקת שטח . 
אחרי מלחמת וייטנאם הגיעו אמריקאים רבים למסקנה שנכשלנו לא משום שהאסטרטגיה 
היתה עלובה או שמטרותינו היו בלתי ניתנות להשגה , אלא משום שלא הגדרנו אותן 
בדייקנות מספקת . האמת היא שבכל המלחמות המטרות הפוליטיות הן מעורפלות , 
מתחלפות , מותנות ולא - מדויקות בסופו של דבר , משום כך הן פוליטיות . 
ארצות - הברית צריכה להביא בחשבון את כל מטרותיה בשעה שהיא בוחנת את האסטרטגיה 
שלה . אין ספק ששחרור כוויית חייב להיות אחת מהמטרות , אבל יש דרכים אחרות 
לחיסול הפלישה הזאת נסיגה מסודרת מרצון של הכוחות העיראקיים אחרי שביתת 
נשק שהושגה במשא ומתן , למשל , או התפוררותו של כוח הכיבוש באמצעות עריקות 
נרחבות . אבל אין כל דחיפות מיוחדת בתליית דגלה של כוויית המשוחררת על הריסות 
העיר - מדינה הזאת . מרבית הכווייתים נמלטו מארצם , ואף שחבל יהיה להאריך 
את ייסוריהם של אלה שנשארו בכוויית תחת משטר כיבוש ברברי , אחריותה הראשונה 
של אמריקה היא כלפי אזרחיה שלה , לרבות החיילים והנחתים שייהרגו בהתקפה 
מוקדמת . להנחות מסוג זה משקל מפתיע , בעיקר כאשר הן באות מפי קצינים בשירות 
פעיל או במילואים כמוסכמה צבאית בסיסית ומוצקה . אבל הרי יש שיפוט היסטורי , 
ובעניינים של היסטוריה צבאית אזרחים יכולים לחלוק על אנשי הצבא . נכון 
שכוח אווירי לבדו מעולם לא ניצח במלחמה , אף שאתה יכול לטעון במידה של סבירות 
שהוא כמעט ניצח במלחמה באוקיינוס השקט . ב5491 הרסו טייסי צבא ארצות - הברית 
וחיל הים שלה את התעשיות האזרחיות והצבאיות של יפאן , הטביעו את מרבית הצי 
היפאני והטילו הסגר כמעט מלא על איי יפאן ( בעזרת הצוללות האמריקאיות ) 
. כוחות קרקע וצי הופעלו בעיקר לתפיסת בסיסים קדמיים , לשם הפעלת הכוח 
האווירי . באותה שנה , לפני שהתברר בוודאות שהפצצה האטומית אכן תפעל , 
התווכחו הרמטכ"ל , גורג מרשל , ומפקד הצי , ארנסט קינג , על הצורך בפלישה 
ליפאן ; מרשל תמך , קינג חשב שמצור הדוק והפצצות כבדות ישיגו את המטרה . 
הוויכוח זכור משתי סיבות : ראשית , קרוב לוודאי שמרשל טעה , וכי גם בלי 
פצצת האטום היתה יפאן מתמוטטת במוקדם או במאוחר , בלא הפגיעה הקשה הכרוכה 
באסטרטגיה של פלישה . הדמות הצבאית האמריקאית הנערצת ביותר של המאה ה02 
הראתה שהיא עשויה לשגות מבחינה אסטרטגית , וזה כשלעצמו לקח לא מבוטל . 
יתר - על - כן , הוויכוח בין מרשל לבין קינג מלמד שאין בעצם שיפוט של " מומחה " 
צבאי יחיד , משום שכאן היה מקרה שבו שני מומחים נודעים באמנות המלחמה לא 
הסכימו זה עם זה . במלחמה במפרץ אולי החמצנו הזדמנות לשמוע את דעתו של מומחה 
צבאי נוסף , משום שמפקד חיל האוויר האמריקאי , הגנרל מייקל דוגאן , איבד 
את משרתו מפני שרמז שמתקפה יבשתית אינה נחוצה . אין זה ברור אם פלישה יבשתית 
לכוויית , או אפילו כיתור דרך דרום עיראק , יהיו מכריעים . נניח לרגע 
שכוויית תיפול במהירות האם המלחמה תסתיים ? אם סדאם חוסיין ימשיך להילחם , 
האם ארצות - הברית תיאלץ לעלות על בגדד ולכבוש אותה ? כיצד תגיב הקואליציה 
שלנו אם נשלח כוח גדול לכבוש בירה ערבית ? והאם אפשר יהיה לשאת במחיר ? 
האם מלחמה שתמציא לידי העיראקים הזדמנות , או אפילו הכרח , להילחם כדי 
להגן על בתיהם תהיה מלחמה קצרה ? והאם אנחנו רוצים להיות אחראים להחזקת 
צבא במדינה עוינת , לדכא כוחות גרילה של האויב ולכונן מחדש את ממשלת עיראק ? 
וינסטון צרציל כתב פעם : " הצלחתו של מפקד אינה נמדדת במילוי פקודות או 
בחיקוי מודלים . היא בגדר תפיסה חדשה מכל וכל של פרטי המצב העיקריים . . 
. ושל כל הכוחות הפועלים . טבחים משתמשים במתכונים כדי לבשל ארוחות ולרופאים 
יש מרשמים לריפוי מחלות , אבל כל מבצע צבאי גדול הוא אחד ויחיד " . להעדפת 
מתקפה יבשתית על פני מצור אווירי ממושך עשויות להיות סיבות מסוימות , אבל 
הן אינן קשורות בפתגמים הצבאיים , אפילו אלה שאמרו אנשים עם כוכבים על כתפיהם 
( גנרלים ) . האם התקפה יבשתית תביא לניצחון מהיר ? אולי , אף שדרגת 
אי - הוודאות גדולה יותר מכפי שמודים בדרך כלל . יותר ממחצית כוחנו המשוריין , 
הגיס השביעי מאירופה , עדיין לא התפרס בסעודיה . יחידותיו אומנו לקרבות 
הגנה באירופה המערבית , לא לקרבות הפריצה וההתקדמות במפרץ הפרסי . שום 
יחידה שלנו לא פעלה בשטח שיש בו כמויות גדולות של נשק כימי , והציוד שלנו 
אינו מתאים במיוחד לאקלים ולסביבה של המדבר . אפשר להעלות על הדעת , אף 
שאין זה סביר , שקרב יבשתי יסתיים במפלה ובמחיר של דם רב . קרוב יותר לוודאי 
שהוא יסתיים בשחרור כוויית , אף שלא יהיה זה בהכרח סיום המלחמה . אבל האם 
ניצחון מהיר יהיה גם ניצחון זול ? הבה נבחן " בליץ " לדוגמה ההתקפה הגרמנית 
על פולין ב9391 . הפולנים היו נחותים מבחינה טכנולוגית ונלחמו בשטח פתוח , 
לא מאחורי ביצורים כמו העיראקים ; הם כותרו בצפון , במערב ובדרום על ידי 
הגרמנים , והותקפו במזרח על ידי הרוסים ; מסע המלחמה ארך פחות מארבעה שבועות 
והיה , לכל הדעות , יצירת מופת של אמנות המלחמה . ובכל זאת היו לגרמנים 
000 , 54 נפגעים . בשביל ארצות - הברית ניצחון מהיר הנקנה במחיר של נפגעים 
רבים אינו ניצחון , ואת זה מבין היטב סדאם חוסיין , המעוניין למשוך אותנו 
לקרב מסוג זה . מעמדו בעיראק ובעולם הערבי תלוי ביכולתו להקיז את דמנו , 
ואחר לכפות שלום של פשרה או אפילו לקבל את תנאינו , אבל רק אחרי שהראה 
שהוא מסוגל לעמוד בפנינו . עלינו לצמצם את מספר האבידות בעיקר כדי לחוס 
על חיי אזרחינו ; אבל עלינו לעשות זאת גם כדי להשיג את מטרותינו הפוליטיות 
ולמנוע מן האויב להשיג את מטרותיו האסטרטגיות . קרוב לוודאי שהנשיא יאבד 
את התמיכה מבית יותר בשל ספיגת אבידות כבדות מאשר בשל הארכת המערכה האווירית 
הזולה יחסית במונחים של חיי אמריקאים . באשר לקואליציה , אף אחת מן המדינות 
החברות בה , להוציא את בריטניה , לא הטילה את משקלה למערכה , וקרוב לוודאי 
שלא יעשו זאת להבא . העולם הערבי והאיסלמי היה שקט במידה ניכרת במשך כל 
השבוע הראשון למלחמה , ואין כל סיבה להניח שמצבנו הפוליטי ביחס לבעלות - 
ברית , למדינות נייטרליות ולאויבים בכוח , ייעשה קשה יותר אם נימנע ממתקפה 
יבשתית . על כן חייבת האסטרטגיה שלנו להיות זאת של מצור , לא של פריצה . 
עיראק כיום מצויה לאמיתו של דבר במצב אסטרטגי דומה לזה של היפאנים ב5491 . 
אויביה יכולים לפגוע בכל חלק של המדינה כמעט ללא חשש , ועם כל יום שחולף 
נחלשת יכולתה להגיב או אפילו להתגונן . כוחות היבשה שלנו , כמו יחידות 
המשמר בבסיסים באוקיינוס השקט לפני כחצי מאה , משמשים להגנה על הבסיסים 
שמהם אנחנו יכולים לשלוח מהלומות שאין להן מענה על אויבנו . עלינו לתקוף 
כל פן של מכונת המלחמה העיראקית , בלי לפגוע באוכלוסייה האזרחית , ולהמתין 
לרגע שבו תתמוטט המכונה . כפי שכבר ברור , פרסנו כוחות אוויר בגודל ובתחכום 
הרבה מעבר ליכולתן לא רק של הארמדות האוויריות של בעלות - הברית במלחמת העולם 
השנייה , אלא גם של הכוחות האמריקאיים בווייטנאם בראשית שנות ה07 . ביומיים 
כבר ביצענו מה שהצריך כמעט שבועיים במרוצת מה שקרוי הפצצת חג המולד של 2791 , 
ואפשר לקיים הפצצת אוויר עזה במשך חודשים , אם יש צורך בכך . ככל שיחלפו 
השבועות , ימצאו את עצמם חיילי עיראק חסרי מים , דלק , חלפים ותחמושת . 
והחשוב מכל , הם ימצאו את עצמם עומדים בפני התקפה שכנגדה אין להם כל מענה 
הפצצה ממטוסים המסוגלים לטוס מעל פגזי תותחי הנ"ם או במחסה החשיכה . למשוואה 
פסיכולוגית זו יש חשיבות עליונה , משום שהדבר שעלינו להראות לעיראקים ולעולם 
שאין שום יחס בין הנזק שאנחנו מסוגלים לגרום לבין הנזק שייגרם לנו . אבל 
האם נוכל להיות בטוחים בניצחון במלחמה כזאת ? אין ספק שבאותה מידה של ודאות 
שבה אנחנו בטוחים בניצחון בקרב יבשתי , שעשוי שלא להסתיים בשחרורה של כוויית , 
או שעלול לגרור אחריו מחיר שיעשה את ההצלחה לחסרת משמעות מבחינה פוליטית . 
בעיראק עומד מולנו משטר טוטליטרי , ומטבען של מדינות כאלו להציג אחדות 
כלפי חוץ עד רגע לפני שהן מתפוררות . מצור אווירי ישיג מטרות שהסנקציות 
לא יכלו להשיג , כלומר את ההרס הפיסי של עיקר תשתית הנשק הלא - קונוונציונלי 
של עיראק ושל מאגר המטוסים , הטנקים והטילים שלה . אסטרטגיה כזו עשויה 
לארוך חודשים , אבל מחירה ידוע וסכנותיה מעטות . ביצוע אסטרטגיה זו מותנה 
בקיום כמה תנאים . ראשית , הנשיא חייב להסביר אותה לציבור , שחייב להשתכנע 
שהיא יעילה ; זה דורש נכונות לדבר ביתר פירוט על מטרות המלחמה ועל הישגיה 
עד עתה . עד כה הרחיק הפנטגון ממנו את העיתונות , האכיל אותה בסרטים של 
מטוסים ממריאים ונוחתים ובמידע אקראי בדבר מספר טילי הסקאד שנורו על דהראן . 
אבל תמיכה נרחבת במלחמה דורשת שהעם האמריקאי יבין את האסטרטגיה של הנשיא , 
ושהוא יראה התקדמות ביישומה . קפמאלידהדרישה השנייה היא נכונותו של הנשיא 
לבטל את דעתם של יועציו הצבאיים . אין בכך כל דבר יוצא דופן , אלמלא היו 
משוכנעים עכשיו כה רבים בממשל ש"התערבות פוליטית " היא החטא העליון של 
מדינאי במצב של מלחמה . למעשה , לא היינו מנצחים אף לא באחת ממלחמותינו , 
אלמלא שינו נשיאים את האסטרטגיות שהציעו להם יועציהם הצבאיים . רוזוולט , 
למשל , עמד על כך שארצות - הברית תפלוש לצפון אפריקה ב2491 גם אם בשל כך 
לא תוכל לפלוש ליבשת אירופה ב3491 , למרות דעתם פה אחד של הגנרלים והאדמירלים , 
ובמבט לאחור זו היתה ללא ספק ההחלטה הנכונה . מלחמה היא אקט פוליטי , 
ולפיכך היא חייבת להיות נתונה למרותם של פוליטיקאים . למרות הצהרות פומביות 
בדבר " השארת ניהול המלחמה בידי אנשי הצבא " , נראה שהנשיא בוש ביטל לפחות 
פעם אחת את דעתם של יועציו , כאשר עמד על כך שהמלחמה תתחיל באמצע ינואר 
ולא באמצע פברואר , כפי שמפקדי הצבא בסעודיה העדיפו בבירור . עכשיו יש 
משימה גדולה יותר , משום שכאן עליו להתערב לא רק בנוגע ל"מתי " של המבצע 
אלא גם ב"איך " . זה יהיה המבחן העליון של גורג בוש כמפקד העליון לבחון 
את טיעוניהם של אנשיו , אנשי צבא ואזרחים , עד הסוף , לא להיכנע לחוכמה 
הצבאית הרגילה , ולבחון רק את העובדות ואת ההיגיון של המקרה העומד בפניו . 
חייהם של אלפי אמריקאים צעירים , והמטרה שלשמה שלח אותם לקרב , תלויים 
בבחירתו . 
