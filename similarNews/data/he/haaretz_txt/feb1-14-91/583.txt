" רכבת ישראל היא בין הנהנים ממצב המלחמה . נפח הנסיעה הממוצע ברכבת , 
כך נמסר מהנהלתה , עלה בשבועיים האחרונים ב%04 בממוצע . יש תחנות כמו 
בית יהושע , נתניה ובנימינה , שבהן נאמד הגידול בפי שניים וחצי . אלא 
שיש בעיה . מקום ברכבת יש , אך אין תיאום בין לוח הנסיעות של " אגד " 
לתחנות הרכבת לבין מועד יציאתן והגעתן של הרכבות . התמרמרות הנוסעים גדולה 
במיוחד בתחנות של חדרה ובנימינה , לשם אין מגיעים כלל אוטובוסים . בנתניה , 
למשל , עוצרות שלוש רכבות בבוקר ב31 : 7 , ב04 : 7 וב84 : 8 אך רק אוטובוס 
אחד יוצא מהתחנה הראשונה שלו ב50 : 7 מרחק של תחנות אחדות מתחנת הרכבת . 
האוטובוס הבא יוצא רק ב50 : 9 . בממוצע , על 11 רכבות הנעות בקו תל - אביב 
חיפה יש שבעה עד שמונה אוטובוסים במשך היום , לפי ההסכם הקיים , כך נמסר 
מהנהלת הרכבת . לפני שנה הוקם צוות בראשותו של אהוד הדר , סמנכ"ל רשות הנמלים 
והרכבות , כדי לבחון את התאמת לוח הזמנים של האוטובוסים למועדי הנסיעה 
של הרכבת . לא נמסר ממשרד התחבורה על היערכות מיוחדת לתקופת חירום . משה 
הירש , המפקח על התעבורה , מסר כי משרד התחבורה יבחן כל תלונה של נוסעים 
בנושא זה . גם מ"אגד " נמסר כי הנושא ייבדק . כדי לענות על הגידול בהיקף 
התחבורה ברכבת , הורה מנכ"ל הרכבת , משה בר - כוכבא , על זירוז שיפוצם 
של קרונות , דבר שאיפשר הגדלת מספר הקרונות לשמונה עד אחד עשר קרונות משבעה - 
שמונה הקרונות שנסעו עד כה בקו תל - אביב חיפה . וכך מתוך 37 קרונות נוסעים 
במלאי , מצויים היום 36 קרונות בתפעול שוטף . 000 , 054 שקלים השקיעה הרכבת 
בשנה האחרונה במערכת פרסומית , שהביאה עלייה בהיקף של % 21 לשנה האחרונה , 
נכון לחודש דצמבר . בין השיפורים : קרונות עם מיזוג אוויר , פלאפון ומושבים 
משופצים . אולם באלה לא די . נוסף על תלונות הנוסעים הנזכרות , מתברר 
כי שירות הרכבות מופעל בציוד מיושן , כאשר הקטר החדש ביותר ( למעט אחד 
מ9891 ) נבנה ב6691 , אך מתופעלים עדיין קטרים בני כ04 שנה . קרון הנוסעים 
החדיש ביותר הוא מ2791 . בימים אלה אושרה השקעה של 005 מיליון שקל ברכבת , 
כשהכוונה היא כי בתוך שנה וחצי תחובר תחנת צפון עם תחנת דרום בתל - אביב , 
באמצעות שלוש - ארבע תחנות בדרך , כתנאי בסיסי לתוכנית רכבת הפרוורים המתוכננת 
בגוש " דן " . בהתאם לתכנון תועלה גם מהירות הרכבת מ501 קמ"ש היום ל061 
קמ"ש , לאחר השיפוצים . חבל שאין מנצלים את שעת הכושר שנקרתה לרכבת ישראל , 
כדי להפוך אותה לכלי תחבורה ממדרגה ראשונה כמקובל ברוב ארצות העולם . 
