משרד הבריאות הוציא אתמול הנחיות לטיפול במזון בשעת חירום . על - פי הוראות 
אלו יש להכין בבית מזון בסיסי בכמות הדרושה לשבועיים ולהחליף את המזון מדי 
תקופה . ההוראות פורסמו לנוכח אגירת המזון הגדולה לפני שלושה שבועות , 
ערב פרוץ מלחמת המפרץ . ההנחיות ממליצות על קופסאות שימורים , חלב עמיד , 
ביסקוויטים , מציות , סוכר , שמן , מלח , קטניות , תה וקפה כעל מזון 
המתאים לשמירה לשעת חירום . את המזון יש לאחסן בכלים סגורים העשויים פח , 
זכוכית או פלאסטיק קשיח . את האריזות יש לשמור בארון סגור או בחדר אטום . 
לאחר התקפה כימית , או ביולוגית , אין להשתמש במזון שלא היה סגור בכלים 
מהסוגים שצוינו . מזון שאוחסן בתוך מקפא פריזר שהיה סגור בעת ההתקפה מותר 
לשימוש . מזון שלא היה ארוז בעת התקפת חל"ך או ביולוגית יש להשמידו . בלשכות 
משרד הבריאות ניתן לקבל הדרכה לטיפול במזון בשעת חירום . 
