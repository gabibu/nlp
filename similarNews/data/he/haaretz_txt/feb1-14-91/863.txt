לונדון ( ע"ר ) . בריטניה קראה לאיראן להגביר את המאמצים לשחרור בני הערובה 
הבריטיים בלבנון ולעיין מחדש בפרשה של איש העסקים הבריטי , רוגר קופר , 
הכלוא בטהראן באשמת ריגול . הבקשה הועברה אתמול בפגישה בין שר החוץ , דגלאס 
הרד , לבין מיופה הכוח האיראני , שאמס אדין חרכאני . משרד החוץ אמר כי 
השיחות היו מועילות וכי חרכאני הבטיח שאיראן תמשיך במאמצים לאיתור בני הערובה 
בלבנון , כולל שלושת הנעדרים הבריטים , העיתונאי גון מקארתי , הכומר טרי 
וויט והטייס לשעבר גאקי מאן . חרכאני העלה מצידו את נושא האיראנים המוחזקים 
בלבנון . בריטניה ואיראן חידשו את יחסיהם הדיפלומטים , שנותקו לפני שנה 
וחצי עקב פרשת רושדי , סופר בריטי ממוצא איראני , סביב פרסום ספרו " פסוקי 
השטן " . 
