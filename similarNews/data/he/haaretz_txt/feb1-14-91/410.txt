יו"ר הכנסת , דב שילנסקי , בחר להיעדר מהמשכן כאשר הגיעה אליו משלחת הבונדסטאג 
הגרמני . שילנסקי , ניצול שואה , מקפיד שלא להיפגש עם אורחים מגרמניה . 
השבוע , נדמה , הבינו רבים ללבו יותר מאי - פעם . בשלושת ימי ביקורם 
בארץ היו חברי הבונדסטאג חשופים לנזיפות ולהטפות מוסר שכמותן נדיר למצוא 
בביקורים מעין אלה . דוד לוי שירטט את תמונת הסבתא , ניצולת תאי הגזים , 
המרכיבה מסיכות גז לנכדיה , 54 שנים אחר כך , כדי להתגונן מפני גז גרמני . 
בכנסת היו מי שתבעו שלא לגעת בכספי הסיוע הגרמני המובטח עתה לישראל , בבחינת 
דמי כפרה . פרוף ריטה זוסמוט , יו"ר הבונדסטאג , אומרת כי היא וחבריה היו 
מוכנים ליחס הצונן . משלחות קודמות שהגיעו לכאן לפניה , כמו זו של שר 
החוץ הנס דיטריך גנשר , כמו גם דיווחי העיתונות מישראל , נתנו לה תמונה 
טובה של המצב . עם זאת , הוסיפה , יש הבדל בין תיאור הדברים במחשבתך 
לבין חווייתם בשיחה , פנים אל פנים . גם בשיחות היותר מרירות , היא מדגישה , 
היתה רוח ידידותית . היא מבקשת מן הישראלים שהיא פוגשת להימנע מהכללות . 
לא כל הגרמנים מספקים נשק וגז . מדובר במיעוט , שפעולתו תיחקר והדין ימוצה 
עמו . פעם אחר פעם היא חוזרת ומסבירה את פשרן של הפגנות השלום בערי גרמניה : 
" 04 שנה אנחנו מחנכים לשלום , ויש לזה תוצאות . אנו עומדים לצד הצדק 
בקהילת העמים , וקשורים בקהילה הזאת " . חשוב , לדבריה , שהישראלים ידעו 
שהפגנות השלום אינן אנטי - ישראליות . גם באמריקה , היא מזכירה , היו 
הפגנות בעד שלום . הפגנות כאלו הן חלק מהדמוקרטיה " . בהפגנה הגדולה מכולן , 
בבון , הושמעו כבר קולות בזכות ישראל , היא מספרת . גם בתדרוך הנפרד 
לכתבים גרמנים , עולה הנושא הזה ובהרחבה יתרה . סגניתה של זוסמוט , רנטה 
שמידט , מן המפלגה הסוציאל דמוקרטית שבאופוזיציה , מספרת כי היא עצמה השתתפה 
בהפגנות . לדבריה , חלקים ניכרים באוכלוסייה תמכו במניעת המלחמה , מבלי 
שתהיה לעמדה הזאת משמעות אנטי - ישראלית . לראיה היא מביאה את הצבעת חברי 
מפלגתה בעד אספקת טילי פטריוט וצוללות לישראל . אגב , שעה שדיברה בירושלים , 
החליטה מפלגתה בבון להתנגד למימון בניית הצוללות בכסף גרמני . יו"ר הפרלמנט 
מבהירה כי ההחלטה הזאת שהיא חריגה מהחוק הגרמני האוסר אספקת נשק לאזורי 
עימות לא תשמש בשום פנים ואופן תירוץ לעסקות עם מדינות נוספות . בקצה השני 
של הקשת הפוליטית הגרמנית ניצבים הניאו - נאצים . יום לפני ביקור משלחת 
הבונדסטאג הוקרנה כאן בטלוויזיה כתבה מצמררת על אנשי התנועה הזאת , השותים 
במרתפי הבירה לחיי סדאם חוסיין ומתאמנים ביערות כדי לצאת ולהילחם לצדו . 
רבים מחברי הכנסת עמם שוחחו חברי המשלחת העלו את תמונות הכתבה הזאת כדיוקנה 
של גרמניה האחרת . ריטה זוסמוט מתארת את הרגשתה בשיחה הזאת כגרועה . " השידור 
שהוצג בישראל , מבלי לנסות ולהיות צנזור או מבקר , היה מוגזם . אלו קבוצות 
שאינן משחקות כל תפקיד ברפובליקה הפדרלית , גם אם אנחנו יודעים שהתמונות 
שבות ומחיות פחדים מן העבר " . סוגיית מעמדה הבין - לאומי של גרמניה החדשה 
מטרידה את חברי הפרלמנט שלה , כמו גם את משלחת העיתונאים המלווה את הביקור . 
אלה האחרונים מנסים לצאת לרחוב הישראלי כדי לשמוע מה חושבים שם על גרמניה , 
ומוצאים עצמם בעמדת התגוננות , נדחקים למעמד שגרירי הסברה של ארצם . " יש 
לנו הרבה בעיות הסברה . אנחנו רואים את הדברים אחרת , ויש לנו בעיית תקשורת " , 
אומרת אחת מהם . אחרים מסבירים כי בחודשים של משבר המפרץ היתה גרמניה עסוקה 
בבעיותיה הפנימיות : הבחירות לפרלמנט המאוחד והקמת הקואליציה החדשה . ויש 
גם טענות מוכרות בנוסח המוכר של " לא ידענו " . " המזרח התיכון לא הוצג 
בטלוויזיה כמו שהוא . אנשים לא היו מודעים למה שסדאם עושה לאזרחי ארצו שלו , 
כמו גם ליחסיו עם שכניו " , אמרה . ריטה זוסמוט מודה כי הגרמנים איחרו ביותר 
בהתייחסות להתרעה הישראלית , שלפיה שואף סדאם חוסיין להשמיד את ישראל . 
היא מזועזעת משיתוף הפעולה של חברות גרמניות בפיתוח נשק בעיראק , מודיעה 
כי צוותים משותפים לישראל ולגרמניה בוחנים את שרידיהם של טילי הסקאד שפגעו 
בארץ כדי למצוא אם מומחים גרמניים הכניסו בהם שיפורים , ומבטיחה חקיקה ופיקוח 
קפדניים למניעת יצוא נשק . קפמאבינרנטה שמידט מעלה את השאלה האם , לנוכח 
הדברים כפי שהם מתגלים עתה , תוכל גרמניה בכלל להשתתף בפרויקטים צבאיים 
משותפים גם עם מדינות אירופיות , שהרי אין לגרמנים יכולת למנוע משותפיהם 
העברת הטכנולוגיה לצד שלישי . היא משרטטת חזון אוטופי , של מזרח תיכון 
מפורק מנשק , כאשר כספי החימוש מופנים לצורכי פיתוח . זוסמוט , פרקטית 
מעט יותר , אומרת כי שרי החוץ של הקהילה האירופית יצטרכו להחליט מה יעשו 
תעשיות הנשק , במזרח ובמערב , המחפשות להן שווקים . " קשה לפקח על יצוא 
של כל פריט במדינה המייצאת מדי שנה 081 מיליון מוצרים " . קפמאבינעמדת גרמניה 
כמו גם תפקידה של אירופה בהמשך התהליך המדיני במזרח התיכון אינם ברורים . 
בצד ההתנגדות הישראלית לוועידה בין - לאומית , שמעו הגרמנים מבני שיחם 
בארץ , ובראשם יצחק שמיר , גם בקשות לסיוע בהמשך התהליך המדיני . גם כאן 
ניכרו הבדלי דעות . " בשיחות רבות נבהלתי מעמדת הביטול של בני - שיחנו 
כלפי האו"ם " , אומרת רנטה שמידט . " על האו"ם למלא תפקיד מוביל " . זוסמוט 
מודה כי המלחמה במפרץ חשפה את העובדה שהוויכוח ברפובליקה הפדרלית התמקד יותר 
מדי בשאלה איך ייראה התהליך ועידה בין - לאומית ומשא ומתן עם אש"ף ופחות 
מדי בשאלה כיצד ייראה המשא ומתן בין ישראל למדינות ערב . תוכנית מרשל למזרח 
התיכון , רעיון שהעלה בשעתו שמעון פרס , זוכה להתייחסות חיובית מצד הפרלמנטרים 
הגרמנים . אלא שבתוך גרמניה עצמה , מתברר , עלולים להישמע קולות נגד המעורבות 
המאסיווית בנושאים בין - לאומיים , ובעיקר נגד השקעה גדולה מדי בסיוע חוץ 
ובכלל זה הסיוע לישראל . 11 מיליון תושבי גרמניה המזרחית לשעבר בחרו באיחוד 
בשל רצונם ליהנות מההון הצבור במערב , ולהמיר את מכוניות הטראבנט שלהם באאודי 
ובמרצדס . בדרך לאיחוד קיבל הפרלמנט שלהם , במושבו הנפרד האחרון לפני האיחוד , 
החלטה המכירה בראשונה לאחר 54 שנה בשותפות המזרח באחריות לשואה . " ההכרה 
באחריות מצדם היא תהליך מתמשך לנוכח הפער הקיים בערכים תרבותיים ובתרבות 
פוליטית " , אומרת שמידט , ומזכירה כי " גם לגרמניה יש בעיות פיתוח ושיפור 
תנאי החיים ברפובליקה . על כל הסיעות יהיה לפעול ולשכנע שההתפתחות אצלנו 
תהיה אטית יותר " . אחד העיתונאים הגרמנים אומר כי זהו דבר שלא יהיה אפשר 
לשכנע בו . הממשלה בבון תצטרך להחליט , והיא שתכתיב את חלוקת האמצעים בין 
צורכי הפנים לבין סיוע החוץ . לקונרד וייס , חבר הבונדסטאג ומי שהיה עד 
לאיחוד אזרח מזרח גרמניה , יש הצעה שתקל על הבעיה . וייס מציע לצרף את 
ישראל כחברה מלאה בשוק המשותף , ולהקל בכך על מצוקתה הכלכלית . מה שטוב 
למזרח גרמניה טוב גם לישראל . 
