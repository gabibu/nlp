תזמורת דרזדן , שהיתה אמורה לבצע בישראל קונצרט חגיגי לציון איחוד גרמניה 
בניצוחו של דיטריך פישר - דיסקאו , ביטלה את בואה לנוכח המצב . עתה הצטרפה 
אליה גם התזמורת הסימפונית של מזרח ברלין , שהיתה אמורה להופיע בארץ לקראת 
סוף פברואר בניצוחו של מנהלה האמנותי , קלאוס פטר פלור . דני להב , הממונה 
על ענייני התרבות היהודית מטעם הסנאט של ברלין , שהיה מיוזמי הביקור הזה , 
ביקר בארץ לפני שפרצה המלחמה , ובעת שאמנים זרים ביטלו כבר אז הופעות בישראל , 
הבטיח שהתזמורת תבוא בכל מצב . עתה הוחלט בברלין שהתזמורת תבצע ב12 בפברואר 
קונצרט חגיגי מיצירות בטהובן באולמה , השאושפילהאוס של ברלין , בנוכחות 
נשיאת הבונדסטג , גב ריטה זיסמוט , וראש עיריית ברלין , וההכנסות ייתרמו 
לעיר תל - אביב . התזמורת מקווה שתוכל לבוא לישראל , בכל זאת , לקראת 
סוף מארס . אם זו נחמה , הרי שלא רק קונצרטים בארץ מתבטלים בגלל המצב . 
התזמורת הפילהרמונית של וינה היתה אמורה להופיע בפסטיבל - הול של לונדון 
ב81 בפברואר , בניצוחו של קלאודיו אבאדו , ביצירות מוצרט ומהלר . נגניה 
קיימו הצבעה והחליטו שלא לנסוע במסלולים וקווי תעופה העשויים לשמש יעד לטרוריסטים . 
התזמורת היתה אמורה להגיע ללונדון בטיסה של " בריטיש איירוייס " מווינה . 
עתה מחפשים מנהליה טיסה לוואשינגטון , בקו תעופה שלא יהיה אמריקאי או בריטי . 
גם התזמורת הסימפונית של סנט לואיס , שהיתה אמורה לנגן בפסטיבל - הול של 
לונדון בראשית פברואר , ביטלה את בואה מחשש מפני טרור . משרד האמרגנים הרולד 
הולט , שאירגן את הקונצרט של תזמורת וינה בלונדון , דחה את הטענה כי הביטול 
מחשש לטרור הוא תירוץ עקב מכירת כרטיסים בשיעור של כ07 אחוז בלבד . מחירי 
הכרטיסים לקונצרט היו כ06 ליש"ט לכרטיס , שהוא פי שניים מהמקובל בלונדון . 
כשביקרה התזמורת הווינאית עם ריקרדו מוטי בלונדון באוקטובר , היא הצליחה 
למלא רק 27 אחוז מן המקומות באולם . 
