מדהים לראות איך בימים גדולים כאלה עוסקים כה הרבה בדברים כה שוליים . פוליטיקאים 
ועסקנים כאילו עוברים ליד העיקר . יש , למשל , בתקשורת מסוימת , אנשים 
מסוימים שכל עיסוקם לנהל בוכהלטריה של חנות מכולת , מי אמר מה באיזה תאריך 
בחצי השנה האחרונה בקשר למשבר המפרץ . בעיני החכמים - בלילה הללו , שמימיהם 
לא נפגשו עם מקור מידע של ממש , לא טרחו לבדוק או לחקור נושא כלשהו ומזינים 
זה את זה בבתי - קפה , המלחמה הגדולה בעיראק מצטמצמת בסוגיה עם מי יסגרו 
חשבון במדוריהם ובטוריהם . לעתים אף נדמה לי שיש ביניהם המייחלים לתבוסה 
אמריקאית ובלבד שכמה פרשנים , פוליטיקאים ואקדמאים בעלי - משקל יתחרבנו , 
והם יוכלו ללעוג להם . כשבעיות לאומיות כה כבדות על הפרק , מדהים להיווכח 
איך אנשים עוסקים בנושאים טפלים . חוששני שכל העיסוק השולי הזה אולי זו 
מעין תראפיה עצמית מפני חרדה לא יעזור להם . ואני מצטער לשוב ולחזור ( 
נא לרשום את התאריך , בוכהלטרים ! ) על משפט שלעסתי כבר כמה פעמים : 
בעלות - הברית יגמרו את סדאם , את משטרו ואת תשתיתו הצבאית הקונוונציונלית 
והלא - קונווציונלית . עד כה ביצעו בעלות - הברית 14 אלף גיחות ! הם הורסים 
את התשתית ואת נתיבי הלוגיסיטיקה ומכרסמים את העוצמה הצבאית העיראקית חתיכה 
אחר חתיכה . כבר שינו לה את הצורה לעיראק . הקריסה הסופית בוא תבוא , 
וזו רק שאלה של זמן . לא נותר אלא להרהר איזה מין אדם הוא סדאם , המוביל 
את עמו ממלחמה למלחמה וממיט עליו עתה הרג והרס ? כשכל זה קורה , אנו צריכים 
להודות מי שירצה יברך הגומל על הטעות שעשה סדאם כשכבש את כוויית . אלמלא 
עשה כן , הרי יום בהיר אחד , בעוד שנתיימשלוש , היתה כל העוצמה הזאת , 
בשלבי בנייה מתקדמים , נופלת עלינו כרעם ביום בהיר . עתה אנו רואים כמה 
היתה נוראה : אטום , ביולוגיה וכימיה ומה לא . היתה עלולה להמיט עלינו 
שואה שלא הייתי רוצה אפילו לחלום עליה . ועתה האמריקאים משחררים אותנו מן 
האיום הנורא הזה , בלי שנפל עד כה אף חייל ישראלי . ואלמלא מטרד הטילים , 
שגם בהם מטפלים האמריקאים ביעילות הולכת ומשתפרת , לא היו די פאבים ומסעדות 
לחגיגות שהיינו עושים כאן מדי ערב . אלה שהרבו לשבח את תפקודה של הממשלה 
ביניהם אחדים מחשובי בוכלהטריה המכולת בע"ם מגלים עכשיו שלא רק הם עוסקים 
בנושאים שוליים , אלא גם הממשלה . צירופה של מולדת לממשלה , למשל . זה 
בדיוק מה שהיה בראשם עכשיו ? אך מתברר שהמהלך נועד יותר להפחיד את מודעי , 
ש"ס ואגודת ישראל מאשר את סדאם חוסיין . זהו אחד מהתככים הפנים - מפלגתיים 
שהגו משה נסים ויצחק שמיר משתי סיבות : א . כדי להקהות משותפי הליכוד את 
עוקץ האיום להפיל את הממשלה ; ב . בגלל המשאלים הפנימיים , המראים שמולדת 
בחוץ צוברת עוצמה אלקטורלית רבה . עדיף זאבי המטיל מימיו מתוך האוהל החוצה 
מאשר מבחוץ פנימה . זהו מעשה שולי , של ממשלה שיש לה כרגע יותר מזל מאשר 
שכל , אשר נקווה שלא יפגע בחשק האמריקאי למגר את המשגרים במערב עיראק . 
כל הסיפור הזה ברגע זה הוא תוספת של עוד צרחן שולי במלחמת היהודים השולית 
המתנהלת בממשלה . במצב שייווצר אחרי המלחמה , לא יעלה ולא יוריד רחבעם 
זאבי בפנים או רחבעם זאבי בחוץ . זו תהיה אופרה אחרת לגמרי . מה שצריך 
להטרידנו הוא שבעוד העיקר מתבצע בלעדינו כשהעורף שלנו קורבן פאסיווי הן 
בפיגועים והן בחשיפת חולשתו אין רושם שהמדינה מתפקדת ושהממשלה עוסקת בעיקר . 
עסקים רבים חדלו לתפקד . מפעלים גדולים עוצרים צקים למפעלים קטנים ורבים 
מהם על הפנים , ואין מי שיחליט מה הכללים החלים על משק במצב זה . פתאום 
נשתתקה לחלוטין הבעיה האדירה של העלייה הרוסית . האם ממשיכים לבנות ? ואם 
לא , מדוע ? בגלל אימתם של כמה טילים או בגלל שמלכתחילה צעדנו למחדל גדול ? 
האם ענפים שלמים משותקים בגלל מחסור בעובדים ? אם כן , מה קרה ל002 אלף 
עולי רוסיה , שצריך לדאוג להם לעבודה ? והעיקר : האם יש מישהו שחושב או 
עושה תרחישים למצב שישראל תימצא בו אחרי המלחמה ? עם עיראק אחרת , עולם 
ערבי אחר ואמריקה שנהיה חייבים לה יותר ממה ששורה אחת במאמר יכולה לתאר ? 
הלצה מקאברית מהימים הללו מספרת : " אם אתה רואה אור בקצה המנהרה , סימן 
שהחדר שלך לא מספיק אטום " . לא יאחר היום וייראה אור בקצה המנהרה , ויתברר 
לנו שיש חיים חדשים מאחורי החדר האטום . זה העיקר . היש מישהו שנותן על 
כך את הדעת ? 
