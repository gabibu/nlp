הנשיא בוש נוהג להשמיע , כאילו בפזמון חוזר , את המשפט הבא : " אנחנו , 
ולא סדאם חוסיין , נקבע את לוח הזמנים של המלחמה " . הכוונה היא למועד 
הפתיחה של הלחימה היבשתית , אשר על - פי ההשערה האיש מבגדד מנסה להקדימו , 
בהיותו תקוותו המעשית היחידה להישרדות . ואילו ארה"ב והקואליציה שבהנהגתה 
פועלות לפי סדר אחר , שבו קודם למתקפה היבשתית תושג שליטה באוויר מעל לשדה 
המערכה וימוצו אפשרויות הכתישה של מערכי ההגנה העיראקיים . ואולם , בניגוד 
לקביעתו הבוטחת של הנשיא בוש , ועל אף העדיפות האופרטיווית המיוחדת של כוחות 
הברית , קביעת לוח הזמנים ללחימה אינה בשליטתו . המלחמה עצמה ודווקא כיוון 
שעד כה נשלטו מהלכיה באופן כעין - בלעדי על - ידי בעלות הברית היא הקובעת 
את לוח הזמנים שעל - פיו היא מתנהלת . לכן בעל כורחם של המשתתפים הגיעה 
השעה לחתור להכרעה בלא דיחוי נוסף ; הכרעה פירושה , הכרעה ביבשה . יש לכך 
לפחות שתי סיבות . אחת מהן במובהק , והשנייה נובעת ממהלך הלחימה עד כה . 
המלחמה האווירית קרובה למיצוי . גנרל שוורצקופף אמר באחרונה בראיון טלוויזיה , 
כי ההרעשה האווירית תימשך עד אשר תועלתה השולית תחדל להיות כדאית : נדמה 
כי נקודת הרוויה הושגה כבר , או שהיא קרובה מאוד . מכאן ואילך יהיו ההפצצות 
בבחינת " הרקדת ההריסות " , כלומר בזבוז משאבים . רוצה לומר , התכונה 
שיוחסה להחלטה על פתיחת השלב היבשתי בלחימה כמו למשל שיגורם של ה"ה צייני 
ופאוול לערב הסעודית לדיון עם מפקדי השדה במקום ולדיווח לנשיא לאחר מכן 
אינה חלק ממלחמת העצבים שמנהלת ארה"ב , אלא הכרה במציאות שהמלחמה האווירית 
יצרה בזירה . מנקודה זו אין מנוס מהתקדמות לקרב היבשה , שאם לא כן תדעך 
המערכה ותאבד גם את תנופתה וגם את הגיונה . הדעה שהמערכה הגיע לנקודת הסתעפות 
קריטית מקבלת חיזוק מן התכונה הדיפלומטית של הימים האחרונים . כיוון שלארה"ב 
ולבריטניה יש זכות וטו על כל מהלך המתנהל במועצת הביטחון , נאלצים מלאכי 
השלום למיניהם לפעול מחוץ למסגרות ממוסדות . אך מגרעת זו לא מרתיעה אותם 
את הסובייטים , את הצרפתים , את האיראנים ודומיהם שהמשותף לחישוביהם 
הוא כי שלב במלחמה הגיע לקצו , וכי עיראק רוככה די הצורך כדי שתהיה מוכנה 
להסיק את המסקנות המתחייבות מנחיתותה מול העוצמה האמריקאית . ואילו ארהב 
תתרכך גם היא מתוך שקילת הקורבנות בדם ובחומר , המתחייבת מפריצתו הקרובה 
של הקרב היבשתי . אין מלחמה א - ספטית , ואין מזהמים כמו דם שפוך ותשתית 
ונכסים הרוסים . אפשר להאמין לאמריקאים שהם מבקשים להימנע מפגיעה באזרחים 
וברכושם , שהרי הדבר עולה בקנה אחד עם ציפיותיהם באשר לאחרית הלחימה . 
אך אין מנוס מגרימת " נזק היקפי " ( קולאטיל בלע"ז ) במלחמה אווירית , 
כמו שאין מנוס מתיאורו של הנזק בפי יריבים כ"פרי זדון " . ציבור בעל משקל , 
ואולי הרוב בארצות ערב ובעולם המוסלמי , נתון תחת הרושם שהאמריקאים ובעלי 
בריתם חותרים לא להשבת עצמאותה של כוויית , אלא להריסת עיראק על קרביה 
וכרעיה ; והם מגיבים בהגברת הלחץ על ממשלותיהם אשר לא מעטות מהן משותפות 
לקואליציה שארה"ב היא מנהיגתה לשים קץ למלחמה . באחדות מארצות אלה לדוגמה , 
מרוקו ופקיסטן לחץ ההמונים אמור להעמיד בסכנה את קיום המשטרים הפרו - מערביים ; 
וזו סיבה בעלת חשיבות בעיני הממשל האמריקאי ליצירת עובדות מוגמרות באמצעות 
סיום שלב הריכוך וקידום ההכרעה . כשם שהמלחמה מכתיבה בעצמה את קצבה , היא 
גם בוחרת על - פי הגיונה את זירות המערכה . המשימה הרגשית של הברית היא 
הוצאת עיראק מכוויית ; אין להסיק מכאן כי המלחמה תתנהל בעיקר או רק בכוויית . 
אדרבא , אם תיפתח הלחימה היבשתית וההיגיון האופרטיווי מדבר נגד מתקפה 
חזיתית על הכוחות העיראקיים המרוכזים שם בעמדות מחופרות ומבוטנות לרשות 
הברית עומדים גייסות משוריינים בהיקף מספיק לביצוע תנועות איגוף אל עורפן 
של הדיוויזיות העיראקיות , שההגנה על בירת המדינה עשויה להוציאן מחפירותיהן , 
ולחשוף אותן בשדה הפתוח לתקיפות של חיל האוויר השולט ללא מיצרים בשמי עיראק . 
אמנם ההיסטוריה לא תמיד מעתיקה את עצמה ; אך מי שמבקש לדמות את שצפוי במפרץ , 
מוטב שייזכר באסטרטגיה של כוחות הברית בשלבים שקדמו לפלישה ליבשת האירופית 
ובעת ביצועה . 
