שורה של ראיונות תוקפניים שביצעו סוכני הבולשת הפדרלית בשבוע הראשון של מלחמת 
המפרץ עם כ002 אמריקאים בולטים ממוצא ערבי הדהימה את הקהילה . כמה מהמרואיינים 
סיפרו כי מסגנון השאלות , שעסקו בחלקן בנושאי טרור , אפשר היה להסיק כי 
לדעת האף - בי - איי עשויים ערביי אמריקה לדעת על פעילות טרור בתחומי ארה"ב 
יותר משאר אזרחי המדינה . פרצה שערורייה . דיווחי התקשורת קבעו כי הקהילה 
" המומה , מבוהלת מהפצצות האוויר , חוששת ממכת - נגד , ופוחדת עד מוות 
משאלותיה של הבולשת הפדרלית " . משקיפים ציניים סבורים כי בכך הושגה מטרתה 
האמיתית של חקירת האף - בי - איי . כמה ממבקריו העקביים , הקולניים ושופעי - 
הביטחון של הנשיא בוש נאלמו דום . כל אותם אמריקאים שנהגו לשגר את דעותיהם 
הפרו - עיראקיות מעל כל בימות התקשורת , הבינו פתאום שאפילו בדמוקרטיה 
הגדולה הזאת משתנים כמה מחוקי המשחק כאשר חיילי מארינס נהרגים על אדמת ניכר . 
קשה לקנא היום בבני הקהילה הערבית - אמריקאית . מה היו יהודי ארה"ב עושים 
במקומם ? רוב מנהיגיהם בקליפורניה דחו בימי המלחמה הראשונים את קריאתו של 
סדאם חוסיין לגיהאד מוסלמי . עם זאת , לא הסתירו את שאיפתם להביא להפסקת 
אש מיידית . אחד מאנשי הוועד הערבי - אמריקאי אמר כי הם חשים עצמם " לכודים 
בין המטורף מבגדד לבין המטורף מוואשינגטון " . פעילה ממחוז סנטה קלרה שבצפון 
קליפורניה גינתה את ההפצצות האמריקאיות בבגדד . " זו אינה הפצצה באזמל 
מנתחים " , טענה . " יש הרבה נפגעים בקרב האזרחים , הרבה סבל , הרבה 
מחלות . סדאם הוא מטורף , אבל העם העיראקי חף מפשע " . פעיל אחר הוקיע 
את פעולות הטרור של " שני הצדדים " . קואליציה עלומת - שם של אמריקאים ממוצא 
עיראקי כ05 אלף מהם חיים בקליפורניה קראה להפסקת אש בת יממה שתאפשר לצלב 
האדום הבין - לאומי לאמוד את שיעור האבידות בקרב אזרחי עיראק . " ראינו 
פצועים מחצי - תריסר טילי סקאד בישראל " , אמר אחד מהם . " תארו לכם כמה 
אזרחים נפגעו מ000 , 7 פצצות שנפלו על עיראק . אפילו אם שיעור ההצלחה הוא 
08 אחוזים , מתעוררת השאלה : איפה נפלו 02 האחוזים האחרים ? מבקריה הבוטים 
ביותר של מדיניות החוץ של ארה"ב לא היו אמריקאים . הם שיגרו את דעותיהם 
מכל רחבי המזרח התיכון . אבל הערבים המקומיים הקשיבו להם בתשומת - לב . 
רמי חורי , מראיין בטלוויזיה הירדנית ובעל טור חשוב ב"גורדן טיימס " , 
קלע כנראה לדעת רבים מהם כאשר האשים את אמריקה בתמימות ובקוצר ראייה . 
" הם מתפארים שעיראק לא תהיה וייטנאם נוספת " , קבע מעל עמודי " לוס אנגלס 
טיימס " . " צבאית , הצדק כמובן אתם . המלחמה תימשך חודשים , ובסופו 
של דבר עיראק תובס . אבל פוליטית , המלחמה נגד עיראק תהיה הסבא של כל הווייטנאמיות . 
. . בתום הקרבות לא הקואליציה של גורג בוש תקבע את המגמות הפוליטיות באזור . 
יקבעו אותן רחשי - הלב המרירים וגדושי - השנאה של מאות מיליוני ערבים " . 
קפמאבינחורי משוכנע שרובו של העולם הערבי מצדד בעימות עם ארה"ב , ושכל יום 
מלחמה נוסף מגביר את תמיכת ההמונים בסדאם . עוז הרוח שגילה המנהיג העיראקי 
כאשר התייצב אל מול האויב ישראל ואמריקה מאפיין את הסדר החדש והאמיץ בעולם 
הערבי . אנשים פשוט חדלו לפחוד . מוטב למות על הרגליים מאשר לחיות על הברכיים . 
" עיראק " , כתב חורי , " מסמלת לכולנו את השאיפה לקום מהברכיים ולהתייצב 
אל מול האויב . . . מתקפת הטילים העיראקית נגד ישראל , אפילו אם גרמה 
נזק מועט , שווה לפצצת אטום ערבית " . בסגנון עממי יותר אמר לי לפני זמן - 
מה נהג מונית פלשתינאי , בדרך לנמל התעופה של סן פרנסיסקו : " סדאם יגמור 
את העניין . הוא ינצח את האמריקאים . יש לו הכל . הוא לא פוחד . הם נמצאים 
שם באמצע המדבר ואין להם לאן לברוח . הוא יגמור אותם . יש לו תוכנית . 
עד מתי אמריקה תהיה און טוף ? מסן פרנסיסקו כולם חוזרים הביתה להילחם " . 
האיום שכמה מבני המקום יחליטו לצאת לקרב למען סדאם חוסיין גם מתחומי ארה"ב , 
הטריד כנראה את הנהלת הבולשת הפדרלית . אבל הרעיון לשסות סוכנים חלקלקים 
ואדיבים בכמה מהבולטים שבבני הקהילה הערבית , ולשאול אותם שאלות בעלות גוון 
פוליטי , נראה בלתי - מתוחכם אפילו יחסית לשיטות העבודה הגסות של הסוכנות . 
סוכניה לא השיגו כנראה את שיתוף הפעולה המבוקש , ומן הסתם לא אגרו מידע 
מרשים על רשתות הטרור הפרוסות כביכול ברחבי ארה"ב כשהן ממתינות לפקודה . 
הם כן עוררו את חמת זעמו של האיגוד האמריקאי לחירויות האזרח , שתקף את 
שיטותיו המסורבלות והמפלות של המשרד וקבל על השמות שהוא מזין אל תוך מחשביו , 
על המידע הפוגע , על כך שפעולות מעין אלו , הנעשות באישור הממשלה , משגרות 
מסר ברור לגופים פרטיים לגמרי . כדוגמה הביא מנהלו הוואשינגטוני של הארגון , 
מורטון הלפרין , את החלטתה התמוהה של חברת התעופה " פאן אמריקן " שלא 
להטיס במטוסיה אזרחים בעלי דרכון עיראקי . " הראיונות " , קבע הלפרין , 
" שיגרו אות להנהלת פאן אמריקן ולגזען ברחוב : כן . כל הערבים האמריקאים 
חשודים בעינינו " . וזמן רב לאחר שרוב הראיונות כבר בוצעו , הנחה הארגון 
את ערביי אמריקה לסרב באדיבות לבקשת סוכני הבולשת לשוחח עמם . בתוך שבוע 
אילצו קולות המחאה הרמים את הנשיא בוש בכבודו ובעצמו להתערב ולהרגיע את הרוחות . 
ציר קונגרס בלוס אנגלס אמר כי יש להגן על תושביה הערבים של ארה"ב מפני אלימות 
והטרדה . ראש עיריית לוס אנגלס , תום בראדלי , הזמין שבעה ממנהיגי הקהילה 
למשרדו והגדירם , לעיני עיתונאים , כאזרחים נאמנים ושומרי חוק . אפילו 
דייוויד לרר , מנכ"ל השלוחה המקומית של הליגה למניעת השמצה , הנמצא ברגיל 
מצדו השני של המתרס הפוליטי , נשמע מוטרד . " עצם הרעיון שאזרח אמריקאי 
עשוי לצדד בפעולות טרור או לדעת עליהן יותר מאחרים רק משום שהוא ממוצא 
ערבי , הוא מסוכן מאוד " , אמר . " אנחנו עוסקים פה בבעיית הנאמנות הכפולה , 
וכל מה שנוגע לבעיה הזו מדאיג גם אותנו " . האף - בי - איי יצא מהפרשה סמוק 
מעלבון , וכנראה גם מלא סיפוק . המסר הדק , המאיים והשקוף לחלוטין , 
התפוצץ בלב היעד . הקהילה הערבית - אמריקאית הורידה פרופיל . " הם תמיד 
עושים את זה " , אמרה לי ידידה אמריקאית ממוצא לבנוני . " הם עשו את זה 
גם כשהיו בעיות עם לוב . פתאום החלו לחפש כל מיני טרוריסטים שלא היו בנמצא . 
מה שהם באמת רוצים לעשות זה להפחיד את הערבים , ורבים מהם באמת פוחדים . 
הם אינם הולכים לפגישות ולא מדברים נגד המלחמה . המסר היה : תסתמו את 
הפה ותשבו בשקט " . 
