מוסקווה ( רויטר ) . ספרטק מוסקווה ביקשה להעתיק לפאריס את משחקה הביתי 
נגד ריאל מאדריד , ברבע גמר גביע אירופה לאלופות , בגלל מזג אויר קשה במוסקווה . 
מאמנה של ספרטק , אולג רומאנטסב , אמר בראיון לעיתון , כי יתכן שהקבוצה 
תוענש ותפסיד את ההתמודדות אם ההעתקה לא תצא אל הפועל . המאמן אמר כי אין 
ביטחון שהמגרש יהיה כשיר בתחילת מארס אחרי החורף הקשה הפוקד את מוסקווה . 
דובר מטעם התאחדות הכדורגל האירופית אמר כי בקשתה של ספרטק תילקח בחשבון . 
