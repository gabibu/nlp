ייתכן מאוד שערפל הקרב השורר בימים האחרונים במערכה הצבאית האווירית במפרץ 
לא נועד דווקא למטרות צבאיות אלא למטרות פוליטיות . לא כדי להסתיר נתונים 
מהמודיעין העיראקי , אלא כדי שלא להראות הרבה לדעת הקהל ההססנית בכמה ממדינות 
הקואליציה האנטי - עיראקית . קפמאבינהדוברים הצבאיים של ארצות הברית ושל 
היחידות האחרות השותפות במלחמה משחררים לפרסום מעט חומר , סלקטיווי ולפעמים 
סותר ומבולבל . הם מעדיפים להשתמש במונחים ובניסוחים כוללניים : כמעט 05 
אלף גיחות של מטוסים , כך וכך טונות של פצצות , פגיעות במטרות חיוניות , 
אסטרטגיות , במערכות תקשורת , בשיירות אספקה , במערך לוגיסטי וכדומה . 
דובר אחד , בריטי , אמר לפני יומיים ש%01 מהפוטנציאל הצבאי של יחידות 
העלית היבשתיות של עיראק הושמד , ודובר אחר אמר % 03 . התמונה חלקית , 
מטושטשת בכוונה , לא מוסרים מה נהרס בדיוק והיכן . אך די במעט הנתונים 
הנמסרים כדי להעריך שההפצצות האוויריות פוגעות בעיראק פגיעה איומה . מאוד 
ייתכן שהאמריקאים אינם להוטים להראות את הפגיעות החמורות כדי לא לעורר זעזוע 
אצל השותפים הרגישים , שבראשן מדינות ערב ובמידת מה גם מדינות אירופה ואותם 
חלקים בדעת הקהל האמריקאית שהתנגדו למלחמה . אם יציגו תמונה קשה של חורבן 
עיראק , הנהרסת בשיטתיות , עלולים להתפרץ גלי מחאה במצרים , בסוריה , 
ואולי גם בצרפת ובגרמניה . אלה יכבידו מאוד על המשך המערכה . קפמאבינכדי 
להמשיך ולהכות ולהביא לתבוסה עיראקית מלאה , לא יכולים האמריקאים להרשות 
שום תמונות שיעוררו רחמים על העם העיראקי האומלל , שחלקים רחבים ממנו חיים 
כבר עכשיו ללא שירותים חיוניים : ללא חשמל , ללא מים זורמים , ללא תחבורה 
ציבורית , ללא דלק למכונית ולחימום הבית . " חזרנו לחיים פרימיטיוויים " , 
אמרה אישה עיראקית אחת בבגדד לכתב של רשת טלוויזיה זרה לפני יומיים . אם 
ערפל הקרב הפוליטי מסייע כל כך למדיניות האמריקאית , מדוע סדאם חוסיין משתף 
פעולה ? מדוע אין העיראקים מביאים מראות של מדינה שלמה המתמוטטת וקורסת 
תחת ההפצצות ? הם מסתפקים בכמה צילומי תעמולה של פגיעות בשכונות מגורים 
ותו לא . נראה שסדאם חוסיין עושה זאת משום שמלכתחילה היה ברור לו שלא יוכל 
להשיג ניצחון צבאי מוחץ . מטרתו היתה ונשארה , כפי שרבים אמרו כבר , לספוג 
מכות צבאיות קשות ככל שתהיינה ולהפוך אותן לניצחון פוליטי . כבר היו דברים 
מעולם . עבד אל - נאצר במערכת סיני ב6591 , למשל . קפמאבינמבחינתו של המשטר 
העיראקי , עצם התעוזה של התמודדות עיראק לבדה נגד כל העולם כפי שהוא עצמו 
הגדיר זאת בראיון לכתב סי - אן - אן פיטר ארנט לפני ימים אחדים עצם החזקת 
המעמד וההישרדות במשך ימים ושבועות הוא הוא הניצחון האדיר . לכן אין העיראקים 
מראים את כל מתקני התשתית שהיו לעיי חורבות . לכן הם מציגים את מה שחשוב 
בעיניהם במערכה עד כה : את קרב חאפגי ואת שילוח הטילים לתל אביב ולריאד 
המוצגים כהישגים מזהירים . האמריקאים , כמובן , מנצלים זאת . התקפות הטילים 
על ישראל עשו מן הסתם שירות טוב להגברת ההפצצות על עיראק . הם נתנו הצדקה 
להסלמה בהפצצות עד שבימים האחרונים נדמה שעיראק חדלה לתפקד כמדינה ומה שנותר 
ממנה הוא ארגון צבאי שימשיך לפעול כל עוד יוכל . 
