שלים יותר עגלות ממכוניות . נפט הובילו במכלית זערורית , על מרכב של עגלה 
רתומה לפרד , את הקרח מבית החרושת הובילו בעגלה עם חמור , ונפטרים בעגלת - 
יד של החברה קדישא . הרכב הכמעט - יחיד בשטח היה רכב צבאי , מסוג המשוריין 
הבריטי . מכונית פרטית היתה יקרת - מציאות , אבל לאבי היתה מכונית מסוג 
מוריס בצבע בז , מכיוון שעבד בחברה אנגלית , ויום ראשון היה יום החופש 
שלו , שבו היינו נוסעים לטייל באוטו לאחר הלימודים , פעם לבית גאללה ופעם 
לרמאללה וחוזר חלילה . בבית - גאללה , היום גילה , היתה הגלידה הטובה 
ביותר . היינו יושבים במעין בוסתן שהיה גם בית - קפה , ומרחוק רואים את 
ירושלים ומזהים את בניין ימק"א ואת מוזיאון רוקפלר ואת קינג - דייוויד , 
כי אלה היו הבניינים הבולטים ביותר באופק . בבוקר יום א , לפני שחזרתי 
מבית - הספר , היה אבי מנקה את המוריס בגילדה בצבע חול , מעור גמל אמיתי , 
ומכין אותה לטיול בתחנת הדלק שמול בית החולים האיטלקי , שהחלימו בו שבויי 
מלחמה מאיטליה . בתחנת - הדלק עבד מתדלק ערבי שהכיר את כל הנהגים . בכלל , 
בירושלים כולם הכירו את כולם וכל אחד ידע איזה אוטו שייך למי . כשנכנס 
לתחנה , לא נשאר אבי ישוב בתוך המכונית . שום נהג אמיתי לא מניח לאחרים 
שיטפלו לו ברכב , אלא יורד כמובן ועושה את המלאכה בעצמו . ראשית , פותחים 
את מכסה המנוע , שהוא בעצם שתי כנפיים נפרדות המחוברות בציר אמצעי , ומתקפלות 
כלפי מעלה משני הצדדים . הכנפיים הן חלק מהיופי של הפרונט , כי יש בהן 
תריסי אוורור , וכשהמכסה סגור הן מוצמדות לבודי , כלומרלמרכב המכונית בשני 
תפסי - יתד יפים . כדי לבדוק שמן מרימים אחת מהן , תומכים אותה במוט ברזל 
אלכסוני , ומהבאגאז מוציאים סמרטוט מיוחד לנגב את מדיד - השמן הקצר והקשיח , 
ואם צריך להוסיף , מוציאים את בקבוק השמן ומסובבים בעזרת סמרטוט את מכסה 
הקארטר , בזהירות , כי זה חם , ושופכים כמה שצריך . אחר כך מרימים את 
הכנף השנייה לבדוק מים מזוקקים בבאטרייה וכשצריך מוסיפים מים מבקבוק עם צינורית 
שלוחצים אותה בצביטה ומשחררים , לוחצים ומשחררים . רק הוותיקים יכלו למלא 
את המצבר מבלי שיישפכו עליו מים . מנקים ומייבשים את שאריות הנוזל , ומזהירים 
מפניו את הילדים , כי הוא אוכל את האצבעות . אחר - כך מנקים את האבק והפיח 
מעל הדיסטריביוטר והמכסה של הפילטר - אוויר , וכשיש זמן עוברים גם על הפלאגים . 
בודקים נוזל ברייקס : מנענעים ומטלטלים את המכונית מצד לצד , וכך רואים 
את גובה פני הנוזל . חשוב מאוד לבדוק נוזל בלמים , כי איבוד הבלמים בירידות 
הוא סכנת חיים . כשבטוחים שהכל בסדר , אפשר לסגור את מכסי המנוע ולעבור 
עם גילדה על המקומות שנשארו עליהם סימני אצבעות . מים ברדיאטור צריך לבדוק 
כל יום , עושים זאת דבר ראשון בבוקר וזה קל , כי מכסה המצנן הוא חיצוני 
ואפשר להגיע אליו גם כשהמנוע מכוסה . כשנדמה לך שחסרים מים , והמנוע לא 
חם במיוחד , דוחפים אצבע או מקל כדי להיות בטוחים . אם צריך להוסיף , 
משתמשים בגריקן שבבגאז ושופכים פנימה לאט לאט . אחר כך מוודאים שהמוכר סגר 
את המכסה של הבנזין . כבר קרה שאנשים שכחו בתחנה את המכסה , וזו בושה , 
כי אז מוכרחים לתחוב סמרטוט לצינור שבולט מטנק הדלק . בסוף דוחפים את 
האוטו לצד , כדי לבדוק אוויר בטאיירים . מודד מיוחד של לחץ אוויר היה לאבי 
בתא הניירות , על - יד הרשיון . תמיד הוא בדק לחץ אוויר בצמיגים , שחס 
וחלילה לא תהיה בעיה בנסיעה . לפני שהתכופף להכניס את מד הלחץ לוואלב , 
מה שהיום נקרא שסתום , הוא בעט כמה פעמים בצמיג , להרגיש אם הוא מלא או 
שחס וחלילה בורח לו אוויר . ליתר ביטחון , שמים קצת רוק על קצה הוואלב 
ורואים אם יוצאות משם בועות , ואסור לנפח יותר מכפי שצריך , כדי שהטאייר 
לא יתפוצץ . כשהכל מוכן , אומרים לערבי מעסלאמה ואם זה מחמוד השמן לוחצים 
גם יד , יוצאים לאט לאט ובזהירות מן התחנה . מקפידים להסתכל ימינה ושמאלה 
ולצורך זה מתכופפים קדימה ובודקים את הכביש . לפני הפנייה מפעילים את מנוף 
הווינקר שליד הסטירינג ומקשיבים לקליק . אם שומעים , סימן שהידית המוארת 
מצד שמאל קפצה החוצה וכולם יודעים שאתה פונה שמאלה . ליתר ביטחון , אתה 
מוציא גם את הזרוע השמאלית מהחלון ומושיט אותה החוצה , ואז כולם רואים בוודאות . 
הבעיה היא כשאתה צריך לפנות ימינה , ולשם כך עליך להיות מיומן במיוחד , 
בעיקר אם אין לך וינקר ימני , או שהוא נתקע ולא קופץ . בכל מקרה , גם 
בפנייה ימינה מושיטים את היד השמאלית מהחלון החוצה , אבל מסובבים אותה כאילו 
מציירים בכף היד מעגלים באוויר . צריך להתאמן בזה , וזה לא פשוט , כי 
רק יד אחת נשארת על ההגה ובשנייה צריך להקפיד שהסיבובים יהיו ימינה , לכיוון 
הנסיעה , ולא בטעות שמאלה . לפני שמשחררים את הקלאטש , שולחים יד אינסטיקטיווית 
לוודא שההאנט - ברייק מאוזן ולא שכחת לפתוח אותו ומיד בהמשך , באותה יד 
כמובן , יש להרגיש שהגיר במהלך ראשון . מדי פעם , בנסיעה , לא מזיק לשלוח 
יד ולהרגיש שבלם - היד משוחרר וזה חוסך את ריח החריכה המביש . נהג - של - 
פעם היה אבא שלי , לא מקצוען אבל אוהב יותר מחובב . למכונית התייחס כמחזר 
מנוסה , שהוביל אותה בביטחה כרקדן לטיני . כמו סייס נאמן הקפיד בה , 
כאילו טיפל בחיה אהובה . לדוגמה אישית כשלו אין עדיין תחליף , בוודאי 
לו בשיעורי נהיגה מסוג אלה המיועדים אך ורק להעביר אותך טסט . 
