" ביבי נתניהו , יש לשער , היה מאמץ בחדווה לרפרטואר ההסברה שלו כמה מהטיעונים 
שהשמיעו הסופרים עמוס עוז , א"ב יהושע ויורם קניוק " . במלים אלו פתחה חנה 
קים את דיווחה ( " חדשות " , 19 . 1 . 92 ) על אסיפת העיתונאים של המרכז 
לשלום , ולא בכדי . האינטלקטואלים של מה שקרוי " השמאל השפוי " נפלו 
שוב במלכודות החשיבה הימנית . המצב במפרץ מורכב מאין כמוהו , וכל ניסיון 
להציגו כדיכוטומי באמצעות הצהרת תמיכה בארה"ב ( וכמובן גם בסיטרא אחרא ) 
עושה עוול למציאות ומשמש נשק בידי הימין . ההשתחררות משבי קונצפציה כזאת 
בשלב מאוחר יותר עלולה לבוא לאט מדי ומאוחר מדי . יש להודות : בתנועות 
השלום במערב קיימים יסודות המתנגדים לכל מעורבות מלחמתית של מדינותיהם , 
או לכל מלחמה , וברור שעמדה כזאת , עמדה פציפיסטית טוטלית , הנושאת את 
שם תנועת השלום של עידן וייטנאם לשווא , אינה יכולה להיות עמדתו של שמאל 
פוליטי לא בישראל ולא בעולם . הייתי בארה"ב עד 19 . 1 . 61 , וכרבים שם 
הייתי גם אני צמוד במשך כל אותו שבוע לסי - אן - אן ולאחיותיה בתקשורת האלקטרונית . 
עקבתי אחר הדיונים בסנאט ובבית הנבחרים בדבר הסמכתו של הנשיא לפתוח במלחמה 
במפרץ , דיונים ששודרו במישרין וברצף משני בתי הקונגרס . הקונגרס האמריקאי 
היה חצוי בהפרש זעום בין רוב למיעוט בשאלת היציאה למלחמה . אותו מיעוט , 
רובו דמוקרטי אך היו בו גם רפובליקאים לא מעטים , בוודאי אינו חבורה של 
פציפיסטים סהרוריים ומנותקים מהוויות העולם . טענתם המרכזית היתה פשוטה 
וברורה : לא מוצו כל ההליכים האמורים להקדים את שלב המלחמה ניסיונות למשא 
ומתן והידוק ההסגר על עיראק . קפמאבינאומר לנו יהושע : " הבעיה של תנועות 
השלום היא שהן חשדניות כלפי האינטרס של אמריקה באזור . אנחנו אומרים לחברינו 
בתנועות השלום : אתם טועים , תחשבו שוב " . צר לי לאכזב את יהושע . הנוקטים 
חשדנות כלפי האינטרס של אמריקה יש להם על מה להתבסס . ארה"ב הוכיחה לא פעם 
שמדיניותה הבין - לאומית היא מדיניות מעצמתית , לא מדיניות מוסרית . לא 
פעם הפעילה ארה"ב כוח מלחמתי כאשר סברה שהאינטרסים המעצמתיים שלה הועמדו 
בסכנה , ומצד שני היתה מסוגלת להבליג על מעלליה של מדינה אכזרית ודיקטטורית 
המענה את תושביה ואף פולשת לשטחי מדינות סמוכות לה , כל עוד היא משולבת 
במערך המעצמתי של ארה"ב . הפעם , כאשר חלק ממאגר האנרגיה של המערב ( כוויית ) 
נכבש בידי עיראק וחלקים גדולים עוד יותר ( ערב הסעודית ) הועמדו בסכנה , 
התייצבה ארה"ב בראש מעצמות המערב להגנה על אינטרס כלכלי בסיסי שלהן . אפשר 
לטעון שאינטרס זה הוא כלל - עולמי , לא רק מערבי - אמריקאי . העדנה שבאה 
לאו"ם בתחילתו של משבר זה אכן מוכיחה זאת . העולם הכיר בכך שאסור שמשאבים 
אדירים כאלה של עוצמה כלכלית ומדינית ייפלו לידיו של משטר כה תוקפני , נטול 
מנגנוני בקרה והחלטה סבירים . אך לא הרי הכרה כלל - עולמית בצורך לבלום את 
סדאם חוסיין כהרי היציאה למלחמה כפי שהתרחשה , מתוך מחלוקת קשה בארה"ב ובעולם . 
מותר אפוא לחשוד במניעיה של ארה"ב בצעד זה . בשני העשורים האחרונים מעמדה 
של ארה"ב בתוך גוש המעצמות המערביות הולך ונחלש , עם התחזקותן של יפאן וגרמניה , 
ותהליך זה טרם בא לכדי מיצוי . אולם יפאן וגרמניה , שתי המובסות המרכזיות 
במלחמת העולם השנייה , אינן מצוידות בצבאות העשויים להגן על האינטרסים שלהן . 
מבחינה זו ארה"ב היא עדיין מנהיגת העולם הקפיטליסטי , וביצור מעמדה בתור 
כזאת , לנוכח היחלשות בכורתה הכלכלית , הוא בוודאי אינטרס מעצמתי מיוחד 
לה . דווקא גרמניה ויפאן הן בין המדינות הנפגעות ביותר מאי - יציבות בשוק 
האנרגיה , שהרי הן מייבאות אותה במלואה . והן אכן מכירות בכך , ומוכנות 
לשלם כל סכום שארה"ב נוקבת כמחירה של מלחמת זו . קפמאבינאיני חולק על כך 
שאת סדאם חוסיין צריך לעצור . מצד שני , ברור כי לנוכח אויב כה נתעב וכה 
קל לגינוי כמו סדאם חוסיין , נוח היה לארה"ב ולתומכותיה להציב טיעונים המבוססים 
על המוסר הליברלי והמדברים אל לבו של בן התרבות המערבית . את אלה ראוי לבחון 
לגופם בטרם נופלים ברשתם . סדאם חוסיין לא פעל בריק , אלא ניצל סנטימנט 
עיראקי קיים ומוכר בפלישתו לכוויית . לעיראק היתה מאז ומתמיד תביעה טריטוריאלית 
על כוויית , אשר נקרעה מעליה בידי המעצמות לשם הקמת נסיכות נפט שווה - 
הערך המזרח - תיכוני למדינת בננות כדי להבטיח זרימה שקטה של אנרגיה . תביעה 
טריטוריאלית זו היתה נחלתם של כל המשטרים שהיו בעיראק ואף של חלק מן האופוזיציות 
בתוכה , בבחינת קונסנסוס לאומי . כשלעצמה זו תביעה ראויה לדיון לפחות כמו 
התביעה לאיחוד גרמניה . אבל נניח אפילו שעניין זה הוא כבר נחלת ההיסטוריה , 
ובכוויית , כמו בחלקים רבים של העולם , קם ונוצר עם שיש לו זכות הגדרה 
עצמית משלו , בלי קשר לנסיבות ההיסטוריות שהביאו ליצירתו ( טיעון מוכר 
מכמה בחינות ) . אולם כוויית שנכבשה על ידי עיראק לא היתה אותה מדינה שמימשה 
זכות זו , אלא מדינה דיקטטורית , בעלת מבנה שבטי , ששליטה נמנה עם אוכלוסייה 
שהיא רק מיעוט בתוך כוויית . באמצעות משטר של אפרטהייד נהנה מיעוט זה מזכויות 
אזרח , בעוד שרוב אוכלוסייתה של כוויית היתה משוללת זכויות . האם ארה"ב 
מצהירה על כוונתה לשחרר את כוויית משלטון העיראקים כדי לאפשר לתושבי כוויית 
לממש סוף - סוף זכות הגדרה עצמית אמיתית ? חלילה . האמיר של כוויית הוא 
הדואג לזרימת הנפט השקטה למערב , והוא זה שישב על כנו בסופה של " מלחמה 
צודקת " ( יורם קניוק ) זו . היומרה הליברלית הצדקנית של ארה"ב אינה 
עומדת במבחן התנהגותה היא . באשר לתוקפנותו של סדאם חוסיין כלפי ישראל , 
אף כאן צריכים הדברים להיבחן באזמל חד . אין ספק שסדאם חוסיין רואה בישראל 
אויב שיש להביסו . הדברים נאמרו לא אחת , ואין להטיל ספק בכוונותיו של 
שליט זה . ברור גם שסדאם חוסיין אינו בוחל באמצעים להשגת מטרותיו , והפלישה 
לכוויית היתה צעד תוקפני . ברור אפילו שסדאם חוסיין לא ראה בכוויית את המטרה 
הסופית של מלחמתו , וכי בסופו של דבר גם סעודיה , ירדן , סוריה , לבנון 
וישראל , עשויות היו לשמש מטרות לשאיפותיו . הוא שאמרנו : כוח הגנתי לעמידה 
בפני עיראק ומצור בין - לאומי עליה , היו צעדים סבירים ומקובלים על כל בר - 
דעת בעולם . אולם יש לזכור שישראל לא היתה המטרה הראשונה והמיידית לתוקפנותו 
של סדאם חוסיין . גם אצלו יש פער בין אינטרס למלל : השתלטות על מדינות 
שכנות עתירות נפט לפתרון בעיות פנימיות שהוחמרו עקב המלחמה עם איראן היא 
אינטרס ראשוני ; איחוד העולם המוסלמי , מאבק בכופרים ושחרור פלשתין , 
הם מלל שפעולתו בתוך הציבור , הנתון להשפעתו , דומה למלל המוסרי - הליברלי 
של ארה"ב בתוך העולם המערבי . הטילים המשוגרים אלינו מעיראק הם נשק נגד 
ארה"ב . תקוותו היא לפלג את הקואליציה בגרירתה של ישראל למלחמה . כמובן , 
נשק זה גם עולה בקנה אחד עם הטקסטים הבסיסיים של מאבקו , אך זו אינה תחילתו 
של המאבק העיראקי על פלשתין , ועובדה זו ברורה לכל . אילו הגיבה ישראל בתוקפנות 
על פרובוקציה זו , היתה כמובן משחקת לידיו של סדאם חוסיין . התאפקותה של 
ישראל עולה בקנה אחד עם האינטרסים הכלל - עולמיים לבלימתו של סדאם חוסיין , 
אך בעת ובעונה אחת גם משחקת לידיו של בוש במדיניותו המעצמתית . אין לנו 
כאן ברירה אמיתית של צדק , ולכן התייצבותו של " השמאל השפוי " לימינה 
של ארה"ב באופן כה מוחלט וחד - צדדי לא בטענה פרגמטית של אחדות אינטרסים 
בינינו לבין ארה"ב , אלא בטענה שהמלחמה הזאת היא מוסרית היא נלעגת ומגוחכת . 
הקריאה אל תנועות השלום בעולם להתייצב לימינה של הקואליציה בהנהגת ארה"ב , 
הינה שגויה , אם כן , הן משום שאין דבר כזה " תנועות השלום בעולם " , 
שהרי זוהי קשת רחבה של גופים ודעות , והן משום שקריאה כזאת פירושה למעשה 
קריאה לתמיכה באינטרס המעצמתי הבוטה של ארה"ב . ומצער הדבר שסוללה כה נכבדה 
של אינטלקטואלים נפלה קורבן לדיכוטומיה פשטנית ושקרית . קפמאביניש קולות 
בתנועות השלום בעולם המציעים עמדה רציונלית שראוי להאזין לה . קולות אלה 
בוודאי עוד יתחזקו אם אכן ארה"ב תשקע בבוץ העיראקי שסדאם חוסיין מכין עבורה , 
ודומה כי איש אינו מזלזל עוד בתרחיש מעין זה כיום . הם קוראים להפסקת המלחמה 
נגד עיראק , להפחתת כוחות הקואליציה למערך הגנתי , לחזרה למצור על עיראק 
ולהידוקו הנוסף . עתה , משנוכח העולם בסכנה הגלומה בארסנל הנשק הבלתי - 
קונוונציונלי העיראקי , מדינות העולם מוכשרות ומצוידות טוב יותר מבעבר למנוע 
את התפתחותו וגידולו . גם בעבר ניתן היה למנוע את צמיחתו , אילו היו כל 
אותן מדינות הנמצאות היום בקואליציה נחושות בדעתן לעשות זאת . מבחינה זו , 
הפסקת המלחמה איננה השבת המצב לקדמותו , אלא התקדמות אל מצב חדש , נוח 
יותר גם לישראל . ואם לא עדיין עומדת לישראל זכות ההגנה העצמית שלה במקרה 
של תוקפנות עיראקית המכוונת באמת כלפיה . אך לא זוהי האופרה המתרחשת עתה . 
