עד לתחילת ישיבת הממשלה הבוקר עוד ייערכו מאמצים בתוך הליכוד למנוע את הצטרפותו 
של ח"ך רחבעם זאבי לממשלה . הממשלה תתבקש הבוקר לאשר את ההסכם הקואליציוני 
בין הליכוד לסיעת מולדת . במהלך השבת הפעילו אחדים משרי הליכוד לחץ כבד על 
ראש הממשלה יצחק שמיר , במטרה למנוע ברגע האחרון את צירוף זאבי . בין מפעילי 
הלחץ גם סגן ראש הממשלה ושר החוץ דוד לוי . הטענה העיקרית שהשמיעו בליכוד 
נגד זאבי היא לא ייתכן שאדם מסוגו , טרנספריסט - גזען שנחשד בעבר במעשים 
פליליים חמורים ביותר , יצטרף לממשלה בישראל . עד אמש היה ידוע כי לפחות 
5 משרי הליכוד יתנגדו לצירופו של זאבי לממשלה . פרט לדוד לוי יהיו אלה שר 
המשפטים דן מרידור , שר הבריאות אהוד אולמרט . ייתכן שגם שר הביטחון משה 
ארנס ושר האוצר יצחק מודעי יתנגדו . נציגי כל המפלגות הדתיות והחרדיות , 
הבהירו אמש כי יתמכו בממשלה ובכנסת בצירופו של ח"ך רחבעם זאבי לממשלה . 
שר החינוך זבולון המר אמר אמש שהמפד"ל לא תתנגד לצירופו של זאבי לממשלה . 
להערכתו צירופו של זאבי לא יגרום לשינוי במדיניותה של הממשלה ובגישתה המאופקת 
למלחמת המפרץ ובהתנגדותה לרעיון הטרנספר . המר הדגיש שהמפד"ל לא תהיה שותפה 
לממשלה שתאמץ את רעיון הטרנספר . גם סגן שר העבודה והרווחה הרב מנחם פרוש 
( אגו"י ) אמר אמש שמפלגתו לא תתנגד לצירופו של זאבי לממשלה . פרוש ציין 
כי להערכתו צירופו של זאבי לא יביא לשינוי כלשהו במדיניות הממשלה וכי יש 
חשיבות להרחבת בסיסה הצר של הקואליציה . תנועת " דגל התורה " תתמוך אף 
היא בצרופו של ח"ך זאבי לממשלה , אחרי שגורמים בכירים בממשלה הבהירו לה , 
שראש תנועת מולדת נאות לחתום על קווי היסוד של הממשלה , הדוגלים בהמשך 
החתירה לשלום . ההסכם הקואליציוני בין הליכוד לתנועת מולדת נחתם ביום שני 
בחליפת מכתבים בין ראש הממשלה לרחבעם זאבי . זאבי התחייב לתמוך במצע הממשלה 
וקווי היסוד מיוני 9891 . במסגרת ההסכם ניתנה לתנועת מולדת חופש הצבעה בשני 
עניינים : תוכנית קמף דייוויד ונושא הבחירות בשטחים . מלבד זאת התחייב 
זאבי לתמוך בעמדת הממשלה בכל יתר הנושאים . על - פי ההסכם יצורף זאבי לממשלה 
כשר ללא תיק ויהיה חבר בוועדת השרים לענייני ביטחון , ובקבינט המדיני , 
בהם לכל סיעה בקואליציה יש נציג קבוע . אם אכן תאשר הממשלה לפני הצהרים 
את צירופו של זאבי , יובא העניין להכרעת מליאת הכנסת כבר מחר . אם תאשר 
המליאה את צירוף זאבי יגדל כוחה של הקואליציה מ46 חברי כנסת ל66 . את הבקשה 
לאישור מינוי זאבי לשר יבקש מן הכנסת ראש הממשלה בעצמו . שמיר ינצל את ההזדמנות 
וינאם נאום ראשון בפני המליאה מאז החלה המלחמה . 
