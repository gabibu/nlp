כל סיעות האופוזיציה תקפו בסוף השבוע בחריפות רבה את הכוונה לצרף לממשלה 
את ראש תנועת מולדת ח"ך רחבעם זאבי , הדוגל בטרנספר . יו"ר סיעת המערך חיים 
רמון קרא לראש הממשלה להימנע מכוונתו לצרף את זאבי לממשלה . לדבריו , בתקופה 
שבה כולנו נדרשים לאחדות , עוסק הליכוד במניפולציות פוליטיות המפלגות את 
הציבור וגוררות את המערכת הפוליטית למחלוקת חריפה ומיותרת . הוא הדגיש שהפיכת 
רעיון הטרנספר לחלק לגיטימי מהממשלה , ייתכן שיחזק את הקואליציה , אך יחליש 
את מעמדה של ישראל כלפי פנים ויכולת עמידתה בזירה הבין - לאומית . ח"ך משה 
שחל ( מערך ) אמר שצירופו של זאבי לממשלה , מהווה משגה פוליטי , טעות 
בין - לאומית ופגיעה במוראל העם . " מסתבר שהליכוד ושמיר מעדיפים גם בימי 
חרום אינטרסים פוליטיים על שמירת אחדות העם . צירוף תנועה הנמצאת בקצה הקשת 
הפוליטית , פוגע בהישג הבין - לאומי שהושג בתמיכת רוב מדינות העולם " , 
אמר שחל . ח"ך חגי מירום ( מערך ) ציין שצירופו של זאבי מאיים על שיקול 
הדעת ושפיותה של הממשלה . לדבריו , האופוזיציה הנוהגת איפוק וריסון כלפי 
הממשלה , תפר את שתיקתה השבוע אם יבוצע הצירוף של זאבי לממשלה . ח"ך יוסי 
ביילין ( מערך ) אמר כי הלך הזרזיר אצל העורב . לדבריו , ממשלת שמיר 
לא תהפוך לקיצונית יותר עם הצטרפות מפלגת הטרנספר . הוא הדגיש שרעיון הטרנספר 
מקובל מאד בשדרות רחבות בליכוד ובהנהגתו , וטוב שהרעיון שחי עד כה בחיי 
חטא ייחשף לעין כל בנישואים רשמיים בין שמיר לזאבי . יו"ר תנועת שינוי , 
ח"ך אמנון רובינשטיין , קרא לשמיר להימנע מצעד זה , שהוא מסוכן ומעיד 
על חוסר שיקול דעת . שינוי אומרת שצירופה לממשלה של מפלגה התומכת בטרנספר , 
צובע את הממשלה עצמה בצבע דוחה ומכוער דווקא בתקופה זו שיש לממשלה הישגים . 
ח"ך יאיר צבן ( מפ"ם ) אומר שצירופו של זאבי לממשלה יעטה עליה את כתם הטרנספר 
הגזעני . " צירופו של גנדי לקבינט המצומצם מדאיג במיוחד משום שהוא יחזק 
בממשלה את קבוצת ההרפתקנים בראשות שרון , נאמן וגאולה כהן המנסים לדחוף 
בכל כוחם למעורבות ישראלית " , אמר צבן . לדבריו , שמיר וחבריו אינם מסוגלים 
לשאת כנראה את התדמית החיובית שזכו לה הודות למדיניות ההבלגה , וכמו במקרים 
קודמים הם מערערים אותה במו ידם . תנועת רץ פנתה לראש הממשלה בתביעה שלא 
לצרף את זאבי לממשלה . בפנייתה מציינת רץ שצירופו לממשלה ולקבינט של מי 
שכל מטרתו הפוליטית היא להביא לטרנספר , זו שגיאה כבדה בעיקר בימים אלה . 
בהצעה דחופה לסדר היום אומר ח"ך רן כהן ( רץ ) כי בצירוף הזה יש משום 
מתן הכשר לרעיון התועבה של הטרנספר ויש בו גם כדי לשוות לממשלה אופי תוקפני - 
הרפתקני וגזעני . ח"ך יוסי שריד ( רץ ) אמר שהחדרת התפוח הרקוב ששמו זאבי 
לממשלה מרקיבה את הממשלה כולה . לדבריו כל מי שתמך בימים האחרונים במדיניות 
האיפוק של שמיר , מוצא עצמו עכשיו מאוכזב ומרומה . " שמיר מפורר במו ידיו 
את ההבנה הרחבה בכנסת בשל אדם אחד שהוא תערובת של עולם תחתון פוליטי ופלילי " , 
אמר שריד . קפידבין " חזית ארץ ישראל " בכנסת , המונה כמה עשרות ח"כים 
מהליכוד וממפלגות הימין , בירכה על צירופה של מולדת לממשלה . לדבריה , 
אלוף ( במיל . ) זאבי הוא בעל ניסיון ביטחוני ויתרום לאיכות השיקולים 
וההחלטות של הממשלה בשעה זו . ח"ך מיכאל איתן ( ליכוד ) אמר שאין בצירוף 
ח"ך זה לממשלה משום שינוי במדיניות בעניין משבר המפרץ . הוא דוחה את פסילתו 
של זאבי על - ידי גורמים בשמאל , " שבעצמם ניסו לכונן ממשלה בתמיכת ח"ך 
מיעארי הפועל למען תמיכת אש"ף בסדאם חוסיין " . שר האנרגיה יובל נאמן הביע 
סיפוק מצירופו של זאבי לממשלה . " גנדי הבין סוף סוף את חוסר התועלת ולעתים 
אף הנזק בישיבה על ספסלי האופוזיציה עם חלומות לא מעשיים בתקופה שבה מכהנת 
ממשלה לאומית . כל מי שנושא ארץ ישראל יקר בעיניו " , אמר יובל נאמן , 
" חייב במקום להצהיר הצהרות מבחוץ , לפעול ולהשפיע מעשית עם הכוחות הלאומיים 
מבפנים בקביעת דרכה של הממשלה במלחמה ושמירת אמינות ההרתעה הישראלית ובמאבק 
המדיני הצפוי לאחר המלחמה " . המפד"ל מתנה את צירופו של זאבי לממשלה , בקבלת 
קווי היסוד של הממשלה ע"י תנועת מולדת . אם הממשלה תאשר היום את צירופו של 
ח"ך זאבי לשורותיה , יובא המינוי לאישור הכנסת עוד השבוע . עם צירופה של 
מולדת לממשלה , תהנה הקואליציה מתמיכת 66 ח"כים . 
