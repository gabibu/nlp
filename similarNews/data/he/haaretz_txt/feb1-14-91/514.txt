מאות עובדים קבועים וחלקיים המועסקים באולמות השמחות הרשומים בחיפה , יצאו 
אתמול לחופשה ללא תשלום , לאחר שנחתם הסכם ייחודי בהסתדרות . על ההסכם 
חתמו אגודת עובדי האירוח בהסתדרות במרחב חיפה , התאחדות בעלי המלאכה והתעשייה 
בעיר ושירות התעסוקה . בשבוע שעבר התקיימה אספת חירום של בעלי אולמות השמחות 
עקב המשבר הכבד הפוקד אותם , שכן שלטונות הג"א אסרו לקיים אירועים לאחר 
השעה 00 . 71 . " ההסכם נועד למנוע פיטורי עובדים קבועים והבטחת המשך הקשר 
בין בעלי האולמות לעובדיהם " , אמרה אלנה ערמון , מרכזת אגודת עובדי האירוח 
בהסתדרות בחיפה . בתקופת החופשה ללא תשלום ישלם שירות התעסוקה לעובדים , 
באמצעות הביטוח הלאומי , דמי אבטלה . המעסיקים ימשיכו להפריש את כל התנאים 
הסוציאליים של העובדים . 
