מפלגת העבודה החלה אתמול לממש את מדיניותה לתקוף את מהלכי הממשלה בעת המלחמה , 
עקב שבירת ההסכמה הלאומית , עם מינויו של רחבעם זאבי לשר . בלשכת מפלגת 
העבודה נשמעה אמש ביקורת חריפה ביותר נגד תפקוד הממשלה בנושא המשק לשעת חירום , 
תוך הבטחה להשמיע ביקורת דומה על מחדלים ביטחוניים רבים , מיד לאחר סיומה 
של המלחמה . עיקר הביקורת בלשכת מפלגת העבודה היתה על מחדלים בהיערכות המשק 
בימי המלחמה . נטען כי הממשלה נמנעה מלהזרים כסף לעיריות ומועצות המקומיות 
ותפקוד משרדי הממשלה היה קלוקל . כמו כן הועלו טענות על מחדלים בנושאי בטיחות 
שונים , כמו אי - תקינותם של הצופרים , מחסור בחומרי איטום ואי - תפקוד 
בעת פינוי הנפגעים . מזכ"ל מפלגת העבודה , ח"ך מיכה חריש , אמר כי מדיניות 
מפלגת העבודה , לפיה היא תומכת " במדיניות הביטחון והשפיות המדינית " , 
נותרה בעינה . " את הביקורת על מחדלים רבים נשמיע בתום הקרבות , אך יש 
ליקויים שטעונים תיקון מידי , והנוגעים להיערכות העורף ולענייני משק וחברה 
שאיננו מוכנים להשלים עמם " , אמר חריש . יו"ר מפלגת העבודה , ח"ך שמעון 
פרס , אמר כי על ישראל ועל מפלגת העבודה לא להזניח את מדינות אירופה , 
על אף עמדותיהן במלחמת המפרץ . לדבריו , מיד לאחר המלחמה יתחיל הקרב על 
השלום . " תהיה תוכנית למזרח התיכון , והיא יכולה להיות עם או בלעדי ישראל . 
ברור לי כיצד ינהג אז הליכוד . צירופו של גנדי לממשלה הוא אינדיקציה ברורה 
לאן פניהם מועדות " , אמר פרס . קפידבינפרס גם קרא לכל חברי מפלגת העבודה 
להתגייס מחדש ולצאת למערכה אידאולוגית . לדבריו , יבואו ימים בהם תצטרך 
מפלגת העבודה לעשות חשבון עם הליכוד , על טרפוד של כל ניסיון לפתרון מדיני . 
מזכ"ל ההסתדרות , ח"ך ישראל קיסר , אמר כי לישראל אין הנהגה כלכלית , 
כפי שלא היתה לה קודם המלחמה . לדבריו , ההסתדרות הציעה לממשלה להיערך 
לפעילות משק תקינה , אך הדברים נפלו על אוזניים ערלות . יו"ר ועדת ביקורת 
המדינה בכנסת , ח"ך דוד ליבאי , מתח ביקורת קשה על תפקודם של כמה גופים 
ממלכתיים בעת החירום . בין היתר ציין כי לא פורסמו הוראות ברורות כיצד להתנהג 
בעת התקפות הטילים ושאל לא הוכרז על משטר הג"א מוקדם יותר . יו"ר סיעת המערך 
בכנסת , ח"ך חיים רמון , אמר כי מאז שפרצה המלחמה מצניעה מפלגת העבודה 
את ביקורתה נגד הממשלה על אופן טיפולה בנושאים צבאיים והכנת העורף . " אנו 
תומכים במדיניות האיפוק של הממשלה , אך היו מחדלים בעורף , כמו בעיית הצופרים 
וארגון מערכת החינוך . לממשלה היו חמישה חודשים להתכונן לכך , אך דבר לא 
נעשה . את החשבון אתה עוד נעשה " , אמר רמון . 
