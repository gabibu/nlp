גוש המאמינים , סדאם חוסיין , שהכריז על מלחמת מחנה הצדיקים בחבר הרשעים . 
מיד לאחר מכן הצטרף למלחמה בנו בכורו של המנהיג עטור הניצחון , המאור הגדול , 
כדברי רדיו בגדד , עדי סדאם חוסיין , שיצא לחזית מבלי שניתנה לו האפשרות 
להיפרד מאביו - מנהיגו . עדי נפרד מאביו במכתב ששודר פעמים מספר מעל גלי 
האתר . הבן - החייל מביע צער על שלא הצליח להיפרד מאביו בטרם הצטרף ליחידתו 
אי - שם בחזית , ומאחל לו כי ישובו וייפגשו לטובת משפחת חוסיין והאומה הערבית 
והמוסלמית . קשה להניח שדברים אלה הפתיעו את מאזיני השידורים מבגדד , והם 
אולי רק התקשו להבין מדוע לא שידר רדיו בגדד מכתב תשובה מהאב לבנו ( עד 
לרגע כתיבת שורות אלה ) . סדאם חוסיין , מעלותיו , מעשיו , פגישותיו 
והצהרותיו הם העיקר בתפריט השידורים היומי של רדיו בגדד . וכך מברק ששיגרה 
אגודת " הקדמה " באנגליה לסדאם חוסיין פתח את מהדורת החדשות בצהרי השבת 
האחרונה , ורק לאחר מכן שודר הדיווח על הקרבות . קפמאבינהממונים על התעמולה 
עוסקים בפולחן האישיות לנשיאם - מפקדם - מנהיגם בשירה ובפרוזה נמלצת . הם 
משדרים פזמונים שנועדו לפאר את המנהיג , ומוסיפים " ישמור אותו האל " 
בכל פעם שהם מבטאים את שמו . בין שאר ביטויי הפולחן של סדאם חוסיין נשמעים 
ברדיו בגדד : " תהילת הערבים מעשי ידיך " , " מנהיג גוש המאמינים " , 
" האומה שרה את שמך " , " אתה מנהיג האומה והדגל שלה " , " אתה הגדול 
לו ייחלנו " , " אהבתך בלב חובקת עולם ואף יותר " , " אתה החיוך של ארץ 
שני הנהרות " , " אתה האור ואהבתך מאור לנו " , " אתה תקוות הערבים ומגן 
גבולות המולדת , משחרר המקומות הקדושים של הכעבה , קבר הנביא ומסגד אל 
אקצה " ועוד . ככל שנקפו ימי המלחמה פיתח רדיו בגדד את ההיבט הדתי בפולחן 
האישיות של סדאם חוסיין . לפתע התגלה שסדאם הוא נכדו של הנביא מוחמד , 
וכי המלך פהד ( המבקש להתהדר בתואר " שר האתרים הקדושים " ) הוא בוגד ההורס 
את האתרים האלה . סדאם חוסיין הוא גם זה שהפך את אל - חוסיין ( שם נכדו 
של הנביא מוחמד ) לטיל אשר פגע ב"לב הציונות " תל - אביב . האחראים לתעמולה 
העיראקית אינם מגלים תחכום רב . בנוסף לשירי ההלל הנמלצים לנשיא עיראק , 
אפשר להבחין בניסיון שקוף לנצל רגשות דתיים - מוסלמיים ישירות נגד אמריקאים . 
חיילי ארה"ב ובני בריתה בנגד וחגאז ( שמות קודמים למחוזות ב"ממלכה הערבית - 
סעודית " כיום ) , לדברי שדרני בגדד , הם זרים , כופרים , טמאים , 
ועצם כניסתם לאזורים אלה באישורו של המלך פהד ( " הבוגד , השפל , הנבל , 
המטונף ושודד האתרים הקדושים " כפי שהוא מכונה ברדיו בגדד ) הוא חטא 
בל יכופר . אחד החטאים הקשים ביותר של חילות האוויר של הקואלציה , לפי רדיו 
בגדד , הוא הפגזת האתרים הקדושים לשיעים בעיראק . בטלוויזיה הירדנית נראו 
בשבוע האחרון תמונות ששודרו בטלוויזיה העיראקית של בתי מגורים שנהרסו , 
וכן של הרוגים ופצועים . אחד הפצועים אמר כי היה עסוק בהיטהרות ( רחצה ) 
לקראת התפילה , כאשר אירעה ההפצצה . הירדנים המנסים לסייע לעיראק במאמץ 
התעמולתי לא הצליחו במהלך השבועיים הראשונים להביא עדויות לפגיעה מכוונת 
באזרחים . דומה כי חזרו והציגו את הריסות הכנסייה ע"ש תומא הקדוש בעיר נינווה . 
הצילומים מהכנסייה שנפגעה הראו מאות אנשים , כולל נזירות ומספר כמרים , 
שהתפללו בבניין הפגוע , שנראה כניתן לשיקום . גם העיתונאית הירדנית , 
למיס אנדוני , שיצאה מבגדד לרבת עמון כדי להתקשר לעיתונים שהיא עובדת עבורם 
באנגליה , אמרה כי לא ראתה פגיעה בשכונות מגורים בבגדד . אזרח סודאני שהגיע 
לרבת עמון שבועיים לאחר פרוץ המלחמה תמך בעדותה כי כוחות הברית ממשיכים לתקוף 
מטרות צבאיות ומבנים ממשלתיים . רק בשבוע האחרון הוצפה הטלוויזיה הירדנית 
בתמונות המעידות על הרס רב בשכונות מגורים ובאזורים מסחריים . האויב הראשי 
של עיראק הוא אמנם נשיא ארה"ב גורג בוש ( " ענק לשעבר ונמר של נייר כיום " ) 
, אבל ההאזנה לרדיו בגדד יכולה ליצור את הרושם כי עיקר הזעם של מכונת התעמולה 
העיראקית מופנה כלפי פהד , מלך סעודיה . את ריבוי כינויי הגנאי להם זכה 
פהד ניתן להשוות רק לכינויי השבח והקילוסים להם זוכה סדאם חוסיין . פהד , 
בעיני העיראקים , אחראי להזמנת התוקפנות , ולשיחוד המצרים והסורים . 
" אוי ואבוי לפהד ובני בריתו הגמדים . הוא אחראי לכל טיפת דם הנשפכת כיום 
במעשי התוקפנות נגד התחייה המדעית והתרבותית בעיראק , כפי שהיה אחראי להרעבת 
ילדי עיראק מאז אוגוסט 0991 " . קפמאבינגם ברית המועצות זוכה לדברי ביקורת , 
וההלוואה שקיבלה מסעודיה זכתה להבלטה . אולם בעיראק לא נואשו כליל מברית 
המועצות . בינתים , נאמר ברדיו בגדד , ברית המועצות " נעלמה ואינה מתפקדת " , 
והדבר עודד את ארה"ב להגביר את תוקפנותה . רדיו עיראק מנסה לעורר את " עמי 
העולם נגד התוקפנות האימפריאליסטית " , ומשדר שיר המזכיר לעולם כי עיראק 
היא ערש התרבות האנושית , וכי מטרת ההתקפה היא לחסל את האור מבגדד . לפלשתינאים , 
אומר רדיו בגדד , כי העיראקים " שרים " זה זמן רב מעין התחייבות פומבית , 
בשם מפלגת הבעת הסוציאליסטית , לבוא להילחם לצדם . רדיו בגדד הממעט בשידור 
חדשות , עורך סלקציה קיצונית בבואו לסקר את הנעשה בזירה הצבאית והפוליטית 
כאחת . יאסר ערפאת , אשר הצהיר על תמיכת הפלשתינאים בעיראק , ואמר כי 
המלחמה עומדת להתפשט אל מעבר לכוויית וסעודיה , הוא בין המנהיגים הערבים 
הבודדים שזכו לאזכור חיובי בשידורים אלה . במהדורת חדשות הבוקר של יום שבת , 
לפני שבוע , היתה הידיעה הראשונה על צהלת השמחה של הפלשתינאים נוכח פגיעות 
הטילים בתל - אביב . וזאת שבוע ימים לאחר פגיעת הטילים הלפני אחרונה בתל - 
אביב , ופעמיים לאחר נחיתת הטילים ממזרח לקו הירוק . חאלד גמאל עבד אל 
נאצר , בנו של נשיא מצרים לשעבר , כאנשי אופוזיציה במרוקו , טורקיה , 
סעודיה והנסיכויות , הם אורחים רצויים במהדורות החדשות . גם המפגינים 
נגד המלחמה בארצות השונות זוכים להבלטה . אחת המשימות העיקריות של שידורי 
בגדד היא לעודד את האוכלוסייה העיראקית , ולנסות להתסיס את האוכלוסייה בארצות 
ערב , ובמיוחד אלה ששיגרו חיילים למלחמה נגד עיראק . בין הידיעות של רדיו 
בגדד שנועדו להתסיס את הציבור הערבי היה סיפור שקוף על מריבת דמים בין חיילים 
סעודים ומרוקאים , ועל הפגזה אמריקאית על חיילי מרוקו " כדי ליצור את הרושם 
כאילו חיילי עיראק תוקפים את המרוקאים " . קפמאבינאבל קשה להמליץ לנשיא עיראק 
על מתן ציון לשבח לממונים על התעמולה שלו . אפילו בחירת השירים שלהם אינה 
מוצלחת . השירים הם ברובם בעלי צביון עיראקי - לוקאלי , ובלתי מקובלים 
מחוץ לעיראק . הם משדרים משתי תחנות רדיו בגדד , הממשלתי - רשמי , התאחד 
עם " קול ההמונים " , שהיה מעין ביטאון מפלגת הבעת השלטת . לשני אלה נוספה 
מאז פרוץ המלחמה תחנה חדשה המתקראת " צאות אם אל - מעארך " ( " קול אם 
הקרבות " ) . זאת אמורה להיות תחנה צבאית . היא מרבה לשדר פריסות שלום 
מהחיילים בחזית , ועיקר פריסות השלום מופנה למפקד העליון , הנשיא האהוב , 
המפקד עטור הניצחון סדאם חוסיין . רק בודדים מעיזים לבקש פריסת שלום לבני 
משפחותיהם . נראה כי השדרנים בשתי התחנות מתקשים מאוד למלא את זמן השידור 
בדברי פרשנות של ממש . ואולי זו הסיבה שבשבת בבוקר הושמעה בתחנה הצבאית 
תוכנית שנמשכה כחצי שעה על החשיבות שמייחס הנביא מוחמד למדע ולמדענים , 
ובייחוד אלה המפיצים את המדע המצוי ברשותם . 
