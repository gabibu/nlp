מצב החירום העמיד את מערכת הרווחה בפני מצב מורכב . מצד אחד , הוצפו הלשכות 
הסוציאליות באלפי אנשים שנתקפו חרדה , במיוחד בימים הראשונים להפגזות הטילים . 
מצד שני , סגירתם של בתי הספר הוסיפה לבעייתיות שבטיפול באוכלוסיות הללו . 
סגירת מוסד לנערות חוסות , למשל , מביאה לכך שהנערה מוחזרת לבית הוריה . 
אך מה עושים בנערה שהוצאה מבית ההורים בשל התעללות מינית ובפקודת בית המשפט ? 
עם פרוץ המלחמה כונס במשרד העבודה והרווחה צוות מצומצם לטיפול בבעיות השוטפות . 
לפני כשבועיים , בעת ההפגזות הראשונות על תל אביב , נרשמו אלפי פניות 
של אנשים שנתקפו חרדה . המשרד גייס מאות עובדים סוציאליים , פסיכולוגים 
ועובדים של הרשויות כדי לסייע לפונים , הן בבעיות נפשיות והן בהכוונתם 
לגורמים המטפלים בפגיעות רכוש . הוקם מטה מיוחד במשרד , בראשות המשנה 
למנכ"ל , ד"ר יצחק קנדל , שפעל בייעוץ 42 שעות ביממה . המשרד גם התמודד 
עם בעיותיהם של מוסדות הרווחה בגין מצב המלחמה . סגירת מוסדות הרווחה , 
שנעשתה עם ההנחיה להפסקת הלימודים בבתי הספר , הקשתה על משפחות , שילדים 
ונערים נכים וחריגים נותרו בבתיהן כל שעות היום והלילה . מנכ"ל משרד העבודה 
והרווחה , שמואל סלבין , אומר כי בעייתן של האוכלוסיות הללו כפולה : 
אי אפשר להשאירן במוסדות , מאחר שקשה לתרגל את החניכים , שרובם מוגבלים 
ונכים קשים , לקראת התקפת אב"ך ; ומצד שני , קשה לפנותם מהמוסדות , שהרי 
לא כולם יכולים להיקלט בבתיהם . סלבין מוסיף כי במקרים רבים היתה פניית 
הורים לקבל בחזרה את הילד במוסד . הורים לא מעטים טענו כי הימצאות הילד 
החריג בקרב המשפחה גרמה מתח בבית . הורים שביקשו לחזור לעבודה לא יכלו לעשות 
כן משום הצורך להשגיח על הילד החריג . בעניין זה הוחלט בימים האחרונים כי 
חלק מהמוסדות ייפתחו רק למשך שעות היום , כדי לקלוט את החניכים . גם המצב 
בפנימיות לילדים ונוער המופעלות על ידי המשרד אינו שפיר . מרבית הילדים 
שוהים בפנימיות בשל צו בית משפט , שעל פיו הילדים הוצאו מבתיהם בגלל התעללות 
פיסית , התעללות מינית וכיו"ב . לפיכך הוחלט לנסות ולהשאיר חלק מהחניכים 
בפנימיות . סלבין אומר כי עובדי הרווחה המשמשים חונכים במוסדות התייצבו 
כולם לעבודה , אף כי לחלקם ילדים רכים והיה קושי במציאת פתרון להשגחה עליהם . 
בעייתם של הקשישים מורכבת לא פחות . קשישים רבים , הנעזרים במטפלי - בית 
מכוח חוק ביטוח סיעוד , נותרו בימים הראשונים של המלחמה בלא טיפול מכיוון 
שמטפלים נהגו על פי ההנחיות ונשארו בבתיהם . כך לא נמצא מי שיחליף חיתול 
או בגד לקשיש , יאכיל וירחץ . קפמאבינסגן שר העבודה והרווחה , הרב מנחם 
פרוש , מסכם כי משרדו השתדל להשאיר חלק ניכר מהמוסדות פתוחים . כיום כ%58%09 
ממוסדות הרווחה כבר פתוחים . במשרד התקבלו עשרות רבות של פניות ממתנדבים 
בחו"ל שהציעו את עזרתם במוסדות הרווחה . במוסד לביטוח לאומי נערכו לפעילות 
מיוחדת . באמצעות הקרן לפיצוי נפגעי פעולות איבה מופקד הביטוח הלאומי על 
מתן פיצוי לפגיעות גוף בגין פעולות איבה . עד לסוף השבוע שעבר הוגשו למוסד 
241 תביעות בגין פגיעה בגוף מאזרחי רמת גן . הבקשות טופלו בתוך יומיים - 
שלושה . עם זאת , המוסד מתחבט בבעיית הנזקים העקיפים . בעת המלחמה נפטרו 
אנשים מהתקפי לב ומשפחותיהם טוענות כי הדבר אירע בשעות האזעקה ולפיכך זה 
נזק עקיף מהמלחמה . מנכ"ל המוסד לביטוח לאומי , מרדכי ציפורי , תבע בשבוע 
שעבר בוועדה לביקורת המדינה כי המחוקק ייתן תשובה ברורה למקרים של התקפי 
לב , התמוטטות עצבים , עלייה בלחץ דם והתקפי סוכרת הנגרמים בשל אזעקות 
ונפילת הטילים . בפני סגן השר לענייני הביטוח הלאומי , ח"ך הרב שמואל הלפרט , 
הובא מקרה של גבר בן 05 , שנפטר בשבוע שעבר בשל התקף לב והשאיר אישה וילדים 
קטנים . הרב הלפרט צופה כי בעניין מתן פיצוי בגין נזקים עקיפים " יתעוררו 
בעיות רציניות . יש כ004 אנשים שנתקפו התמוטטות עצבים והשאלה היא כיצד 
להתייחס אליהם " . סגן השר אמר כי בוועדת שרים שדנה בשבוע שעבר בסוגיה זו 
הובעה הערכה כי יהיה צורך לתת את הדעת עליה בצורה יותר יסודית ומקצועית . 
לדבריו , בשלב זה יש הנחיה ממשרד הביטחון שבמקרים כאלה אדם שמוכר כנפגע 
פעולת איבה יקבל את גמלתו מהביטוח הלאומי . " עם זאת , החשש הוא שיהיו 
מי שירצו לתפוס טרמף אם נרחיב יתר על המידה את רשימת הזכאים לקבלת פיצויים 
מהמוסד בגין נזקי איבה " . הלפרט הודיע כי על המוסד יהיה לקבל ייעוץ מקצועי 
מרופאים ומפסיכולוגים ולהיווכח אם אכן הפגיעה אירעה בשל פעולות האיבה או 
שמדובר במקרה שעלול היה לקרות גם בלא פעולות איבה . עם זאת , הוא תומך 
בכך שפגיעה שאירעה בין זמן אזעקה לזמן הרגעה תוכר כפגיעה בגין פעולת איבה , 
וכי המוסד לביטוח לאומי יכסה את נזקי הפגיעה . הוא הוסיף כי המוסד מנסה 
להרחיב את הפרשנות לחוק הקיים , כדי שגם אלה שנפגעו בעקיפין יוכלו לקבל 
את גמלת נפגעי פעולות איבה . אך אם יתברר שהמדובר במספר רב של אזרחים , 
יהיה צורך לקבוע דרגות זכאות . " נשתדל לתת סיוע למקרים כאלה שבאמת נפגעו 
כתוצאה מפעולות איבה , אך לא נרשה שאנשים ינצלו את הסיטואציה הזאת . אם 
לא יימצא פתרונבחוק הקיים , ייתכן שנבקש מהממשלה לאשר הצעת תיקון לחוק 
ונביא אותה בפני הכנסת " . בביטוח הלאומי אף מוטרדים מהירידה בתקבולי המוסד . 
ירידת הפעילות הכלכלית במשק תקטין החודש את תקבולי המעבידים לביטוח הלאומי 
והמוסד יתקשה להשיג מקורות לתשלום הקצבאות לזכאים . אל המוסד פנו עד כה 
אלפי עצמאים שבגלל שיתוק המשק נקלעו למצב חמור וביקשו פיצוי . טרם הוחלט 
כיצד לנהוג בהם . במוסד לביטוח לאומי מודים כי גם הפיצוי לבעלי עסקים שנפגעו 
מהמלחמה בעקיפין , בגין ירידה בפעילות ובהכנסות , היא נושא מורכב שאין 
פתרון קל בצדו . 
