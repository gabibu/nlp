מכבי תל אביב , כדורסל , המריא אתמול בשעות הערב המוקדמות ואמור היה להגיע 
לפנות בוקר לבריסל למשחקו מחר ( 00 . 12 ) נגד סקאווליני פזארו בגביע אירופה 
לאלופות . הקבוצה יצאה לפאריס ומשם באוטובוס לבריסל , מרחק 4 שעות נסיעה . 
אתמול בבוקר קיימה הקבוצה אימון ממנו נעדר רק וילי סימס , שאשתו אריאלה 
ילדה בשעות הלילה בן . וילי שוחרר מהאימון , אבל הגיע מרומם רוח לטיסה . 
מי שהגיע לאימון , אך לא יצא עם הקבוצה הוא איציק כהן . זה השבוע השלישי , 
שהנהלת הקבוצה החליטה להשאירו בארץ . במקומו יצא דרור ברדיצב . נראה שכהן 
לא מרוצה כל כך מהיחס אליו והוא מביע זאת בפומבי , דבר המכעיס עוד יותר 
את מעבידיו . הוא התבקש להתאמן לבד ולשמור על כושר . אד הורטון שבמשחק הראשון 
נגד פזארו היה הבולט בקבוצה הבטיח שגם הפעם יצליח לקלוע לפחות 52 נקודות . 
אחרי ליל האזעקות שלשום היה לשחקנים הזרים של מכבי על מה לדבר . דונאלד 
רויאל פיספס את משדר הספורט בטלווזיה , בו הוקרן נצחון קבוצתו בעונה שעברה 
מינסוטה טימברוולבס על יוטה גאז . " אין דבר , בשנה הבאה אראה אותם הרבה " , 
התנחם רויאל , אולי רמז לכוונתו לחזור לאן . בי . איי . אתמול נמסר מבריסל 
שבאולם בפרבר אה - פורה , הותקנה ריצפת עץ מיוחדת שהובאה מהולנד . אולם 
זה ישמש את מכבי , כנראה , עד סוף משחקי בית הגמר כאולם ביתי נייטראלי . 
