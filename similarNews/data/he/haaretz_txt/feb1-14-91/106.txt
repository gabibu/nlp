בין טיל לטיל הנוחת עלינו פירסם אגף מס הכנסה מודעה המזכירה ל"נישומים לא - 
מיוצגים " שעד סוף אפריל צריך להגיש דו"חות מס הכנסה לשנת 0991 . " לא - 
מיוצגים " הם אלה שהחליטו למלא את הדו"ח בעצמם , בלי להיעזר ברואה חשבון 
או יועץ מס , אם משום שאינם מוכנים לוותר על התענוג , אם משום שהם רואים 
בהתמודדות עם הטופס אתגר אינטלקטואלי ואם משום שאינם חשים כי הרוויחו בשנת 
המס הנ"ל די כדי לפרנס גם רואה חשבון או יועץ מס . כמי שטוען כל הזמן שהחיים 
צריכים להימשך באופן נורמלי , אין לי טענות למס ההכנסה , שמזכיר לנו את 
החובה להגיש דו"ח . אבל מהמודעה למדתי שגם השנה אין שלטונות מס ההכנסה מוכנים 
לשגר לי את טופס הדו"ח הביתה באופן אוטומטי . עלי לטלטל את עצמי למשרד 
פקיד השומה האזורי כדי לזכות בטופס המענג . כבר בשנה שעברה התלוננתי על 
כך , אבל זה לא עזר : הם אוהבים לראות אותנו לא רק משלמים , אלא גם מתרוצצים . 
כבר איבדתי את התקווה שהם ישלחו את הטפסים לכל הבלתי - מיוצגים בדואר הביתה , 
ביוזמתם . אולי יסכימו להתפשר אתנו על משהו באמצע , כמו שהם מתפשרים לפעמים 
עם עצמאים על גובה השומה השנתית ? למשל , שיודיעו לכל הבלתי - מיוצגים 
שאפשר להזמין את הטופס בטלפון מפקיד השומה שלהם ולקבלו בדואר הביתה ? תודה 
מראש בשם כל הבלתי - מיוצגים . ואם לא , תמיד אפשר לנצל את הביקור במשרדי 
מס ההכנסה כדי להשיג טופס יקר - מציאות אחר , לביטוח תכולת הדירה . קפמאפרקבמרכז 
הרפואי שיבא תל השומר נגבים דמי חנייה בסך 05 . 3 שקלים ממבקרים . הגבייה 
מבוצעת על - ידי חברת בית הרכב בנקודות ביקורת בשערי בית - החולים , בעת 
היציאה . מעשה בבני משפחה שאביהם אושפז בבית - החולים לתקופה ממושכת והם 
מבקרים אותו פעם - פעמיים ביום , ומגיעים בשני כלי רכב . הם שילמו את דמי 
החנייה בעד כל מכונית , יום - יום . פעם אחת אמר להם השוער : למה לכם ? 
אפשר לקנות תג חנייה חודשי בעד 53 שקל , תחסכו כסף . המשפחה החליטה שהחיסכון 
שווה בנזק המאמץ , ונציגתה התייצבה אצל פקידת החברה בתל השומר . וכך , 
בקירוב , תיארה לי את השתלשלות העניינים : משפחה : שלום , אפשר לקנות 
כאן תג כניסה חודשי לתל השומר ? פקידה : למה לך ? זה לא כדאי . משפחה : 
מה זאת אומרת לא כדאי ? אנחנו מבקרים לעתים קרובות . אפשר לחסוך כסף . 
פקידה : אני חוזרת ואומרת לך , לא כדאי לך . משפחה : תני לו בכל זאת שני 
תגים . הפקידה סיפקה שני תגים , נציגת המשפחה שילמה 07 שקלים ופנתה ללכת . 
ביציאה מן המשרד התבוננה בתגים וראתה שהתגים מסומנים בספרה רבתי 1 . מיד 
התעוררה חשד בלבה , והיא חזרה לפקידה . משפחה : סליחה , זה טוב לחודש 
ימים , נכון ? פקידה : זה טוב לינואר . משפחה : רגע , היום כבר 51 בינואר . 
נשארו בסך הכל 51 ימים . זה לא כדאי . פקידה : נו , מה אמרתי לך ? אמרתי 
לך שזה לא כדאי . משפחה : טוב , אז אולי תצייני שהתג נקנה היום , ויהיה 
טוב לחודש מהיום ? פקידה : אי - אפשר . משפחה : למה אי - אפשר ? אתם הרי 
מוכרים תג בעד 53 שקל לחודש . קחי 53 שקל ותני לי תג ל03 ימים . פקידה : 
אי - אפשר . התג טוב לחודש שצוין עליו . מוכנה להחזיר לך את הכסף . ואמנם 
הכסף הוחזר ללא בעיות . משה מושינסקי , מנכ"ל חברת בית הרכב , אומר לי 
כי לתל השומר נכנסים מדי יום כ000 , 7 כלי רכב , חלקם פטור מתשלום ( עובדים 
וכו ) , וחלקם בעלי תגים חודשיים , שתוקפם חודש קלנדרי . אפשר לקנות 
במשרד החברה גם בולי חנייה חד - פעמית , חבילה של עשרה בולים ב05 . 71 שקל 
( בפועל , ההנחה אינה בהכרח % 05 , כיוון שתשלום התעריף המלא של 05 . 3 
שקל מקנה למעשה זכות לכניסות חוזרות במשך היום ) . שאלתי את מושינסקי מדוע 
לא ימכרו תג חנייה ל03 יום , למען קרובי משפחה של חולים המאושפזים זמן ממושך . 
לדברי המנכ"ל , הדבר יסבך את הביקורת ביציאות ועלול לגרום עיכובים . שיטת 
התשלום החודשי שמפעילה חברת בית הרכב בחניוניה מזכירה שהבעיה קיימת בתחום 
אחר ואולי משמעותי יותר : כרטיס הנסיעה " חודשי חופשי " של אגד . גם 
במקרה זה תוקף הכרטיס לחודש קלנדרי בלי קשר לתאריך שבו נרכש . דובר אגד 
אומר כי זה ההסדר שאישר משרד התחבורה , וזהו זה . נזכרתי איך מוכרים כרטיסים 
תקופתיים במקומות אחרים בעולם . למשל , ברכבת התחתית בלונדון . הקופאי 
מטביע בחותמת גומי על כרטיס בלאנקו את תאריך התפוגה של הכרטיס ( אם תקנו 
כרטיס שבועי היום , יוטבע עליו התאריך 2 . 9 ) . בשערי הביקורת בתחנות 
הרכבת התחתית בלונדון אין שום בעיות ועיכובים . מושינסקי הבטיח לשקול את 
ההצעה . 
