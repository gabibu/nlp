קשה מאוד המראה של בתי - מגורים שקרסו ונהפכו לעיי חורבות . קשים גם הדיווחים 
על כמעט אלפיים דירות שנפגעו או נסדקו , וחלקן שוב אינו ראוי למגורים . 
את כל אלה אפשר לצלם , להסריט או לראות בעין . להתרשם התרשמות מיידית , 
בלתי - אמצעית . אך שונה המצב כאשר נפגע ונסדק הבית הלאומי , ביתה של 
החברה הישראלית . הפגיעה בו קשה מן ההרס הפיסי של בתי - משפחות . היא גם 
תובעת חיי אדם , אף כי אינה מצטלמת כמו קריסתו של בית פרטי , וגם האבידות 
בנפש אינן מיידיות . תהליך ההרס לא החל היום . הסדקים הראשונים בבית הלאומי 
החלו להיווצר ולהתפשט לפני שלושים וארבעים שנה . במלחמותיה הראשונות של 
ישראל ובמצבי חירום קשים , עוד נסתמו הפרצות בסתימה זמנית , בצבעי חאקי 
וירוק . נהגים קישטו את פגושי מכוניתם בסטיקר " כל הכבוד לצה"ל " . אחר 
כך חזרו הפרצות ונפערו מחדש . במלחמת לבנון כבר היתה התמונה קשה במיוחד . 
הסדקים רחבו והלכו , ורוח רעה של ניכור נשבה דרכם . במשבר הנוכחי , בצל 
הפחדים הגדולים , לא התאחדה החברה הישראלית אפילו באופן זמני . רסיסיה 
נפוצו לכל עבר לאחר מטח - הטילים הראשון . עפו לירושלים , לאילת , לבאר - 
שבע , לגליל . במיוחד נסדקו והתפוררו השכבות הצעירות . צעירים וצעירות 
שהחליטו לברוח , אפילו לא טרחו לספר לחבריהם הקרובים ביותר לפני יציאתם 
המבוהלת לדרך . חברויות עמוקות של שנים נסדקו בתוך שעה , ומי שנשאר בעיר 
חש עצמו , לא אחת , נבגד ומבוזה . לא כך ראה את החברות שלהם . בהנהגה 
הפוליטית לא היה מי שינסה לעצור את הבורחים . להיפך , כשנדרשו לתגובה , 
חמקו ראש הממשלה ושר הביטחון מעמדה ברורה , חד - משמעית . הבורחים יהיו 
הבוחרים , בבחירות הבאות , ואסור לנזוף בהם . את שהתרחש בארץ בשנים האחרונות , 
ובמיוחד בשבועות האחרונים , אפשר להגדיר במושג מתחום הסוציולוגיה : אנמיה . 
אמיל דירקהיים , הסוציולוג הצרפתי שמחקרו על ההתאבדות של פרט ושל חברה 
נחשב אחד המעמיקים ביותר , מגדיר אנומיה ( חוסר נורמות ) כך : מצב של 
התפוררות הנורמות בחברה , מצב הנוגד סולידריות וגיבוש חברתיים . אופיינים 
לה התפוררות אידיאולוגית , חוסר ביטחון קיבוצי וחוסר אפשרות להבחין בין 
אפשרי לבלתי - אפשרי , בין מותר לאסור , בין צדק לאי - צדק . היא חלה 
בעיקר עקב שינוי חברתי פתאומי , " בעת שחברה מזועזעת או מתערערת , אם 
על - ידי משבר קיצוני או על - ידי שפע רב , או בגלל שינוי פתאומי לטובה , 
ואז אין היא מסוגלת להפעיל את ההכוונה ואת הפיקוח על היחידים בה " . דברי 
דירקהיים , בפרק על אנומיה והתאבדות החברה , מובאים ב"מבוא לקרימינולוגיה " , 
ספרם של הפרוף ש גיורא שוהם וחבריו . המחברים גם מרחיבים את הדיון בקביעתו 
של הסוציולוג הצרפתי . מי שמבקש להכיר את דעתם של מומחים אחרים , לבד מדירקהיים , 
ימצא מידע רב באותו פרק של הספר הישראלי . לנו , לצורך טור זה , די בקביעה 
המקורית . אינני מכיר תיאור יותר הולם ויותר ממצה של הנעשה בארץ בעשור האחרון , 
ובמיוחד בשבועות האחרונים , מקומץ משפטים זה . מה שקרה עכשיו הוא נחיתת 
מטען של פחדים על בית לאומי סדוק . מאחר שכך , היינו עדים להתפוררות , 
להתנהגות של איש הישר בעיניו יעשה . עניין קטן , סמלי , האומר הרבה : 
נו לתושבי תל אביב , אלה שנשארו ולא ברחו , שיניפו על ביתם את דגל ישראל , 
ביטוי סמלי של אחדות , שאינו מצריך שום מאמץ או הקרבה . וגם לפנייה הפעוטה 
הזאת נענה רק קומץ זעיר של תושבים . זו חברה שנאטמה הרבה לפני שנקראה לאטום 
חדר . הצעירים הרבים שהיו בין ראשוני הבורחים עוד לא התנסו בהפצצה על עיר 
מן האוויר , בטילים או במטוסים , ומכאן אולי פחדם הגדול . אבל רבים מן 
הצעירים הבורחים הם יוצאי יחידות קרביות , שעברו מלחמות ופעולות קרביות . 
כבר התנסו בהפצצות , הפגזות , מוקשים ומטחי ירי . בצבא , בלובשם מדים , 
לא ברחו . מדוע כאזרחים ברחו ? אולי משום שבהיותם חיילים חשו עצמם שייכים 
ליחידה , והיו להם מפקדים , לא היו לבדם , ולא היו עדר . בעיר , כאזרחים , 
לא חשו השתייכות . שמעתי צעירים ובוגרים המטיחים : על איזו חברה אתה מדבר ? 
אין חברה ישראלית . יש פדרציה רופפת של עדות , אשכנזים ומזרחים , חילוניים 
וחרדים , של ימין ושמאל , של קיטוב בין עשירים לעניים , של ותיקים ועולים 
חדשים . זו אינה חברה , ובוודאי שאינה חברה מגובשת . ואילו הפוליטיקאים 
לא רק שלא ניסו בימים קשים אלה לאחד , אלא הגבירו את הפיצול לצורכיהם , 
לאינטרסים הצרים שלהם . תוקפים אלה את אלה בעניין הברדסים לבעלי - זקן 
או לילדים , מחדירים לממשלה את רחבעם זאבי דווקא כשהושג קונסנסוס בין שמאל 
לימין . וסמוך עליהם , הם עוד יעוללו כהנה וכהנה , ללא ניד עפעף . רק 
מן הציבור הם תובעים אחדות . מערכת החינוך הישראלית במשמעותה הרחבה ביותר 
החל בבית - ההורים , דרך מוסדות החינוך ובית המחוקקים וכלה בתקשורת ההמונים 
נכשלה כישלון טוטלי בניסיון ליצור אומה ישראלית . מה הפלא שהישראלי , 
המתנכר והמנוכר כל השנים , חש עצמו בודד וחסר - ישע כשהוא מאוים בסכנות 
פיסיות מן החוץ ? חלק מן העדר , וללא רועה . אל נתפלא אם בעתיד הלא - 
רחוק תגדל הירידה מן הארץ . הסכנות לא ייתמו בתום המשבר במפרץ . הקריאה 
" לברוח " נעשתה בינואר 19 לאורח מחשבה וחיים . והיהודי תמיד נדד . 
