במארס ויסתיים בסוף אוגוסט . על החלטה זו יודיע היום שר הפנים אריה דרעי 
בישיבת הממשלה השבועית . הנושא הועלה בישיבה הקודמת על ידי שר האוצר יצחק 
מודעי ושר התעשייה והמסחר משה נסים , שהציעו להקדים את שעון הקיץ ולהחילו 
כבר בימים אלה . ראש הממשלה יצחק שמיר אמר כי הדבר מצוי בסמכותו של שר הפנים , 
וביקש מדרעי להביא בתוך שבוע את ההחלטה על כך בפני הממשלה . אלמלא התנאים 
המיוחדים שנוצרו עקב המלחמה במפרץ הפרסי , התכוון שר הפנים להחיל השנה את 
שעון הקיץ החל מראשית אפריל ולסיימו ב5 בספטמבר , ואולם החליט לעכב את הפרסום 
על כך ברשומות עד לעיון נוסף , לנוכח מצב החירום . ההחלטה , ששעון הקיץ 
יחל מה9 במארס עד ה13 באוגוסט תהיה תקפה גם לשנה הבאה . 
