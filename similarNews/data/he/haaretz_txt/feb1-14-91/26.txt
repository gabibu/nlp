על החיילים מוטל בימים אלה לתכנן ולבצע פעולות מלחמה ; הפוליטיקאים נתבעים 
לגייס את האמצעים ואת כוח האדם כדי שהחיילים יוכלו לעשות את מלאכתם . וכך 
נותרים חסרי עבודה הדיפלומטים והפרשנים , או סתם אנשי אקדמיה , שבימים 
כתיקונם דואגים לאבטלת החיילים או משיאים עצות לכל הנמצאים בסביבה כיצד לעשות 
את שהם עושים . אך כעת נמצא מוצא : המובטלים מאונס האלה , מקצתם תובעים 
כי יתקבלו החלטות כבר עכשיו לגבי מה שייעשה בתום המלחמה במפרץ , ומקצתם 
החלו לעסוק בפועל בעיצוב העתיד , בינתיים על הנייר בלבד . ואולם נדמה כי 
זהו עיסוק סרק . הגם שעל - פי ההסתברות הקואליציה תצא מן ההתמודדות כשידה 
על העליונה , אין זה ברור כלל האם מנהיגיה הכוונה בעיקר לאמריקאים יהיו 
עדיין להוטים לשקע את עצמם במאמץ לשנות את פני העולם . והרי התכנונים , 
בין מעל דפי העיתונות ובין במשרדים ממשלתיים או אקדמיים , מבוססים על ההערכה 
כי הצהרות עתידניות , כמו זו של הנשיא בוש , למשל , בדבר עיצוב עידן חדש , 
לא נועדו רק לצורכי תעמולה לחיזוק נכונות האמריקאים לתמוך במלחמה . אולי 
כאן המקום להזכיר נשכחות . האמריקאים נוטים לצייר בקווים גדולים תוכניות 
חובקות עולם , ודווקא בעתות מלחמה . ולאחר שזו הסתיימה בניצחון המתוכנן , 
הן מוכנסות למגירה , בעיקר בשל שינוי בנסיבות החזויות . כך קרה ל41 הנקודות 
של הנשיא וילסון מראשית 8191 , וכך לתוכניות שנולדו ממפגשי הפסגה הזוגיים , 
המשולשים והמרובעים בעת מלחמת העולם השנייה . הדברים אמורים בכל מקרה ; 
הם נכונים ביתר שאת נוכח העובדה שהגשמת התוכניות להנחלת שלום ויציבות למזרח 
התיכון אינה תוצאה בלתי אמצעית של ניצחון , שבהמשך לו יכול המנצח להכתיב 
את רצונו למנוצח . שמיר היה מוחה בכל מקרה שבו מהלך כלשהו היה מעורר את 
החשד , כי מישהו רוצה למכור לו את הרעיון של ועידה בין - לאומית . צודק 
או לא , התקוממותו נגד פתרונות כפויים מבחוץ , ללא התייעצות עם ישראל , 
היא דוגמה מובהקת לגורלן של תוכניות שלא זכו להסכמה מראש בקרב מדינות הקואליציה 
המנצחת . ואילו התנאי של הסכמה כללית עושה כל תוכנית לבלתי מעשית בפועל . 
רצה הגורל שלמען המשך קיומה של ההבנה האמריקאית - סובייטית הסכימו האמריקאים 
בימים אלה להחיות את רעיון הדאמוויראט ארה"ב - בריה"ם לגבי המזרח התיכון . 
אותו גורל רצה שבשמיר פגשו ה"ה בייקר ובסמרטניך , פוליטיקאי המעדיף מחאה 
בקול גדול על הבעת הסתייגות שקטה ולו גם תקיפה . אך לא זה העיקר , אלא 
הליקוי שהוזכר לעיל : אפילו ביחס של מנצח - מנוצח תכנון מראש של הסדר בפועל 
הוא כה מלא מכשלות , עד שספק אם כדאי להשקיע בו מאמץ . אפשר להעריך אם 
כי בערבון מוגבל בלבד כי הבעיות הרציניות , אם אמנם יתעוררו לגבי מה שיהיה 
בעיראק או ביתר חלקי המזרח התיכון בתום המלחמה , לא ינבעו מחילוקי דעות 
בין האמריקאים לסובייטים , אלא דווקא ממחלוקות בין ארה"ב לבין בעלות בריתה 
האירופיות . יחלפו שנים עד אשר ברית המועצות תתפנה לעסוק ברצינות בענייני 
החוץ שלה . אך אירופה מוכנה ומזומנה : הנכונות להשתתף באופן פעיל בעיצוב 
דמותו של המזרח התיכון בתום המלחמה גלויה לעיני כל , כפי שמדגימה המעצמה - 
כביכול האירופית , צרפת . זו גילתה לפני כשבועיים שלפי שעה חלפה הקוניונקטורה 
לשלום עם עיראק , ועל כן הפכה חיש מהר את עורה ושיגרה את מטוסיה להפציץ , 
לא רק בכוויית אלא גם בעיראק . וכידוע , מי שמפציץ מוזמן לשבת ליד שולחן 
ההסדרים . גם גרמניה , בדרכה המצניעה לכת , ניעורה , ואילו הבריטים התיישבו 
למן היום הראשון בסירה אחת עם האמריקאים . לכל אלה שלא לדבר על סעודיה 
ומצרים ( לפי הסדר הזה ) יהיה מה לומר על תוכנית - האב לשלום וליציבות 
במזרח התיכון . על אף הנאמר לעיל באשר לערכן של ההצהרות לגבי העתיד הפוסט - 
עיראקי , רשאית ממשלת ישראל לזקוף לזכותה הישג דווקא בהצהרה האמריקאית - 
סובייטית . בקלאסיקה הפוליטית הישראלית ( המפ"אית ) מעולם לא דובר על 
הסכסוך הישראלי - פלשתיני כדבר העומד ברשות עצמו ; זו תגליתו של מה שקרוי 
השמאל הישראלי . שמיר היה זה שגילה מחדש את הנוסחה הישנה של סכסוך ישראלי - 
ערבי כולל והנה היא מופיעה אחרי העדרות ממושכת בהצהרה שבה מדובר על " שלום 
צודק , ביטחון ופיוס של ממש לישראל , למדינות ערב ולפלשתינאים " . כלום 
רק דוד לוי בקרב חבורת שליטינו ניחן בעין די חדה ובתבונה עניינית ומספקת 
כדי להבחין בהישג , ולו על הנייר ? 
