ההתאחדות לכדורגל תתכנס היום בצהריים לישיבה מיוחדת כדי להחליט אם לחדש את 
הליגות בשבת הבאה , 61 בפברואר . הליגות מושבתות מאז פרוץ המלחמה במפרץ 
ורק שלשום קיבלה ההתאחדות אישור מהג"א לחדש את הפעילות במגבלות מסויימות . 
אחת מהן האיסור לשחק בשלב זה באיזורים א ו - ב תהיה הבעיה העיקרית של 
ההתאחדות מפני שלפחות מחצית הקבוצות הן מגוש דן וחיפה , מה עוד ששלושה מתוך 
ששת משחקי המחזור מתוכננים להיות בגוש דן . בהתאחדות יש דיעות שונות . " ספורט 
הארץ " ביקש את הערכתו של יו"ר מועצת ההימורים , אריה זייף , שהוא גם 
חבר הנהלת ההתאחדות לכדורגל . " אף אחד כרגע לא יכול לדעת אם תהיה ליגה 
ב - 61 בפברואר . הכל תלוי באישורים משלטונות הביטחון . לדעתי , בלי תל 
אביב וחיפה לא תהיה ליגה . אי אפשר להעביר חצי מהמשחקים למקומות אחרים בארץ " , 
אמר זייף . כזכור קבעו ראשי הספורט את אמצע פברואר כתאריך יעד לחידוש הפעילות 
בספורט , כולל משחקי הליגות בענפי הכדור . בהתאחדות לכדורגל נקבו בתאריך 
ה - 61 בפברואר , אך הדגישו כי זו המלצה בלבד והחלטה אופרטיווית תתקבל בהתאם 
למצב . בשבת הקרובה יהיו משחקים רבים . המוקד יהיה בבאר שבע , שם יתקיימו 
שני משחקי חצי גמר גביע הטוטו . ב - 00 . 11 יתמודדו הפועל ירושלים והפועל 
פתח תקוה , וב - 00 . 31 מכבי חיפה ובית"ר תל אביב . לשני המשחקים יופצו 
כרטיסים במחירים מוזלים : 02 שקל למבוגר , עשרה שקלים לנוער וחיילים . 
