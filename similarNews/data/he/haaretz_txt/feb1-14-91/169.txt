קונצרט בוקר זה , הראשון פרט ל"כלה המכורה " , ששבר את דממת המוסיקה בת 
כשבועיים ומחצה בתל - אביב , נפתח ב"התנערי מעפר " לקול , קלרנית וכלי - 
קשת " תרחיש " של הנביא ישעיה , שאותו הלחין ב8891 חבר קיבוץ בית - אלפא 
שלמה יפה ( יליד 9091 ) . עיקרי התרחיש הם : " רדי ושבי על עפר בתולת 
בת בבל . שבי לארץ , אין כיסא . . . " ו"קומי ירושלים . . . התנערי 
מעפר . . . התפתחי מוסרי צווארך ( כנראה , רצועת מסכת הגז ) . . . 
לבשי בגדי תפארתך " . ברור מכאן שמלים כה הולמות את ציפיותינו בימים אלה 
הזדקרו במרכז החוויה . אך גם הצלילים העוטפים עברו למישרין , בזכות ביצוע 
הבכורה ההוגן של הזמרת מרים מלצר , הקלרניתן יהודה גולני וקשתני התזמורת 
בהנהגת טלגם , ובעיקר בשל הלשון הקלאסית ביסודה שבה נקט המלחין . יצירות 
מוצארט והיידן , מלחינים הטובים לכל עת , השלימו את התכנית . מרים מלצר 
ביצעה אריה קונצרטית ק 285 בקולה קטן הממדים אך רב הרגישות בסגנון ובהבעה , 
וקונצרטו לכינור מס 5 , ק 912 , " הטורקי " , נוגן בידי הכנר ניתאי צרי 
( 22 ) , אמנם במתיחות יתר וללא חיוכים הולמים , כנראה בהשפעת נסיבות 
הזמן , אך ברמה מצפונית - מקצועית גבוהה . שעה יפה למנצח טלגם ( 23 ) 
ולנגנים היתה בביצוע הסימפוניה מס 301 , " דרדור התופים " , של היידן . 
המוסיקה המעולה , ותרגומה הרגשי הרגיש , זרמו באמצעות מגוון תנועות גדול 
של המנצח , והפעילו את הנגנים , כך שלמרות ליקויים באחדות ובניקיון , 
שזמן הכנה מצומצם גרמם , חיתה היצירה במלאות והזריקה סם - חיים למאזינים 
שנענו לקריאה להשתתף ב"הפסקת ההפסקה " , ואף נהנו ; ונקווה שזו תימשך . 
