אנדריו לויד - וובר הוא השם שמבטיח הצלחה מסחרית של מחזמר , אבל הוא לא 
מצליח לזכות באהדת הביקורת . " אספקטים של אהבה " שלו נקטל ביסודיות , 
בלונדון ובברודווי , וגם " פנטום האופרה לא רווה נחת מהמבקרים , אבל 
כרטיסים צריך להזמין חודשים מראש . סטיוון סונדהיים , לעומת זאת , יכול 
להבטיח גם הצלחה מסחרית וגם את שבחי הביקורת . כרגע משחק בלונדון המחזמר 
שלו " אל היער " , ואפילו בתי אופרה חוזרים אל מחזות זמר ישנים שלו , כמו 
למשל " מוסיקת לילה זעירה " או " סוויני טוד " . סונדהיים הוא לא רק הצעה 
מסחרית מלהיבה מפיקים , אלא גם המחדש הגדול בתחום המחזמר של שנות השמונים 
המאוחרות . במימון של המפיק קמרון מקינטוש הוקמה גם קתדרה ללימודי מחזמר 
באוקספורד , ובראשה עומד סונדהיים . אין עבור סונדהיים נושא שממנו אי אפשר 
לעשות מחזמר . זה יכול להיות גלב הרוצח את קורבנותיו ואישתו המבשלת אותם 
ומוכרת אותם כפשטידה ( " סוויני טוד " ) או תמונה אימפרסיוניסטית ( " אחרי 
צהריים בפארק עם גורג " ) . לכן לא פלא שהמחזמר החדש שלו , שמוצג בימים 
אלה על הבמה הראשית של תיאטרון " אופקי המחזאי " ( פליירייטס הורייזונס ) 
עוסק במתנקשים בנשיאי ארצות הברית . יש בכך היגיון מסוים . רצח הנשיא הראשון 
שהסעיר את ארצות הברית התרחש בתיאטרון . השחקן גון וילקס בות פרץ לתא שבו 
ישב הנשיא לינקולן וירה בו . בהצגה הוא יושב על הבמה , גבוה , רזה ומשופם 
ושר על מה שעשה ומדוע עשה זאת . הוא משוכנע שעשה את המעשה למען ארצו ושיחרר 
אותה מרודן . בעוד קולו מתגבר בקרשצנדו , עולה עשן סביבו , ולפני שהעשן 
מכסה אותו מעיני הקהל הוא מצמיד אקדח לרקתו ויורה בעצמו . לאמריקאים יש גם 
די והותר חומר כדי לאכלס מחזמק על מתנקשים בנשיאי ארצות הברית : שארל גואיטו 
הרג את הנשיא גיימס גרפילד ; לאון צולגוש רצח את הנשיא ויליאם מקינלי . 
גיוזפה זנגרה ניסה להתנקש בפרנקלין ד . רוזוולט ; לי הרווי אוסוולד רצח 
את גוהן קנדי ; סמיואל ביק ניסה להתנקש בניקסון , לינט " סקואויקי " 
פרום ושרה גיין מר ירו בגרלד פורד וגוהן הינקלי ניסה להרוג את רונלד רייגן . 
תשעה המתנקשים נפגשים על במת המחזמר ביריד , שבו מזמין בעל דוכן הקליעה 
את העוברים ושבים לירות בבובות של נשיאים . מלווה את המתנקשים , שמשוחחים 
ביניהם כשהם מדלגים על גבולות של זמן ומקום , תזמורת של שלושה נגנים . 
בהצגה משולבות הקרנות של צילומים היסטוריים , ובין הדמויות מקשר זמר בלדות , 
השר על הרוצחים . סונדהיים ממהר להדגיש שרוב החומר מבוסס על פרטים אמיתיים . 
הוא נמשך לנושא עוד לפני עשר שנים , כשהרצה על מחזמר בפני " מעבדת תיאטרון " , 
שהוקמה במטרה לעודד יצירות חדשות . אחד מן המשתתפים , צרלס גילברט , 
הגיש למעבדה זו מחזה בשם " מתנקשים " . סונדהיים הביט על הכותרת ומיד חשב 
שזה נושא מעולה למחזמר . המחזה של גילברט תיאר סיטואציה בדיונית על חייל 
החוזר מווייטנאם ומתכנן התנקשות בנשיא . המחזאי שילב בתוכו קטעים מיומנים , 
שירים ודיווחים עיתונאיים על התנקשויות אמיתיות . סונדהיים חשב שהציטוטים 
האלה היו הדבר המעניין ביותר בחומר , והעלילה הבדיונית לא איפשרה לו להתפתח . 
המחזה נגנז . לפני שנתיים הציע גוהן ויידמן , ששיתף פעולה עם סונדהיים 
ב6891 ב"פתיחות פציפיות " לכתוב מחזמר על נשיא אמריקאי . סונדהיים נזכר 
ב"מתנקשים " ושניהם החליטו שזה רעיון טוב . הם הצליחו לאתר את גילברט וקיבלו 
ממנו רשות להשתמש ברעיון ולפתח אותו . ביים את המחזמר גרי זאקס , שלזכותו 
נזקפות הצלחות כמו " הכל הולך " ו"שש דרגות של ריחוק " . סונדהיים לא חושב 
שיש נושאים בלתי אפשריים למחזמר . הוא מזכיר שרוגרס והמרשטיין קיבלו מכתבים 
שטענו כי אסור לכתוב מחזמר על קשרי קרבה בין גזעים , כשהעלו את " דרום 
פסיפיק " . " היום הכל הולך " הוא אומר . המחזמר נמשך 09 דקות והוא מוצג 
ללא הפסקה . גיבוריו הם תשעה אנשים המשוכנעים , מסיבות אישיות או פוליטיות , 
שהוטל עליהם לשנות את העולם באמצעות ההתנקשות . כמה מהם אפילו הצליחו . 
