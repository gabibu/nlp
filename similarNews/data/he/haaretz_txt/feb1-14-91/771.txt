, מגלה גיבור הסרט , במאי הוליוודי שמחפש את המציאות כפי שהיא ועובר תלאות 
מרובות בדרך אליה , מגלה שאין כמו קומדיות . העיקר זה לצחוק ולשכוח . החזרה 
לשגרה מאפשרת לחזור וללכת לקולנוע . וגם אם הערכה שביד והוראות הג"א שמלוות 
אותנו גם בכניסה לאולם האפל מסרבות להשכיח את העולם שבחוץ . ההליכה לקולנוע 
מבטאת תמיד , ובעיקר בעתות מצוקה , רצון לשכחה נעימה . היו שכינו גם את 
הקולנוע " אופיום להמונים " , המאפשר בריחה לעולם שכולו טוב וסוף מאושר . 
שלושת השבועות שהפרידו בין הצגת הקולנוע האחרונה שלפני הטיל הראשון , לחידושן 
של ההקרנות , רק חידדו תחושה זו והוסיפו לכמה מהסרטים שהקרנתם הופסקה משמעות 
נוספת . " שורו " , ההצלחה הגדולה של הקולנוע הישראלי , הוא סרט על תל - 
אביביות מסוימת , מופשטת , מנותקת מזמן וממקום ; יותר עיירה קטנה מכרך . 
שבה הכל מכירים את הכל , והיא שטופה בצבעוניות לילית ומסוגננת . מי תיאר 
לעצמו שנתווכח אם מותר לעזוב אותה או לא , שרחובותיה יתרוקנו לעת שקיעה , 
שדממה כזו תשרור בה בערבים . תל - אביב שבסרט , סהרורית והזייתית , מזכירה 
את זו של שלושת השבועות שבהם כבו אורות בית - הקולנוע שבו הוא מוקרן . בקולנוע 
אחר חוזרים להקרין את סרטו החדש של ברנרדו ברטולוצי , " שמים מגינים מעל " . 
הסרט מביא את סיפורו של זוג אמריקאי שיוצא למדבר הצפון - אפריקאי והולך 
בו לאיבוד . הוא עוסק במפגש הבלתי אפשרי בין מערב ומזרח ; במשיכתו של המערב 
אל האקזוטי ואי - יכולתו הנצחית , הקטלנית , להבין את מה ששונה ממנו . 
גיבוריו של הסרט נופלים קורבן למשיכה זו , משלמים מחיר כבד עבור הנאיוויות 
שלהם . התמימות אובדת להם בסמטאות היפהפיות של המזרח ובנופיו עוצרי הנשימה 
של המדבר . האמריקאים בסרט זה מתוארים כתמימים וכנצלניים כאחת . יש משהו 
מפחיד ומאיים במבט ששולח ברטולוצי אל מפגש זה , ונדמה שהוא נמצא גם במוקד 
המציאות שסובבת אותנו היום . את השיבה אל הקולנוע כדאי להתחיל עם שתי הקומדיות 
הקלסיות הנפלאות שחזרו אל מסכינו לפני פרוץ המלחמה : " זה קרה לילה אחד " 
של פרנק קפרה , משנת 4391 , ו"הקצין והקטינה " של בילי ויילדר , משנת 
2491 . סרטו של ויילדר הוא דוגמה לקולנוע שנוצר באמריקה בזמן מלחמת העולם 
השנייה : קומדיה רומנטית עממית , בוטה ושנונה , שמביטה סביבה במבט מפוכח 
וציני . ויילדר היה אחד מפליטי הנאציזם שהגיעו להוליווד והעולם לא נראה 
לו מקום אופטימי במיוחד . זהו סיפורו של איש צבא אמריקאי שמתאהב באישה צעירה 
שמתחזה לילדה בת 21 , ולא כל - כך קל לו עם משיכה משונה זו . ניתן לראות 
על מסכינו סרטים המייצגים את מרבית המדינות המשתתפות בקואליציה נגד עיראק . 
" החברה הטובים " של מרטין סקורסזי הוא קולנוע אמריקאי עכשווי במיטבו ; 
" הטבח , הגנב , אישתו והמאהב " של פיטר גרינאווי , הוא קולנוע בריטי 
במיטבו , אך בעיקר דוגמה מרתקת לקולנוע בן - זמננו , שבסגנונו ובתחבולותיו 
חוצה גבולות . סרטים אחדים מבטאים את המתח הנצחי , הלא פתור , שבין התרבות 
האמריקאית לאירופית , שבא לידי ביטוי גם בחזיתות פוליטיות , צבאיות וכלכליות . 
" אהבה במעקב " של אלן רודולף האמריקאי , הוא סרט שיש בו ניחוח אירופי 
מסוים . זה סרט שפרנסואה טריפו , למשל , היה נהנה לעשות . אין זה פלא 
שאת רודולף מעריכים הרבה יותר מחוץ לאמריקה מאשר במולדתו . היחס המורכב שלנו 
לגרמניה עלה שוב בכל הקיצוניות והמועקה בשבועות האחרונים . " ילדה רעה " , 
סרטו החריף והחכם של מיכאל ורהובן מבטא תחושה זו : סיפורה האמיתי של אישה 
גרמנייה צעירה שחוקרת את עברו של כפר בזמן הרייך השלישי ונתקלת בקשיים מרובים 
בדרך לגילוי האמת . זהו סרט שמפגיש אנטישמיות באנטי - פמיניזם , היסטוריה 
בפסיכואנליטיקה . התוצאה מורכבת ונועזת . מה שמתרחש בבריה"ם ובמזרח - אירופה 
ממשיך להדאיג , למרות עיראק . " טקסי בלוז " הסובייטי מתאר את המציאות 
העירונית העכשווית בבריה"ם כשדה קרב אלים וסהרורי . " 003 מייל מגן עדן " 
הפולני , מביא את סיפורם האמיתי של שני ילדים שנמלטו מפולין למערב . " עץ 
המשאלות " מגרוזיה , מתאר את החיים , בראשית המאה , בכפר גרוזיני קטן 
לפני המהפכה : מקום שבו המהפכה , אם היא בכלל תבוא , תגיע מאוחר מדי מכדי 
לגאול את הטיפוסים החריגים , המטונפים והנאהבים שמאכלסים אותו . אולי כל 
אותם סרטים ניחנים לפתע בכשרון נבואי שלא ידענו עליו כלל . תמיד אפשר לחזור 
לקולנוע ולראות סרט אמריקאי שבו סטאלון או שוורצנגר מחסלים את אויביה של 
אמריקה במחי יד . המציאות , כנראה , מסובכת יותר . אבל מעולם לא דרשנו 
מהקולנוע לחקות מציאות זו . היום פחות מתמיד . 
