" זה לא הזמן ולא המקום לגימיקים כאלה . אמנם התשדיר חשוב , אבל לא צריך 
לשרבב לשם את דובר צה"ל " , אמר אתמול תא"ל נחמן שי לשאלה על דרישתו להסיר 
מהמרקע את התשדיר של המועצה לבטיחות בדרכים , בה מופיע הילד מיכאל הנגבי 
בדמותו . לדבריו זה אמנם מצחיק ונחמד , אך הוא אינו בא להגן על האיש אלא 
על התפקיד . " אם עושים זאת בתוכנית בידור , זה בסדר . גם אני תמיד בעד 
הרבה הומור , אבל חשוב שזה יהיה בטעם . אני מנסה להקנות למוסד אופי רציני 
וככה הוא צריך להישאר " . שי הוסיף , כי פנה גם לעתניאל שנלר מהמועצה לבטיחות 
בדרכים והסביר לו את עמדתו והיא התקבלה בהבנה . עם זאת , המשיכה אתמול 
הטלוויזיה החינוכית להקרין את התשדיר . לטענת שי , צבר השימוש בשמו ובדמותו 
תאוצה בלתי מבוקרת שהפכה אותו לאובייקט פרסומי ופוגעת בפרטיותו . אתמול 
גם פנה שי למערכת " הארץ " ודרש להוציא מן המודעה העצמית של העיתון את 
המשפט " ואשתי חומדת את נחמן שי " והנהלת העיתון נענתה לבקשתו . 
