( ע ) . שופט בית משפט המחוזי בתל - אביב , איתמר פלפל , הורה להאריך 
עד היום בשעה 00 : 32 את מעצרו של החייל רן פולק , בן 91 , מהיישוב גן - 
דרום . פולק , המשרת ביחידה מובחרת בצה"ל , נעצר בתחילת השבוע בחשד שרצח 
את גמיל אל הויישל ( 34 ) , תושב עזה , כנקמה על מות חברו , שנהרג בקרב 
עם מחבלים בלבנון לפני כחודשיים . גופתו של גמיל נמצאה בבוקר ה19 . 1 . 7 
בכרם ענבים מול מושב קדרון שליד גדרה . שלשום דחה שופט בית משפט השלום ברחובות , 
הרן פיינשטיין , את בקשת המשטרה להאריך את מעצר פולק ב51 יום . המשטרה 
הגישה ערר על ההחלטה לבית המשפט המחוזי בתל - אביב . בדיון בערר טענה נציגת 
התביעה , כי פולק נבדק בפוליגראף ונמצא דובר אמת בהשיבו בשלילה לשאלה אם 
רצח את גמיל אל הושייל . אך כאשר נשאל אם הוא שותף או קשור לרצח בצורה כלשהי 
והשיב בשלילה , היתה לטענת נציגת התביעה מגמה של דבר שקר . התובעת הציגה 
חומר חסוי והוסיפה , כי בביתו של רן פולק נמצאה לוחית רישוי של רכב הרשום 
על חברה מעזה . פולק טען , כי אביו הוא זה שהביא את הלוחית הביתה מן השטחים , 
והתובעת ציינה כי האב מסרב לשתף פעולה . בני מושב גן - דרום שביישובי גדרות 
נדהמו לשמוע כי בן מושבם חשוד ברצח . " זו עלילת דם , פשוט לא ייתכן , 
והמוח לא יכול לקבל את העובדה שבחור כמו רן יכול לבצע דבר כזה " , אמרו . 
