ינה פוליטית מעולם לא היה קל ונוח כל כך להיות יהודי אמריקאי כמו היום . 
מעולם לא נהנו יהודי ארה"ב מהתאמה כה מוחלטת בין נאמנותם לארצות הברית לבין 
מחויבותם לישראל . ייתכן שהפתעתם מהתאמה זו היא שגרמה שמנגנון התגובה היהודי 
לאירועים בישראל פעל הפעם באיטיות , ורק לאחר התקפת הטילים השלישית על 
ישראל החל לצבור תאוצה . חמישה חודשים לאחר פרוץ המשבר במפרץ , ולאחר שבועיים 
של התקפות טילים , פעילים יהודים עסוקים יותר בהסברים ובהצטדקויות מאשר 
בסיכומים מעשיים . נכון , הם מודים , רגשות האחווה והשותפות אינם מגיעים 
לממדים שאליהם הגיעו בחודש ההמתנה שלפני מלחמת ששת הימים או בתקופת מלחמת 
יום הכיפורים , אבל אז לחמה ישראל לבדה והיום ארצות הברית כותשת אויב משותף 
ומשמידה מתקנים גרעיניים ומפעלים לייצור נשק כימי , שאיימו על ישראל . 
רק פחות מ02 אלף יהודים טרחו להשתתף בהפגנת הזדהות עם ישראל , בעיר שבה 
מתגוררים יותר ממיליון וחצי יהודים . אבל , אומר מייקל מילר , מנכ"ל 
מועצת הקהילות היהודיות , את ההפגנה אירגנו בחמש שעות . סכומי הכסף שנאספו 
עד כה בתרומות ובאמצעות רכישה של איגרות בונדס אינם מתקרבים לאלה שזרמו בזמנים 
אחרים , שבהם היתה ישראל במצוקה . ראשי מטות החירום של המגבית ומפעל הבונדס 
מצטדקים , כי יש לזכור כי היעד שהוצג בשנה האחרונה היה 004 מיליון דולר , 
שהיו אמורים להיות מופנים לקליטתם של יהודי ברית המועצות , ובאחרונה התחילו 
לדבר על הגדלת הסכום למיליארד וחצי דולר . מספר המתנדבים שהביעו נכונות 
לצאת לישראל הוא זעום , אם כי אין רושם שישראל זקוקה היום לגל של מתנדבים . 
נכון שהחרדה לישראל קצת מבוקרת , הודה מנהיג יהודי , אבל יהודי אמריקה 
הוזנו בשנים האחרונות בנתונים על עוצמתו של צה"ל . קפמאבינרק אלה שזילזלו 
בהערכות על הסחף במעמדה של ישראל בקרב חלקים גדולים של יהדות ארה"ב , מופתעים 
היום מההצתה המאוחרת והאיטית של התגובה היהודית . גם הנתק בין ממשלת ישראל 
לממשל האמריקאי בשנתיים האחרונות והמרירות ההדדית ביחסים בין שתי המדינות , 
השפיעו לרעה על הלך הרוח היהודי . שלא לייחוס מסבירים מנהיגים יהודים , 
כי האדישות כלפי ישראל שאיפיינה רבים מיהודי ארה"ב מאז 2 באוגוסט היא 
תוצאת משקעים של מורת רוח , יותר עמוקים משחשבו עד כה , שנוצרו בקהילה 
היהודית עקב הטיפול באינתיפאדה ומדיניותו של יצחק שמיר . עכשיו מתחיל , 
להערכתם , תהליך מכאיב של התפכחות , המורגש בעיקר במחנה היהודי הליברלי . 
אינטלקטואלים יהודים ורבנים ליברליים , שהיו עד כה המובילים בפעילות מחנה 
השלום באמריקה , עוסקים עתה בהערכה מחודשת של עמדותיהם והשקפותיהם הפוליטיות 
הן כלפי הממשל והן כלפי ממשלת ישראל . רבים מהם היו עד לפני זמן קצר בין 
האנשים המרכזיים שתמכו בהמשך מאמץ דיפלומטי שנועד למנוע מלחמה במפרץ . החרדה 
לישראל אכפה עליהם מהפך שלקראתו לא היו מוכנים . רובם המכריע הפכו לנצים 
והם תומכים במדיניות הנשיא בוש . בעוד אנשי כמורה בכירים , כמו החשמן 
של ניו - יורק , גון אוקונור , ממשיכים להסתייג מהמלחמה ולדבר על סבלם 
של תושבי בגדד , אינטלקטואלים יהודים ורבנים רפורמים משמיעים הכרזות נציות . 
פרופסור פרד סיגל , חבר בכיר בחבורת האינטלקטואלים היהודים " דיסנט " , 
המוציאה לאור כתב עת בשם זה , אמר בראיון לעיתון " ניוזדיי " : " חוסר 
הטעם וההיגיון של תנועת השלום האמריקאית מכתיב את השקפותי " . לדבריו , 
" תודות לישראל ונוכחותה בסכסוך , הקהילה היהודית הליברלית יודעת ומבינה 
את המצב טוב יותר מאשר חלקים אחרים בשמאל האמריקאי " . הרב הרפורמי בלפור 
בריקנר לעג לתנועת השלום האמריקאית . " אין הכרח להשפיל את עיראק " אמר 
בראיון , " אבל עכשיו חייבים לשחרר את כוויית " . הסופר אירווינג האו דיבר 
בכנס של ראשי קבוצת " דיסנט " וסיווג את המלחמה כ"עימות עם השטן " . האו 
הוסיף : " אין לי אמון רב במערב ואני מתנגד למיליטריזם . אך מול שטן כמו 
סדאם חוסיין עמדת המחנה הליברלי נחלשת " . אחד מראשי " אמריקאים בעד שלום " 
פרופסור מארק רוזנבלום דיבר בזכות המלחמה . " אמי מתגוררת בתל אביב , 
אחותי בקיבוץ ודודני הוא טייס בחיל האוויר " , אמר . רבים ממשתתפי הפגנת 
ההזדהות עם ישראל הופתעו לראות על במת הנואמים את נשיאת רובע מנהטן , רות 
מסינגר , לשעבר מתנגדת בוטה לפתיחה במלחמה . בה בעת מביעים אישים יהודים 
ליברלים חששות כי מלחמה מתמשכת עלולה לעורר גל של אנטישמיות . פעילה ידועה 
במחנה השלום האמריקאי , סוזן היבארד , סיפרה לעיתונאי כי " לאחר התקפת 
הטילים הראשונה על ישראל , אנשים ירקו לעברי " . רב קונסרווטיווי ידוע , 
שעד כה לא חסך שבטו ממנהיגי ישראל , סיפר לי כי דחה בקשה של ה"ניו יורק 
טיימס " לפרסם מאמר שבו יסביר את המהפך בעמדתו היונית . " אינני רוצה 
שהמלחמה תקבל את הכינוי מלחמה יהודית , ואינני רוצה שפטריק ביוקאנן , שכבר 
כינה כך את המלחמה , יצטט אותי " . הסביר . מוטב שיהודים לא יפגינו ברחובות 
את תמיכתם בנשיא בוש , הוסיף . בימים אלה נחשף העדרה של סמכות מנהיגותית 
מקובלת בקהילה היהודית בארצות הברית . החרדה לישראל איששה מחדש את ההסכמה 
הכללית בוועידת הנשיאים היהודים . יושבת הראש החדשה שושנה קארדין גם הבהירה 
בראיון כי " אף מלת ביקורת כלפי ישראל לא תושמע " . ראשי הקונגרס היהודי 
האמריקאי , שעד כה התאפיינו בביקורתם כלפי ישראל , התיישרו מהר מאוד עם 
הקו של ועידת הנשיאים . הנרי סיגמן לא המתין לביקור המשלחת של הוועידה בישראל 
והיה מן הראשונים שהגיע אליה . הווארד סקאוודרון , מי שהיה נשיא הוועידה 
ואולי היחידי מבין נשיאיה שהפגין אי - תלות בעמדות ממשלת ישראל , שמח להזמנה 
להצטרף למשלחת . אך המשבר לא תרם עד כה וספק אם יתרום להרמת קרנה של ועידת 
הנשיאים . " היהודים מוכנים לעשות הרבה יותר בימים אלה " , אומר ישראל סינגר , 
מנכ"ל הקונגרס היהודי העולמי , " הצרה היא שאין מנהיג או מנהיגים שידריכו 
את המוני היהודים ויורו להם מה לעשות " . יציאתם של 004 תלמידי הישיבה לישראל 
התאפשרה הודות להחלטיותם של ראשי הישיבה , אומר סינגר . אך לדבריו , רוב 
הרבנים עדיין לא מבינים את צורכי השעה ולא מסוגלים להדריך את קהילותיהם . 
טוב שקיימת רשת סי - אן - אן , הוא אומר בנימה אירונית . היא שחידשה אצל 
יהודים רבים באמריקה את מרכזיותה של ישראל בחייהם . חבר בית הנבחרים של מדינת 
ניו - יורק , דב הייקינד , שנסע לישראל ב41 בינואר לשבוע , תוקף בחריפות 
מנהיגים יהודים על אדישותם כלפי ישראל בחמשת חודשי המשבר . " הם הפגינו 
פחד וחוסר אונים . עכשיו הם רצים לישראל לשהות בה יומיים " . לדבריו , 
התנהגות זו נטלה מהם את הזכות לחוות דעה על המתרחש בישראל ולהביע השקפותיהם 
לגבי בעיותיה . המגזר האורתודוקסי , שהוא הנצי ביותר בקהילה היהודית בארצות 
הברית , מתגלה עתה נבוך יותר ופחות פעיל ממגזרים אחרים . מנהיג אגודת 
ישראל באמריקה , הרב משה שרר , אומר כי מאז מלחמת העולם השנייה לא חווה 
מידה כזאת של השתתפות בצערם של תושבי ישראל כמו שהוא חש כיום בציבור האורתודוקסי . 
" אלפי יהודים השתתפו בתפילות מיוחדות לשלומה של ישראל שאורגנו בבתי כנסת " . 
אך מספר היהודים האורתודוקסים המרוכזים ברובע בורו - פארק , התורמים למגבית 
היהודית , הוא זניח והם היו הראשונים שנמנעו מביקורים בישראל . התאחדות 
הרבנים , אחד מחמשת ארגוני הרבנים האורתודוקסים באמריקה , פירסמה קול קורא 
לתפילה " למען שלום העולם " , בלי להזכיר את ישראל . גם ארגוני רבנים אורתודוקסים 
מתונים יותר לא הפגינו פעילות מיוחדת . קפמאבינגם אלה המודים כי תגובתם היתה 
איטית , דוחים את דברי הביקורת שפורסמו בעיתונים בישראל על חוסר המעש של 
המנהיגים היהודים ואדישותם למתרחש בישראל . מבחינה רגשית הביקורת צודקת , 
אומר ארתור הרצברג . " אנחנו דואגים אבל חיינו לא תלויים לנו מנגד . 
בעיית יחסי ישראל והגולה לא נוצרה בגלל המשבר הנוכחי . השאלה איננה מי מאתנו 
נוסע ליום או יומיים . הביקורים האלה הם הצגה ותו לא " , הוא אומר . " ישראל 
חיה תחת טילי סקאד ואנו חיים איש תחת תאנתו וליד בריכתו הפרטית " . אלכסנדר 
שינדלר אומר כי הביקורת מוצדקת , אך מופרזת . " כל מה שיהודי אמריקה יעשו 
בשעה כזאת לא יהיה די , אך הם עושים . הם תורמים כספים ופועלים כלובי פוליטי 
חזק " . שינדלר אומר , כי כאשר יהודים שואלים אותו מה לעשות , הוא מציע 
להם לנסוע לישראל . הקונסוליה הישראלית בניו - יורק מוצפת בימים האחרונים 
קריאות טלפוניות מישראלים הרשומים בכרטסת הקונסוליה כחיילי מילואים . רבים 
מהם ביקשו לדעת אם זקוקים להם בישראל . אך הישראלים באזור המטרופולין מסתפקים 
בהתעניינות בשלום בני משפחותיהם בישראל . מעטים יצאו לישראל ואין בקרבם 
התארגנות לגיוס תרומות . לא ידוע על השתלבות ישראלים לשעבר במבצעי ההתרמה 
המיוחדים של המגבית המאוחדת . גם ישראל לא יכולה להימלט מאחריות מסוימת . 
מנהיג יהודי הזכיר לי , כי במלחמת יום הכיפורים הגיעה גולדה מאיר לארצות 
הברית וחישמלה את היהודים . הפעם הגיע לניו - יורק שר האוצר יצחק מודעי 
כדי לאסוף המחאות מכמה יהודים עשירים . ישראל מתכוננת לקטוף פירות מדיניים 
מהבלגתה . כדאי גם שתחשוב כיצד להוציא מתוק מעז ביחסים עם יהודי אמריקה , 
הזקוקים להערכה מחודשת ולאתגרים נוספים וקשים מלבד כסף . 
