לפני שבועיים , ב"סוף שבוע " , שר דורון נשר גרסה אקטואלית לשיר " שוב 
ניפגש " , שעמו עודדה ורה לין את חיילי בריטניה במלחמת העולם השנייה . הגרסה 
העברית של נשר תאמה את טבעו של השיר המסיים את סרטו של סטנלי קובריק , " דוקטור 
סטריינגלאב " . בסרט זה מביא מדען מטורף להטלת פצצה גרעינית , ואיש חיל אוויר 
אמריקאי מטורף יושב עליה כשהיא נופלת מטה . הוא מנופף בכובע הבוקרים שלו , 
למטה צצות פטריות אטומיות , וברקע , על כותרות הסרט , מתנגן השיר בקולה 
המתוק מעט של ורה לין , " אנו עוד ניפגש , אין לדעת מתי , אין לדעת היכן " . 
ההשוואות הנעשות בישראל לימי הבליץ לא פסחו עם על בריטניה עצמה , שטייסיה 
לוחמים במפרץ הפרסי . ורה לין כיום דיים ורה לין , בת 37 הקליטה גרסה 
מחודשת של שיר זה , וגם שיר נוסף , " צוקי דובר הלבנים " , המזוהה עוד 
יותר עם ימי מלחמת העולם השנייה . לין מקדישה את הגרסה החדשה ל04 אלף החיילים 
הבריטיים המוצבים במפרץ הפרסי . היוזמה להקלטה המחודשת היתה של העיתונאית 
דבורה שרווד , מן העיתון " ניוז אוף דה - וורלד " . עיתון זה , כמו העיתונים 
הפופולריים האחרים של בריטניה , מטפח את הרוח הפטריוטית בימי המלחמה . 
שרווד עצמה אומרת שהשיר הזה איננו אמור להיות מפגן של פטריוטיזם בוטה , 
אלא פעולה לאיסוף כספים ל"קרן המפרץ " , האמורה לסייע למשפחות נפגעי מלחמת 
המפרץ . ה"סאן " הלונדוני פתח במערכה לעידוד רכישת מוצרים המעוטרים ב"יוניון 
גק " . קו פתוח למשפחות החיילים הותקף על היותו " אופורטוניסטי " על ידי 
קבוצת חברי פרלמנט ממפלגת הלייבור . ה"דיילי מירור " אירגן מערכת להעברת 
מסרים ודרישות שלום באמצעות מערך השידורים של הכוחות במפרץ . יש המשווים 
את הפרץ הפטריוטי העובר על בריטניה לגל שפקד אותה ב2891 , בימי מלחמת פוקלנד , 
אם כי הפעם מזכירים גם את העובדה שבבריטניה ישנה קהילה מוסלמית גדולה , 
והמלחמה במפרץ עשויה לחדד מאוד את הרגשות כלפיה . גל אהדה נוסף לבריטים 
המשרתים את מולדתם במלחמה עשוי להתרחש לקראת סוף השבוע , כיוון שב41 בפברואר 
יחול יום ולנטיין . התאחדות לוחות השנה וכרטיסי הברכה האנגלית תספק לחיילים 
הבריטיים במפרץ 03 אלף גלויות ברכה , שכל אחת עולה לירה שטרלינג אחת ועשרה 
פני . שירות הדואר המשרת את החיילים הבריטיים במפרץ מצפה שכרטיסי הברכה יעבו 
באופן משמעותי את 61 אלף טון הדואר היוצאים למפרץ מבריטניה מדי יום . 
