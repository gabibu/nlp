הסלמה הרטורית במאבק הפנימי בבריה"ם מגיעה בימים האחרונים לגבהים כאלה שקשה 
לצופה מרוחק להימנע מהתחושה שמלחמת אזרחים היא עניין של זמן בלבד . ייתכן 
אפילו שמשאל - העם המתוכנן , ב71 במארס , שבו יתבקשו הבוחרים להחליט האם 
הם רוצים לקיים את בריה"ם במתכונתה הנוכחית , הוא תאריך היעד שלקראתו צריך 
להתכונן בחיל וברעדה . בשבוע שעבר התכנס במוסקווה הוועד המרכזי של המפלגה 
הקומוניסטית הארצית . את הבמה כבשו ללא קושי בעלי הקו הנוקשה וחסידי האורתודוקסיה . 
אחד מדובריהם הבולטים , איוואן פולוזקוב , העומד בראש המפלגה הקומוניסטית 
האולטרה - שמרנית של רוסיה , פיזר לכל רוח את מסך העשן שבו ניסו השמרנים 
להקיף את עצמם בשנים האחרונות . הוא לא העלה שום מס שפתיים לפרסטרויקה , 
אלא הכריז : " עכשיו ברור לכל כי תיקוני הפרסטרויקה אשר עוצבו ב5891 ( 
שנת עלייתו של גורבצוב לשלטון ) , ואשר אותם התחילו המפלגה והעם כאמצעי 
להתחדשות הסוציאליזם , נכשלו " . פולוזקוב , אב - טיפוס של אינטלקטואל מרקסיסטי - 
לניניסטי , גינה את נטייתו של גורבצוב להטעים " ערכים הומניים משותפים " 
במקום לדבוק בגישה המעמדית , אבן הפינה של המחשבה המרקסיסטית . לפי פולוזקוב , 
זו היתה " שגיאה אידיאולוגית גסה " . רוח פולוזקוב מרחפת עכשיו על מי - 
האפסיים של האידיאולוגיה הקומוניסטית ברפובליקות הבלטיות , בלנינגרד ובמוסקווה . 
לפני שלושה שבועות הפגינו 003 אנשים נגד מועצת העיר הדמוקרטית של מוסקווה , 
במחאה על " כל סטייה מן הסוציאליזם בארצנו , ובמיוחד נגד מזימותיהם של 
פוליטיקאים בעלי מנטליות בורגנית " . בהפגנה השתתפו בין השאר אנשי הארגון 
הגזעני - אנטישמי " פאמיאט " . חרף המספר המבוטל של המשתתפים , וחרף נוכחות 
פאמיאט , שודרה ידיעה מפורטת על המאורע במהדורת החדשות המרכזית של הטלוויזיה 
הסובייטית . שידור הטלוויזיה הזה הוא מסימני הזמנים החדשים בבריה"ם . החמצן 
אוזל והולך מריאות ה"גלסנוסט " . אחרי כמה שנים של שכרון החופש מתחילה הצנזורה 
להתהדק שוב סביב צווארה של התקשורת האלקטרונית . השבוע לא הורשה בוריס ילצין , 
יו"ר הפרלמנט הרוסי , להשמיע נאום לא מצונזר בטלוויזיה . בשבועות האחרונים 
ילצין הוא יעד להתקפות מתעצמות מצד השמרנים . העילה להן היא עמדתו במשבר 
הבלטי . זמן קצר אחרי טבח 31 הליטאים בווילנה בידי יחידה של הצבא הסובייטי 
יצא ילצין לאסטוניה , הביע תמיכה בממשלות הבלטיות השוחרות עצמאות , וקרא 
לחיילים הרוסים המוצבים שם לסרב פקודה אם יורו להם קציניהם לירות באזרחים . 
הפופולריות העצומה של ילצין הבטיחה שהקריאה הזו תישמע מקצה ברית המועצות 
ועד קצה . השמרנים נתקפו זעם בלתי רגיל . ביטאונו של איוואן פולוזקוב , 
" סובייטסקאיה רוסיה " , האשים את ילצין שהוא השליט הראשון בהיסטוריה הרוסית 
" המתייחס אל בני ארצו במידה כזאת של שאננות ושל ציניות " . ב"בני ארצו " 
התכוון העיתון למיעוט דובר הרוסית באזור הבלטי , שהשמרנים , ועכשיו גם 
גורבצוב , מנסים להשתמש בו כדי לערער את הממשלות המקומיות ואולי גם להפילן . 
קפפותחת2וכנות הידיעות הרשמית טא"ס האשימה לאחרונה , כי שלטונות ליטא מורידים 
את דוברי הרוסית ( בערך חמישית האוכלוסייה ) למעמד של " אזרחים ממדרגה 
שנייה " . יתר על כן , מבלי להציג שום הוכחות דיווחה הסוכנות שבליטא מוכנות 
עכשיו " רשימות חיסול " של מתנגדי הממשלה האנטי - קומוניסטית . האידיאולוגים 
הקומוניסטים שרויים במבוכה ניכרת . מצד אחד אין הם חדלים לדבר על השליחות 
האינטרנציונליסטית שלהם , ולגנות את הלאומנים הבלטיים המנסים להרוס את ההרמוניה 
הרב - אתנית , ומצד שני הם מתייצבים בראש המערכה להגנת דוברי הרוסית , 
ומגנים את ילצין על חוסר נאמנותו לרוסיה . " סובייטסקאיה רוסיה " השווה 
את בגידתו של ילצין ברוסיה עם " הניהיליזם הרוסי של טרוצקי ושל בוכארין " . 
העיתון , העומד בחזית המאבק בפרסטרויקה מימיה הראשונים , השרה בדברים 
האלה את הטון הראוי : סטליניזם פאר - אקסלאנס עם אוצר דימויים מן הטיהורים 
הגדולים של שנות ה03 . בימים כתיקונם היה ילצין מועמד אל הקיר אחרי השוואה 
עם טרוצקי ועם בוכארין . באמצע ינואר ניסו כוחות הביטחון , בסיוע קומוניסטים 
אורתודוקסים , להפיל את הממשלות בליטא ובלאטוויה . הניסיון לא עלה יפה , 
אבל במהלכו ירתה הארטילריה האידיאולוגית את הכבדים בפגזיה . " הוועד הליטאי 
להצלה לאומית " , גוף מסתורי שהקל על הקומוניסטים לא להזדהות במפורש , כתב 
מחדש את ההיסטוריה של ליטא בשנה האחרונה . את הבחירות הדמוקרטיות , שבהן 
זכו שוחרי העצמאות בניצחון מוחץ , תיאר הוועד כ"הפיכה פרלמנטרית של קבוצת 
צירים בורגנים לאומנים " . יש מעט קללות בזרגון הלניניסטי העולות בחומרתן 
על " בורגנים לאומנים " . " תחת עיניהם הבוחנות של השירותים החשאיים המערביים " , 
הוסיף הוועד ושיכתב , " הפכה ליטא לראש גשר של מתקפה בדרכי שלום על ברית 
המועצות , המכוונת לפירוקה ולחידוש הקפיטליזם " . את התעמולה הזאת פירסם 
" פראוודה " , ביטאון המפלגה הקומוניסטית במוסקווה . " פראוודה " פירסם 
גם את קריאת " הוועד להצלה ציבורית " בלאטוויה לתפוס את השלטון בכוח מידי 
" המגמה הפרו - פשיסטית " ו"החוגים השליטים , אשר הביאו את לאטוויה עד 
סף הקטסטרופה הלאומית " . זה , אגב , לא הפריע לסגן הקומיסאר הפוליטי במפקדת 
הצבא הסובייטי באזור הבלטי להכריז באותו יום , כי " הצבא לא התכוון , 
ואינו מתכוון להפיל את הממשלה הלגיטימית של לאטוויה ואת הפרלמנט שלה " . 
כפל הלשון וחצאי - האמיתות האלה היו לקוחים במלואם מאוצר התחבולות של הסובייטים 
באוקטובר - נובמבר 6591 , ערב התערבותם בהונגריה . למרבה המבוכה פירסם כעבור 
שבוע ביטאון הממשלה המרכזית , " איזווסטיה " , ממצאי סקר דעת קהל שעשו 
אוניברסיטת וילנה והאקדמיה הליטאית למדעים . על פיהם , % 89 מן הליטאים 
תומכים בעצמאות מבריה"ם , ואפילו % 57 מדוברי הרוסית בליטא ו%47 מ"בני הלאומים 
האחרים " ( פולנים , אוקראינים , ביילורוסים ויהודים ) . גם אם האקדמיה 
הליטאית לא היתה נקייה לחלוטין ממשוא פנים , אין ספק שהסקר שיקף מציאות . 
עובדה שאפילו בחסות הטנקים , וחרף ההמרצות של " ועד ההצלה הלאומית " , 
לא נענו פועלי ליטא להזמנה מפורשת למרד . קריאה כמעט מפורשת למרד יצאה בסוף 
ינואר מן המפלגה הקומוניסטית של לנינגרד . לעיר השנייה בגודלה בברית המועצות 
יש מועצת עירייה אנטי - קומוניסטית . המפלגה פנתה איפוא ב"קריאה לכל הקומוניסטים 
של לנינגרד , הפועלים החקלאיים , החיילים ; ואלה שאינם שותפים לרעיונות 
הקומוניסטיים אבל מחשיבים את ההישגים הדמוקרטיים , את רגשי הפטריוטיות הסובייטית 
ואת מולדתנו הסובייטית עימדו על המשמר . . . היו מוכנים לפעולות החלטיות 
אם במקום לשפר את מצבה החברתי והכלכלי של עירנו תשקע מועצת העיר בקיצוניות 
פוליטית " . אחרי קריאה כזאת אין הלנינגרדים צריכים אלא לחכות לרעם התותח 
של הסיירת " אורורה " . בלנינגרד מחולקות בינתיים קופסאות גפרורים עם כתובות 
אנטי - קומוניסטיות סרקסטיות . אחת מזכירה את ההסתערות הבולשוויקית על בניין 
המשרדים של הממשלה הזמנית בפטרוגרד ב7191 . היא אומרת : " אל תיקחו שבויים 
בהסתערכם על סמולני ! " . שנייה מודיעה : " הוועידה ה92 של המפלגה הקומוניסטית 
תיערך בנירנברג " , רמז לא קשה לפענוח למשפטיהם של פושעי המלחמה הנאצים . 
