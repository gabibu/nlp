את ניצחונות הטייסים האמריקאים מעל עיראק מבזבזים הדיפלומטים האמריקאים מאחורי 
דלתיים סגורות בוואשינגטון . מהלכה של המלחמה טוב מכפי שהעזנו לקוות . 
בתוך שבועיים בלבד השתלטנו על המרחב האווירי , ובריחת המטוסים העיראקיים 
לאיראן היא הודאה של סדאם חוסיין שהמרחב האווירי העיראקי שייך כעת לבעלות - 
הברית . פירוש הדבר שאנו חופשיים לכתוש את קווי האספקה שלו עד שכוחותיו 
הרעבים והצמאים יאבדו את האמצעים ואת הרצון להילחם . נשקו של סדאם , קלף 
האס שלו , טיל הסקאד , נועד להכניס את ישראל למלחמה ולהפוך את הפולש לכוויית 
לגיבור ערבי . הקלף הזה הוכרע על - ידי טילי הפטריוט ועלידי נכונות הישראלים 
לחכות עד שיצאו לפעולת תגמול . לסדאם לא נותרו אלא פעלולים טרור אקולוגי 
כנגד קורמורנים ומעשי פשע כנגד שבויי מלחמה כדי להסיח את תשומת הלב מהנזק 
העצום שגיחות הקואליציה מסבות למכונת המלחמה שלו . עכשיו הוא מנסה לדרבן 
אותנו למתקפת קרקע מוקדמת מדי באמצעות פשיטות הטנקים שלו לתוך סעודיה . 
גם דבר זה לא פועל , והטנקים מושמדים מיד כשהם יוצאים מהבונקרים שלהם . 
הנחת היסוד הבסיסית שלו , שלפיה תירתע ארצות - הברית לנוכח מספר נפגעים 
גבוה , התגלתה כמוטעית , כיוון שאסטרטגיית הלוחמה האווירית האמריקאית מנצחת 
במלחמה במחיר הנמוך ביותר של חיי אדם . השתמשתי במלה לא אופנתית " מנצחת " . 
בנאום שלו על מצב האומה העדיף הנשיא בוש את הפועל האלגנטי יותר " לגבור " . 
יפה : הבה נגבור בשולחן הדיונים לא פחות מאשר מעל לשדה הקרב . בערפילי 
הסטייט דפרטמנט ספגנו את התבוסה הראשונה במלחמה זו . במרוץ לקראת 51 בינואר 
דחה בוש נחרצות כל כרסום בדרישה הברורה , שעד למועד זה על סדאם לצאת לחלוטין 
וללא תנאים מכוויית , למרות הוויתורים של הרגע האחרון שהציעו נשיא צרפת 
והמזכיר הכללי של האו"ם לעיראק , שלפיהם הבטחה בלבד לעזוב ולא נסיגה ממשית 
יספיקו . אבל הנה מופיע אותו ויתור בהכרזה המשותפת שפירסמו ב92 בינואר 
שר החוץ , גיימס בייקר , ועמיתו הסובייטי , אלכסנדר בסמרטניך : " השרים 
ממשיכים להאמין שהפסקת מעשי האיבה תהיה אפשרית , אם תתחייב עיראק חד - משמעית 
לסגת מכוויית " . ראשית , שימו לב ל"ממשיכים " . בייקר מודה שתמך תמיד בוויתור , 
שלפיו הבטחה בלבד תספיק . ואז , שימו לב כיצד הופכים את המלה " מבטיח " 
או " מתחייב " לקשוחה : היא הופכת ל"התחייבות חד - משמעית " הנתמכת ב"צעדים 
קונקרטיים מיידיים " . שטויות . מה שהיא אומרת , בעצם , הוא : " רק 
תגידו שאתם עוזבים , שלחו הביתה גדוד , ואנחנו נאמר שזהו זה , תיקו " . 
אימצנו כעת את העמדה הצרפתית הדחויה . אבל מה בנוגע לעמדתו האיתנה של בוש 
כנגד " לינקג " ? מחאנו כף לסירוב המתמיד להניח לסדאם להצמיד את נסיגתו 
מכוויית לנסיגה ישראלית מהשטחים שאש"ף דורש להציל יוקרה על - ידי העמדת 
פנים שהשוד המזוין והאונס שביצעה עיראק בכוויית נעשו מסיבה פחות מחפירה . 
אבל הנה , בכניעה בקומה השביעית של הסטייט דפרטמנט , מופיע הלינקג שחיפש 
סדאם : " נוסף לכך , טיפול בסיבות האי - יציבות ובמקורות הסכסוך , כולל 
הסכסוך הערבי - ישראלי , יהיה חשוב במיוחד " . דברים אלה , באותה הכרזה 
קצרה המבקשת הבטחה בלבד לסגת , מצמידים ומקשרים בגלוי את כוויית לגדה המערבית . 
לינקג הוא מה שמצמיד ומקשר . תועבה זו של בייקר - בסמרטניך היא הזמנה לקצב 
מבגדד להפוך תבוסה ודאית למעין ניצחון . אף - על - פי שמזכיר העיתונות של 
הנשיא אמר כי ההכרזה הכתובה " פורשה לא נכון " , ואינה " משקפת שינוי מדיניות 
כלשהו " , יודעים ותיקים שלכל שינוי במדיניות קודמת המחאה שאין שום שינוי . 
מאוחר יותר אמר בוש שלא היו לו " שום חילוקי דעות " עם בייקר . הבה לא 
נשלה את עצמנו : המטרה שלנו היא לא רק לסלק את סדאם מכוויית , אלא לסלק 
את סדאם מהשלטון . שום קאמבקים עם מטוסים במקום מבטחים או פוטנציאל גרעיני 
שהוסתר . אם דקויות דיפלומטיות , יחסי מעצמות - העל או רגישויות של הטרמפיסטים 
בקואליציה מונעים אותנו מלומר אמת זו בגלוי , לכל הפחות יכול שר החוץ שלנו 
לנשוך את לשונו ולהימנע מאובדן המטרה שכוחותינו נלחמים למענה . 
