ביום ששי בבוקר אירעו בירושלים רצח והתאבדות על רקע רומנטי . יגאל פרץ , 
בן 32 מבאר - שבע , הרג בשלוש יריות אקדח את חברתו , תמר חכמי ( 02 ) 
, תושבת ירושלים . הרצח בוצע בחניון הבית שבו התגוררה הנרצחת , ברחוב 
אלוף שמחוני 41 שבשכונת קריית - שמואל בירושלים . סמוך לשעה עשר בבוקר נשמעו 
יריות מהחניון . יוסי קקון , שכן , סיפר : " שמעתי שלוש יריות רצופות 
ואחר - כך שתיים נוספות . אחרי שניות אחדות יצאתי החוצה , וראיתי את הבחורה 
שוכבת מתה על הרצפה " . השכן מנחם ליברמן חזר באותה שעה לביתו , סמוך למקום 
הרצח . הוא שמע את היריות ורץ לכיוונן . " ראיתי שהחיילת שוכבת על הרצפה , 
עיניה פקוחות והיא ללא רוח חיים . הפנים של הבחור היו מלאי דם , והוא 
עדיין נשם . האקדח היה לידו . אני העדפתי לא להתקרב , משום שחששתי שיירה 
גם בי " . משחזור האירוע על - ידי המשטרה עולה , כי יגאל פרץ נסע לבסיס חיל 
האוויר שבו שירתה חכמי . הוא לקח אותה משם ברכב הרנו שלו לביתה . משהגיעו 
לחניון , שלף פרץ אקדח כשהוא יושב ברכב וירה בחברתו לשעבר כדור אחד בחזה . 
היא יצאה מהרכב וזעקה : " אני מתה " . פרץ יצא אף הוא מהמכונית , ירה 
שני כדורים נוספים בראשה של חברתו והרג אותה במקום . אחר - כך ירה בעצמו 
כדור אחד בסנטר וכדור שני לתוך פיו . ניידת מגן - דוד אדום שהגיעה למקום 
החישה את פרץ לבית החולים , אולם בדרך הוא נפטר . פרץ וחכמי היו חברים במשך 
כשנה וחצי , ולפני כשבועיים היא ניתקה אתו את היחסים . פרץ התקשה להתגבר 
על כך והיה שרוי בדיכאון . בתוך הרכב השאיר מכתב להוריו , שבו כתב בין 
היתר : " אני לא יכול . קשה לי , ואני לא יכול יותר לסבול את המצב . 
אולי אחרי 42 שעות כבר לא אהיה בין החיים " . המשטרה סבורה כי ייתכן שיגאל 
פרץ אילץ את חברתו לנסוע עמו לירושלים במכונית הרנו , שבה בוצע בסופו של 
דבר הרצח . האקדח שבו בוצעו הרצח וההתאבדות היה ברשות פרץ מתוקף היותו עובד 
בחברת שמירה בנתב"ג . חוקרי המעבדה לזיהוי פלילי אספו את האקדח ואת תרמילי 
הכדורים , ולאחר שצילמו את זירת האירוע נלקחה גופתה של החיילת תמר חכמי 
מהמקום . תמר חכמי היתה בתו של איש העסקים הירושלמי יוסי חכמי . 
