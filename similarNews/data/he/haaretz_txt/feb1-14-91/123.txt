בודפשט ( מיוחד ל"הארץ " ) . התובע המחוזי בבודפשט הגיש כתב אישום נגד 
הביטאון " סנט קורונה " ( " הכתר הקדוש " ) , המפרסם בשיטתיות רשימות 
לאומניות ואנטישמיות . נגד " סנט קורונה " הוגשו תלונות מצד אנשים ומוסדות 
שונים , שנפגעו על - ידי פרסומי העיתון , ביניהם גם ארגונים יהודיים . 
הפרקליטות בדקה את התלונות ולבסוף החליטה להגיש תלונה נגד העורך הראשי ושני 
עורכים אחרים בשל " פגיעה בשלום הציבור " ו"ליבוי יצרים נגד בני לאומים 
ואמונות שונים " . טרם נקבע מועד לדיון בבית המשפט . 
