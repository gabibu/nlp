התנגדותו העזה של נמיר בטאח בן הארבע , מהכפר הערבי מוקיבלה ( אזור ה ) 
, לחבוש את הברדס הפאסיווי בעת אזעקה , נשברה רק אחרי שהוריו חבשו את 
הברדסים שלו ושל אחותו סידרא , בת השלוש , לדובונים המונחים בחדר האטום . 
נמיר החל להתרגל לברדס , אם כי תמיד בהישמע אזעקה , היה מחוויר ומבקש 
לשתות מים . סידרא פורצת בבכי בכל פעם שהוריה מנסים לחבוש לה את הברדס , 
ומתנגדת בכוח . לבני הזוג בטאח שבעה ילדים , בהם בת בוגרת שנישאה ועזבה 
את הבית . בהישמע אזעקה , נכנסים ההורים עם ששת ילדיהם לחדר האטום . קפמאלידהאב , 
גאזי בטאח , הוא אחראי על בתי - הספר במחוז הצפון ( עם עוד רכזת ) , 
מטעם היחידה לחינוך לדמוקרטיה ולדו - קיום במשרד החינוך . הוא מהבולטים 
ביחידה , ועושה זה שנים להפגיש תלמידים ומורים בני שני העמים . השנה , 
עם עבודתו ביחידה , חזר לנהל את בית - הספר היחיד בכפר מוקיבלה , למרגלותיו 
המערביים של הגלבוע , לא הרחק מגוש תענך . בבית - ספרו 064 תלמידים בכיתות 
גן עד ט . עד לפני ימים אחדים מצאו מקלט בביתו של בטאח אחותו , בעלה ושלושת 
ילדיהם , המתגוררים בחיפה . הם שבו לביתם בהתחדש הלימודים במערכת החינוך . 
קפמאבינהוא איש אופטימי מאוד . מאמין בהידברות , שולל כוחנות . אחד המחנכים 
הערבים המעטים שאינו חושש להביע דעותיו בגלוי , הן על הממסד הערבי , הן 
על הממסד היהודי . " אני מרגיש רע מאוד " , אמר לי השבוע בטאח . " אותה 
הרגשה של כל עם ישראל " . אחר כך הוא מבקש לתקן . לא עם ישראל , אלא אזרחי 
ישראל . " יש חשש לגורלנו . אני לא מדבר עכשיו כערבי - ישראלי , אלא 
כאזרח . הפצצות הטילים זו סכנה כוללת המאיימת על כל המדינה , ולא רק על 
אזור א או ב . " אם אני מנסה להיכנס לנעליו של סדאם חוסיין , הוא רוצה 
לגרור את ישראל למעורבות במלחמה . זה חשוב לו מאוד כדי לפורר את הקואליציה , 
לתקוע טריז בעולם המוסלמי . יכול להיות שהוא חושב שיחזק את מעמדו במזרח 
התיכון והעולם המוסלמי . רק פסיכולוגים מעולים יכולים אולי להבין מה מתרחש 
במוחו של האדם הזה . קשה להבין אדם שלעיני כולם הולך ואומר : אני עיראק 
ועיראק זה אני , והוא גורר את עמו להתאבדות " . בטאח מנסה להחזיר את הלימודים 
בבית - ספרו לשגרה יחסית , לפי שכבות - גיל ובהתאם להנחיות משרד החינוך . 
על עריכת מפגשים של תלמידים יהודים וערבים בימים אלה הוא אומר : " כל 
עוד יש מלחמה , זה צעד לא נבון . זה מאולץ . אבל סביר ואפשרי שיהיו מפגשים 
בין מורים , יהודים וערבים , אפילו עכשיו " . מ61 בינואר שותקה הפעילות 
בשטח , כהגדרתו , של היחידה לדמוקרטיה ולדו - קיום . אולם הדיונים בין 
המנחים של הסדנאות לבין הנהלת היחידה נמשכים . אין תחושה של דיכאון בקרב 
אנשי היחידה , הוא טוען . איש מהם אינו חושש שנסתם הגולל על פעילותם . 
" אנחנו מנסים ליצור לנו תוכנית עבודה ( במקביל ) לפתיחת בתי - הספר " , 
שח האיש . קפמאבינדבריו נשמעים תמימים על רקע האירועים . בעוד הטילים ממשיכים 
ליפול על ישראל , נפגשו חברי הנהלת היחידה לדמוקרטיה , שבטאח חבר בה , 
והעלו רעיונות להפעלת סדנאות בחדרי המורים בשני המגזרים . " לא נעסוק 
בסדנאות האלו בחרדות ובחששות " , אומר בטאח . " אנחנו לא פסיכולוגים . 
אנחנו הולכים בכיוון של נושאים הקשורים באורח חיים דמוקרטי ועם איכות חיים 
דמוקרטית . נושא לדוגמה : מלחמת המפרץ והצנזורה . אנחנו עדיין מגששים . 
ננסה לבדוק את נושא הצנזורה העולמית , ובמיוחד הישראלית . רעיון אחר להפעלת 
סדנה : האקולוגיה בעקבות פיצוץ מכלי הנפט . ננסה לדון בנושא של הגיאוגרפיה 
במזרח התיכון והתלות בין המדינות באזור וההשלכות שיש לתלות זו על הדמוקרטיה . 
ננסה לבדוק מושגים שיש להם קשר עם פרשת המפרץ , כמו לינקייג עיראקי - פלשתיני 
ומה זה בכלל לינקייג . אולי נלך לכיוון של הקשר בין האמריקאים לישראל . 
זו הפעם הראשונה שחיילים אמריקאים פועלים משטח ישראל ומערב הסעודית " . בעוד 
התלמידים והמורים בשני המגזרים מתוחים וחרדים , וחלק מהתלמידים בכיתות הגבוהות 
בבית - ספרו של בטאח ובבתי - ספר ערביים אחרים מצדדים בסדאם חוסיין , נשמעות 
התוכניות של בטאח ושל היחידה לדמוקרטיה תלושות מהמציאות . קפמאבינבטאח מתעקש : 
" אני אופטימי בכיוון אחד לפחות . הרוב המכריע של הערבים בישראל מגלה 
אחריות אזרחית . שמענו גינויים למלחמתו של סדאם חוסיין מראשי המועצות המקומיות . 
שמענו על ערבים שמארחים בבתיהם יהודים . אני חושב שיש לזה השפעה על המגזר 
היהודי " . הוא אינו חושש שמנהל יהודי יטרוק בפניו את הדלת , כאשר יציע 
לו לערוך סדנאות משותפות למורים יהודים וערבים או , מאוחר יותר , מפגשים 
בין תלמידים . " גם בימים יותר טובים יש מנהלים יהודים שאומרים לי : עזוב 
אותי מהמגזר הערבי . זה לא אומר " , טוען בטאח , " שהתהליך ייפסק " . האופטימיות 
שלו נובעת גם מתפנית שחלה , לדבריו , במזרח התיכון . " בעולם הערבי 
יש היום שלושה פלגים . פלג אחד הוא עם הקואליציה , נגד סדאם חוסיין . 
פלג שני תומך בסדאם חוסיין ופלג שלישי יושב על הגדר . אני רוצה לקוות שאחרי 
המלחמה הזאת תהיה המדיניות הישראלית קצת נבונה ותנסה לעלות על הגל הזה ולנצל 
את המצב החדש בכיוון של פתרון הבעיה הפלשתינית והישראלית - ערבית בכלל " . 
קפמאבינבטאח מצדד , כמובן , בהקמת מדינה פלשתינית . הוא מדקלם באוזני 
קטע רלוונטי ממגילת העצמאות : " זכותו הטבעית של העם היהודי להיות ככל 
עם ועם , עומד ברשות עצמו במדינתו הריבונית " . " אם הכלל הזה , להיות 
ככל עם ועם , שהוא אוניוורסלי ודמוקרטי , כשר לגבי היהודים , הוא חייב 
להיות כשר גם לגבי הפלשתינאים וגם לגבי הכורדים בעיראק או הליטאים בברית 
המועצות " . בטאח נשמע פחות מרוצה דווקא כשהוא מדבר על חידוש הלימודים בכיתות 
או בשיטת מרכז הלמידה . זה לא לימודים , הוא אומר . התלמידים זקוקים למורה 
ולמסגרת של כיתה . העבודה העצמית בבית אינה תחליף נאות . אפשר שהתלמידים 
הערבים מורגלים פחות מהיהודים בעבודה יחידנית ועצמאית . הורים אחדים טילפנו 
אליו וביקשו שהלימודים בבית - הספר יחודשו גם בכיתות הנמוכות , והוא פנה 
בעניין זה למשרד החינוך . בינתיים ממשיכים גם המורים בבית - ספרו להפעיל 
את תלמידי הכיתות הנמוכות באמצעות דפי עבודה . דף העבודה המקורי ביותר שייך 
למורה לערבית בכיתה ד . הוא כתב את שמו של סדאם חוסיין , והנחה את תלמידיו 
לגזור מהשם מאה פעלים בעבר , מאה פעלים בהווה ולקינוח , לחבר מהאותיות 
של השם , מאה שמות עצם . 
