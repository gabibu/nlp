ואשינגטון ( מיוחד ל"הארץ " ) . המשבר העמוק ביחסים בין ירדן לארה"ב עשוי 
לגרום לצמצום הסיוע הכלכלי לירדן . עד כה , נחשבה ירדן ל"מדינה המצויה 
בקו הראשון עם עיראק " , והממשל עודד את בעלות בריתו לסייע לה , במיוחד 
לשם אספקת שירותים לפליטים מעיראק או מכוויית . בעקבות נאומו של המלך חוסיין 
בשבוע שעבר , הודיעו דוברים רשמיים של הממשל כי ארה"ב חדלה לעודד סיוע זה . 
מעבר לכך , אף הודיע הממשל כי הוא " מעיין מחדש " בתקציב הסיוע שלו לירדן 
לשנת 19 , המסתכם ב55 מיליון דולר , מהם כ%06 סיוע אזרחי וכ%04 סיוע צבאי . 
הסיוע טרם ניתן לירדן , ולמעשה הוא מוקפא כרגע . גם תקציב הסיוע לשנה 
הבאה ייבחן מחדש . קפידבינעם זאת , מקורות במנגנון החוץ של ארה"ב אמרו כי 
הם אינם צופים הפסקה מוחלטת של הקצבת הסיוע לירדן . לדברי המקורות , בממשל 
רווחות שתי גישות ביחס לסיוע זה : יש הסבורים כי צריך לסייע למלך חוסיין 
להישאר בשלטון , בכל תנאי , משום שכל תחלופה בשלטון תהיה גרועה יותר . 
אחרים גורסים כי אין לסייע לחוסיין , אלא אם כן ינקוט מדיניות נייטראלית 
לחלוטין , הן במעשיו והן בהתבטאויותיו . לדברי המקורות , הגישה הראשונה 
היא עדיין הדומינאנטית יותר . קפידביננשיא ארה"ב , גורג בוש , אמר שלשום 
כי הוא רואה " תפנית בעמדתה של ירדן " , וכי התבטאויותיו של חוסיין " מסבכות 
את העניינים " , משום שהן מעידות על כי המלך " עבר כברת דרך גדולה לעבר 
המחנה של סדאם חוסיין " . דוברו של בוש , מרלין פיצווטר , אמר שבנאומו 
האחרון הכריז המלך חוסיין " על ברית עם עיראק " , ודבר זה הוא בבחינת " התקפה 
על ארה"ב " . לטענת מקורות בממשל , דבריו הקשים של בוש נועדו לשרת שתי מטרות : 
ראשית , לאותת למלך שוואשינגטון רואה בחומרה רבה את התבטאויותיו ושנית , 
להרגיע ביקורת אפשרית מצד הקונגרס האמריקאי על שהממשל ממשיך לסייע למדינה 
פרו - עיראקית . לדברי המקורות , דבריו של חוסיין הרגיזו את בוש באופן מיוחד , 
משום שהם נגעו בעצב הרגיש ביותר של מדיניות החוץ האמריקאית בשלב זה : הרגשות 
העממיים בעולם הערבי ובעולם המוסלמי . בין היתר , אמר חוסיין בנאומו כי 
המלחמה המתנהלת בהנהגת ארה"ב היא " נגד כל המוסלמים , ולא רק נגד עיראק " , 
וכי בעלות הברית מבקשות לפרוש " הגמוניה זרה " על עיראק . הניסיון להטיל 
דופי מוסרי בצדקת המלחמה נגד עיראק , ולעורר את הרגשות הפאן - ערביים והפאן - 
מוסלמיים נגד המערב , יצרו בוואשינגטון תחושה שהמלך " חצה את הקו האדום " , 
כהגדרתם של פקידי ממשל . פיצווטר הסביר כי סדאם חוסיין עושה כל מאמץ אפשרי 
כדי לפרק את הקואליציה , וכי חוסיין " ממלא תפקיד במאמץ הזה " . קפידבינעם 
זאת , מזכיר המדינה , גיימס בייקר , אמר ביום חמישי בעדותו בסנאט כי למרות 
המשבר העמוק ביחסים בין ואשינגטון לרבת - עמון , יש עדיין " קווי תקשורת 
עמוקים " בין שתי המדינות . " כשאנו בוחנים את האפשרויות החלופיות לשלטונו 
של חוסיין , אין התמונה מעודדת במיוחד . לכן , חשוב לדאוג שקווי התקשורת 
שלנו עמו יהיו פתוחים , ועלינו להבהיר לו שאיננו מסכימים עם עמדתו " , אמר 
בייקר . 
