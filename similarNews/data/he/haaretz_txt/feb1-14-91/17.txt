לוחמים שוחרי קרב אינם מתעייפים לעולם . הם גם לא נעלמים . כמעט ארבעים 
שנה חלפו , ושרון עדיין מתחבל תוכניות לחימה . כשהיה מפקד 101 נהג לתכנן 
פעולות תגמול בגזרות שונות , והיה מתרוצץ במשרדי המטכ"ל ומציע אותן לכל 
דיכפין . וכשלא היה דורש ליוזמותיו , היה ממתין לשעת כושר . העיקרון היה 
להיות מצויד בתוכנית פעולה צבאית נגד מטרות האויב לכל גבול מגבולות המדינה , 
ובכל שעה . הנחתו של שרון היתה , והוא אז רק בן 62 , שהמטכ"ל ושר הביטחון 
לא יוכלו לעמוד מול הפיתוי שיציג בפניהם : פעולת תגמול מתוכננת לפרטיה על 
כל מעשה חבלה ערבי . בדרך כלל הנחתו התאמתה . רבות מן הפעולות המהוללות 
של ה101 נולדו בדרך זו . פעלתנותו של שרון בראשית שנות ה05 נבעה מן הבוז 
שחש כלפי הממשלה והמטכ"ל . רק כלפי בן - גוריון היתה לו יראת כבוד . כל 
האחרים , אלופים ושרים , נחשבו בעיניו לחדלי - אישים . הוא התנגד לתפיסה 
המדינית המתונה שייצג משה שרת ; והוא בז לכושר המבצעי ולרוח הלחימה שהפגין 
הצבא . ה101 נועדה , ואכן הצליחה , ליצור רמת לחימה חדשה שהיתה לדגם חיקוי 
לצה"ל כולו . תסיסתו הבלתי מתמדת של שרון , וכושרו הבלתי נלאה לייצר תוכניות 
פעולה צבאיות , גררו את הממשלה למדיניות תגמול שהשפיעה עמוקות על יחסי ישראל 
עם שכניה . יש להניח ששרון מפזם לעצמו בימים אלה " רבותי ההיסטוריה חוזרת " 
( הוא אוהב שירה בציבור ) . לפי אמונתו , גם היום שוגה הממשלה שגיאה 
חמורה במדיניות ההבלגה שקיבלה על עצמה . כך גרס גם לפני קרוב לארבעים שנה . 
צריך לתת לו אשראי שתפיסתו הנוכחית בזכות מעורבות צבאית של ישראל במערב 
עיראק משקפת את מזגו ואת הדרך שבה הוא מתבונן על החיים ; פחות היא מושפעת 
משיקולים פוליטיים זרים ( יש כאלה בליכוד שכבר מייחסים לו פזילה אל מרכז 
המפלגה ) . כמו בעבר , מאמין שרון שרק תגובה כוחנית של ישראל תיתן תשובה 
נכונה להתגרות הקטלנית של עיראק . הוא אינו בודד בהשקפתו . כך סבורים גם 
השרים יובל נאמן ורפאל איתן , ובמידה פחותה גם משה קצב . לפי מספר עדויות , 
גם רוני מילוא נשמע בימים האחרונים כמי שמקצין את עמדתו . ההכרזות שהשמיע 
השבוע שרון היו אפוא מחושבות . במספר הופעות , סגורות ופומביות , שהיו 
לו , שלח חץ מכוון אל שמיר . שרון אמר כי יש בכוחה של ישראל לחסל , או 
לצמצם באופן ניכר , את ירי הטילים , וכי היא נמנעת מלפעול בדרך זו מטעמים 
מדיניים . הוא נזהר ( לפי שעה ? ) מלמתוח ביקורת פומבית על מדיניות הממשלה , 
אבל הוא מבקש להירשם בתודעת הציבור כמי שמצדד בפעולה צבאית , וכמי שמסתייג 
מן הקו המאופק של שמיר . בחדרי חדרים נותן שרון דרור ללשונו , ומאזיניו 
אינם זקוקים לפרשנויות כדי לדעת לאשורן את השקפותיו . לפי שעה , למדיניות 
ההבלגה הנוכחית של הממשלה יש חוקיות מתמשכת : מי שמוצא לנכון להתאפק מול 
התגרויות הטילים העיראקיים , עשוי להמשיך ולנהוג כך גם אם תחריף בגדד את 
עוצמת הירי , או תעז לתקוף את ישראל בנשק כימי . מי שחש שידיו כבולות , 
בהעדר הסכמה אמריקאית לפעולה צבאית מצדו , או מי שבחר מרצונו לא לשבש את 
הקואליציה הנלחמת נגד סדאם חוסיין , מעד לכאורה לתגובה פאסיווית גם במקרה 
של החרפת ההתקפות . תלוי , כמובן , מה יהיה אופי ההתגרות ומה יהיו תוצאותיה . 
לעומת חששם של השרים , ששרון מייצג אותם , עקב השתיקה הנמשכת והולכת של 
הממשלה מול אלימות גדלה והולכת של בגדד , ניצבת קבוצה רחבה של שרים המעניקה 
גיבוי מוחלט לגישתו של שמיר . נמנים עמה דוד לוי , דן מרידור , אהוד אולמרט , 
זבולון המר , אריה דרעי ואחרים ( ארנס הולך יד ביד עם שמיר אם כי הוא 
מצטייר , לעתים , כמי שנותן ביטוי להלוך רוח תוקפני יותר מצד גורמים מסוימים 
במטכ"ל ) . יחסי הכוחות הנוכחיים בין שתי הקבוצות מבטיחים לשמיר מרחב הכרעה 
גמיש מאוד . בקבוצת הרוב רווחת הדעה שיש להוסיף ולדבוק בתפיסה שהנחתה את 
הממשלה עד כה . קפמאבנזעוד מעט יהיה על שמיר להתמודד עם קריאת תיגר שתיגע 
בעצב רגיש : מידת הריבונות של המדינה וחופש הפעולה של הממשלה . מאחורי 
ההסברים על הצורך בתיאום עם ארה"ב עומד , למעשה , חוסר יכולת לפעול ללא 
רשות אמריקאית . בוש הבטיח לצבאו שלא ייאלץ להילחם כשידיו כבולות מאחור . 
הוא לא הבטיח בעניין זה דבר לצה"ל . בישראל יש אמנם גורמים הסבורים שחרף 
הצהרתו של בוש פועל הצבא האמריקאי בעיראק כמי שהניחו משקולות על זרועותיו . 
אם יתבוננו מתחת לחוטמם יתברר להם שבינתיים קלע בוש את צה"ל למצב שבו לא 
רק ידיו כבולות . ישנן , כידוע , אלף ואחת סיבות טובות מדוע על צה"ל להישאר 
במחנותיו ולא להתערב במלחמה , אבל על שמיר יהיה לתת תשובה לרושם המצטבר 
והולך שלא רק מתוך שיקול מפוכח הוא נמנע מלהתיר לרמטכ"ל לפעול , אלא גם 
משום שאופציה זו אינה עומדת , למעשה , לרשותו ללא הבנה עם ארה"ב . שמיר 
עצמו סיפק ראיה לכך : שלשום הצהיר כי ישראל תשמח ( איזו מלה ! ) להיות 
מעורבת במלחמה , אך היא מנועה מכך בהעדר הסכמה מצד ארה"ב . גם משה ארנס 
אמר השבוע דברים שמשמעותם היתה דומה . ההכרזות הגאות מן הימים הראשונים 
של המלחמה על כך שישראל שומרת לעצמה את הזכות להגיב , ועל כך שהיא מבליגה 
מתוך עמדה של כוח עטופות אפוא באזיקים אמריקאים . יהיה מי שינסה להביך 
את שמיר בעניין זה . התשובה תהיה שארה"ב אינה ממלאה במלחמה זו תפקיד של 
מעצמת - על המטילה מרות על מדינת - לוויין ואומרת לה האם להילחם , מתי ובאיזה 
היקף . ארה"ב היא צד במלחמה , לא משקיפה מן הצד . כשהיא תובעת מישראל 
להימנע מלפעול בעיראק , נימוקה הוא שמעורבות ישראלית תפריע לה באופן מעשי 
בניהול המלחמה , ולא משום שהיא מכתיבה הוראות , על סמך שיקולים גלובליים , 
למדינת ננס . ספק אם ההנמקה הזאת תשכנע את זקופי הקומה הלאומית . ההבחנה 
בין היות ארה"ב צד במלחמה , לבין היותה מדינת - על המכתיבה למדינת - חסות 
את מהלכיה , אינה תופסת . בשני המקרים פועלת ישראל בצייתנות לפי ההוראות 
האמריקאיות . בשני המקרים פועלת ואשינגטון לפי האינטרסים העולמיים שלה . 
היא אסרה מלחמה על סדאם לא כל כך משום שכבש את כוויית , כמו משום שהפר 
את כללי המשחק המקובלים ביחסים הבין - לאומיים . היא מורה לישראל לשבת בצד 
לא רק משום ששיגור צה"ל אל מערב עיראק יבלבל לה את החזית , אלא מפני שהיא 
חוזה את הסדר העולמי והאזורי שיקומו על חורבות המלחמה הזו , ובתוכו היא 
מייעדת לישראל מקום ומעמד מסוימים העלולים להשתבש עקב פעילות צבאית עצמאית . 
יש לישראל סיבות מעשיות לרוב לנצור את האש : מערב עיראק רחוק ; בפעילות 
ישראלית אפשרית כרוך סיכון ניכר להסתבכות עם ירדן ועם סוריה ; תגובת שרשרת 
כזו עלולה לחשוף את העורף הישראלי למטח טילים גדול עשרת מונים מזה שנחת עליה 
עד כה ; תפנית כזו במלחמה עלולה לגרור את האו"ם להכריז על הפסקת אש כוללת 
לפני שתושלם מלאכתה של ארה"ב בעיראק ; אין כל ביטחון שפעולה באתרי השיגור 
בעיראק תחסל סופית את הירי לעברנו ; ההגנה הנגד טילית משתכללת עקב הארכת 
זמן ההתרעה והצבתן של סוללות הפטריוט , וגם פעולות חיל האוויר האמריקאי 
ב - 2 ו - 3 משתפרות והולכות . ואלה רק חלק מן הנימוקים . כנגד זאת עומד 
החשש שהימנעות מפעולה צבאית ישראלית עלולה להתברר כמשגה קשה במקרה של התקפת 
טילים עזה במיוחד מצד עיראק . התשובה האמריקאית : אנחנו פועלים למנוע סכנה 
כזו . או אז מתעוררת הגאווה הלאומית , ועולה שאלת הריבונות ויכולתה של 
ישראל לממש את זכותה להגן על עצמה לפי ראות עיניה . ישראל טוענת באוזני 
הבית הלבן שמותר לה להגיב על התקפות הטילים העיראקים גם אם פעולה כזו אינה 
תואמת את האינטרס האמריקאי העכשווי . ואשינגטון אינה משתכנעת , לפי שעה . 
היא אוסרת על ירושלים להפעיל את צה"ל , והיא מסרבת לסייע לו בהכשרת תנאים 
ודרכי גישה למבצע צבאי , אם וכאשר תכיר גם היא בצורך , או בזכות , להוציאו 
אל הפועל . צריך לקוות שגם בימים הבאים ינווטו את מהלכי הממשלה חישובים מעשיים 
ולא שיקולי יוקרה . לפי שעה ישראל היא בבחינת צדיק שמלאכתו נעשית על ידי 
אחרים . וצדיק בעת ההיא ידום . קפמאבנזבספטמבר 7791 עשתה ארה"ב למדינת ישראל 
תרגיל דומה לזה שביצע שלשום ממשל בוש : היא תקעה לה סיכה בגב . בשני המקרים , 
הוטל התפקיד המכוער על מזכירי המדינה ; בשני המקרים , בעלי בריתם היו 
שרי החוץ של ברית המועצות . בשני המקרים , תמרון האיגוף נערך כאשר לכאורה 
התהדק שיתוף הפעולה בין ירושלים לואשינגטון . באותם ימים עשה שר החוץ משה 
דיין בוואשינגטון בשיחות צפופות עם הנשיא גימי קרטר ועוזריו . על הפרק עמדה 
סוגיה רגישה : שילוב הפלשתינאים בוועידה בין - לאומית להסדרת הסכסוך הישראלי - 
ערבי . אלה היו דיונים קשים . קרטר הפציר ואיים , שיכנע וליטף , כדי 
להניע את דיין להסכים לנוסחה שקבעה כי לוועידת זנווה יוזמנו גם פלשתינאים 
( שאינם נציגי אש"ף ) . בין דיין לקרטר ועוזריו התנהל דין ודברים מרתק 
שבמהלכו הועלו רעיונות שונים על יישוב הסכסוך במזרח התיכון , ונבחנו עמדות 
והצעות חדשות . בין השאר , הוזכרו שם עקרונות תוכנית האוטונומיה שחיבר 
לאחר מכן מנחם בגין . היו רגעים דרמטיים בשיחות . באחד מהם השווה קרטר 
את נוקשותו של מנחם בגין לזו של חאפז אל - אסד . ברגע אחר דיבר דיין בהתרגשות 
על כך שהוא רואה בעין אחת בלבד , וקבע כי גם כך הוא מסוגל להבחין במגמתה 
של ארה"ב להקים מדינה פלשתינית . הוא הזהיר כי התפתחות כזו תמיט חורבן על 
ישראל . ברגע כלשהו נוצר אצל המשלחת הישראלית רושם כי הושגה הבנה עם המשלחת 
האמריקאית על הנוסחה לכינון ועידת זנווה . האמריקאים הבטיחו להעביר את המירשם 
לידיעת מדינות ערב , ולנסות לשכנען לקבל אותו . בעוד דיין ממתין לתשובה 
הערבית ( שרי החוץ הערבים היו מכונסים אז בעצרת הכללית בניו - יורק , ותגובתם 
היתה צפויה בתוך ימים ספורים ) , רקמו סיירוס ואנס ואנדריי גרומיקו הודעה 
אמריקאית - סובייטית משותפת שהציגה את דיין ככלי ריק . מאחורי גבו הגיעו 
שתי המעצמות להבנה על עמדה משותפת בעניין מעמד הפלשתינאים במו"ם על הסדר 
שלום במזה"ת , שסתרה לחלוטין את השקפותיה של ישראל , ועמדה בניגוד מוחלט 
לרושם שנוצר אצל דיין משיחותיו עם קרטר ועוזריו . אבל דיין וצוותו החלו 
לתדרך את כלי התקשורת האמריקאיים ברוח שתיארה את מהלך הממשל כבלתי הוגן , 
וכסותר התחייבויות חשאיות שהיו לארה"ב כלפי ישראל . על - פי הבנות סודיות 
קודמות בין שתי המדינות , מנועה היתה ארה"ב מליזום מהלכים מדיניים בעניין 
הפלשתינאים מבלי לתאם זאת עם ישראל . טיעוני דיין החלו להיקלט בדעת הקהל , 
והממשל הבין שהוא ניצב בפני בעיה . קרטר הזדרז להיפגש עם דיין כדי לנסות 
ולפייסו . בתום שעות דיון מתוחות , נוסחה הודעה ישראלית - אמריקאית שנועדה 
להקהות את משמעות הצהרת ואנס - גרומיקו . עם זאת , ההישג הישראלי ( בעיני 
הממשלה של אותם ימים ) לא היה מלא : דיין נלחץ להסכים לנוסחה חדשה שהעניקה 
מעמד לפלשתינאים בוועידת זנווה . ואין זה רק כדי להמחיש שהטקטיקה הדיפלומטית 
האמריקאית חוזרת על עצמה , אלא כדי להצביע על חשיבותם של ניסוחים שנחרתים 
בהודעות משותפות של שתי המעצמות . ההצהרה הישראלית - אמריקאית מ7791 לא 
הצליחה לנטרל לחלוטין את העקרונות שנקבעו במסמך המשותף של ואנס וגרומיקו . 
ניסוחים שנטבעו בהצהרת שתי המעצמות מצאו להם לבסוף מקום בהסכמי השלום עם 
מצרים . כך עשוי לקרות גם עם הצהרת בייקר - בישמרטניק משלשום . אמנם בוש 
טרח לרמוז כי ההודעה נרקמה שלא בידיעתו ( איש בירושלים אינו מאמין בכך ) 
, ודוברת מחלקת המדינה שקדה להבטיח כי ההכרזה אינה סוטה במשהו מעמדותיה 
הקודמות של ארה"ב , ודובר הבית הלבן התאמץ להזכיר כי אין בה לינקג בין המשבר 
במפרץ לסכסוך הישראלי - פלשתיני , ושאר אנשים עם שכל ישר ראו בה תכסיס בלבד 
שנועד לבצר את עמדותיה של ארה"ב כלפי בעלות בריתה אך בכל זאת , עקרונות 
וניסוחים הכלולים בהצהרה יופיעו בעתיד הקרוב בתהליכים המדיניים שייפתחו באזור . 
כמה מהם כבר צפים : ההסדר המיועד להיכון כאן יהיה בחסות שתי המעצמות . 
הוא יכלול הגבלת מירוץ החימוש , יחתור לחיסול כולל של הסכסוך הישראלי - 
ערבי וייסוב גם על יישוב המחלוקת הישראלית - פלשתינית . ב7791 הכתיר מנחם 
בגין את גימי קרטר כאישיות מרשימה לא פחות מזאב זבוטינסקי ; החצץ שאכל מידיו 
לאחר מכן מעורר ספק אם התמיד בהערכתו . ב1991 הפליג יצחק שמיר בשבחי מנהיגותו 
של גורג בוש שיצא למלחמה בסדאם חוסיין ; התרגיל משלשום הוא הטיפה החמוצה 
הראשונה במתק השפתיים ששילח הנשיא האמריקאי אל עבר ראש הממשלה מאז פרוץ המלחמה . 
אם עושה מנחם בגין חשבון נפש , עליו להודות בפני עצמו שבסופו של דבר היה 
קרטר מנהיג גדול , לפחות במה שנוגע לתפקיד שמילא בהשגת השלום הישראלי - 
מצרי . יכול להיות שכך יחשוב ביום מן הימים יצחק שמיר גם על גורג בוש . 
קפמאבנזמרדכי בר - און אינו מאמין להסברי משרד הביטחון על סיבות מעצרו של 
סרי נוסייבה . שעתיים לפני שנוסייבה נלקח למעצר מינהלי לחצי שנה ישבו אצלו 
בר - און וחברים נוספים משלום עכשיו וניהלו עמו שיחת רעים . נוסייבה תיאר 
באוזניהם כיצד הסתגר בחדר האטום בעת הפצצת הטילים הראשונה , וכיצד ליגלגו 
עליו בני הכפר . בניגוד לו הם עלו על הגגות לראות את המחזה . אחת מזקנות 
אבו דיס סיפרה לנוסייבה כי ראתה במו עיניה כיצד חולף הסקאד מעל מסגד אל - 
אקצה , מתעכב לידו וממשיך בדרכו לתל אביב . נוסייבה אמר לאנשי שלום עכשיו 
כי הוא מוכן לגנות בפומבי כל פגיעה באזרחים . בר - און כועס . הוא חושב 
שמערכת הביטחון שמה לה למטרה להבאיש את ריחם של המנהיגים הפלשתינאים המתונים , 
ולחסל את מעמדם כשותפים אפשרים למשא ומתן עם ישראל . לפיכך עצרה את זיאד 
אבו - זיאד , הכפישה את שמו של פייסל אל - חוסייני , ועתה היא מתאנה לסרי 
נוסייבה . בר - און פשוט אינו מאמין שנוסייבה עסק בריגול , שהוא העביר 
מידע מסודר לעיראק כאילו היה קצין תצפית . לכל היותר סיפר על המתרחש באותו 
נוסח ובאותה רוח שבה ישראלים מדווחים איש לרעהו על תוצאות נפילתם של הטילים . 
גם אנשים אחרים בשמאל חושדים בכוונות הממסד הביטחוני . תוהים שם מדוע לא 
הועמד נוסייבה לדין פלילי , ומפקפקים באמינות ההסבר שהמעצר המינהלי נועד 
לחסוך את חשיפתם של מקורות מודיעין . בכל מקרה , הקשר עם המנהיגים הפלשתינאים 
בשטחים גורם צרות למחנה השמאל , ומעורר הרהורים אצל ראשי שלום עכשיו . 
יש ביניהם כאלה הסבורים שהיחסים הגלויים עם ראשי הפלשתינאים החלישו את מעמדה 
של התנועה בציבור הישראלי . שלום עכשיו הרי גורסת שהניתוק מן השטחים הוא 
אינטרס ישראלי אנוכי , ואינו ערך אלטרואיסטי שנועד להרעיף טובה על הפלשתינאים . 
כלומר , שיתנהגו הפלשתינאים כרצונם מעניינה המובהק של ישראל להיפרד מהם . 
יוסי שריד חוקר את עניין מעצרו של נוסייבה , והיום יתברר האם השמאל תמים 
ללא תקנה , או שהממסד הביטחוני זדוני ללא מעצורים . 
