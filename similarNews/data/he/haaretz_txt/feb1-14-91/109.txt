זמן רב לא היו ימים כאלה בווסט - אנד : אפשר להשיג כרטיסים ללהיטים כמו 
" מיס סייגון " או " עלובי החיים " בערב ההצגה ולא אצל הספסרים שגובים 
מחיר כפול או משולש . פיטר מוצמן , מנהל הכספים של סוכנות הכרטיסים " אדוארדס 
ואדוארדס " , אומר שמאז 61 בינואר כל העסקים צללו מטה . " ביטולי הזמנות 
כרטיסים מתקבלים בקצב גובר והולך " . מנהל משרד ההפקות , שמריץ בלונדון את 
" אל היער " של סטיוון סונדהיים ו"הזמן ומשפחת קונוויי " בהשתתפות משפחת 
אוליווייה , אומר שהתפוסה ירדה לכדי מחצית מזמן פרוץ המלחמה . גם מחזות 
זמר שנהנו מתפוסה קבועה , כמו " באדי " , " רוקי הורור שואו " ו"חזרה 
אל הכוכב האסור " , נפגעו . הפגיעה קשה במיוחד בתיאטרונים שסמכו על רכישת 
כרטיסים של הרגע האחרון . אפילו בממלכה של קמרון מקינטוש מודים בירידה : 
" מיס סייגון " הכניסה בשבוע האחרון כ01 אלפים דולר פחות מהרגיל ( כ565 
אלף דולר לשבוע ) . אפילו ב"עלובי החיים " הנצחי נראו כבר " קרחות " 
ביציע , בהצגות היומיות . אבל כוחו של " פנטום האופרה " עדיין במותניו . 
אין להשיג כרטיסים . מנהל העסקים של תיאטרוני סטול מוס , שכרגע מריצים 
11 הצגות במקביל , מודה שיש ירידה מסוימת בתפוסה ( % 4 בהשוואה לתקופה המקבילה 
אשתקד ) , אבל טוען שינואר ופברואר הם תמיד חודשים רעים . תעשיית התיאטרון 
של הווסט - אנד נבנית על תנועת התיירות לאנגליה ( כ%03 מסך כל מכירת הכרטיסים 
בחודשי הקיץ ) וחורף איננו עונת התיירות . שרה דייל , מארגון סוכני התיירות 
הנכנסת , מעריכה שהשנה יש פחות תיירים מן התקופה המקבילה אשתקד , בעיקר 
מפני שהאמריקאים אינם נוסעים מסיבות ביטחוניות , לא למזרח - התיכון ולא 
לאירופה . תפוסת המלונות בלונדון ירדה בין % 03 ל%04 בגלל המלחמה במפרץ ומחשש 
מהתקפות טרוריסטים . וחוץ מזה , אנגליה עוברת גם תקופה של מיתון כלכלי . 
כל אלה מותירים כרטיסים בקופה . לתשומת לב ישראלים שנקלעים , במקרה , 
ללונדון בתקופה זו של השנה . 
