ראש ממשלת ברית המועצות , ואלנטין פאוולוב , טען בראיון שפורסם אתמול כי 
כוחות במערב ניסו בחודש שעבר להפיל את הנשיא גורבצוב , במסגרת קשר כלכלי . 
פאוולוב אמר ליומון האיגודים המקצועיים " טרוד " , כי הוא יודע על תוכניות 
להציף את המדינה במיליארדי רובלים , כדי להדיח את המנהיג הסובייטי ולחסל 
את השלטון הקומוניסטי . " אין בכך שום דבר מיוחד במינו . מעשים כאלה נעשו 
באזורים רבים של העולם , כדי להחליף משטר פוליטי ולהדיח פוליטיקאים בלתי - 
נוחים " , אמר . פאוולוב , שכיהן שכר האוצר לפני שנתמנה בחודש שעבר לראש 
ממשלה , אמר " כי הנשיא גורבצוב הפריע כנראה למישהו . היה זה עניין לא 
של ימים , אלא של שעות בלבד . נשקפה לנו סכנה של אובדן העצמאות הכלכלית , 
מעין סיפוח שקט וללא שפיכות דמים " , אמר . לדבריו , ידוע שמישהו ארגן 
הזרמה גדולה של כספים לבריה"ם בדרכים שונות , כולל קנייה המונית של שטרות 
בני 001 ו05 רובלים . " לתוכנית זו הצטרפו ארגונים בנקאיים בארצנו וכמה 
בנקים פרטיים באוסטריה , שווייץ וקנדה . לא אנקוב בשמותיהם של הבנקים , 
אם כי כתובותיהם ידועות לי " . כאשר נשאל היכן השיגו הבנקים המערביים סכומי 
עתק כאלה של רובלים סובייטיים , השיב : " עדיין אין לי הזכות למסור לכם 
פרטים על כך ודברים רבים אחרים , משום שהמלחמה הפיננסית שהוכרזה נגדנו עדיין 
נמשכת . ומלחמה היא מלחמה " . פאוולוב אמר כי הממשלה מנעה שואה פיננסית 
רק על - ידי כך שהוציאה בסוף החודש שעבר מן המחזור את כל השטרות של 05 ו001 
רובל . החלטת ראש הממשלה להוציא את השטרות הללו מהמחזור גרמה לסערת רוחות 
בציבור הסובייטי , וייתכן כי זו אחת הסיבות לפרסום הראיון . האשמות ראש 
ממשלת בריה"ם על " מזימה מערבית " לחולל הפיכה בבריה"ם מהווה חזרה על האשמות 
דומות שהשמיע ראש הקג"ב , ולדימיר קריוצקוב , שטען כי " סוכנים מערביים " 
הם המעודדים פלגנות ותסיסה לאומית , מתוך מטרה להביא לפירוקה של בריה"ם . 
הראיון , שנשא את חותם ימי המלחמה הקרה , התפרסם במקביל להכרזה של חבר 
הסובייט העליון , ולנטין ורונין , שאמר כי ב61 לפברואר תכונס במוסקווה 
ישיבה של " ועדת ההצלה הלאומית " , שתדון בפירוק הסובייט העליון ובהדחתו 
של גורבצוב . לפני כמה ימים העניק חבר הסובייט העליון , הקולונל ויקטור 
אלקסניס , ראיון לעיתון הדני " פוליטיקן " , שבו קרא לפזור הסובייט העליון , 
להדחת גורבצוב ולתפיסת השלטון על - ידי דיקטטורה צבאית . 
