התקשורת המערבית החלה לעסוק בשלב הבא הצפוי במלחמה נגד עיראק המערכה היבשתית . 
נחתים שינסו לנחות ממימי המפרץ הפרסי על חוף כוויית , ייאלצו להתמודד עם 
מוקשים ימיים . סוכנות ההסברה האמריקאית הפיצה ידיעה מהפנטגון , על - פיה 
נתגלו כבר מוקשים שנזרעו על - ידי העיראקים . רוב המוקשים שנתגלו , פצצו 
על - ידי הכוחות הימיים של הקואליציה האנטי - עיראקית . מפקדי כוחות הקואליציה 
מתמודדים עם החרדה המקננת בלב המשרתים בחילות היבשה . רוברט שבורצאק , 
כתב סוכנות הידיעות אסושיאייטד פרס , דיווח מסעודיה שקציני בריאות הנפש 
מסבירים לאנשי חיל - הרגלים , שריונאים , תותחנים ואחרים , כי החרדה מפני 
הבלתי - נודע טבעית ואינה צריכה לעורר בושה או רגשי - נחיתות בנוסח של " אני 
פוחד סימן שאיני גבר " . אחד הנושאים שמדאיגים את מפקדי הקואליציה הוא חיל 
המתאבדים שהכין סדאם חוסיין בחודשים שקדמו לפרוץ המלחמה . לדברי היומון 
המצרי " אל - גומהורייה " , אומנו כ000 , 041 מתנדבים במחנה נגאף , כ051 
ק"ם מדרום לבגדאד , שהוא בסיס של הקומאנדו העיראקי . קצין בשם עבדול רחים 
עבדל קאדר אמר לכתב העיתון כי המתנדבים אומנו בביצוע פעולות התאבדות בעורף 
קווי האויב . שבועון החדשות " טיים " נדרש לבעיית הלוגיסטיקה . מול עיראק 
פרוסות מערכות - נשק רבות מאוד , הזקוקות לחימוש שונה , ודוקטרינות לחימה 
שונות , המתבטאות בתרגולת ובנוסח הפקודות . הקואליציה מונה 62 מדינות , 
כפליים מחברות נאט"ו . אך להבדיל מנאט"ו , שנהג לערוך תמרונים משולבים 
גדולים , החלו הכוחות במפרץ להתאמן ביחד רק באחרונה . סוכנות ההסברה האמריקאית 
מסרה , כי בחודשי ההיערכות מול עיראק נערכו תרגילים רב - לאומיים שעיקרם 
תיאום לוחמה אווירית וקרקעית . בתרגילים אלה השתתפו כוחות אמריקאיים , 
סעודיים , בריטיים , אוסטרליים , צרפתיים , קנדיים , ספרדיים , איטלקיים 
וכווייתיים . חלקו העורפי של המערך הרפואי הוכן מבעוד מועד , בארצות - 
הברית ובאירופה , לקליטת נפגעים רבים . בקו הקדמי נעשו הכנות בתחומים אחרים . 
קארין סלואן , כתבת של אי - פי , מדווחת כי חיל - הרפואה האמריקאי הוסיף 
לערכת המגן נגד לוחמה הכימית גם ואליום . קומנדר תד זיידוביץ , רופא בחיל - 
הים האמריקאי , הסביר שהוואליום נחשב היום כחלק מהטיפול בנפגעי גז עצבים . 
לדברי זיידוביץ , האטרופין שהוא חלק ותיק מהטיפול בנפגעי גז עצבים פועל 
נגד סימפטומים פחות קשים , כגון הזעה יתרה ופגיעה בריאות , אך אינו יעיל 
נגד היפגעות קשה יותר ואינו הופך את תהליך הפגיעה . ואליום עושה זאת , 
לדבריו . בינתיים , נעשה סבב - חיסון שני נגד לוחמה ביולוגית . אנשי מחקר 
של הפנטגון יעצו להזריק לחיילים במדבר הסעודי תרכיב חדש נגד נקנקת ( בוטוליזם ) 
. זו הרעלה קשה ולעתים קטלנית , שמקורה באכילת מזון משומר מקולקל או 
לוחמה ביולוגית . רשות התרופות והמזון של ארצות - הברית הרשתה לצבא האמריקאי 
להשתמש בתרכיב זה , אם כי עדיין לא נשלמו הניסויים בו , לדברי כתב מדעי 
של אי - פי . חיסון אנטי - ביולוגי ניתן לחיילים , אם כי לדברי ניל מק - 
פארקר , כתב אי - פי בסעודיה , מסר מפי פיליף קונגדון , יועץ של משרד 
הביטחון הבריטי , הנמצא עם הכוחות בסעודיה , שההשפעה פסיכולוגית יותר משהיא 
פיסית . לדברי קונגדון , חידקים שמיועדים להפיץ מחלות אינם נוחים להובלה 
מן המעבדה לחזית , קשה לפזר אותם , הם עלולים להתפזר דווקא לכיוון הכוחות 
העיראקיים המפזרים אותם , ולאחר שהם מפוזרים , הם מתים במהרה בשמש המדברית . 
כמו כן , מסכות הגז אינן מאפשרות להם לחדור לגוף . הקרבות היבשתיים עדיין 
לא החלו , וכבר מדברים על אנשי החילוץ , שיטפלו בנפגעים רבים כתוצאה מפעילות 
מלחמתית . מאות פסיכולוגים השתתפו בכנס של האגודה הפסיכולוגית הבריטית בלונדון , 
ועסקו בנושא זה ( הכולל גם פגיעות המוניות כתוצאה מפיגועי טרור במרכזים 
עירוניים צפופי - אוכלוסים ) . גריים היתקוט , כתב מדעי של אי - פי , 
שהאזין להרצאות , דיווח כי ניסיון העבר מלמד שאנשי חילוץ נפגעים לעתים פגיעה 
נפשית קשה לא פחות מהנפגעים עצמם וקרוביהם , והם זקוקים לייעוץ ולטיפול 
מקצועיים . ולצד הבעיות הגדולות בעיות קטנות . חיילי ארצות - הברית התלוננו 
שהנעליים הצבאיות שניתנו להם אינן מתאימות לתנאי מדבר : החול הדק חודר לתוכן , 
והפלדה המגוננת על חרטומיהן מתלהטת בשעות החמות . שבועון העסקים האמריקאי 
" ביזנס ויק " דיווח כי מרכז הרכש של הפנטגון פנה לחברת ולקו אנטרפרייזס 
מקרוליינה הצפונית ולחברת שו מנופקצורינג ממדינת אילינוי והזמין מאות אלפי 
זוגות נעליים . " לא דיברנו על מחיר . הורינו להם להתחיל בייצור , ואת 
החוזה נחתום אחר - כך " , אמר פראנק גונסון , דובר מרכז ההרכשה . 
