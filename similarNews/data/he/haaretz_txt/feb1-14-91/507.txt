לאחר שלושה שבועות של מלחמה החל להישחק צוות העובדים הקבוע של המוסדות המטפלים 
באוכלוסייה הקשישה . צה"ל נעתר לבקשת " משען " להקציב למוסדותיו חיילות 
לתורנויות לילה . מדובר בשמונה מוסדות שבהם שוהים כ005 , 4 קשישים , מהם 
שליש סיעודיים . יו"ר ועדת החירום במרכז להתנדבות בישראל , אסתר הרליץ , 
פנתה כבר בתחילת המלחמה אל סגן ראש אכ"א , תא"ל יוסי ליטמן , ואל קצינת 
חן ראשית , תא"ל חדוה אלמוג , בבקשה שצה"ל יעזור למוסדות אלה . לאחר בדיקה 
של הנושא הוחלט לאשר לכל חייל המעוניין בכך , ללון בבתי האבות של " משען " . 
עד כה , יותר מ05 חיילות מתנדבות , לנות בבתי האבות בחולון , תל - אביב , 
גבעתיים , רעננה , חיפה , ירושלים ורמת אפעל . מנהלת האגף לבתי האבות 
במשען , אסתר יקוביץ , מסרה אתמול כי הפנייה לצה"ל באה לאחר שהתברר כי 
בני משפחותיהם של הקשישים אינם מעוניינים לעשות תורנויות לילה , והוכח כי 
מערכות התמיכה הפורמאליות לא מתפקדות . " יש לציין כי בנוסף לעבודתם השוטפת , 
עשו עובדי " משען " תורנויות לילה בהתנדבות . כמעט ולא נרשמו היעדרויות 
מהעבודה בשל המלחמה , למרות שששה מבתי האבות שלנו מצויים באזור א " , אמרה 
יקוביץ . כדי לעזור לעובדים , התנדבו אנשי הסגל של בית הספר לעבודה סוציאלית 
באוניברסיטת תל - אביב לקיים במוסדות קבוצות הדרכה בנושא התמודדדות עם מצבי 
לחץ . ההדרכה מועברת ברמות שונות לעובדי מטבח , לכוחות עזר וכן לסגל המקצועי 
של בתי האבות , כולל האחיות . יקוביץ ציינה עוד כי למרבה הפלא , דווקא 
הדיירים הקשישים רגועים יותר , והעובדים שואבים מהם כוח . היא הוסיפה כי 
הדיירים המעטים , שעזבו בימים הראשונים של מלחמה את בתי האבות כדי להצטרף 
למשפחותיהם , חזרו למוסדות בטענה כי שם הם חשים בטוחים יותר . 
