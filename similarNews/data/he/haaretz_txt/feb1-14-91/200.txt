נגד 3 ו2 נמנעים את מינויו לשר בלי תיק , עתיד לקבל תיק בממשלה ; כך סבורים 
שרים , עקב דבריו של ראש הממשלה יצחק שמיר בישיבת הממשלה , כי " בשלב 
זה " מדובר במשרת שר בלי תיק . לדעתם שמיר מקווה שהרחבת הבסיס הקואליציוני 
של הממשלה יחיש את הסתלקותו של ראש הרשימה לחידוש הרעיון הציוני , יצחק 
מודעי . הדבר יאפשר סבב מינויים , שתחילתו מינויו של משה נסים לשר האוצר . 
ראש הממשלה אמר בתגובה כי אין לייחס משמעות לביטוי " בשלב זה " . הוא סירב 
להציג את ההסכם שנחתם עם זאבי למינוי זאבי התנגדו השרים דוד לוי , אהוד 
אולמרט ודן מרידור , ואילו משה ארנס ויצחק מודעי נמנעו . סגן ראש הממשלה 
ושר החוץ דוד לוי שאל בישיבת הממשלה : " האם יש כוונות לא טהורות מאחורי 
דברים אלה ? האם יש כוונה לתזוזה של תיקים ? בדרך כלל מקבלים בסיפוק הצטרפות 
של מפלגה לממשלה , אבל הממשלה הזו קומפקטית ומתפקדת היטב . הצטרפות זו 
של זאבי אינה מתקבלת בחדווה , כי גם המצדדים בה שוללים בנשימה אחת את דרכו 
המדינית , ואומרים זאת במפורש סביב שולחן זה . באותה מידה אין להניח כי 
זאבי יאמץ את דרכם , וינטוש את דרכו המדינית . לא יהיה זה , איפוא , 
חיזוק הקו המדיני של הממשלה . מהם השיקולים לצירופו , כאשר יש לנו ממשלה 
שתפקודה זוכה להערכה בארץ ובעולם ? " . שמיר הזכיר כי המו"ם עם סיעת מולדת 
מתקיים מאז הקמת הממשלה , אך לא היתה הסכמה בעניין התיקים . הוא ציין כי 
חברי הכנסת של מולדת הביעו אמון בממשלה מבחוץ , ועתה , משוויתרו על דרישותיהם 
ביחס לתפקידו של זאבי בממשלה , התאפשר צירופם . הוא ציין כי מולדת קיבלה 
מכתב דומה לזה שקיבלו סיעות התחיה וצומת , שמעניק להם חופש הצבעה ביחס ליישום 
הסכמי קמף - דיויד . ראש הממשלה הוסיף כי לא חל שינוי בקווי היסוד של הממשלה . 
על - פי הצעה שהעלו בישיבה שרי המפד"ל זבולן המר ואבנר שאקי , הודיע שמיר 
כי הממשלה תפרסם ברבים כי אינה דוגלת ברעיון הטרנספר , וכי צירופו של זאבי 
נובעת מיכולתו ומניסיונו האישי . קפידבינדן מרידור אמר כי ישנו נימוק אחד 
להתנגדותו , ואין זו שאלה אישית . " דגל הטרנספר מייצג בעיני העולם והציבור 
תועבה מוסרית , וזה ההיפך ממה שהליכוד מייצג תנועה הומאניסטית ולאומית . 
צירוף מולדת לממשלה מביא בקהל רעיון שלא צריך להיות לגיטימי " . אהוד אולמרט 
אמר : " איני רוצה , אמנם , להתנגד להצעות ראש הממשלה , אך אני נאלץ 
לעשות זאת , ולא בגלל מאבקי העבר , אלא על - מנת שלא תצא תמונה מעוותת , 
כאילו דעותיו של זאבי הם על אותו רצף כמו דעות הליכוד " . השר משה ארנס , 
שנמנע , אמר כי צריך להיות מכנה משותף בין כל מרכיבי הממשלה ומבחינה זאת 
טרנספר הוא בעייתי . שר הביטחון דרש לחתום לפני ההצבעה הסכם קואליציוני , 
שבו יפורט מה משותף לממשלה עם מולדת , וכי זאבי יתחייב שלא לעסוק ברעיון 
הטרנספר . משה נסים , שהיה שושבין צירופה של " מולדת " , לממשלה אמר : 
" שלא יטיפו לי בעניין ציונות הומאניסטית . אני הומאניסט ליברלי לפחות 
מאחרים כאן . ברור שהצטרפות זאבי לא תשנה את קווי היסוד כמלוא הנימה . 
הדבר בא לבסס את הרוב הקואליציוני של הממשלה " . יובל נאמן : " אני מתנגד 
לטרנספר , אבל זאבי מדבר על טרנספר מרצון . אני מברך על הצטרפותו " . השר 
אריה דרעי הדגיש כי ההתלבטותה של ש"ס אינה עניין אישי , אלא נובעת מדאגה 
לשלום . " התייעצנו עם הרב עובדיה יוסף , ועל - פי הנחייתו אנו מבקשים 
שיודגש שהממשלה דבקה בקווי היסוד שלה ובחתירה לשלום " , אמר . משה קצב אמר 
כי יש להימנע מציד מכשפות נגד אנשים שלא נפסלו על - ידי החוק . קפידבינבליכוד 
המשיך אתמול הוויכוח הפנימי לגבי כניסת זאבי לממשלה . חוגים בליכוד הביעו 
פליאה על ידיעה שפורסמה אתמול ב"הארץ " , כאילו השר דוד לוי עמד מאחורי הדלפת 
הסיכום לצירופו של זאבי לממשלה . מלשכתו של לוי הוכחשה עובדה זו מכל וכל . 
הובהר , כי אין כל קשר בין התנגדותו של לוי למיניו של זאבי לממשלה , לעצם 
פרסום ההסכם ברבים . אתמול נמסר כי ייתכן שגם חלק מחברי סיעת הליכוד בכנסת , 
בניהם שלושת השרים שהתנגדו למינוי בממשלה , יימנעו או ייעדרו מאולם המליאה 
בעת ההצבעה . בלשכת ראש הממשלה הוחלט אתמול להפריד בין הבקשה לכנסת לאשר 
את צירופו של זאבי לבין סיכום הדיון המדיני בכנסת , אותו יישא ראש הממשלה 
יצחק שמיר . לפיכך , ייעשה אישור הכנסת למינוי זאבי רק מחר . הערכה היא , 
שלמרות ההסתייגויות הרבות בליכוד ובקואליציה , תאשר הכנסת את המינוי . 
ח"כים בליכוד אמרו כי הם עומדים לתבוע מראש הממשלה להטיל משמעת קואליציונית , 
שתחייב את כל 66 הח"כים החברים בקואליציה לתמוך בצירופו של ח"ך רחבעם זאבי 
לממשלה . הם הדגישו שאין לאפשר לשלושת שרי הליכוד , שהתנגדו בישיבת הממשלה 
לצירופו של זאבי , ולשרים שנמנעו מהצבעה , להצביע על - פי מצפונם , ויש 
לחייבם לתמוך בהחלטת הממשלה . לעומת זאת , הודיע אתמול ח"ך בני בגין כי 
לא יוכל להצביע מחר מליאת הכנסת בעד צירופו של זאבי לממשלה , למרות עמדתו 
של ראש הממשלה יצחק שמיר . לדבריו , צירופו של זאבי היא תופעה שלילית , 
פגם מוסרי , פוליטי ובלתי - חינוכי , שיקשה על ממשלת הליכוד לשכנע ידידים 
בעמדותיה הצודקות . לדברי בני בגין , מי שטוען שמפלגת הטרנספר של זאבי איננה 
אלה עוד מפלגה ציונית , חוטא בקלות דעת ומצדיק מבלי משים את החלטת עצרת 
האומות , על - פיה הציונית היא צורה של גזענות . " מפלגת הטרנספר של זאבי 
מחליפה בכנסת הזאת , את כך , וסכנתה בכך שהיא עושה את הדברים בצורה קצת 
יותר מתוחכמת ומסוות . כוונתה הברורה של מפלגת הטרנספר היא גירוש כל הערבים 
מארץ ישראל המערבית . המפלגה ממתינה לשעת כושר לביצועה זממה " , אמר בגין . 
קפידבינמפלגת העבודה תפתח הבוקר בפעולות שכנוע בקרב חברי כנסת מהקואליציה , 
כדי שיתנגדו או יימנעו בהצבעה במליאת הכנסת מחר , שבה יבקש ראש הממשלה 
לאשר את צירופו של זאבי לממשלה . יו"ר מפלגת העבודה , ח"ך שמעון פרס , 
אמר אמש כי ההחלטה על צירפו של זאבי שמה קץ לאפשרות הקמתה של ממשלת אחדות 
לאומית עד לבחירות , ועתה מדובר בממשלת פילוג לאומי . יו"ר סיעת המערך 
בכנסת , ח"ך חיים רמון , אמר כי צירופו של זאבי היא בבחינת תקיעת סכין 
בגב העם , בשעת מלחמה . הנהלת הקואליציה תתכנס היום , כדי לחייב את חברי 
הכנסת שלה להצביע בעד אישור החלטת הממשלה . הביקורת על צירופו של זאבי לממשלה 
הולכת וגוברת לא רק באופוזיציה , אלה גם בתוך סיעות הקואליציה . על שני 
נציגי דגל התורה הופעלו אמש לחצים כבדים , שלא לתמוך במינויו של זאבי . 
אמש נרמז שייתכן שסגני השרים רביץ וגפני יימנעו בהצבעה בכנסת . חברי דגל 
התורה נועדו אמש עם הרב שך . בתנועת ש"ס ניסו אתמול להסביר את עמדותיהם של 
השרים דרעי ופנחסי , שתמכו בצירופו של זאבי לממשלה . דובר התנועה אמר כי 
למרות שמנהיג תנועת ש"ס , הרב עובדיה יוסף , אמר כי לא ייתן לש"ס להשתתף 
בממשלה ימנית קיצונית , שבה חברים גאולה כהן וזאבי , הבטיח אתמול שמיר 
לש"ס כי צירופו של זאבי לא יפגע במדיניות הממשלה , הממשיכה לגנות את הטרנספר . 
קפידבין האגודה לזכויות האזרח הביעה אתמול מורת רוח חריפה מהחלטת הממשלה 
לצרף אליה את ח"ך רחבעם זאבי . שלא כהרגלה להימנע מהתערבות בנושאים מפלגתיים 
או קואליציוניים , פרסמה האגודה הודעה שבה אמרה כי מינויו של האיש שחרת 
על דגלו את הטרנספר הוא אות קלון לממשלת ישראל ולמדינת ישראל . האגודה לזכויות 
האזרח מציינת כי צירופה של מפלגה , שעיקר מצעה הוא הטפה להפרות בוטות של 
זכויות האדם , הופכת עניין פוליטי לנושא מובהק של זכויות האדם . האגודה 
מביעה הערכה לשרים דוד לוי , דן מרידור ואהוד אולרט על התנגדותם להצעת 
ראש הממשלה , וקוראת להם ולח"כים השותפים לדעתם להצביע בכנסת לפי צו מצפונם , 
ולהכשיל " מינוי מביש זה " . עלות לשכתו החדשה של השר המיועד רחבעם זאבי 
מוערכת בכחצי מיליון שקל בשנה ; כך מסרו אתמול גורמים כלכליים בכירים . 
הם ציינו כי לאחר אישור מינויו של זאבי כשר בלי תיק , הוא יזכה ללשכה במשרד 
ראש הממשלה . זאבי יזכה בוולבו047 המיועדת לשרי הממשלה , בנהג , מזכירה 
ועוזר אישי . גורמים כלכליים העריכו כי בשלב ראשון יקבל מכונית ממאגר הרכב 
הממשלתי . בליכוד מקווים כי עם הצטרפותו של זאבי לממשלה , תצליח הקואליציה 
להחליף את יו"ר ועדת הכספים ח"ך אברהם שוחט ( מערך ) . נציגי מולדת הודיעו 
באחרונה על הימנעותם בוועדת הכנסת בעניין החלפת שוחט בח"ך משה זאב פלדמן 
( אגודת ישראל ) . עתה , יהיו חייבים לתמוך בהצעה להדיח את שוחט . בכלי 
התקשורת ברחבי אירופה היו אמש דיווחים שליליים רבים על יוזמתו של שמיר לצרף 
לממשלה את זאבי . בכל הדיווחים צוין , שזאבי תומך ברעיון טרנספר לאוכלוסייה 
הפלשתינאית בשטחים , ואולי אף בישראל עצמה . משקיפים ישראלים באירופה חוששים , 
שצירוף זאבי לממשלה יביא לסיומה את תקופת העדנה כלפי ירושלים . 
