נכתב בחדר האטום , כפי שכותבו מעיד . מתברר שבחדרים אטומים , בדומה למצבי 
לחץ אחרים , נאטמים גם דברים כמו היגיון פוליטי ומחשבה צלולה , המאפיינים 
בדרך כלל את מר שריד . גם התגובה המיידית שלי , לשניות אחדות , היתה " מן 
הפופיק " : אני מצביע רץ מיום שהתנועה קמה , אבל עכשיו אם דברם והגיונם 
יהיה כשל שריד , שיחפשו אותי . קפמאבינאבל לא ארד לרמת תגובה סנטימנטלית 
נוסח שריד . דווקא עכשיו , כשהמצב קשה מנשוא ממילא , חשוב לא לאבד פרופורציות 
וראש פוליטי צלול . תחת זאת צריך לחזור ולזכור את העובדות הבסיסיות , 
אשר יוסף שריד עצמו היטיב כל כך להציג ולנסח אותן בעבר . יהיו אשר יהיו תוצאות 
המלחמה במפרץ , על כל נזקיהן החומריים והנפשיים , לא יהיה בהן כדי לשנות 
את מצב היחסים בינינו לבין הפלשתינאים . מאז שהגענו לכאן , כעם כובש של 
מהגרים - מתיישבים , לתושבים המקומיים יש אינטרס עליון להיפטר מאתנו בכל 
דרך , אפשרית ובלתי - אפשרית . לעומת זאת , האינטרס הציוני הוא למנוע בכל 
תוקף את אפשרות סילוקנו מפה על ידי שמירת יתרון מכריע , פוליטי וצבאי , 
ולטווח הארוך להגיע למערכת הסדרים פוליטיים ומוסדיים , שבמסגרתם נוכל 
לצמצם ואף לפתור את הסכסוך היהודי - ערבי תוך פשרה שתתקבל על דעתנו ועל דעת 
הפלשתינאים . כל זאת מתוך חוסר ברירה הדדי . מצב זה הסתבך עוד יותר עם 
כיבושם של שטחים נוספים מפלשתינה המנדטורית ועם הסיפוח הזוחל - דוהר דה - 
פקטו של שטחים אלה . הסיפוח הפך אותנו למדינה דו - לאומית , שבה לאום אחד 
נהנה מכל העוצמה והזכויות והשני נעדר אותן לחלוטין . דומה שמר שריד עדיין 
מסכים כי מצב זה הוא בלתי - נסבל . ואין הכוונה להיבטיו המוסריים , על 
אף חשיבותם שאין לערער עליה , בהיותם סיכון ממשי לעצם קיומנו כמדינת לאום 
יהודית דמוקרטית , בעלת עוצמה צבאית , פוליטית , חברתית וכלכלית . כאשר 
רוב הצבא הופך למיליציה לצורכי הגנת פנים , וכאשר בתוך גבולות השליטה הזאת 
הולכת וגדלה שכבה של אנשים מחוסרי תקווה ותוחלת עצם קיומנו עומד בסכנה . 
קפמאבין " היחסים האישיים " , לרבות מפגשים , שנרקמו בין חלק מאנשי השמאל 
הישראלי , בעיקר אלה הרחוקים ממוקדי קבלת החלטות , לבין חלקים מצמרת אש"ף , 
נראו לי תמיד מגוחכים . הם היו פתטיים , רגשניים ולא הגיוניים . ניהול 
משא ומתן פוליטי שמור , מטבע הדברים , למי שמסוגל לקבל החלטות פוליטיות . 
המנהיגות הפלשתינית ידעה כי אין ביכולתם של " חיילי מחנה השלום " לספק 
סחורה פוליטית כלשהי , למעט לגיטימציה ויחסי ציבור . נזקם של מפגשי הסרק 
הנלעגים היה רב מתועלתם . במקום לתרום לדה - דמוניזציה של הארגון לשחרור 
פלשתין ומנהיגותו , הם פגעו פגיעה קשה בדימויו של המחנה הישראלי המתון . 
אולם עיקר נזקם היה בהסטת המאמץ העיקרי מן המשימה החשובה והקשה יותר להביא 
למפנה בדעת הקהל הישראלית בכיוון של חשיבה רציונלית בתחום הסכסוך . הבלבול 
הנורא בין " יחסים אישיים " ליחסים פוליטיים מתנקם עתה במלוא עוצמתו , 
כאשר ה - הפלשתינאים של שריד , אבנרי ודומיהם " בוגדים " בהם אישית , 
וקושרים ברית פוליטית ( מוטעית או מוצדקת , מבחינתם ) עם מדינה שמנהיגה 
משגר טילים אל ערי ישראל , מאיים בלוחמה כימית וזומם להשמיד אותנו . קפמאבינאולם 
תוך זמן מה המלחמה הזו תיגמר . ואז , כפי שגם שריד יודע , ניאלץ לחזור 
אל המציאות ולצאת מתוך החדר האטום , שבתוכו בעזרת כלי התקשורת ומנהיגות 
פנימית מטומטמת נבנה עולם סוריאליסטי של פחדים מיתיים . ובמציאות הזו הכל 
יהיה כפי שהיה רק גרוע יותר . הכיבוש יימשך , המעצמות יעסקו יותר מתמיד 
בבעיותיהן הפנימיות , והוזי ארץ ישראל השלמה יוכלו לטעון כי " מצבנו מעולם 
לא היה טוב יותר " . אש"ף ייחלש , לפרק זמן קצר או ארוך . אך כל זמן שהכובש 
הישראלי לא יאפשר צמיחת מנהיגות מקומית פלשתינית אותנטית , תוך שיתוף פעולה 
עמה ועם המלוכה הירדנית , המנהיגות היחידה שתישאר בעלת תוקף בעיני הפלשתינאים 
ושאר העולם תהיה מנהיגות חיצונית . זוהי המנהיגות שאתה תצטרך ממשלת ישראל 
לשאת ולתת , אך ספק רב אם בעתיד הקרוב היא תרצה או תאולץ לכך על - ידי גורמי 
חוץ , כפי שמייחל המחנה הפוליטי המתון בישראל . אשר לח"ך יוסף שריד ( אגב , 
עצם הכינויים " יוסי " , " אריק " ודומיהם הם חלק מהסינדרום של העדר 
אבחנה בין יחסים פוליטיים ל - ) אני מסכים שעליו להפסיק את מפגשיו עם פלשתינאים . 
הוא לא היה צריך לקיים אותם אף פעם . אבל אנא שריד , עשה את ההפסקה בשקט 
ובהקשר הנכון . כאשר אתה מכריז על כך קבל עם ועדה וכ"עונש " לפלשתינאים , 
אתה נוהג בדיוק כאותם פלשתינאים העולים על הגגות כדי לשמוח על פגיעות האל - 
חוסיין באוכלוסייה אזרחית יהודית . אתה מגיב רגשית , תגובה של כיכרות ולא 
של פוליטיקאי מפוכח . אנא , היה כן עם עצמך , ועם הציבור היהודי והפלתשיני . 
אל תחפש אותם , כי אין לך מה להציע להם . נסה לחפש את אנשי שוק מחנה יהודה , 
שכונת התקוה וקרית שמונה . חפש את העולים מרוסיה . חפש לדבר ( לא שיחה 
" שינקיניסטית " ! ) עם זאב בנימין ( " בני " ) בגין , עם יורם ארידור 
ועם אהוד ( " אודי " ) אולמרט . זה יותר מסובך וקשה , כמובן . 
