שלושה צעירים פלשתינים נפצעו אתמול מירי חיילי צה"ל במהלך מבצע ללכידת מבוקשים 
בכפר בורקין , שבנפת גנין . מקורות פלשתינים מסרו כי החיילים הצליחו ללכוד 
את חוסאן סבא , בן 22 , המבוקש ע"י כוחות הביטחון מזה שלוש שנים , בחשד 
לפעילות בחוליית " הפנתר השחור " . במהלך הפעולה הותקף הכוח בידי צעירים 
באבנים והגיב בירי . מן היריות נפגעו שלושה ושניים מהם אושפזו בבית החולים . 
גמאל קש , שנפצע בצווארו באורח בינוני ומוסטפא וורדני , שנפצע בבטנו באורח 
קשה . אתמול הוסר העוצר בעיר שכם למשך שש שעות רצופות . תושבים מכפרי הסביבה 
התלוננו כי בזמן שהעוצר מוסר בשכם , הם ממשיכים לשהות בעוצר ואינם יכולים 
לטפל בתוצרת החקלאית וזו מתקלקלת . גם באזור טול כרם הוסר אתמול העוצר למשך 
שלוש שעות . עיריית שכם טוענת כי המינהל האזרחי אינו מעביר לרשותה סכומים 
גדולים , המוגדרים כמיסי דלק ואשר הצטברו בארבע השנים האחרונות לסך של 4 . 
2 מיליון שקל . אנשי העירייה פנו אתמול לשר הביטחון וביקשו בדחיפות להסיר 
את העוצר מהעיר ולפתוח את בתי הספר . קפידבינשני תושבים ערבים נפצעו קל מירי 
כדורי גומי בחאן יונס שברצועת עזה במהלך התפרעות , שהחלה כאשר צה"ל הסיר 
את העוצר לכמה שעות כדי לאפשר לתושבים להצטייד במזון . בשאר המקומות שבהם 
הוסר העוצר ( מחנות הפליטים גיבאליה ונוסיראת ושכונות בעזה ) נשמר השקט . 
בכפר בית לאהיה שבצפון הרצועה , הוסר העוצר כליל , למעט עוצר הלילה , 
כפי שהיה נהוג לפני פרוץ המלחמה . בכפר בית לאהיה ובאיזורים חקלאיים אחרים 
מאפשר המימשל הצבאי לתושבים לעבד את שדותיהם ומטעיהם . המצב הכלכלי הקשה 
ברצועה מדאיג את מנהיגי האזור . 11 אישים מרצועת עזה נפגשו אתמול עם ראש 
המינהל האזרחי ברצועת עזה וביקשו להסיר את העוצר , לאפשר לתושבים לצאת לעבודה 
ולהביא כספים מבחוץ . הם אמרו כי לתושבי הרצועה נגרמו הפסדים של יותר מ04 
מיליון דולר בשל העוצר הממושך שנכפה עליהם . בין האישים שנפגשו עם תת אלוף 
שיפמן - רמות , היו אסעד ספטאווי יו"ר אגודת עורכי הדין , פריח אבו מדין , 
יו"ר אגודת " הסהר האדום " , חיידר עבד אל שאפי ומנצור שאווא בנו של ראש 
עיריית עזה המנוח רשאד אל - שאווא . 
