ח"ך מוטה גור הכריז אתמול בישיבת לשכת מפלגת העבודה שדנה במצב הביטחוני , 
כי שאלת ההרתעה הכוללת של מדינת ישראל בעתיד , מחייבת בחינה מחדש של התגובה 
הישראלית כלפי עיראק , כדי להוכיח כי גם בעתיד ימשיך להתקיים כוח ההרתעה 
של צה"ל . גור עומד בראש חברי מפלגת העבודה הקוראים לתגובה מיידית של ישראל 
כלפי עיראק , ומולם ניצבים ראשי המפלגה , שמעון פרס ויצחק רבין , התומכים 
בהמשך מדיניות ההבלגה . בכינוס ישיבת לשכת העבודה אמש , הובלטה האחדות בעם 
מול האיום העיראקי . יו"ר מפלגת העבודה , ח"ך שמעון פרס אמר כי בתקופת 
מלחמה זו , אין לאופוזיציה , אף לא לקואליציה תפקיד מיוחד . זו מלחמה 
שכל מה שנתבקשנו בה , הוא שלא להשתתף בה " , אמר פרס . לדבריו הוא בטוח 
בניצחון כוחות הברית . שר הביטחון לשעבר , ח"ך יצחק רבין , אמר כי כל עוד 
אין הסלמה בדרגת הפעילות נגד ישראל , בטילים או במטוסים , יש להמשיך במדיניות 
הנוכחית של ישראל . " אסור לתת ליצרים ולפופוליזם לקבוע את עמדת מדינת 
ישראל דבר שעלול להביא לפעולה נחפזת ובלתי אחראית " , אמר רבין . ח"ך גור 
אמר עוד , כי התנהגותו של אש"ף ותמיכתו בסדאם חוסיין מוציאה אותו מהתמונה 
המדינית " . קפידבינמזכ"ל מפלגת העבודה , ח"ך מיכה חריש , שפתח את ישיבת 
לשכת המפלגה אמר כי יש לדחות את הביקורת על תפקוד הממשלה עד לאחר המלחמה . 
לדברי חריש , אין להסכים כי בנושאים שאינם נוגעים למלחמה תפעל הממשלה 
תחת רושם של שעת חירום , ותבקש תמיכה אוטומטית . " בנושאים שלא הסכמנו 
להם בעבר , כמו נושאי חברה וכלכלה , גם עתה נפגין את ביקורתנו " , אמר 
חריש . עם זה , הוסיף מזכ"ל מפלגת העבודה כי על אנשי הציבור להימנע בימים 
אלה מלחץ על גורמים ממשלתיים או צבאיים , בעד או נגד פעולה צבאית ישראלית 
בעיראק " . באותה ישיבה נמסר כי שמעון פרס יצא הבוקר לכינוס חירום של ראשי 
האינטרציונאל הסוציאליסטי , שייערך אחר הצהריים בווינה . בכנס ישתתפו ראשי 
ממשלות וראשי מפלגות סוציאליסטיות מכל העולם . יו"ר מפלגת העבודה ינאם בכנס 
על הסכסוך הישראלי - ערבי ומלחמת המפרץ . הכנס ידון במשבר במפרץ ובהשלכותיו 
על המזרח התיכון . עוד יתקיים בכנס דיון על מעמדו של אש"ף , נוכח תמיכתו 
בסאדם חוסיין . 
