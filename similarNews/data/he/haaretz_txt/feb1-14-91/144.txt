לקראת יום הולדתו של ילצין פירסם העיתון " סובייטסקאיה ראסיה " , המייצג 
את הצמרת הצבאית והחוג השמרני במפלגה הקומוניסטית , מכתב עליו חתומים תשעה 
מבין המפקדים הבכירים ביותר של הצבא הסובייטי , כולם ותיקי מלחמת העולם 
השניה . במכתב הם מאשימים את ילצין בנקיטת עמדה מוטעית והרסנית כלפי צבא 
בריה"ם , על רקע תמיכתו בהקמת צבא עצמאי לפדראציה הרוסית . עמדה זו מערערת 
את בסיסה התחוקתי של בריה"ם ופוגעת בנשיא גורבצוב . בין החותמים על מכתב 
הגינוי גם המרשל קוליקוב , מי שהיה מפקד ברית וארשה עד לפני שנה , מפקד 
חיל האוויר המרשל סקוריקוב , ומפקד חיל הים האדמירל סורוקין . כנגד מכתב 
זה פירסם ה"קומסומולסקאיה פראוודה " היומון הנפוץ ביותר בבריה"ם מאמר 
המהלל את בוריס ילצין . העיתון כותב כי ילצין הוא המדינאי " שתרם בשנת 
0991 את התרומה החיובית ביותר לחיים הפוליטיים בבריה"ם " . בסוף השבוע פורסם 
במוסקווה סקר לפיו רק % 31 מקרב תושבי הבירה רוחשים אמון לגורבצוב , לעומת 
% 95 המגלים אמון לבוריס ילצין . אתמול חגג ילצין את יום הולדתו במסיבה צנועה 
בביתו . ילצין ביקש מחסידיו הרבים שלא לטרוח להעניק לו מתנות . קפידבינמנהיגותו 
של הנשיא גורבצוב עמדה תחת ביקורת נוקבת בישיבת הוועד המרכזי של המפלגה הקומוניסטית , 
שנערכה בדלתיים סגורות . " כיום ברור כי הפרסטרויקה היתה כישלון " , אמר 
ראש המפלגה ברוסיה , איוואן פולוזקוב , במהלך הישיבה שנערכה בקרמלין ביום 
חמישי . " לא יכול להיות כעת שום דיון על מערכת רב - מפלגתית כלשהי " , 
אמר פולוזקוב בנאום המתפרסם ב"סובייטסקאיה ראסיה " . " ספסרי שוק שחור , 
בדלנים וצאצאי המעמדות שהוכו במהפכה נאספו תחת דגל הדמוקרטיה והם מכריזים 
על האנטי - קומוניזם כעל האידאונלוגיה שלהם " , הזהיר פולוזקוב את הנהגת 
המפלגה . אלו הדברים החריפים ביותר הנשמעים נגד הפרסטרויקה מאז שהקומוניסטים 
השמרנים הקימו את המפלגה הקומוניסטית הרוסית בחודש יוני שעבר . " אין שום 
כוח פוליטי כיום , מלבד המפלגה שלנו , שיכול לטפל במשימה החשובה ולנצל 
את הסיכוי שמציעה ההיסטוריה , כדי ליצור מחדש את החברה הסובייטית " , אמר 
ולאדימיר איוואשקו , סגן מזכיר המפלגה בנאום המתפרסם ב"פראוודה " . איוואשקו 
קרא לקומוניסטים להילחם באומץ נגד " רעיונות ופעולות הרסניות " . צעדיו האחרונים 
של גורבצוב דיכוי תנועות העצמאות ברפובליקות הבאלטיות , הוצאת הצווים החריפים , 
וחידוש הצנזורה הביאו את השבועון הרפורמיסטי " חדשות מוסקווה " להכריז 
בכותרתו הראשית " הפרסטרויקה מחוסלת " . יום לאחר מושב הוועד המרכזי ספג 
גורבצוב ביקורת חריפה בישיבת מועצת הפדראציה גוף המורכב מנשיאי 51 הרפובליקות 
וראשי 02 האזורים האוטונומיים . נציגי הרפובליקות הבאלטיות אמרו כי אינם 
שבעי רצון מהצעתו של גורבצוב לחוזה איחוד חדש . החוזה קובע כי הרפובליקות 
יחליטו אלו סמכויות להעניק לממשלה המרכזית במוסקווה . אולם בד בבד מעניק 
החוזה לקרמלין את השליטה על מדיניות החוץ , ההגנה , התחבורה , התקשורת , 
האנרגיה , המדיניות המוניטארית , והמדיניות הלאומית בנושאי בריאות , 
חינוך ורווחה . קפידבינראש ממשלת ליטא לשעבר , קזימיירה פרונסקינה , הכחישה 
בתוקף באמצעות סוכנות הידיעות הליטאית כי ביקשה מיקלט מדיני בגרמניה . 
" ידיעות אלו נועדו להטעות את דעת הקהל . בגרמניה אני יכולה לעשות הרבה 
יותר למען עצמאות ארצי " , אמרה . נציג לישכת העיתונות של הפרלמנט הליטאי 
אמר , כי הגב פרונסקינה פועלת עתה בגרמניה למען התנועה " עזור לליטא " . 
בסוף השבוע שרר באזור הבאלטי שקט יחסי , פרט לתקרית בקירבת וילנה , כאשר 
צעיר שנסע במכונית , לא ציית לצו " הכומתות השחורות " לעצור . הללו ירו 
אחריו ופצעוהו קשה בעורפו . " הכומתות השחורות " המשיכו בסיוריהם , עצרו 
כלי רכב ציבוריים , בדקו את תעודות הנוסעים והתחקו אחר עריקים ומשתמטים 
מגיוס לצבא הסובייטי . 
