הסבסוד הממלכתי לתלמיד ישיבה גבוה פי שלושה מאשר לסטודנט במוסדות להשכלה 
גבוהה , ועל כן אין להעלות את שכר הלימוד באוניברסיטאות זאת אחת הטענות 
שהשמיעו נציגי התאחדות הסטודנטים בוועדת קוברסקי לקביעת שכר הלימוד במוסדות 
ההשכלה הגבוהה . הנציגים ינסו להביא לוועדה עצומה שתבטא את רחשי הלב של 
הסטודנטים בנושא שכר הלימוד הנדרש מהם . יו"ר התאחדות הסטודנטים , יוסי 
שטורם , היושב בוועדה כמשקיף ( היו"ר הקודם , איקי כהן , ועופר לאופמן 
חברים בוועדה ) , אמר כי הסטודנטים העלו שתי הצעות : האחת היא לקבוע שכר 
לימוד מדורג , שתקרתו לא תהיה גבוהה משכר הלימוד הנוכחי . בכך מציעה ההתאחדות 
להקטין למעשה את הכנסות האוניברסיטאות משכר הלימוד , שחלקו בתקציבן הרגיל 
הוא כ%61 . הצעה שנייה שהגישו הסטודנטים היא להשאיר את שכר הלימוד אחיד , 
להנמיכו לשיעור שכר הלימוד של תשמ"ט , לבטל את הצמדתו למדד ולקשר אותו 
לתוספת היוקר במשק . נציג האוצר בוועדה , שי טלמון , הציע העלאה ריאלית 
בשיעור % 51 בשכר הלימוד , או לחילופין , העלאה ריאלית בשיעור % 03 בשילוב 
מערך של הלוואות מסובסדות על - ידי הממשלה ( בשיעור כמחצית מהריבית הנהוגה 
במשק ) . בשני מקרים הציע להצמיד את השכר לסל ההוצאות של האוניברסיטאות . 
נציגי האוניברסיטאות בוועדה , אורי לאור מאוניברסיטת בן - גוריון ומנחם 
מגידור מהאוניברסיטה העברית , הציעו העלאה ריאלית בשיעור % 02 תוך הקמת מערך 
הלוואות ומתן היתר לאוניברסיטאות לסטות בתחומי לימוד שונים משכר הלימוד הבסיסי , 
בשיעור שעד % 01 . נציג הוועדה לתכנון ולתקצוב שבמועצה להשכלה גבוהה , 
גורי זילכה , הציע להעלות את שכר הלימוד לכדי % 02 מהכנסות האוניברסיטאות 
העלאה של % 61 בקירוב . בישיבתה השלישית של הוועדה , שנערכה לא מכבר , 
שלל נציג האוצר את הצעת הסטודנטים לקשר את השכר לתוספת היוקר , הצעה שלדבריו 
אינה ריאלית , אך הוסיף כי לא יעמוד על הצעתו להגדיל ב%03 את שכר הלימוד 
תוך הקמת מערך הלוואות מסובסדות . יו"ר הוועדה , חיים קוברסקי , דחה את 
רעיון ההעלאה המדורגת בשכר הלימוד . 
