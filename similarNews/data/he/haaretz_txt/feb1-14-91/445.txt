אלויס ברונר , שהיה אחד מעוזריו הקרובים של אדולף אייכמן , חי כיום בשלווה 
אי - שם בדמשק , כשהוא מקבל אבטחה צמודה של המשטרה הסורית . הוא מתקיים 
מפנסיה של הצבא , ויוצא לעתים לחופשה בכפר לא הרחק מלטקיה . עד לשנים האחרונות 
התפרנס מעסקי ירקות טריים . לפני כן היה מעורב בסחר בנשק , בייעוץ לשירותי 
המודיעין הסוריים , בהמצאת מכשירי עינוי מתקדמים ובהדרכה בדיבוב נחקרים . 
אלא שמהרווחה היחסית יכול ברונר בן ה87 ליהנות רק בגבולותיה של סוריה , 
שמהם אינו מעז לצאת . הוא יודע שאם יעשה כן ימצא עצמו חיש מהר בידיהם של 
שירותי המודיעין הישראליים או משטרות אירופה : נגד ברונר תלויות ועומדות 
כמה בקשות הסגרה של גרמניה , צרפת ואוסטריה . פרטים אלה ואחרים כלולים בספר 
" אלויס ברונר " שיצא לאור לפני שבועות אחדים בפאריס . מחברו הוא דידייה 
אפלבאום , כיום ראש דסק התרבות במחלקת החדשות של רשת הטלוויזיה השנייה בצרפת , 
ובעבר כתב הרשת בישראל , מנהל קול ישראל בצרפתית , וכתב רדיו מונטה קרלו 
בישראל . קפמאליד , 4ברונר , כותב אפלבאום , ביצע בשנות ה05 וה06 שירותים 
לא רק למען מדינות ערב , אלא גם עבור הסי - איי - אי ושירותי הביון הגרמניים , 
והיה לו קשר גם עם השירותים הסובייטיים . פעמיים ניסו להתנקש בחייו . 
בפעם הראשונה , ב1691 , הוא קיבל חבילה ממולכדת שהתפוצצה כאשר פתח אותה 
בבית הדואר . הוא איבד עין וסבל מכוויות קשות בפניו . ההערכה היא שהמוסד 
הוא שעמד מאחורי ניסיון התנקשות זה , על רקע ידיעות כי עם לכידתו של אדולף 
אייכמן ניסה ברונר לארגן את חטיפתו של נשיא הקונגרס היהודי העולמי דאז , 
נחום גולדמן , כבן - ערובה כדי להביא לשחרורו של אייכמן . הערכה אחרת 
אומרת , כי אפשר ששירותי המודיעין הצרפתיים ניסו להביא לחיסולו , משום 
שנחשד בהברחת נשק למורדים באלגיריה . ניסיון התנקשות השני בחייו היה ב0891 . 
הוא קיבל מעטפת נפץ שעם התפוצצותה איבד ארבע מאצבעותיו . גם ניסיון זה 
מיוחס למוסד . היו אלה הימים שבהם מנחם בגין היה ראש הממשלה , והוא ראה 
חשיבות בחידוש המאמצים ללכוד פושעים נאצים המהלכים חופשיים . אפלבאום אומר 
כי בדיקה שעשה העלתה כי כמות חומר הנפץ במעטפה היתה קטנה ביותר , ולא מסוגלת 
לגרום את מותו של אדם . משום כך הוא מעריך כי מטרת המבצע היתה לפצוע את 
ברונר בצורה כזו שייאלץ לצאת מסוריה לשם קבלת טיפול רפואי בחו"ל , ואז יוכלו 
לתפוס אותו כדי להעמידו לדין . עניינו של ברונר עלה בעשור האחרון במגעים 
רבים שקיימו מדינאים מהמערב עם אנשי הממשל הסורי , אולם סוריה סירבה להסגירו . 
ב5891 העניק ברונר ראיון לעיתון הגרמני " בונטה " , כנראה מתוך רצון לרמוז 
לשלטונות הסוריים לבל יעלו על דעתם להסגירו , שכן הוא יודע הרבה והסגרתו 
עלולה להביכם . על פי ידיעות שלא אושרו , ב0991 הציע נשיא סוריה , חאפז 
אל - אסד , לשחרר את יהודי סוריה בתמורה לכך שישראל תחדל מניסיונותיה ללכוד 
את ד"ר גאורג פישר , שמו החדש מאז הגיעו לסוריה , או לפגוע בו . אגב , 
התואר דוקטור הוא המצאה פרטית שלו , ונותני החסות שלו משתמשים בתואר כמחווה 
של כבוד לאיש . אפלבאום החל להתעניין בברונר רק בסוף 8891 , כאשר הופנתה 
בקשת הסגרה צרפתית לסוריה בעקבות הלחצים שהפעיל צייד הנאצים סרז קלארספלד . 
עד אז התמצה הידע שלו בכך שברונר היה בתקופה מסוימת מפקד מחנה הריכוז דראנסי 
ליד פאריס . כמה חודשים לאחר מכן יצא לווינה כדי לעשות כתבת דיוקן על שמעון 
ויזנטל . כששאל אותו אילו היה צריך להביא כיום לדין פושע נאצי אחד במי היה 
בוחר , השיב ויזנטל ברונר . הוא נימק זאת בכך שברונר היה האיש שהמציא 
את שיתוף הפעולה היהודי עם הנאצים כדי לשלוח אותם למחנות ההשמדה . תשובתו 
של ויזנטל היא שעוררה את עניינו של אפלבאום , ומכאן היתה הפנייה להוצאת 
הספרים הצרפתית קלמן - לוי קצרה , והוא יצא לדרך . הוא עיין בארכיונים , 
ונפגש עם אנשים שהכירו את ברונר ועם אנשי שירותי הביטחון הצרפתיים . ברונר , 
למד אפלבאום , היה מהאנשים הנאמנים ביותר למלאכתם בצוותו של אייכמן . 
כשהיתה בעיה בחיסול יהודים במקום זה או אחר ידע אייכמן כי יש מי שיבצע את 
העבודה בנאמנות . כאשר עזב אייכמן את וינה ועבר לברלין כדי לפקד על המחלקה 
היהודית של הגסטפו , השאיר את ברונר לפקח על גירוש יהודי אוסטריה . לאחר 
שהתברר כי עקב בעיות פנימיות אין מצליחים לארגן את גירושם של יהודי ברלין 
שנותרו בעיר , נקרא ברונר לבוא ולסייע . בתוך חודשים אחדים הצליח להביא 
לחיסולם של הנותרים . כאשר היו קשיים ארגוניים בגירוש יהודי סלוניקי שלח 
אותו אייכמן לשם , ובתוך חודשיים הצליח ברונר לשלוח למחנות 54 אלף בני אדם . 
אחר כך נשלח לפאריס והיה אחראי למבצע הגירוש של יהודי צרפת . את הקריירה 
שלו סיים בברטיסלווה . הוא היה אחראי ישירות למותם של כ031 אלף יהודים . 
באופן עקיף הוא אחראי למותם של הרבה יותר . אפלבאום אומר כי אכזריותו היתה 
לשם דבר . אפילו פקודיו באס - אס סלדו ממנו . היו שקראו לו בשם הגנאי " היהודי 
המתוק " . הוא נשא אישה המתגוררת כיום באוסטריה . יש לו בת שנולדה ב5491 . 
מאשתו התגרש ב8591 , אבל ידוע כי הוא נמצא בקשר עמה . את שנאתו הכפייתית 
ליהודים מסביר אפלבאום ברקע התרבותי שלו . הוא נולד בכפר קטן בהונגריה באזור 
הפולקס - דויטש שבו חיו דוברי גרמנית שחלמו להסתפח לגרמניה . רובם היו נוצרים - 
קתולים וחייהם התרכזו סביב הכנסייה . באזור שררה אווירה אנטישמית ברורה 
הגם שחיו בו יהודים מעטים יחסית . בכפרו של ברונר כלל לא היו יהודים , 
ובסך הכל קשה להניח שנתקל בהם בצעירותו . ברונר שמח לבצע את המלאכה כולה 
באמצעות כוחות גרמניים , אך לא היה לו מספיק כוח אדם . לכן הוא שיכלל את 
עיקרון עבודתו של היודנראט . בכל מקום שאליו הגיע איתר את האחראים בהנהגה 
היהודית המקומית , ובאמצעות מערכת טרור , הבטחות כזב וסחטנות הפעיל אותם 
כדי לחפש יהודים אחרים . הוא אף ידע להפעיל את היהודים כאחראים על ביצוע 
העבודות הבסיסיות במחנות עצמם . כך למשל הצליח לנהל את מחנה דראנסי ליד 
פאריס בעזרת ששה אנשי אס - אס בלבד על - ידי ארגון יעיל של עבודת המחנה : 
את עיקר העבודה ביצעו היהודים הכלואים עצמם , והוא עצמו אף הצליח למצוא 
זמן ולצאת מחוץ למחנה כדי לפקח על חיפוש יהודים נוספים . את שיתוף הפעולה 
של היהודים השיג לא רק באמצעות שלטון הטרור , אלא גם מפני שהיו יהודים שחשבו 
כי עדיף לשתף פעולה ובדרך זו לנסות ולהקל על אחיהם . אלא שבסופו של דבר 
הם רק הקלו עליו לבצע את המלאכה באופן יסודי יותר , ובסופו של דבר גם את 
משתפי הפעולה שלח למחנות ההשמדה . בתום המלחמה מצא ברונר מקלט בדרום אוסטריה . 
הוא זייף מסמכים חדשים על שם בן - דודו . הצכים עצרו אותו ב5491 , אולם 
הוא שוחרר מאחר שלא עלה בידם להוכיח כי הוא איש אס - אס . לימים נפל בידיהם 
של האמריקאים אשר לא ידעו דבר על זהותו , וכך שהה במחנה אסירים . ב6491 
נעצר פעם נוספת על - ידי האוסטרים . כשהציג את המסמכים שקיבל מהאמריקאים 
שוחרר . הוא חי שנתיים בהמבורג . אחר כך עבר לאסן . כשהתגורר שם היתה 
כתובתו בידי הרשויות , אך לא נעשה כל מאמץ לאסור אותו . גם האינטרפול שהתבקש 
לטפל בעניין לא עשה דבר , מאחר שבשורותיו היו נאצים רבים שמנעו כל טיפול 
בכך . ב0591 היו בידי המשטרה האוסטרית פרטים מלאים על זהותו החדשה , כולל 
תצלום עם השפם שגידל לצורכי הסוואה , אך דבר לא נעשה כדי לתופסו . ב3591 
החלו הגרמנים לחפש אנשי אס - אס . ברונר חש כי הוא נמצא בסכנה . הוא התלבט 
אם לצאת לדרום אמריקה או למדינות ערב . לבסוף החליט לצאת למזרח התיכון , 
שם התגורר חברו הוותיק , המופתי חג אמין אל - חוסייני . הוא עשה את דרכו 
למצרים ומשם לסוריה . במצרים סייע בשנות ה05 לפרויקט הטילים שבו היו מעורבים 
מדענים גרמנים . הוא סייע גם במלחמה הפסיכולוגית שניהלו המצרים נגד ישראל . 
משם יצא לסוריה , ועד מהרה השתלב בעיצובם של שירותי הביטחון שלה . במלאכה 
זו עסק בין השנים 5591 ו0891 . משקיבל את מעטפת הנפץ ב0891 החלו שירותי הביטחון 
הסוריים לשמור מרחק ממנו . היתה לו סוכנות של יבוא ויצוא . באותן השנים 
הוא עסק גם בסחר בנשק , והסתובב לא מעט במדינות מזרח אירופה . הסורים ידעו 
היטב להשתמש בשירותיו של האיש שנתפס בעיניהם כמומחה בעל שיעור קומה בכל מה 
שקשור לשיטות טרור , ארגון ביטחון - הפנים , ושיטות לחץ על אנשים ומתנגדים 
פוליטיים . ברונר המציא מכונת עינוי יעילה מאוד : קושרים את הקורבן לגלגל , 
מכים בו בכבל חשמלי , ומדי כמה דקות מתיזה משאבה אוטומטית מים על הקורבן 
כדי לפתוח את הפצעים , ואז מכים בו מחדש . קיימות ידיעות כי כאשר נתפס אלי 
כהן , המרגל הישראלי בדמשק , והוחל במסע טיהורים נרחב , היה ברונר אחראי 
לעינויי הנחקרים בניסיון לחשוף קושרים נוספים . גם ב3791 , כשנקלעו שירותי 
הביטחון הסוריים למשבר עקב הפגנות נגד המשטר , גויס ברונר כדי לארגן מחדש 
את השורות . בשנת 0891 פורסם דו"ח קשה של ארגון אמנסטי אינטרנשיונל על התנהגותה 
של סוריה כלפי עצירים ואסירים . יודעי דבר אומרים כי הביקורת הופנתה בעיקר 
כלפי מלאכתו של ברונר , גם אם שמו לא מוזכר . קפמאליד , 4ב7691 התחילה הראייה 
בעינו השנייה של ברונר להיחלש . הוא יצר קשר עם מומחה שווייצי והתעתד לצאת 
לטיפול בשווייץ . שמעון ויזנטל טמן לו מלכודת . לא עבר זמן רב ועיתון של 
" לוחמים " נאצים פירסם , תחת הכותרת של הצלב האדום הגרמני , רשימה של 
עשרה אנשים שכדאי להם לא לנסוע לאירופה . ברונר נשאר בדמשק . ויזנטל התלונן 
על הפרשה במשטרה , אך ללא הועיל . מאז 4591 , עת נשפט בצרפת שלא בפניו , 
תלוי נגד ברונר גזר - דין מוות . את בקשת ההסגרה הראשונה לסוריה הפנו שתי 
הגרמניות ב1691 . בקשה זו חודשה ב5891 על - ידי גרמניה המערבית עקב הראיון 
ב"בונטה " . קיימת גם בקשת הסגרה אוסטרית , גם היא מ1691 . נשיא אוסטריה , 
קורט ולדהיים , חזר על הבקשה בעל - פה בפגישתו עם מנהיגי סוריה ב9891 . 
צרפת נזכרה להגיש בקשת הסגרה רק ב8891 . סרז קלארספלד יצא לסוריה כדי לשאת 
ולתת עם השלטונות על הסגרתו של ברונר , אבל חזר כלעומת שבא . הלכה למעשה , 
אומר אפלבאום , זכה ברונר למה שהוא מכנה " חנינה פאסיווית " . מכל אנשי 
צוותו של אייכמן , שמנה כמאה איש , הוצאו עד היום להורג רק שלושה . השאר , 
בדומה לברונר , חיים בשקט ובשלווה . השנים לא שינו את דעתו על היהודים . 
בראיון שנתן בתחילת נובמבר 7891 לעיתון " שיקאגו סאן טיימס " אמר כי מגיע 
לכל היהודים למות משום שהם סוכני השטן והם זבל אנושי . ל"קרונן צייטונג " 
אמר בסוף 7891 כי איננו מצטער על מה שעשה ; הוא רק מצטער שהוא וחבריו עשו 
רק חצי עבודה . הוא גם חושב שלא זכה בחייו לדי כבוד כפי שהוא חושב שהיה 
ראוי כי יקבל . 
