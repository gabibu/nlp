כאשר כתם הנפט במפרץ חנק את תנועת הגלים תחת כיסוי חום דביק , התרבו גלי 
המחאה בתקשורת . העיתון " די ולט " כתב על " האסון הסביבתי החמור ביותר 
שנגרם אי - פעם בידי האדם " . " בפעם הראשונה בהיסטוריה של האנושות מתרחשת 
מלחמה נגד הטבע אשר ללא אפשרות להרים דגל לבן או להתגונן מת בשקט . " 
גם ב"המבורגר מורגנפוסט " וגם בטלוויזיה ובעצם בכל מקום , מדברים על 
מלחמה סביבתית בעלת ממדים חדשים שתוצאותיה יורגשו בטווח של דורות . ארגונים 
לשמירה על איכות הסביבה חזו את קריסתה של כל מערכת הנפט במפרץ . הם הזהירו 
ששמיכת הנפט " תחנוק ותהרוג את שרשרת המזון במלואה , החל באצות וכלה בדגים " . 
צופי טלוויזיה נדהמים עקבו אחרי הניסיונות הנואשים של הקורמוראן , שניסה 
להימלט מביצת השמן הדביק , ואחר בעלי החיים הגוססים . תמונות אלו זיעזעו 
את העולם יותר מכל הדיווחים שהיו עד כה על הנזקים שנגרמו על - ידי הפצצות 
בעלי הברית " , סבר ה"זידדויצה צייטונג " . בשל התדהמה נוכח מעשה הטרור החדש 
של סדאם חוסיין , נשאלת השאלה האם התקשורת מוסרת תמונה אמיתית על המלחמה 
במפרץ ? האם תוצאות כתם הנפט המכוון אמנם הרסניות כל כך ? האם הן גרועות 
יותר מכל ההפצצות שנעשו עד כה ? האם הרודן העיראקי הוא היחידי שהורס את 
איכות הסביבה ? מכל מקום בשאלה , האם בעלות הברית עם הפצצותיהן הכירורגיות 
הנקיות המכוונות בלייזר עוזרות לשמירת איכות הסביבה , מותר להטיל ספק . 
גם אם סדאם חוסיין הוא האשם העיקרי בגרימת כתם הנפט , יש לזכור שבאסון הסביבתי 
נוטלות חלק גם בעלות הברית . אין זו הפעם הראשונה שהצדדים הלוחמים במפרצמאשימים 
זה את זה בגרימת אסונות סביבתיים כבדים . בעת המלחמה שארכה שמונה שנים בין 
עיראק לאיראן הוטבעו כמה מאות אוניות , ושוב ושוב נהרסו או עלו בלהבות מיכליות 
נפט ובתי זיקוק . 000 , 001 עד 000 , 004 טון נפט זיהמו בכל שנה את מימי 
המפרץ . להשוואה : כתם הנפט העכשווי מוערך בכמות של מיליון טונות , כלומר 
פי שתיים מן הכתם הענק שנוצר בשנת 3891 בשדה הקידוח " נאורוס " מול החוף 
הפרסי . ב9 בפברואר נתקלה מיכלית באי קידוח איראני , ושברה את צנרת הנפט . 
ב2 במארס מנעו מפציצים עיראקיים ניסיונות תיקון , וגרמו לפריצות נוספות . 
במשך חודשים זרם הנוזל השחור ללא הפרעה אל הים . ההערכה היתה שבסך הכל 
זרמו בין חצי לשלושת רבעי מיליון טונות אל הים . גם אז היתה התרעה מאסיווית 
בתקשורת . שמיכת נפט בגודל של בלגיה איימה לחנוק את כל אזור המפרץ הפרסי , 
כך נאמר בעיתונות , ואף על " אסון טבע בממדים שלא היו עד כה ושאינו ניתן 
לשליטה " . עוד נאמר שבמדינות המפרץ פרצה פאניקה בשל ה"אימה השחורה " , העלולה 
לגרום לשיתוק הדיג ואספקת מי השתייה . חברות גרמניות הציעו את עזרתן במלחמה 
נגד זיהום הנפט . בעוד התקשורת עוסקת בחיזיונות של אסון , והפוליטיקאים 
דנים בצורך בהפסקת אש בין איראן לעיראק כדי לעצור את האסון על - ידי תיקונים 
דחופים , ניבא פרוף מאנפרד גרלאך , מן המכון הימי בעיר קיל , " שבעוד 
שנתיים לא ידברו עוד על הנושא " . ואכן כך היה . תולדותיהן של יותר מתריסר 
תאונות נפט ספקטקולאריות , שתוארו בתקשורת כאסונות ונשכחו עד מהרה , משמשות 
הוכחה לעובדה שזה גורלם של אסונות נפט . דוגמה אחת היא התפוצצות אי הקידוח 
" איקסטוסי " אשר אירעה ביוני 9791 , במפרץ מקסיקו , ושכתוצאה ממנה זרמו 
יותר מחצי מיליון טון נפט גולמי למימי הים עד לאביב 0891 . כל המומחים ניבאו 
תוצאות הרות אסון לתעשיות הדיג והתיירות של האזור . לאחר חצי שנה גילו המדענים 
שישנו רק מעט נזק סביבתי מתמשך . נראה שהמעיטו בערכו של כוח הניקוי העצמי 
של הים . כך היה גם בעת אסון המיכלית " אמוקו - קאדיז " שאירע ב8791 מול 
חופי ברטן . אז נשפכו 000 , 032 טון נפט מאזור המפרץ על חופי בריטניה . 
לאחר שלוש שנים , תוקן רוב הנזק ; אפילו כתב העת לענייני איכות הסביבה 
" נאטור " קבע מאזן של " סיום ללא אימה " . אף מין של בעלי חיים לא הושמד 
לחלוטין , והמינים שסבלו הרס רב חזרו לעצמם . במצרי הנסיך ויליאם באלסקה , 
שבהם נשפכו 000 , 54 טון נפט מן המיכלית של חברת אקסון " ואלדז " שגרמו 
למהומה גדולה בתקשורת בשנה שעברה , חזרו דייגי האילתית והכריזו על יבולי 
שיא . דו"ח שפורסם זה מכבר על - ידי שירות המחקר של הקונגרס האמריקאי מסיק 
שתאונות נפט אמנם גורמות לתוצאות מקומיות חמורות , אך ברוב המקרים התוצאות 
לזמן ממושך אינן משמעותיות . בשל העובדה שאפילו מבצעי ניקוי נרחבים אינם 
מצליחים להוציא מן הסביבה יותר מעשרה עד חמישה עשר אחוז של הנפט שנשפך , 
אין טעם במבצעי ניקוי גדולים . שני מיליארדי דולר שהוצאו למען ניקוי מימי 
אלסקה יכולים היו " למצוא שימוש יעיל יותר במקום אחר " . בהתאם להתנסויות 
אלה מעריכים מומחים גרמנים שכתם הנפט הנוכחי יגרום לזיהום סביבתי חמור בעל 
תוצאות חמורות לגבי המערכת הימית , אבל , בטווח הארוך , אין הם רואים 
סיבה לנבא אסונות . " בעוד שנה או שנתיים הכל ייראה אחרת " , סבור פרוף 
וילפריד גונקל , ראש המכון הביולוגי בהלגולאנד . הוא מתריע על " תשוקת 
אסונות " מסוימת בתקשורת , ודורש מן העיתונאים להשוות את המציאות שלאחר 
מכן עם החזיונות האפוקליפטיים שלהם , דווקא בעת תאונות נפט . גם מאנפרד 
אהרהארד , מומחה לזיהומי נפט וכימאי ימי במכון הימי של אוניברסיטת קיל המכיר 
את אזור המפרץ מניתוחים שהוא עצמו ערך , מתבטא ברוח זו : " אני אופטימי 
בדבר התוצאות לטווח הארוך " . לדעתו לא צפוי אסון אקולוגי : ההערכות בשנת 
3891 לגבי המפרץ שהתבססו על הזיהומים משדה נאורוס היו " פסימיות מאוד " , 
משום שלאחר שנה בלבד כמעט ולא דובר על הנפט שנשפך . מבחינות רבות מציע 
המפרץ הפרסי תנאים " טובים " לפירוק מהיר של הנפט : בשל טמפרטורות המים 
והאוויר הגבוהות , % 03%05 של הנפט מתאדים ( בהתאם למשקל הסגולי ) תוך 
מספר ימים . לנפט הכווייתי תכונות אידוי מהיר . הפירוק של הנפט הנותר על - 
ידי חיידקים יהיה מהיר יחסית בגלל ריבוי החיידקים המתאימים . משום שמימי 
המפרץ מלאים נפט באופן קבוע . גם " חומרי הזיבול " הנחוצים לכך , כגון 
זרחות וחנקות , נמצאים בו בשפע . מים מזוהמים מתנקים בעצמם יותר מהר ממים 
נקיים . שכבת הנפט הדקה מתפשטת על גבי משטח עצום בים ומהווה קולט שמש יעיל . 
כמויות האור הגדולות במפרץ גורמות לפירוק פוטו - כימי מהיר של השכבה . 
שאר הנפט מתרכז בגושי זפת דביקים , השוקעים לאט לאט לקרקעית הים . שם לא 
נוצרת שמיכה , ורוב החיידקים מסוגלים לרכך את הגושים הרעילים . הפירוק 
הביולוגי אמנם צורך חמצן רב , כמו במקרה של " מחלת אצות " , לכן ייתכן 
שימותו אלמוגים , ביצי דגים וחיים אחרים שאינם מסוגלים להסתגל למחסור בחמצן . 
אין סיבה להמעיט בחומרתו של זיהום נפט , אך השימוש בו כנשק ב"מלחמה נגד 
הטבע " מגוחך לא רק מבחינה צבאית , אלא גם מבחינה פוליטית . הוא מזיק 
למי שמעולל אותו יותר מאשר לטבע , היודע היטב להיפטר ממנו בכוחות עצמו . 
פצעים אחרים הנגרמים על - ידי המלחמה מגלידים הרבה פחות טוב . 
