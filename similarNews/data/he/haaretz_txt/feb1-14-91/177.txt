" הארץ " ) . גרמניה הקציבה עד כה יותר מ51 מיליארד מארק למאמץ הצבאי של 
בעלות הברית נגד עיראק אמר בסוף השבוע שעבר דובר הממשלה דיטר פוגל . בסכום 
הזה לא כלולים הסיוע הצבאי לישראל , התגבור של הכוחות הימיים הגרמניים במזרח 
הים התיכון , והעברת סוללות אנטי אוויריות לטורקיה . לדברי פוגל , לאחר 
השינויים האחרונים המוצעים בחוקים המסדירים יצוא ציוד וחומרים העשויים לשמש 
לייצור נשק כימי ואחר , גרמניה תהיה בעלת החקיקה המחמירה ביותר בתחום הזה . 
הוא הבטיח , שהממשלה תעשה כל שבידה כדי לאתר ולהעניש את האחראים ליצוא 
בלתי - חוקי , שכלל סיוע בשיפור טילי הסקאד העיראקיים . הסיוע הזה הביא 
לכך , שטווח הפעולה של הטילים הוגדל , והם יכולים לפגוע בישראל . על הנושא 
של שינוי החוקה הגרמנית במטרה לאפשר השתתפות של כוחות צבא במשימות בין - 
לאומיות אמר פוגל , כי שינוי כזה בוודאי לא צפוי או אפשרי לפני סיום המלחמה 
במפרץ . אבל קרוב לוודאי , שמפלגות הקואליציה ייזמו את השינוי הנדרש לאחר 
המלחמה . האופוזיציה הסוציאל - דמוקרטית בבון מתנגדת לשינוי החוקה , וטוענת 
שגרמניה צריכה גם בעתיד להימנע מלשלוח כוחות לאזורים שמחוץ לתחום ההגנה של 
נאט"ו . יתר על כן , הסוציאל - דמוקרטים מתנגדים לכך שכוחות גרמניים ישתתפו 
בהגנת טורקיה ( חברה בנאט"ו ) אם מדינה זאת תותקף על - ידי עיראק . לטענתם , 
האופי ההגנתי של השתתפות כזאת מוטל בספק , משום שכוחות בעלות הברית ביצעו 
לאחרונה שורה של התקפות אוויריות נגד עיראק משטח טורקיה . פעילים סוציאל - 
דמוקרטיים מרכזיים , כמו אוסקר לה - פונטיין , מי שהיה מועמד המפלגה למשרת 
הקאנצלר , היו מעורבים לאחרונה בהפגנות האנטי - אמריקאיות של " תנועת השלום " 
הגרמנית . יושב - ראש הסוציאל - דמוקרטים , ומנהיגים אחרים במפלגה , חזרו 
ודרשו בימים האחרונים הפסקת אש מידית במלחמת המפרץ הפרסי . 
