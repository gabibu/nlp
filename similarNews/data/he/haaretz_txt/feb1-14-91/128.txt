ואשינגטון ( מיוחד ל"הארץ " ) . מאמר מערכת ביקורתי מאוד של ה"ניו - יורק 
טיימס " מוקיע את ישראל על כליאתו של ד"ר סרי נוסייבה באשמה של ריגול . 
המאמר בעיתון רב ההשפעה ביותר בארה"ב , רומז שישראל ניסתה לנצל את חסותה 
של אווירת המלחמה , כדי " לקדם חרדת ריגול , שעולה ממנה צחנה " . מאמר 
המערכת שפורסם שלשום ב"ניו - יורק " טיימס " , מעלה את השאלה מדוע לא העמידה 
ישראל את נוסייבה למשפט , ומעריך כי הסיבה היא שהראיות שבידי שלטונות ישראל 
אינן מוצקות דיין . העיתון כותב : " מספיק קשה לדבר על פשרה טריטוריאלית 
בין ישראלים לפלשתינאים כאשר הסקאדים מרחפים ממעל , והפלשתינאים נתונים 
לעוצר 42 שעות ביממה . אבל כאשר מתונים כמו סרי נוסייבה נכלאים כמרגלים , 
הרי אין עם מי לדבר . דבר זה יהלום היטב את השקפתם של הקיצונים הישראלים " . 
העיתון ממשיך וכותב : " בקשתה של ישראל לסימפאטיה אמריקאית מבוססת על הכבוד 
שישראל רוחשת לחוק ולזכויות דמוקראטיות . יהיה זה עצוב מאוד , אם הזכויות 
הללו יהפכו גם הן קרבנות ( של המלחמה ) " . בתוך כך נמסר אתמול על הקמת 
" הוועד הבין - לאומי למען שחרורו של סרי נוסייבה " . בראש הועד עומד ידידו 
מובארק עוואד , איש הארגון הבין - לאומי לקידום אי - אלימות , שעמד בראש 
המכון לחקר אי - אלימות במזרח - ירושלים , וגורש מישראל בתחילת האינתיפאדה . 
הוועד החדש קורא לארגונים בין - לאומיים , לממשל האמריקאי ולתקשורת הבין - 
לאומית לפנות בדרישה לשלטונות ישראל למענו של נוסייבה . ולמרות זאת , פרשת 
מעצרו המנהלי של נוסייבה מעוררת מעט מאוד התעניינות בארה"ב . העניין לא 
זכה לדיווחים בולטים באמצעי התקשורת . בשגרירות ישראל בוואשינגטון כמעט 
שלא התקבלו פניות או בקשות הבהרה על המעצר . 
