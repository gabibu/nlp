קראתי בעניין רב על גילויי המחאה נגד גרמניה בגין חלקה באספקת נשק לעיראק . 
מחאה זאת כוללת מאמרי מערכת ( " הארץ " , 2 . 5 , למשל ) , נאומי ח"כים 
ואפילו דרישה של נפגעי הטילים לתבוע את גרמניה בבית - המשפט הבין - לאומי . 
ההנחה , כנראה , היא שאלה שסיפקו נשק למשטר רודני אחראים לפשעיו . האם 
אותם ישראלים מוכנים לדרוש מממשלת ישראל לשלם פיצויים לאלפי האינדיאנים בגואטמלה , 
האיכרים בהונדורס , הכפריים באתיופיה והטמלים בסרי - לנקה , שאיבדו קרובי 
משפחה בגין נשק ישראלי ? יש , כמדומני , גם מספר קורבנות עיראקיים שנספו 
או נפגעו מנשק ישראלי , שסופק בציניות לאיראן , ושלא כמו באספקת הנשק הגרמני 
לעיראק , רוב הנשק הישראלי סופק לא רק על - ידי חברות פרטיות , אלא על - 
ידי הממשלה עצמה . אנו אוהבים להזכיר לארצות אירופיות שעברן שולל מהן זכות 
להטיף לנו מוסר . בו בזמן , אנו סבורים שזכותנו להטיף היא מוחלטת , ללא 
תנאים , ובלי שום קשר לפעולותינו . ירושלימקפמאביגמחנה השלום הישראלי מתקשה 
לגבש עמדה כלפי אש"ף והסכסוך הישראלי - הפלשתיני עקב עמדת ההנהגה והעם הפלשתיניים 
בסכסוך המפרץ . אפשר להסביר את עמדתם של הפלשתינאים בטיעון " אויב אויבי 
הוא ידידי " , אלא שהסבר כזה מתעלם מן הממד ההיסטורי . תולדות הקשר של העולם 
השלישי עם המעצמות , עצובות מאוד : ניצול שיטתי של אוצרות הטבע , שהביא 
פיגור ועוני הולך וגובר ביחס לקדמה ולעושר שבמערב . עמדתו של סדאם חוסיין 
מסמלת בעיני רבים בעולם השלישי מאבק צודק באימפריאליזם לסוגיו . אש"ף והפלשתינאים 
לא הצליחו עד כה להרוויח דבר מהמערב , למרות התקרבותם אליו . הברית שלהם 
עם סדאם חוסיין טבעית הרבה יותר מאשר זו עם הבריטים או האמריקאים . אינני 
מאמין שהעמים בעולם השלישי בכלל והפלשתינאים בפרט רואים בסדאם חוסיין מהטמה 
גנדי או פידל קסטרו . אבל הם רואים בו אדם הקורא תיגר על ההגמוניה של העולם 
המערבי , הרואה בעולם השלישי מקור לכוח עבודה זול ולאוצרות טבע ואינו דואג 
לרווחתם של התושבים או לזכויותיהם הבסיסיות . אינני מצדיק את סדאם חוסיין 
וגם לא את עמדתם של הפלשתינאים אוי לעולם שלישי אשר רואה ברודן סדאם את 
זה שיניף את דגל השחרור והצדק אבל גם עמדת מחנה השלום כלפי הסכסוך במפרץ 
איננה מבטאת שאיפה לשלום . עמדתם היא כעמדת ממשלת הליכוד , עמדה התומכת 
במלחמה , בהרס ובהרג . מחנה השלום הישראלי חייב לנקוט עמדה של שלום : 
התנגדות לכיבוש כוויית , התנגדות למלחמה במפרץ וקריאה לפירוז המזרח התיכון . 
ירושלימקפמאביגהמלחמה הפסיכולוגית שמנהל סדאם חוסיין נגדנו , הגורמת לעלייה 
ברמת החרדה הכללית , מעלה שאלה בדבר תפקידה של התקשורת ההמונית . אין אני 
משלה את עצמי ואינני מאמין שניתן להשפיע על שיקולים עסקיים של רווחיות . 
אך כנגד המאבק שמנהלים בימים אלה אנשי המקצוע בתחומי בריאות - הנפש להורדת 
רמת החרדה של ילדים , מבוגרים וזקנים , פועלים לעתים אמצעי - התקשורת , 
ובעיקר העיתונות , בכיוון ההפוך וגורמים להגברת החרדה . הציבור , בהתנהגותו , 
הוא הנותן לאמצעי התקשורת את המשוב להתנהגותם . ככל שהציבור ירחק מסנסציוניזם , 
ימשוך ידיו מעיתונים רצופים כותרות מרעישות ויתייחס בצורה מאוזנת לתוכן 
הדברים כן ייטב לו . לעומת עיתוני הערב , נדמה כי הטלוויזיה מצליחה להעביר 
מסרים שקולים יותר , אך גם היא משתתפת במידה מסוימת בחגיגת החרדה הלאומית , 
באמצעות הבעות הפנים ונימת הדיבור של קריינים מסוימים . קשה לתת הסבר מתקבל 
על הדעת לצורת הגשה זאת , בתקופה שבה הכל מדברים על המלחמה הפסיכולוגית 
ועל הצורך לנטרל את השפעותיה . מסירת מידע בצורה הנכונה תתרום להנמכת האפקט 
הפסיכולוגי השלילי של המלחמה ולהרגעת כולנו . , פסיכולוגקריית ביאליקקפמאביגבהופעתו 
בטלוויזיה ( " ערב חדש " , 2 . 01 ) פרש שר האנרגיה והתשתית , הפרוף 
יובל נאמן , את חזונו המדיני . הפלשתינאים בשטחים חדלו , לדעתו , מלהיות 
פרטנר למשא ומתן " משום שהם עלו על הגגות והביעו שמחה על נפילת הטילים 
בתל - אביב " . גם הסורים אינם , לדעתו , פרטנר למשא ומתן על הסדר אפשרי . 
פרוף נאמן מציע לשאת ולתת על שלום עם סעודיה ומרוקו . אני מציע להוסיף 
לרשימה גם את סרי - לנקה ואת גואטמלה . תל - אביבקפמאביגכאחת ממארגנות " נשים 
בשחור " בירושלים , התייחסותה של לילי גלילי להפגנה , בכתבתה " שמאל 
ללא מוצא " ( " הארץ " , 2 . 01 ) , עוררה בי תמיהה . אמנם , בשלושת 
השבועות הראשונים למלחמה , לא קיימנו , בראשונה , את המשמרת ; אמנם , 
המלחמה והשלכותיה עוררו בקרב רבות מאתנו התלבטויות ; אמנם , המלחמה הביאה 
ל"התכנסות עצמית ודאגה לסביבה המיידית " , אך לא בצורה " שאינה מותירה מקום 
למחשבה פוליטית " . ביום ה11 למלחמה התכנסנו לדיון קבוצתי . בשלוש הפגישות 
שקיימנו עד כה התעוררו , אמנם , חילוקי דעות לגבי העיתוי המתאים ביותר 
לחזור למשמרת , מתוך דאגה ומודעות לחשיבות המשך קיומה , אך עם כולנו מנוי 
וגמור לחזור ולהביע בפומבי את עמדתנו נגד הכיבוש . בפגישות לא הובעה תחושה , 
כדברי גלילי , " כי התנועה מתפרקת , כקורבן של מלחמת המפרץ " . כיוון 
שרבות בקרבנו מתנגדות לכיבוש בעיקר מתוך דאגה להשפעת היותנו עם כובש על איכות 
החברה בה אנו חיות , תמיכת הפלשתינאים בסדאם ושמחת חלק מהם נוכח ההרס הנגרם 
בישראל אינן מהוות שיקול בהמשך ההתנגדות לכיבוש . קל וחומר בעיני הנשים 
בקרבנו המתנגדות לכיבוש גם מתוך דאגה לזכויות הפוליטיות והאנושיות של הפלשתינאים , 
הממשיכות לתמוך בזכויות אלה ללא תלות בעמדותיהם הפוליטיות של הפלשתינאים , 
ולמרות חילוקי דעות פוליטיים . אי לכך , בשום פגישה לא הובעה העמדה " כי 
אין מקום עתה לפעילות משותפת עם פלשתינאיות " , מה עוד שפעילות " נשים בשחור " 
הינה פעילות בתוך החברה הישראלית ואינה חלק מפעילות משותפת עם נשים פלשתינאיות , 
הנעשית במסגרות אחרות , כמו קואליציית " נשים ושלום " , בה חודשה הפעילות 
הפוליטית בנוגע לעוצר ולהרעבה . גם בקרב הנשים הפעילות בקואליציה לא הובעה 
התנגדות לפעילות משותפת , מתוך הכרה כי רק בהמשך הדיאלוג , תוך עיבוד והבהרת 
חילוקי הדעות , יש תקווה לפתח של שלום . אין ספק כי המלחמה גרמה להתכנסות , 
גם לצורך של דיון רגשי ופוליטי משותף כחלק מהצורך בחיזוקנו העצמי לקראת 
יציאתנו המחודשת לסביבה העוינת , המתנגדת לעמדות שוחרות שלום והתומכת בעמדות 
כוחניות ביחס לקונפליקט הישראלי - הפלשתיני . חבל שגלילי לא טרחה לבדוק 
מקרוב את הלך הרוחות בקרב הנשים הפעילות ; ביום ששי האחרון חודשה המשמרת , 
הן בירושלים והן בתל - אביב , ובקרוב היא עומדת להתחדש באזורים נוספים 
בארץ . 
