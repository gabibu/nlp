אפשר להניח כי מי שמבקש לטוס בימים אלה בחברת אל על ( שהיא כמעט החברה היחידה 
שמקיימת קשר לישראל וממנה בימים אלה ) , אולי לא ידקדק בעניינים שוליים 
כמו מקום הישיבה שנקבע לו במטוס . אבל הסיפור של ע"א מרחובות ( השם המלא 
שמור במערכת ) , שהתרחש אמנם בימי שלום , מרגיז גם בזמן מלחמה . תחילת 
הסיפור ב11 באפריל אשתקד , שבו טס ע"א ללונדון . כיוון שהוא נכה רגליים , 
ציין סוכן הנסיעות שלו בהזמנה כי הוא מבקש להושיב את לקוחו בלאמור , במקום 
שבו קל לנכה להגיע , ואשר יש בו גם מרווח מספיק לרגליים . בטרם העלייה 
למטוס הפנה ע"א את תשומת לבה של הדיילת שקיבלה את הכרטיסים , אך היא השיבה 
שהמקומות כבר נקבעו מראש . הנוסע הניח כי העניין מסודר . לאחר שעלה למטוס , 
התברר לו כי המקום שקיבל אינו זה שהזמין אלא נמצא באמצע טור , מקום שאין 
לו כל אפשרות פיסית לגשת אליו . ע"א שאל את הדייל שעמד שם אם אפשר לעבור 
לשורה הראשונה , שהיתה כולה ריקה . בתגובה גער בו הדייל ואמר לו שיישב 
במקום שנקבע לו , או שיירד מהמטוס . הנוסע הנזוף התחיל לנוע לכיוון האלעלית 
שהביאה אותו למטוס . אבל אחת הדיילות עצרה בעדו , ומשהתברר לה במה מדובר 
אמרה לו כי כל המקומות בשורה הראשונה פנויים , והוא יכול לבחור לו את המושב 
שנראה לו . בטיסה חזרה , ממשיך ומספר ע " א , לא היו כל בעיות . הוא הסביר 
במשרד אל על בלונדון את בעייתו , וקיבל מושב ליד דלת המטוס . מקום זה , 
לדבריו , הוא אפילו יותר נוח מזה שבשורה הראשונה , כי הוא מותיר יותר 
מקום לרגליים . את פרטי המקרה הזה העלה על הכתב ושלח לאל על ב82 ביוני , 
כלומר , כחודשיים לאחר התרחשותו . הסיבה היתה שהוא עמד לנסוע לחו"ל ולא 
רצה לעבור שוב את כל עוגמת הנפש שעבר בטיסה הקודמת . הוא ביקש שיכתבו לו 
איך מכונה אותו מקום שבו יש מרווח לרגליים , ואיך אפשר להבטיח מראש כי מקום 
שהוזמן אכן יישמר לו . כן ביקש לקבל הסבר להתנהגות הדייל , ומדוע צריך 
היה לשמור כל כך על המקומות בשורה הראשונה , שממילא רוב הנוסעים אינם מעוניינים 
בהם , כי משם אי - אפשר לראות את הסרט המוקרן במטוס . ב42 ביולי שלחה לו 
חברת אל על תשובה חתומה בידי איתן דלוגין , מנהל פניות הציבור . במכתב 
הוא מביע צערו על אכזבתו ומורת רוחו של המתלונן , אך ללא התנצלות . לגבי 
התנהגות הדייל נאמר כי היא עומדת בסתירה בולטת למדיניות החברה . לו היה 
להם שם הדייל , כתב דלוגין , היו יכולים לנקוט צעדים משמעתיים מתחייבים . 
גם בעניין זה אין התנצלות . ובאשר למקומות ישיבה נאמר במכתב , כי על - 
פי נוהלי החברה יש אמנם מקומות מיוחדים לנכים ולמוגבלים , אך הם לא ליד 
דלת המטוס , מטעמי בטיחות ונוהלי פינוי בעת חירום , ולא בשורות הראשונות , 
המיועדות לתינוקות ( עניין זה התברר בהמשך כלא - מדויק ) . תשובתו של 
מנהל פניות הציבור הרגיזה את ע"א , וב6 באוגוסט השיב לו . הוא ביקש שיכתבו 
לו במפורש באילו מקומות מותר להושיב נכים , תוך הדגשה כי בגלל מוגבלותו 
אין הוא מסוגל לשבת בשורה רגילה ואינו יכול לקום ממקומו בכל פעם שמי שיושב 
לידו רוצה ללכת לשירותים . לגבי הדייל , כתב , הוא אינו יודע את שמו , 
אבל ציין כי משום שמסר את מספר הטיסה , היעד והתאריך , צריך הרבה רצון 
רע כדי שפרטים אלה לא יספיקו לברר מי היה הדייל שדיבר בגסות כה רבה . ב91 
בספטמבר , חודש וחצי לאחר משלוח מכתבו של ע"א , השיב לו איתן דלוגין . 
הוא צירף לתשובתו תרשים של מקומות הישיבה במטוס בואינג 747 עם פירוט המקומות 
המיועדים לנכים . לגבי העובדה שהפקיד בלונדון ניאות להושיבו ליד דלת המטוס , 
טען דלוגין כי הוא פעל בניגוד לנוהלים . אי לכך מצאה הנהלת אל על לנכון 
להפנות את תשומת לב האחראים בלונדון למקרה , תוך הנחיה למנוע הישנותם של 
מקרים דומים בעתיד . עניין הדייל החצוף לא זכה לתגובה כלל . ע"א הגיב על 
המכתב ב52 בספטמבר . מן התגובה התבררה עובדה מפתיעה : בין המקומות המיועדים 
לנכים מופיעים גם אותם מקומות ממש שע"א ביקש בטיסתו ומשום מה לא נמסרו לו , 
אלא רק לאחר סקנדל . באותו מכתב ע"א מתייחס גם לכך שבמקום לנזוף בדייל 
גס - הרוח , מצאה הנהלת אל על לנכון לנזוף דווקא במשרד הלונדוני שהעניק 
לו , ולא רק בטיסה הזאת , טיפול מסור מעל ומעבר לצפוי . ב42 באוקטובר שלח 
שוב איתן דלוגין תשובה לע"א , שבו חזר על עניין הנהלים ושיקולי הבטיחות 
באל על , תוך הבעת צער על אי - הנעימות שנגרמה לו . קפמאבינהנוסע ע"א לא 
התעצל , וב62 בנובמבר כתב , בפעם הרביעית , לאל על . במכתב זה סיפר בין 
השאר כי באחרונה חזר מנסיעה שכללה שבע טיסות , מהן ארבע בסוויסאייר השווייצית 
ושלוש ביונייטד האמריקאית . לדבריו , בכל הטיסות , בין אם הזמין אותן 
מראש ובין אם לאו , הושיבו אותו תמיד בשורה הראשונה . מתוך מכתב ארוך ומפורט 
זה , שניכר בו כי נכתב בכאב אמיתי , נצטט רק משפטים אחדים שמדברים בעד 
עצמם : " אני אישית ניסיתי תמיד לטוס אתכם , פשוט מפני שאני מנסה ככל 
האפשר להעדיף את התעשייה המקומית בכל התחומים . אינני ילד קטן , ולא נפלתי 
מהירח , ותמיד ידעתי כי השירות שלכם אינו יכול להשתוות עם מה שמובן מאליו 
בין אנשים תרבותיים , אבל הייתי מוכן להשלים עם מידה מסוימת של גסות . 
לא נשברתי כאשר דייל שלכם אמר לי פעם שלא אקבל אוכל מפני שלא הוצאתי את השולחן 
שלי , ולא התרגשתי כאשר נסעתי באווירון שהיה ריק בחציו , והדיילות התעקשו 
להושיב את הנוסעים המעטים בשורות צפופות , ויש לי עוד כמה סיפורים . הפעם 
הצלחתם לשבור אפילו את הסבלנות שלי , אבל עדיין אני מוכן לוותר ולחזור לטוס 
אתכם בשלושה תנאים " . התנאים שביקש ע"א היו : התנצלות של חברת אל על על 
התנהגות הדייל ועל הטיפול הלקוי בתלונתו על - ידי הממונה על פניות הציבור , 
שניסה לחפות על המחדל בטענות שווא ; התנצלות אישית של הדייל ; הסבר מפורט 
של הנוהל שלפיו יוכל להזמין להבא מקום שבו יהיה יכול לשבת , ולהיות בטוח 
שאמנם יקבל את המקום הזה בקשה שביקש כבר במכתב התלונה הראשון שלו . חברת 
אל על לא השיבה על המכתב הזה , וכנראה אינה מתכוונת להשיב . כך התרשמנו 
ממכתב שקיבלנו מדובר החברה , נחמן קליינמן , שצורף להעתק של אחד המכתבים 
האחרונים שכתבה אל על לע"א . מכתבו של הדובר מסתיים בהערה : " אין לי 
מה להוסיף בנדון " . כשישוב השלום לאזורנו , כדאי היה מאוד שחברת אל על תעשה 
חשבון נפש נוקב על יחסה וטיב השירותים שהיא נותנת לנוסעיה . 
