העוצר הכללי שהוטל ברצועת עזה , עם תחילת מלחמת המפרץ נמשך זה היום ה11 . 
על פי דיווחי הצבא , נעצרו 081 תושבים שהפרו את העוצר . לדברי מקורות ערביים 
ברצועת עזה , למרות שכולם תומכים בסאדם חוסיין , רבים רוצים שהמלחמה תיגמר 
כדי לצאת לעבודה בישראל . ( ע ) . כוחות הביטחון פתחו בחקירה בנסיבות 
הירצחו של תושב הכפר בלעא שבנפת טול כרם . הנרצח , אחמד שיקואן בן 03 , 
נחטף לפני שלושה ימים על ידי רעולי פנים ונרצח בדקירות סכין , בשל חשד 
כי הוא משתף פעולה עם שלטונות ישראל . למרות העוצר בשטחים מאז תחילת המלחמה 
במפרץ , החיים בכפרים רבים בגדה שאינם על צירים ראשיים נמשכים כרגיל וצה"ל 
אינו כופה בהם את העוצר , שהוטל על השטחים עם תחילת המלחמה במפרץ . בכפרים 
אלה מסתובבים התושבים בחופשיות , אולם הם מנועים מלנוע בגדה בשל מחסומי 
הצבא . למרות שנמסר כי באחדים מהכפרים המרוחקים נערכו בסוף השבוע תהלוכות 
תמיכה בסדאם חוסיין , לרוב נשמר השקט גם בהם . בערים , במחנות הפליטים 
ובכפרים שלאורך הצירים הראשיים נמשך עוצר מלא . אתמול הוסר העוצר לכמה שעות 
לצורך הצטיידות במזון . המקורות הצבאיים מסרו עוד כי צה"ל מאפשר טיפול רפואי 
דחוף לכל נזקק וכי גם בעוצר מותרת תנועת אמבולנסים . לדבריהם , בתי החולים 
פועלים כרגיל ומקבלים אספקה שוטפת של תרופות ומזון . גורמים פלשתינים העלו 
בימים האחרונים חששות כי התמשכות העוצר ואובדן ההכנסות כתוצאה מהפסקת העבודה 
בישראל עלולים לגרום התפרצויות אלימות בקרוב . מקורות צבאיים מסרו כי מאז 
פרוץ המלחמה נשפטו כ002 מתושבי השטחים על הפרת עוצר ונידונו בהליך של שיפוט 
מהיר לעונשים של עד שלושה חודשי מאסר בפועל ולקנסות כספיים . מוסטפא מרעי , 
תושב העיר גנין , נרצח אתמול בדקירות סכין בידי רעולי פנים , בחשד ששיתף 
פעולה עם השלטונות . מקורות פלשתיניים מסרו כי עקב מסע מעצרים רחב היקף , 
שהתקיים בימים האחרונים באזור גנין , נחשד מרעי כי מסר לכוחות הביטחון 
מידע שאפשר את המעצרים . אתמול נמשך העוצר בכל שטחי הגדה המערבית ורצועת 
עזה , למעט הפסקות לצורך הצטיידות במזון . מלבד תקריות בודדות של יידוי 
אבנים , נשמר השקט . המנהל האזרחי מאפשר לכמה סקטורים חיוניים לפעול , 
למרות העוצר . בין השאר הופעלו אתמול שירותי הניקיון העירוניים , המאפיות 
והמרפאות , וניתנו היתרי תנועה לסקטור החקלאי . מחלקת הרווחה במנהל האזרחי 
עוסקת בימים אלה בהכנת חבילות לנצרכים , עקב התגברות המצוקה , הנובעת מהתמשכות 
העוצר . ממקומות שונים בגדה מדווחים מקורות פלשתיניים על מחסור במצרכי יסוד 
כחלב וירקות , ועל קשיים במשיכת כסף מהבנקים . מתאם הפעולות בשטחים , שמואל 
גורן , אמר לעיתון " במחנה " כי " להתנהגות המאופקת של צה"ל יש השפעה 
רבה על השקט היחסי השורר בשטחים . העוצר הרגיע את האוכלוסייה , בודד אותה 
ולא נתן לה להתארגן " . לדבריו , " תושבים בשטחים חוששים כי ישראל תנצל 
את המצב . כל הזמן מופצות שם שמועות על גירוש המוני פגיעה פיזית בפלשתינאים " . 
במערכת הביטחון החליטו אתמול להמשיך את העוצר בשטחים ולמנוע יציאת פועלים 
לעבודה בישראל , לפחות עד תחילת השבוע הקרוב . ההחלטה התקבלה למרות לחץ 
של מעסיקים בישראל . במחנות הפליטים לא צפוי רעב , בגלל האספקה השוטפת וסיוע 
החירום שמגישה סוכנות הסעד והתעסוקה לפליטים , אונרוו"א . מקור צבאי אמר 
השבוע כי מחסני הסוכנות " מתפוצצים במזון " . לעומת זאת חמור המצב בכפרים , 
שם מתלוננים התושבים על מחסור במזומנים ובמצרכי יסוד בחנויות . בגלל הדרדרות 
המצב הכלכלי , ניכרת תופעה של מימוש רכוש באמצעות מכירת תכשיטים וזהב . 
תושב אזור רמאללה אמר אתמול : " זה לא יכול להימשך כך עוד זמן רב . האנשים 
סגורים בבתים והכסף אוזל . בקרוב מאוד כל העסק הזה עלול להתפוצץ " . אתמול 
אירעו , בפעם הראשונה מאז הוטל העוצר בשטחים , התנגשויות קשות בין תושבי 
רצועת עזה לחיילי צה"ל . מקורות פלשתינים מסרו כי תושב מחנה הפליטים שאטי 
נורה בידי כוח של צה"ל ונפצע באורח בינוני . דובר צה"ל מסר כי התושב ניסה 
לחטוף נשק מחייל ולכן נורה . גם שוטר משמר הגבול נפצע קל מאבן שהושלכה עליו 
בעת ההתפרעויות . הוא הועבר לבית החולים ברזילי לקבלת טיפול ושוחרר . במחנה 
הפליטים מועזי ברצועת עזה נהרג אמש איבראהים אל עין גאודה אבו גלאל , בן 
92 , שהפר את העוצר ונורה בידי כוח צה"ל לאחר שניסה לחטוף נשק ממפקד הכוח . 
מקורות צבאיים מסרו אמש כי כוח צה"ל שסייר במחנה הפליטים נתקל בשלושה תושבים 
שהפרו את העוצר . הכוח קרא לשלושה לעצור אך אחד מהם , איבראהים אל עין , 
ניסה לחטוף את נשקו של מפקד הסיור . בוצע נוהל עצירת חשוד , אך התוקף 
לא עצר , ניסה לברוח , נורה ונהרג . זהו ההרוג הראשון בשטחים מאז פרוץ 
המלחמה במפרץ הפרסי . מערכת הבטחון הודיעה כי תנקוט ביד קשה נגד תושבים 
בשטחים שיפרו את העוצר , וכי תנאי המלחמה חלים גם על תושבי השטחים . כרוז 
מספר 76 של " המפקדה הלאומית המאוחדת " , שהופץ אתמול במזרח ירושלים ובמספר 
מקומות בשטחים , מביע הזדהות מוחלטת עם עמדות עיראק . עקב העוצר התקשו 
להפיץ את הכרוז באזורים שונים בשטחים . 
