באופן עקרוני אני מסכים עם החוק הזה , אבל לא רציתי לתמוך בו משום שבמהלך 
הדיון במליאת הכנסת על החוק , קישרו אותי עם ח"כים אחרים שעברו ממפלגה למפלגה 
מסיבות שונות משלי . השיקול שלי היה מצפוני בלבד כשקיבלתי את ההחלטה לפרוש 
מאגו"י . אינני רואה עצמי כמי שפעל נגד הסיעה שלו ונגד הבוחרים שלו . הקו 
המנחה של החוק הוא להעניש ח"ך שהלך נגד ציבור בוחריו . אני חושב שאני עשיתי 
מה שהבוחרים שלי דרשו ממני . במערכת הבחירות לכנסת הבטחנו לבוחרים שלנו 
באגו"י ללכת עם הימין , אבל לצערי החברים האחרים באגו"י הלכו בניגוד להבטחתם 
עם המערך . לא קיבלתי שום הטבות ושום תמורה . ראשי הליכוד פנו אלי והציעו 
לי את המשרה הזו . הם רוצים להיראות יפה בעיני הציבור , כמי שגומלים למי 
שתמך בהם בעת הקמת הממשלה . אני יכול לגלות לך שהמערך היה מוכן להבטיח לי 
הרבה יותר . המערך הציע לי משרה של שר ועוד כל מיני הטבות נכבדות ביותר 
ביניהן שריון ברשימתם בכנסת הבאה . חורה לי שכללו אותי בקבוצה אחת עם עוד 
כמה ח"כים שגם הם פרשו מסיעותיהם . אני חושב שהמקרה שלי שונה . המצפון 
שלי נקי . בתוך תוכי אני יודע שחברי לסיעה לשעבר בגדו בציבור הבוחרים שלנו 
ולא אני . יש לי הרבה מה לומר , אבל החלטתי לשתוק . בוודאי . האמנתי בכל 
לבי בצעד שעשיתי . לא היו לי שום ספקות . גם אילו ידעתי שבגלל המהלך הזה 
שלי , אני עלול לאבד את מקומי בכנסת לא הייתי משנה את הצבעתי . יש הרמוניה 
ביחסים שלי עם שר הבריאות . הוא אף פנה אלי והציע לי להשיב בשם המשרד על 
שאילתות במליאת הכנסת . למען האמת כשדובר על מינויי לתפקיד סגן שר חשבתי 
על משרדים אחרים , אבל אני מרוצה מתפקידי הנוכחי . אני אחראי על בתיה"ח 
הדתיים , כל הנושאים הגריאטריים , הסיעודיים , הפסיכיאטריים ורפואת המשפחה . 
הצבתי לעצמי כמה אתגרים שאני מקווה שאוכל לעמוד בהם . אמרתי לראש הממשלה 
שבכוונתי לזמן בתקופה הקרובה ישיבה של כל מנהלי בתיה"ח הגריאטריים והפסיכיאטריים 
עם שמיר ומודעי ולהציג בפניהם את המצב הקשה השורר במוסדות אלה . הסקטורים 
האלה הוזנחו בצורה קשה ביותר ואם היום מונה לנושאים אלה פטרון , זה אני , 
עלי להשתדל ולקדם את הנושאים הללו . 
