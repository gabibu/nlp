חברי הכנסת חיים אורון ( מפם ) ודדי צוקר ( רץ ) אמרו אתמול כי ממשלת 
ישראל מתכננת הרחבה מואצת ומרחיקת - לכת של ההתנחלויות בשטחים , במטרה מפורשת 
להציב עובדות בשטח , שיקשו עליה להיכנס לתהליך מדיני עם תום המלחמה במפרץ . 
השניים הציגו נתונים מפורטים על פעולות ההתנחלות , שלפיהם תשקיע ישראל 
בתחום זה לפחות חצי מיליארד שקל בכל אחת מהשנים 09913991 . הח"כים אורון 
וצוקר אמרו כי הרחבת ההתנחלויות דווקא עתה מציבה מכשול בלתי - עביר לקבלת 
סיוע אמריקאי לקליטת עלייה . " עובדה זו מצביעה על העדפה ממשלתית חד - 
משמעית של ההתנחלויות על - פני גיוס מקורות הכרחיים לקליטת עלייה . מדיניות 
התנחלות זו היא הפרה ברורה של התחייבות בין - לאומית , שנטלה הממשלה על 
עצמה " . הם הדגישו כי עד כה התיישבו בשטחים 005 , 2 עולים חדשים . לדבריהם , 
מתכנן משרד הבינוי והשיכון לבנות 21 אלף יחידות דיור חדשות בשטחים בשלוש 
השנים הקרובות , ולהעלות בכך את מספר המתנחלים ב05 אלף , נוסף על 51 אלף 
שהצטרפו להתנחלויות בשנת 0991 . אורון וצוקר טוענים כי פעולות בנייה אלו 
מונחות על - פי מספר עקרונות פוליטיים : בנייה מקיפה בשביל אוכלוסייה חרדית , 
שתגביר את המחויבות של המפלגות החרדיות לליכוד ; התמקדות בעיבוי ההתנחלויות 
הקיימות , כך שאפשר יהיה לטעון באזני הממשל האמריקאי כי לא מוקמות התנחלויות 
חדשות ; מאמץ ליצור רצף התיישבותי משני צדי הקו הירוק . בשנת הכספים 09911991 
אושרו לבנייה בשטחים 941 , 2 יחידות דיור , במסגרת התוכנית לבנייה ציבורית 
של משרד השיכון , שהקיפה 54 אלף יחידות דיור בישראל ובשטחים . מתוכן מתוקצבות 
אלף דירות באופן ישיר על - ידי משרד השיכון , ולכל השאר נתן המשרד התחייבות 
לרכישה . כמו - כן , מסתיימת הצבת אלף קרוואנים בהתנחלויות ( מתוך 000 , 
5 בישראל ובשטחים ) . אורון וצוקר אמרו אתמול כי סך כל ההשקעה השנתית בבנייה 
בשטחים עומדת על 594 מיליון שקל , מהם 504 מיליון בבנייה ו09 מיליון בפיתוח . 
נוסף לכך , מושקעים השנה 56 מיליון שקל בהצבת אלף הקרוואנים . על - פי 
אמדן זה , יושקעו בסך הכל בארבע השנים 09913991 כשני מיליארד שקל בהרחבת 
ההתנחלויות בשטחים . הערכה זו אינה כוללת סלילת כבישים מחוץ להתנחלויות 
והתקנת קווי מתח גבוה וקווי מים לשימושן . לדברי חברי הכנסת , תתבצע בנייה 
בהיקף ניכר בהתנחלויות העירוניות הקיימות . עד כה , הוחל בבנייתן של 818 
יחידות דיור במעלה - אדומים ; 045 באריאל ; 004 בהתנחלות החרדית ביתר ; 
242 בקרני - שומרון ; 681 בגינות - שומרון ; ו531 באפרת . בכל אחת מ53 
התנחלויות כפריות נבנות עתה 0107 דירות חדשות . התנחלויות חדשות מתוכננות 
בעופרים , שתכלול 004 , 2 יחידות דיור ותתחבר עם התנחלות בית - אריה ; 
ליישוב מודיעין , השוכן כיום בתחומי ישראל הריבונית ובשטח ההפקר , תתוסף 
בנייה ניכרת מעברו המזרחי של הקו הירוק ; ובקרית - ספר , יישוב חרדי התוכנן 
לקום באזור " גוש מכבים " משני עברי הקו הירוק . עד כה , התיישבו קרוב 
ל005 , 2 עולים חדשים בשטחים . 055 , 1 מהם הצהירו כבר עם הגיעם לישראל 
כי בכוונתם לגור באחת ההתנחלויות . משרד השיכון סירב אתמול להגיב על הנתונים , 
שמסרו אורון וצוקר . גורמים ממשלתיים מתחו ביקורת על שני חברי הכנסת , 
" שדווקא בעת משבר מצאו זמן להעלות את הנושא ולתקוף את הממשלה מבלי לדעת 
את כל הנתונים " . 
