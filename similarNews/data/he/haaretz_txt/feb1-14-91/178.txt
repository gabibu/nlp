בממשל בארה"ב מתגבשת יוזמת שלום שתופעל בו - זמנית בשני מישורים ישראל והפלשתינאים , 
ישראל ומדינות ערב . ארה"ב תחל בקידומה מיד לאחר המלחמה כך עולה מדברי 
מזכיר המדינה גיימס בייקר לקבוצה של מנהיגים יהודים . את פרסום ההצהרה האמריקאית - 
סובייטית משותפת הסביר בייקר כ"מעשה מרושל מצד הצוות שלי " . אחדים מהמנהיגים 
היהודים הביעו חשש מהכוונות לטווח ארוך כלפי ישראל המתגבשות במחלקת המדינה . 
משיחות עמם עולה כי דברי הארגעה שהשמיע בייקר והסבריו להצהרה האמריקאית - 
סובייטית המשותפת לא שכנעו אותם . משלחת של מנהיגים יהודיים בראשות יו"ר 
ועידת הנשיאים , שושנה קארדין , נפגשה עם הנשיא בוש . הפגישה עם הנשיא 
היתה קצרה ולדברי קארדין , שיבח בוש את מדיניות ההבלגה של ישראל והתייחס 
לשליט עיראק כ"שטן " . 
