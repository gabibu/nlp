אני חושב שכן . אף אחד בגרמניה לא העלה בדעתו שהעזרה שהעניקו חברות , מומחים 
ויועצים לעיראק , ישמשו את סדאם חוסיין כדי לאיים על מדינה אחרת ובעיקר 
על ישראל , על כל הרגישויות הקיימות בגרמניה לגבי ישראל כמדינתו של העם 
היהודי . כשעיתונים בגרמניה פרסמו כתבות על כך שחברות גרמניות פועלות בעיראק , 
איש בגרמניה לא שיער שתהיינה לכך תוצאות כה הרסניות . עכשיו , אחרי ששר 
החוץ של גרמניה , הנס דיטריך גנשר , ביקר בארץ והזדעזע ממראה עיניו בשכונות 
שנפגעו מהטילים העיראקיים , התעוררה השאלה מה ניתן לעשות כדי לפצות את 
אזרחי ישראל על מה שקרה . הרי לא יועיל לומר " סליחה טעינו " , גם להסתפק 
במתן צק אי אפשר . לכן , הוחלט על מתן סיוע צבאי מיידי , בתחומים שישראל 
נזקקת להם ביותר בימים אלה , כמו מימון בניית צוללות , טילים , רכב לזיהוי 
אב"ך וכדומה . הם היו בהלם מוחלט . קודם כל ממה שראו במקומות שבהם נפלו 
הטילים וגרמו למותם ופציעתם של אנשים ולהרס בתים שלמים . שנית , הם נדהמו 
מעוצמת הביקורת בארץ נגד גרמניה . עוד לפני בואם לכאן , הם היו מודעים 
לכך שיש בישראל ביקורת חריפה על גרמניה , בשל עזרתן של חברות גרמניות לעיראק , 
אבל התגובות החריפות ששמעו בעת הביקור עשו עליהם רושם עז . אתה מדווח מדי 
יום לכמה עיתונים בגרמניה על המתרחש בארץ . איזו אינפורמציה מעניינת אותם 
בעיקר ? אתמול הפנו אלי ממערכות העתונים שאני מייצג בגרמניה כמה שאלות . 
הם ביקשו לדעת איך מגיבים בישראל על הסיוע הצבאי שגרמניה החליטה להושיט ; 
האם העזרה הזו מספקת את הישראלים או שהם היו מעוניינים בעזרה נוספת ; האם 
מאז הוחלט על שיגור העזרה נחלשה הביקורת הישראלית נגד גרמניה . באופן ספונטני 
קשה לי מאד לומר כיצד אני חש בימים אלה . אין ספק שאני חש בושה רבה על כך 
שמומחים ויועצים מהמדינה שלי עזרו לסדאם חוסיין לבנות את מאגרי הנשק האדירים 
שלו . 
