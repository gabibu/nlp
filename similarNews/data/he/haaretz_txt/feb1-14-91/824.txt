נציע מסלול של פריחות וזרימות שבימי משבר אלה במשק המים הן בבחינת בל יימצא 
בחלקים אחרים של הארץ . הכביש שיוביל אותנו אל מחוז חפצנו הוא כביש קרית 
שמונה - בניאס . את המסלול , שכולו על רמת הבניאס סמוך לקיבוץ שניר ולבית 
ספר שדה " חרמון " של החברה להגנת הטבע , אנו עושים בחברת " מר טבע " 
של ארץ ירדן וחרמונים , יוסי לב ארי מן החברה להגנת הטבע . אפשר להתחיל 
את הטיול במגרש החנייה של בית הספר , ואפשר גם סמוך לבית העלמין של קיבוץ 
שניר . אם מתחילים ממגרש החנייה של בית הספר יש ללכת בשביל המרוצף הנמצא 
מעליו , ומוביל לעץ אלון תבור גדול - ממדים , הנמצא בעונה זו של השנה בשלכת . 
לרגליו פינת חמד לזכר צביה וויגדור גרבר מוואשינגטון , ובסמוך לה משטחים 
ראשונים של פריחות משגעות של כלניות . נכנסים בשביל אל בינות עצי החורש 
הטבעי , שרובו עצי אלון תבור ואלה אטלנטית , לצד עצי לבנה רפואי ומעט אלונים 
מצויים . למעט האלון המצוי , כל שאר עצי היער הטבעי עומדים כעת בשלכת . 
אחרי כמה עשרות מטרים מגיעים לדרך ביטחון המקיפה את בית הספר ולשער ( יש 
לבקש במשרד בית ספר שדה שיפתחו אותו עבורכם ) . ממשיכים ישר ביער פארק 
של אלון מצוי , ונתקלים בפריחות של כלניות ורקפות . אחרי כמה דקות מגיעים 
אל שפת מצוק הבניאס . הולכים עם השביל על שפת המצוק עוד כמה עשרות מטרים 
מזרחה ( שמאלה ) , ומגיעים להסתעפות . להסתעפות זו נגיע גם אם נתחיל את 
הטיול מהנקודה השנייה . כאמור , אפשר להתחיל את המסלול כאשר פונים מכביש 
קרית שמונה - בניאס , מעט אחרי קיבוץ דן , לכביש הפנימי הממשיך לכיוון 
קיבוץ שניר . בקצה העלייה , וכשלוש מאות מטר לפני הקיבוץ , בימין הדרך , 
עומד בשלכת עץ אלון גדול , האחרון לפני שער הקיבוץ . נשים לב לשלט ולשביל 
מסודר אל בית העלמין של המשק . מכאן הולכים בשביל לאורך מצוק הבניאס , 
עוברים את בית העלמין , וכמה עשרות מטרים אחריו מגיעים להסתעפות האמורה . 
כאן פונים ימינה כלפי מטה , ובתחילת המורד שוב נתקלים בעץ אלון תבור בולט , 
ועליו קבוע שלט האומר כי השביל נפרץ על - ידי חוגי נוער של בית ספר שדה 
חרמון לזכרה של חברת החוג דפנה שפיגל . יורדים בשביל כאשר משמאל נמצא מצוק 
בגוני חום - צהבהב הבולט בשטח . הוא עשוי טרוורטין ( נטף נחלים ) , עדות 
לכך שלפני כמה אלפי שנים היו כאן זרימות מים על פני משטחים גדולים , כנראה 
בטרם חתר לעצמו ערוץ הבניאס את אפיקו הקניוני הנוכחי . השביל יורד ומגיע 
כעבור זמן קצר לשביל כבוש היטב שביל הטיול של רשות שמורות הטבע לאורך ערוץ 
הבניאס . בפינת מפגש השבילים מוצב שלט של הרשות המודיע כי אלה שיעלו בשביל 
נכנסים לתחום המטופל של שמורת הבניאס , וכי מקטע זה הכניסה לשמורה בתשלום . 
עוצרים במפגש השבילים , וכשצופים היישר קדימה רואים את מפל המדרגות המרהיב 
של נחל פרע , הנשקף אלינו מעברו השני של ערוץ הבניאס . בעונת החורף בשנים 
גשומות הופך הערוץ שממול , היורד מעין פיט שבגולן , לנחל איתן . המפל 
שממולנו צונח מגובה של כארבעים מטר ומקפץ על גבי תשע מדרגות סלע עד לתחתית 
ערוץ הבניאס . שפע המים שבמפל עטור צמחייה רבה של עצי יער ים תיכוני לח 
כמו ער אציל , אשחר רחב עלים , אלונים מצויים , אלה ארץ ישראלית ומיגוון 
שרכים וטחבים . ממפגש השבילים אפשר לפנות ראשית במעלה הנחל ( שמאלה ) וללכת 
כמאתיים מטר בלבד עד לשלט שהעמידה כאן הרשות , המורה על הירידה המובילה 
אל הטנק הסורי . יורדים בשביל מדרגות שסביבו משטחים נהדרים של פריחת רקפות 
בגוני לבן , סגול עמוק וורוד , עד הערוץ . בעת הירידה כדאי לשים לב שערוץ 
הבניאס , שבדרך כלל איננו נחשף לעיני ההולך בשביל למעלה בשל הצמחייה העבותה , 
הוא כעת חשוף לגמרי . עצי הדולב והערבה עומדים בשלכת , ואנו יכולים לראות 
ולא רק לשמוע , כמו בעונות שנה אחרות את גאון זרימת הבניאס , שגברה מאוד 
בשבועיים האחרונים . סמוך מאוד לזרימה , כאשר חלקו מונח בתוך המים , נפגוש 
כאן בשלדו ההפוך המוטל על גבו של טנק סורי , שריד להתקפה שערכו הסורים ביומה 
הראשון של מלחמת ששת הימים על קיבוץ דן . יוסי לב ארי הוא מוותיקי הקיבוץ , 
שנוסד ב9391 כאחד מיישובי חומה ומגדל , מספר : בבוקר בין חמישה לששה במאי 
7691 תקפו שתי פלוגות קומנדו סורי , ועמן 6 טנקים , את קיבוץ דן . לתקיפה 
קדמה הפגזה כבדה על המשק ועל תל דן הסמוך . מאות אנשי קומנדו ניסו לתקוף 
את המשק בחיפוי הטנקים . אנשיו וחיילי צה"ל הדפו את התקפות החי"ר תוך שהציתו 
אש בשדות התבואה שבהם התפרסו הטנקים שהיו מסוג טי43 . הטנקים , שהיו לכודים 
בתוך הלהבות וגם באש מרגמות שנורתה מהמשק , פתחו בבריחה מבוהלת . אחד מהם 
נתקע בשדה , והוא שוכן כיום כבוד ליד בית אוסישקין בקיבוץ דן . טנק שני 
נפל לערוץ נחל שיאון , ולימים הוצב בצומת הטנק המהווה את התחלת העלייה לצפון 
הרמה . טנק שלישי , שנסוג בהילוך אחורי תוך שיושביו סגרו את עצמם בתוכו , 
עלה אל רמת הבניאס במקום צר מאוד שלה , והמשיך מבלי משים לעברה השני של 
הרמה הצרה , שם נפל אל תהום ערוץ הבניאס . זהו המקום שבו אנו נמצאים עתה . 
הפינה שבה מונח שלד הטנק היא גן עדן בזעיר אנפין . מכל עבר נראים משטחי 
ירק , טחבים ושרכים ופינות מוצלות . כעת אפשר לחזור על עקבותינו אל מפגש 
השבילים , וללכת במורד השביל המלווה את ערוץ הבניאס הדרומי . תוך ההליכה 
הנינוחה בשביל אפשר להבחין מדי פעם במשטחים מרהיבים של רקפות וכלניות . 
בעוד שבועות אחדים יצטרפו אליהם פרחי האביב המוקדם : סביונים וציפורני 
חתול , ואחריהם העיריות , בן חצב יקינטוני ואחרים . אחרי הליכה נינוחה 
של כחצי שעה בשביל זה מגיעים אל הגשר הנטוי מעל הערוץ . חוצים את הבניאס , 
ובעבר השני פונים שמאלה במעלה הזרם , מהלך כמה עשרות מטרים , אל עבר פינה 
קסומה של מפלונים ובריכות מים . כאן הוא גם מקום תפיסת המים של מושב שאר 
יישוב . לאחר מכן חוצים בחזרה את הגשר , ומתחילים לטפס בשביל מדרגות המוביל 
לאחר כמה דקות אל רמת הבניאס . כאן יש שתי אפשרויות : אלה שהסדירו את שובם 
עם אנשי בית ספר שדה יפנו שמאלה בשביל שיוליכם בין עצי יער פארק אל שער הכניסה 
האחורי של בית ספר שדה , וחזרה למגרש החנייה ; אלה שהשאירו את הרכב בכניסה 
לבית העלמין של שניר יפנו כאן ימינה , ויחזרו על שפת הרמה עד המקום שהשאירו 
את רכבם . בדרך מזומנים להם נופים נהדרים יחד עם משטחי כלניות ופריחות אחרות . 
מנהל בית ספר שדה " חרמון " , ישעיהו שפריר , אומר כי בשבתות הקרובות יקיים 
בית הספר סיורים קבועים ללא תשלום , שייצאו ממשרד בית הספר ב03 . 9 בבוקר . 
