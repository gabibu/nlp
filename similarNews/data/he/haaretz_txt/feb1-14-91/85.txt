מעולם לא עישנתי , וכנראה גם לא אעשן . לעומת זאת , אני צרכן ספורט " כבד " . 
כשאני צופה במשחק כדורסל בטלויזיה , אני מתמקד רק במה שקורה על המישטח 
ולא בשוליו , שם מוצבים תכופות שלטי הפירסומת . ביום חמישי בערב היה מי 
שהסב את תשומת לבי , כי שעה קלה לאחר הביטול המסעיר של שידור משחקו של מכבי 
תל אביב בלוורקוזן ( בגלל פירסומת לסיגריות " טיים " ) , הוקרנו 5 דקות 
ממשחק הניצחון של הפועל גליל עליון על סראגוסה בספרד למרות פירסומת בולטת 
לסיגריות " ווינסטון " . גם במשחק הספר - בול בפלורידה , שערוץ 1 קיבל 
את הזכויות עליו מערוץ הספורט של הכבלים , ואשר הוקרן בשידור ישיר ומלא 
לפני שבוע , נראו שלטי פירסומת של סיגריות " מרלבורו " . האם חוק משרד הבריאות 
האוסר פירסום לסיגריות בטלויזיה חל רק על סיגריות מתוצרת כחול לבן , או 
שהטלויזיה הישראלית רשאית להשבית שידורים מסויימים כאוות נפשה ? חלילה לחשוב 
על כך , שבעתיד לא נראה שידורי ספורט מחו"ל רק משום שבכל מגרש כדורגל או 
כדורסל או טניס עלול מישהו להציב פירסומת לסיגריות , היקרות ב - 8 . 1 שקל 
מאלו שנראו על שלטי הפירסומת בלוורקוזן . ן . ב . : אגב , נראה שביטול 
שידור הכדורסל מלוורקוזן דירבן את המעשנים לצריכת יתר . בגלל המתח ! 
