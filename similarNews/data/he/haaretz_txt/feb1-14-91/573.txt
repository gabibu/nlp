וויזיה , דווקא בימי החירום , את הפקתן של 02 הפקות מקוריות חדשות , בסכום 
כולל של חמישה מיליון שקלים . הפקות אלה יבוצעו על ידי מפיקים ובמאים מחוץ 
לטלוויזיה . ב11 בפברואר יחולקו בירושלים הפרסים לזוכים בתחרות התסריטים 
עליה הוכרז לפני יותר משנה . לרשות השידור הגיעו מאות תסריטים , ומביניהם 
אישרה הוועדה בראשותו של המנכ"ל אריה מקל את תחילת ההפקה של שני סרטים : 
" כידונים ואורכידאות " של סביון ליברכט , שזכה במקום השני , בבימוי 
ניצה גונן , ו"הבונקר האחרון " של יאיר הראל ומשה לבינסון , שלא זכה אמנם 
בפרס , אך צוין לשבח . מחלקת הספרות תהיה מעורבת בהפקת סרטים מספר : דני 
וקסמן יביים דרמה על פי " מול היערות " של א . ב . יהושע , ושבי גביזון 
כתב את התסריט ויביים את " הגמל המעופף " , דרמה לטלוויזיה על פי סיפור 
של אהרן מגד . מקל אומר כי לרשות השידור , שהיתה מעורבת גם בהפקת " שורו " 
המייצג את ישראל באוסקר , היה חשוב שהפרויקט הבא של גביזון יופק ברשות . 
את " הגמל המעופף " יפיק יונתן ארוך , שהפיק גם את " שורו " . הבמאי 
דני וולמן יביים את " מבחן מגן " , על פי תסריט של עליזה אולמרט , שגם 
הוא השתתף בתחרות התסריטים . סרט זה עוסק בתלמיד כיתה י"ב החולה בסרטן , 
ובדרכיו להתמודד עם המחלה והסביבה . רשות השידור הזמינה גם הפקה על פי 
תסריט נוסף של סביון ליברכט " האסיסטנט של אלוהים " , על ילד בן 21 הלוקה 
בתסמונת דאון . ליברכט ואולמרט כתבו בעבר ביחד תסריט , שהופק בטלוויזיה 
וזכה בהצלחה , ועסק בזכרונות השואה והשפעתם על הורים וילדים החיים היום , 
בהשתתפותה של עדנה פלידל . רשות השידור תעשה השנה גם נסיון ראשון להפיק 
סדרת - מתח , המבוססת על הרומן הבלשי של בתיה גור " רצח בשבת בבוקר " . 
את התסריט כתב בני ברבש , ויביים אורי ברבש . את תפקיד הבלש מיכאל אוחיון 
יגלם ארנון צדוק . אלמנט בלשי יהיה גם בדרמה בת שני הפרקים שיביים אמנון 
רובינשטיין לפי " מקומון " של שולמית לפיד , אם כי הבמאי מדגיש שערכו 
של הספר והסרט אמור להיות בניחוח הלוקלי שלו דווקא . מחלקת הילדים והנוער 
של הטלוויזיה תצלם עשר הצגות תיאטרון לילדים , שישודרו אחת לשבוע במסגרת 
" הצגה יומית " . כן יופקו עבור הטלוויזיה : " סומכי " , על פי סיפורו 
של עמוס עוז , המיועד להקרנה ביום ירושלים , ויביימו אותו דני וולמן או 
ניצה גונן ; " כימיה " , דרמה המבוססת על חומרים אקטואליים , ובמרכזה 
מפגש בין נער עולה מברית - המועצות לבין צברית . בתחום סרטי התעודה יפיק 
גדעון גנני סרט על חייו של פנחס רוטנברג ; צבי שפירא יפיק סרט על גדוד העבודה ; 
פיטר פריישטדט יביים סרט על חייו של פרנץ קפקא , בשיתוף עם חברה צכית ; 
במלאת 005 שנה לגירוש ספרד יופק סרט על יהודי אמסטרדם ; אולפני " טלעד " 
יפיקו סרט תעודה על מושב נהלל ומתנהל משא ומתן להפקת סרט על ארתור קסטלר 
( " גנבים בלילה " ) בשיתוף עם ההונגרים . ליום העצמאות מתכננת הטלוויזיה 
דילוג לעבר הרומנטי : חזרה אל קפה " גינתי - ים " שבחוף תל אביב , עם 
יפה ירקוני . 
