במהירות של טיל , תרתי משמע , הולכת ומשתנה ללא הכר זירת יחסי העבודה במשק . 
בתוך כך מתברר שבנושא זה , כמו ברבים אחרים , אין תוכניות מגירה לתסריט 
של מלחמה בעורף : עשרות - אלפי עובדים נשלחים לחופשה מאונס , משבוע ועד 
חודש בשלב זה . אם אמנם לא יחול שיפור שייתפש כמשמעותי ביותר ברמת הביטחון 
של האוכלוסייה בתוך ימים אחדים על אף מאמצי הנירמול שנוקטים הממשלה , המעסיקים 
וההסתדרות יתחפר המיתון עמוק יותר ויכה בשכירים ובמשק בחוזקה רבה ולזמן 
ארוך בהרבה . עוד בטרם נחת הטיל הראשון , סימנו המעסיקים וההסתדרות ענפים 
בעייתיים מבחינת רמת התעסוקה , כתוצאה מהמיתון המתמשך , החורף שהתמהמה 
לבוא , והעיכובים הביורוקרטיים בהשלמת תוכניות . ענף הביגוד והטקסטיל עבר 
בלית ברירה כבר בראשית ינואר למכירות סוף - העונה . בענף הבניין הוכנו אמנם 
תוכניות להגדיל בעשרות - אלפי איש את מצבת העובדים , מתוך ציפייה להתחלות 
בנייה לעולים , אך בפועל היתה העבודה בשטח עדיין אטית בהשוואה להיקף המתוכנן 
לכל השנה . בשורה ארוכה של מפעלים המייצרים לצריכה מקומית נרשמה האטה משמעותית , 
שהוסברה הן בציפייה למלחמה במפרץ והן בשחיקת ההכנסות בהעדר צמיחה , ובהסכמי 
שכר קיבוציים ענפיים ומפעליים , המבטיחים במקרה הטוב ביותר רק שמירה על 
השכר הריאלי . כיום , למרות שמערכת החינוך שבה אט - אט לתקנה , ולכאורה 
יש בכך כדי לאפשר לשכירים ולמשק לחדש פעילות מלאה , יש עשרות - אלפי שכירים 
מובטלים מאונס , ובהסתדרות חוששים שמעגל המובטלים , המכונים עתה " נופשים 
מאונס " , יילך ויתרחב . רוב הענפים שסבלו מהאטה ב0991 , למעט המזון והחקלאות , 
מייצרים עתה למלאי , ובהדרגה מצמצמים את היקף הייצור בהעדר ביקוש . דן 
פרופר , יו"ר מחלקת העבודה בלשכת התיאום של הארגונים הכלכליים , סבור שהעמקת 
הקיפאון בשל המלחמה עלול לשתק ולמוטט רבבות עסקים קטנים ובינוניים ולהותיר 
רבבות שכירים ללא עבודה , אף שלכאורה , מבחינה משפטית , נמשכים יחסי עובד - 
מעביד . זהו מצב חדש לחלוטין שלא נערכו לקראתו לא בממשלה , לא בהסתדרות 
ולא בחוגי המעסיקים . בימי הסגר הראשונים נערכו דיונים קדחתניים בין ראשי 
ההסתדרות למעסיקים , בתיאום עם הממשלה , והוסכם לשלם לכל השכירים את ימי 
ההיעדרות תוך קיזוז התמורה מהחופשה השנתית . אין לשלושת הגורמים המרכזיים 
במשק שום תרופת פלא ביחס להמשך , שהרי לא מדובר עוד בהיעדרות מוגבלת . 
זוהי מצוקה משקית קשה ביותר , שכל התוכניות הכלכליות של השר מודעי , הראשונה 
( " אין בלתה " ) והשנייה , המשופצת שלאחר השביתה הגדולה במשק , אינן 
עונות עליה . ענפי החשמל , הטקסטיל , העץ , העור , השירותים למעט בנקים , 
מסעדות , בתי - קולנוע , ענפי הבידור והאמנות למיניהם משותקים בדרגות 
אלו או אחרות . ענף התיירות מוכה , למעט בתי - מלון , הנהנים מהעלייה 
הנמשכת , במידה מוגבלת , מביקוש שנוצר בעקבות יציאתם של רבבות איש מגוש 
דן . התיאטראות הציבוריים הוציאו את רוב עובדיהם לחופשה , הפקות פרטיות 
מושבתות , אין אפשרות לקיים לפי שעה פעילות מוסיקלית , בתי - הקולנוע סגורים , 
המסעדות ברובן ריקות והתחבורה הציבורית מופעלת , בעיקר בשעות היום , בתפוסה 
המגיעה לעתים לכדי % 03 מהתפוסה בימים כתיקונם . קפמאבינבמגזר הציבורי המתוקצב 
משרדי ממשלה , רשויות מקומיות , מוסדות ציבור , חברות ותאגידים ממשלתיים 
המעסיק קרוב לחצי מיליון שכירים , העבודה נמשכת לפי שעה כסדרה . אך אם 
המשק לא ייחלץ בקרוב מהקיפאון , לא מן הנמנע שייווצר לחץ ציבורי ופוליטי 
לצמצם את היקף התעסוקה גם במגזר זה . איך תוכל הממשלה להסביר למאות - אלפי 
שכירים במגזר העסקי - הפרטי שעליהם לוותר על הכנסות ועם זאת להמשיך ולממן 
תעסוקה בהיקף מלא במשרדי ממשלה ובמגזר הציבורי כאילו המלחמה פוסחת עליו ? 
זאת ועוד , בהאטה הנכפית על המשק , גם העומס בפועל על משרדי הממשלה יילך 
ויקטן יחסית גם ההסתדרות תתקשה להגן על הפקידות בעוד פועלי ייצור נדחקים 
לכמעט אבטלה . מול הקיפאון ברוב ענפי הייצור והשירותים , גובר הביקוש לידיים 
עובדות בחקלאות ובבנייה . אין זה רק בשל עבודות עונתיות והצורך לבנות לעולים , 
כי אם גם בשל העוצר ביהודה , שומרון ורצועת עזה , המונעים מפועלי השטחים 
לשוב לעבודתם . שמשון רוט , מנהל האגף לאיגוד מקצועי בהסתדרות , ועליזה 
תמיר , יו"ר ועדת התעסוקה בוועד הפועל , עושים בימים אלה מאמץ לשכנע מעסיקים 
ועובדים כאחד לבצע הסבה מהירה מענפי ייצור משותקים לחקלאות ולבנייה . רוט 
מנסה לשכנע ועדי עובדים ליזום יציאה מאורגנת לקטיף הדרים ופרחים ; תמיר 
יזמה הוצאת עולים מאולפנים לעברית לעבודה בפרדס . ארגון הקבלנים וההסתדרות 
גיבשו לפני כחודש תוכנית משותפת להכשיר כ05 אלף ישראלים לעבודות בנייה , 
בעיקר במקום ערביי השטחים . עתה נראה שהתוכנית עלתה על שרטון , כי התחלות 
הבנייה לעולים מפגרות בשיעורים ניכרים אחר הציפיות , בלא שיש לכך הצדקה 
הקשורה למלחמה הנוכחית : העולים זקוקים לדיור , ומספרם לא הצטמצם לפי שעה 
לממדים המצביעים על שינוי במגמות העלייה . אחת ההצעות המתגבשות בדיונים 
של ההסתדרות , המעסיקים והממשלה היא לשנות את חוק ביטוח האבטלה כך שמובטלים 
עד גיל 53 , בעלי כושר גופני סביר , יופנו לחקלאות ולבנייה , ומהסרבנים 
יישללו דמי האבטלה . בחקלאות עדיין חסרות אלפי ידיים עובדות לקטיף הדרים 
ופרחים , אך מובטלים ונופשים מאונס אינם ממהרים להיענות לקריאה לצאת לפרדסים 
ולחממות . יתירה מזו , בהסתדרות התקבלו פניות מעובדים , השואלים מה יעלה 
בגורל התמורה לשעות נוספות ולפרמיות בתקופת החופשה מאונס . האם בעבודות 
קטיף , למשל , יקבלו שכר שווה לשכרם בימים כתיקונם , והאם נשמרות זכויותיהם 
למלוא ההפרשות הסוציאליות , לרבות קרנות השתלמות , גם אם ייגמרו ימי החופשה 
הרשומים לזכותם , לפני שישובו לעבודה תקינה ? מטה החירום בוועד הפועל קיים 
בשבוע שעבר דיון עם סגן ראש מפקד הג"א והמליץ בעקבותיו להגביר את נפח התחבורה 
הציבורית על - ידי הוספת קרונות לרכבת בקו תל אביב - חיפה ותל אביב - ירושלים 
והוספת אוטובוסים לקווי התחבורה הציבורית . הכוונה היא לאפשר לעובדים שעזבו 
את גוש דן להגיע מדי יום לעבודה במקומות שבהם הפעילות מלאה . זהו פן נוסף 
באופיה של המלחמה , שמחקה את מושגי החזית והעורף ואת קווי התיחום שביניהם . 
בהתאחדות התעשיינים מעריכים שאפשר יהיה להגדיל דווקא בתקופה זו את מספרם 
של העובדים בענפים לייצוא , לא מעט בזכות האהדה ההולכת וגוברת בעולם כלפי 
ישראל . גם בהסתדרות סבורים שיש לנצל את גלי האהדה כדי להרחיב שווקים באירופה 
ובארצות הברית , שכן מדיווחים ראשוניים מחו"ל מצטיירת בעליל קוניונקטורה 
חשובה לישראל לקראת איחוד אירופה ב2991 . השאלה היא אם יש בממשלה , בהסתדרות 
ובחוגי המעסיקים והיצרנים יכולת לאלתור מהיר כדי להעביר עובדים ממגזר למגזר , 
למשל מהמגזר הציבורי וממפעלים העובדים לשוק המקומי למפעלי יצוא , ובאיזו 
מידה הם מסוגלים ליצור אקלים חברתי וכלכלי כדי להביא אנשים להסכים למעבר . 
עתידם של עובדי השטחים לא מעניין כרגע איש . ברוח " עניי עירך קודמים " , 
נוצר קונסנסוס מקיר לקיר לטפל קודם כל באינטרסים המידיים של ישראלים , 
ולהניח לנפשם את אלה השואגים על גגות הבתים משמחה עם נחיתת הטילים . במחשבה 
שנייה , הכל מודעים שיש בגישה זו יותר מקוצר - ראות , שהרי לכשישותק אחרון 
משגרי הטילים במערב עיראק וגלגלי המשק יחזרו לנוע , יחסרו הידיים שלהם למשק . 
תוכניתו של השר מגן לצמצם את מספר העובדים מהשטחים למען עולים חדשים ומובטלים 
ישראלים תזכה ללא ספק לעדנה . שהרי אם עד כה מעסיקים לא - מעטים העדיפו 
להתעלם ממנה והמשיכו ליהנות מכוח אדם זול , האפקט המצטבר מנזקי האינתיפאדה 
וממלחמת הטילים יביאו אותם למחשבה שנייה . קפמאבינפרופר שיבח בשיחה עם 
" הארץ " בשבוע שעבר את שיתוף הפעולה המלא בין לשכת התיאום של הארגונים 
הכלכליים לבין ההסתדרות ואת נכונתו של המזכיר ישראל קיסר ללכת גם למהלכים 
קשים מבחינתו של איגוד מקצועי . הוא הדגיש את הצורך לעשות לא רק הסבה מקצועית 
כפי שתידרש , כי אם גם הסבה מחשבתית ביחס לערך העבודה . באיגוד המקצועי , 
עם כל הרצון הטוב בימים אלה , מתייחסים להתבטאויות כאלה גם בקורטוב של 
ספקנות כשהן יוצאות מפי מעסיקים , כי יש חשש מניסיון לנצל את הגל הפטריוטי 
להישגים בתחום יחסי העבודה שלא היו בני - השגה בימים כתיקונם . אך למען 
הסדר , כרגע הדאגה הראשונה היא להחזיר את המשק לתפקוד מלא ככל האפשר ולהבטיח 
שמעסיקים לא ינסו באותה הזדמנות להפסיק יחסי עובד - מעביד באורח שרירותי . 
בין החלופות המוצעות נמנית גם הצעה להנהיג שעות עבודה גמישות שיאפשרו גם 
לאמהות עובדות להשתלב בחזרה במעגל המועסקים , להקדים את החלתו של שעון הקיץ 
כדי לנצל את שעות היום ולא לייקר את התחבורה הציבורית דווקא כשיש צורך לצמצם 
את ריכוז כלי הרכב הפרטיים בגוש דן ובאזורים אחרים , המועדים לפורענות טילים . 
בוועד הפועל מתייחסים בחומרה רבה להצעתו של שר הבינוי אריאל שרון לייבא דווקא 
עתה 31 אלף עובדים זרים . הם תוהים : מאיפה יילקחו באירופה עובדים המוכנים 
לבוא לאזור זה של העולם שעה שאלפי עובדים זרים נטשו בבהלה את ישראל עם פרוץ 
המלחמה ? גם אלה המתייחסים להצעתו של שרון כאל עלה תאנה שנועד אולי לחפות 
בעתיד על כישלון הבנייה המואצת לעולים אינם מתעלמים ממנה . קפמאבינבתיאום 
עם המעסיקים נעשים מאמצים מוגברים להפנות מובטלים , חיילים משוחררים ועולים 
לאתרי בנייה , להחיש את התוכניות להכשרה מקצועית בענף הבנייה , ולמצות 
אפשרויות לגייס הון כדי לרכוש דווקא עתה טכנולוגיות מתקדמות שיאפשרו צמצום 
יחסי של עובדים תוך כדי הגברת היעילות ומהירות הבנייה . על - פי הערכות 
אלה , אפשר יהיה בעזרת טכנולוגיות מתקדמות לוותר גם בעתיד על העסקתם של 
רוב פועלי הבנייה מהשטחים . עד כה לא הוקם פורום משותף לממשלה , למעסיקים 
ולהסתדרות שינווט את המשק במצב חירום ; הצעדים שננקטו לפי שעה הם פרי יוזמות 
ספורדיות . בהעדר תוכניות מגירה למצב חירום קצר , בינוני או ארוך , מתחייב 
להקים לאלתר פורום לתיאום בין - מגזרי , שכן המשק והעובדים לא יוכלו לתפקד 
לאורך זמן על - פי אלתורים ושליפות . החשוב מכל : לא יעלה על הדעת שהצלחתו 
העיקרית ואולי היחידה של סדאם חוסיין תהיה בזירת יחסי העבודה בארץ . 
