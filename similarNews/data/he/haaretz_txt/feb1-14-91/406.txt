רובן לא - קלות . לא כן יצירתו " הכלה המכורה " ( בשיתוף עם המשורר 
קארל סבינה ) , שנולדה בסימן טוב וכבר זכתה ליותר מ021 שנות חיים והצלחה . 
הנציגה המופתית של המוסיקה הצכית מיטיבה אכן לשמר את קסם נעוריה . " הכלה 
המכורה " עולה בימים אלה על במת האופרה הישראלית החדשה , ובהתאם להוראות 
הג"א , אולי לראשונה בתולדותיה בשעות בוקר . בשעות אלה , ככלל , אין 
הזמרים מצויים בשיא כושרם . על אף זאת ( ונוכחתי בדבר פעמיים : בהצגה 
בניצוחו של דוד שלון , האחראי לעיצוב המוסיקלי המצוין , ובזו שעליה ניצח 
בהצלחה אשר פיש , מנצח הבית ) , קרה היוצא מן הכלל . הוכחה נוספת לחיוניות 
היצירה , כמו גם ליכולת ולאחריות האמנותית הגבוהה של המבצעים . קסם " הכלה " 
דבק היטב באחראים לביצוע ובמבצעים , וממילא גם במאזינים . קסם ה"כלה " , 
למען האמת , אינו פועל ברציפות . בין הפתיחה המבריקה לאופרה קומית זו , 
ובין הסיום שבמערכה השלישית , מורגשת לעתים אריכות יתרה כתוצאה מעלילה 
הלוקה בחסר מבחינת עומקה ושתצוגת מרכיביה אינה מרוכזת במיוחד . פיתולי 
העלילה מעטים , ומבחינה דרמטית היא מגיעה לשיאה האמיתי רק במערכה השלישית . 
אך גם אם תחושה זו מוצדקת , וגם אם נראה שהיא ניזונה מטיפול חזרתי במספר 
מלים מצומצם באריות ובאנסמבלים , ואולי גם מכמה רציטטיווים שגרתיים באופיים , 
אי אפשר שלא לקרוא בתום כל מערכה : " איזה יופי של מוסיקה ! זהו יופי 
מוסיקלי מקורי , קליט ואפילו סוחף לעתים די קרובות , המתפתח בחוכמה ובהיגיון 
ובמגוון הרכבים רחב : אריות סולניות , אנסמבלים ( מדואט ועד לסקסט ) , 
פרקי מקהלה ומחולות תזמורתיים . מצד אחד נעוץ היופי המיוחד עמוק בשורשים 
מלודיים וקצביים עממיים , שמהם ינק סמטנה בילודותו ובנעוריו בסביבתו הקרובה . 
מצד שני מושתת היופי על שליטה מבריקה בתזמור ( סמטנה היה גם מנצח בבגרותו ) 
, על כתיבה קולית ועל ידיעה שלמה של טכניקות הקומפוזיציה החדישות של זמנו , 
כפי שנתקיימו בצורות " הפואמה הסימפונית " . כל אלה איפשרו לסמטנה פיתוח 
מוסיקלי הומוגני של מוטיווים ייצוגיים לכל אורך האופרה , בד בבד עם עיצובן 
של הדמויות הדינמיות של זוג האוהבים , הדמויות השבלוניות של השדכן רודף 
הבצע , החתן הגמגמן התמים והדמויות הסטטיות של שני זוגות ההורים , הצוענייה 
ומנהל הקרקס . יופי זה , המצטבר בשתי המערכות הראשונות , מגיע לתסיסה מוסיקלית 
ודרמטית מלאה וחזקה במערכה השלישית . הוא מציף את מאגרי החוויות ומביא , 
בצדק , להתפרצות תשואות , שבהן זכו המבצעים . הבמאי מייקל מקאפרי ראוי 
להערכה על עיצוב הדמויות ותנועת הסצינות בתיאום מלא למוסיקה , ועל הקשרים 
ההדוקים וההמשכיות שנוצרו אף בין סצינות שאינן עוקבות . מעשה האמנות היפהפה , 
בשחור ולבן בלבד , של פול אדוארדס ( תפאורה ותלבושות ) , שנתמך היטב 
על ידי התאורה ( התר קרסון ) , יצר תחושה של חיק טבע , ותאם את הפן המוסיקלי 
האסתטי , אם כי העיצוב התעלם כליל מן הפן העממי . קו דומה במקצת נקטו גם 
הכוריאוגרפים ליאת דרור וניר בן - גל . הם השליטו את סגנונם המינימליסטי , 
היפה כשלעצמו , ויתרו על מחולות עם כפשוטם והסתפקו ברמיזה . בכך מנעו 
למעשה שיאים חזותיים שנועדו למערכות א וב . ההישג החשוב ביותר של הפקה זו 
היה ישראליותם של המבצעים , על הבמה ומתחתיה . פרט לזוג האורחים שהצטיינו 
בקול ובאנרגיה במתית , רוגר ברייסון ( השדכן ) ודייויד אוון ( ואשק , 
הגמגמן ) היו כל שאר תשעה הסולנים ישראלים , וכך גם חברי מקהלת האופרה 
והתזמורת . המקהלה מילאה כאן בהצלחה תפקיד חשוב ביותר . נגני תזמורת ראשון 
לציון איכזבו אמנם פה ושם באיכות הגוונים ובאי - ניקיון , אך הפתיעו בשליטה 
הטכנית . אך לא מדובר כאן בהישג של הישראליות כשלעצמה . בזכות עבודת ההכנה 
הקפדנית של מנצח הבית , אשר פיש , ובשל העיצוב המוסיקלי - אמנותי של המנצח 
דוד שלון , השיגו כל הזמרים הסולנים מידה ניכרת של איזון דק בין שלושת המרכיבים 
המרכזיים של ביצוע אופראי : האיכות האסתטית - קולית , האיכות המוסיקלית - 
הבעתית והאיכות הדרמטית - מילולית . לתזכורת מיוחדת ראויים שירלי הכט הצעירה , 
המוצלחת והמבטיחה , בתפקיד אסמרלדה , בהופעת הבכורה שלה , וגבי שדה , 
בהופעתו הבוגרת והטובה ביותר עד כה , בתפקיד יניק . אותו איזון דק של איכויות 
היה בשיאו , ללא ספק , בזמרתה של מרינה לויט . היא נתגלתה כאן כפרימדונה 
וכהתגשמות האידיאל של דמות " הכלה המכורה " . בזכות הגיבוש המשותף של כל 
המבצעים לאחדות אמנותית אחת , שביטאה נכון את המוסיקה של סמטנה , יצא הקהל 
מן האולם באוזניים רוויות צלילים מצהילים . 
