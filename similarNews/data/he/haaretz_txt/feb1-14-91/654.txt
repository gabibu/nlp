לא . חזיתי מראש שככל שמצבם של העיראקים יילך ויחמיר , הם יזמינו יותר 
עיתונאים וכתבים זרים לראות את תמונות ההרס והקורבנות . להערכתי , ככל 
שהמצב בעיראק יחמיר , הם ייפתחו עוד יותר בפני התקשורת המערבית , כדי ליצור 
תדמית של " אנדר דוג " הסובל מהתקפה ברוטאלית . בהחלט . בשידור הכתבות 
הללו הם תורמים למעשה לאינטרסים של עיראק , משום שהם מתרגמים בצורה יעילה 
מאוד את המסר שסדאם חוסיין רוצה להעביר לאזרחים במערב . להערכתי , העיראקים 
לא היו מסוגלים להעביר לבדם את המסר הזה , הכולל סיפורים אנושיים של הילדים 
שנפגעו ומאושפזים בבתי - חולים , בצורה מוצלחת כל כך למערב . הבעיה היא 
שהעיתונאים המערביים אינם מודעים למניפולציות שעושים בהם . הם אינם מבינים 
שסף הסבל של האזרחים בעיראק הוא הרבה יותר גבוה , מכפי שנראה להם . התקשורת 
משמשת כאחד מאמצעי הלחימה . השאלה היא מיהו המשתמש המתוחכם ביותר באמצעי 
לחימה זה . ייתכן שההכרזה שהשמיע אתמול הגנרל שוורצקופף על כך שהקרב היבשתי 
יחל רק בעוד חודש ימים , נועדה למטרות הטעיה , כדי לאפשר לצבא האמריקאי 
ליצור את אפקט ההפתעה ולהרדים את העיראקים . אל תשכח שגם לפני תחילת המלחמה 
הפיצו האמריקאים הערכות שהם עדיין אינם מוכנים , וייתכן שזהו מרכיב במסכת 
ההטעיה במשחק הגלובלי . בוודאי . השידורים הישירים מעניקים תחושה מסולפת 
גם לעיתונאים בסעודיה וגם לצרכני התקשורת במערב . הציבור מקבל את התחושה 
שהוא משתתף באירועים , אבל לאירועים הללו יש שני מימדים : במה ומאחורי 
הקלעים . מאפשרים לתקשורת גישה רק לבמה ולא נותנים לה דריסת רגל מאחורי 
הקלעים . המצלמות והמיקרופונים אינם נמצאים בשדות הקרב ואינם מתלווים לכוחות 
הלוחמים . אולם משום שעורכי מהדורות החדשות חייבים לספק לציבור מידע , 
נוצר מצב שמקור המידע נוהג להלעיט את הכתבים באינפורמציה טריוויאלית . אם 
הגנרל שוורצקופף מוסר שמתבצעות 005 , 2 גיחות ביום , הכתבים מדווחים על 
כך ותחנות הטלוויזיה במערב משדרות זאת , אבל אין לכתבים בשטח אפשרות אוביקטיווית 
להתמודד ולהעריך את המידע הזה . יש פה הטעיה מצד מקור המידע . הוא נותן 
לכתבים תחושה מסולפת שהוא משתף אותם באירועים , אבל למעשה הוא מספק להם 
מידע טריוויאלי שמשמעותו הצבאית נסתרת מהם . מה המשמעות של 005 , 2 גיחות 
ביום על הפגיעה בכושרו של הצבא העיראקי ? זאת איננו יודעים . כלומר ניתנת 
אינפורמציה , אבל ללא הערכה לגבי משמעותה . מוקדם עדיין להעריך זאת . אני 
חושב שמלחמת המפרץ מעמיקה תופעה מעניינת , והיא שהתקשורת היא חלק מהמלחמה . 
אנו בעורף מקבלים את התחושה שהתקשורת משתפת אותנו במלחמה , אבל זה לא מדויק . 
