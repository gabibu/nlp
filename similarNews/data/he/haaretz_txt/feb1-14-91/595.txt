כל כך קשה להמשיך בהבלגה . כל כך קשה לומר כי ישראל " לא תוסיף לסבול " 
ו"שומרת לעצמה את הזכות " ואת כל ההתחייבויות האלה , ולאחר מכן כאשר נופל 
עוד טיל ונפגעים עוד אנשים לחזור אל המלים " הבלגה " ו"ריסון " . אך מי 
שהאזין אתמול לראיון של יצחק שמיר עם אריה גולן ברדיו שמע היטב כי בתבונה 
רבה סבור עדיין ראש הממשלה כי צריך להמתין ; שעוד לא הגיע הזמן ; שהתבונה 
צריכה לגבור על תחושת הנקם הצודקת . העצבים שלו דווקא מחזיקים מעמד . הם 
יכולים להישאר כמאמר המשורר ב"חפירות חייו " . לשמיר נותר עוד מרחב מחיה 
מילולי . הוא יכול לתרץ שהמכה הישראלית כה אנושה , שהוא חש חרף הסבל והעינויים 
כי טרם הגיע המועד להנחיתה . הוא גם יכול להרוויח זמן בשיגור משה ארנס לואשינגטון . 
כמה זמן ? תלוי במזל , כלומר בנזק פגיעת הטילים , ובכושר מנהיגותו . 
קפמאבינבמקומו הייתי מעתיק לחודש את מקום מגורי לתל - אביב ואת ישיבות הממשלה 
לעיר העברית הראשונה , ומסביר ללא הרף את האמת שמתמודדת מול יריב קשה נגד 
הזעם הצודק . הזעם הצודק נעזר בהטעייה מסברת עיניים . מאריאל שרון עד האידיאולוגים 
של תנועת - היציאה מתל - אביב פושטת שמועת - השווא כי הממשלה אינה מגינה 
על אזרחיה . האחד מכריז על כך כדי לדרבן את עמיתיו לסבך את צה"ל במלחמה , 
והאחר כדי להרחיב את תנועת היוצאים מתל - אביב , ושניהם מתעלמים מן העובדות . 
קפמאבינמפני שהממשלה מגינה על תושבי תל - אביב וחיפה ושאר מקומות ה"אי - 
שם " . היא מנפקת להם הוראות לאיטום חדרים ומסיכות נגד נשק כימי , וטילי 
פטריוט להסיט את הסקאד ממסלולו , וגם וזה העיקר היא עשתה עסקה עם ממשלת 
ארצות - הברית : " אהרן " ו"איתמר " לא יישלחו לשדות - הקרב ולשמי בגדאד 
לתגמל את העיראקים על תוקפנותם , ובתמורה יעשו " גק " ו"תום " מצבא ארצות 
הברית את המלאכה כפויית - הטובה . קפמאבינאפשר להתווכח אם זו הגנה מספקת . 
אפשר לחלוק אם יכולה ישראל לעשות זאת טוב יותר מארצות הברית . היא נעשית 
עתה בידי מטוסים אמריקאים , שנווטיהם ומפקדיהם משלמים לעתים בחייהם , וזו 
דמגוגיה מסוכנת לטעון כי הופקרנו בתל - אביב ובחיפה בידי ממשלה שאזלת - היד 
מנחה אותה . אם אכן יישלחו " איתמר " ו"אהרן " במקום " גק " ו"תום " 
אין כל ביטחון כי למחרת היום לא יעופו סקאדים נוספים לעבר תל - אביב וחיפה . 
הויכוח אם ניתנה הגנה מספקת לתושבי תל - אביב וחיפה ייעשה בידי מומחים והיסטוריונים 
כתום הקרבות . עכשיו מספיקה הידיעה כי הממשלה מעמידה מערכת הגנה סבירה למי 
שנשארים לישון בלילה באזורים אלה . גם כדאי שיישארו לחיות בהם , אם כי זה 
אינו צו לגבי מי שכוחו הנפשי אינו עומד לו לעשות כן , ומי שמטופל בילדים 
קטנים והורים קשישים . קפמאבינככל שהחיים הכלכליים יוכלו להתקיים כמעט כסדרם 
והמשק יפעל כהרגלו גם תחת איום זמני מסויים של טילי סקאד רצחניים כן ירבו 
הסיכויים שהממשלה תוכל להסכים עם ארצות הברית , כי צה"ל אינו מתערב . ביטחון 
גמור ? מוחלט ? צה"ל אינו יכול לנפקו בגבול הצפון ; צה"ל לא הצליח לממשו 
כאשר שלט בלבנון ; וצה"ל אינו יכול להתחייב מתוך אחריות ותחושת כוח שהיסחפותו 
לסדרה של פעולות צבאיות תשיג תוצאות טובות יותר מאלה שהשיגו האמריקאים בשלוות 
השבוע האחרון , שהופרעה בטיל סקאד אחד . 
