מלכתחילה כינה תדיאוש קנטור את הצגתו זו " החזרה האחרונה של חזיון תדיאוש 
קנטור " . הבכורה העולמית התקיימה בקרקוב בדצמבר . ההצגה הגדולה בפני הקהל 
העולמי התקיימה בשבוע שעבר במרכז פומפידו בפאריס , בלעדיו . הוא מת במפתיע , 
זמן קצר לפני יום הולדתו ה57 . החיזיון האחרון נושא את השם " היום הוא 
יום הולדתי " . מן ההצגה בפאריס נעדרת הדמות הקבועה ביותר בעולמו התיאטרוני 
של קנטור : קנטור עצמו , בבגדיו הכהים , פניו הלא - מגולחות , שיער השיבה 
הקצר , המראה החמור , כשהוא נודד על הבימה ומורה לשחקנים מה לעשות . מנצח , 
כביכול , על היצורים שמוליד דמיונו ממש ברגע שבו הצופים רואים אותו על 
הבימה . בהצגה זו הציב קנטור מה שכינה " החדר העני של דמיוני " . הבימה 
היא מעין אולפן של צייר ובו כן ציור , מיטה , כיור , כמה שרפרפים מוכתמים 
בצבע ושלוש מסגרות ענק של תמונות . הדמויות שהגה קנטור נכנסות אל המסגרות 
ויוצאות מתוכן , בבגדים כהים , במדים מימי מלחמת העולם הראשונה או בכובעי 
מגבעת . אנדזי ולמינסקי מגלם דמות הדומה במראה לקנטור עצמו , ומאחוריה 
משתרך צלו , שמשחק לוריאנו דלה רוקה . העובדה שקנטור עצמו איננו על הבמה 
באה לידי ביטוי בהצגה האחרונה שלו . מייקל גיבסון מה"אינטרנשיונל הרלד טריביון " 
מתאר כסא ריק על הבמה , ואת כל השחקנים קוראים לעברו של הכסא " זה יום 
הולדתך . אתה בן 57 ! " ולמינסקי מפגין הפתעה מדומה . ההצגה היא בפולנית , 
עם כמה מלות מפתח בצרפתית , אך גקי וולשלאגר הכותבת עליה ב"פייננשל טיימס " 
מעירה שהשפה היא הדבר הכי פחות חשוב בתיאטרונו של קנטור . זהו תיאטרון של 
חזרה למיתוס : מיתוס התנועה והמחוות המוזרות , תאורה מוזרה וצלילים מוכרים 
המחוללים על הבימה דימויים מן העבר . שני התאומים שבלהקתו של קנטור , וואצלאוו 
ולסלאוו יניצקי , משחקים את האב ואת האיש שלוקח את פני האב , בסצינת סלאפסטיק 
צפלינית . תרזה ולמינסקה היא ה"אינפנטה " של ולסקז , שפסלת בבגד שחור 
( אווה יניצקה ) יורה מתוך המסגרת שלה . דמויות אחרות באו מהצגותיו הקודמות 
של קנטור : נושא הדליים הכפוף מוילופולה ( יאן קסיאזק ) , הכומר סמיטנה 
( זביגניב בדנרציק ) והדוד סטסיו ( רומן סיוולק ) , הרוקד על השולחן 
עם כינורו השחור . ההצגה כולה נושאת את חותם האגדה בהיותה החיזיון האחרון 
של קנטור . מלחמת העולם הראשונה פורצת על הבימה , ומוכרי העיתונים מטילים 
את העיתונים המבשרים על כך אל הגופות המתות , השוכבות על הבימה . הללו 
קמות כדי לקרוא על המלחמה שהרגה אותן , ורוקדות מחול גרוטסקי על קביים . 
על הבימה חולפים אבזרים המאכלסים את עולם הדמיון הזה : תותח , טנק זעיר , 
כלובים בגודל אדם , דוכן המרים את העומד עליו ככל שהוא מרים את קולו , 
כיסא גלגלים משרשראות , שעליו מתנוסס דגל שחור . קנטור היה מאז ומתמיד 
מומחה בהעמדת תמונות קבוצתיות דוממות : הלוויה , תמונה משפחתית מלפני המלחמה 
הראשונה , רציחתו של מאירכהולד בידי שלושה חיילים רוסים , וכל זה לצלילי 
" טנגו דלה רוסה " העסיסי , שאותו קוטעים מדי פעם יריות , שירי - עם 
אידיים וצלילי הארואיקה . ההצגה מסתיימת בתמונה של קרב ומהפיכה על הבמה , 
ואילו משפחת קנטור , אותה מכיר הצופה מהצגותיו הקודמות ( " הכתה המתה " 
ו"וילופולה , וילופולה " , שהועלו על ידי להקתו גם בישראל , ב - 5891 ) 
יושבת במרכז הבמה ובקדמתה . בן דמותו של קנטור הבימתי מצטרף לבני משפחתו 
על הבמה כשהוא מצהיר " הנה אני שוב על הבמה " , ושחקן המגלם מין דמות אלוהים 
נכנס דרך הדלת השמורה למתים ומסמן את האות " וי " באצבעותיו . הבמה קופאת 
בדממה . הצגות כאלו מפתות את מי שחוזה בהן לסטות לאסוציאציות שלו ולקונוטציות 
משותפות לקהלים רחבים . ההצגה האחרונה של קנטור מצליחה לתמצת כותבת וולשלאגר 
חצי מאה של היסטוריה עולמית לכדי 09 דקות של תיאטרון אינטנסיווי . ללא 
הבימאי על הבימה . היא תועלה בצרפת , בפאריס , מובז ונים עד מחצית פברואר , 
ואחר כך תעבור לברלין , לונציה , רומא , מילנו , ניו יורק ומינכן . 
