" כלובי הנשמה " הוא אלבום האולפן השלישי של סטינג מאז פירוק להקת " פוליס " 
ב3891 . הוא יוצא לאחר שלוש שנות שתיקה , שעליהן אמר סטינג בראיונות עיתונאיים 
שהיו ריקות מרעיונות מוסיקליים ומילוליים . מבחינה מוסיקלית מהווה " כלובי 
הנשמה " את סיומו של תהליך שהחל באלבום הסולו הראשון שלו , משנת 5891 , 
" חלום הצבים הכחולים " . הממד הרוקיסטי והכוחני של " פוליס " ננטש אז 
לטובת אווירה רכה ומעודנת יותר . העוצמות הרבות שהופקו מגיטרה - בס - תופים , 
פינו את מקומם לקלידים רכים ולכלי מיתר מעוגלים . האלבום הנוכחי משלים את 
מסעו של סטינג לכיבוש קהל היעד היאפי . גם קטעים כמו " כל הזמן הזה " או 
" הבלוז של גרמיה " , שבהם ניכרת רוח " פוליס " בלחנים , עטופים בגוונים 
נוגים וקטיפתיים , פסטליים כמעט , ומצטיינים בהגשה מלטפת . בטקסטים ניכר 
שינוי בולט : את מקום המסרים החברתיים - פוליטיים - סביבתיים ( שבלטו ב"רוסים " 
מתוך " חלום הצבים " וב"הן רוקדות לבדן " מתוך " הביאו את הלילה " ) 
תופסים כעת דגשים אישיים ומשפחתיים . סטינג מבכה באלבום את הוריו שנפטרו 
ממחלת הסרטן ( " אני מטורף עליך " ) ועוסק בחשבון נפש אישי מקיף ( " כלובי 
הנשמה " , " כל הזמן הזה " ) . כל זה יכול היה לשמש חומר גלם לאלבום מצוין , 
אך רמת רוב הלחנים שבו היא בינונית ומטה ( " הים הפראי " ו"כשהמלאכים 
נופלים " ) . אין באלבום אף לחן מבריק או מרגש . האסתטיות הרבה שהושגה 
בהפקה קפתמונה1 , 41פ6המוסיקלית , תוך הטמעת אלמנטים עממיים , גזיים וקלסיים 
בתוך הרוק הרך , איננה מסייעת לגיבוש האווירה האינטימית המתבקשת מאופי 
הלחנים והטקסטים . סטינג נשמע בדקות לא מעטות מלאכותי ומנוכר . זהו אלבום 
רחוק מאוד מהמצופה מאמן ברמה של סטינג . קפמאפרקלהקת " אל אייס " נוסדה 
לפני כארבע שנים בבריטניה , והוציאה מאז שלושה תקליטי שדרים מצליחים למדי . 
זהו אלבום הבכורה שלהם והוא זוכה להצלחה יחסית בביקורות ובמכירות באיים 
הבריטיים . בלהקה חברים לי מייברס , שהוא הסולן , הגיטריסט והאחראי על 
הלחנים והטקסטים , אחיו , ניל מייברס , המנגן בתופים , גון פאוורס בבס 
ובקאמי - גיטרה . על ההפקה המוסיקלית של האלבום הופקד סטיב ליליווייט . לחניו 
של מייברס מכילים בעיקר רעיונות מלודיים פשוטים ומעוגלים . בהגשתו שלובים 
יסודות מעודנים עם דגשים מחוספסים פה ושם . ההפקה המוסיקלית מבוססת בעיקר 
על עבודת גיטרות מאסיווית ועל קולו הדומיננטי של מייברס . העיבודים מבדילים 
בין 21 הקטעים באלבום , הדומים יחסית אלו לאלו מבחינה מלודית , לשלושה 
סוגים . ישנם קטעים בסגנון מוסיקת ה"אינדי " הבריטית של אמצע שנות השמונים , 
כמו " מלודיה חסרת זמן " , שבו נדמה שמייברס מחקה את מוריסי , ו"הנה היא 
הולכת " עם גיטרה חשמלית , המזכירה מאוד את גוני מאר , שעליה מתלפפת גיטרה 
אקוסטית צבעונית ושירה בשני קולות בנליים . קטעים אחדים פוזלים אל הרוקנרול 
האמריקאי הקליל : " דרך החוצה " בעל הלחן הפשטני , עם הגיטרה המנסרת 
ועבודת המצילות המאסיווית במקצב ה86 ו"איי און - יו " המתוק , הבסיסי 
והאפקטיווי . חטיבת הקטעים השלישית מחמיאה קצת פחות לאנשי הלהקה . אלה 
חיקויים של ממש לשירים מוכרים : " מרגיש " , מזכיר מאוד בלחנו ובתפיסת 
הגיטרות שבו את " התעוררי סוזי הקטנה " של סיימון וגרפונקל . ב"כישלון " 
ישנם ציטוטים רבים מ"כשראיתי אותה עומדת שם " של הביטלס , ו"זכוכית מסתכלת " 
דומה מאוד במהלכיו המלודיים ובדרך ההגשה ל"גוליה " של הביטלס . כל הקטעים 
יחד הם אלבום בינוני למדי . 
