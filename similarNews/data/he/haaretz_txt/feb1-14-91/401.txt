לפני שהתחילה מלחמת " סערת המדבר " הציע מישהו לערוך ערכת בדיחות הנובעות 
מן המצב . חוסר היכולת שלי להחליט ולבצע מהר מנעה ממני את הסיכוי היחיד 
שעמד לפני להתעשר . אבל יש אנשים שזהו עיסוקם והם יודעים מה זה עיתוי נכון . 
חוברת " ממ"ט אב"ך וכל השאר הומור לשעות אטומות " בהוצאת " כינרת " , 
בצבעי אדום כחול ( 03 עמודי טקסט וציורים לא - ממוספרים ) יצאה לחנויות . 
כיוון שבדיחות זה לא נושא לדמעות , לא נותר לי אלא להשמיע צחוקים של תנין . 
ליקטו וציירו צילה ודידי מנוסי , ורובו של החומר הופיע לראשונה בעמודי " ידיעות 
אחרונות " . על הכריכה האחורית מסבירים המחברים שמה שיפה בארץ הזאת בעתות 
חרדה ולחץ , שבניגוד לעשיות אחרות , תעשיית ההומור והבריחות דווקא כן פורחת . 
הנימוק האידיאולוגי להוצאת ספר , הכולל גם בדיחות זוועה , הוא " יפה 
ההומור לבריאות הציבור במיוחד אם לחוץ הוא בחדר סגור " . אבל המחברים מודים 
בגלוי , לבן על גבי אדום , כי " חוברת זו יצאה לאור להרמת המוראל , אבל 
גם להרוויח מיליונים " . אינני יודע עם אכן מיליונים יצאו מזה ( ספרי ה"בדיחמין " 
של מנוסי גרמו הרבה נחת - כיס לו ולהוצאת " כינרת " ) אבל לחייך בהחלט אפשר . 
בדיחה ישנה , שלא מופיעה בספר , מספרת על הפריץ שהכביד את גזרותיו על 
היהודים , ובכל גזרה חדשה בדק את התגובה . כל עוד בכו , הוא הכביד . 
כשגילה שהם צוחקים , הבין שהמצב מסוכן באמת . חלק מן החומר בחוברת משלב 
את כישוריו של דידי מנוסי להומור עם כישוריה של צילה מנוסי לצייר אותו , 
כשהמוטיב המוביל הוא המסיכה : בין אם היא על מקורה של יונת השלום , או 
משולבת בסמלי ערים , על פני האריה או פני השפן . אבל לא רק מסיכה : דרגות 
דובר צה"ל נחמן שי , המרגיע הלאומי , מצוירות כשילוב של חרב ועלה זית , 
ומעליהן שתי גלולות ואליום . מנוסי מציג את חלקו בחוברת כמי שליקט , כי 
מי כמוהו יודע שהומור ובדיחות אין ממציאים . אפילו קולומבוס לא המציא את 
אמריקה , אלא רק גילה אותה . תוך גילוי פירגון לא - רגיל מבחינתו מצטט 
מנוסי אפילו הומור ויזואלי של אחרים , תוך בקשת רשות וציון המקור : שער 
גיליון " העיר " מ1 . 52 ובו שלט דרכים המוביל קדימה לירושלים , ימינה 
לאילת , שמאלה ללוד , וקרוב שמאלה למקום שנקרא " אמאלה " . הפרגון ל"העיר " 
מטעם דידי וצילה מנוסי משמעותי גם מפני שמנוסי הגיש תביעה משפטית נגד " העיר " , 
כשטען שנעשה לו עוול כשהמקומון הכתיר מדור רכילות תחת הכותרת " דידי וצילה " , 
אם כי מיהר לשנות אחר כך את שם המדור . בעניין " אמאלה " , מן הראוי להעיר 
שחלקו הרב מאוד של ההומור שבספרון הזה הוא הומור שוביניסטי להחריד . אפילו 
הטענה שראשי התיבות של " אב"ך " הן " אמא בואי כבר " אינה מאזנת בדיחה 
שסופרה לי , בכמה מסדרונות , רק על - ידי גברים , והיא מצוטטת בחוברת : 
בעל אחד סיפר שחיי המין שלו השתפרו מאז שצריך לחבוש מסיכות אב"ך . " כשאני 
עם אשתי במיטה " , הוא אומר , " אני סותם לה את הפילטר ואז היא משתוללת 
כמו נערה בת שבע - עשרה " . הסיפור על האשה שמטלפנת לצבא ומבקשת שיקראו לבעלה 
למילואים כי הוא עולה לה על העצבים , לא מאזנת את השוביניזם . עם ארבע בדיחות 
בממוצע לעמוד וכ72 עמודי טקסט וציורים אנחנו מגיעים לקצת יותר מ001 בדיחות , 
שחלקן אינן בדיחות כלל , אלא ציטוט של שאלות אמיתיות ודמיוניות של אזרחים 
מודאגים , כמו האזרח ששאל אם אפשר להכניס שני ילדים לממ"ט אחד ואת הכלב 
לממ"ט השני . הבדיחה המוצלחת ביותר באוזני היא : " מה היה במדינה לפני 
הברדס הפאסיווי ? ברדק אקטיווי " . שני עמודים בסוף מודפסים בשורות ללא טקסט , 
כדי שקונה החוברת יוכל להוסיף שם מה ששמע ולא מופיע בה : אני יכול לתרום 
את ההערה על סדאם חוסיין , שהוא גבר שיכול פעמיים בלילה , אבל גומר בחוץ ; 
את ההערכה שזאת תהיה המלחמה הראשונה שבה האמריקאים נלחמים ואנחנו משלמים , 
כי בדרך כלל זה ההיפך , ואם להאזין לדוברים הכלכליים שלנו , זו תהיה המלחמה 
שבה הם יילחמו וגם ישלמו לנו כדי שלא נילחם ; ואת סיסמת שיווק הקרקעות באזור 
2 ו3 , " שבע דקות מכפר סבא " . מנוסי יודע היטב שהעיקר הוא לא הבדיחה עצמה , 
אלא העיתוי של הסיפור שלה , בסיטואציה הנכונה . בעיקר מזכירה החוברת הזאת 
את הבדיחה שלא מובאת בה על אמהות שמקשיבות לכיתה של תלמידים העונים תשובות 
מטופשות ומצחיקות , והאחת שלא צוחקת ומסבירה לחברותיה התמהות : " אם האידיוט 
הזה שעונה לא היה שלי , גם אני הייתי צוחקת " . 
