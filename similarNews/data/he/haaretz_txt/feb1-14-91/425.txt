בדומה לרוב המלחמות , החל גם מבצע " סופת המדבר " ברוח נאצלת של מטרה 
משותפת ואחדות לאומית , אבל כבר כעבור שבוע הוא בוסס בפוליטיקה וביריבויות 
פנימיות . התנועה האמריקאית נגד המלחמה חזרה בה במידה מסוימת מטענתה , 
כי היא פועלת בצער ותוגה יותר מאשר בזעם , ואיימה " לקחת חזרה את הממשלה 
למען העם " בבחירות השנה הבאה . שוטרים בסן פרנסיסקו החלו לפעול למען הזכות 
לשאת טלאים בצבעי הדגל האמריקאי על מדיהם והזהירו מפגינים מפני סוג הצדק 
שעליהם לצפות לו . ובביקור בפורט בראג גינה סגן הנשיא דן קווייל את המתנגדים 
למלחמה בטון שהזכיר ל"ניו - יורק טיימס " סגן נשיא אחר ששמו יצא לשמצה על 
הוקעתו מתנגדים למיניהם ספירו אגניו . קווייל צדק בחלק מדבריו : מתנגדי 
המלחמה הם מיעוט קטן בארצות הברית . משאל " ניוזוויק " העלה , כי התמיכה 
בבוש הגיעה לשיעור שיא של % 68 . אבל לאחר שהאדרנלין של שבוע העצרות וההפגנות 
הראשון מוצה , חייבת היתה תנועת השלום להתייצב בפני כמה החלטות קשות הקשורות 
בעתידה . מבחינה אסטרטגית היא חתרה למטרות כמו הפסקת אש מיידית ונסיגה , 
שנראו דון קישוטיות בעיצומן של הפצצות האוויר הגדולות ביותר בהיסטוריה של 
המלחמות . " הבעיה של תנועת השלום " , אמר הסנטור הדמוקרטי הליברלי , 
פול וולסטון ממינסוטה , " היא שמעבר לשלום עכשיו היא לא העלתה שום חלופה 
אמיתית . זו תנועה ללא מסר מגובש " . מבחינה טקטית נראה שלא הרבתה להרהר 
לאחר המצעד של סוף השבוע הלפני אחרון , פרט להצעה של אלכס מולנאר מ"רשת 
התמיכה של משפחות אנשי צבא " , שאנשים יטלפנו מדי יום לצירי בית הנבחרים 
ולסנטורים שלהם עד תום המלחמה , וישאלו אותם בנימוס מה עשו באותו יום כדי 
לשים קץ ללוחמה במפרץ הפרסי . אין ספק כי מאמץ זה יביא להדפסה מחדש של נאומים 
ברשומות הקונגרס בקנה מידה רחב . מבחינה ארגונית סובלת תנועת השלום ממתח 
בין מרכיביה השונים . מולנאר , המקפיד לציין שהוא תומך בחיילים ( כולל 
בנו , נחת בן 12 ) למרות התנגדותו למלחמה , נתקל בשאלות חריפות ועוינות 
של מאזין שטען כי החיילים במפרץ " הם גם מבצעי פשע " . תומך שלום אחר דרש 
לדעת כיצד יכול מולנאר לצאת נגד המלחמה ולשתות מכוס נייר חד פעמית כלומר 
היכן מודעותו האקולוגית . מבחינה פוליטית חייבת התנועה להתמודד עם אובדן 
תמיכה , לפחות זמני , בקונגרס . " ההתנגדות למלחמה ותמיכה בחיילים בו 
בזמן היא קצת מורכבת לרוב האמריקאים " , אמר המומחה הפוליטי ויליאם שניידר . 
" עדיין קיימת ההרגשה שעל ידי ההתנגדות למלחמה אתה מחבל במוראל של הכוחות " . 
כאשר תגיע שנת 2991 , הוסיף , " ירצו רפובליקאים להשתמש בסדאם חוסיין 
כבווילי הורטון הבא " ( וילי הורטון היה צעיר שחור שנידון על רצח , ושבמהלך 
חופשת סוף שבוע שקיבל מכלא במסצוסטס תקף בני זוג ואנס את האישה . במסע הבחירות 
האחרון לנשיאות סחטו הרפובליקאים את כל הלשד האפשרי מפרשה זו , כדי להאשים 
את מייקל דוקאקיס , מושל מסצוסטס , ב"יד רכה " , ולטעון כי אם ייבחר יהיו 
הרחובות מוצפים עבריינים למיניהם ואיש לא יהיה בטוח ) . זה יהיה סמל שבאמצעותו 
יוכלו לייסר בשוטים ובעקרבים דמוקרטים הנראים רכים ומתונים מדי כלפי " פושעי 
מלחמה " . " רוב חברי הבית " , הסכים עוזר של יו"ר בית הנבחרים , " חושבים 
שהפסקת המלחמה עכשיו תהיה בבחינת פייסנות כלפי טרור . הפצצת תל - אביב והעינויים 
הברורים לעין שעברו שבויי המלחמה החניקו כל תחושה נגד המלחמה שיכולה היתה 
להיות בגבעת הקפיטול " . שלא לדבר על התגובה שעורר כתם הנפט של סדאם בקרב 
חסידי שימור הסביבה . ולבסוף עלתה גם השאלה המסיחה מה צריכה להיות התגובה 
אם קבוצות כמו " התאחדות גון בירץ " הגזענית והימנית - הקיצונית יתחילו 
לחלק עלונים בעצרות נגד מלחמה . הפעם , לשם שינוי , הניח הימין הקיצוני 
בצד את אהבת המלחמה המסורתית שלו . אנשי גון בירץ יצאו נגד גורג בוש ו"סדר 
העולם החדש " שלו , עבורם מלת צופן לוויתור על הריבונות האמריקאית והעברתה 
לידי האו"ם . " ליברטי לובי " האנטישמי נקט גם הוא עמדה נחרצת נגד המלחמה . 
דיק גרגורי , העומד בראש אחד משני ארגוני המטרייה העיקריים נגד המלחמה , 
דיבר בוועידה של " ליברטי לובי " ב0991 . חסידי הדמגוג הימני קיצוני , 
לינדון לארוש , ניסו בכמה ערים להצטרף לקבוצות נגד מלחמה . פיסנט , מעין 
שירות בולטין במחשבים של התנועה נגד המלחמה , כלל באחרונה דיון בשאלה אם 
יש להתיר לחסידי לארוש להצטרף לתנועה וכיצד אפשר להיפטר מהם . טקטיקה מומלצת 
אחת לדרוש מכל הקבוצות לתמוך במדיניות אנרגיה לא גרעינית . לארוש מגלה 
בוז תהומי כלפי שימור הסביבה . מובן שהתנועה עדיין צעירה , ונראה שכמה 
ממנהיגיה אכן חושבים על העתיד היותר רחוק . דניאל אלסברג ( שגילה בפומבי 
את תוכן מסמכי הפנטגון הסודיים בתקופת מלחמת וייטנאם כדי לחשוף את שקריו 
של הממשל ) קורא לתנועה להתמקד כעת ביעד למנוע את הסלמת " סופת מדבר " 
למלחמת קרקע כוללת , יעד שהוא אולי ריאליסטי יותר מאשר הפסקת אש מיידית . 
ציר בית הנבחרים הדמוקרטי , גון קוניארס , חזה כי בקרוב יהיה על בוש להחזיר 
את גיוס החובה . " ואם אתה עושה זאת , הנשיא בוש , נרצה שזה יהיה הוגן 
ולא יהיה פטר לסטודנטים בקולג " . זו טקטיקה ממולחת להביא לדהירת צעירים 
לתנועת השלום . ולבסוף אין לכפור בנוכחותם של 051 אלף אמריקאים בעצרת הענק 
בוואשינגטון ב62 בינואר , קצת יותר משבוע לאחר פרוץ מלחמה שזוועותיה האיומות 
ביותר הן בוודאי עדיין נחלת העתיד . בדומה לכוחות בשטח , תנועת השלום רק 
החלה במלחמתה . ואילו בעולם קיימת התלקחות אנטי אמריקאית ברורה . על אף 
הקונסנסוס הבין - לאומי חסר התקדים שניסה בוש לגבש טרם צאתו למלחמה , היה 
גל אנטי אמריקאי בעולם השלישי ודאי בלתי נמנע . עמי המדינות העניות ביותר 
נוטים להתייחס באי אמון למטרותיה של ואשינגטון , גם כאשר הממשלות מסכימות 
להן . ממשלות איסלמיות , החל במרוקו התומכת בקואליציה וכלה באינדונזיה 
השומרת באורח רשמי על נייטרליות , ניסו לשמור על הסדר באוסרם הפגנות אנטי 
אמריקאיות . בערים ברחבי טורקיה יצאו אלפי מתפללים מתפילת יום ששי כדי לשרוף 
דגלים אמריקאים ובמקרים מסוימים להתכתש עם שוטרים . אבל הם בהחלט לא היו 
המתנגדים היחידים . שתי מפלגות האופוזיציה העיקריות בטורקיה תוקפות מדי 
יום את מדיניות אוזאל . להלן מבט חטוף על כמה מדינות אחרות , שבהן עוררה 
מלחמת המפרץ גלים אנטי אמריקאיים חדשים : " תנו לי מטוס עם חומר נפץ , 
הראו לי את הדרך לבית הלבן ואני אתרסק עליו " , הכריז אירפאן אחמד , מוכר 
פירות ברובע המוסלמי של דלהי . עוצמת הרגשות הפרו - עיראקים בקרב 001 מיליון 
המוסלמים בהודו באה על מנהיגיהם הרשמיים בהפתעה . במשך שנים תרמו הסעודים 
והכווייתים סכומים גדולים לארגונים איסלמיים בהודו . עכשיו החלו מוסלמים 
צעירים להקים ארגונים משלהם כדי לקרוא תיגר על סמכות מורי הדת . אלפי מוסלמים 
מתאספים מדי יום בדרום בומביי מתחת לפורטרט ענק של סדאם חוסיין . בריונים 
נטפלו לא אחת לתיירים אירופים והכריחו אותם לקרוא " יחי סדאם חוסיין ! " 
הסטייט דיפרטמנט הוסיף את הודו לרשימת 52 המדינות שבהן הריאקציה על משבר 
המפרץ עלולה לדעתו לסכן אמריקאים . הממשלה המקבלת סיוע רב מוואשינגטון 
וריאד כאחת , הבטיחה 01 אלפים חיילים פקיסטאנים למלחמה נגד סדאם . אין 
פירוש הדבר כי הרעיון הוא לרוחם של הפקיסטאנים . גם ראש הממשלה החדש נאוואז 
שריף מתח ביקורת בגלוי על ניהול המלחמה בידי אמריקה . השלטונות מנסים לבלום 
פעילויות נגד המלחמה , אוסרים על מדפיסים בקראצי להדפיס כרזות של סדאם , 
וסגרו קולגים בקראצי ופאשוואר כדי למנוע תסיסה בקרב הסטודנטים . כתריסר 
שוטרים נפצעו לפני שבועיים בעימות עם סטודנטים שהשליכו אבנים בדרכם לעבר 
שגרירות ארה"ב באיסלמבד . השוטרים מילאו פקודות שקיבלו , אבל לבם לא היה 
נתון למלאכה . " ל הייתי אזרח , הייתי עם הסטודנטים שמפגינים " , אמר 
אחד השוטרים שנפצעו שעה לאחר מכן . " כמוסלמי , הרגשות שלי נגד אמריקה " . 
למרות שקואלה לומפור תמכה בהחלטות האו"ם בקשר למפרץ , היא חזרה והכריזה 
על הנייטרליות שלה במלחמה . ניסיונות הממשלה לרצות את שני הצדדים עודדו 
את האופוזיציה לנסות לקרב אליה את אנשי הקו הנוקשה בקרב המוסלמים במדינה . 
למרות איסור על הפגנות נגד המלחמה , החלו אלפי מוסלמים לנהור לעצרות האופוזיציה 
שבהן מוקעות ארצות הברית וישראל כ"שליחות השטן " . מחוץ לשגרירות בגדד בדאקה 
משתרכים תורים ארוכים של בנגלדשים הרוצים להתגייס למלחמה . כמעט 000 , 
1 מהם כבר התגייסו . מחאות כמעט יום - יומיות קוראות לממשלה להחזיר את 003 , 
2 החיילים ששלחה למפרץ . בלי שום קשר לשאלה אם הפלישה לכוויית צודקת או 
לא , הבנגלדשים אינם נותנים אמון בכוונותיה של ארצות הברית . כאשר הם נלחמו 
למען עצמאותם מפקיסטאן ב1791 , תמכה ואשינגטון בשליטים הצבאיים באיסלמבד . 
כאשר דרש העם דמוקרטיה בשנות ה08 המאוחרות , תמכה ואשינגטון בשליטים הצבאיים 
בדאקה . בנגלדשים מועטים חושבים כי אפשר שהפעם צודקת אמריקה . לא רק מוסלמים 
נוטרים לאמריקה . במקסיקו סיטי , שבה מתייחסים בחשדנות מאז ומתמיד למדיניות 
החוץ של ואשינגטון , יצאו מאות מפגינים לרחובות לגנת את ההתערבות היאנקית 
במפרץ . בהשוואה להפגנות בעבר נראו המחאות מתונות , אבל קבוצות יריבות 
של מתנגדים הפכו לא מכבר הפגנה אחת לקרב רחוב שבו השתתפו הכל . העיתונות 
המקומית שפכה שמן על המדורה בטיעון הלא נכון כי הצבא האמריקאי מתייחס לחייליו 
ממוצא מקסיקאי כאל בשר תותחים . על פי דיווחיה , כרבע מחיילי החזית הם 
ממוצא מקסיקאי . הנתון הנכון עומד בסביבות % 5 . אבל העיתונים מפרסמים קביעה 
זו ואיש אינו חולק עליה . לעומת זאת , 052 מקסיקאים התנדבו לצבא האמריקאי 
מאז פרוץ המלחמה , בתקווה לקבל את הכרטיס הירוק שיתיר להם לעבוד בארה"ב . 
ואשינגטון בטוחה שאף אחת מבעלות בריתה אינה צפויה לסכנה פוליטית רצינית עקב 
התנגדותה הפוליטית למלחמה . אך ככל שיסתיימו הקרבות מהר יותר כן ייטב . 
אם יימשכו עד יוני הם עלולים לשבש את החאג , העלייה לרגל המסורתית למכה . 
מוסלמים רבים שלעתים קרובות מתכננים שנים מראש את העלייה לרגל , יאשימו 
ככל הנראה את ואשינגטון ואת ריאד על התעקשותן להמשיך יותר מאשר את סדאם על 
סירובו לוותר . אבל ניצחון מהיר לא יתרום דבר לריפוי גאוותם הפצועה של 
לאומנים ערבים . כפי שאמר באסמה קודמני - דארוויש , חוקר יליד סוריה במכון 
הצרפתי ליחסים בין - לאומיים , כמעט כל מדינה ערבית תתנסה אז ב"איבה חזקה 
מאוד כלפי ארה"ב , שתהרוס את השלטון הערבי החזק ביותר " . 
