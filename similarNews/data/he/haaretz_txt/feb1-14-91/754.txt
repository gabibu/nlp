מכבי נתניה הנחיל אתמול הפסד ראשון מאז תחילת המלחמה לסגל נבחרת הנוער , 
המתכונן לטורניר קדם הגביע העולמי באוסטרליה . הנתנייתים ניצחו במגרשם 
10 . זה היה משחק האימון השישי של הנוער בשבועיים האחרונים . מאזנו עד 
כה : ארבעה ניצחונות , תיקו וההפסד אתמול . " טוב שקיבלנו איזו סטירה , 
כי החברה קצת הרימו את האף לאחר הניצחונות על הקבוצות הלאומיות במשחקים 
הראשונים ( ארבעה ניצחונות רצופים ) " , אמר מאמן נבחרת הנוער אמנון רז . 
" זה היה המשחק החלש ביותר שלנו מאז התחלנו במשחקי ההרצה . למזלנו , 
הפסדנו רק 01 " . מהסגל שוחרר החלוץ רווה שרעבי ( בני יהודה ) , ולפני 
הנסיעה לאוסטרליה ישוחררו גם שני שחקני שדה ושוער . בשבוע הבא מתכנן המאמן 
רז מחנה אימונים בטבריה , שמטרתו טיפולים ומנוחה . כן מתוכנן משחק נגד 
הפועל טבריה או מכבי חיפה . שער הנצחון אתמול הובקע בדקה ה - 24 . הבלם 
שגיא גונן השתעשע עם הכדור , יגאל מנחם חטף אותו , שלח מסירת עומק לרחבת 
נבחרת הנוער ורונן שפירא בעט מעשרה מטרים לרשת . לנוער היתה הזדמנות מצויינת 
להשוות כאשר אייל ברקוביץ ניגש לבעוט כדור - 11 מטרים . הכדור נהדף על ידי 
שוער נתניה מירון שולמן . המאמן רז לא הסתיר את אכזבתו מאיבוד הכדור של 
גונן שגיא . 002 צופים חזו במשחק . 
