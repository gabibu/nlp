" לעולם לא יהיה עוד ספטמבר שחור בירדן . מעכשיו אין עוד הבדל בין ירדנים 
ופלשתינאים . כולנו עם אחד " . ברבת עמון מסכימים כולם , או כמעט כולם , 
בנקודה זו : החל בפוליטיקאים של הממסד ועד לאיש ברחוב , וכמובן נציגי 
אש"ף השוכנים כעת בתשלובת ארבעת הבניינים של שגרירות פלשתין ברובע ההדור 
גבל חוסיין . הסכמה זו אינה מונעת מהפלשתינאים להמשיך לחלום על הארץ שעזבו 
ועל כפרים שכבר אינם קיימים . " בשבילי , שמעולם לא ראיתי את פלשתין , 
הפך רעיון השיבה לאובססיה מתמדת " , מודה בתו של יחיה חמודה , שעמד בראש 
אש"ף לפני ערפאת . בכ01 מחנות הפליטים , שבהם מצטופפים קרוב ל003 אלף פלשתינאים , 
הגעגועים למולדת עוד התחזקו על רקע תנאי החיים המחפירים שם . צילומיו של 
סדאם חוסיין , המתנוססים בשנה האחרונה במחנות , מרובים לפעמים יותר מאלה 
של המלך או של ערפאת . " זה משום שהוא נתן לנו את התקווה שיום אחד נוכל 
לחזור הביתה " , אמר צעיר פלשתיני במחנה בקעה , שבו חיים עתה 021 אלף תושבים . 
אישה זקנה הודתה בגלוי , שהיום שבו נפלו לראשונה טילים עיראקיים על תל - 
אביב , " היה היום היפה ביותר בחיי " . התלהבות זו אינה רק צרי ותרופת 
פלא למנושלים במחנות הפליטים . אפשר למצוא אותה , אם כי בלוויית הסתייגויות 
ודקויות , גם אצל אינטלקטואלים פלשתינים , בין אם הם חברים באש"ף ובין 
אם לאו . בסלון הווילה המקושטת של ד"ר סעדי דבור ברבת עמון נועד מקום של 
כבוד לדיוקן צבעוני של סדאם חוסיין , המחייך כשהוא עטור בזרי ורדים אדומים . 
" לפני שנה " , אמר הרופא , " הייתי קורע פורטרט זה לאלף קרעים . לא 
תמכתי במלחמה שלו נגד איראן ותמיד גיניתי אותו על עברו כדיקטטור . אבל הוא 
אינו היחיד . סטלין היה גם הוא גיבור לאומי על אף שהיה עריץ חסר רחמים . 
זה אינו הרגע המתאים לדבר על אופיו העריץ של משטר סדאם חוסיין . צריך עכשיו 
לעצור את התוקפנות . גם אם נשיא עיראק ימות ואם ארצו תיהרס , אזי תישאר 
לנו בכל זאת האומה החזקה שהוא בונה כעת בעולם הערבי . נאצר התחיל ונשיא 
עיראק לקח לידיו את הלפיד וממשיך . סוף סוף יש לי ההרגשה שאני ערבי ומוסלמי 
אף על פי שאני לא אדם דתי " . קפמאבינלביב קמחאוי , מנהל מפעל , הנחשב כאן 
כאחד האידיאולוגים של הדור החדש בפתח , סבור כי לפלשתינאים שיחק המזל שמצאו 
אדם שהצליח לבנות מעצמה צבאית ותעשייתית המסוגלת להגן על האזור . " האמריקאים 
אינם מבינים אלא את שפת הכוח , ובסופו של דבר הם יאזינו למה שיש לסדאם לומר " . 
הוא מדבר כמי שהרעיון שסדאם חוסיין עלול להפסיד במלחמה כלל אינו עולה בדעתו , 
והוא נתקף זעם כאשר מדברים על אפשרות כזו . נציגו של גורג חבש ברבת עמון , 
עזמי חוואגה , הדגיש כי ארגונו היה בעבר נגד סדאם חוסיין " לאורך כל הדרך " , 
אך שינה את עמדתו כאשר בפברואר 0991 הודיע סדאם על כוונתו להגיב במקרה של 
התקפה ישראלית . " הוא רוצה להיות שומר העולם הערבי , הוא חייב אפוא להלום 
בישראל " , אמר , והוסיף כי דבקותו החדשה של נשיא עיראק באיסלם והכתובת 
" אללהו אכבר " שהתוספה לדגל עיראק , הן החלטות טקטיות המיועדות להרחיב 
את מעגל תומכיו . איברהים אבו עיישה , איש אש"ף ותיק , מודה שסדאם חוסיין 
הוא " מאוד שאפתן " . אבל , הוא מדגיש , " הוא כן " . הוא מספר שבמהלך 
ביקורו בבגדד במשלחת ירדנית בדצמבר האחרון , הודה סדאם חוסיין כי המלחמה 
נגד איראן היתה " משגה גדול " . לדבריו , חוסיין גם אמר כי ערב הסעודית , 
כוויית , וכל אלה המנסים כיום להרוס אותו , גררו אותו ל"מלכודת זו . 
" הם רצו אז להיפטר ממנו ולנטרל את עיראק על ידי חנופה לשאפתנותו האישית " , 
סבור אבו עיישה , " מעלתו הגדולה של סאדם חוסיין היא שהבין כי אי - 
אפשר להסדיר את הבעיה הפלשתינית אם לא יהיה קיים שוויון אסטרטגי בין הערבים 
לישראל . אין לנו אשליות לגביו , אבל לפחות הוא מנסה לעשות דבר מה כדי 
לשים קץ למבוי הפלשתיני הסתום " . אסעד עבדל רחמן , סוציולוג וחבר בוועד 
המרכזי של אש"ף ובפרלמנט הפלשתיני , סבור כי סדאם חוסיין הצליח ליצור מסביב 
לדמותו הילה מסוימת , וכי הוא מהווה כיום מקור התקווה היחיד לפלשתינאים . 
" השאלה אם הוא כן או לא , היא אקדמית בלבד . אני מאמין שסדאם חוסיין 
הוא חילוני , לא איסלמי . אחרים אומרים שזה שנתיים פנה לדת , והלך כך 
בעקבות מישל אפלאק , אחד ממקימי מפלגת הבעת , שהתאסלם שנתיים לפני מותו . 
אומרים שהוא השתנה . האם נמשך לדת בגלל ייסורי מצפון על הוצאתם להורג של 
עיראקים רבים ? מכל מקום , חלק מהזרגון הפוליטי שלו הוא טקטי צרוף " . האם 
שגה ערפאת כאשר שם את כל הביצים בסל העיראקי ? התשובה של כל בני שיחנו כמעט 
זהה : " לא היתה לו ברירה . הוא גורש מלבנון , מסוריה , אפילו מתוניס . 
יחסיו עם ירדן ומדינות המפרץ היו גרועים . יתר - על - כן , הוא לא יכול 
היה שלא לשדר על גל אחד עם ההמונים הערביים . בל נשכח שהראשונים אשר תמכו 
בסדאם חוסיין היו לוחמי האינתיפאדה " . אבל , אסעד עבדל רחמן מציין , " בכל 
זאת נשאר ערפאת זהיר ונמנע מלהעביר את הנהגת אש"ף לבגדד . הוא השאיר אותה 
בתוניס חרף העובדה שהדבר מסכן את ביטחון המנהיגים הפלשתינים " . לביב קמחאווי 
מאשים את האמריקאים שממש דחפו את ערפאת לזרועות העיראקים בהופכם את הדיאלוג 
שבו פתחו עם אש"ף ל"דו - שיח בין חרשים , ואפילו למונולוג " . קפמאבינכיבוש 
כוויית מעמיד בפני פלשתינאים בעיה מצפונית שממנה אינם מצליחים לחמוק כאשר 
הם טוענים , כמו ערפאת , שסכסוכים פנים - ערביים אינם צריכים להיפתר בכוח 
הנשק . ברור שהם שואפים לדחוק בעיה זו . במהלך אסיפה פומבית ברבת עמון 
ב1 בינואר , שבועיים לפני שנרצח , עוררו דבריו של אבו איאד קריאות בוז 
כאשר העז לדבר נגד כיבוש כוויית . לביב קמחאוי אומר כי ערפאת עשה הכל כדי 
למנוע כיבוש זה ויעץ לכווייתים להיענות ל"דרישות הסבירות " של עיראק . 
" הוא אמר להם שסדאם חוסיין רציני מאוד וכי אין זו אחיזת עיניים אצלו " . 
האם פירוש הדבר שידע מראש על החלטת חוסיין לפלוש ? " לא , אני לא חושב 
כך . כמו כולם הוא האמין שיגביל את הכיבוש לשני האיים השנויים במחלוקת , 
וארבה ובוביאן , ולאזור רומיילה " . לדעתו , האשם האמיתי בכיבוש כוויית 
הוא נשיא מצרים , מובראק , " מתווך לא ישר " , שאמר לכווייתים כי העיראקים 
לא יתקפו , ואילו יורש העצר הסעודי , עבדאללה , יעץ להם לגלות גמישות 
רבה יותר כדי להימנע מפיצוץ . כל בני שיחנו הסכימו כי אימוץ תוכנית השלום 
של ערפאת בפרלמנט הפלשתיני באלגיריה בנובמבר 8891 היה משגה חמור . " ערפאת 
ויתר ויתורים רבים מדי בלי לקבל דבר בתמורה " . סאגי סלאמה , נציג " החזית 
הדמוקרטית לשחרור פלשתין " ברבת עמון , סבור כי האסטרטגיה של 8891 עדיין 
בתוקף , " אבל הכל יהיה תלוי בהתנהגות הישראלים כלפי האינתיפאדה " . לדעת 
קמחאווי , תוכנית 8891 לא בוטלה , אך " היא הושלכה לפח על ידי האמריקאים . 
באלגיריה הגענו לשפל תחתיות . עכשו אנו נאלצים להסלים . אנחנו לא יכולים 
לעשות עוד ויתורים . העולם כולו דוחף אותנו לחפש דרך פעולה אחרת " . אסעד 
עבדל רחמן מזהיר : " כל האזור שלנו גולש לרדיקליות , כולל הפלשתינאים . 
מה יקרה אם סדאם חוסיין לא יספוג תבוסה מוחלטת או אם אף ינצח ? " בשני 
המקרים זה יהיה ניצחון גדול לקיצוניות . רשמית שולט אש"ף באסטרטגיה שלו , 
אבל אסטרטגיה זו מועמדת בסימן שאלה הולך וגדל . מאז ה2 באוגוסט , הפלשתינאים 
מתאמים את מאמציהם כדי לעזור לסדאם חוסיין . עם זאת , בעוד שהם מאוחדים 
נגד הישראלים והאמריקאים , אין אצלם תמימות דעים על המצע הפוליטי " . קפמאבינמשקיפים 
פלשתינים ברבת עמון מעריכים כי קיימים כעת ארבעה זרמים באש"ף . ראשית , 
אלה , שבדומה לבסאם אבו שריף , הם חסידי המתינות ועדיין מקווים לזכות 
באהדת האמריקאים . הקבוצה השנייה הם אלה , שבדומה לערפאת , תומכים בסדאם 
חוסיין אך רוצים להימנע מגלישה חזרה לפעולות טרור . הקבוצה השלישית סבורה 
שדבר לא יושג ללא " פעולה מזוינת " . ולבסוף , ישנם אלה , שבדומה לחאלב 
ולהאני אל חסן , מתנגדים בגלוי לערפאת ומתנגדים לחלוטין להיערכות המשותפת 
עם עיראק . פערים אלו קיימים בפתח , המרכיב העיקרי של אש"ף , שיש המכנים 
אותו באירוניה " פתוח " ( פתח ברבים ) . מועיין טהר , חבר בפתח ובפרלמנט 
הפלשתיני , אומר כי התנגד לתוכנית אלגיריה , ש"עליה אבד לחלוטין הכלח " . 
לביב קמחאווי אפילו אומר , כי אבו נידאל , הנחשב כאן כרוצח וכסוכן המוסד 
הישראלי , הוא " פטריוט " , וכי שום הוכחה לא הועלתה עד כה באשר להשתתפותו 
ברצח פלשתינאים רבים המקורבים לערפאת . מהרדיקליזציה בתנועה הפלשתינית בירדן 
נשכרו לפי שעה בעיקר האחים המוסלמים . במחנות פליטים מסוימים מסתמנת באחרונה 
עליונות של האחים המוסלמים על הפת"ח . טהר , השייך לזרם האיסלמי החזק עדיין 
בתוך פתח עצמו , סבור כי " התקדמות האיסלם היא התוצאה הישירה של כישלון 
התנועות הלאומיות הערביות ומפלגות השמאל . לדעתו , הסדר האיסלמי החדש " 
הנרקם יהיה תוצאה של מפגש בין הפתח והאחים המוסלמים . מ22 צירי האחים המוסלמים 
בפרלמנט הירדני , תשעה הם פלשתינאים הפעילים במיוחד במחנות פליטים . האחים 
המוסלמים בכללותם שמו קץ לגילויי העוינות שלהם לעיראק , ונראה כי הרסו את 
הגשרים עם סעודיה , שמאז ומתמיד היתה פטרוניתם ונותנת החסות העיקרית שלהם . 
לדעת אזאיידה , דובר הסיעה הפרלמנטרית של האחים המוסלמים , מתנגדת התנועה 
למדינה פלשתינית עצמאית בשטחים הכבושים , אם פירושה של מדינה כזו הוא הכרה 
בישראל . נרמול היחסים בין אש"ף והאחים המוסלמים אינו לרוחם של כל הפלשתינאים . 
אבו עיישה , שמגנה את האחים המוסלמים כ"שקרנים ואופרטוניסטים " , אומר , 
" קיימת נטייה לשכוח שהחמאס כמעט הרס את האינתיפאדה בהתנגדותו לפתח " . 
נשארת בעינה העובדה שהקצנה בתנועה הפלשתינית , עם או בלי האחים המוסלמים , 
יכולה להיות עובדה קיימת ובלתי הפיכה , אם יובס סדאם חוסיין . " במקרה 
כזה " , מזהיר אבו עיישה , " אנחנו נחזור אחורה 02 שנה , לנקודת המוצא , 
ונפנה לאלימות ולמאבק המזוין . אני לא חושב שזה יהיה טרור , אלא נכון 
יותר ניסיון לחלץ את העולם הטיפש הזה מתרדמתו ומאטימותו . הגיע הזמן שיאזינו 
לנו " . 
