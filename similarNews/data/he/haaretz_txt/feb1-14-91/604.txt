שתי משלחות רמות דרג מאוסטריה יגיעו היום לישראל לביקור הזדהות בן ארבעה 
ימים . המשלחת הראשונה מונה ששה חברי פרלמנט , ובראשה עומד ראש אגודת ידידות 
אוסטריה - ישראל , ד"ר ואלטר שווימר מהפרלמנט בווינה . חברי המשלחת ייפגשו 
עם שר החוץ , דוד לוי , ויסיירו באתרי פגיעת טילי הסקאד ברמת גן ובתל - 
אביב , בלוויית ראשי העיריות . המשלחת השנייה היא מטעם הקהילה היהודית 
בווינה . היא מונה 52 איש , ובראשה עומד ד"ר פאול גרוס . לבד מביקור 
באתרי פגיעת הטילים , ייפגשו חברי משלחת זו עם שר הדתות והרב הראשי האשכנזי . 
( ע ) . גם יו"ר הפרלמנט של נורווגיה , יוסף בנקוב , הגיע שלשום לארץ 
לביקור הזדהות בן 4 ימים , בשליחות העם הנורווגי ונבחריו . בנקוב ביקר בישראל 
כבר פעמים רבות . בשדה התעופה קיבלו אותו שלשום נציגי משרד החוץ . במשך 
ביקורו הוא אמור להיפגש עם שרים בכירים ועם נשיא המדינה . כמו כן הוא ישתתף 
בטקס מיוחד שיתקיים לכבודו בכנסת . 
