בצה"ל דחו בימים האחרונים לחצים כבדים מצד השרים אריאל שרון ורפאל איתן על 
קצינים בכירים , ובמערכת הביטחון , להתיר לפועלים ערבים מהשטחים לעבוד 
בישראל . שני השרים חוששים מקריסת המערכות כל אחד בתחומו . השר שרון חושש 
מקריסת מערכת הבנייה בישראל , וברוח זו התבטא גם בפני קצינים בכירים . 
השר איתן חושש מהרס החקלאות , ובעיקר הוא מוטרד עתה מהמחסור בידיים עובדות 
בקטיף הדרים . גורם צבאי בכיר אמר ל"הארץ " כי מפתיע ששני השרים הללו , 
הידועים בדעותיהם הנציות , לוחצים דווקא עתה לאפשר כניסתם של פועלים ערבים 
מהשטחים . " לא נאפשר בשלב זה כניסה של פועלים העלולים לסכן , ולו במעט , 
תושבים יהודים . מספיק שבישראל יש חרדות וחששות מהתקפות הטילים , ולא 
ניתן פתח לאיזושהי אפשרות שתושב ערבי ידקור יהודי בסכין " , אמר הגורם הצבאי . 
בשבוע האחרון התקיימו בלשכת שר הביטחון מספר דיונים בכל הנוגע לכניסת פועלים 
ערבים מהשטחים לישראל , וביחס להסרת העוצר . עלה גם הרעיון לאפשר לקבוצות 
פועלים מהשטחים להגיע לעבודה בישראל בהסעות מאורגנות , ובסיום העבודה להחזירם 
באופן מאורגן . השר ארנס דחה את כל ההצעות , והחליט כי העוצר בשטחים יימשך , 
וכי לא יאפשרו לתושבים לצאת בשלב זה לעבודה . אלופי הפיקודים מרכז ודרום , 
יצחק מרדכי ומתן וילנאי , וכן גורמים במנהל האזרחי , רואים עין בעין עם 
שר הביטחון בנושאים אלה . יחד עם זאת , בתוך השטחים נוקטת מערכת הביטחון 
צעדים שונים כדי להקל על העוצר ועל ישיבת התושבים בבתיהם . קפידבינגורמים 
בענף הבנייה אמרו כי מאז שהפועלים הערבים נמצאים בעוצר הופסקה למעשה העבודה , 
שכן אין לסמוך על אותם עולים שבשבועות האחרונים עורמים קשיים הן בנושא השכר 
והן מבחינת שעות העבודה . גם גורמים בחקלאות טוענים כי אין תחליף לפועלים 
הערבים . מקורות ערביים בשטחים טענו כי מאז תחילת העוצר נגרמו לאוכלוסייה 
המקומית הפסדים כלכליים של 04 מיליון דולר בשל אבדן עבודה של כ001 אלף משתכרים 
בישראל . במערכת הביטחון מתקיימים דיונים יום - יומיים בשאלת העוצר בשטחים . 
