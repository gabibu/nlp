מלחמת המפרץ תיכנס להיסטוריה כאחת המלחמות הגדולות של חילות האוויר . העוצמה 
הימית של כוחות הברית כמעט שלא הורגשה עד עתה , אך אין זה אומר שאבד כלח 
על חילות הים . ההיפך הוא הנכון . ד"ר מאיר שש גורס כי מרחבי הימים קיבלו 
בעידן הגרעיני משמעות אסטרטגית שאינה דומה למה שהיה בדורות הקודמים . עד 
למהפכה הגרעינית שימשה השליטה בים שלב ראשון לקראת הניצחון ביבשה , אולם 
מכאן ואילך ניתן יהיה להכריע במישרין מן הים באמצעות צוללת גרעינית . כלי 
שיט זה , מציין ד"ר שש , מתאים ביותר להלום מהלומה גרעינית ראשונה או להשיב 
מהלומת - נגד , עקב ניידותו והקושי לגלותו במצולות . ספרו של ד"ר שש , 
מוסמך לשפות הקלסיות ולהיסטוריה ובוגר בית המדרש לרבנים בבודפשט , המלמד 
מאז 2591 בבית - הספר לקציני - ים בעכו , סוקר את תולדות העוצמה הימית מראשיתה . 
המחבר מבחין בשני עידנים עיקריים בתולדות המלחמות בימים : האחד העידן 
הים - תיכוני , והאחר העידן האוקיאני . המוטו המלווה את הספר הוא ציטוט 
מנאומו של פריקלס איש אתונה : " אכן דבר כביר הוא השלטון בים " . המחבר 
פותח ביורדי הים הראשונים ומוביל את הקורא לאורך כל ההיסטוריה בתיאור ציוני 
הדרך העיקריים בהתפתחות העוצמה הימית ובתיאור הקרבות הגדולים בים . כך , 
למשל , מתוארים התפתחותן של כרתים ופיניקיה כמעצמות ימיות של הזמן העתיק , 
הקרבות הימיים של המצרים הקדמונים , ההתפשטות המיקינית ופרשת טרויה , 
פלישת גויי הים , כפי שהמצרים כינו את הפולשים אליהם . זוהי נדידת העמים 
הגדולה הנוספת באלף השני לפנה"ס , שהגיעה מצפון ושינתה את סדרי העולם . 
לאחר מכן מובא תיאור תמציתי על התפתחות העוצמה הימית של היוונים והפיניקים , 
הפריצה מתחומי הים התיכון , המאבקים במערב ובמזרח , התחרות עם קרתגו וראשית 
האיום הפרסי , הפיכת אתונה ל"גבירת הים האגאי " , הקרבות הגדולים בין היוונים 
לפרסים במרתון , בארטמיסיון , בתרמופילאי ובסלאמיס , המלחמה הפלופוניסית , 
המלחמות הפוניות , ובהן המצור על סיראקוסי , הפלישה לאפריקה וחורבן קרתגו , 
הציים והקרבות הימיים בימי רומא וביזאנטיון . חלקו הראשון של הספר מסתיים 
בסיקור ההתפתחות הימית בים התיכון בין הנצרות לאיסלם , בהם מצור הרוסים 
על קושטא בשנת 068 , מסעי הצלב , ובהם תיאור המצור על עכו בשנת 9811 , 
הקמת הערים - הרפובליקות האיטלקיות , כמו גנואה , פיזה וונציה , עליית 
הטורקים העותמניים , ובמערכת לפנטו ב1751 , שבה הוכרע בקרב ימי גדול הצי 
הטורקי בידי כוח נוצרי מאוחד , שכלל את ציי ונציה , ספרד וקפריסין . העידן 
האוקיאני נפתח בוויקינגים בצרפת ובאנגליה , הפלישה הגדולה לאנגליה בשנת 
6601 , כינון הצי האנגלי , מלחמת מאה השנים . בהמשך מובא תיאור מסעות 
הפורטוגלים בנתיבי האוקיינוס , ספרד וגילוי הארצות , ובהם העולם החדש , 
אמריקה , ב2941 , מלחמת השחרור של ארצות השפלה , מסע הארמאדה ותבוסתה , 
עליית הולנד כמעצמה ימית , ובתוך זה תיאור שלוש מהמלחמות האנגלו - הולנדיות 
שעיקרן התנהלו בים . לאחר מכן מובא תיאור הקרבות הימיים בין אנגליה לצרפת 
בימי לואי ה41 , שהיתה מלחמה על הירושה הספרדית שבה נחלה אנגליה ניצחונות 
גדולים , וגולת הכותרת הוא הקרב שהביא לכיבושה של גריבלטר . פרק שלם בספר 
מוקדש , מטבע הדברים , לפועלו של מי שנחשב אולי גדול המצביעים הצבאיים 
בים נלסון האנגלי , ובתוך זה מתעכב המחבר על כמה מהקרבות הבולטים שניהל 
נלסון נגד הצי הצרפתי של נפוליאון , בהם הקרב על הנילוס ב8971 , וכמובן 
קרב טרפלגר , שהיה הניצחון הגדול ביותר שנחל נלסון , ואשר בו גם קיפד את 
חייו . הוא עוד הספיק לשמוע על ניצחונו המפואר ומלותיו האחרונות היו : 
" השבח לאל , עשיתי את חובתי " . מכאן עובר המחבר לתיאור התפתחות הציים 
בעולם בתקופת המעבר שבין נפילת נפוליאון למלחמת העולם הראשונה . ציוני הדרך 
העיקריים בתחום ההיסטוריה הימית בתקופה זו , הם התהוותו של הצי האמריקאי , 
שטבל את טבילת האש הראשונה שלו בקרבות ימיים עם הצי האנגלי בשנת 2181 . 
קרב ימי בולט נוסף באותה תקופה , שמובא בהרחבה בספר , הוא קרב נאווארינו , 
שהיה הקרב האחרון שהתנהל בין אוניות מפרש , ואשר הביא לעצמאות יוון . מכאן 
מתחיל עידן אוניות הקיטור , שכבר השתתפו בקרבות ימיים במלחמת האזרחים האמריקאית , 
בקרב ליסה ב6681 , שבה תקפו ציי פרוסיה ואיטליה את אוסטריה . זה היה הקרב 
הראשון שבו לחמו אוניות קיטור משוריינות . בהמשך מובא תיאור מלחמת יפאן 
בסין בסוף המאה ה91 ומלחמת רוסיהיפאן בראשית המאה ה02 . מכאן עובר המחבר 
לתיאור הקרבות הימיים המרכזיים במלחמת העולם הראשונה , בהם מערכת הדרדנלים , 
קרב יוטלנד ומלחמת הצוללות הראשונה . פרק נרחב מוקדש לתיאור הקרבות הימיים 
הגדולים במלחמת העולם השנייה . לאחר מלחמת העולם הראשונה היו שסברו שהכוח 
האווירי ישים לאל את הצורך בקיום צי מלחמה . הקו שהתקבל היה פשרה בין שתי 
אסכולות חסידי האווירייה וחסידי הימייה והתוצאה היתה בניית נושאות מטוסים 
ואוניות מלחמה מתלוות אליהן , כדי לצוד שתי ציפורים בבת אחת עליונות אווירית 
וימית כאחד , אף במקומות המרוחקים מארץ האם . בפרק זה מובא תיאור הקרבות 
מן הגדולים ביותר שידעה ההיסטוריה הימית , ובהם הקרבות על השליטה באוקיינוס 
האטלנטי , המלחמה באוקיינוס השקט ובה ההתקפה היפאנית על הבסיס הימי האמריקאי 
בפרל הארבור , קרב מידווי , מערכת גוואדלקנל , הקרב במפרץ לייטי שליד 
הפיליפינים , קרבות איבו - גימה ואוקינאווה , ומלחמת הצוללות הגדולה בין 
בנות הברית לגרמניה הנאצית . את הספר חותם פרק העוסק בקרבות הימיים הגדולים 
שלאחר מלחמת העולם השנייה , בהם הנחיתה באינצון במהלך מלחמת קוריאה , מלחמת 
וייטנאם שהיתה מלחמתן הגדולה של נושאות המטוסים , ומלחמת פוקלנד . המחבר 
הוסיף נספח העוסק בסיקור ההיסטוריה הימית הצבאית של ישראל . המחבר מוסיף 
את דעתו לוויכוח שהיינו עדים לו קודם לפרוץ המלחמה במפרץ על דמותו העתידית 
של חיל הים הישראלי , במיוחד בהקשר למחלוקת על בניית הצוללות לחיל : " על 
ההנהגה הפוליטית לקבוע אם תסתפק ישראל בהגנת הגבולות הימיים ותקיים רק צי 
משמר חופים , או תבקש להבטיח את נתיבי השיט אליה וממנה בטווח הכרחי ומתקבל 
על הדעת . מכל מקום , רצוי ביותר להשתחרר מן התפיסה כי כוחות הים הינם 
זרוע בלבד של הצבא , שהועדו להם תפקידי משנה . בתפיסה של ישראל לגבי תחומו 
של הים , חייבים להיות ניצני מחשבה הרואים צורך להפוך את חיל הים לכוח עצמאי . 
. . על חילות הים הוטלו מתמיד תפקידים מיוחדים שאין כוחות צבא אחרים יכולים 
להוציאם לפועל " . למי שעדיין מפקפק בחשיבות הזרוע הצבאית - ימית , מוטב 
שיעיין בספרו הממצה והמרתק של ד"ר שש . הספר מלווה בציורי מפות המתארות 
קרבות ימיים מרכזיים וכן ביבילוגרפיה נבחרת ומפתחות של מקומות גיאוגרפיים 
ושל שמות אישים . 
