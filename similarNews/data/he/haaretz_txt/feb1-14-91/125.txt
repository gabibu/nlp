פאריס ( מיוחד ל"הארץ " ) . בית המשפט הגבוה לערעורים בצרפת החליט בסוף 
השבוע לאפשר את המשך ההליכים המשפטיים נגד רנה בוסקה , מפקד המשטרה בתקופת 
ממשלת וישי , שהיה אחראי לשילוח אלפי יהודים למחנות ההשמדה . בוסקה בן 
ה18 הגיע במשך השנים לעמדות בכירות בצרפת . הוא היה מנהל בכיר בבנק הינדו - 
סואץ והצליח לחמוק עד כה ממשפט על פשעיו בתקופת מלחמת העולם השנייה . באחרונה 
ערער בוסקה על החלטה של בית המשפט בפאריס לפתוח בהליכי חקירה נגדו . הוא 
טען כי רק בית הדין הגבוה שהוקם אחרי מלחמת העולם השנייה זכאי לשפוט אותו . 
מחבר המושבעים של בית דין זה נותר בחיים רק אדם אחד . ניסיונו של בוסקה 
לחמוק ממשפט חוזק בלחצים שהופעלו מטעם אנשיו של נשיא צרפת פרנסואה מיטראן , 
אשר ניסו למנוע את קיום המשפט . לפי הערכות חוגים משפטיים , למרות שהחלטת 
בית המשפט הגבוה לערעורים הסירה את כל המכשולים להמשך ההליכים , ההליכים 
אותם אמור לעבור בוסקה לא יהיו קצרים והוא עשוי ללכת לעולמו עוד לפני שמשפטו 
ייפתח . השר לשעבר מוריס פפון זכה במשפט דיבה נגד השבועון " נובל אובסרווטר " 
שטען כי הוא שיתף פעולה בביצוע גנוסייד ביהודים . בית משפט בצרפת פסק באחרונה 
כי השבועון ישלם לפפון פיצויים בסך 03 אלף פראנק . התביעה נגד פפון באשמת 
מעורבות בפשעים נגד האנושות מעוכבת על - ידי רשויות המשפט בצרפת . 
