עד כמה יכול הפחד להשפיע על חייהם והתנהגותם של בעלי - חיים שונים ? ואיזה 
כוח נגדי יש להפעיל כדי להביא את בעל - החיים שיפעל בניגוד להוראת חושיו 
ויתגבר על פחדו ? אלו השאלות שנחקרו בשנים בשנים האחרונות בידי הפסיכולוג , 
הפרוף סם רקובר מאוניברסיטת חיפה . בעלי - חיים , וגם בני - אדם הנתקלים 
בגירויים כמו כאב פתאומי או פחד מפני כאב צפוי , מגיבים בכמה דרכים אופייניות . 
בריחה היא תגובה שתכליתה להפסיק את הכאב , או את הפחד מפני הכאב המתקרב . 
מי שמפחד מן החשיכה , יכול להתגבר על הפחד בכך שידליק את האור . כאשר 
בעל - החיים אינו יכול לברוח , ואינו יכול למנוע את הכאב , הוא נקלע למצב 
של אין - אונים שבו הפחד משתק את פעולותיו כמעט לחלוטין , והוא קופא על 
עומדו . הניסויים הבסיסיים שבהם נחקרה תופעת הפחד בחולדות התנהלו בדרך הבאה : 
החולדה הוכנסה לתא בעל קיר משותף עם תא סמוך . בקיר המפריד נקבעה דלת . 
בשלב זה פתחו החוקרים את הדלת שבין התאים , וביצעו שתי פעולות בסדר קבוע : 
הם הדליקו את האור , ואחר - כך הזרימו זרם חשמלי לרצפת התא . החולדה שקיבלה 
הלם חשמלי ברגליה זינקה ועברה לתא הסמוך , הבטוח . אחרי כמה " סיבובים " 
כאלה , שבהם החולדה הצליחה להפסיק את הכאב כאשר עברה מתא לתא , היא החלה 
לברוח לתא הסמוך מיד עם הדלקת האור שבישר את בואה הקרוב של מכת החשמל . 
כלומר , לא הכאב גרם לבריחתה , אלא הפחד מפני הכאב המתקרב . בניסוי הבא 
בסדרה , הפעילו החוקרים את אותו תהליך למידה , אלא שהפעם הוכנסה החולדה 
לתוך תא יחיד וסגור . התברר שבתנאים האלה , החולדה לומדת להפסיק את הכאב 
באמצעות לחיצה על דוושה הקבועה בדופן התא ( לחיצה על הדוושה מפסיקה את זרימת 
החשמל לרצפת התא ) . אבל כאשר מופיע האור המזהיר מפני ההלם החשמלי המתקרב , 
היא לא לומדת להימנע מן הכאב מבעוד מועד , וקופאת על מקומה מול הדוושה 
מבלי ללחוץ עליה . רקובר מצא כי גם דגי אמנון המוכנסים לתאים בודדים וסגורים 
מגיבים באורח דומה : הם לומדים ללחוץ על המתג המפסיק את הכאב , אבל אינם 
לומדים למנוע אותו מבעוד מועד . כאשר נדלק האור המזהיר ( המפחיד ) , 
הם קופאים על מקומם מול דוושת המפסק , ממש כמו החולדות . ההסבר המוצע של 
רקובר לתופעה הזאת מבוסס על קפמאליד4התאמה בין התגובות המולדות של בעל - 
החיים למצבי פחד , לבין התגובות שעליו ללמוד כדי להגן על עצמו במצבים כאלה . 
רעש חזק , או אור פתאומי , גורמים לתגובה טבעית , מולדת , של רתיעה , 
או בריחה . התגובה הזו קרובה לתגובה הנלמדת של המעבר מתא לתא , ולכן בעלי - 
חיים הנתונים בתאים הכפולים לומדים להימנע מבעוד מועד מכאב צפוי . אבל בעלי - 
חיים הנתונים בתא היחיד , הסגור , אינם לומדים את תגובת ההימנעות מפני 
שהלחיצה על דוושת המפסק אינה נתמכת על - ידי תגובה טבעית מולדת . כך הפחד 
מפני הכאב המתקרב מקפיא אותם על מקומם . למעשה גם בתא הכפול וגם בתא היחיד , 
החולדה לומדת רק במקרה , תוך כדי התרוצצות חסרת כיוון הנובעת מההלם החשמלי , 
את ה"פטנט " של הפסקת הכאב בזמן שההלם החשמלי כבר מופעל ( אם באמצעות 
בריחה ואם באמצעות לחיצה על דוושת המפסק ) . בזמן ההתרוצצות היא עוברת 
מבלי משים מתא לתא , או שהיא נתקלת בדוושת המפסק , וכתוצאה מכך מופסק הזרם . 
מספר מקרים כאלה ומספר ניסיונות דרושים לחולדה כדי ללמוד להפעיל את דוושת 
המפסק , או לברוח לתא השני . אבל ראשיתו של התהליך הזה היא במקרה הקורה 
בזמן שבו היא מגיבה על הפחד בהתרוצצות חסרת כיוון . בתא הבודד , לעומת 
זאת , החולדה יודעת שאין לה לאן לברוח . כאשר האור נדלק היא יודעת שהיא 
צפויה לקבל מכת חשמל , אבל ככל שידוע לה , היא אינה מסוגלת למנוע את רוע 
הגזירה . אין לה אפיק אקטיווי כלשהו שאליו היא יכולה לתעל את הפחד . לכן 
היא קופאת על מקומה בפחד ובציפייה לבאות . במצב כזה של חוסר תנועה , מובן 
שאין לה כל סיכוי , או יכולת , להפעיל את דוושת המפסק . רקובר : " תופעה 
דומה של קפיאה כתוצאה מפחד מפני אסון מתקרב גורמת לנהגים מסוימים הנקלעים 
לסכנת התנגשות להמשיך וללחוץ על דוושת הבנזין , במקום על דוושת המעצור . 
רגלם פשוט קופאת על מקומה , ומחשבתם גם היא נעצרת , ללא יכולת להורות 
לרגל לעבור לפעולת בלימה . דוגמה אחרת לקפיאה מחשבתית היא חרדת בחינות התוקפת 
סטודנטים ותלמידים . אדם נכנס לכיתה כשהוא יודע פחות או יותר את החומר . 
ולפתע הכל כאילו פורח מזיכרונו , והוא לא מצליח להשתמש בידע שהוא רכש " . 
באחרונה בחן רקובר את סף הפחד של החולדות בניסוי , שבסופו עלה בידו לקבוע 
מעין סולם של דרגות פחד שונות . הניסוי בוצע בתאים צמודים שביניהם דלת מעבר . 
בשלב הראשון למדה החולדה לדלג מן התא השמאלי לתא הימני , כשהחלה לחוש ברגליה 
זרם חשמלי , אפילו בעוצמה נמוכה מאוד . בשלב השני הוכנסה החולדה לתא הימני , 
כאשר הדלת המובילה אל התא הסמוך , השמאלי סגורה . בשלב זה האירו החוקרים 
את התא , והזרימו זרם חשמלי לרצפת התא . תהליך זה של הארה שבעקבותיה באה 
מכת חשמל ( שלמעשה החולדה לא היתה יכולה להימנע ממנה ) חזר על עצמו כמה 
פעמים . לאחר מכן , בשלב השלישי של הניסוי , הועברה החולדה שנית לתא השמאלי , 
והדלת שבין שני התאים נפתחה . האור בתא הימני שבו הוכתה קודם לכן דלק . 
החולדה זכרה את הכאב שהיה מנת חלקה בתא הזה , בפרט כאשר הוא מואר , ולכן 
לא גילתה שום כוונה לנסות ולעבור אליו מבעד לדלת הפתוחה . תגובה טבעית למדי . 
אלא שאז החלו החוקרים להזרים זרם חשמלי ברצפת התא שבו היא נמצאה . החוקרים 
ביקשו לברר איזו עוצמת כאב דרושה כדי לאלץ את החולדה לוותר על מקומה הבטוח 
לכאורה , להתגבר על פחדה , ולחזור ולהיכנס לתא הימני , שבו , לפי מיטב 
ידיעתה והבנתה , מצפה לה כאב רב . במלים אחרות , מה המחיר ( בכאב פיסי ) 
שהחולדה מוכנה לשלם כדי להימנע מלחזור ולהיכנס לתא ה"מפחיד " שבו הוכתה 
בעבר , ומתי הכאב הפיסי הממשי יתגבר על הפחד ועל זיכרון הכאב ויאלץ אותה 
לשוב ולהיכנס לתא . רקובר מצא שהתשובה לשאלה הזאת ניתנת לביטוי באמצעות 
נוסחה קבועה , האומרת בפשטות שערך הפחד שווה לשליש מזיכרון הכאב . כלומר , 
החולדה תתגבר על פחדה ותשוב ותיכנס לתא שבו הוכתה בעבר , רק אם וכאשר היא 
תוכה במקומה הנוכחי ה"בטוח " בעוצמה של יותר משליש מעוצמת הכאב השמורה 
בזיכרונה , משהותה האחרונה בתא הימני . איך שלא מסתכלים על זה , החולדה 
מתנהגת כאן באופן רציונלי לחלוטין . מצד אחד , היא אינה מוכנה לדלג מיד 
אל תוך התא המפחיד שבו , לפי מיטב ידיעתה , מצפה לה כאב רב ; ומצד שני , 
היא אינה מתעקשת יותר מדי ואינה מוכנה לסבול הרבה לפני שהיא חוזרת ונכנסת 
לתא המפחיד . רקובר : " במובנים ידועים , אנשים מסוימים אינם כה רציונלים 
כמו החולדות . למשל , יש המוכנים לסבול כאבי שיניים איומים , ולגרום לעצמם 
נזק בריאותי לא הפיך , ובלבד שיימנעו מביקור אצל רופא השיניים , הכרוך 
בבירור בכאב שעוצמתו פחותה מן הכאב שהם כבר סובלים . אילו החולדות היו מצויות 
במקומן , הן היו פועלות באופן רציונלי לפי נוסחת החרדה והיו רצות לרופא 
השיניים " . אבל לא תמיד נוהגות החולדות בדרך רציונלית . החוקר הובארד מאורר 
הראה בניסוי מורכב , שבמקרים מסוימים החולדות המצויות במצב של פחד עשויות 
לפתח התנהגות כמו מזוכיסטית . הניסוי של מאורר מבוסס על מתקן המורכב משני 
תאים שביניהם מוביל מסלול ישר . בשלב ההתחלתי החולדה מצויה בתא הראשון . 
החוקרים מזרימים חשמל לרצפת התא , ופותחים את דלתו בעת ובעונה אחת . החולדה 
כמובן יוצאת מן התא , רצה לאורך המסלול ונכנסת לתא השני , הבטוח . לאחר 
שהחולדה לומדת לברוח מגיע השלב השני בניסוי , שבו החוקרים פותחים את דלת 
התא ואינם מזרימים זרם חשמלי לרצפתו . החולדה , שלמדה לפחד מפני התא הראשון , 
שוב בורחת דרך המסלול לתא השני , הבטוח . אבל הפעם הבריחה נובעת מפחד , 
ולא מכאב ממשי . כשחוזרים שוב ושוב על השלב הזה , פוחת פחדה של החולדה 
מן התא , ומהירות בריחתה מואטת . בקבוצה אחרת של חולדות , ביצע מאורר את 
הניסוי הזה בשינוי מסוים של השלב השני : דלת התא נפתחה ולרצפתו לא הוזרם 
חשמל . החולדה שוב רצה לאורך המסלול אל התא השני , אבל במחצית הדרך , 
היא קיבלה מכת חשמל מרצפת המסלול . למעשה , במקרה הזה , כל הריצה היתה 
מיותרת . החולדה יכולה היתה להישאר בביטחה בתא הראשון . אבל היא העדיפה 
לרוץ החוצה , מה שגרם לכך שתונחת עליה מכת חשמל . התנהגות לא רציונלית 
לחלוטין . החולדה כאילו רצה לקראת הכאב , קפמאליד4למרות פחדה מפניו . 
זו התנהגות של הענשה עצמית . החוקרים המופתעים ציפו שריצתה הלא מובנת של 
החולדה החוצה תואט בהדרגה , אבל למעשה , היא הואצה יותר ויותר . ככל שהחולדה 
הוכתה יותר , ככל שפחדה התגבר , היא רצה מהר יותר לקראת המכה הבאה . מדוע 
החולדה , שבמקרים מסוימים מתנהגת בדרך כל - כך רציונלית , מתנהגת במקרה 
הזה בדרך כל - כך לא רציונלית , הגובלת במזוכיזם ? מאורר הסביר את התופעה 
הזאת באמצעות חוק למידתי הידוע בכינוי " הכללת גירויים " . הכללת הגירויים 
מבוססת על ממצאי ניסויים שהראו שגירויים שונים מעוררים תגובות דומות . במקרה 
זה , כשהחולדה נתונה בתא הראשון , פחדה הכולל מורכב מן הפחד מפני התא עצמו 
( שבו קיבלה מכות חשמל בעבר ) , בצירוף הפחד מפני מסלול המילוט ( שגם 
בו קיבלה מכות חשמל בעבר ) . הפחד הכולל את שני המרכיבים האלה רב מכדי 
שהחולדה תוכל להתגבר עליו ולנסות להישאר בתא ( שרצפתו כבר לא מעבירה הלם 
חשמלי ) . לכן , כשנפתחת הדלת , היא מזנקת מפחד החוצה , רצה במסלול 
ומקבלת מכת חשמל נוספת . למעשה , החולדה רצה במה שמאורר מכנה " מעגל הקסמים 
הנורא של הפחד " . כלומר , הפחד הראשוני גורם לה להגיב בדרך שגורמת לה כאב 
נוסף , מה שמגביר את פחדה לקראת הסיבוב הבא , וכך , חוזר חלילה , בפחד 
ובמהירות בריחה גוברים . רקובר אומר שמי שנקלע למעגל הזה , ינוע בו ללא 
הרף . רק גורם חיצוני יכול להתערב ולקטוע את מעגל הקסמים הנורא של הפחד . 
