הממשל האמריקאי אינו מתכוון לפרט את תוכניותיו לחידוש תהליך השלום בשיחות 
שיקיימו מזכיר המדינה גיימס בייקר ועוזריו עם שר החוץ דוד לוי . לוי ייצא 
לוואשינגטון מחר או מחרתיים . מקורות אמריקאים בכירים אמרו כי הממשל אינו 
מעונין לעורר בשעה זו נושאים העלולים לחשוף מחלוקת עם ישראל , מתוך מגמה 
שלא להפר את מדיניות האיפוק של ממשלתה . במסגרת הרעיונות הנבדקים בממשל הועלה 
גם רעיון לכינוס ועידה אזורית לביטחון ושיתוף פעולה כלכלי בהשתתפות כל מדינות 
האזור , לרבות סוריה . הידיעות על בדיקת רעיון לפירוז רמת הגולן , שבייקר 
מסופק אם הסורים יתמכו בו , עוררו בישיבת הממשלה אתמול דברי ביקורת נגד 
סוריה . שרים טענו כי בה בשעה שסוריה נהנית מלגיטימציה ומסיוע כספי עקב 
השתתפותה בקואליציה , היא מתלוננת שאותן מדינות מספקות לישראל נשק הגנתי 
כשהיא נתונה להתקפות טילים . השר דוד מגן טען כי לאחר תבוסתה של עיראק תהפוך 
סוריה לאיום העיקרי על ביטחונה של ישראל , ולוב תאיים אף היא בטילים ארוכי 
טווח . השר לוי הזכיר כי לאחר שהעלה נושא זה לפני שבוע , נמתחה עליו ביקורת 
חריפה . לדבריו , אנו יודעים עם מי יש לנו עסק , אבל מצד שני אי - אפשר 
לומר שלעולם לא יהיה מו"ם עם סוריה . לוי תקף במלים חריפות את השר יובל 
נאמן , שלפני ישיבת הממשלה פרסם הודעה שבה הביע חשש כי שר החוץ יוביל לשיחות 
עם סוריה שסופן יהיה ויתור על רמת הגולן . לוי הטיח לעבר נאמן : " אינני 
צריך לקבל ממך הטפה או הנחיה . יש כאלה שבשעה שהם שומעים כי יש צורך לדבר 
על שלום , נכנסים לפאניקה . האם יש לשלול כל תהליך של שלום שאנו ננווט 
אותו ? הרי היום יש סיכויים עם תנאים טובים מאי - פעם . אש"ף יורד כפרטנר , 
הוועידה הבין - לאומית הולכת ודועכת ומתחילים לדבר בעולם על מו"ם ישיר של 
ישראל עם מדינות ערב . יש להפוך זאת למנוף מדיני ואין להמתין עד אשר ייקבעו 
עובדות ויהיו תיאומים בין מדינות , כך שיקשה עלינו לשנותם ולהגן על עמדותינו " . 
נאמן טען כי יש בממשלה שלושה שרים המתנגדים ליוזמת השלום ממאי 9891 , ולכן 
יש צורך בדיון מדיני לפני נסיעת שר החוץ . ראש הממשלה יצחק שמיר אמר כי 
אין מדובר בשינוי במדיניות הממשלה , ואם יהיה שינוי הממשלה תדון בכך . 
הוא לא אפשר לנאמן להשיב ללוי . קפידבינסגן שר החוץ בנימין נתניהו אמר אתמול 
בפגישה עם יו"ר הועד הארצי של ראשי הרשויות הערביות , איברהים נימר חוסיין , 
כי ישראל תצא ביוזמת שלום שתכוון כלפי המנהיגות המקומית בשטחים , כדי למצוא 
הסדר לשאלה הפלשתינית . נתניהו אמר כי ישראל מוכנה לדבר עם כל אחד מערביי 
השטחים , בתנאי שהוא מתנער מרעיון חיסולה של ישראל ואינו מתכוון להשתמש 
בהידברות כמכשיר להגשמת מטרת החיסול . הוא שיבח את חוסיין על התייצבותו 
בראש ערביי ישראל , שהזדהו עם המדינה לאחר התקפת הטילים . 
