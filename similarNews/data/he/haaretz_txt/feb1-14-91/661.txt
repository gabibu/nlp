בית המשפט העליון קבע באחרונה הלכה חדשה , ועל - פיה אדם , ששופט שלח אותו 
למאסר משום שסירב להעיד , זכאי לערער על עונש זה . תמכו בגישה זו השופטים 
שלמה לוין , אהרן ברק ויעקב מלץ . השופט גבריאל בך התנגד לה , ואמר כי 
הדרך היחידה היא עתירה לבג"ץ . השופט אליעזר גולדברג הציע דרך ביניים . 
ההלכה נקבעה בפסק דין בעניינו של מחמוד סארי חסן , שהעיד במשטרה נגד כמה 
נאשמים בסחר סמים , אך בבית המשפט המחוזי בנצרת נמנע מלהשיב על שאלות ענייניות 
של התביעה . השופט קיבל את דברי חסן במשטרה כראיה , אך בשל שתיקתו במשפט , 
השית עליו את העונש המרבי הקבוע בסעיף 5 לפקודת בזיון בית המשפט : מאסר 
של חודש אחד , בכל אחד מהמקרים . סעיף 5 קובע כך : " סירב עד להיחקר על - 
פי החוק , או להשיב על אותן שאלות שהוצגו לפניו כחוק , ולא הראה כל טעם 
צודק לסירובו , יכול בית המשפט לתתו מיד במאסר למועד שלא יעלה על חודש אחד , 
חוץ אם הסכים בינתיים , לפני סיום המשפט , להיחקר ולהשיב על שאלות " . 
חסן ביקש מבית המשפט העליון להתיר לו להצטרף לערעוריהם של הנאשמים , כדי 
להשיג על עונשי המאסר שנגזרו עליו ( בש"ף 88856 מחמוד סארי חסן נגד מדינת 
ישראל ) . חמשת השופטים דחו את הבקשה . השופט לוין הזכיר בפסק דינו כי 
המבקש כבר עתר לבג"ץ , בטענה כי בית המשפט המחוזי לא היה מוסמך להטיל עליו 
מאסר אלא פעם אחת בכל התיקים . קפמאבינעתירה זו נדחתה . " משבחר המבקש 
במסלול הבג"צי , מיצה את זכותו , וכבר אין הוא יכול ללכת במסלול אחר על 
יסוד נימוקים אחרים " , כתב לוין . לדעת לוין , אלמלא מיצה המבקש את זכויותיו 
בבג"ץ , היה יכול לערער לבית המשפט המחוזי על ההחלטות בדבר מאסרו , אף 
שהתקבלו לפי סעיף 5 . " כל מקום שבו נתקיים הליך , יש לאפשר לבעל הדין 
בפועל שנפסק נגדו , להשיג על ההחלטה " , כתב לוין . ואימתי נאמר שנתקיים 
הליך שבעקבותיו ניתן פסק דין הניתן להשגה בערעור ? בעניין זה ציטט לוין 
פסק דין של השופט צלטנר : " מותר איפוא לומר כי פירוש המונח פסק דין הוא : 
החלטה משפטית הקובעת סופית את המצב המשפטי בין צדדים בשאלה מסוימת , אחרי 
שצד אחד טען , מקודם , שיש לו זכות לקבל את ההחלטה הזאת " . השופט בך דחה 
אף הוא את בקשתו של חסן , אך שלא כלוין , לא סבר כי עד שנשלח למאסר לפי 
סעיף 5 זכאי לערער על כך . לדעת בך , לפי לשון סעיף זה , אין כאן הליך 
שנפתח , אין צדדים להליך , ואין אפילו עונש שהוטל בגין עבירה מסוימת שבה 
הואשם העד . בך שלל גם את מתן האפשרות למי שאין לו זכות לערער על מאסר לפי 
סעיף 5 , להצטרף לערעור המוגש מטעם אחד הצדדים למשפט , בין השאר משום שאין 
הדעת סובלת מצב שבו זכותו של העד להבאת עניינו לפני ערכאת הערעור תלויה בשאלה 
אם הוגש או לא הוגש ערעור בעניין הנאשמים עצמם , וכן משום שהטלת מאסר על 
עד סרבן משיגה את מטרתה המרתיעה רק אם היא מתבצעת מיד . קפמאבינעם זאת , 
בך סבור כי אין להשאיר אמצעי אכיפה זה של מאסר עד בידי בית המשפט בלא כל 
אפשרות של פיקוח . מסקנתו היא שהערכאה הנכונה למתן סעד לעד כזה היא בג"ץ . 
בניגוד לזכות הערעור המוענקת רק בחוק מפורש , בג"ץ יכול לתת לכל אדם סעד 
מן הצדק , והוא יכול במקרה כזה גם למלא חסר בחקיקה . לדעת בך , אילו היה 
העד רשאי להגיש ערעור פלילי על ההחלטות האמורות , לא היתה פנייתו הקודמת 
לבג"ץ צריכה לעמוד לו לרועץ . השופט ברק תמך בפסק הדין בקביעתו של לוין כי 
עומדת למערער זכות ערעור עצמאית , שעליו לממשה במנותק מערעורם של הנאשמים . 
עם זאת , תמך ברק בדעתו של בך כי העתירה שהגיש בעבר אינה נועלת בפניו את 
האפשרות לערער . ברק ציין כי פקודת ביזיון בית המשפט אינה קובעת זכות ערעור 
מיוחדת לעד הסרבן , ובהעדר קביעה מיוחדת בחוק , תרופתו היא בדין הכללי . 
לדעת ברק , קביעתו של בית המשפט בעניינו של עד סרבן היא " פסק דין " , 
שכן קביעה זו היא סיום ההליך בכל הנוגע לסירוב להעיד . אמנם ברק סבור כי 
רק " צד " יכול לערער על הכרעה שיפוטית הפוגעת בו , אבל לדעתו " צד " 
אינו רק מי שעל - פי המסמכים הפורמליים הוא בעל דין . בעניין זה , הצדיק 
ברק את עמדת לוין כי " סעיף 14 ( א ) לחוק בתי המשפט ( נוסח משולב ) 
התשמ"ד4891 לא הגביל את הדיבור פסק דין רק להחלטה שניתנה במסגרת פורמלית 
של כתבי טענות או כתב אישום " . קפמאבינלדעת ברק , גישה זו מאפשרת למי שזכותו 
נפגעה בהיותו צד להליך שנוהל בעניינו ( " בעל דין פורמלי " כלשון השופט 
לוין ) , גם אם אינו צד פורמלי , לערער על הפגיעה בו . ברק ציין כי גם 
עד סרבן הופך להיות " בעל דין למעשה " . ברק ציין כי כאשר נחקקה פקודת ביזיון 
בית המשפט ב9291 , לא הכיר גם הדין הכללי בזכות ערעור של עד סרבן . אבל 
הגישה לדין הכללי השתנתה מאז , וכפי שהראה השופט לוין , הנטייה הגוברת 
היא להכיר בכוח הערעור של " בעל דין בפועל " . לדעת ברק , תרופתו של המבקש 
אינה בעתירה על הכרעת הדין של בית המשפט המחוזי , וגם לא בהצטרפות לערעורם 
של הנאשמים . תרופתו היא בערעור על פסק הדין בעניינו שלו , להבדיל מפסק 
הדין בעניינם של הנאשמים . השופט מלץ סמך את ידיו על כל נימוקי ברק . לעומתו , 
הציע השופט גולדברג עמדת ביניים , שלפיה זכות הערעור בכל מקום שהתקיים 
בו " הליך " תהיה אך ורק באותם מקרים שבהם יש כיום , קודם ששונתה ההלכה , 
עילה בג"צית . 
