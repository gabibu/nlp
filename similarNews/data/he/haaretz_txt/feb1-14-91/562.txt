בלוס אנגלס פזמון הוקרה לכוחות הברית הלוחמים בצבא עיראק . את המוסיקה כתב 
דייוויד פוסטר , ואת המלים כתבה ארוסתו , לינדה תומפסון גנר . מקהלה של 
כוכבי - על ובהם מריל סטריף , קווין קוסטנר , חוליו איגלסיס , דין ואן 
דייק , קבוצת נערי החוף ואולי גם פול מקרטני תתרום את קולותיה למבצע ההפקה . 
כל המשתתפים התבקשו על ידי המפיקים " לא להכניס את דעותיהם הפוליטיות לאולפן " , 
כי הפזמון הלא - פוליטי אמור לתרום להעלאת מוראל החיילים במפרץ הפרסי ולעודד 
את בני המשפחות הממתינות בבית . " זה לא עניין של יונים או ניצים " , אמרה 
מחברת המלים , לינדה תומפסון גנר . " זוהי מחוות דאגה לחיילינו . בדרך 
זו אנו מבקשים להביע את אהדתנו לכל הגברים והנשים המסכנים את חייהם למען 
החופש " . מאחורי הקלטת הפזמון עומדת עדיין מורשת וייטנאם . " אנו מבקשים 
שהחיילים ידעו " , אמר המלחין פוסטר , " שהפעם לא נתעלם מהם . אנחנו לא 
רוצים שההיסטוריה תחזור על עצמה . במהלך מלחמת וייטנאם הפנתה כל האומה עורף 
לחיילים . אין כאן הבעת דעה על המלחמה . אנו מדברים על בני אדם חיים ונושמים 
המבצעים את תפקידם " . קלטות הפזמון יחולקו לחיילים המשרתים במזרח - התיכון , 
עוד בטרם יושמע השיר ברדיו . כל הכנסות ההפקה והמכירה יתרמו לאגודה האמריקאית 
למען החייל ולצלב האדום . 
