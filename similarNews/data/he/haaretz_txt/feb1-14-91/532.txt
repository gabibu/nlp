ם בלילה נעצרו שני חקלאים שהיו ברשימת 71 החקלאים מהסקטור הפרטי , שחובותיהם 
אמורים להימחק במסגרת אישור מיוחד מוועדת הכספים ובהמלצת האוצר . העצורים 
הם מימון ממן מגבעת עדה ומרדכי אלמגור מפרדס חנה , שנעצרו בעקבות צו שהוציא 
בית המשפט לבקשת הבנקים : הבינלאומי הראשון , לאומי והפועלים . בנו של 
ח"ך גרופר מופיע באותה רשימה . גדעון בלום מזכרון יעקב , חיים בכור מבת 
שלמה ומוריס שלום מרחובות , הנמצאים באותה רשימה , קיבלו הודעה שהם עלולים 
להיעצר בשבוע הבא אם לא ישלמו את חובותיהם לבנק הפועלים . התאחדות האיכרים 
מחתה בפני שר החקלאות , רפאל איתן , והאשימה כי בשל התנגדות משרדו להסדר 
לא נפתרה הבעיה . " השר הודיע אמנם לפני כעשרה ימים שיטפל בכך שחקלאי הסקטור 
הפרטי לא יופלו לרעה לעומת המושבים " , אמר מנכ"ל התאחדות האיכרים , שלמה 
רייזמן , " שם לא הוצאו צווי מעצר למרות שהחובות גדולים בעשרות מונים " . 
רייזמן הוסיף שהארגון רואה בחומרה את התנהגות הבנקים בעת המלחמה . " אנו 
ניכנס לבנקים ונעשה סדר בעניין " אמרו בהתאחדות האיכרים . 
