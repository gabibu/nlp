מנהל המכס , מרדכי ברקת , הנחה את כל משרדי המכס בנמלים לקבוע רמת מחירים 
נמוכה יותר , כבסיס לגביית מסים עבור סחורות המגיעות לארץ בימים אלה כתרומות . 
ההנחיה נועדה להוריד את תשלומי המכס שהרשויות חייבות בהם כדי לשחרר את הסחורה . 
בשבוע שעבר התקבלו תלונות רבות על כך שתרומות שמגיעות מיהודי התפוצות רדיו - 
טרנזיסטורים , פנסים וסרטי הדבקה חייבות במכס . ברקת אמר כי יבדוק את האפשרות 
של הורדת אחוז המכס על רדיו - טרנזיסטורים , מכיוון שהם כמעט שלא מיוצרים 
בארץ , ולפיכך אין בהם תחרות לתעשייה המקומית . מאז פרוץ המלחמה הגיעו תרומות 
בסך 001 אלף דולר מיהודי התפוצות , בעיקר מצרפת , שוויץ וגרמניה . באחרונה 
גם נשלחו לארץ בגדים רבים ושמיכות לעולים חדשים . אתמול שוחררו ממשרדי המכס 
בנמלים משלוחים שהגיעו עבור עיריות רמת גן , חיפה , קריית ביאליק , עפולה , 
עכו ושלומי . משלוח גדול של רדיו - טרנזיסטורים ושמיכות , שנועד לעיריית 
באר שבע , עדיין לא שוחרר בגלל בעיות תקציב בעיריה . ברקת מייעץ לתורמים 
מחו"ל לשלוח כסף במקום סחורות . " אם היו שולחים לכאן כסף , היינו יכולים 
לקנות כאן שמיכות , וגם לעזור לתעשייה שלנו " . לדבריו , " מרוב אהבה 
לתורמים אנחנו הורגים את התעשייה שלנו " . לדברי ברקת , התרומות אינן פטורות 
ממכס כדי שלא לפתוח פתח ליבואנים שיכניסו לארץ סחורה פטורה ממכס , בתואנה 
כי זו תרומה . 
