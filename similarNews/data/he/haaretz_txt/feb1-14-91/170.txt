פייסל אל - חוסייני נחקר שלשום ביחידה לחקירת פשעים של המשטרה בירושלים במשך 
שעתיים , ושוחרר . הוא נחקר בקשר לאירועי הר הבית . אל - חוסייני לא נחקר 
בקשר לאירועים האקטואליים האחרונים כלומר חשד למסירת מידע על נפילת הטילים 
לגורמים זרים , שבגינם נעצר מקורבו , ד"ר סרי נוסייבה . לדברי המשטרה , 
חוסייני נחשד " בסחיטה ובאיומים " , במגמה לגרום לאדם למסור תצהיר כוזב . 
מדובר בתושב מזרח - ירושלים שנכח בתקרית הדמים על הר הבית ומסר תצהיר הנוגע 
למעורבות המשטרה באותה תקרית . בהמשך חזר בו האיש מהתצהיר שמסר , ולטענתו 
נאלץ למסור את הדברים בעקבות לחץ שהפעיל עליו אל - חוסייני . היום יתקיים 
בבית המשפט המחוזי בירושלים , אצל השופט ורדי זיילר , הדיון במעצרו של 
ד"ר סרי נוסייבה , בצו מנהלי , לתקופה של ששה חודשים . 
