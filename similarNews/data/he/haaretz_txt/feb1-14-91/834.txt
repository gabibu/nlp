המאמן הלאומי יעקב גרונדמן הביע אתמול את שביעות רצונו מן היכולת שהפגינו 
כדורגלני הנבחרת האולימפית במשחק האימון שלשום נגד מכבי חיפה , שנסתיים 
בניצחון משכנע 41 . " סוף סוף התעוררו השחקנים מאז החלה המלחמה במפרץ ונראה 
שהם התחילו להבין שמי שלא יהיה טוב לא יהיה בהרכב . עם זאת , עדיין יש 
לנו בעיה הקשורה בתכליתיות של החלוצים ליד שער היריב . עד הרחבה אנחנו משחקים 
היטב , אבל אז במקום להמשיך באותו קצב ולסיים כמו שצריך , משהו נעצר " , 
הסביר גרונדמן . בשבוע הבא יתכנס הסגל האולימפי למחנה אימון נוסף במכון 
וינגייט . המחנה יחל ביום שני ויכלול משחק אימון נגד הפועל כפר סבא מתחתית 
הטבלה הלאומית . בינתיים אין מתוכננים שינויים ברשימת שחקני הסגל , אך 
יתכן שבאימונים ישתתף החלוץ הצעיר שי הולצמן . 
