, ישראל והמזרח התיכון כולו נכנסו לעידן חדש . רק טבעי שעיקר דעתנו תהיה 
נתונה למאורעות הדרמטיים : מתקפת הטילים העיראקית על האוכלוסייה , האי - 
ודאות ואף הפחד מהיכולת לעשות שימוש באמצעי לחימה כימיים , קטיעת מהלך החיים 
הנורמלי , הנזק לכלכלת המדינה , והשאלה המתמדת כמה זמן תימשך המלחמה . 
אך בראייה לטווח הארוך דומה , כי מאז פרוץ המלחמה לא נראה עתידה של מדינת 
ישראל מבטיח יותר . אילו ניסו לפני כששה חודשים לצייר תרחיש שיתאר התפתחות 
אפשרית , ספק אם היה אפשר לחזות שרשרת של אירועים שתשרת בצורה הטובה ביותר 
את האינטרסים של מדינת ישראל מזו שהתרחשה במציאות . כל המאמצים שהשקיע הנשיא 
בוש בפתרון המשבר במפרץ בעקבות פלישתה של עיראק לכוויית היו נראים כפארסה 
מגוחכת אילו , מסיבה כלשהי , המלחמה הנוכחית היתה נמנעת . עתה , כשהמלחמה 
היא עובדה , תוכנית - העל של הנשיא בוש והישגיו בחודשים שקדמו למלחמה נראים 
כמעשה גאונות ונחישות שקשה למצוא לו מקבילה בהיסטוריה . ההישג הראשון והחשוב 
ביותר של מלחמה זו הוא הרס היכולת הגרעינית , הביולוגית והכימית , וכן 
הרס מערך הטילים של הצבא העיראקי . גם אם טרם חוסלה יכולת ההשמדה ההמונית 
של עיראק אין ספק שכך ייעשה . אם היה בעבר ספק באשר לנכונותו של סדאם חוסיין 
לעשות שימוש באמצעי הלחימה שלו נגד ישראל , כיום אין עוד מקום לספקות אלה . 
עוצמת ההרתעה הישראלית לא היתה עוצרת בעדו , מאחר שהוא מסוגל ללא היסוס 
להקריב חייהם של מיליונים מבני עמו . עיראק היוותה את עיקר הסכנה לביטחונה 
של ישראל . בעלייתה לעמדת מנהיגות בעולם הערבי , ולאחר שהשתלטה על משאביה 
העצומים של כוויית , היא הציבה איום צבאי חמור מול מדינת ישראל שלא היה 
כמותו מאז מלחמת העצמאות ב8491 . מעמדנו באזור משתנה במהירות . מי היה 
יכול להעלות על דעתו לפני כחודש , שסוריה תאשר את זכותה של מדינת ישראל 
להגנה עצמית ? המאבק הסמוי בין עיראק למדינות הערביות הבכירות במזרח - התיכון 
הפך לעימות צבאי . סוריה , מצרים וסעודיה , חברות בברית עם מדינות אחרות 
הלוחמות נגד עיראק . ישראל , כמדינה חזקה , נראית כגורם מייצב במזרח - 
התיכון ואף תואמת את האינטרסים של כמה מדינות ערביות . טורקיה , שעמדתה 
בנושא המשבר היתה בתחילה דו משמעית , עברה עתה לתמיכה מלאה בקואליציה . 
נכון , סדאם חוסיין זוכה להערצה ותמיכה רחבה בקרב האוכלוסייה בכמה מדינות 
ערביות . בעבורם הוא מושא הערצה בהפגנת כוחו ונחישותו . אך מרגע שיובס 
הוא לא יהיה אותו גיבור נערץ . דבר דומה כבר קרה לנאצר . לאחר הבסתו של 
סדאם חוסיין יילמד מחדש לקח היסטורי חשוב : יש גבול לצבירה של עוצמה צבאית 
המשמשת להתפשטות . העולם לא יעמוד מנגד ולא יאפשר לעריצים זעירים או לעריצים 
אזוריים לעשות ככל העולה על רוחם , וכן אין זה משתלם לתעל חלק גדול כל - 
כך של המשאבים הלאומיים לרכישת אמצעים להרס המוני . לקח זה ייטיב עם עתידה 
של מדינת ישראל ועם עתיד שכנותיה . האיום האמיתי על האינטרסים של ארה"ב והעולם 
המערבי בחלק זה של העולם נבע משאיפותיו הבלתי מרוסנות של סדאם חוסיין . 
העם והממשל בארה"ב למדו בין לילה לקח מר מהערכתם השגויה של המצב במזרח - 
התיכון והתעלמותם מעברו של סדאם . ישראל היא מדינה קטנה יחסית , אך יש 
לה עמדת מפתח . ככל שארה"ב מעריכה את ידידותנו , עליה לדעת שהיא יכולה 
לסמוך גם על הבגרות והאחריות שלנו בעת משבר . כמו - כן עלינו להודות , 
שארה"ב היא כמעט המדינה היחידה שישראל יכולה לסמוך עליה . ובינתיים הנכונות 
המבישה של מדינות גדולות וחשובות באירופה לספק לסדאם את מיטב כלי - הנשק , 
בנוסף על תמיכה פוליטית , הוגבלה בצורה מהותית . כשכל האמור קורה לנגד 
עינינו , נמשך זרם העלייה היהודית מבריה"ם . הגידול המספרי הצפוי יתרום 
תרומה של ממש לעוצמתנו הכלכלית , הטכנולוגית והצבאית . המשבר במפרץ הסיט 
הלאה את הלחץ הערבי שניסה לעצור את התהליך הזה . העובדה שאנו כאן ולתמיד 
חודרת להכרתם של רבים בקרב עמי - ערב . נכון , לאחר שתסתיים מלחמת המפרץ 
יגברו , ללא ספק , הלחצים על ישראל למצוא פתרון לבעיה הפלשתינית , ובעתיד 
יהיה עלינו למצוא פתרון לבעיה זו . ההבדל כיום הוא במעמדו של אש"ף , שאיבד 
חלק גדול מהתמיכה שזכה לה בעולם הערבי . קונסנסוס לאומי רחב יותר והבנה 
גוברת של רבים מאזרחי המדינה את אופיו של האזור שבו אנו חיים , במשולב עם 
התחזקותה של מדינת ישראל , יאפשרו לנו להתמודד עם כל בעיה , קשה ככל שתהיה . 
