ואשינגטון ( מיוחד ל"הארץ " ) . עוזרו של מזכיר המדינה האמריקאי לענייני 
זכויות האדם בעולם , ריצרד שיפטר , מצביע על שיפורים בהתנהגותם של שלטונות 
ישראל בגדה המערבית וברצועת עזה , ומציין את הירידה החדה במספר העימותים 
האלימים בשטחים בשנת 0991 . עם הגשת הדו"ח השנתי שלו על מצב זכויות האדם 
ברחבי העולם , נשאל שיפטר על התרשמותו מהמצב בשטחים , ואמר כי הוא רואה 
" שינוי מהותי " לטובה , שהחל בתחילת שנת 0991 והואץ באביב ובקיץ של השנה 
שעברה . בתדרוך לעיתונאים אמר שיפטר שהשיפור מתבטא בעיקרו בצמצום נפח הפעילות 
של סיורי צה"ל בשטחים , והתמקדותם בנסיעות בכבישים ראשיים . " כתוצאה 
מכך היתה ירידה משמעותית במספר התקריות ; אם אף סיור לא עובר , אין על 
מי לזרוק אבנים " . שיפטר ציין שאמנם היו כמה אירועים רציניים במשך 0991 , 
אך חלה ירידה במספר ההרוגים והפצועים . הוא טען שאין קשר בין השיפור ביחסי 
ישראל - ארה"ב לבין השיפור בהתנהגותה של ישראל בשטחים . הדו"ח מדגיש את 
העובדה שמספר הפלשתינאים שנהרגו בשטחים מידי פלשתינאים אחרים ( 561 ) , 
עולה על מספר הפלשתינים שנהרגו מידי כוחות הביטחון הישראליים ( 031 ) 
. דו"ח שיפטר לשנת 0991 , שהתפרסם שלשום בוואשינגטון , הוא דו"ח שנתי 
שהממשל האמריקאי מגיש לקונגרס , ובו פירוט המצב של זכויות האדם ב361 מדינות . 
הדו"ח נחשב לאחד הקריטריונים החשובים לפיקוח על מדיניות החוץ של הממשל , 
ובמיוחד לפיקוח על סיוע - חוץ שהממשל מגיש למדינות שונות . 
