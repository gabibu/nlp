לונדון ( רויטר ) . בוריס בקר , הנושא בגאווה את התואר החדש מספר 1 בעולם , 
יצטרך להיאבק בלחץ המעמד החדש שלו , כאשר יוביל היום את גרמניה לסיבוב 
הראשון בבית העליון בגביע דייויס , למפגש עם איטליה . בקר , שהוליך את 
גרמניה ( מערב גרמניה ) לזכיה בגביע דייויס בשנים 8891 ו - 9891 , נעדר 
ממשחקי השנה שעברה , מכיוון שהתכונן למשימתו להיות הטניסאי הטוב העולם . 
את יעדו השיג בשבוע שעבר עת ניצח בגמר אליפות אוסטרליה את איוואן לנדל . 
מאמן הנבחרת הגרמנית , ניקי פיליץ , חושש מהעימות עם האיטלקים ומהאפשרות 
שבקר יהיה נתון בלחץ בשל העובדה שישחק מול קהל ביתי אוהד בדורטמונד . " זה 
עלול להיות קשה יותר , כי אחרי מלבורן בוריס זקוק לשקט ולמנוחה , ואת זה 
אני חושש שהוא לא יקבל בדורטמונד " , אמר פיליץ . האיטלקים אינם נראים הגרלה 
קלה , במיוחד אחרי שניצחו בשנה שעברה בסיבוב הראשון את שוודיה 32 . מיכאל 
סטיך שעלה מהמקום ה - 44 למקום ה - 03 בעולם , יהיה הנציג השני של גרמניה 
במשחקי היחידים . הטניסאים האחרים בנבחרת הגרמנית הם קארל - אובה שטיב ואריק 
ילן . על הניר , טובה הנבחרת הגרמנית מהאיטלקית , הכוללת את אומאר קאמפורזה 
שניצח בעבר את בקר כריסטיאנו קאראטי , פאולו קאנה ודייגו נרגיסו . בהגרלה 
שהיתה אתמול נקבע כי בקר יתמודד עם קאנה וסטיך נגד קאמפורזה . במשחק הזוגות 
בשבת יתמודדו בקר וסטיך נגד קאראטי ונארגיסו . אוסטרליה הפינאליסטית תארח 
את בלגיה בעיר פרת , בתקווה להתחיל מחדש את הדרך לגמר . למרות שמההרכב 
האוסטרלי ייעדר פאט קאש , תעמוד לרשות האוסטרלים נבחרת מנוסה הכוללת את 
ריצארד פרומברג , וואלי מאסור ודארן קאהיל . עוד נכלל בסגל טוד וודבגרידג . 
לקפטן הבלגי , ברנארד מינון , אין הרבה תקוות : " כאשר התברר לנו כי 
נשחק באוסטרליה , חשבנו שהסיכויים שלנו אפסיים . אחרי שהתברר שנשחק על 
משטח דשא , הסיכויים שלנו ירדו עוד יותר " . שוודיה , שעלתה לכל משחקי הגמר 
בין השנים 3891 ל - 9891 וזכתה בשלושה מהם , תתמודד בזאגרב עם נבחרת יוגוסלוויה . 
אדברג , המאוכזב מהדחתו מהמקום הראשון בדירוג העולמי , יוליך את הנבחרת 
השוודית החייבת לנצח אם ברצונה לשמור על מקומה בצמרת העולמית . אדברג ויונאס 
סוונסון יהיו שחקני היחידים של שוודיה . אדברג ישתף פעולה במשחק הזוגות 
עם פיטר לונדגרן . את הנבחרת היוגוסלווית , ממנה נופה סלובודאן זיווינוביץ , 
ייצגו גוראן איוואניסביץ וגוראן פרפיץ העשויים לשחק בכל חמשת המאבקים מול 
השוודים . עוד כלולים בנבחרת יוגוסלוויה ברונו אורסאר וסאסה הירצון . בהגרלה 
שהתקיימה אתמול בזאגרב נקבע כי איוואניסביץ ( 7 בעולם ) יפתח מול סוונסון 
ופרפיץ ישחק עם אדברג . אוסטריה , שהגיעה בשנה שעברה במפתיע לחצי הגמר , 
תשחק בפראג מול צכיה , בלי הטוב בטניסאיה , תומאס מסטר שנפגע בכתפו . 
בהעדרו ייצגו את אוסטרליה במשחקי היחידים הורסט סקוף ואלכס אנטוניץ . הנבחרת 
הצכית תכלול את קארל נובאצק , פטר קורדה , מילאן שרייבר ומריאן ואיידה . 
במשחקי היחידים , בסיבוב הראשון , יתמודד סקוף עם קורדה ואנטוניץ עם נובאצק . 
משחק הזוגות מחר יפגיש את סקוף ואנטוניץ עם קורדה ושרייבר . אם לדירוג העולמי 
ולביתיות יש יתרון , הרי שספרד מועמדת לנצח את קנדה , העולה החדשה למשחקי 
הבית העליון . אמיליו סאנצס , סרגיו ברוגרה , חואן אגילרה וסרגיו קאסאל , 
חזקים מספיק עבור הצוות הקנדי הכולל את מרטין וולסטנהולם , גראנט קונל , 
אנדריו שניידר וגלן מיציביטה . ניו זילנד חייבת לנצח את ארגנטינה במאבק 
הבית בקרייסצרץ . את ניו זילנד יוליך קלי אוורנדן . הארגנטינים בראשם 
מרטין חייטה המציגים משחק משובח על משטחי החימר האדמדמים והאיטיים , יתקשו 
על משטחי הדשא מול הניו זילנדים . החוקים שונו השנה , כך שהשחקנים הבכירים 
יוכלו להיפגש רק במשחקי היחידים של היום השלישי , כדי למנוע מצב שהמשחקים 
יוכרעו כבר אחרי מאבק הזוגות ביום השני . 
