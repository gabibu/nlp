אישים במזרח ירושלים וגורמים במערכת הישראלית סבורים כי המלחמה במפרץ ורצח 
אבו - איאד בטוניס יחוללו תוך זמן שורה של שינויים בצמרת אש"ף . השינויים 
האישיים לא יהיו בהכרח ביטוי למאבקים בהנהגה הפלשתינית על דרך מדינית ; 
הם יכולים להיות תוצאה של השינויים הפוליטים באזור ובעולם . התפוררות הגוש 
הסובייטי , למשל , עירערה מאוד את מעמדם של כל אנשי השמאל באש"ף . קבוצה 
שלמה של פעילים בצמרת הפלשתינית שאבה את כוחה מהקשר הוותיק עם ברית המועצות 
ומדינות מזרח אירופה . הדברים אמורים לגבי כל חברי ארגוני החזית העממית 
והדמוקרטית , הקומוניסטים , וגם קבוצה שלמה של מנהיגים בפתח . פארוק קדומי 
( אבו - לוטוף ) , ראש המחלקה המדינית של אש"ף , נחשב כאיש מפתח במגעים 
עם ברית המועצות . כך גם מחמוד עבאס ( אבו - מאזן ) , שלמד במוסקווה 
והכין שם עבודה לתואר דוקטור על הציונות והגזענות . ערכם של האישים הללו 
בממסד הפלשתיני פחת מאוד . לניסיונם ולקשריהם במזרח אירופה אין ערך רב אחרי 
הזעזועים שם . מעמדם נשחק עוד יותר עקב שקיעתן של כל האידאות הסוציאליסטיות 
ופריחתו של האיסלם הפונדמנטליסטי המתעב את רעיונות השמאל החילוני . באופן 
דומה אפשר לנסות ולהעריך מה יקרה לכל הצמרת הפלשתינית שבסיס כוחה היה במדינות 
הנפט של המפרץ כוויית , ערב הסעודית , הנסיכויות . קרוב למיליון פלשתינאים 
מצאו בית במדינות אלה , וצמחה בהן עלית פלשתינית בעלת כוח רב בכל מוסדות 
אש"ף . מה יהיה מעמדם של בעלי המאה והדעה הללו בעולם הערבי והפלשתיני החדש 
שיקום אחרי המלחמה ? לפני שההנהגה הפלשתינית תברר את הנסיבות החדשות של תוצאות 
המלחמה במפרץ , היא עסוקה בתסבוכת הקשה שיצר רצח אבו - איאד . חודשים ארוכים 
היתה התרוצצות באש"ף במטרה לפתור בעיות שנוצרו אחרי רצח אבו - גיהאד ( חליל 
אל - וזיר ) לפני יותר משנתיים וחצי . אבו - גיהאד היה באופן רשמי השני 
להנהגה אחרי ערפאת , וריכז בידיו מנגנון וסמכויות שחולקו בין כמה אנשים . 
סלאח חלף ( אבו - איאד ) לא מונה רשמית למספרקפמאליד4שתיים , אולם משקלו 
בפתח ובאש"ף לא היה נחות מזה של אבו - גיהאד . אולי היה אפילו בכיר ממנו 
משום שלא פעם העז לחלוק על ערפאת ולא הסתפק בתפקידי ביצוע , אלא רכש לו 
מעמד של מתווה מדיניות . ד"ר מתי שטיינברג מהאוניברסיטה העברית בירושלים 
אומר שאבו - איאד היה אבי הכיוון הפרגמטי בפעילות הפלשתינית עוד מהימים שהיה 
הראשון שניסח בבהירות את " תורת השלבים " שאיפשרה לאש"ף לעלות על המסלול 
המדיני ( 4791 ) . נראה שזו היתה גם הסיבה שנרצח . סברי אל - בנא , הידוע 
בכינויו אבו - נידאל , היה בן חסותו של אבו - איאד שהביא אותו לפתח בתקופת 
המלחמה ב7691 . אבו - נידאל היה במחיצתו של אבו - איאד ואחד מנאמניו המסורים 
בכל הימים הקשים של הפלשתינאים במלחמת האזרחים בירדן . לאחריה הקימו השניים 
והפעילו את ארגון הטרור " ספטמבר השחור " . אלא שמאוחר יותר , סמוך לימי 
המלחמה ביום הכיפורים , עבר אבו - איאד לפעילות השמה את הדגש על עשייה מדינית , 
ואילו אבו - נידאל ראה בו אחראי לסטייה , אולי משהו כמו האב שבגד . ערפאת 
ושני מקורביו , אבו - גיהאד ואבו - איאד , היו השלישייה שהובילה את אש"ף 
שנים ארוכות כאשר המרחק בין מעמדם למעמד המנהיגים האחרים גדל והלך . לא 
זו בלבד שהשלושה היו שייכים לגרעין המייסדים של הפתח שכולם כבר בני יותר 
מ06 , אלא שהכל ראו אותם כמרמים מכל הפעילים האחרים וכמייצגים הסכמה ואחדות 
של הציבור הפלשתיני . היו ביניהם גם קשרים אישיים חזקים . ערפאת , שאין 
לו בית ומשפחה , התגורר שנים ארוכות אצלם . מגרעין המייסדים נותרו עוד אחדים 
בהנהגה , אבל מעמדם שונה . הראשון בהם הוא פארוק קדומי שהוא כיום אדם חולה . 
אבו - גיהאד ואבו - איאד ניטרלו אותו כל השנים , ומעמדו נחלש מאוד . קודמו 
בתפקיד כראש המחלקה המדינית , חאלד אל - חסן ( אבו - סעיד ) , שגם הוא 
מהראשונים , איננו מקובל על רבים בצמרת ובמנגנון של אש"ף . חאלד אל - חסן 
נושא דרכון דפלומטי של כוויית , ונחשב איש אמיד ומעורה מאוד בנעשה במדינות 
הנפט של המפרץ . שני אחיו , האני ובלאל ( האחרון היה בחזית הדמוקרטית 
ועבר לפתח ) , אינם נחשבים כראשונים במעלה בין הפעילים . בין הוותיקים 
בעלי ההשפעה הקשורים לכספי הנפט אפשר למנות את חסיב סבאג , מוניב אל - מסרי , 
גוויד גוסיין ואחרים , כולם מגייסי הכספים של אש"ף ממדינות המפרץ . איש 
אינו יודע מה יעלה בגורלם בהנהגה בתום המלחמה . יחד עם אבו - איאד נרצח בטוניס 
גם ואיל עבד אל - חמיד , איש מנגנון בכיר שירש חלק חשוב מתפקידיו של אבו - 
גיהאד . כינויו אבו אל - הול , שתרגומו " הספינקס " , בא לו לא רק בשל 
שתקנותו , אלא גם בשל קשריו ההדוקים עם הממשל בקהיר . כל משפחתו מתגוררת 
זה שנים במצרים , וגם אחרי שפרץ המשבר במפרץ המשיך אבו אל - הול להפגש עם 
אוסמה אל - באז , יועצו של מובארק . רצח אבו אל - הול העלה את הסברה שאולי 
הרוצח , איש ארגונו של אבו - נידאל , נשלח גם בתיאום עם סוכנים עיראקים . 
סדאם חוסיין ודאי רצה להיפטר מאיש הקשר למצרים שבצמרת אש"ף , כשם שזעם 
על אבו - איאד בשל ניסוחים חסרי התלהבות שהשמיע ביחס לתמיכה הפלשתינית הטוטלית 
בעיראק אחרי הפלישה לכוויית . הרציחות הללו היו המשך לשורה של חיסולים בין 
הפעילים הפלשתינאים הנמשכת כבר שנים . אחדות מהרציחות היו מעשי ידיהם של 
אנשי אבו - נידאל ושל סוכנים של ארגונים פלשתינים וערבים אחרים . חלק לא 
מבוטל בוצע על - ידי סוכנים ישראלים . כבר מזמן הועלתה טענה באש"ף כאילו 
אבו - נידאל מופעל על - ידי המוסד הישראלי , וערפאת חזר עליה בהופעתו העילגת 
האחרונה בטלוויזיה ברשת סי - אן - אן בראשית השבוע . אם עוברים על שמות 
הנרצחים מאז תחילת שנות ה07 אפשר לגלות קרוב ל03 אנשי ביצוע , ראשי מחלקות 
ופעילים פוליטיים שאלמלא נרצחו היו יכולים לשמש מועמדים לתפקידי הנהגה בכירים . 
רובם נרצחו בלבנון . השמות הבולטים בה הם הסופר ראסן כנפאני , איש החזית 
העממית שנהרג בפיצוץ מכונית ב2791 ; כמאל נאסר , כמאל עדוואן ויוסף אל - 
נגאר שנהרגו בפשיטת צה"ל בביירות ב3791 ; עלי סלאמה נהרג גם הוא בביירות 
בפיצוץ ב9791 ; מאגד אבו - שראר ב1891 ; מחמוד המשרי וסעד סאיל ב2891 . 
והיו עוד אחרים : באירופה נרצחו סעיד חמאמי , נציג אש"ף בלונדון ; ואיל 
זועיתר , הנציג ברומא ; נעים חאדר , הנציג בבריסל ; עז א - דין אל - 
קלק , הנציג בפאריס ; והאיש שהיה מכר לישראלים רבים , עיסאם סרטאווי , 
שנרצח בליסבון . עוד נרצחו זוהיר מוחסיין , ראש ארגון הסאעיקה שנורה למוות 
בעיירת הנופש קאן שבריביירה הצרפתית , והקריקטוריסט הידוע נאגי אל - עלי , 
שאנשי כוח 71 כנראה פגעו בו בלונדון בשל עלבונות שהטיח בערפאת . צריך להזכיר 
גם את החיסולים שעשו אנשי החזית העממית : פהד קוואסמה , ראש העיר המגורש 
מחברון , נרצח כנראה על ידם ברבת - עמון ב4891 , וזאפר אל - מסרי , ראש 
עיריית שכם , שנרצח בעירו ב5891 . בין המקורבים להנהגה ממשיכים שגרירי אש"ף 
הוותיקים בבירות העולם לתפוס מקום חשוב . נביל רמלאווי , השגריר בזנווה ; 
דאוד ברכאת , השגריר במוסקווה ; אברהים סוס בפאריס ; נימר חמד ברומא ; 
סלים זענון בכוויית ואחרים . אחד מהם , סעיד כמאל , נציג אש"ף בקהיר , 
עמד להיות מודח לאחרונה כאשר הביע הסתייגויות מצעדי עיראק . סביר להניח 
שגם מעמדם של פעילי אש"ף אחרים בקהיר הקשורים לשלטון המצרי לא נוח היום . 
ביניהם נביל שעת , גמאל סוראני ואחרים . במעגל המצומצם סביב ערפאת נמצאים 
כיום כמעט רק עוזרים ויועצים , ראשי מחלקות ביצועיות , ולא מתווי מדיניות : 
אבו - טייב , ראש כוח 71 ; אבו - עלא , ראש המוסדות הסוציאליים של אש"ף ; 
חאכם בלעווי , האיש שריכז את הדיאלוג עם ארצות - הברית ; מוחמד מלחם ( 
ראש עיריית חלחול שגורש ב0891 ) , שהוא מנהל מחלקת השטחים הכבושים ; אכרם 
הנייה , שהוא אולי הבולט שבפעילים הצעירים המקורבים לערפאת ( גם הוא מגורש 
מהגדה מ7891 ) ; וכן האזרחים הישראלים לשעבר , המשורר מחמוד דרוויש ועורך 
הדין סברי גרייס , שעיסוקם יותר במישור האידיאולוגי . אפשר למנות בצמרת 
עוד בני משפחה של ערפאת : אחיו הרופא , פתחי ערפאת , ראש הסהר האדום הפלשתיני , 
ובן אחותם , נאצר אל - קודווא , שמונה לפני זמן מה לשגריר באו"ם והחליף 
את לביב טרזי הוותיק . חנא נאסר , הנשיא והבעלים של אוניברסיטת ביר - זית 
שגורש מהשטחים , הוא חבר הוועד הפועל וממונה על החינוך באש"ף . אום גיהאד 
רכשה לה מעמד בכיר אחרי רצח בעלה . וישנם עוד עבדאללה חוראני , יאסר עבד - 
רבו , שלמעשה נטש עם קבוצת פעילים את החזית הדמוקרטית והצטרף לערפאת , 
בסאם אבו - שריף , ואחרים שאין טעם למנות אותם מפני שאיש מביניהם איננו 
בעל משקל והשפעה כמו שהיו אבו - איאד ואבו - גיהאד . העובדה שאש"ף נעשה עתה 
תלוי במדינה ערבית אחת היא הפרה של הכלל היסודי שהנחה את הארגון מיום שהפתח 
השתלט עליו אחרי 7691 . אובדן " עצמאות ההחלטה הפלשתינית " בשעה שאש"ף 
היה לגרורה של עיראק עדיין לא קיבל ביטוי בקרב ראשי הפלשתינאים . קפתמונה1 , 
81פ9פה ושם נשמעו קולות רפים של ביקורת , למשל מצדו של ווליד חאלדי מארצות 
הברית , המדבר כנראה בשמם של פלשתינאים - אמריקאים אחדים . במזרח - ירושלים 
אפשר היה לשמוע השבוע הערכות כי ערפאת נותר בודד בצמרת , חלש כפי שלא היה 
מעולם , שתלותו בתוצאות המלחמה במפרץ כה גדולה עד שקשה לדעת כיצד יישרד 
אחרי תבוסת סדאם חוסיין . האם כל זה יוביל לחיזוק מעמדה של המנהיגים הפלשתינאים 
המקומיים בגדה וברצועה ? אין לדעת . מה שברור למדי הוא שבמערכת האישית 
והארגונית של הפלשתינאים צפויים זעזועים ניכרים בתקופה הקרובה . 
