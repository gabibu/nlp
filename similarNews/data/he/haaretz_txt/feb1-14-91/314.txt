שטחים גדולים באזורים הכפריים בגדה כבר שוחררו מהעוצר , אך התושבים יכולים 
לנוע רק בין הכפרים ואינם מורשים לצאת אל מחוץ לאזור . באזורים הכפריים 
רשאים החקלאים לעבד את שדותיהם ללא הפרעה והחיים חזרו כמעט למסלולם הרגיל , 
להוציא קשיים בהעברת התוצרת לשווקים . בערים ובמחנות הפליטים ממשיך העוצר 
זה 3 שבועות ומחריף המצב הכלכלי . במערכת הביטחון דחו לחצים למען הסרת העוצר 
וחזרת הפועלים לעבודה בישראל . הגורמים הביטחוניים חוששים שהסרת העוצר וכניסתם 
הפועלים לארץ תגרום לגל טרור בהשראת אש"ף . שר הביטחון , משה ארנס , נפגש 
אתמול עם ראשי ערים ונכבדים מהגדה . ארנס אמר כי בישראל הצטערו על התמיכה 
בסדאם חוסיין , שהפגינו חלק מהפלשתינאים . לדבריו , יש רצון למתן הקלות 
בתנאי שהדבר לא יביא למהומות . ברצועה נשמר העוצר ברוב המקומות , ונרשמו 
הפגנות בודדות . הממשל הצבאי הסיר אתמול את העוצר לכמה שעות מן העיר עזה 
וממחנות הפליטים דיר אל - בלח וגבאליה , כדי לאפשר לתושבים להצטייד במזון . 
אונרוו"א המשיך בחלוקת מסכות גז קמח ואבקת חלב . בזמן ההפסקה בעוצר קראו 
כ04 צעירים אוהדי החזית הדמוקרטית לתמוך בסדאם , ופוזרו ע"י חיילי צה"ל . 
( עש"ת ) . ח"ך שולמית אלוני ( רץ ) , הגישה הצעה דחופה לסדר היום 
של הכנסת על העוצר המתמשך בשטחים . נציגי איגודי העובדים והמוסדות הלאומיים 
בשכם קראו אתמול לאפיפיור ולמוסדות הבין - לאומיים להתערב למען הסרת העוצר . 
עמותת רופאים ישראלים - פלשתינאים לזכויות אדם תעתור היום לבג"ץ נגד המגבלות 
הרפואיות הקשות שהוטלו על תושבי השטחים מאז העוצר . 
