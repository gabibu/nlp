יוהנסבורג ( ע"ר ) . עד המפתח במשפטה של ויני מאנדלה , אשתו של מנהיג 
הקונגרס הלאומי האפריקאי , הנאשמת בחטיפה ותקיפה , סירב אתמול למסור עדות 
בטענה שהוא חושש לחייו . " אני מאוד מאוד פוחד " , אמר קנת קגאסה , שעל 
פי החשד נחטף לפני שנתיים יחד עם שלושה צעירים נוספים בידי שומרי ראשה של 
מנדלה מאכסניה בכנסיה בסוואטו . קגאסה אמר כי הוא מסרב להעיד בעקבות חטיפתו 
של העד גאבריאל מקגווה , שנחטף בידי אלמוני מכנסיה מתודיסטית בסוף השבוע . 
" אם אפשר להעלים אדם שעה שהוא מוזמן לבית המשפט ובמהלך המשפט , יש בזה 
יותר ממקריות . אני חושב שחיי בסכנה " , אמר קגאסה . עורכי דינו של קגאסה 
יטענו שאין לאלץ אותו להעיד בשל החשש לחייו , אבל אם השופט יקבע אחרת הוא 
צפוי למאסר אם יתמיד בסרובו . קגאסה הוא עד מפתח , וסירובו להעיד עלול למוטט 
את התביעה ולהביא לביטול משפטה של מאנדלה , שכפרה בשמונת סעיפי האישום . 
קפידביננשיא דרום אפריקה , פרדריק וילם דה - קלרק , ומנהיג הקונגרס הלאומי 
האפריקאי , נלסון מאנדלה , הודיעו ביום שלישי כי עלה בידם לישב את חילוקי 
הדעות ביניהם , שמנעו עד עתה חתימת הסכם בדבר הפסקת המאבק המזויין של " הקונגרס " . 
בהודעה משותפת שפרסמו השניים נאמר כי נוסח ההסכם ביניהם יתפרסם ברבים לאחר 
שיאושרר בידי ממשלת דרום אפריקה והוועד הפועל של הקונגרס הלאומי האפריקאי . 
חילוקי הדעות באשר לפירוש הסכם שהושג באוגוסט 09 בדבר הפסקת המאבק המזויין 
של הקונגרס הלאומי , היה עד כה מכשול על דרך ההתקדמות לקראת משא ומתן מקיף 
בין השלטונות ו"הקונגרס " . 
