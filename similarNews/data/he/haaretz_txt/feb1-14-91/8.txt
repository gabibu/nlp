פרויקט הצוללות של חיל הים הישראלי , שמערכת הביטחון ביטלה עקב קשיי תקציב , 
יחודש כנראה בקרוב , עם הודעתו של דובר ממשלת גרמניה על הסיוע הכלכלי 
והביטחוני שתעניק בון לישראל כך אמרו אמש גורמים במערכת הביטחון . גרמניה 
הודיעה אתמול כי הציעה לישראל סיוע ביטחוני מיידי , כדי לעמוד בתוצאות התקפה 
כימית או ביולוגית אפשרית . בנוסף לכך הציעה בון לירושלים לבחון אפשרות 
לשאת בחלק גדול מהנטל הכספי של בניית שתי צוללות לחיל הים . על - פי הערכות 
מומחים בבון , מגיע שווי הסיוע הביטחוני שהציעה גרמניה לישראל לכמיליארד 
מארק קרוב ל007 מיליון דולר . הסיוע כולל משלוח של שמונה כלי רכב משוריינים 
מסוג " פוקס " , המצוידים במערכות מיוחדות לזיהוי נשק אטומי , בקטריולוגי 
או כימי . כמו כן הציעה בון 05 כלי רכב לזיהוי אב"ך מעודפי הצבא המזרח גרמני 
לשעבר , והודיעה שהיא מוכנה להעביר לישראל ללא דיחוי סוללה של טילי פטריוט 
נגד מטוסים , שבה שמונה כני שיגור . מומחים ישראלים בודקים עתה אם כלי 
הנשק מתאימים לצורכי צה"ל . בהודעה הגרמנית נאמר כי בון תהיה מוכנה להשתתף 
במימון בניית שתי צוללות לחיל הים הישראלי , לאחר שהמימון יאושר בוועדות 
המתאימות של הבונדסטאג . משקיפים העריכו אמש כי הוועדות יאשרו את הבקשה , 
בתמיכת האופוזיציה הסוציאל - דמוקרטית . בהודעה הגרמנית לא נאמר באיזה שיעור 
תשתתף בון במימון הפרויקט , אך גורמים בישראל אמרו כי גרמניה תממן ככל הנראה 
את הפרויקט כולו , שעלותו כ035 מיליון דולר . החלטת ממשלת גרמניה היא היענות 
מאוחרת לבקשה שהיפנה שר הביטחון לקאנצלר הגרמני לפני כשלושה חודשים . בעת 
ביקורו בבון , הפנה משה ארנס בקשה חסרת תקדים לממשלה הגרמנית . שר הביטחון 
ביקש מהקאנצלר הלמוט קוהל לפעול לאישור הענקת סיוע ביטחוני לישראל , דוגמת 
הסיוע שמעניקה ארה"ב . החידוש המשמעותי בבקשת ארנס היה שביקש מענק ולא הלוואה . 
עד עתה , המדינה היחידה שהסכימה לתת לישראל מענקים ישירים , ולא הלוואות , 
היא ארה"ב . אתמול הודה משרד הכלכלה הגרמני כי העניק ערבות ציבורית לחברה 
שסייעה לעיראק בשיפור טיליה , אך הדגיש כי לא ידע מה היתה משמעותו האמיתית 
של החוזה . רשת הטלוויזיה הגרמנית א - ר - ד מסרה שלשום כי ממשלת גרמניה 
ידעה כבר באוגוסט 78 על מהות העבודות שביצעו כ02 חברות גרמניות , ולמרות 
זאת העניקה לאחדות מהן ערבויות - יצוא . 
