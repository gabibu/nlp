למרות שנותרו עוד כשבועיים עד להשלמתה של משימת הצילום של החללית מאגלן , 
הממפה את פניו של כוכב הלכת נוגה ( ונוס ) , מעלות התמונות ששידרה החללית 
בחודש האחרון תמונה בלתי - צפויה ומוזרה של פני הכוכב הזה . פני השטח של 
נוגה , המוסתרים בכיסוי עננים וערפל תמידי , נחשפים באמצעות המכשור המשוכלל 
של מאגלן ומגלים עולם של פעילות וולקנית בהיקף גדול . מתוך התמונות המועטות 
שעובדו כבר ופורסמו על - ידי סוכנות החלל האמריקאית נאס"א , עולה תמונה 
של כיפות וולקניות ענקיות , בעלות מורדות מתונים וצורה שאינה מוכרת מן הפעילות 
הוולקנית על פני כדור הארץ . שבע כיפות כאלה נראות בצילומים מאזור הקרוי 
" אלפא רגיו " בחצי הכדור הדרומי של נוגה . קוטרן של הכיפות מגיע ל52 
ק"ם , אך גובהן אינו עולה על 057 מטר מעל המישור סביבן . ההשערה שהעלו 
מדעני הפרויקט היא שהכיפות נוצרו כאשר לבה צמיגה פיעפעה אל פני השטח באיטיות 
והתקרשה רק לאחר זמן , כך שהחומר יצר צורה המזכירה כיכרות בצק שטוחות . 
השערה אחרת מייחסת אותן לפעילות תת - קרקעית שגרמה להתרוממת שכבות בעומק 
הקרום של נוגה . בצילומים אחרים , מאזור הקוטב הצפוני של נוגה , הורכבה 
תמונת פסיפס של רמת לאקשמי , שנראה כי נוצרה כתוצאה מהתרוממות של לוח ענק 
המהווה חלק מקרום כוכב הלכת . רמת לאקשימי מתנשאת לגובה של 5 . 3 ק"ם מעל 
המישור שסביבה . על - פי ההשערה , תנועה של חלקי קרום כוכב הלכת גרמה להתרוממות 
הלוח , בערך כפי שתנועת הלוחות הטקטוניים על פני כדור הארץ גרמה להיווצרותה 
של רמת טיבט . שטחה של רמה זו דומה לשטח אפריקה , ולאורך שוליה מדרונות 
תלולים במיוחד . פני השטח מכוסים כנראה בשכבת לבה חלקה יחסית . באזור הקרוב 
לשוליים הצפוניים של רמה זו התגלה שקע עמוק בקוטר 46 ק"ם . שקע זה , ששמו 
על מפת נוגה הוא " סידונס " , שוליו מתונים , ונראה כי זו תופעה וולקנית 
הנוצרת כאשר חומר מותך עולה מן המעמקים ונשפך לצדדים . לאחר שהחומר עלה 
מבעבע הגז מתוך המגמה , ועם התקררות הלבה היא שוקעת בצינורות ההולכה שלה . 
הנחה זו נתמכת בעיקר בשל האפשרות להבחין בקצוות של צינורות ההולכה האלה 
ובהתמוטטויות לבה לתוכן באחד משולי השקע . 
