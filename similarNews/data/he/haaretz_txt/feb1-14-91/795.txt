ארנס עם גורג בוש היה ביקור מזדמן . משהו ברוח " אם אתה בעיר , למה שלא 
תקפוץ אלינו ? " . במקרה , כמובן כמתוכנן היטב במארבים פוליטיים כאלה 
שכחו לספר לשר החוץ דוד לוי על השיחה . הסתירו ממנו ש"מישה " גנב ממנו 
את הצגת הבכורה שנועדה למחרתיים , את מפגשו המדיני עם ידידו גיימס בייקר . 
שר הביטחון פשוט העלה את המסך מוקדם מדי , בחזרה הכללית . לוי זעם וביטל 
את נסיעתו . קפמאבינאמנם המכ"ם שלו במרכז הליכוד , ח"ך ראובן ריבלין , 
המליץ בפניו לחייך ולומר שההדורים ייושרו והוא נוסע . מפני שלא נעים להניח 
לעניינים אישיים להאפיל על גודל השעה וגודש הסיכויים המדיניים . אך לוי 
זכר שזו כבר הפעם השנייה . כבר עשו לו תרגיל כזה . שר החוץ למד את המסר 
בדרך הקשה . הנצים בממשלה התנגדו לחידוש מגעיו עם בייקר . שכן הממשל האמריקאי 
מכין לישראל משא ומתן בשני ערוצים , עם מדינות ערב ועם הפלשתינאים . זה 
יחזיר לזירה את מכתב - בייקר , שפירק את הממשלה הקודמת , ויפתח הזדמנות 
למגע עם סוריה . האמריקאים כבר הציעו לחאפז אל - אסד מקדמה בדמות פירוז 
רמת הגולן . קפמאביניובל נאמן פשוט אינו סומך על לוי , שיידע לומר לא תקיף . 
שר החוץ הוא חישוקאי שהתרופף . התחיה ומולדת וצומת תמהות מי בכלל צריך 
משא ומתן , ועוד משא ומתן שישראל מובילה ויוזמת . לוי נראה לנצים להוט 
מדי , וגם ראש הממשלה יצחק שמיר הפך שותף שקט להשקפתם . הרי גם הוא חושש 
שמא ירככו שטיח אדום ושיירת אופנועים את עמדות שר החוץ שלו . עכשיו ברור 
כי בצאתו להגן בלהט על ידידו גים בייקר מפני השר נאמן הקדיח לוי את תבשילו 
במשרד ראש הממשלה . שם רקחו לו את ביקור ארנס בבית הלבן . בשקט , בסמוי , 
כמו ששמיר יודע . גם אילו טס לוי מחרתיים לוואשינגטון היה מגיע שמוט - כנפיים . 
שכן העניינים באמת יגעים מדי . בממשלה יודעים כי מטח המחמאות האמריקאי 
על מדיניות ההבלגה זמני בלבד . בפועל מוסיפים לשרור יחסים קרירים במשולש 
בוש - בייקר - שמיר , והביטוי לכך הוא בהמשך עיכובם של 004 מיליון הדולר , 
המיועדים לקליטת העלייה , ובסירובו של הממשל האמריקאי לראות בישראל צד 
למלחמה הראוי לסיוע . מסמך סודי בחתימת השגריר זלמן שובל , שפירסם שלשום 
שמעון שיפר ב"ידיעות אחרונות " , לימד כי היחסים העכורים בקו ירושלים - ואשינגטון 
נדחקו הצדה ב"סופת המדבר " , אבל לא נקברו בחולותיו . קפמאבינבתנאים אלה 
סבר לוי כי צריך להקדים את המגע המדיני עם ארצות הברית ; להגיע עמה להבנה 
כל עוד היא נזקקת להבלגתה של ירושלים במלחמה . אמנם אין בידו משנה מדינית 
סדורה . שום בדק - בית אסטרטגי לא נעשה במשרד החוץ . אין בפיו מהפכות דיפלומטיות . 
לא אוטונומיה חד - צדדית ולא חתירה לברית הגנה ישראלית - אמריקאית ולא הישענות 
של הביטחון הלאומי על אופציה גרעינית ; ולא נכונות לוויתורים טריטוריאליים , 
כדי להשיג במסגרת הסדרי השלום הסכמה ערבית , שרק ישראל תחזיק במזרח התיכון 
אופציה כזאת . אך לוי קיווה כי עמיתיו יניחו לו להציג , לפחות , טקטיקה 
חדשה . סוריה רוצה במשא ומתן ? היד מושטת . מצרים מעוניינת לתווך ? אהלן 
וסהלן . אירופה נסגרת בפני אש"ף ? בסדר , אפשר לצעוד כברת דרך ביחד עד 
להדחת יאסר ערפאת . קפמאבינאבל מה החלופה של לוי ? ממשלתו אפילו חוששת להרהר 
בכך . לא בוועידה בין - לאומית שחדלה להיות אסון מדיני ולא בהנהגה פלשתינית 
עצמאית שתתפוס את מקומו של ערפאת . מפני שהממשלה רוצה ליהנות מהמיאוס שמביע 
העולם הנאור כלפי ערפאת , אבל אינה מבינה כי בלי להציע דבר יידחפו אמריקה 
ואירופה בחזרה לזרועות אש"ף הישן . באמת , אילו גם נסע ( או יסע ) אין 
ללוי מה להציע ואין לאמריקאים במה לתגמל , וכפי שרגילים לומר שם מעבר לאוקינוס 
אין ארוחות בחינם . אתמול ביטל לוי את נסיעתו . היום הוא עשוי לשנות את 
דעתו . לא חשוב . יטוס או יקורקע בסוף השבוע , לאחר מסע שהתקיים ואחר 
שהתנדנד , ייראה יחסה של ארצות הברית ברור לגמרי : חיוך ידידותי קצר מועד . 
