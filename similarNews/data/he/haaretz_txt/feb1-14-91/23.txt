רק טבעי הוא , כי במלחמה שכפה סדאם חוסיין על העולם כולו , ועלינו , מצטיירת 
דמותו של נשיא עיראק כאילו בה מתמצית הבעיה שהקואליציה הבין - לאומית מבקשת 
לעקור . אם תובס עיראק , יחוסל סדאם ותנותץ מכונת המלחמה העיראקית כך 
גורסת התבונה המקובלת יהיה אפשר ליצור סדר עולם חדש במזרח התיכון ותוחזר 
היציבות לאזורנו . ולא היא . סדאם חוסיין אינו המחלה , הוא רק הסימפטום . 
עם כל אכזריותו , תוקפנותו ורודנותו הוא מבטא תופעה חברתית ומציאות היסטורית 
מורכבת הרבה יותר , ומאיימת הרבה יותר , מאשר זו המתבטאת באישיותו של בריון 
כפרי אלים זה , שהפך לשליט אכזר שברשותו כלי נשק אימתניים המסכנים את האזור 
ואת העולם כולו . הבעיה אינה סדאם . הוא רק מבטאה הקיצוני והרדיקלי ביותר , 
ולכן היעלמותו האישית וקשה לראות כיצד ייצא חי מן המלחמה הזאת לא תפתור 
אותה . ככל שפתרונה של הבעיה עצמה אינו בהישג יד , ותלוי בנתוני הסיום 
של המלחמה , הרי הגדרתה והבנתה אפשריים וחשובים כבר היום . מי שאינו מבין 
מהי הבעיה , סופו שיתאכזב מתוצאות המלחמה גם כאשר תסתיים בניצחון מוחץ על 
סדאם חוסיין . הבעיה היא המבנה החברתי , הכלכלי , המדיני והאידיאי של העולם 
הערבי . זהו עולם המתמודד כבר כמאתיים שנה , מאז פלישת נפוליאון למצרים 
ובמקביל לתהליכי התפוררותה של האימפריה העותמנית , עם העולם המערבי ותרבותו . 
המערב כבש את העולם הערבי , ואגב כך הפך בשבילו לסמל של חיקוי ושנאה גם 
יחד . הוא נדחה על ידו ואמץ על ידו . גם אידיאולוגיות רדיקליות שבאו ללכד 
את העולם הערבי כנגד המערב לאומיות חילונית נוסח נאצר , סוציאליזם ערבי 
כזה או אחר או קומוניזם נוסח בריה"ם כולן הן יבוא מן המערב . בין משיכה 
זו אל המערב לבין תיעוב כלפיו נשחקת החברה הערבית ומיטלטלת האינטליגנציה 
הערבית , הרואה בפאריס , בלונדון , בניו יורק ובמוסקווה את מקור ההשראה 
והחיקוי ואת הסיבה למשטמה עמוקה . כך יכול סדאם חוסיין לנהל מלחמה מתוך 
הזדקקות לטכנולוגיה מערבית שנקנתה בכסף ולהודיע כי המערכה היא בין הרוח 
המוסלמית - ערבית לבין הטכנולוגיה המערבית חסרת - הנשמה . כך יכולים חסידי 
הבעת מודרניסטים ערבים חילונים ליהפך לקנאי האיסלם . מאהבה - שנאה זו 
ניזון עתה הפונדמנטליזם המוסלמי . ישראל מהווה את מוקדה וסמלה את ההוויה 
המערבית ששוטם העולם הערבי , ואליה הוא מבקש , ללא הצלחה ובערגה קשה כשאול , 
להידמות . מן העולם המערבי נטלה החברה הערבית במאת השנים האחרונה את כל 
דפוסי הממשל שביקשה לאמץ בתהליכי המודרניזציה הכושלת שלה : תחילה ביקשו 
האליטות הערביות חניכות בתי - האולפנא האנגליים והצרפתיים לאמץ לעצמם דפוסים 
פרלמנטריים - קונסטיטוציוניים , והתוצאה היתה משטרים בדמותו של המלך פארוק 
במצרים ונורי סעיד בעיראק . בפאתי החברה הערבית צצו גם תנועות שהושפעו מן 
הפאשיזם והנאציזם , והצמיחו תופעות כה שונות זו מזו כתנועת הפאלאנגות הלבנונית 
ומפלגת הבעת על שלוחותיה הסורית והעיראקית . הרדיקליזם הפאן - ערבי של נאצר 
ביקש גם הוא לאמץ רעיונות לאומיים חילוניים יצירי המערב ולהתאימם למציאות 
הערבית המורכבת . כל הניסיונות הללו נכשלו , ואפילו המגמות האחרונות , 
בירדן ובאלגיריה , להיענות לתביעות לדמוקרטיזציה העלו בשני המקרים , השונים 
כל כך זה מזה , דווקא כוחות מוסלמיים פונדמנטליסטיים . רק באור זה ניתן 
להבין את הפונדמנטליזם המוסלמי כזעקת המחאה של התייאשות ממאה שנים של ניסיון 
להידמות אל המערב ולשאוב ממנו עידוד והשראה . פרט למצרים , המצליחה לשמור 
תוך כדי איזון עדין ושברירי על דפוס של משטר יציב ותקיף אך לא מדכא יתר על 
המידה , הרי המפה הפוליטית של העולם הערבי יודעת רק דיקטטורות צבאיות - 
אידיאולוגיות כמו עיראק וסוריה מצד אחד , ומשטרי מלוכה שמרניים כמו סעודיה 
וכוויית מצד שני . יכולתה של מצרים לשמור על איזונה הפנימי תוך כדי שלום 
עם ישראל ויש קשר בין דפוס המשטר במצרים לבין נכונותו להשלים עם מציאות 
קיומה של ישראל מרשימה עוד יותר לנוכח האלטרנטיוות המכוערות הסובבות אותה , 
שעליהן יש להוסיף גם את הזוועה הלבנונית ואת רוח - העוועים הלובית . כישלונו 
של העולם הערבי אינו יחיד במינו ; יש לראותו במסגרת כישלונות המודרניזציה 
של העולם השלישי בכללותו . אך הכישלון הערבי הוא אולי עמוק יותר , וצורב 
יותר , משום שהוא מתרחש הן על רקע של מורשה תרבותית מוסלמית - ערבית עשירה , 
שהיא מצד אחד גורם לגאווה ולציפיות גבוהות , אך מצד שני עצם המורשה עצמה 
מהווה , ככל הנראה , מכשול בפני המודרניזציה . נוסף על כך נלווה לכישלון 
הערבי הזה גם גורם נוסף : ברכתו או קללתו של הנפט . הנפט הביא בעשרים 
השנים האחרונות לצמיחתו של עושר שלא יתואר באותן ארצות ערביות שבהן הוא מצוי 
בשפע . בעיראק למשל הוא סייע למשטר הבעת לקדם את רמת החיים של החברה העיראקית 
בצורה מרשימה , אך במקביל איפשר גם את בנייתה של מכונת המלחמה העיראקית 
ואת הסתבכותה במלחמה נגד איראן . עתה דרדר את עיראק ואת האזור כולו למלחמה 
רבתי . אך מרבית הארצות שבהן מצוי הנפט סעודיה , כוויית , נסיכויות המפרץ 
הן מדינות דלות - אוכלוסין , שהוקפצו בתוך פחות מדור אחד מרמת החיים של 
שבטי בדווים לאחד מהצברי העושר המדהימים ביותר בעולם . כוויית , שהיתה 
עד להשתלטות הבריטית עליה ערב מלחמת העולם הראשונה לא יותר מאשר אוסף חמולות 
של שבטים שוליים , הפכה לאחת המדינות העשירות ביותר בעולם ולמשקיע מרכזי 
בשוקי הכספים . מעמדה הפיננסי מעבר לעושר הנפט שלה משפיע יותר מזה של 
איזו חברת השקעות או ענק תעשייתי על מדיניות ההשקעות של העולם המערבי . אך 
עקב המבנה המסורתי - חמולתי של מדינות - הנפט הללו הן עברו תהליך מואץ של 
מודרניזציה כלכלית , ללא שינוי משמעותי בדפוסי השליטה המדיניים והחברתיים 
שלהם . כך אירע ששושלת אבן - סעוד בערב הסעודית ומשפחת א - סבאח בכוויית 
( ומשפחות שייחים אחרות במפרץ ) הפכו מראשי שבטים לראשי מדינות מן העשירות 
בעולם . השליטה הכלכלית והמדינית נשארה בידיהן של אותם שכבות מסורתיות ( 
ככל שהורחב בסיסה ושונו דפוסי חייה ) , וככל שאחדות מן השושלות הללו , 
כמו זו של כוויית , השכילו לנהוג במדיניות השקעות חברתית נאורה - יחסית , 
הרי השליטה במשאבים והפיקוח עליהן נשאר בידי שכבות השליטים המסורתיות . 
שני דברים איפיינו את הצבר העושר הזה בידי השושלות המסורתיות . ראשית , 
כמו במקרה של הצבר עושר היסטורי אחר שמקורו לא היה בייצור ( ספרד ופורטוגל , 
שחמסו במשך מאות בשנים את נחלותיהן באמריקה ) , כך לא יצר הצבר זה בסיס 
לפיתוח כלכלי ותעשייתי מקומי . זה טיבו של עושר שאין מקורו בייצור , שכל 
תוצאתו היא צריכה . תיעוש נוצר רק על - ידי עבודה קשה , כמו שנוצר במערב 
( והיום ביפאן , בקוריאה ובאזורים אחרים במזרח הרחוק ) . שנית , בעושר 
זה , שעיקרו מרוכז בחצי - האי הערבי , לא נטלו חלק המוני האוכלוסייה הערבית 
ברחבי המזרח התיכון . בעוד אילי הנפט נהנו מרווחה ומפאר ללא תקדים , המשיכו 
המדינות הערביות מרובות - האוכלוסין להתבוסס בעוני ובבעיות של התפוצצות האוכלוסין , 
כאשר הקרובים העשירים זורקים להן מדי פעם בפעם פירורים ושיירים משולחנם , 
ספק מתת - חסד , ספק שוחד ושלמונים לבל יפגעו בסטטוס קוו שאיפשר לעשירים 
להמשיך וליהנות מעושרם . תהליך קיטוב בעולם הערבי התרחש על רקע של אידיאולוגיה 
ערבית שטענה מאז עליית הלאומיות הערבית בתחילת המאה כי המרחב הערבי הוא 
עולם אחד , מאוחד בסולידריות , כשהוא נותן ביטוי ממוסד ופוליטי לאחדות 
זו בדמותה של הליגה הערבית ובאחדות המאמץ למען שחרור פלשתין . כך נוצרו 
בעולם הערבי מצד אחד אידיאולוגיה , סמלים ומלל של אחדות , אחווה וסולידריות , 
ומצד שני מציאות של פער חברתי וכלכלי הולך ומעמיק בין עושר ללא - שיעור 
ובין עוני ללא - קץ . גם הפלשתינאים ובעייתם הייחודית חידדו את העמקתו של 
פער זה שבין האידיאה למציאות : אמנם אין מנהיג ערבי שלא העלה את בעיית פלשתין 
לראש דאגותיו הרטוריות , אך נכונותם המעשית של שליטי ערב , ובייחוד נסיכי - 
הנפט השמרניים , אך גם מנהיגים כאסד ובסופו של דבר גם סאדאת ומובארק , 
להקרבה מוגבלת ושולית . נכון שמנהיגי ערב הסעודית תמכו באש"ף כלכלית ופוליטית , 
אך במקביל המשיכו בחיים הטובים שנפלו בחלקם , נזהרים שלא להקריב כהוא זה 
מעושרם ומעמדם למען אחיהם הפלשתינאים . מעולם לא היתה חברה כחברה הערבית 
שהיתה כה מלוכדת על - ידי אידיאה של אחדות וסולידריות , וכה מפוצלת , מפולגת 
ומקוטבת במציאות . העולם הריאלי של המציאות הערבית , כפי שהשתקף בתודעתם 
של המונים ואינטלקטואלים כאחד , היה של נסיכי - נפט המבזבזים את הונם הונה 
של האומה הערבית בבתי הקזינו ובבתי הבושת של המערב , כאשר ממול נמקים מיליונים 
בחוסר כל ומצוקתם של הפלשתינאים גם לאחר שלוש שנים של אינתיפאדה , עשרים 
ושלוש שנים לאחר 7691 , וארבעים ושתיים שנים לאחר הקמת מדינת ישראל אינה 
קרובה לפתרונה כל ועיקר . אל החלל הריק הזה בין אידיאה למציאות , בין חזון 
של אחדות והקרבה לממשות של שקר ושחיתות , התפרץ סדאם חוסיין , ובפלישתו 
לכוויית גרף אחריו את דמיונו של הרחוב הערבי בהרבה ממדינות ערב , וגם בקרב 
בציבור הפלשתינאי . מבחינה זו אכן יש דמיון בינו לבין היטלר , ואיני מתכוון 
בהשוואה זו למימד התעמולתי שדוברים מערביים ( וישראליים ) רבים נזקקים 
לו , אלא להערכה עובדתית . הסיבה שבעטיה זכה היטלר לאהדה כה גדולה בציבור 
הגרמני בשנות השלושים היתה שלגרמניה ולגרמנים היו , לאחר מלחמת העולם הראשונה 
וחוזה ורסיי , הרבה טענות צודקות כלפי המערב , בתחום הכלכלי , המדיני 
והאידיאי גם יחד . את הטענות הצודקות הללו נטל היטלר והפך לאותם חצים מורעלים 
באשפת האידיאולוגיה שלו שראתה בבולשוויקים , בקפיטליסטים וביהודים את האשמים 
לכל תחלואיה של גרמניה . באורח דומה פורט סדאם על הנימים המוצדקות של תרעומת 
ותסכול שהעולם הערבי מלא אותן . הבה נתאר לעצמנו אינטלקטואל ערבי מצוי , 
המבקש לראות בקדמת האומה הערבית כולה מבחינת איחודה הפוליטי ופיתוחה הכלכלי 
מטרה שהיא כשלעצמה בוודאי הוגנת וקשה להתנגד לה . ומה הוא מוצא במציאות ? 
פוליטיקה ערבית של תככים , מלכים ונשיאים שקשה למצוא בהם מישהו שאפשר לזדהות 
עמו ועם אישיותו , עושר ערבי שאם אינו מבוזבז בצריכת - ראווה במערב מושקע 
היטב בבורסות של המערב , נסיכים ואמירים המקפידים לענות כל שותה - בירה 
בממלכתם ושותים ויסקי משובח בחברת גברים ונשים במערב , ופלשתינאים שהפכו 
במקרה הטוב ביותר לחוטבי עצים ושואבי מים ( אמנם במשכורות שמנות ) בחצרותיהם 
של שליטי כוויית וסעודיה , אך איש אינו מוכן לוותר על קמצוץ של רווחתו על 
מנת להגיש להם סיוע של ממש , בין כלכלי ובין מדיני . לתוך הזירה הזאת פרץ 
סדאם חוסיין , הסיר מכיסאו בברוטליות את אחד השליטים העשירים והשנואים ביותר 
בעולם הערבי , ניצב מול המערב הנערץ - ושנוא גם יחד בהתרסה היסטורית , 
והבטיח לעולם הערבי את כל מה שהאידיאולוגיה הערבית הבטיחה לו תמיד : סולידריות 
כל - ערבית שתבטא חלוקה צודקת ושוויונית של העושר העצום הטמון מתחת לחולות 
המדבריות הערביים ; חיסול המשטרים הריאקציוניים והגבולות המלאכותיים שנתחמו 
( והרי זו אמת ) על - ידי האימפריאליזם המערבי והונצחו על - ידי כל השליטים 
הערבים ללא הבדל אידיאולוגיה ומוצא חברתי , נשיאים כמלכים , אמירים כרודנים 
צבאיים ; ואחרון אחרון הוא גם יפתור את הבעיה הפלשתינאית כמו שכל שליטי 
ערב ( כולל מלך סעודיה ואמיר כוויית ) תמיד הבטיחו לפתרה על - ידי הבסת 
ישראל . לא כל הנוהים אחרי היטלר היו בריוני - ביבים ושונאי - יהודים חולניים . 
צמרת האינטליגנציה והתרבות הגרמנית , חלק ניכר מן האצולה , התעשייה והפרופסורה , 
אמנם תיעב את חדל - האישים האוסטרי הפאתטי , אך ראה בו בכל זאת את מי שיושיע 
את גרמניה ממצוקתה , שהמשטר הדמוקרטי הרופף את ויימר לא הצליח להתמודד עמה . 
ההקבלה לסדאם חוסיין מדהימה . כך , רק כך , אפשר להבין את התהודה העצומה 
שיש לסדאם חוסיין בעולם הערבי , ורק חיסול גורמי התסכול הללו ולא רק קצו 
של סדאם עשויים ליצור מזרח תיכון יציב יותר . כישלון המודרניזציה , יחסי 
האהבה - שנאה למערב , כישלון ההתמודדות מול ישראל , הייאוש מדמוקרטיה מערבית 
ומקומוניזם , והמשטמה כלפי שליטי הנפט שכל אדם המכבד את עצמו ואת עמו חייב 
לחוש עצמו מושפל על - ידי עצם קיומם ( בייחוד אם הוא סמוך על שולחנם , 
כפי שהיו פלשתינאים רבים בכוויית ובמפרץ ) כל אלה חברו לתופעה זו שעריץ 
אלים ימצא עצמו הופך לסמלם את חלכאים ונרדפים . ללא תסכולם ותחושת השפלתם 
של הגרמנים לא היה היטלר עולה לשלטון , וללא התסכול האמיתי והעמוק של העולם 
הערבי לא היה עולה סדאם . בקוראו תיגר על העולם כולו הבטיח סדאם כי סופו 
יהיה , ככל הנראה , כסופו של היטלר . בעלות הברית אולי אינן תופשות זאת 
עדיין , אך המלחמה נגד סדאם , על מנת שתצליח , תצטרך להיות מלחמה טוטלית . 
זו חזות קשה ומחרידה , אך קשה להימנע ממנה , שכן מתברר כי לנוכח הבעיות 
האמיתיות של העולם הערבי היה המערב אטום כמעט לחלוטין למשמעותן של תופעות 
אלה . בעשרים השנים האחרונות היתה תשומת לבה של הפוליטיקה המערבית נתונה 
רק לשני היבטים של המציאות המזרח - תיכונית : הבטחת זרימת הנפט במחירים 
סבירים לכלכלה המערבית והבטחת השקעות תקבולי הנפט ( " פטרו - דולרים " ) 
בכלכלה המערבית , והבעיה הפלשתינאית . רק בעיות אלה נדמו לו למערב כחשובות ; 
בעיית המשבר המבני של החברה הערבית עניינה אותו כשלג דאשתקד . כתוצאה מזאת 
לא השכיל להבין את האיום העיראקי ואת היקפו . היו סיבות טובות למערב להתמקד 
בשתי הנקודות הללו : הבטחת נפט במחירים סבירים לכלכלה המערבית התלויה בנפט 
הוא אינטרס לגיטימי , חיוני ומוצדק . מי שמדבר על " מלחמה למען נפט " 
בזלזול מתעלם מכך שללא נפט אין קיום לתרבות ולכלכלה המערביים . לטוב ולרע 
תרבות המערב כמו שאנו מכירים אותה נשענת על נפט זה , וחלק ניכר ממנו בא 
מן המזרח התיכון . גם החשש כי אי - פתרון הבעיה הפלשתינאית הוא גורם לאי - 
יציבות אזורית הוא נכון ומוצדק . אך מה שלא עניין את החברה המערבית הוא מי 
שולט בעולם הערבי . על מנת שהנפט יזרום היה המערב מוכן להסתדר עם כל שליט 
ערבי , יהא זה שייח כעין - פיאודלי או רודן צבאי - בעתיסטי , ולגרוף הון 
רב ככל האפשר מעסקים ועסקות אתו ועם שלטונו . כורים גרעיניים לעיראק בבקשה ; 
מטוסי אייוואקס לערב הסעודית למה לא ? הסכנה שחוסר - האיזון החברתי יוצר 
חומר נפץ מסוכן לא עניינה איש . מי שטען בשנים האחרונות כי העולם הערבי 
מתבוסס באי - צדק חברתי ובהעדר - שוויון מחריד העשוי להצית תבערה , נתפש 
על - ידי מדינאים וחוקרים מפוכחים במערב כאינטלקטואל תלוש , יפה - נפש ואולי 
( מי יודע ) אפילו קומוניסט , רחמנא ליצלן . ומי שניסה לטעון כי קשה 
להבטיח יציבות באזור רק על - ידי הקמת מדינה פלשתינאית , וכי מדינה כזו 
לא תוכל לתרום ליציבות אזורית אם האזור כולו יהיה מבוסס על פער בין אמירים 
לרודנים , נתפש כאפולוגטיקון של הסטטוס קוו ואולי תועמלן נסתר של הליכוד 
וחסידי ארץ ישראל השלמה . כאשר תסתיים מלחמת המפרץ בניצחון בעלות הברית 
והיא לא תסתיים אחרת , אם כי המחיר והסבל יהיו קשים יצטרך העולם להתמודד 
עם הבעיה האמיתית והסבוכה : איך ניתן ליצור בעולם הערבי משטר חברתי , כלכלי 
ומדיני שיאפשר , מצד אחד , לערבים , ולפלשתינאים בכלל זה , לבטא את ייחודם 
ותרבותם , ויבטיח מצד שני נפט במחירים סבירים לכלכלה העולמית וזאת תוך 
כדי היווצרותה של חברה ערבית צודקת יותר ושוויונית יותר , שבה לא תצטמצם 
הבחירה בין שייחים מושחתים לבין דיקטטורים עריצים . משטר כזה אי - אפשר 
לכפות מבחוץ , אך בשום פנים הוא לא יושג רק על - ידי חזרה לסטטוס קוו של 
לפני 2 באוגוסט . גם סביר שחלקים ניכרים מסטטוס קוו זה ייסחפו ויתמוטטו 
תוך כדי המלחמה , והרי בסופו של דבר היה זה סטטוס קוו זה אשר יצר את הבעיה 
והעלה אם סדאם . מחשבה ליניארית , הרואה בעתיד המשך ישיר וקווי של מה שהיה 
לפני המשבר , אינה תופשת עד כמה עמוקה הטלטלה שאליה הטיל סדאם את המזרח 
התיכון ואת העולם כולו . מיטב המוחות הערביים , המערביים ( והסובייטיים 
והישראליים ) יצטרכו להתמודד עם בעיה זו , שתהיה אולי דומה למה שאירע באירופה 
( וביפאן ) לאחר 5491 . אין לבעיה זו פתרונות קסם , הדרך אליה תהיה זרועה 
במסה ובמעש , בכישלונות ובסכסוכים , ואיש אינו יכול היום לצפות את דמותו 
של המזרח התיכון החדש , כפי שב9391 איש לא יכול היה לדמות לעצמו מה צורה 
תהא לה לאירופה לאחר 5491 . החשוב לזכור הוא כי הבעיה אינה רק סדאם חוסיין 
ועוצמתו הצבאית , כשם שהפתרון אינו שיבתה של שושלת א - סבאח לנחלתה הכעין - 
פיאודלית , או הבטחת השלטון המלכותי הסעודי . האתגר שלאחר המלחמה יהא ביצירתה 
של חברה ערבית ומזרח - תיכונית צודקת יותר ושלווה יותר אשר אטימות ותאוות 
בצע מערביים , אינטרסים תוקפניים סובייטיים ופערים חברתיים ערביים והתסכולים 
שנבעו מהם לא השכילו ליצור עד כה . למסגרת כזו תצטרך גם ישראל לתרום את תרומתה , 
ובמסגרתה צריך גם למצוא פתרון לבעיה הפלשתינית . אך מי שחושב על המזרח 
התיכון שלאחר המלחמה במושגים של טרום - המלחמה מעיד על עצמו שדומה הוא 
לאותם נסיכי בית - בורבון שחזרו לפאריס ב5181 , והתברר כי לא למדו דבר ולא 
שכחו דבר . אם סדאם הוא אכן רק הסימפטום ולא המחלה , לאחר היעלם הסימפטום 
צריך עדיין לרפא את המחלה . 
