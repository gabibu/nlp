" איננו פוחדים לבוא לארץ , להפך , התביישנו שבזמן שהטילים העיראקיים 
נפלו עוד לא הגענו " , אמר מרק פלונסקי , מהנדס בניין בן 33 , שהגיע אתמול 
מבריה"ם , על אניית הנוסעים הראשונה שעגנה בארץ מתחילת המלחמה . הוריו 
הגיעו לארץ לפני שבוע . מיד עם בואו ניסה לאתר אותם בטלפון . האנייה , 
" סי וייב " , הגיעה לנמל חיפה עם 44 נוסעים לאחר שחברת כספי ספנות ביטחה 
אותה מפני נזקי מלחמה . היא הפליגה בחזרה לנמל לארנקה בקפריסין , לאחר 
שתשלום מיוחד של 05 דולר , כדמי ביטוח מטען , נגבה מכל אחד מ001 נוסעיה . 
רוב היוצאים הם תיירים יהודים - רוסים ומיעוטם אנשי או"ם . לאזר ישראלוב 
חוזר לטאגיקיסטאן שברוסיה , לאחר ביקור ראשון בארץ ושהייה של חודש אצל אחיו , 
זוריק בדלוב ודודתו , אדידאה ליפגו משדרות . בני המשפחה לא התראו 02 שנה . 
לאזר סיפר כי במשך שהותו ביקש להתנדב למילואים . עתה הוא חוזר למשפחתו 
ברוסיה ובדעתו לשוב . " לא הרגשתי שהיתה מלחמה , הכל היה בסדר , הטלפונים 
עבדו , וכך גם שידורי הטלוויזיה " . מירה חיזגולובה מאזרבייגאן ובנה המתינו 
בתור לאנייה . " כאן טוב , כל יהודי בעל הכרה צריך לבוא לארץ הזו . אנחנו 
נחזור " . מן העבר השני של האולם נכנסו הנוסעים שהגיעו לארץ . בדוכן הקבלה 
התגודדו סביב זיוה וינטרמן , מזכירת מנהל אולם הנוסעים מספר עולים חדשים , 
בבקשות שונות . פאבל בבלנקו ( 82 ) , מורה מחארקוב מבקש לדעת לאן לקחו 
את אשתו אנגליקה ( 32 ) שכרעה ללדת עם הגעת האנייה . מתברר שנלקחה לבית 
החולים רוטשילד . " אני לא בטוח שהיא תלד היום , היא בחודש השביעי והרגישה 
רע בים הסוער " , אמר . " אם יש סירנה , שמים את המסכה ציק צאק " , מסביר 
שוטר הנמל , ישראל רוזנברג , לעולים החדשים איך משתמשים במסכת אב"ך . 
שתי משפחות של נוצרים אדוקים מפינלנד ומגרמניה הגיעו לארץ עם ילדיהם וסירבו 
לקחת מסכות . " אמרתי לחברי בפינלנד , אתם זקוקים לעזרת אלהים יותר ממני . 
הסיכוי שטיל יפגע בי בישראל קטן יותר מזה שאתם תיהרגו בתאונת דרכים " , 
סיפרה סירפה נקאנן . " אנו מאמינים באלוהי ישראל . אומר בעלה , אסקו , 
מהנדס מכאני . " כמה ימים לאחר הפלישה קראתי בספר ירמיהו ונרגעתי לחלוטין . 
אף אחד לא יודע מתי , אך אנו מאמינים שאלהים יחריב את עיראק " . המשפחה 
הזו שוהה יחד עם עוד עשרה מבני קבוצה דתית פינית , הנקראת " קארנט " . 
בארץ , והם בונים את הקומה האחרונה של בית החולים משגב לדך בירושלים . 
