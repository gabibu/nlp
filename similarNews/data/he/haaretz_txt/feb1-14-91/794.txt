האיום בשימוש בגזים והתחפרות העיראקים בקו הגנה אימתני , מזכירים את חזית 
המערב במלחמת העולם הראשונה . הרטוריקה של בוש ( " בעלות הברית " , יציאה 
מכוויית " ללא תנאי " , סדאם " בבונקר " ) רווייה במתכוון בסמלים מתקופת 
המאבק בהיטלר . כמויות כוח האדם והפלדה שרוכזו באזור המפרץ הן בסדר גודל 
כה עצום , עד שאין זה מפתיע כי פרשנים בעלי עולם אסוציאציות היסטורי עשיר , 
מזכירים את ההכנות של מונטגומרי לקרב אל - עלמיין . מעל לכל , הנשיא בוש 
הבטיח פעמים רבות כי הצבא לא יילחם כשידיו קשורות מאחורי גבו ובכך רמז על 
כוונה להכות בסדאם בכל הכוח ולא ליפול למלכודת של מה שמכונה בספרות האסטרטגית 
המודרנית מלחמה מוגבלת . המטפורה שבה השתמש בוש ( " לוחם איטר יד ימינו " ) 
שורשיה בקוריאה , כאשר הנשיא טרומן הטיל על כוחות האו"ם ( קרי כוחות 
ארה"ב בתוספת לגיון בין - לאומי צבעוני אך קטן , ממש כמו הקואליציה הרב - 
לאומית במפרץ ) מגבלות קשות שסתרו את ההיגיון הצבאי המסורתי בשני תחומים 
עיקריים : נשק וזירה . קפמאבינעל אף שארה"ב יכלה לסיים את המלחמה במכה גרעינית 
קצרה ורצחנית שהיתה גורמת שואה בצפון - קוריאה ללא קורבנות לכוחות האו"ם , 
תבע טרומן מצבאותיו מלחמת יבשה רווית קורבנות . מבחינתם של הכוחות המזוינים 
האמריקאיים , היו המגבלות הללו קשות מנשוא , שכן כפו עליהם מלחמה רבת - 
קורבנות ללא ניצחון . התוצאה היתה מתיחות עצומה בין הדרג הצבאי ( שתבע 
שימוש בכל הכוח לשם הכרעה ) והמדיני ( שהטיל את ההגבלות והיה מוכן להסתפק 
בחזרה לסטטוס קוו אנטה בלום ) , ולבסוף הדחתו של הגנרל דגלס מקארתור ( 
שמילא בקוריאה את התפקיד שממלא שוורקופף במפרץ ) בעיצומה של המערכה . בכך 
נקבעה הלכה לא רק בתחום היחסים המורכבים שבין הדרג המדיני והצבאי , אלא 
גם בתחום ניהול המלחמות בעידן המודרני . ארה"ב ביקשה לקבוע נחרצות שאין 
התוקפנות בנוסח העולם הישן ( פלישה לתחומי מדינה שכנה לשם כיבוש שטח ) 
משתלמת , ולצרף לכך את הכלל כי אין משתמשים בנשק גרעיני . שני הכללים אמנם 
נחרתו עמוק בלוח כללי ההתנהגות הבין - לאומיים , אך ארה"ב עצמה שילמה על 
כך בחייהם של 000 , 63 מבחוריה . הפרשה עוררה כמובן מחלוקת קשה בציבור האמריקאי , 
אך סופה שהוכרעה כתוצאה מהתיקו הגרעיני שהתהווה בין ארה"ב לבריה"ם בשלהי 
שנות החמישים . תיקו גרעיני פירושו שכל מלחמה מקומית יכולה להסלים לכלל התמודדות 
חזיתית בין המעצמות שסופה מהלומות גרעיניות על עריהן העיקריות . בקונסטלציה 
כזו הפכה מלחמה " מוגבלת " עקובה מדם , נוסח קוריאה , לתחליף הגיוני 
למלחמה גרעינית . הפרדוקס הזה הגיעה למיצויו המלא והאבסורדי ביותר במלחמת 
וייטנאם , שכדי לא להשתמש בנשק גרעיני ולא להתנגש חזיתית עם בריה"ם וסין , 
העדיפה ארה"ב להקריב 000 , 65 מחייליה במרדף חסר שחר אחר יחידות חמקמקות 
של לוחמי וייטקונג . הצהרתו של בוש שלא יקשור את ידי כוחותיו מאחורי הגב , 
אינה אפוא מטפורה ציורית שנזרקה כלאחר יד , אלא קוד טעון משמעויות כאובות 
שפירושו : לא עוד ויטנאם . ארה"ב , מבטיח הנשיא , תשתמש בכל האמצעים 
על מנת להשיג ניצחון מלא ושלם במחיר הקטן ביותר . מה שמקל עליו ליטול התחייבות 
פתוחה כזו , היא התפוגגותה של בריה"ם כמעצמה עולמית , כיריבה בזירה המזרח - 
תיכונית וכפטרוניתה של עיראק . אילו ניצבה בריה"ם מאחורי עיראק לא היה בוש 
יכול להסתכן בהתחייבות כזו ולסדאם היה קל יותר להגשים את מאוויו . עמדת 
בוש מבשרת , אם כן , שינוי חשוב באסטרטגיה של ארה"ב , אך לפי שעה לא באותה 
מידה שהנשיא מרמז . כטרומן בקוריאה , מעדיף בוש , לפי שעה , קרב הבקעה 
קונווציונלי עקוב מדם על " זבנג " גרעיני מכריע וזול ( לארה"ב ) . ומשום 
החשש מפני ריאקציה חריפה בעולם המוסלמי , התאמץ עד כה לא להפליא מכותיו 
באוכלוסייה העיראקית , לא לערב את ישראל , ואולי גם לא להרחיב את קרב היבשה 
מעבר לכוויית . אך בסופו של חשבון , אם ידבק בהגבלות אלו , תלוי בקרב היבשה 
הממשמש ובא : הצלחה תשמר את המגבלות , אך קשיים וקורבנות ימוססו את הרתיעה 
מהפצצת האוכלוסייה , מהרחבת זירת הלחימה היבשתית , מצירוף ישראל , ואפילו 
מנשק גרעיני . 
