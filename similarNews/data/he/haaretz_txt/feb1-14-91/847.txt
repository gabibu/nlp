מסלול ההתנגשות הבאה עם ארצות - הברית , כבר בחמש וחצי אחרי המלחמה , יתחיל 
בדיוק בנקודה שבה אירעה ההתנגשות הקודמת , ביולי 0991 . הערכה זאת נובעת 
דווקא מדברי דוד לוי , שמצטייר כיום כגורם המוביל להידברות מוקדמת ככל האפשר 
עם האמריקאים על עקרונות התהליך המדיני . בדבריו בממשלה , בוועדת החוץ 
והביטחון וגם בהופעות פומביות , השתבח שר החוץ בהתאמה הרבה שבין תוכנית 
חמש הנקודות שלו לעקרונות שהציג גיימס בייקר בעדותו בפני שני בתי הקונגרס . 
אכן , שניהם מדברים על הצורך בתהליך תלת - מסלולי : פירוק נשק , משא 
ומתן בין ישראל למדינות ערב ודיאלוג עם הפלשתינאים . אבל , כמו שאומרים 
האמריקאים , אין זו חוכמה להגיע לתמימות דעים על אמהות ועל פשטידת תפוחים . 
מי אינו רוצה בשלום ? אפילו סדאם חוסיין , אם ישאירו בידו את כוויית , 
וגם כוח אמריקאי שיגן על סעודיה מפני התיאבון הגדול שלו . על אחת כמה וכמה 
יצחק שמיר וחבריו בליכוד ; תנו להם מראש הסכם שלום שמשאיר בידם את ארץ - 
ישראל השלמה , והם יילכו לוועידה בין - לאומית . הבו לחאפז אל - אסד את 
רמת - הגולן , וקבלו לפחות אי - לוחמה . אפשר להמר שהפלשתינאים לא היו 
מתעקשים שאש"ף ייצג אותם במשא ומתן עם ישראל , לו קיבלה ממשלתה את העיקרון 
שזכות ההגדרה העצמית היא אחת הזכויות הלגיטימיות שאליהן מתייחס הסכם קמף - 
דייוויד . עשרות מומחים בעולם המערבי מוצאים שוב את פרנסתם מחיבור מעקפים 
למסלול הישיר שסופו שטחים תמורת שלום . אבל מפוכחים בקרב חסידי ישראלפלשתין 
השלמה יודעים שזו התחנה הסופית של כל משא ומתן דיפלומטי . שמיר אינו מערים 
אפוא קשיים על כל תוכניות השלום שהוגשו לישראל מאז קמף - דייוויד ( כולל ) 
מתוך רשעות או טיפשות . הוא יודע שוועידה בין - לאומית בחסות חמש החברות 
הקבועות של מועצת הביטחון או ועידה בחסות שתי המעצמות בלבד , לא תסתפק באוטונומיה 
חלקית לפלשתינאים . די לדפדף בנאומיו של נשיא ארה"ב , כדי להיזכר שהגורם 
הידידותי ביותר לישראל סבור שסיום הכיבוש הוא עיקרון יסודי במדיניותו של 
הממשל האמריקאי . לשיטתו של כל אף - שעלניק , ועידה בין - לאומית היא כמעט 
התאבדות . ארה"ב הואילה לדחוק את הרעיון הזה לקרן זווית כדי לפנות את המקום 
לדיאלוג ישיר בין ישראל לפלשתינאים . כאשר מפגש קהיר נראה באופק , ידע 
הימין הישראלי שהוא עלול לצאת משם עם ראשית תהליך ההגדרה העצמית של הפלשתינאים 
בגדה , ברצועה ובמזרח - ירושלים . להזכירכם , מבחינת ארה"ב הקו הירוק 
עובר בתוך בירת ישראל . התוקפנות העיראקית הולידה את הגישה שיש לטפל תחילה 
ביחסיה של ישראל עם שכניה , ורק אחר - כך לגשת לבעיה הפלשתינית , שאינה 
מאיימת על קיומה של ישראל . לכל היותר יש כאן בעיה קיומית של מיליון וחצי 
פלשתינאים , שגורמת אי - נוחות מסוימת לישראלים , בעיקר לכמה קבלני בניין 
ואשפה . שיחות שקיימו יהודים אמריקאים עם הנשיא אסד ועם שגריר סעודיה בוואשינגטון 
מלמדות שהערבים עשויים להרים את הכפפה ולהתייצב למחרת המלחמה למו"ם לסיום 
הסכסוך עם ישראל . כשהשלום לא יהיה מלה ריקה במשוואה שטחים תמורת שלום , 
יופעל על ישראל לחץ בין - לאומי לתת את חלקה , כלומר שטחים . במצב דברים 
זה צריך שמיר לשכב לפני גלגלי המטוס של לוי לוואשינגטון . אין צורך לומר 
שהממשלה הזו אינה יכולה לדבר על הסדר שיש בו אלמנט טריטוריאלי , לא במו"ם 
ישיר ולא בוועידה בין - לאומית . אש"ף , הס מלהזכיר , אך היא לא תוציא 
את יומה אם יתברר ששר החוץ נפגש עם פייסל חוסייני והציע לו אוטונומיה חלקית 
בקסבה של שכם . במסר שהעביר השבוע ללוי , מזמין בייקר את ישראל לתרום רעיונות 
לתוכנית המתגבשת בוואשינגטון . נניח שאפשר לדחות את הבעיה הטריטוריאלית 
לשלב מאוחר ; איזה מנדט יש לשר החוץ בנושא הייצוג הפלשתיני ? הוא עצמו 
שלל שיתוף של מגורשים ונציגים מוסווים של ערביי מזרח - ירושלים . דווקא 
ציר הקונגרס היהודי סטיבן סולרס , המבקר עתה בארץ , המחיש בפני שמיר ולוי 
עד כמה קרובה ההתנגשות עם ארה"ב . סולרס הציע להם תוכנית הכוללת ועידה של 
שתי המעצמות , שתעניק חסותה למו"ם עם מדינות ערב , מו"ם עם הפלשתינאים 
ושיחות לפירוק נשק . קרבתו של האורח לממשל מקנה לו גישה לתוכניות הנרקמות 
שם . אל הצעתו של תומך ישראל מושבע כמו סולרס יש להתייחס אפוא כאל מסר אמריקאי 
שעיקרו : מהרו לחטוף כי מחר לא תשיגו מציאה כזו . שמיר התחמק בתירוץ שהסובייטים 
עדיין אינם כשרים להשתתף בתהליך . לוי אמר משהו על אש"ף . מסלול ההתנגשות 
כבר מוכן . נותרנו שוב עם הסוגיה המלווה את כל " תהליכי השלום " : האם 
האמריקאים יחליטו הפעם להתנגש . 
