) ? אין כמו אירועי מלחמה ושלום לניפוצן ולהפרכתן של " קונצפציות " , 
תיזות אסטרטגיות המנחות מדיניות . הנה יבול אמריקאי ראשוני של קונצפציות 
מוטעות ב"סערת המדבר " . קפמאבינהמדיניות האמריקאית בחודשי המשבר האחרונים 
הונחתה במידה לא - מבוטלת על - פי התפישה כאילו סדאם חוסיין אינו מבין לקראת 
איזו מלחמה הוא מצעיד את עיראק . אם רק ישכילו הדוברים האמריקאים ושליחיהם 
הבין - לאומיים להמחיש לסדאם את אימי המלחמה הטכנולוגית שמכינים לו , כך 
הניחו , יתעשת הרודן מבגדד ויוותר מראש על כוויית . פער תפישה זה מצדו 
של סדאם הוגדר כבעיה של " תקשורת " . האוחזים בתפישה זו נשענו על הנחה כפולה , 
שלפיה סדאם מוקף אנשי - הן הפוחדים לומר לו את האמת , והמודיעין שלו אינו 
מסוגל לשרטט לו את קווי המלחמה הממשמשת ובאה . עתה ברור לכל , כי סדאם 
" קרא " נכון את האסטרטגיה הצבאית של בעלות הברית , והכין את כוחותיו 
על - פיה . באותו הקשר , היו בארצות הברית שסברו כי הנשק האמריקאי המתקדם 
יכריע את הצבא העיראקי מן האוויר , ללא צורך במערכה יבשתית . שלא כמו בווייטנאם , 
הכריזו הקברניטים האמריקאים מאז אוגוסט , נילחם ללא חישוקים פוליטיים המגבילים 
את יכולתנו . והנה מתברר למן ההפצצה הראשונה על בגדד , כי הטייסים האמריקאים 
הצטוו להימנע בכל מחיר מפגיעות ביעדים אזרחיים ומגרימת אבידות בקרב אזרחים 
עיראקים . אולי זה טוב ליחסי ציבור , ואולי אף חשוב כמחווה של התחשבות 
בשותפים הערבים של ארה"ב , אבל גם בווייטנאם היו נימוקים טובים להטלת מגבלות 
מבצעיות . התוצאה אחת היא : הארכת המלחמה והגדלת מספר האבידות של בעלות 
הברית . תופעה מעניינת : רבים הניחו כי זו תהיה מלחמה קצרה , והנה מתברר , 
כי לשני הצדדים יש סיבות להאריך אותה . ארה"ב מבקשת למנוע אבידות ( עיראקיות 
אזרחיות ואמריקאיות צבאיות ) , ואילו עיראק מנסה לשמר את כוחה ולכרסם בחוסנה 
של הקואליציה . גם אצלנו הופרכו כבר כמה תפישות מושרשות . " ירדן היא פלשתין " 
היתה בשנים האחרונות סיסמה חביבה על חוגי ימין ואף על כמה נציגי שמאל ידועים . 
ואולם כמעט למן היום הראשון של הממשלה הנוכחית , ביוני אשתקד , הבינו 
שמיר , ארנס ולוי כי עוצמת האיום העיראקי הופכת את ירדן לחיץ חיוני בינינו 
לבין עיראק , וכי בשל כך עדיפה לנו באגפנו המזרחי הממלכה ההאשמית על כל 
הבעייתיות שבה מאשר שלטון פלשתיני . במלים אחרות , גם אם אפשר למצוא יתרונות 
אסטרטגיים בכריתת הסדר עם ערפאת היושב ברבת - עמון , הרי שהאיום העיראקי 
מציב סוגיה אסטרטגית קיומית ומיידית יותר מזו הפלשתינית , והדבר מצדיק הערכה 
מחדש של היתרונות הפרגמטיים שבהמשך שלטונו של המלך . קפמאבינתפישה שגויה 
אחרת שלנו היתה , שההגנה הטובה ביותר היא הרתעה המבוססת על יכולת התקפית 
מן האוויר . תפישה זו הנחתה גורמים ביטחוניים , במיוחד בחיל האוויר , 
שהתנגדו להשקעת כספים רבים במאמצי מחקר ופיתוח ורכש בתחום ההגנה האקטיווית 
( פרויקט החץ ) ואפילו הפאסיווית ( מקלוט ) . תחת זאת המליצו גורמים 
אלה להשקיע אותם אמצעים בהצטיידות נוספת במטוסי תקיפה וכד . עתה מתברר כי 
לא הביאו בחשבון מצב , כמצבנו היום , שבו נוצר כורח פוליטי להתבצר במגננה . 
בעקבות טילי הפטריוט נראה , כי איש לא יתנגד להמשך פיתוח ה"חץ " . גם התפישה 
שהשטחים מעניקים לנו עומק אסטרטגי התבררה כשגויה . במלחמה מול טילי אל - 
חוסיין ואולי מפציצים ארוכי טווח , השטחים מהווים בסך הכל מעמסה על הביטחון 
השוטף . וייתכן שעוד שתי קונצפציות עלולות להתברר כשגויות בחודשים הבאים : 
אחת אמריקאית ואחת ישראלית . הצבא האמריקאי בנוי על מתנדבים בלבד . זהו 
הפתרון שנוצר בזמנו כדרך לשיכוך הטראומה של מלחמת וייטנאם . הוא מבוסס 
על תפישה , כי לצבא מתנדבים תהיה מוטיווציה להילחם , ואילו האגף השמאלי 
שבעורף האזרחי ישלים עם הפעולות הצבאיות , אם לא יידרש להשתתף . במציאות 
הכלכלית - החברתית - הפוליטית האמריקאית אחוז גבוה ממתנדבי הצבא האמריקאי 
בא מהמעמדות הנמוכים . התפישה האמריקאית גורסת , כי בקרוב מאוד יפעיל 
צבא יבשה זה ביעילות את הנשק המתוחכם ביותר שנוצר אי - פעם . אבל אם חלילהיתרבו 
האבידות בקרבות הקרקע בכוויית , הרי אפשר שרוב שקי הגופות המוטסים לארה"ב 
יכילו חיילים שחורים והיספנים . במתח הבין - גזעי הגבוה ממילא בארה"ב יטענו 
המנהיגים של מיעוטים אלה , כי רק חברה צבועה וחסרת - ערכים הופכת את נחשליה 
( הגם שהתנדבו ) לבשר תותחים . התגובה הנזעמת לתופעה זו עשויה להדהד בחוזקה , 
ואף להשפיע על הדימוי העצמי של אמריקה כמעצמה העולמית היחידה . קפמאבינהקונצפציה 
הישראלית העתידה להתנפץ היא זאת , שלפיה השילוב של התפרצות רגשות השנאה 
כלפינו והאהדה לסדאם חוסיין בקרב הפלשתינאים עם ההטבה שחלה ביחסים האסטרטגיים 
שלנו עם ארה"ב בשל נכונותנו להבליג מבטיח לנו שיפור עמדות בכל הנוגע למעורבות 
האמריקאית בתהליך המדיני לאחר המלחמה . מי שחושב כך מתעלם מהמחויבות האמריקאית 
העמוקה כלפי העולם הערבי , שנוצרה מאז פרוץ המשבר במפרץ , לשוב ולטפל ביתר - 
שאת בבעיה הפלשתינית לאחר שוך הקרבות . אולי לא יתעקשו שנדבר עם אש"ף ודובריו ; 
מי יודע , אולי יעדיפו אפילו את המלך חוסיין , אם ישכיל לעבור את החודשים 
הקרובים בשלום . אבל עדיין יעמדו על כך שנפסיק את ההתנחלויות ונתכונן לוותר 
על שטחים . צפוי כי מדיניות ההבלגה של ירושלים לא תאומץ בוואשינגטון עם 
סיום המלחמה , בכל הקשור לפתרון הסכסוך הישראלי - פלשתיני . 
