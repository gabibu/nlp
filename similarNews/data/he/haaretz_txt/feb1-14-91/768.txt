על דלת הזכוכית בכניסה לישיבה התיכונית נחלים , כמו על דלתות נוספות במוסד , 
מודבקים דפים ובהם צילום פרק נ"א מירמיהו . לדעתו של מנהל הישיבה , הרב 
יוסף בא - גד , מרמז פרק זה על חורבנו של סדאם חוסיין . לפני הפרק נכתב , 
ביד : " עוצו עצה ותופר , דברו דבר ולא יקום כי עמנו אל " . בהמשך נכתב : 
" נא לקרוא בעיון את נבואת ירמיהו הנביא על בבל ( עיראק ) , המופיעה 
בפרק נ"א ( התשנ"א ) והאקטואלית לימים אלה . עת צרה היא ליעקב וממנה ייוושע " . 
הקטעים הרלוונטיים בפרק הודגשו בצהוב זרחני . " וכה אמר ה . . . ושלחתי 
לבבל זדים וזדוה ויבוקקו את ארצה כי היו עליה מסביב ביום רעה . . . ונפלו 
חללים בארץ כשדים ומדוקרים בחוצותיה . . . כי עת נקמה היא לה , גמול 
הוא משלם לה . . . בואו ונספרה בציון את מעשה ה אלוהינו . . . כי גם 
זמם ה גם עשה את אשר דיבר אל יושבי בבל : שכנתי על מים שוכנת רבים , רבת 
אוצרות , בא קצך אמת בצעך . . . מכין אתה לי כלי מלחמה וניפצתי בך גויים 
והשחתי בך ממלכות . וניפצתי בך סוס ורוכבו וניפצתי בך רכב ורוכבו . וניפצתי 
בך איש ואשה וניפצתי בך זקן ונער וניפצתי בך בחור ובתולה . . . ושילמתי 
לבבל ולכל יושבי כשדים את כל רעתם אשר עשו בציון לעיניכם , נאום ה . . 
. ולא יקחו ממך אבן לפינה ואבן למוסדות כי שממת עולם תהיה . . . ותרעש 
הארץ ותחול כי קמה על בבל מחשבות ה לשים ארץ בבל לשמה מאין יושב . . . 
והיתה בבל לגלים , מעון תנים שמה , ושרקה מאין יושב . . . היו עריה 
לשמה , ארץ ציה וערבה , ארץ לא יישב בהן כל איש ולא יעבוד בהן בן אדם " . 
