( ע ) . מאות מתושבי חיפה הצטרפו בסוף השבוע לאלפי תושבי תל אביב והשפלה , 
העושים בשבועיים האחרונים בירושלים , עקב התקפות הטילים על אזורי חיפה 
ותל אביב . אתמול שרר בחיפה מזג אוויר נעים , ואלפי המבקרים נראו עושים 
דרכם באתרים ההיסטוריים בעיר , במוזיאונים , ואף באתרי הנופש שמסביב לירושלים . 
בתחילה עזבו תושבי חיפה לצפון , אולם משהחלו הפגזות הקטיושות החליטו מאות 
מתושבי חיפה שירושלים היא הבטוחה ביותר כיום . בימים אלה קשה מאוד להשיג 
בירושלים חדר בבתי המלון הגדולים , אולם גם בתי המלון הזולים יותר מלאים , 
לנוכח הקושי לעמוד במחירים הגבוהים לאורך זמן . חלק מתושבי תל אביב שהגיעו 
לירושלים עם תחילת ירי הטילים , כבר עזבו את ירושלים וחזרו לבתיהם בגוש 
דן . מי שמרוצים מהמצב הם הסוחרים בירושלים . נמסר על עלייה בפדיון כמעט 
בכל ענפי המסחר , בתחנות הדלק , במאפיות , במרכולים ובאתרים ההיסטוריים 
בעיר . 
