בודפשט ( מיוחד ל"הארץ " ) . כ02 אלף סרבים נמלטו מקרואטיה למחוז ויוודינה , 
לאחר שאלמונים הפיצו ביישובי האזור כי שוטרים קרואטים מתכוונים להתקיף את 
הכפרים שתושביהם סרבים ברובם . ההנהגה הקרואטית מכחישה בתוקף שמועות אלה , 
ומצהירה כי בכוונתה להבטיח את שלומם וביטחונם של כל אזרחי קרואטיה , בלי 
הבדל לאומיותם . בעיירה פאקראץ , שבה פרצו בסוף השבוע התנגשויות בין אנשי 
מיליציה מקומיים ובין שוטרים קרואטיים , חזר הסדר על כנו . בעקבות דיונים 
בין השלטונות המקומיים ובין נציגי הצבא פונו מן העיירה כל יחידות המשטרה 
המיוחדות . הפיקוד הצבאי ביוגוסלוויה הזהיר שלשום כי ההתנגשויות האלימות 
בין הסרבים לקרואטים , שתי הקבוצות האתניות הגדולות ביותר בפדרציה , גררו 
את הגדולה במדינות הבלקן לסף מלחמת אזרחים . סגן שר ההגנה , אדמירל סטאן 
ברובט , אמר בפרלמנט כי הצבא יעשה כל שביכולתו כדי למנוע את התפשטות ההתנגשויות , 
שפרצו בשבת בפאקראץ . ברובט אמר כי הצבא , שנפרש באזור פאקראץ בשבת , 
יישאר שם עד שהחיים בעיר יחזרו לתקנם . היו אלה ההתנגשויות החמורות ביותר 
ביוגוסלטטיה שהיא פדרציה של שש רפובליקות בהן קבוצות אתניות רבות , שנתקלה 
בקשיים חמורים והידרדרה לתוהו ובוהו כתוצאה מפעולותיהם של גופים הרוצים להינתק 
ממנה , ומסכסוכים בין הרפובליקות בפדרציה . " העימות בין הלאומנים לבין 
שוחרי האיחוד היוגוסלווי הגיע לרמה המאיימת על ביטחונם של האזרחים במספר 
אזורים , והחריף את הסכנה שתפרוץ מלחמת אזרחים " , אמר ברובט . " אנשים 
נתמלאו פחד וחוסר ודאות . הם דורשים , ובצדק , שיושם קץ לאנרכיה ולשלטון 
ההמון הפרוע " , הוסיף סגן השר . 
