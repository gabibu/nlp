שולחן אחד ודמות מעומעמת של ויליאם שקספיר על הקיר הם התפאורה כולה בהצגת 
" הלילה ה21 " המועלית בתיאטרון חיפה , בבימויו של רוני פינקוביץ . לפינקוביץ 
זהו בימוי ראשון בתיאטרון ממוסד : " התחלנו לעבוד בתהליך רגיל . העמדנו 
מבנה בימתי , כניסות ויציאות , אבל אחרי שראיתי את זה ברצף אחד , נתקפתי 
חלחלה . הבנתי שמתוך פאניקה התביישתי להיות אני . הבנתי שלא צריך שום דבר 
חוץ מהשחקנים והטקסט . מרגע זה השתחררנו כולנו , ועל ההפקה כולה השתרע 
חיוך שעד היום לא נגמר " . ההצגה נולדה בימי המלחמה . לדברי השחקנים אופייה 
וצורתה מושפעים מכך . ההצגות הראשונות נערכו במועדון התיאטרון , באווירה 
אינטימית ותוך קשר בלתי אמצעי עם הקהל . החום שהיה באולם , נבע גם מהעובדה 
שהאולם היה אטום , אבל גם מהרצון של הקהל להשתחרר ולצחוק . בתוכנייה שנכתבה 
לפני המלחמה כותב פינקוביץ : " המדינה שבה אני חי נמצאת בעולם אחר , נגוע 
במציאות כפייתית ואכזרית , וקהלי טרוד בבעיות שעה מן הדרגה הראשונה . ואז . 
. . נדמה לך שאתה עוסק במשהו שולי , אולי אפילו מציק ומיותר בתכלית : 
הצגת תיאטרון . ועוד בקומדיה אותו דבר קליל , מסיח דעת , שטחי . רגשות 
אשמה כמו צצים מאליהם . . . אני עובד בתיאטרון מתוך אמונה שלשפת הבמה , 
לתחביר המיוחד של התיאטרון , תפקיד חיוני במציאות החריפה המסמאת במקום 
הזה " . אם לשפוט על פי תגובות הקהל באולם ביום בו נודע על סוף המלחמה , 
פינקוביץ צודק . הוא מאמין ש"הלילה ה21 " הוא פרודיה על רומנטיקה . " זו 
הזמנה לצופים לצאת לאורגייה שתערבל את כל המושגים החברתיים השגורים על אהבה . 
שקספיר אומר כאן שהשטן החושני קיים . אנחנו יכולים או לקבל את קיומו , 
או להילחם בו ולהגיע למצב שבו היתה שרויה העיר בה מתרחשת העלילה , במעין 
תרדמה ושעמום חושני כפוי " . תפיסה זו הובילה אותו לבחירה בימתית נועזת : 
שני התאומים ויולה המחופשת לסזריו וסבסטיאן ( רותי ליברמן ואסף גיל ) 
הם כושים . זהו הדימוי המוצלח ביותר בעיני פינקוביץ לתפקידם במחזה . הם 
מגיעים לאי הרדום ומציתים אותו על ידי הכמיהה העזה של שניהם ליהנות , לחוות 
ולהרגיש הכל דרך הגוף ולא הראש . " שני הצעירים מורידים את כל שאר הדמויות 
מדיבורים נבובים על רומנטיקה לדרגה של ארוס . הכושים הם בעינינו דימוי ליצריות , 
גופניות , ליסוד אנושי לא מסורס , שלא התעוות על ידי תרבות המאה ה02 " . 
לשיאם מגיעים הדברים בפגישה בין האחים לקראת סוף המחזה . הם מנהלים ביניהם 
דיאלוג בבליל הברות חסר מובן , ופוצחים בריקוד פראי , שסוחף אחריו את אוליוויה 
( ענת הרפזי ) ואת אוסינו ( גדעון שירין ) . גם שקספיר הוא דמות בהצגה . 
הוא פותח אותה , מציג את הדמויות , ומגלם לאחר מכן את תפקידו של אנטוניו , 
חברו של סבסטיאן . " ההצגה בנויה כתהליך של כתיבה , גילוי וחיפוש שעובר 
המחזאי עצמו . שקספיר עצמו היה שרוי בנמנמת חושנית , במצב שבו הגוף מלא 
בתשוקות שאין להן לאן לצאת . הוא מגייס שני צעירים , בעיקר את ויולה . 
ההתחקות שלו אחרי המסע שלה היא גם השתחררות שלו , דרכה " . פינקוביץ נהנה 
עתה מתדמית של צעיר מוכשר . " שרק לא יזיק הדימוי הזה , כי בינתיים הוא 
מועיל אני עובד " . הוא מביים בקרוב הצגה בהבימה , והוא יביים וגם ישחק 
בתיאטרון באר - שבע . " בינתיים אני לא רוצה להתחייב לשום מוסד , כי אני 
עדיין מחפש . אני נהנה מהביקוש , אבל לא פוסל את האפשרות שאקפוץ מהספינה 
המפוארת , להצגה בנוסח פרודו , שביימתי בתיאטרון הבטון . פינקוביץ מתכנן 
נסיעה לגרמניה עם צוות " פרודו " , ובהמשך יגשים את החלום הישן להשלים את 
" פרודו " לטרילוגיה . עוד משתתפים בהצגה שמעון ישראלי , יונתן מתן , 
שלום שמואלוב , מנחם עיני ושמואל וולף . 
