ניו - יורק ( מיוחד ל"הארץ " ) . הממשל האמריקאי מתכוון לבקש את אישור 
הקונגרס לעסקות נשק חדשות עם מדינות ערב שהשתתפו בקואליציה האנטי - עיראקית . 
בימים האחרונים העביר הממשל לקונגרס רשימה הכוללת פרטים מלאים של סוגי הנשק 
ואמצעי הלוחמה שמדינות אלה מעוניינות לרכוש בארצות הברית , כך דיווח אתמול 
העיתון " ניוזדיי " . לדברי העיתון , שווי העסקות הוא 32 מיליארד דולר . 
בין היתר , מבקשת מצרים לרכוש מטוסי קרב מדגם אפ61 וטילי אוויר - קרקע 
מדגם מאווריק בשווי 6 . 1 מיליארד דולר . לפני חודשים אחדים אישר הממשל 
עסקת נשק בשווי 7 מיליארד דולר עם סעודיה , הכוללת בין היתר טנקים מדגם 
אמ1 , טילי פטריוט ואמצעי תובלה . מלבד סעודיה ומצרים , פנו גם בחריין , 
איחוד הנסיכויות וטורקיה בבקשה לרכוש בארה"ב נשק ואמצעי לוחמה מתוחכמים . 
פקידי ממשל בכירים מתייחסים באהדה לבקשות אלו , והבית הלבן יפעיל לחץ על 
הקונגרס לאשר עסקות ענק אלה . עובדה זו , מטעימים מומחים , עומדת בניגוד 
להצהרות של בוש ובייקר על ההכרח לפקח על מירוץ החימוש במזה"ת . נושא זה 
אף הועלה בשיחות שמקיים בייקר בביקורו הנוכחי במזה"ת . בה בעת , לא הוזכר 
כלל נושא צמצום הנשק הגרעיני והקונוונציונאלי בהודעות שפורסמו בתום פגישותיו 
של בייקר עם שרי חוץ ערבים , וההודעות כללו רק התייחסויות לכלי נשק כימיים 
וביולוגיים . מומחה לצריכת נשק בעולם השלישי , מיכאל קלר , אמר לעיתון 
כי בוש ובייקר מנהלים מה שכינה " מדיניות של רמיזות " . מחד הם מצהירים 
על ההכרח בפיקוח על התפשטות כלי נשק , ומאידך מתנהגים באורח הרומז כי אין 
להתייחס ברצינות להצהרותיהם . יועץ לעסקאות נשק , העובד בשירות הפנטגון , 
אמר לעיתון כי " קיימות שאלות חשובות לגבי נכונות ארה"ב למכור מערכות נשק 
מתוחכמות למדינות שאינן חברות בנאט"ו , ומוטב לעורר שאלות אלה לפני שהממשל 
מאשר עסקות נשק חדשות " . ניוזדיי מוסר כי חבר הקונגרס לי המילטון , יו"ר 
תת - ועדה לאירופה ולמזה"ת , מתכוונן לנהל שמוע מיוחד בנושא מכירות נשק 
חדשות למדינות המזה"ת והמפרץ הפרסי . נטיית הממשל לאשר עסקות אלה עוררו 
דאגה בין תומכי ישראל בגבעת הקפיטול , וקרוב לוודאי שהם יתנגדו למכירות 
נשק חדשות וינסו לסכלן . מומחים הביעו באחרונה ספיקות לגבי האפשרויות המעשיות 
לצמצם את מירוץ החימוש במזה"ת . ארה"ב תנסה להפעיל הגבלות על מכירות של 
מערכות נשק מתוחכמות , כולל טילים באליסטיים , אך לדברי ויליאם הארקין , 
מומחה לנושאי ביטחון בוואשינגטון , אמצעי לוחמה אלקטרוניים חדישים יוצעו 
למכירה בשוק הנשק העולמי , למרות ההגבלות . " בכל פעם שמדברים על ההכרח 
להגביל את מירוץ החימוש , מתברר עד כמה קשה ליישם הגבלות ופיקוח " , אמר . 
הקושי מעוגן בין היתר בעובדה שמדינות לא מעטות מייצרות נשק ומחפשות קונים . 
בין 4891 ל8891 סיפקו חמש יצואניות הנשק הגדולות בעולם ארה"ב , בריה"ם , 
צרפת , סין ובריטניה % 58 מהנשק שרכשו מדינות העולם השלישי . הסכם בין 
חמש מדינות אלה על הגבלות במכירות נשק יכול להשפיע על מרוץ הנשק בעולם ועל 
סוגי הנשק ורמת התחכום של מערכות הנשק הנמכרים . אך הקושי הוא שמדינות נוספות 
מוכרות כמויות נשק גדולות , ביניהן ישראל , ברזיל , צילי , הודו ודרום 
אפריקה . 
