יים של דיונים , השלימה מועצת הפדרציה של ברית המועצות את הכנת הטיוטה לאמנת 
איחוד חדשה . היא תעניק לרפובליקות סמכויות חסרות תקדים בגיבוש מדיניות 
החוץ והביטחון של ברית המועצות , ותרחיב את יכולתן לקבוע בעצמן את קצב ההתרחקות 
מן המודלים הכלכליים של לנין ושל סטאלין . אלא שהסמכויות האלה יהיו מעטות 
יותר ממה שרצה בוריס ילצין . יו"ר הפרלמנט הרוסי קיווה להפוך את ברית המועצות 
לקונפדרציה , שבה יחליטו הרפובליקות ( או , על פי המינוח החדש , " המדינות " ) 
אילו סמכויות יאצילו לממשלה המרכזית . בשלב מסוים קיווה ילצין לעקוף את 
מיכאיל גורבצוב , ולחתום על אמנת איחוד חדשה עם ראשי אוקראינה , קזחסטן 
וביילורוסיה , שתעמיד את מוסקווה בפני עובדה מוגמרת . התוכנית לא עלתה 
יפה , כנראה גם בגלל הטמפרמנט והשאיפות האישיות הבלתי מוגבלות של ילצין . 
בידי הממשל המרכזית יהיו הסמכויות הבאות , על פי טיוטת האמנה : ( 1 ) 
ההגנה על הריבונות ועל השלמות הטריטוריאלית של האיחוד ושל הרפובליקות המרכיבות 
אותו ; ( 2 ) ארגון ההגנה והמנהיגות של הכוחות המזוינים , והכרזת מלחמה 
או כינון שלום ; ( 3 ) הוצאה לפועל של מדיניות החוץ שעליה יסכים האיחוד ; 
( 4 ) הוצאה לפועל של הפעילות הכלכלית החיצונית שבסמכות הממשלה המרכזית ; 
( 5 ) אישור תקציב המדינה . כנגד זה , באופן חסר תקדים , ישותפו הרפובליקות 
ב : ( 1 ) גיבוש האסטרטגיה של ביטחון המדינה ; ( 2 ) גיבוש מדיניות 
ההגנה , והחלטה על הצבת כוחות בתחומי הרפובליקות ; ( 3 ) גיבוש מדיניות 
החוץ הסובייטית ומעקב אחרי הוצאתה אל הפועל ; ( 4 ) הכנת תקציב המדינה , 
ומעקב אחרי השימוש בו . אם יתממש החזון הזה , קשה לראות כיצד תוכל ברית 
המועצות להוסיף ולתפקד לאורך ימים כמדינה ריכוזית . השבוע אמרו כמה ליברלים 
סובייטיים כי ארצם " עומדת להפוך לקנדה שנייה " , שבה יש לעתים קרובות לממשלות 
הפרובינציאליות יותר השפעה על חיי התושבים מאשר לממשלה המרכזית . הטיוטה 
החדשה מגבילה את שליטת הממשלה המרכזית על מקרקעין רק באותן קרקעות שיעניקו 
לה , " בהתקשרות חוזית " , ממשלות הרפובליקות . היא מבטיחה לרפובליקות 
את חלקן באוצרות הטבע הנמצאים בתחומיהם הזמנה לצרות צרורות בטווח הארוך , 
באשר מה יקרה אם אזרבייגן תחליט שהיא רוצה את כל תמלוגי הנפט של באקו ? 
אילו היתה ברית המועצות שרויה במשהו המתקרב לשקט פנימי , היא היתה יכולה 
אולי להתחיל לבנות את עצמה מחדש עם סיכויי הצלחה . הסדרים חוקתיים בזמנים 
של סף - התמוטטות הם לעתים קרובות רק שמן על המדורה . 
