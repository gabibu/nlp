שני רימוני יד הושלכו אתמול לעבר בית משפחת נאסר הנוצרית בכפר סמיע שבגליל 
המערבי , יום אחרי עריכת הבחירות הראשונות למועצה המקומית החדשה של הכפר . 
בבחירות אלה התחרו שני עסקנים דרוזיים המקורבים לליכוד על ראשות שתי מועצות 
מקומיות חדשות בגליל המערבי . ואהיב נאסר אל - דין , מהכפר כסרא , הביס 
את נאסיב עבדאללה ( מי שהיה בעבר מפעילי " שינוי " והתמודד הפעם כמועמד 
עצמאי ) ונבחר ברוב של % 26 לעמוד בראש המועצה המקומית המשותפת לכפרים כסרא 
וכפר סמיע . מחמוד סיף מהכפר יאנוח , גבר בהתמודדות על תת אלוף ( מיל ) 
מזייד עבאס , איש המערך ומי שהיה יועצו של ראש הממשלה לשעבר , שמעון פרס , 
ונבחר ברוב של % 45 לראשות המועצה המקומית לכפרים גאת ויאנוח . שתי המועצות 
החדשות הוקמו אשתקד , לאחר ביטול המועצה האזורית מרכז הגליל , שהיתה אמורה 
לשרת את ארבעת הכפרים . נאסר אל - דין , ראש המועצה החדש של המועצה המקומית 
כסרא - כפר סמיע , אמר אתמול ל"הארץ " כי הרימונים גרמו נזק קל לרכוש באחד 
הבתים , וכי בכפר מקווים כי חקירת המשטרה תביא למעצר החשודים . לדבריו , 
אין הוכחות , עד כה , לגבי קיום קשר כלשהו בין הבחירות למועצה המקומית 
ובין זריקת רימוני היד בכפר . 
