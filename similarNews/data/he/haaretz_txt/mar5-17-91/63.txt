לפי המילון פירושו של סיידקיק הוא עוזר , סגן , שותף , חבר טוב ואנשי 
בורלנד , שבחרו לקרוא בשם זה לתוכנת הארגון שלהם , התכוונו להעניק לה משהו 
מכל התכונות האלה . סיידקיק המקורית , זו של תחילת שנות ה08 , היתה מהפכה 
בתחום המיחשוב בהיותה אחת התוכנות שוכנות הזיכרון ( ) הראשונות שנכתבו 
לפי . סי . סיידקיק שכנה בזיכרון כשהיא רדומה , ועלתה למסך בלחיצת כפתור 
תוך כדי עבודה בתוכנות אחרות . במשך שנים שלטה סיידקיק בתחום התוכנות " לארגון 
שולחן - הכתיבה " ועד היום היא חלק בלתי - נפרד מסל התוכנה של מיליוני משתמשים 
( לדברי בורלנד , מצויים היום בשימוש יותר מ3 מיליון עותקים ) . אולם 
קהל המשתמשים של שנות ה09 הוא תובעני יותר והתוכנה הפכה בשנים האחרונות לנחלת 
משתמשים ותיקים . הכוונה לאנשים שכבר השקיעו את שעות - הלימוד שהיו דרושות 
ללמוד את כל צירופי הקלידים הדרושים להפעלתה , והיו מוכנים להשלים עם הצורה 
בה השתלטה על חלק מזיכרון המחשב והתנגשה בתוכנות שונות . משתמשים חדשים 
פשוט לא היו מוכנים לרכוש תוכנה שקשה ללמוד אותה ושנודעה כ"מתנגשת " עם 
תוכנות אחרות . לנוכח יחס זה החליטו בחברת בורלנד לכתוב גרסה חדשה לגמרי 
לסיידקיק והתוצאה היא סיידקיק 2 תוכנה בעלת ממשק משתמש ידידותי המופעל 
בעזרת הקלידים או בעזרת עכבר ; תוכנה שקל להסירה מזיכרון המחשב בעת הצורך 
ושאינה מתנגשת עם תוכנות אחרות ; ותוכנה שלמרות שהוסיפו לה תכונות " כבדות " 
יחסית , דורשת פחות מקום בזיכרון ( 93 קילובייט ) . מה שנשמר בגרסה 2 
הוא העיקרון שהנחה גם את הגירסה הקודמת : שילוב של כל מה שהיה מונח על שולחן - 
העבודה לתוך תוכנה אחת . סיידקיק 2 כוללת " פנקס רשימות " , " ספר טלפונים " 
" יומן משרדי " , " מחשבון " ותוכנת תקשורת . פנקס הרשימות של סיידקיק 
2 הוא למעשה מעבד תמלילים מושלם המסוגל לטפל בו - זמנית ב9 תמלילים שונים 
שאורך כל אחד מהם 45 קילובייט ( כ23 עמודים צפופים ) . בתוכנה משולבת 
עתה גם אפשרות לתיקון שגיאות כתיב ואוצר מילים . למעשה , ההבדל היחיד בינה 
לבין תוכנות " כבדות " לעיבוד תמלילים , הוא באורך המירבי של המסמך . 
מעבד התמלילים הזה אחראי גם להבדל העקרוני השני בין הגרסה הישנה לבין הגרסה 
החדשה : תוכנת ההגהה , אוצר המילים וכן גם מערכת העזרה ( 1 ) תופסים 
מקום רב והתוכנה דורשת עתה כמעט 3 מגהבייט של דיסק קשיח כדי לפעול , לעומת 
הגרסה הישנה שהתמקמה בקלות על דיסקט של 063 קילובייט . היומן מאפשר עתה הצגה 
של יום , שבוע או חודש , כאשר הוא מציג את סדר היום ומאפשר לקבוע במהירות 
פגישות או חלוקת זמן עבודה . היומן כולל גם תזכורת המקפיצה חלון הודעה או 
אף מחייגת באמצעות מודם בשעה שנקבעה מראש . הפעלת היומן קלה ולא מצריכה 
אפילו התבוננות במדריך או בקובץ העזרה . סיידקיק 2 כוללת ארבעה מחשבונים 
שונים : מחשב פשוט לביצוע פעולות היסוד , מחשב פיננסי הנהנה מכמה מן הפונקציות 
המצויות בגיליון חישובים אלקטרוני כגון חישובי ריבית ופחת , מחשב מדעי הכולל 
פונקציות טריגונומטריות ואחרות ומחשב למתכנתים המאפשר לקבל את התוצאות במסרים 
עשרוניים , הקסהדצימליים או בינריים . כל המחשבים מופעלים באמצעות לוח 
המקשים הספרתי שבימין המקלדת , או באמצעות לחיצה עם העכבר על הספרות שעל 
המסך . פנקס הטלפונים של התוכנה הוא למעשה בסיס נתונים משוכלל ( המבוסס 
על תוכנת פרדוקס ) ולצד איתור מהיר של כל שם וכתובת הוא מאפשר התקשרות תוך 
חיוג אוטומטי באמצעות מודם . את הרשימות שבפנקס אפשר להדפיס בפורמטים שונים , 
ובהם גם פורמט המאפשר הדפסה על דפים קטנים לצורך שילוב בפנקס טלפונים . 
ככלל , ההדפסה מתוך סיידקיק 2 ולא רק של פנקס הטלפונים מאפשרת שימוש 
בגופנים שונים וגמישות מרשימה של פורמטים גם תוך שימוש במדפסת סיכות פשוטה . 
תוכנת התקשורת של סיידקיק 2 מתחרה בהצלחה בתוכנות תקשורת יעודיות לא מעטות . 
קלות השימוש בתקשורת גם בביצוע פעולות מורכבות יחסית מאפשרת עבודה קלה גם 
למי שאינם בקיאים ברזי תקשורת המחשבים . אחת התכונות שאומצה מייד על - ידי 
כותב שורות אלה היא יכולתה של התוכנה " להקליט " את כל הדיאלוג בין המחשבים 
המקושרים . תכונה נוספת , שאינה קיימת גם בתוכנות תקשורת יקרות ומסובכות , 
היא היכולת להורות למחשב לבצע פעולת תקשורת בשעת לילה כדי ליהנות מתעריפי 
טלפון נמוכים . תוכנת התקשורת היא לעת עתה הסיבה היחידה להכללת סייקיק 2 
בקובץ התיחול של המחשב שלי , שכן גמישותה וקלות הפעלתה מפצה על החיסרון 
המעיק של התוכנה כולה : חוסר אפשרות לעבוד בעברית . בשנה האחרונה פונקו 
המשתמשים בתוכנות של בורלנד בישראל , כאשר תוכנות כמו קוואטרו פרו ( גיליון 
החישובים האלקטרוני ) ופרדוקס ( מחולל היישומים ובסיס הנתונים ) נמכרו 
כאשר השפה העברית כלולה בקוד המקור של התוכנות . ההסבה לעברית נעשתה על - 
ידי חברת פרי אינטרנשיונאל , מפיצי תוכנות בורלנדד בישראל . אלא שסיידקיק 
( 1 ו2 ) לא עברה עד כה כל תהליכי גיור . פרי גונן , מחברת פרי אינטרנשיונאל , 
הסביר כי הוא מוכן להסב את התוכנה לעברית , ומדובר בתהליך לא ארוך . אולם 
ההתנגדות להכללת העברית בקוד המקור באה מצד חברת בורלנד בקליפורניה . בשיחת 
טלפון עם מטה החברה בסקוטס וואלי , קליפורניה , אמרה מנהלת השיווק לאזורנו , 
איילין למונייה , כי מדובר בהחלטה כוללת שלא לתרגם את סיידקיק 2 לשום שפה 
זרה . למונייה רמזה כי ייתכן שבתוך חודשים מספר תשונה ההחלטה , לפחות לגבי 
ההסבה לעברית . עד אז נראה כי סיידקיק 2 תחליף בישראל בעיקר את סיידקיק 1 , 
אצל משתמשיה הנאמנים של התוכנה , בעוד שרבים אחרים ימתינו ל"החלטה העסקית " 
לתרגם את התוכנה לפני שיוכלו להנות מהעוזר והחבר הממוחשב הזה . 
