אם יתנהלו הדברים על פי התוכנית , יתעוררו תושבי מצובה , כברי וגשר הזיו 
בעתיד הלא רחוק אל אופק חדש . שטח הגבעות שבין היישובים האלה , הצבוע בימים 
אלה ירוק של אביב שזה אך החל , ייחרש סוללות עפר של כבישים חדשים , ומעט 
אחר כך ינומר באלפים רבים של בתים חדשים . " שר הבינוי והשיכון אריאל שרון 
הורה לאחרונה להקים עיר חדשה בגליל " , פותחת ההודעה הרשמית של משרד השיכון 
ומספרת . ואכן , אם יש מה שמאפיין את העיר הזאת הרי הוא עובדת היותה וכאן 
עליך למחוק את המיותר פרי דמיונו המטורף או פרי חזונו מרחיק הלכת של אדם 
אחד . ויש בין מתכנני האזור המדביקים כבר ליישוב את השם " אריאל ב " , 
או " שרונית " , במקום השם הזמני הנקוב ברוב המסמכים הרשמיים גבעת שעל . 
000 , 11 דונם אדמות טרשים , משובצות מעט עצים נושקות ליערות הקרן הקיימת , 
מרכיבים את אזור גבעת שעל וגבעת חמודות . שלושה נחלים בצת , כזיב ושעל 
מאתרי הטיולים היותר פופולריים של תנועות הנוער , עוברים כאן בדרכם מערבה . 
המשרד לאיכות הסביבה כבר הזדרז להתריע כי אי הקמת מכון טיהור מי ביוב בצמוד 
לעיר החדשה תגרום לזיהום בנחל בצת . הפיתוי הגדול בגוש הקרקעות הזה הוא 
עובדת היותו כולו בבעלות המדינה והיכולת להיכנס להליכי תכנון ללא הסתבכות 
בסוגיות שימור קרקע חקלאית . ביתרונות האלה הכירה גם מחלקה ההתיישבות של 
הסוכנות , שהציעה זה מכבר להקים במקום ישוב קהילתי של 000 , 1 עד 005 , 
1 יחידות דיור לכל היותר , תוך שמירה קפדנית על אופי האזור . כך , האמינו 
בסוכנות , אפשר יהיה למשוך אוכלוסייה נוספת לסביבה מבלי לפגוע ביישובים 
הוותיקים , ותוך הישענות על תשתית התעסוקה הקיימת . המועצה האזורית מטה 
אשר , שבתחומה משתרע השטח המיועד ליישוב , נתנה הסכמתה להקמתו , כאשר 
גם גופי התכנון של משרד השיכון סומכים ידיהם על התוכניות . אלא שאז הגיע 
הנושא אל שולחנו של אריאל שרון , והדברים החלו משנים כיוון וצוברים תאוצה . 
במקום יישוב קהילתי מדברים עתה על עיר חדשה לכל דבר . במקום 000 , 1 עד 
005 , 1 יחידות דיור נזרקים עתה לאוויר מספרים דוגמת 000 , 52 יחידות דיור 
מה שעתיד להפוך את גבעת שעל לגדול ביישובי הגליל המערבי . מי צריך עיר חדשה 
בגליל ? בוודאי שלא שלומי , פחות משמונה ק"ם משם . היישוב הזה , המונה 
כיום 004 , 3 תושבים ב005 , 1 יחידות דיור , משווע לבנייה חדשה , ונאבק 
על הרחבת תחום שיפוטו שלו . את ד"ר יהודה יהושה לנקרי , יו"ר המועצה המקומית 
של שלומי , שיכנעה ככל הנראה הסוכריה שהוצמדה לנכונותו להסכים להקמת העיר : 
000 , 4 דונם סמוכים לשטח השיפוט שלו , בהם נטועים כיום יערות קרן קיימת , 
יסופחו על פי מה שהובטח לו לשלומי , כדי להוות עתודת קרקע לבניין יחידות 
דיור ואזור מסחרי . שר השיכון הבטיח לפעול לצורך העניין אצל שר הפנים ויו"ר 
המועצה של שלומי חותם עם תוכנית שר השיכון . קפמאבינלנקרי הוא רק אחד מבין 
ראשי המועצות והעיריות באזור , שהוזמן למשרד השיכון להליך עדכון ושכנוע 
מזורז . לדברי מוזמן אחר , התמצה ההליך הזה בהצגת תוכניות כלליות ביותר , 
וברמז ברור בנוסח " אם לא תתנגדו נדאג לתמוך בבקשות תכנון ביישוביכם שלכם . 
בראייה לאומית כוללת , אומר לנקרי , צריך לברך על המגמה של ייהוד הגליל 
בתנאי שאגב מאמץ זה מחזקים גם את שלומי . למוד ניסיון מפרשת הקמת עיר הוורדים , 
שעוררה עליה את חמתה של מעלות השכנה , דורש לנקרי לא להקים יישוב של וילות 
יוקרה ולא לנהל את הרישום אליו על בסיס סלקטיווי . אלא שגם ללא ועדות קבלה 
בנוסח סטף ורטהיימר , שעשו את כפר הוורדים לפנינת הגליל עתידה הסלקציה 
השלילית לפעול לרעתה של שלומי . קשה לראות את מי שיעדיף יישוב ותיק , בנוי 
בחלקו לגובה , שיש בו עדיין משקעים לא מעטים של בעיות חברה ותעסוקה , על 
פני עיר חדשה , מתוכננת מהיסוד , שרוב בנייניה צמודי קרקע . מן העבר השני 
נהריה . בעבר , ראו פרנסי העיר הזאת את אזור גבעות שעל כעורף קרקעי אסטרטגי 
של יישובם . בין נהריה לבין העיר החדשה מפרידים אמנם שטחים חקלאיים מעובדים , 
אלא שכמה מקיבוצי האזור הולכים ונבלעים ממילא כאיים בשטחים עירוניים הולכים 
ומתפרשים . החשש מפני התפשטותה של נהריה אל השטחים האלה שימש לאריאל שרון 
הזדמנות להחליק מראש את התנגדותם של אנשי המועצה האזורית מטה אשר להקמת העיר 
החדשה בתחומם . בפגישה שקיים בשבוע שעבר עם ראש המועצה האזורית , חייזי 
בריט , איש התק"ם , הציג שרון את תוכנית העיר החדשה והבטיח כי אין כוונה , 
לא כיום ולא בעתיד , ליטול קרקעות מעובדות בשטח שבין העיר ובין נהריה 
" או בכל מקום אחר בגליל " . אנשי מטה אשר , מועצה אזורית המאגדת קיבוצים 
ומושבים , שיצטרכו לבלוע את העיר החדשה ולהיבלע על ידה , יתנחמו בוודאי 
לדעת כי ההודעה הרשמית של משרד השיכון מכירה בזכויות היוצרים של המועצה המקומית 
וקיבוצי הסביבה על רעיון הקמת השכונה הראשונה ביישוב 000 , 1 יחידות דיור 
לקליטת עולים , שבהקמתן יוחל עוד השנה . ומי שעומד על הזהות בין המספר 
הזה ובין תוכניתה המקורית של החטיבה להתיישבות בסוכנות אינו טועה . חזון 
העיר החדשה של שרון מתחיל בתוכנית הסוכנותית הקיימת , ונמשך בניפוחה ובהרחבתה 
מעל ומעבר לחלומם הפרוע ביותר של מתכנניה . קפמאבינהמתכננים עצמם אינם אוהבים 
את הרעיון . שלא לציטוט , מתבטאים גם במשרד השיכון עצמו במונחים של מגלומניה . 
מזכירים כי ההודעה על ייסוד העיר החדשה יצאה במקביל להתעוררות גל ביקורת 
על העדר בנייה מספקת ויחד עם הידיעות על הנתק המוחלט בין שרון לבין מנכ"ל 
משרדו , בעקבותיו לקח השר לידיו את מושכות הניהול בפועל . ישראל שחר , 
מנהל מרחב הצפון של החטיבה להתיישבות בסוכנות , אינו תלוי בפרנסתו בשר 
שרון וכך הוא יכול לדבר על החלטה תמוהה . עוד עיר , אומר שחר , תפגע 
בשלומי , בנהריה , בעכו ואף בכרמיאל . אין סיבה שלא להוסיף יחידות דיור 
לשלומי או למעלות ולא צריך להמציא את הגלגל ולייסד עיר חדשה לכבודו של שר 
כזה או אחר . עיר חדשה אומרת מערכות כבישים , ביוב , בתי ספר ושרותים 
חברתיים , חדשות ועצמאיות מהרגע הראשון שעה שנכון וזול יותר היה להישען 
על המערכות הקיימות ממילא ביישובי האיזור ולנצל את מלוא הפוטנציאל הגלום 
בהן . וקיימת כמובן השאלה מי יבנה את גבעת שעל . כפי שמצטיירים הדברים עתה , 
עתיד המקום הזה להיות לשפן ניסיון בקונצפציה חדשה , של מסירת תכנון וביצוע 
של יישוב שלם לידי יזם אחד . הסודיות האופפת את מגעי לשכת שר השיכון בסוגיה 
הזאת משתווה רק לסודיות תכנון מבצע צליחת תעלת סואץ . על פי מידע ממקורות 
טובים , אמורה בניית העיר להימסר במלואה לידי איש העסקים והקבלן גד זאבי . 
זאבי עצמו הודיע כי אינו משוחח עם עיתונאים על עסקיו , והפנה את השאלות 
לכתובתו של משרד השיכון . במשרד השיכון סירבו בתוקף לאמר דבר וחצי דבר . 
את המו"ם מעדיפים לשמור שם בסוד כדי להימנע מראש מחשיפה לביקורת . ייתכן , 
מנבאים פקידים שאינם מחסידי השר , כי בעתיד הקרוב יזמינו את העיתונאים 
לטקס חתימה חגיגי , או כדי לצלם את הבולדוזר עולה על השטח . 
