ראשי כלל הפורשים בסוך החודש הזה , המנכ"ל אהרן דברת והמשנה למנכ"ל יצחק 
שרם , מבקשים לגייס קבוצה של כעשרה משקיעים , שישקיעו כל אחד כמיליון דולר , 
לצורך הקמת חברת השקעות . גם דברת ושרם בעצמם מתכננים להשקיע בחברה שיקימו , 
אך בסכומים פחותים מכך , במחשבה שתמורת הניהול יקבלו מניות של החברה . 
בעבר שקלו את האפשרות שלא ישקיעו בחברה באופן אישי , אך עתה הם סבורים שעליהם 
להשקיע בעצמם בחברה . אנשים שניהלו מגעים בנושא זה עם דברת ושרם טוענים 
כי השניים מבקשים לקבל כ%02 מהמניות בחברה תמורת הניהול , אך מקורבים לשניים 
מכחישים גרסה זו . איש העסקים אלפרד אקירוב מסר למקורביו שבדעתו להצטרף לחברה 
כשותף . יצוין כי משרדי החברה החדשה יהיו בבית אירופה שבבעלות חברת " אל 
רוב " שבשליטת אקירוב . חלק חשוב בפעילות החברה החדשה יהיה בשוק ההון , 
ונדונה אפשרות להשקיע בחברת ברוקרים קיימת . החברה שתקום תפעל במתכונת של 
בנק להשקעות אף כי לא תבקש , לפחות לא בעתיד הקרוב , רשיון לבנק מסוג זה 
מבנק ישראל . החברה תעסוק בתיווך בעסקות בכל ענפי המשק עם אפשרות שתהיה 
בעצמה שותפה באחוזים מסוימים בעסקות שהיא תטפל בהן . 
