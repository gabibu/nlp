ממשלת ישראל יכולה להוכיח בפועל את נכונותה להסדר על - פי רעיון האוטונומיה , 
שהממשלה , לפחות לכאורה , מחויבת לו וחותרת לקראתו . במקום זאת נמשכות 
ההתבטאויות הישראליות הנועזות ( עד כדי רחמים ) בדבר הסדר שלום אפשרי עתה 
עם סעודיה , ודיבורים על יצירת " מסלול של משא ומתן בשני ערוצים , או 
ערוץ למשא ומתן בשני מסלולים " . אפשר , למשל , להקל ואולי אפילו לסלק את 
המחסומים המנהליים ( לא הביטחוניים ) שהקים הממשל הצבאי על המעברים בגשרי 
הירדן . מחסומים אלה משרתים מדיניות דמוגרפית תקיפה של ישראל , שמטרתה 
מזה 42 שנים היא להפחית ככל האפשר את מספרם של הפלשתינאים בגדה ובעזה . 
לשם כך קימצו במתן אישורי שהייה כאן , לא איפשרו כמעט איחוד משפחות ואפילו 
גירשו רבים . לשלטון ישראלי שאינו מתכוון לספח את השטחים לא צריך להיות 
אכפת במיוחד כמה ערבים גרים שם . ממילא אינם אזרחי המדינה ולא יהיו כאלה . 
אין להם זכות לבחור לכנסת . אין ולא יהיה להם שום משקל פוליטי במדינה ובקביעת 
דמותה , ולכן אינם מהווים בעצם שום איום דמוגרפי . תושבי השטחים גם אינם 
נטל כלכלי . ממשלת ישראל אינה משלמת להם קצבאות ילדים ולא דמי אבטלה . 
לא מענקי לידה ולא ביטוחי זקנה ותשלומי סעד . לא בונים להם דירות ולא נותנים 
משכנתאות . המפעלים והמעסיקים בשכם ובעזה אינם מקבלים אשראי מסובסד ולא 
תמריצים של מפעל מאושר או מענקי פיתוח ופריסת חובות . בהתאם לאינטרס הישראלי , 
מתירים להם או מונעים מהם לבוא ולעבוד אצלנו , ולא מרשים להם להעביר מוצרים 
לשווקים הישראלים . אם יהיו בשכם 051 אלף תושבים , או 052 אלף , למי ולמה 
זה משנה ? אגב , אחת הדרכים של הממשל הישראלי להתמודד עם הבעיה הדמוגרפית 
היא לא למנות את התושבים בשטחים ולא לדעת את מספרם . מאז 7691 לא נעשה 
שם מפקד , ולא במקרה . דוגמה נוספת לצעד בכיוון של הסדר : הממשל יכול 
לפתוח מחדש את האוניברסיטאות בשטחים שנסגרו בצו צבאי לאחר פרוץ האינתיפאדה 
בחורף 88 . זוהי דרישה שהממשל האמריקאי מפנה לישראל מדי כמה חודשים והשלטון 
הישראלי מסרב . מה שנסגר בפועל הם בנייני הקמפוסים של האוניברסיטאות ; 
הלימודים ברוב המקומות מתנהלים בקושי . ; הסטודנטים מביר - זית , למשל , 
שומעים הרצאות ככל שאפשר במוסדות ציבור ובבתים פרטיים ברמאללה וסביבה . 
המרצים וסגל העובדים ממשיכים לעבוד כמעט כרגיל ומקבלים משכורות . הסטודנטים 
נבחנים , מקבלים תארים , והחוקרים מפרסמים עבודות אקדמיות . בשנה שעברה 
אישר הממשל לפתוח מחדש שורה של קולגים קטנים בגדה , אך המשיך להאריך את 
צווי הסגירה לאוניברסיטאות . אחרי שלוש שנים לא ברור מה צריך לקרות כדי 
שהאוניברסיטאות ייפתחו באופן רשמי . ממשלת ישראל יכולה עוד להפסיק או לצמצם 
במידה ניכרת את המעצרים המנהליים ההמוניים של הערבים בשטחים . יעילותם הביטחונית 
שנויה במחלוקת . בתקופת כהונתו של מנחם בגין לא היה כמעט אף עציר ביטחוני 
בשטחים , וגם אז היו בעיות ביטחוניות קשות בגדה ובעזה . בשנים האחרונות 
הועמדו לדין , נשפטו ונכלאו עשרות - אלפי צעירים פעילי אינתיפאדה ומפירי 
סדר . לא ברור מה התועלת במעצרם של עוד רבים ללא משפט , ובהם אישים שעוד 
יישבו אתנו למשא ומתן . יש עוד דוגמאות . אפשר להקל במתן רשיונות בנייה 
בכפרים הערביים . אפשר לתת היתרים לכינוסים ולפעילות פוליטית שממילא תצטרך 
להיות ערב קיומן של בחירות חופשיות . אפשר להסיר את ההגבלות על העברות כספים 
לשטחים . אפשר לשחרר את העיתונות הערבית בגדה ובעזה מהפיקוח הנוקשה של הצנזור 
הפוליטי הישראלי ( לא הצנזורה הצבאית - ביטחונית ) ועוד . את כל זאת יכולה 
ממשלת ישראל לעשות מבלי לוותר במאומה על קווי היסוד הקואליציוניים . זה 
אינו משא ומתן עם אש"ף ולא הפסקה של ההתנחלויות ולא ויתור על סנטימטר מאדמת 
הארץ . אלא שרעיונות אלה מסכנים את חזון ארץ ישראל השלמה ואת השאיפה לריבונות 
ישראלית מלאה וקבועה בכל הגדה ועזה . לכן , איש בממשלת ישראל לא יקבל 
אותם . דוברי הממשלה ימשיכו להפיץ תוכניות שלום עם סעודיה וערוצים דו - 
מסלוליים ושאר נוסחאות ריקות , שכל גדולתן בהתחמקות מוויתורים הכרחיים להסדר . 
