ניו - דלהי ( ע"ר וע"ץ ) . נשיא הודו , ראמאסוואם ונקאטאראם , ביקש 
מראש הממשלה , צאנדרה שקאר , שהתפטר על רקע סערה פוליטית , כי ימשיך בתפקידו 
לפחות עד העברת תקציב ביניים בפרלמנט מסר אתמול רדיו הודו . עוזרו של הנשיא 
נמנע מלאשר את הידיעה , אך אמר : " ייתכן שהנשיא שלח איגרת ברוח זו לראש 
הממשלה " . שקאר הודיע על התפטרותו ביום רביעי שעבר לאחר שצירי מפלגת הקונגרס , 
בראשותו של רגיב גאנדי , אשר הבטיחה לתמוך בממשלת המיעוט שלו , יצאו מן 
האולם לפני הצבעה . ראשי מפלגת הקונגרס טענו כי מפלגת המיעוט השלטת גנאטה - 
דאל שלחה שני שוטרים לרגל אחר הנעשה בביתו של גאנדי . 
