דרה שקאר , התפטר אתמול לאחר ששימש ארבעה חודשים בתפקיד והמליץ על בחירות 
חדשות . " המלצתי כי הממשלה תקבל מנדט חדש מן העם " , אמר שקאר לכתבים , 
לאחר שמסר את התפטרותו לנשיא הודו , ראמאסוואמי ונקאתארמאן . " הנשיא 
יודיע על החלטתו ב42 השעות הבאות " , הוסיף שקאר . בנאומו הארוך והנרגז בפרלמנט 
לפני התפטרותו , אמר שקאר כי ממשלת המיעוט שבראשה עמד אינה בובה של מפלגת 
הקונגרס , שהשפילה אותו בפרלמנט ביום שלישי . " עלינו להשלים עם המציאות 
הפוליטית ועם הארתמטיקה של המציאות הזאת " , אמר שקאר , העומד בראש סיעה 
של 45 צירים בלבד , מתוך 515 הצירים בפרלמנט ההודי . ראגיב גאנדי , העומד 
בראש מפלגת הקונגרס , שהיא המפלגה הגדולה ביותר , סייע לשקאר ליטול לידיו 
את השלטון בנובמבר שעבר . לפי התנאים שנקבעו , המשיכה הממשלה לתפקד בחסדי 
מפלגת הקונגרס וגאנדי . קפידבינשקאר רגז במיוחד על יציאתם ההפגנתית של צירי 
מפלגת הקונגרס מן הפרלמנט ביום שלישי , כך שמפלגת גאנטה - דאל ( הסוציאליסטים ) 
נותרה לבדה ורק בקושי ניצלה מהצבעה נגדה . " איני יודע אם לממשלה זו נתונה 
עדיין תמיכת מפלגת הקונגרס . אני איני יכול לעמוד בראש הממשלה , לאחר שראיתי 
את התנהגותם " , אמר שקאר לאחר האירוע . צירי מפלגת הקונגרס יצאו מן הישיבה 
לאחר שדרשו כי שקאר יגלה את שם האיש שנתן פקודה לשני שוטרים במדינה הריאנה , 
לעקוב אחר הנעשה בביתו של גאנדי בניו - דלהי . השניים נעצרו ביום שבת . 
פרשנים בניו - דלהי אמרו כי תקרית זו קשורה בהאשמות שהועלו נגד סגן ראש הממשלה , 
דווי לאל , כי הוא מעורב באינטריגות פוליטיות חמורות . בתוך כך נודע כי 
ראש מפלגת הקונגרס ראגיב גאנדי , מקיים מגעים עם מפלגות שונות , בניסיון 
להקים ממשלה בראשותו . 
