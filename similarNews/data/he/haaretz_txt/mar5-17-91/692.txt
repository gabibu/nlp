הסגל האולימפי של ישראל ייקבע סופית רק במוצאי שבת , בתום משחקי הליגה הלאומית . 
אתמול הוברר כי ישראל אינה חייבת להגיש רשימה של 22 שחקנים לפני המשחק הקדם - 
אולימפי עם קפריסין , שיהיה ביום ד הבא בחיפה . המאמנים יצחק שניאור ויעקב 
גרונדמן הכינו רשימת שחקנים , אך היא בוטלה בעקבות ההבהרה לגבי הגשת הרשימות . 
עם זאת נודע , שהרשימה המקורית כללה חמישה משחקני נבחרת הנוער שהיתה בסידני . 
החמישה : אבי נמני ואייל ברקוביץ , הנמנים בקביעות עם הסגל האולימפי ; 
שי הולצמן שהיה על כוונת המאמנים לפני היציאה לאוסטרליה , ושני מוזמנים 
חדשים , חיים רביבו ועמיר תורגמן ( המבקיעים במשחק האחרון בסידני ששעריהם 
נפסלו בשלבי הסיום ) . לא מן הנמנע שהחמישה יוזמנו לאימון הסגל האולימפי 
שיהיה ביום א באיצטדיון רמת גן . לאחר האימון יצומצם הסגל והשחקנים שנותרו 
יסעו ביום ב לחיפה , שם ישהו עד למשחק . נבחרת קפריסין תגיע לישראל ביום 
א בשעת לילה מאוחרת . הקפריסאים ביקשו לשריין להם מועדי אימונים בימים שני 
ושלישי . 
