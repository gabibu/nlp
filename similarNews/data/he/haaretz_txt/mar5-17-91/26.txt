פסלו של גבי קלזמר , " מנדטורי מס 1 " , הוצב בקצה שדרות בן - גוריון , 
מול גן העיר ובניין העירייה . זהו עוד פסל בסדרה שהוקמה בתל - אביב בזכות 
תרומה של משולם ריקליס . ייחודו של פסל זה בהתייחסות מחויכת לאזכורים עירוניים . 
אין דבר מוצק יותר מאלומת אור בחשיכה , ואין צורה עירונית יותר מפנס הרחוב , 
על כל משא סמליו וצורותיו . גבי קלזמר מעז לתרגם רעיון המופיע בציוריו 
" צורת - על " של אלומת האור כחרוט שאין לו סוף למתכת הקורטן . הוא גם 
מעז להציב את הפסל בין עמודי חשמל אמיתיים ומתפקדים . גובה הפסל 7 מטרים 
וקוטרו 5 . 4 מטרים . הומור בפיסול אינו עובר בנדיבות שווה לצופים בפסל הזה . 
הפסל תוכנן כמאזן כוחות מוזר של נפח וקו בחלל . הוא יוצר מתח מרשים בין 
שני חלקיו , ומוכיח שהומור באמנות הוא עניין רציני . 
