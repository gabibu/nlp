וארשה ( ע"ץ ) . לפולין סיכויים טובים להפוך למדינה שותפה בשוק האירופי 
המשותף , החל מה1 בינואר 2991 . כך אמר בסוף השבוע בווארשה ההולנדי פרנס 
אנדריסן , סגן יו"ר ועדת הקהיליות האירופיות . אנדריסן לא הזכיר את העובדה 
כי השיחות שניהל עם הפקידים הפולניים בנושא זה נתקלו בבעיות , בעיקר בשל 
קיצוב היצוא הפולני של מוצרי חקלאות וטקסטיל לשוק המשותף . מזכיר המדינה 
במשרד החוץ הפולני , ירזי מקארציק , אמר כי " המו"ם על הנושאים הרגישים 
האלה יימשך תוך שבועיים בבריסל ברמה של מומחים " . מקארציק ציין כי לא מדובר 
במלחמה חקלאית של פולין בשוק המשותף אלא במציאת פתרונות המתקבלים על הדעת . 
אנדריסן אמר בתגובה כי הוא משוכנע שניתן יהיה להתגבר על הקשיים ופולין תוכל 
להפוך למדינה שותפה בשוק ב1 בינואר 29 . צירופה של פולין לשוק המשותף נמצאת 
במוקד מדיניותה של וארשה , אך לדברי אנדריסן , היא תוכל להגשים את שאיפתה 
רק בעוד כעשור . הנציג ההולנדי התקבל בעת שהייתו בוארשה על - ידי נשיא הרפובליקה 
לך ואלנסה , ונפגש גם עם שר החוץ קזישטוף סקובישבסקי . וארשה היתה תחנה 
ראשונה במסעו , שיימשך שבוע ויביאו גם לפראג , סופיה ובוקרשט . 
