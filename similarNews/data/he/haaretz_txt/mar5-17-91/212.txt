עכשיו , כשגנרל שוורצקופף מכתיב את תנאי הכניעה שלו לגנרלים של עיראק המובסת 
וכשברקע נשמעות התביעות להעמיד לדין את סדאם חוסיין ומפקדיו על פשעי המלחמה 
שביצעו בכוויית , יש בתקשורת האמריקאית מי שמשווים את הכניעה העיראקית לכניעתה 
של יפאן לגנרל דגלאס מקארתור , על סיפון אוניית הקרב " מיזורי " באוגוסט 
5491 . במלחמת העולם השנייה העמידו בעלות הברית לדין את מנהיגי האומות המנוצחות 
והצמרת הצבאית שלהן על פשעי מלחמה . המשטר הנאצי הובא אל חבל התלייה במשפטי 
נירנברג , ובמשפטי טוקיו באו המנצחים חשבון עם ההנהגה המלחמתית של יפאן 
שהמיטה חורבן על המזרח הרחוק כולו . אבל מרשימת הנאשמים במשפטי טוקיו נפקד 
מקומה של קבוצת עילית קטנה של מדענים - קצינים יפאנים , שהיו מופקדים על 
" סוד הסודות " של יפאן הקיסרית . בשעה שהאמריקאים עסקו בחדרי חדרים ב"פרויקט 
מנהטן " שהעניק להם את פצצת האטום , עמלו יריביהם היפאנים על נשק סודי 
משלהם : פצצות טעונות חיידקים , וירוסים ופרעושים נושאי מגיפות קטלניות , 
שבעזרתן קיוותה יפאן להשיג עליונות מוחצת על יריבותיה בשדה הקרב . היפאנים 
הצליחו להוכיח את יעילות הנשק הביולוגי שלהם בניסויים , וייצרו כמות של 
גורמי מחלה שיכולים היו לחסל פעמים אחדות את אוכלוסיית כדור הארץ . הם גם 
הגיעו לשימוש מבצעי בבקטריות , אבל כשהגיעה שעת ההכרעה לא עמד להם ביטחונם 
ביכולתם הקטלנית והם גנזו את נשקם הסודי , שלא כמו האמריקאים שלחצו על ההדק 
הגרעיני וניצחו במלחמה . בדרכם לייצור פצצות החיידקים נושאי המוות ערכו היפאנים 
ניסיונות בהפעלת נשק ביולוגי על בני אדם . זה היה הסוד השמור ביותר של הצבא 
היפאני במלחמת העולם השנייה , לב לבו של הפרויקט שקם לתחייה במנצוריה הכבושה . 
אלפי אסירים ושבויים מנצורים , סינים , רוסים , אמריקאים ובריטים שימשו 
כשפני ניסוי אנושיים . מדעני יחידה 137 חשפו אותם לפרעושים נגועי דבר , 
הזריקו להם נסיובים של דלקת מוח ושחפת , אילצו אותם לשתות מים מזוהמים 
בטיפוס , כולירה ודיזנטריה , לאכול מזון עתיר אנתראקס ( גחלת ) ולעבור 
ניסויי ירי קטלניים בקליעי גז גנגרן . שעה שד"ר יוזף מנגלה ועמיתיו הרופאים 
הנאצים , ביצעו את ניסיונותיהם על אסירי המחנות באירופה , תיעדו היפאנים 
בפרוטרוט אלפי שעות של ניסויים מדעיים על עכברי המעבדה האנושיים שלהם , 
שזכו לכינוי " מארוטות " ביפאנית , בולי עץ . הם ניהלו מעקב מדוקדק 
אחר התפתחות מחלות קטלניות בגוף האנושי , שימרו בפורמלין מאות דוגמאות נבחרות 
של איברי בני אדם מבותרים , ועקבו בסקרנות אחר תהליכי הקפיאה למוות של אסירים 
עירומים בחורף המנצורי . אבל שלא כמו מנגלה , שבילה את שארית חייו בבריחה 
מתמדת מפני ציידי נאצים ומתנקשים אחרים , הביולוגים היפאנים כלל לא טרחו 
להסתתר . שעה שרבים מחבריהם ומפקדיהם הועמדו לדין והוצאו להורג על פשעי 
המלחמה שביצעו , נהנו עורכי הניסויים המזוויעים מטעמו המתוק של החופש . 
מנצחיהם האמריקאים , שחמדו את הידע המפלצתי שלהם , סגרו אתם עסקה שקטה : 
מסירת סודות הלוחמה הביולוגית תמורת חסינות מהעמדה לדין ומעונש . אחרי 
הכל , ליפאנים היה ידע נדיר שנרכש בניסויים האנושיים . גם במערב ניסו לפתח 
נשק ביולוגי , אבל הוא נסה לכל היותר , על בעלי חיים . וכך זכו הפתולוגים 
שביתרו גופות חיים , הבקטריולוגים שמצאו את מינון הנגיפים המדויק להמתה 
יעילה , ומנהלי קווי הייצור בבתי החרושת למחלות הקטלניות , שעברם ייוותר 
חתום באפילה . עם תום מסירת עדויותיהם המדעיות הם שילמו את חובם למנצחיהם , 
ואחר כך השתלבו בצמרת הממסד המדעי ביפאן . אחדים מהם תופסים שם עמדות בכירות 
גם היום . במשך שנים היו ממשלות ארצות הברית , בריטניה ויפאן שותפות לקשר 
השתיקה בפרשה . כשהרוסים תפסו כמה דגי רקק והעמידו אותם לדין על פשעי מלחמה , 
מיאנו האמריקאים לשתף פעולה והשתיקו את העניין ככל שיכלו . האמריקאים הוכיחו 
כי למוסר יש גבולות , ובשם האינטרס אפשר לקנות מחילה גם על פשעי המלחמה 
המחרידים ביותר . הדברים היו נשארים עלומים עוד שנים רבות , אלמלא עקשנותם 
של שני עיתונאים בריטים , פיטר ויליאמס ודיוויד וואלאס , שערכו תחקיר מעמיק 
לסרט טלוויזיה תיעודי , ופירסמו את ממצאיהם גם בספר " יחידה 137 " . המוח 
מאחורי פרויקט הלוחמה הביולוגית של יפאן היה גנרל שירו אישיי , בקטריולוג 
מוכשר , שרצה להעניק לארצו ולקיסר שלו , הירוהיטו , את מכשיר הניצחון 
האולטימטיווי . אישיי נולד ב52 ביוני 2981 למשפחת לוחמי שוגון , וגדל באחוזת 
המשפחה בכפר קומו שבמחוז חיבה , מזרחית לטוקיו . הכפריים העניים שילמו 
מסים פיאודליים למשפחת אישיי האדירה , וטיפחו נאמנות מוחלטת ל"אל המלחמה 
אישיי המכובד " . הרעיון להפוך את כוחם המצמית של נגיפים וחיידקים לכלי נשק 
מבוקר נבט אצל אישיי לאחר שנקרא לאי שיקוקו ביפאן להדביר בו מגיפת אנצפליטיס , 
דלקת מוח שקטלה את רוב תושביו . אישיי בודד את הנגיף ופיתח מסנן יעיל לטיהור 
מים , שהציל את חייהם של בני האי שנותרו . המאורע הזה טבע את חותמו על המשך 
דרכו . כבקטריולוג ריתק אותו כוח ההרס של המגיפות שנטלו חייהם של מיליוני 
בני אדם במזרח הרחוק ובאירופה , וכנתין נאמן לקיסר השמש העולה הבין ששליטה 
במנגנוני ההדבקה והמניעה של מחלות פירושה יכולת השתלטות על יבשת אסיה כולה . 
ההיסטוריה סיפקה לו גורמי מוות מסורתיים , כל שנותר לו לעשות היה ללמוד 
איך לרתום אותם אליו בכוח המדע . בספטמבר 1391 כבשו היפאנים את מנצוריה . 
אישיי , שמעבדתו בטוקיו ייצרה מיליוני חיסונים לחיילי צבא הכיבוש , ידע 
שבמנצוריה על אלפי אסיריה הפוליטים יוכל לערוך באין מפריע ניסויי שדה בנגיפיו . 
בפקודת הקיסר הוקמה יחידתו , יחידה 137 , שמנתה אחר כך 000 , 3 איש , 
שתפקידה הרשמי היה רפואה מונעת ואספקת מים טהורים לחילות הלוחמים . הוא 
בחר לקבוע את מקומו בפינגפאן , ליד חראבין , שבה שכן מחנה ריכוז למתנגדי 
הקיסר , וכך עמדה לרשותו אספקה שוטפת של " מארוטות " לניסויים . בלב 
מחנה פינגפאן עמד מבנה מרובע מסתורי שכונה " בלוק רו " . הכניסה אליו הותרה 
רק למדעניה הנבחרים של יחידה 137 . " בלוק רו " היה המרכז לייצור מאסות 
של חיידקים קטלניים ובו שכנו המעבדות . לאסירים שהובלו במחילות התת - קרקעיות 
של הבלוק היה זה מסע בכיוון אחד . בעדות שנתן למחברי הספר אחד מהמפקדים הבכירים 
של יחידה 137 תואר ניסוי אופייני , אחד מני רבים , שהתרחש במעבדות של " בלוק 
רו " . " כדי לבדוק את עמידות הנסיוב שפיתחנו נגד מחלת הטיפוס נבחרו 05 
סינים ומנצורים כחומר ניסויי . ראשית , הזרקנו להם חיסון במינונים משתנים 
ואחדים לא קיבלו כלל חיסון . אחר כך נתנו להם לשתות מים נגועים בחיידקי 
טיפוס , ואז התחלנו לערוך עליהם תצפיות כדי לבדוק את השפעת החיסון ואופן 
התפתחות המחלה . רוב האנשים לקו בטיפוס . 31 מתו " . מדען אחר דיווח על 
ניסויים בגז גנגרן , פצע זיהומי שנגרם על ידי בקטריה . " מטרת הניסוי 
היתה לבדוק האם אפשר להידבק בגז גנגרן בטמפטורה של מינוס 02 מעלות . עשרה 
סינים נכפתו לקורות עץ במרחק 0102 מטר מפצצת גז גנגרן . כדי למנוע מהמארוטות 
מוות כתוצאה מהתפוצצות , ראשם וגבם היו מוגנים במגיני מתכת מיוחדים , אולם 
רגליהם ועגבותיהם נותרו חשופים . כל קליעי גז הגנגרן חדרו למטרותיהם , 
ולאחר שבעה ימים מתו כולם בייסורים איומים " . באותה טכניקה השתמש אישיי 
גם לפצצת האנתראקס . גם שם הושגה בניסוי הצלחה מלאה . אישיי ומדעניו פיתחו 
שיטה להשבחת הבקטריות וחיזוקן באמצעות מנגנוני החיסון של גופות אנושים . 
הם היו מדביקים אסיר בכולירה , למשל , ואחר כך מזריקים לאסיר אחר דם נגוע . 
החיידקים והנגיפים שהתקבלו בסיום התהליך היו מזן משובח ועמיד . ל"מארוטות " 
של יחידה 137 חיכה תמיד המוות בסוף הדרך . אלה שלא הצליחו למות במחלות , 
וגופם עמד בהדבקות חוזרות ונשנות , נשלחו עם תום שרשרת הניסויים אל התנורים . 
לפי עדויות , הקריב אישיי במחנה פינגפאן 000 , 3 בני אדם . האסירים של 
יחידה 137 קיבלו תמיד אוכל טוב ומזין , כדי להפיק מהניסויים בהם את הנתונים 
המדעים הטובים ביותר . הקור העז ונהרותיה הקפואים של מנצוריה היו בעיה לצבא 
היפאני , דבר שפתח בפני אישיי אפיק נוסף למחקריו המדעיים . הניסוי בכוויות 
קור בוצע בכל שנה בחודשים נובמבר - פברואר . ה"מארוטות " נשלחו החוצה בקור 
של מינוס 02 מעלות , לחשוף את איבריהם במשך לילה שלם . בתום הניסוי האסיר 
היה מושיט ידיו אל הסוהר , כדי לוודא שהמקל שהיכה בהן העלה צליל חלול . 
באחת מהעדויות מתואר ניסוי בכוויות קור על חמישה אסירים : " לשניים מהם 
לא היו כלל אצבעות וידיהם היו שחורות , לאחרים נותרו רק עצמות אצבעות , 
ללא בשר " . ניסויים אלה היו חשובים למערכה שתכננה יפאן נגד רוסיה . כדי 
להבטיח מעקב מדויק אחר התפשטות המחלות באיברים הפנימיים , ערכו הפתולוגים 
של אישיי ויוויסקציות ביתור גופות חיים . רופאים מיפאן היו נוהרים למעבדות 
במנצוריה , כדי לראות בפעם הראשונה איך נראים דבר או סיפיליס מבפנים . 
" כדי לבצע ניסויים אנטומיים על גופות חיים היינו צריכים לדכא את הרגשות " , 
דיווח לימים אחד מהפתולוגים של פינגפאן . " האיברים של המארוטות הגוועים 
היו מפרכסים בעוויתות לא רצוניות כשהאיזמל היה חודר לחלקים מסוימים במוח " . 
לעתים הגיעו למשלוחי המוות בפינגפאן גם אזרחים תמימים , שפותו בהבטחות תעסוקה 
כביכול . במציאות הרעבה של מלחמת העולם השנייה היכולת להרוויח פת לחם הצדיקה 
מסע של אלפי קילומטרים . נערים צעירים , אמהות וילדיהן ואף נשים הרות מצאו 
עצמם במשאיות החתומות שהובילו למחנה פינגפאן . מדעני יחידה 137 התעניינו 
בעיקר בנשים , במחקר שערכו על מחלות מין כאמצעי לשיתוק החיילים בחזית . 
באחד המקרים הדביקו אשה הרה בסיפיליס ולאחר הלידה ביתרו אותה ואת עוללה . 
אחרי כעשר שנות עבודה , אישיי היה יכול לנוח על זרי הדפנה . כל ניסוייו 
בגורמי מחלות הוכתרו בהצלחה , הצמרת הצבאית כיבדה והעריכה את פועלו המדעי , 
בית החרושת בפינגפאן ייצר כל חודש מאסות אדירות של חיידקים שנשמרו בגופותיהם 
של פרעושים . הוא אף הצליח לפתח , לבנות ולנסות בהצלחה פצצות מיוחדות , 
שיטילו את מגיפותיו מאחורי קווי האויב . אולם אישיי חש אוזלת יד מסוימת : 
שפניו האנושיים היו בני הגזע המונוגלי והיתה סכנה שהנשק הביולוגי לא יעבוד 
על קבוצת הגזע האנגלוסקסית . באביב 2491 הגיעו למחנה מוקדן במנצוריה 584 , 
1 שבויים מערבים מקרבות הפיליפינים . מדעניו של אישיי מיהרו לבקר את האמריקאים , 
הבריטים , הניו - זילנדים והאוסטרלים שהגיעו למחנות . בני הגזע הלבן לא 
הכזיבו : המגפות כילו אותם בדיוק כמו את בני הגזע הצהוב . עתה ידע אישיי 
שיוכל להגיש לקיסר שלו גם אמצעי להביס את צבאות המערב . השעה שלה להעביר 
את ניסויי הנשק הביולוגי לחזית ממש . במקרה אחד נשלחה קבוצת מתאבדים לזהם 
את מימי הנהר חאלקין - גול בטיפוס וכולירה , לאחר שהצבא היפאני הנסוג מגבול 
מנצוריה - ברית המועצות ספג עשרות אלפי אבידות מידי הצבא האדום . במקרה 
אחר חולל אישיי מגיפת דבר באזור סביב עורק תחבורה ראשי בסין . כשטוקיו ספגה 
אבידות קשות בהפצצות בעלות הברית , באפריל 2491 , הזעיקו בכירי הצבא הקיסרי 
את אישיי לפעולת גמול : זריעת מגיפות באזורי הנחיתה של המפציצים המערביים , 
שפעלו מסין . אישיי תכנן פעולה משולבת : הפצצת חיידקים ממטוסים וזיהום 
קרקעי של מקורות המים . הוא הפעיל את כל תותחיו הכבדים : במבצע הזה יצאו 
למערכה חיידקי כולירה , טיפוס , פרא - טיפוס , דיזנטריה , דבר ואנתראקס . 
יחידה של 003 חיילים נשאה מאות קילוגרמים של בקבוקים שהכילו תרביות טהורות 
של חיידקים ושפכה אותם למקווי מים , בארות ונהרות , ומטוסים השליכו מן 
האוויר פצצות של מגיפות . האבידות שספגו הסינים אחרי המבצע היו אדירות , 
" ללא שיעור " , כדיווחו של אחד הממונים . אבל גם הצבא היפאני , שנכנס 
אחר כך לשטח ולא ידע על המבצע הביולוגי , ספג אלפי אבידות . כשהתקרבה המלחמה 
לקצה , גרמניה נכנעה ובעלות הברית התכוננו למכת החסד על יפאן , ציפה אישיי 
להכרעה במערכה בין יוני לספטמבר 5491 . האמריקאים עמדו לנחות ביפאן לאחר 
שהאי אוקינאווה נפל בידיהם , ואישיי הפעיל את קו הייצור שלו במאמץ אחרון . 
הוא תיכנן להפיק עד ספטמבר מיליארד פרעושים נגועים במבחר מגיפות , בכמות 
שתספיק לקטול מחצית מתושבי כדור הארץ . ב6 באוגוסט הטילה ארצות הברית את 
" ילד קטן " על הירושימה , וב9 באוגוסט , בטרם ספגה נגסאקי את " איש 
שמן " , פלשו מיליון וחצי חיילים סובייטים למנצוריה עם צי אדיר של טנקים 
ומטוסים . יפאן נכנעה לבעלות הברית ב41 באוגוסט . בתו של אישיי , חארומי , 
זוכרת שיחה מאותם ימים בין אביה למבקר לילי מסתורי . אישיי שאל האם בתגובה 
לפטריית האורניום על הירושימה ישתמשו " בזה " , והתכוון למפעל חייו . אבל 
הקיסר הגיב בשלילה למאמץ הנואש האחרון . לפני פקודת הפינוי הבהולה ממנצוריה 
הוחרב כליל מחנה פינגפאן . מכלאות האסירים , המעבדות , בתי החיות , משרדי 
המטה וכל מסמך שתיעד את העבודה המדעית שהתנהלה במקום במשך כ51 שנה , הופגזו 
עד דק . אישיי ובכירי מדעניו הספיקו להימלט מהצבא האדום ליפאן הכבושה , 
והאמריקאים שידעו זאת תכננו להפיק מהמידע הזה את מירב התועלת . בעוד משפטי 
טוקיו מתנהלים , והצמרת הצבאית היפאנית עומדת לדין על פשעי מלחמה ומובלת 
אל הגרדום , ישבו גנרל אישיי וחמישה מבכירי מדעניו למפגשים ארוכים עם נציגים 
אמריקאים במסעדה בעיר קאמקורה . ב"ועידת קאמקורה " גילה אישיי לאמריקאים 
את כל האמת וסיפק להם מידע מלא על הצלחות ניסוייו בנשק ביולוגי . בתמורה , 
חתמו האמריקאים על חוזה סודי , לפיו איש מיחידה 137 לא יועמד לדין על פשעי 
מלחמה . רבים מפקודיו וחבריו של אישיי הניחו בצד את ניסיונם המלחמתי , ובחרו 
בקריירה מדעית אזרחית . אחדים מהם הגיעו לימים לראשות פקולטות ואוניברסיטאות 
ביפאן . אישיי עצמו ויתר על המדע , שב לכפרו ועד למותו ב8591 בילה שעות 
רבות במקדש המקומי . האמריקאים ובעלי בריתם הבריטים בחרו להישאר נאמנים להבטחתם 
כפולת הפנים גם שנים רבות אחרי שאישיי נפטר . במשך עשרות שנים ניהלו ותיקי 
שבוייהם ממחנה מוקדן תכתובת עם הממסד , וחפצו בהכרה מלאה בחוויה הלא - אנושית 
שעברו בשנות המלחמה . אך טענותיהם נדחו ובאמינותן הוטל ספק . המנצחים שיצאו 
להדביר את הרוע מהעולם , מצאו עצמם מחפים על פשעי יריביהם המובסים . 
