ניו - יורק ( מיוחד ל"הארץ " ) . מזכ"ל האו"ם , פרז דה קואיאר , יודיע 
בעוד ימים אחדים על מינויו של הדיפלומט השווייצרי , אדוארד ברונר , לנציגו 
הקבוע במזרח התיכון . ארצות הברית תומכת במינוי אך הממשל שומר לעצמו את הזכות 
להסתייג מהגדרות תפקידו . ההערכה היא כי התמיכה האמריקאית במינוי היא מסר 
לישראל כי הממשל מתכונן להפעיל את האו"ם לקידום מטרותיו במזרח התיכון כפי 
שהתבטאו בנאום בוש . האמריקאים מוכנים לשקול שיתופה של בריה"ם בקידום השלום 
כתמורה לתמיכתה במהלכי הממשל במועצת הביטחון נגד עירק . 
