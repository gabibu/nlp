ביום ראשון הובא במדור זה המידע שעיבודו של סטיוון ברקוף ל"המשפט " של קפקא 
מועלה בתיאטרון הלאומי האנגלי , חמש שנים אחרי שהפקה זו פתחה את עידן הניהול 
האמנותי של עמרי ניצן בתיאטרון הלאומי הבימה . בינתיים הגיעו מלונדון הביקורות . 
מלקולם רתרפורד ב"פייננשל טיימס " לא אהב את עיבודו של ברקוף , בעיקר מפני 
שההצגה מאבדת את כל איכויותיו של הספר : " ניתן לטעון שמן הראוי להעריך 
את ההצגה על פי ערכה , ולא להשוות אותה לרומן שעליו היא מבוססת . הגרסה 
החדשה , כביכול , צריכה לעמוד בזכות עצמה . לכך ניתן להתנגד משני טעמים . 
האחד הוא שמי שמכיר את הרומן ישתומם מדוע הוא עות כל כך מסיבה לא ברורה . 
הטעם השני הוא החשד שלי שמי שאינו מכיר את הרומן לא יבין דבר וחצי דבר מהפקה 
זו . . . למען הדיווח בלבד צריך לציין שאנתוני שר משחק את יוזף ק , וסטיוון 
ברקוף ביים . למראה ההצגה מתעוררת התהייה מדוע איש לא אמר במהלך החזרות 
שכל העניין ירד מן הפסים ללא תקנה והוריד את ההצגה לפני שהגיעה אל הבמה . 
כחיסון וכתרופה צריך לקרוא את הספר " . פטר קמף ב"אינדפנדנט " ענייני יותר , 
אבל גם עיקר טענתו הוא סילוף רוח היצירה של קפקא . " הגרסה הבימתית של 
ברקוף היא תרגיל בעיוות יותר מאשר בהצגה , והיא מתעלמת מן האיכויות של עולמו 
הדמיוני של קפקא . . . הדמויות מעוות פרצופים ומשחקות פנטומימה במחוות 
שנלקחו מן הקולנוע האקספרסיוניסטי , הקרקס או המיוזיק - הול . יש להם התקפים 
של היסטריה בצחוק של צבועים , התקפי מחול ויטוס הקדוש , הם מתנפחים למפלצות 
מנומנמות שקורעות את ריאותיהן , או משחררות נודות בעוצמה רבה " . הכותרת 
של קמף היא " אשם בבזיון בית המשפט " . גוהן פיטר ב"סנדיי טיימס " לא מפגר 
אחרי שני עמיתיו בחומרת הביקורת . הוא משבח כמו עמיתיו את דיוק העבודה 
ואת התגייסות הלהקה , אבל שואל " מה לכל זה ולקפקא המסכן ? פיטר כותב : 
" ברקוף מצטרף ללהקה לקראת הסוף , כמו כוכב ערב רוק בפלדיום , כדי לשחק 
את הצייר טיטורלי ; הוא מזעזע בעקבים גבוהים , מכנסיים הדוקים , פנים 
מאופרות לבן , שפם של סלוואדור דאלי וקול צפצפני וחורק . כהפגנה של תזמון 
קומי ואתלטי זה די משעשע ; כתגובה לדרך שבה משרטט קפקא את פשיטת הרגל של 
עולם האמנות זה גם מייגע וגם אווילי . מה כל זה עושה בתיאטרון הלאומי ? 
