לונדון ( מיוחד ל"הארץ " ) . נשיא בית המשפט לערעורים , הלורד ליין , 
קם שלשום בערב בבית הלורדים והביע את דעתו נגד עונש החובה של מאסר עולם 
על מי שהורשע ברצח . כמו כל שופטי בית המשפט לערעורים , השופט הוא לורד , 
ולכן הוא חבר בית הלורדים ויכול להביע את דעתו בוויכוחים שם . תוך דיון 
על שינוי חוק העונשין הבריטי אמר , שעונש אחיד של מאסר עולם הופך למעשה 
את מידת העונש למעשה שבשיקול דעתו של שר הפנים והמשטרה . לדעת הלורד ליין 
יש להשאיר זאת בידי השופטים , והם יוכלו לקבוע במקרים חמורים מאסר עולם , 
ובמקרים אחרים עונש קל יותר . משפטנים במפלגת הלייבור טוענים זה זמן רב , 
שעל רצח מתוך רחמים או רצח בזמן סערת רגשות , יש להטיל עונשים קלים יותר 
מאשר על רצח מחושב , בדם קר . רק במקרה האחרון יש לגזור על המבצע מאסר 
עולם . הכוונה כאן ליצור אבחנה בין " רצח מדרגה ראשונה " לבין עבירה קלה 
יותר כפי שקיים בארה"ב . 
