בשנות העשרים פרח בגרמניה זאנר סרטי האימים . סיפורי עם , אגדות ומיתוסים 
פירנסו את דמיונם הפורה והקודר של במאי גרמניה . אחדים מן הסרטים מוקרנים 
עד היום בסינמטקים ברחבי העולם . " הקבינט של ד"ר קליגרי " , " הגולם " 
ו"נוספרטו " משיאי הקולנוע האילם בכל הזמנים הם מודלים לחיקוי בגלל ההיבטים 
הקולנועיים והסיפוריים שבהם . אלפרד היצקוק , שלא עשה סרטי אימים מובהקים , 
הרבה לדבר על העונג שבצמרמורת שהצופה נתקף בה באולם הקולנוע החשוך ובנעיצת 
הצפורניים בריפוד המושב . אחדות מן הסצינות בסרטו המפורסם " פסיכו " מצליחות 
לצמרר גם בצפייה שנייה . לסרטי האימים המפורסמים היה דגם קבוע למדי : מתים 
המתעוררים לחיים , ניסיון לייצר אדם במעבדה וכדומה . אבל הבעיה של סרטי 
האימים היא , שרובם מפחידים רק פעם אחת . הם בנויים לרוב על ערפול סיפורי 
ועל הפתעה , ורבים מהם עתירי דמיון . שונה הדבר בקומדיית האימים החביבה 
" פחד עד מוות " , סרט אמריקאי שביים רון אנדרווד ב9891 . בעיירה מוזנחת 
ושכוחת האל " פרפקשן " ( שלמות ) , שנוסדה בין הרים נישאים במדינת נוודה 
ב2091 , קורים דברים מוזרים . צמד בחורים עליזים , המבצעים בעיירה כל 
עבודה מלוכלכת , מחליט לעזוב אותה לטובת העיר הגדולה . בעיירה נמצאת גם 
סטודנטית צעירה לגיאוגרפיה , העוסקת במיפוי סייסמולוגי של המדבר . ביום 
יפה אחד מתעוררת האדמה לחיים . חיה ענקית ואיומה למראה , מין דרקון רב 
ראשים הדומה לתמנון ולנחשים , עולה על פני האדמה ועושה בה שמות . תושביה 
של העיירה הגיעו אליה כי מאסו בחיי העיר , אך לא השכילו לגלות אהבה לטבע 
היפה . לכן הם קורבנה של המפלצת . וכרגיל בקולנוע האמריקאי , הנשק והבחורה 
מסדרים את העניינים : העיירה ניצלת . חרף צורתה הדוחה של המפלצת והסיטואציות 
המפחידות , הסרט משעשע בגלל משחקם הכמו - מטומטם והמוגזם של כל השחקנים 
והדיאלוגים המצחיקים . הכל עושים את עצמם מבוהלים . הסרט נראה מלאכותי , 
ולא עושה מאמץ להסתיר זאת . אותי הוא לא הפחיד . 
