עה לפני שבועיים בהתנדבות לפני עובדי מחלקת טיפול נמרץ בבית החולים תל השומר . 
ארבעת הנגנים נמנים עם מאות המוסיקאים שהגיעו בגל העלייה האחרון , ורובם 
מתפרנסים ממלאכות אחרות ולאו דווקא ממוסיקה . את הקונצרט יזמה מרילין הייגן , 
אף היא עולה חדשה שהגיעה אשתקד . הרעיון נולד באולפן לעברית , שבו למדה 
הייגן בחברתם של שני מוסיקאים רוסים . הם הפליאו את תלמידי ומורי האולפן 
בכשרונם , אך התקשו להשתלב במוסדות המוסיקליים בארץ . הייגן היתה עורכת 
דין במשך 01 שנים בארה"ב , אך כבת לזמרת מקצועית וחובבת מוסיקה מילדות , 
היא החליטה על הסבה מקצועית . היא פירסמה מודעה בשני עיתונים ב - רוסית 
ובה הזמינה מוסיקאים עולים להתקשר אליה . התקבלו מעל 003 פניות , ומתוכן 
היא בחרה את הארבעים הבולטות . מאז היא מתאמת עבורם קונצרטים בבתים פרטיים , 
בארגונים ובחברות . כל מה שצריך הוא להתקשר לטלפון שמספרו 867042530 . 
כל המוסיקאים ברשימה של הייגן שימשו נגנים במיטב התזמורות בברית המועצות . 
" הם ניגנו בפילהרמוניות של מוסקווה ולנינגרד . הם היו מורים או סולנים . 
חלקם זכו בפרסים בין - לאומיים . אבל בישראל השוק רווי . אין להם מקום 
בשום תזמורת . הם מודעים לקושי ומקבלים אותו , ורבים מהם לא עוסקים במוסיקה 
לפרנסתם , אבל הם שמחים מאוד לחשיפה בפני קהל ישראלי " , היא אומרת . תגובות 
הקהל חמות מאוד , לדבריה . המאזינים , שאינם מצפים לרמה גבוהה כל כך בקונצרט 
בבית פרטי , מופתעים ונלהבים . מלבד רביעיית בקו מטפלת הייגן ברביעייה 
נוספת שהוקמה בארץ " רביעיית פטרבורג " . ברשימת האמנים שלה גם זמרים בולטים : 
הטנור בוריס שווץ הופיע בטלוויזיה בתוכנית " מקום בלב " , שחשפה כשרונות 
מגל העלייה מרוסיה , וזמרת הסופרן מרומניה קורנליה בר - אורן . מוסיקאים 
בולטים נוספים הם נגן הגיטרה הקלאסית מיכאל פקרובסקי , שזכה ב8891 בפרס 
ראשון בתחרות בין - לאומית לגיטרה קלאסית בפראג , וזוג פסנתרנים , טניה 
וויקטור שפצוב , המופיעים יחד . מרבית המוסיקאים שנרשמו אצלה באו מרוסיה , 
אך הייגן מנסה עכשיו לאתר כשרונות בולטים בקרב העלייה האתיופית . המלחמה 
שיבשה מאוד את תוכניות משרד ה"קונצרטמסטרס " של הייגן , מכיוון שהיום התקצר 
וההזמנות פחתו עד לאפס . " תיכננתי קונצרט חגיגי שייתן דחיפה לנגנים שלי , 
אבל נאלצנו לבטלו " , אומרת הייגן . היא מקווה שהשגרה תמשיך לקדם את מפעל 
הקליטה הפרטי . 
