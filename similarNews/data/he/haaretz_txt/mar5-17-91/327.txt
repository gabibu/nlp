גקארטה ( ע"ר ) . ממשלת אינדונזיה תשגר משלחת ליערות הטרופיים הנידחים 
של איריאן גאיה כדי לחפש אחר שבט של אמאזונות , שעל קיומו נפוצו שמועות 
באזור מסרה שלשום סוכנות הידיעות אנטארה . מקור רשמי אמר כי צוות ובו 71 
איש יתחיל את מסעו בשבוע הבא אל תוך הארץ , עד לאזור האגם ווליטה , או 
אגם הנשים . השמועות אומרות כי הנשים חוטפות גברים משבטים שכנים כדי להוליד 
ילדים . לאחר שהם שימשו את מטרותיהן , הגברים וכמו - כן כל צאצא ממין זכר 
נרצחים . המשלחת תקח עמה אטריות , מלח , ממתקים וסיגריות כמתנות . המקור 
לא מסר כמה גברים ישתתפו במשלחת . איראן גאיה , מחציתו האינדונזי של 
האי גיניאה החדשה הענקי , לא מוכר עדיין ברובו , ומפעם לפעם מתגלים בו 
שבטים חדשים . 
