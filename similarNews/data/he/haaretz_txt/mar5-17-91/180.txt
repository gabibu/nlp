מי שערבו ללא תמורה לחובו של אדם אחר כלפי בנק או חברת מימון , יוכלו בעתיד 
לבטל את הערבות בתנאים מסוימים , על - פי הצעת - חוק מהפכנית שהגישה הממשלה 
לכנסת . הצעת החוק מבוססת על המלצותיה של ועדה בראשותו של שופט בית - המשפט 
העליון אהרן ברק . הצעת החוק נועדה להגן על הערב , אשר חתם בתום - לב על 
ערבות לחבר , קרוב משפחה או מעביד שביקש ממנו לעשות טובה ולחתום , ולא 
צריך יותר שום דבר " . על - פי הערכה , מאות ערבים נאלצו לשלם לעתים עשרות - 
אלפי שקלים בגלל ש"היה לא נעים " להגיד לא , והסתבכו בהיקפים שכלל לא שיערו . 
כתב הערבות , הכתוב באותיות קטנות , שנותנים בנקים או חברות מימון למבקש 
ההלוואה כדי שיחתים ערבים , גורם לעתים לכך שהערב מוצא עצמו חייב סכומים 
אדירים . אלה סכומים שלא חלם לערוב לגביהם , ובוודאי שאין ביכולתו לפרוע 
אפילו חלק מהם . ערב כזה צפוי לעתים להליכי פשיטת רגל ולהרס כלכלי שלו ושל 
בני משפחתו . קפמאבינעד כה לא טרחו המלווים לוודא שמי ש"עושה טובה " מודע 
למלוא המשמעות של המסמכים שעליהם חתם . על - פי התיקונים המוצעים , קיימת 
חובה של גילוי מלא , ויש לוודא כי הערב יודע על מה הוא חותם . במקרה זה 
תהיה חובת ההוכחה על הבנק והגוף המממן . אגב , על - פי החוק הקיים , אפשר 
להתנות בכתב הערבות כי הערב מוותר על כל ההגנות הנתונות לו בחוק . הוועדה , 
בראשותו של השופט ברק , עסקה בהכנת קובץ של דיני ממונות שיכלול את רוב 
החוקים בתחום זה . הוועדה היתה בדעה שאין צורך בשינוי התפישה העקרונית של 
חוק הערבות , אך מצאה שיש לשנות את מאזן החובות והזכויות בין הערב , 
לנושה ולחייב . תיקונים אחרים שהציעה הוועדה הם התאמתן של הוראות החוק לחקיקה 
המאוחרת . הוצע לשנות את ההוראה שערבות יכולה להיווצר בהתחייבות חד - צדדית 
של הערב , ונקבע שהערבות היא חוזה כמו כל חוזה אחר . הוועדה היתה בדעה 
שיש מקום להוראות מיוחדות שיתנו מענה לבעיות המתעוררות בערבויות שנותנים 
יחידים למוסדות פיננסיים או לגופים אחרים העוסקים במתן אשראי . ההסתמכות 
של גופים אלה על קבלת ערבויות כבטוחות להלוואות נפוצה בשוק האשראי . יש 
בעיות שמתעוררות עקב התקשרותם של הערבים בחוזי ערבות מורכבים , שאין ביכולתם 
לעמוד על מלוא המשמעות של התחייבויותיהם . בעיות כאלה מציעה הוועדה לפתור 
בדרך של חיוב המלווה להביא לידיעת הערבים את המידע החיוני להחלטתם . נושא 
אחר הוא של ערבים ללא הגבלת סכום , שבגללו חויבו לא פעם הערבים בפירעון 
חובות שלא התכוונו לערוב להם . הוצע לחייב את הנושה להפנות את תשומת - לב 
הערב לכך שהוא מתחייב בערבות כזו . סוג אחר של בעיות נובע מכך שבחוזי ערבות 
קיימות בדרך כלל התניות על רובן של הוראות החוק המקנות הגנה לערבים . עתה 
מוצע לשמור על הזכויות המוקנות לערבים בחוק בדרך של איסור התניה עליהן . 
הוראות אלו יחולו על מגזר צר של ערבויות המאופיינות בכך שהערב הוא יחיד , 
להבדיל מתאגיד , ושהערבות היא לחיוב מוגבל בסכום שנקבע בחוק . קפמאבינפרק 
אחר להצעת החוק נושאו ערבויות מוגנות . " ערבות מוגנת " היא ערבות שנתן 
יחיד לנושה במהלך עסקיו הרגיל של הנושה . מוצע כי בערבות מוגנת יגלה הנושה 
לערב , לפני כריתת חוזה הערבות , שורה של פרטים שנקבעו בחוזה בינו לבין 
החייב . שר המשפטים יהיה רשאי לקבוע בתקנות את דרך הגילוי . הנושה לא יגיש 
תובענה נגד הערב למילוי ערבותו , אם לא נקט תחילה אמצעים סבירים להיפרע 
משעבוד או מזכות אחרת הנלווית לחיוב , אם הדבר אינו פוגע בזכויותיו . עורך - 
הדין זאב פרידמן , המתמחה בנושאי ערבויות , אומר שאם החוק יתקבל על - פי 
המלצות הוועדה , תחול מהפיכה של ממש בכל ההתחייבויות הקשורות לערבויות , 
שהיו לחלק אינטגרלי בפעילות העסקית במשק . קבלת החוק תתרום לכך שהערבים 
לא יהיו חשופים יותר להפתעות , שבהן הם מוצאים עצמם חייבים מאות - אלפי 
שקלים לבנק או לגוף מממן מבלי שהתכוונו לכך . 
