ועידת הפסגה השנתית של תעשיית הרכב בזנווה הציגה בימים אלה פנים חדשות רבות 
יחסית . על רקע ירידה מדאיגה במכירות רכב חדש , ממשיכים היצרנים להציג 
מכוניות חדשות במטרה לספק לכל פלח וגומחת שוק מכונית התפורה , ככל האפשר , 
על פי מידותיהם הייחודיות . המכוניות הגדולות והיקרות היו תמיד מוקד משיכה 
שהלהיט את דמיונו של הקהל הרחב ומבחינה זו המרצדס סידרה החדשה ( בתמונה ) 
, שכולם המתינו להשקתה , השיגה את האפקט הרצוי . מכונית המנהלים החדשה 
מצוידת במנועי 8 עד 21 בוכנות והיא רלוונטית לשוק הישראלי בערך כמו הבנטלי 
קונטיננטל החדשה , המצוידת ביחידת כוח בנפח 7 . 6 ליטר , מגדש טורבו ותג 
מחיר של כ002 אלף ליש"ט . התפיסה של מכונית לכל גומחת שוק באה לידי ביטוי 
בשני אבות - טיפוס תוצרת פולקסווגן , המכונים וואריו . הראשון הוא מעין 
" ביץ - באגי " , מכונית חופים פתוחה ושובבה , והשני הוא ניסיון להרכיב 
מכונית עירונית קטנה המבוססת על רצפת הגולף סינכרו . החברה הגרמנית הציגה 
גם פאסאט עם מנוע שש בוכנות בנפח 8 . 2 ליטרים . לא פחות מרתק היה מנוע 
שש בוכנות אחר , בנפח 8 . 1 ליטר , שמזדה פיתחה עבורה3 מכוניות קופה בגודל 
בינוני היכולה לזנב בקומפקטיות ספורטיוויות אירופיות . אלפא רומיאו השתעשעה 
עם עיצוב מרתק ל461 קה , שיישאר בינתיים במעמד של חומר למחשבה , אופל הציגה 
גיף קטן שיעלה כמו גיף גדול והיו עוד רבים וטובים אחרים , אך מבחינת הצרכן 
הישראלי , החשיפה המשמעותית יותר היתה של הסיטרואן מכונית קומפקטית חדשה 
האמורה להתמודד מול הגולף והטיפו , שתגיע לכאן בספטמבר , עם תחילת שיווק 
מודל 29 . 
