נשיא הטכניון , פרוף זאב תדמור , נבחר לאקדמיה הלאומית האמריקאית להנדסה . 
בימים אלה הודיע לו על המינוי רוברט וייט , נשיא האקדמיה . פרוף תדמור 
זכה בתואר כהכרה בתרומתו למחקר על תהליך עיבוד הפולימרים . עם מינויו של 
פרוף תדמור , יגיע מספר החברים הישראלים באקדמיה לארבעה . מכלל חברות האקדמיה 
נמצאת ישראל במקום השמיני במספר החברים . שלושת הישראלים האחרים נמנים עם 
סגל הטכניון פרוף יוסף זינגר נשיא הטכניון לשעבר , מהפקולטה להנדסת אווירונאוטיקה 
וחלל , שקיבל את המינוי על " תרומתו להבנת יציבות מבנים דקי דופן מחוזקים , 
על פיתוח שיתוף הפעולה הבין - לאומי בשטח המכניקה ועל חלקו בתכנון מטוסים 
ישראלים " ; פרוף יעקב זיו מהפקולטה להנדסת חשמל , שקיבל את המינוי " עקב 
תרומתו החשובה לתורת התקשורת ועבור מנהיגות יוצאת דופן בתחום החינוך ההנדסי " ; 
ופרוף משה זכאי , גם הוא מן הפקולטה להנדסת חשמל , שקיבל את המינוי " עבור 
תרומה חלוצית לתאוריה של סינון לא - לינארי ולתאוריה וליישומים של תהליכים 
אקראיים " . האקדמיה הלאומית להנדסה היא ארגון פרטי , שנוסד בשנת 4691 . 
היא מייעצת , בשיתוף עם האקדמיה הלאומית למדעים , לגופים ממשלתיים בארה"ב 
בנושאים מדעיים וטכנולוגיים . כיום מונה האקדמיה הלאומית להנדסה 085 , 1 
חברים אמריקאים ו231 זרים . חברת באקדמיה היא אחד המינויים היוקרתיים בעולם 
למהנדסים , ומוענקת לחוקרים שתרמו לתאוריות וליישומים הנדסיים , כולל תרומות 
חשובות לספרות ההנדסית , או למי שהוכיח הישגים יוצאי דופן בתחומי הטכנולוגיה . 
