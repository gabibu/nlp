נשיא אמריקאי , כשהוא נואם בפני הקונגרס , מתרכז לעתים קרובות בהבלטת עקרונות , 
יותר משהוא מעמיס פרטים על טיעונו ; כך נהג גורג בוש גם אתמול , כאשר 
סיכם את מבצע " סופת המדבר " . הוא נמנע מלשטח בפני נבחרי העם האמריקאי 
תוכנית מגובשת לצמצום הפער בין מדינות ערב לבין ישראל , ובין ישראל והפלשתינאים 
בשטחים המוחזקים . אבל העקרונות בלטו בנאומו ביתר שאת , יותר מתמיד . בעידן 
המודרני , כך אמר בוש , " הגיאוגרפיה איננה יכולה להיות ערובה לביטחון , 
וביטחון איננו פועל יוצא של כוח צבאי בלבד " . חשנו את אמיתות הדברים בששת 
השבועות האחרונים . טילים בליסטיים נורו לעבר ישראל ממרחק רב , והעומק 
ההגנתי , אשר שליטתנו בגדה המערבית מספקת לישראל לפי סברתם של מנהיגי הליכוד , 
נגלה כבלתי - רלוונטי ; הכוח הצבאי אשר הכריע את סדאם חוסיין לא היה זה 
של צה"ל . גם מי שתמך בבחירות האחרונות בליכוד ואו בסיעות הימין הקיצוני , 
צריך להכיר בעובדה כי המציאות של 1991 שונה מזו של 7691 . ארצות הברית , 
שנשיאה בימי מלחמת ששת הימים , לינדון גונסון , שיכנע בשיחה טלפונית את 
מנהיג ברית המועצות שלא לחוש לעזרת גמאל עבד אל - נאצר , לא צידדה מעולם 
בהנצחת כיבושי ישראל במלחמה ההיא . החלטה 242 של מועצת הביטחון של האו"ם 
חייבה את ישראל לסגת " משטחים שנכבשו בקונפליקט האחרון " . אמנם הנוסח האנגלי 
החסיר במתכוון את ה"א הידיעה ; הוא דיבר על " שטחים " בלבד , והשאיר 
בכך את הדלת פתוחה לשינויי גבולות מסוימים . מנחם בגין ואנשי הליכוד טענו 
ומוסיפים לטעון כי החזרת חצי האי סיני פטרה את ישראל מכל חובה נוספת ; אבל 
אין בסיס לטענה שישראל רכשה , הודות לנסיגתה מסיני , את הזכות להוסיף ולהחזיק 
בכל הגדה המערבית , בכל רצועת עזה ובכל רמת הגולן . הנוסחה " שטחים תמורת 
שלום " אינה מופיעה בהחלטה 242 ; אבל אין ספק שהיא מבטאת את הציפייה הפוליטית 
ששימשה לה אבן מסד . מוטב היה לו הממשלות שלנו היו פועלות מרצונן הן למען 
הגשמת הנוסחה הזאת ; מאחר שלא רצו בכך , או לא מצאו לכך תמיכה בכנסת , 
תצטרך עתה דווקא ממשלה בראשותו של מי שסירב לתמוך בהסכמי קמף דייוויד , 
להתאים את עצמה לדרישה תקיפה של ארצות הברית וזו משתקפת בבהירות מנאומו 
של נשיאה . גורג בוש , אחרי שהדגיש את העיקרון , הוסיף כי נחוץ לעבד אותו 
לפרטיו . בכך הבטיח לממשלתנו מרחב תמרון מסוים ; אבל הוא מזכיר את ביטחונה 
של ישראל ואת חובתן של מדינות ערב להכיר בה בנשימה אחת עם " הזכויות הפוליטיות 
הלגיטימיות של הפלשתינאים " . גם כאן יש לשים לב לניסוח שאינו מקרי . בזכויות 
הלגיטימיות הכירה ישראל כבר בהסכמי קמף דייוויד ; בוש הוסיף את שם התואר 
" פוליטיות " . החלטת ממשלת ישראל מיום ה41 למאי , 9891 , אינה עונה על 
משאלתו של נשיא ארה"ב . אם הממשלה רוצה לנצל את מרחב התמרון שנאום הנשיא 
משאיר לה , יהיה עליה לשקול צעדים מרחיקי לכת יותר מאלה אשר להם היתה מוכנה 
לפני עשרים ושניים חודשים . " המחויבות שלנו לשלום במזרח התיכון לא הסתיימה 
עם שחרור כוויית " אמר הנשיא בוש ; הגיע הזמן לשים קץ לסכסוך הישראלי - 
ערבי " . יהיו בינינו מי שיתרעמו על קוצר רוחו , אבל מוטב גם לאלה שיביאו 
בחשבון מיהו האיש אשר מדבר אלינו בלשון של תביעה , ואיזו עוצמה לא רק צבאית , 
אלא גם כלכלית מאפשרת לו לבחור בסגנון זה . על הממשלה להתחשב בעובדה כי 
ארה"ב הצליחה לצרף את סעודיה , מצרים ואפילו את סוריה לקואליציה נגד סדאם 
חוסיין , ושכל החברות הקבועות של מועצת הביטחון הצביעו בעד כל הצעות ההחלטה 
האמריקאיות באו"ם . אין זה הזמן לתהות אם בחירות מוניציפאליות בשטחים המוחזקים 
עדיפות מבחירות כלליות ; הממשלה חייבת להציע פתרון שיבטיח את ביטחון ישראל , 
אך יחד עם זאת , פתרון שאינו שולל מהפלשתינאים את זכות ההגדרה העצמית . 
