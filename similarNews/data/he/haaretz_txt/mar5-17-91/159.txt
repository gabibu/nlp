הנבחרת האולימפית הישראלית תארח בארץ את נבחרת קפריסין ככל הנראה ב - 02 
במארס . הקפריסאים הציעו לשחק במועד זה , או באוקטובר בלבד , ולא באפריל 
או במאי , כפי שהציעה ההתאחדות הישראלית . לפיכך מעדיפה ישראל לארח את 
המשחק בעוד 31 יום ולא באוקטובר , שהוא חודש רב משחקים לנבחרת . לפיכך , 
קבעו אתמול המאמנים יצחק שניאור ויעקב גרונדמן את תכנית האימונים למשחק . 
הסגל האולימפי יתכנס ביום שני ויקיים מחנה אימון בן שלושה ימים במכון וינגייט . 
במהלכו ישחק הסגל נגד הפועל חיפה בקרית אליעזר , שם תהיה ההתמודדות עם 
הקפריסאים . ביום א , בעוד שבוע וחצי , יערוך הסגל אימון באיצטדיון רמת 
גן ולמחרת , יומיים לפני המשחק , ייצאו הכדורגלנים לחיפה ויקיימו שם אימון . 
המאמן הלאומי יעקב גרונדמן אמר אמש : " עדיף היה לנו אם המשחק היה נדחה 
מעט , אך לא נחפש תירוצים ונעשה את הכל כדי לשחק היטב ולנצח " . 
