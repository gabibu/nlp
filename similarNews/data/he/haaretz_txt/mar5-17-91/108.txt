אומרים שתאריך סיום המלחמה במפרץ נקבע על פי מחזור סופות החול , חודש הרמדאן , 
חג פורים או מועד העלייה לרגל למכה , אך אם תשאלו את ברני אקלסטון , התאריך 
הותאם בדיוק ללוח הזמנים של מרוצי פורמולה 1 . על אף המלחמה , אקלסטון , 
מי שארג את מרוצי הגרנד - פרי לשטיח קסמים נושא הון עתק , לא דאג יתר על 
המידה . לסדרה נרשמו יותר קבוצות מאשר רחבת הזינוק יכולה להכיל , וזכויות 
השידור , שמחירן הועלה השנה בעשרות אחוזים , המשיכו להיחטף . אלא שגם 
הוא מודה כי נעים יותר לטלטל לארה"ב את הכבודה הכרוכה במרוץ גרנד - פרי לאחר 
הניצחון בידיעה שרשתות הטלויזיה באירופה ינצלו במלואן את הזכויות שרכשו ולא 
ייאלצו לקצץ בשידורים בשל מבזקי חדשות מהמפרץ . בעוד ארבעה ימים יתגלגל ברחובות 
פניקס , אריזונה , רעם מזעזע . אזעקות המותקנות בחנויות ובמכוניות יחלו 
לפעול , כלבים ישתגעו ושמשות ירעדו במרחק מילין רבים ממרכז העיר כשעשרים 
ושש מכוניות פורמולה 1 יזנקו אל המירוץ הראשון בעונת 1991 . מכוניות גרנד - 
פרי תמיד פיזזו במהירות מסחררת וברעש אדיר , אולם השנה הרעש ישבור את כל 
השיאים : פרארי , הונדה , רנו , פורשה , למבורגיני וימאהה השכילו לפתח 
מנועי 21 בוכנות שיעלו את מפלס הרעש , כמו גם את כוחות הסוס , לשיאים 
חדשים . אם בעבר מי שעמד לצד המסלול באוזניים חשופות היה עלול להרגיש כתותחן 
שירה לבדו ב697 , 3 טנקים עיראקיים , השנה יהיה זה טירוף של ממש להתקרב 
אל המפלצות הרוטטות ללא זוג אטמי - אוזניים . קפמאבינריבוי בוכנות הוא התפתחות 
טבעית של מנועי ה5 . 3 ליטר שהחליפו את מנועי הטורבו הישנים . יודעי דבר 
טוענים כי מי שלא יהיו מצוידים ב007 כוחות סוס , לפחות , ישחקו השנה בשורה 
האחורית . פיס"א ניסתה כמובן לשנות שוב את התקנון הטכני , בניסיון להגביל 
את המהירות , אך כבר עתה , עוד לפני שגלגל אחד עלה על המסלול , ברור כי 
גורל הניסיון הסיזיפי נדון לכישלון . הטכנולוגיה החגה סביב פורמולה 1 הגיעה 
לרמה כה גבוהה , שלמרות ההגבלות יימצאו הפתרונות שיאפשרו בתוך מרוץ אחד 
או שניים לשחרר את המהירות מכלאה . את המנועים אפשר לרסן על ידי שינוי הבנזין 
המותר בשימוש , אך ניסיונות למשוך למטה את ערך האוקטן או להתיר שימוש רק 
בדלק נטול עופרת נתקלו בהתנגדות של חברות הדלק הגדולות המעורבות במרוצי הגרנד - 
פרי . ל"אגיף " , למשל , יש מרכיב סודי בבנזין המאפשר לפרארי להגביר את 
יחס הדחיסה ולחלץ עוד כמה סוסים מהמנוע . החומר הסודי פועל רק בנוכחות עופרת , 
ולפיכך החברה האיטלקית הפעילה לחץ כבד להניח לבנזין . פיס"א הניחה למנועים 
לצמוח פרא והתמקדה בהגבלות ובשינויים בשלדה ובמרכיבים האווירודינאמיים . 
אחת ההחלטות החשובות היתה לשנות את מיקום הכנפיים של המכוניות ואת המבנה 
שלהן כדי לגרום ירידה של ממש בעילוי השלילי ( המצמיד את המכונית למסלול 
בסיבובים ) ובכך לרסן את המהירות בפניות . מעצבי השלדה גם נאלצו בראשונה 
להתמודד עם הרעיון של " תא הישרדות " מבנה סגור וקשיח הכולל את תא הנהג 
ומכלי הדלק . על פי התקנון , התא חייב לעמוד בהצלחה במבחן התנגשות חזיתית 
במהירות של 11 מטר לשנייה ובלחץ צד של שתי טונות . השלדה חייבת לעמוד בהצלחה 
בניסוי התהפכות , המדמה מצב שבו המכונית מתגלגלת פעמים אחדות על קשת הביטחון 
מעל ראש הנהג . מכל השמן חייב גם הוא להיכלל במבנה המחוזק של תא ההישרדות , 
ומכלי הדלק יהיו השנה מגומי קשיח יותר מבעבר . הקונצפציה של תא הישרדות , 
הכולל את מכלי הדלק והשמן , נולדה כלקח מהתאונה של גרהרד ברגר בסן מרינו 
9891 . אף שמכל הדלק העיקרי של הפרארי 046 עמד במהלומת ההתנגשות בגדר במהירות 
032 קמ"ש , אחד ממכלי הצד נפרץ ורק התגובה המהירה של פקחי המסלול הצילה 
את ברגר ממוות בטוח . למעשה , נשיא פיס"א זאן - מארי בלסטרה הכריז כי עקב 
התאונה של ברגר יחולו ב1991 תקנות טכניות חדשות , שיחייבו שינוי מרחיק לכת 
במבנה השלדה . התקנות שחזה בלסטרה היו מחייבות את הקבוצות להשקיע מיליוני 
דולר במחקר ובפיתוח של שלדה חדשה לחלוטין . ברגע נדיר של הכרה בכך שכוחות 
כלכליים משפיעים על מרוצי פורמולה 1 כפי שהם משפיעים על שאר העולם , הודיעה 
פיס"א כי התקנות מרחיקות הלכת נדחו לפי שעה . " אני חושב שברני אקלסטון 
לחש כמה מלים באוזנו של זאן - מארי בלסטרה " , אמר פרנק ויליאמס . " התקנות , 
ל היו מתקבלות , היו מנחיתות מכת מוות על הקבוצות הקטנות וחסרות המימון " . 
לסדרת הגרנד - פרי נרשמו שמונה עשרה קבוצות , המחזיקות ב43 מכוניות . רחבת 
הזינוק קטנה מלהכיל את כולן ולכן חמש קבוצות ייאלצו להיאבק במבחן מוקדם על 
הזכות להשתתף במבחן הדירוג הכללי , הקובע את סדר ההזנקה במרוץ . שעה טורפנית 
אחת שבסיומה מחציתן יארזו את הציוד והמכוניות , יקוננו על הון העתק שבוזבז 
לשווא וישובו הביתה לפני שבפרארי או במקלארן התחילו לחמם את המנועים . השנה 
מתמקדים רוב החידושים ביצרני המנועים ובספקיהם . פורשה שבה לפעול בפורמולה 
1 לאחר היעדרות ממושכת ותספק מנועים לקבוצת ארווספוטוורק . שלא כבעבר , 
גם קבוצות זוטרות ייהנו העונה ממנועים חזקים : הונדה תספק את מנועי העונה 
שעברה לטירל ; פרארי , בצעד חסר תקדים , מכרה מנועים למינרדי ; וימאהה , 
שחזרה לאחר היעדרות של שנה , חתמה על הסכם עם ברבהם . והרשימה עוד ארוכה . 
תופעה בולטת היא המעורבות הגוברת של חברות יפאניות בענף ששורשיו שלוחים ללב 
המסורת האירופית . לפני עשרים ושלוש שנה התקיים המפגש הראשון של קבוצה יפאנית 
עם פורמולה 1 , כשהונדה הגיעה לגרנד - פרי הגרמני עם מכונית לבנה ששמש אדומה 
מצוירת על חרטומה ומנוע 21 צילינדרים מוצב לרוחב בזנבה . המכונית נכשלה 
במרוץ הראשון ועוררה בקרב המתחרים גיחוך נינוח . אלא ש61 חודשים לאחר אותו 
ניסיון ראשוני היתה זו אותה מכונית לבנה שהובילה בגרנד - פרי המקסיקאי מהזינוק 
ועד דגל השחמט . ב3891 , אחרי כ41 שנות היעדרות , חזרה הונדה לזירת פורמולה 
1 , הפעם כספקית מנועים , ואת שחוללו יחידות הכוח שלה במחצית השנייה של 
העשור יודעים כולם . הצלחת הונדה עוררה ביפאן גל התעניינות עצום בפורמולה 
1 וחברות נוספות עמדו על היתרונות הכלכליים והטכנולוגיים הכרוכים בסדרת המרוצים . 
המעורבות של חברות יפאניות מתחלקת לשני מוקדים : בראשון מצויות הונדה וימאהה , 
ואליהן הצטרפה השנה גם סוזוקי . הן מתייחסות אל פורמולה 1 כאל כר אימון 
מופלא לפיתוח ולשכלול של כושרן הטכנולוגי . הונדה מאמינה כי פורמולה 1 מספקת 
את הסביבה הטובה ביותר להכשרת מהנדסים צעירים להתמודד עם מצבי לחץ . אך 
לא די בכך . " פורמולה 1 עוזרת לנו לשדר שלושה מסרים אל העולם שמחוץ ליפאן " , 
אומר נובוהיקו קאוומוטו , שניצח על חזרת הונדה אל מסלולי הגרנד - פרי : 
" מסר פילוסופי , טכנולוגי , וחלק מתרבות העסקים שלנו בתהליך המאפשר 
לנו לתפקד בהצלחה בכל העולם " . במוקד השני מצויות חברות יפאניות המתמקדות 
במעורבות כלכלית בלבד . מקצתן משתמשות בפורמולה 1 כמקדם תדמית של חברה המצויה 
במגע ישיר עם טכנולוגיות מתקדמות וכאמצעי חשיפה בפני עשרות מיליוני צופי 
טלוויזיה ברחבי העולם . חברות אחרות אינן מסתפקות בתשלום בעד צביעת שמן 
על המכוניות אלא רוכשות קבוצות גרנד - פרי אירופיות פעילות , דוגמת ארווס , 
שנקנתה על ידי פוטוורק . למרות העמקת המעורבות , היפאנים נמנעים מלחזור 
על ניסיון העבר של הונדה ולהשתתף בפורמולה 1 עם מכונית ומנוע מתוצרתם . 
למעשה , למעט פרארי , אין קבוצת גרנד - פרי המייצרת הן את המנוע והן את 
השלדה . רנו ניסתה לחקות את פרארי , נחלה מפח נפש וחזרה לפני שנה כיצרנית 
מנועים בלבד , וכך גם הונדה . ככל שזה נשמע מוזר , אומר קאוומוטו , עדיין 
לא הגיעה השעה להחזיר אל המסלול מכונית לבנה עם שמש אדומה זורחת בחרטומה . 
השנה ינהגו בפורמולה 1 שני נהגים יפאנים , סאטורו נקגימה ואגורי סוזוקי , 
שבניגוד למהנדסים ולרואי החשבון מהמזרח הרחוק עדיין אינם מצליחים להגיע 
לשורות הראשונות . כשליש ( 01 ) מנהגי הגרנד - פרי חונכו על ברכי הספגטי 
והלזניה , אך בצמרת יתנהל גם השנה קרב שקודקודיו הם ברזיל וצרפת , ושוליו 
יכסו את בריטניה ואוסטריה . ההערכה הרווחת היא שמקלארן , פרארי , ויליאמס 
ובנטון הן הקבוצות שמן הראוי לעקוב אחריהן . לבנטונפורד זוג נהגים ברזילאים 
והיא נהנית השנה מתוספת מימון של חברת הסיגריות קאמל . בנטון היא היחידה 
בחבורת האריות המסתפקת במנוע 8 בוכנות , אך על המחסור בכוח אמורה לכפר שלדה 
שעל תכנונה מופקד גון ברנרד המעצב הטוב ביותר בפורמולה 1 . בנטון זכתה 
בתום העונה שעברה לשני ניצחונות רצופים , ואם נלסון פיקה לא ספג יותר מדי 
שמש בעת הפגרה , יש לקבוצה סיכוי לקחת חלק מכריע במאבק על האליפות . פרנק 
ויליאמס נופף בהמחאה של כ01 מיליוני דולר ונייגל מנסל משך בחזרה את הגט שנתן 
לפורמולה 1 , אף כי " המשפחה חשובה יותר ממרוצים " . הבריטי התוקפני יודע 
כי השנתיים הקרובות הן הסיכוי האחרון שלו לזכות באליפות העולם . השנה הוא 
יהנה מקבוצה מאורגנת וממנוע תוצרת רנו , שיזכה לגיבוי מסיווי של חברת המכוניות 
הצרפתית . המכשלה העיקרית של מנסל היא פסיכולוגית : אם העונה תתחיל ברגל 
ימין , למנסל היכולת לנצח בקרב ישיר כל נהג על המסלול . אולם כשמתרבים 
הקשיים , הוא נוטה להפנות יותר ויותר ממרצו לטרוניות ולמענות ומתרכז פחות 
במתרחש על המסלול . אף אחד לא יופתע אם למרות כל החידושים , מאבק האליפות 
יישא שוב צביון של דו - קרב פרטי בין שני ארכי - אויבים . אירטון סנה עיכב 
את חתימתו במקלארן עד ששפתיו של רון דניס ציירו תבנית של 21 מיליון דולר , 
ופרוסט השעה את חתימתו בפרארי עד שהוסכם כי אם יוחלט לוותר בעונה הבאה על 
שירותיו , הוא יפוצה בסכום שיערער אפילו את שלוות חשבון הבנק של גאני אניילי . 
פרוסט התעקש על הסעיף המגביל בחוזה המונע מסנה לחצות את הקווים ולעבור בעונה 
הבאה ממקלארן לפרארי . סנה כבר רמז כי הוא יהיה מאושר לנהוג בשביל פרארי 
תמורת פחות מ21 מיליון דולר אם הקבוצה האיטלקית תנעץ את דרבנותיה בעכוז הצרפתי 
הקטן ותשלח אותו לכל הרוחות . אם סנה יצליח השנה להשוות את הישגו של פרוסט , 
כנהג היחיד שזכה בשני העשורים האחרונים שנתיים רצופות באליפות העולם , 
הוא יהיה מוכן " לוותר " על מיליון או שניים רק כדי להשפיל את פרוסט . 
בינתיים סנה ופרוסט ימשיכו להתכתש במסלול , ליתר דיוק ב61 סיבובי אליפות , 
שיתחילו בארה"ב בעוד ארבעה ימים ויסתיימו באוסטרליה בעוד כשמונה חודשים . 
