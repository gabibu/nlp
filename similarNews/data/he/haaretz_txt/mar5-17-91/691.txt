למוד ניסיון מן הדורות שקדמו לו הבין דוד המלך שאם ברצונו לשמור על עצמאות 
עמו , עליו לבנות צבא חזק ומאומן היטב . הצבא החדש לא יכול היה להתקיים 
במתכונת הגדוד ששימש כתשתית עוצמתו של דוד בימים שקדמו לעלותו לכס המלוכה , 
שכן זה היה מורכב מלוחמים סדירים ובלתי סדירים . אמנם נאמנותם לראש הגדוד , 
לדוד , היתה שלמה ומלאה , אך פרנסתם באה להם רק בדוחק מכספי יישובים שהגדוד 
נתן להם חסות ושמר על רכושם . מיסוד הצבא במסגרת הממלכה הביא להקמתה של צמרת 
פיקודית צבאית , מעין מטכ"ל , שהמקרא מכנה אותו בתואר מוסד " הגיבורים 
אשר לדוד " . בראשיתו היו בו תקנים לשלושים מפקדים בכירים . גם אלו נחלקו 
לצוותים , שלושה בכל צוות שבראשו עמד הבכיר שבשלישייה . לימים , כדרך 
הביורוקרטיה , הכיל המטכ"ל הזה ששים מפקדים . אך רק חלק מהם שירת בצבא 
ימים ארוכים , והרוב פרש בגיל צעיר יחסית ופינה מקומו למפקדים צעירים יותר . 
מאחר שכישוריהם של חברי הסגל הפיקודי הגבוה היו בתחומים צבאיים במובהק כגון : 
תורת הלחימה והמנהלה הצבאית , לא עברו אלה עם תום שירותם לשמש בתפקידי 
ניהול אזרחיים . ואכן ראשי המשק , מנהלי התחבורה ( גמלים ואתונות ) מנהלי 
הכרמים והאחוזות , האחראים על משק הצאן ושאר תחומי הכלכלה באו מתחום החיים 
האזרחיים . דוד המלך השכיל כנראה להבין שחיי הצבא ואפילו המינהל הצבאי אינם 
מכשירים את איש הצבא לנהל מערכות כלכליות ומדיניות . אך מאחר שרבים הם המפקדים 
שפרשו בגיל צעיר יחסית מהצבא , ולמשרות בשלטון האזרחי לא מייעדים אותם 
נוצרת בעיה תעסוקתית חמורה . המקרא אינו מגלה לנו כיצד נפתרה בעיה זו 
בימיו של דוד , אך אנו מכירים בהיסטוריה האנושית פתרונות במקומות אחרים . 
דוגמה מעניינת היא זו שמצאו שלטני הממלוכים במצרים . במאות 3161 לספירה 
נשלטה מצרים בידי כת צבאית . השליט נבחר על - ידי מועצה שבחנה את כישוריו 
כשליט אזרחי והיה בסמכותה להדיחו אם הוא נכשל . לרשות השולטן עמד צבא חזק 
שבראשו מפקדים בכירים ומוכשרים . כשהגיעה שעתם של אלה לפרוש , הועמדו לרשותם 
נכסים חקלאיים עתירי הכנסות , ובהם חוות חקלאיות שנעשו לרכושם הפרטי . 
כך התאפשר להם לחיות בשלווה וליהנות מפרי עמלם הצבאי , שכן אפילו ניהול 
החווה לא העסיק אותם , כי זה הופקד בידי מקצוענים . כך הושגו שתי מטרות : 
הובטחה הכנסתם לכל ימי חייהם של המפקדים בדימוס , והם גם הורחקו מענייני 
אדמיניסטרציה ציבורית . ההיסטוריה יודעת להצביע גם על מקרים הפוכים , אשר 
יש בהם כדי לאשר ולחזק את ההנחה שהיתה בבסיס השקפתו של דוד . דוגמה לכך 
יכולה לשמש האימפריה הרומית . כאשר היא מצאה לנכון לבטל את ניהולה של יהודה 
בידי מלכים מבני הארץ , והכפיפה אותה תחת שלטון של נציבים רומאים באו 
הללו , בדרך כלל , מקרב בכירי המפקדים של חייל הפרשים הרומי , בימינו 
קודמו של חיל השריון . מאחר שמפקדי חיל זה היו לרוב רק בעלי יכולות צבאיות 
הם כמובן נכשלו כישלון חרוץ בתפקידם . הפרובינציות שתחת ניהולם זכו לטלטלה 
רבתי בתחום הכלכלה והמשק , ומשום כך , מערכות שלמות ששוקמו בעמל רב על - 
ידי מינהל אזרחי , קרסו והתמוטטו . חוקרים רבים של תולדות הימים ההם , 
ובמיוחד אלה החוקרים את פרוץ המרד הראשון של יהודה ברומא , נוטים לראות 
בסיבה זו את אחת מהחשובות ביותר שהובילו למרד . בזהירות אפשר גם להצביע 
על הצלחתן הכלכלית היוצאת דופן של גרמניה ושל יפאן לאחר מלחמת העולם השנייה , 
שנבעה מבניית תשתית כלכלית - תעשייתית - ניהולית המורכבת מאנשים שלא שירתו 
בצבאות ארצותיהם בתפקידים בכירים . ולדוגמה זו אפשר להוסיף את המצב הרווח 
בארצות הברית , שבה רק מיעוט מהגנרלים משתתף בחיי הכלכלה והמדינה . כאשר 
ניסו אחדים מהם את כוחם בתחום העשייה המדינית ההצלחות לא היו מסחררות . 
ובהקשר זה אפשר להזכיר את פטון , מק - ארתור ולאחרונה את כישלונו הצורב 
של אלכסנדר הייג , מגיבורי וייטנאם , שניסה כוחו כמזכיר המדינה והודח לאחר 
טבילת אש קצרה . הצלחתו של אייזנהאור היא יוצאת מן הכלל , המעידה על הכלל . 
