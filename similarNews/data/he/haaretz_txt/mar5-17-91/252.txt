חנוך לוין כתב על עצמו בשיר היתולי שהוא " מוציא פרוזה מן התחת " וגם 
את הדרמה הזו הוא שולף ממקום דומה . זהו מרדף של הלוויה אחרי חתונה , 
המביא את הדמויות אפילו להימליה . במהלכו מסתבר שהנשמה היא בסך הכל " פרפר 
קטן של ריח רע " שמלאך המוות אנגל סמואלוב מוציא מישבנם של הקרבנות . 
כל סממני הדרמה הלוינית , שבה מתערבבים כל טעמי החיים מול המוות בבליל 
מזוהם אחד , קיימים בקומדיה מקברית זו משנת 5791 , גם אם היא נמשכת יותר 
משעלילתה מאפשרת , ובכך גם מיגעת מעט . היא מצחיקה ודוחה כאחת . אורי 
פסטר עיצב את המרדף בהשתוללות ראויה , לצלילי מוסיקה של שנות החמישים והששים , 
בהפקה עשויה ומוארת היטב , כשהוא נעזר במרץ והתגייסות של בוגרי השנה שעברה 
ב"בית צבי " ( שחלקם משחקים היום בתיאטרון באר שבע ) . זו היתה הפקת 
סטודנטים בשנה שעברה ועדיין יש בה מרץ וחן נעורים של סטודנטים . זו הצגת 
אנסמבל . בכך חינה וייחודה . בכל זאת מן הראוי לציין שלליליאן ברטו יש 
נוכחות חזקה דיה כדי לסחוב את תפקיד אם החתן ציצקיבא , למרות הלחץ על מיתרי 
הקול , למפלצת גרוטסקית ומצחיקה , ואילו אבי יפה נעדר את אותו שמץ הנשמה 
שנחוץ להצגה של לוין , אם כי לוין עצמו גילה את האיכות הזאת רק במחזות 
מאוחרים יותר מזה . פסטר מיטיב לחשוף בצד ההצחקה לשמה כמה איכויות לויניות 
( שלרגעים הוא מהדהד מצכוב , אפילו ) , ובעיקר את שכרון המוות המקברי 
והחושני . יש לו רעיונות מבריקים ( למשל עיצוב דמות המוות כאיש כנופיית 
אופנוענים , בעיצוב משכנע שת רפי ויינשטוק ) . חבל שיש רגעים בהם הוא 
גולש לנגיעות באצבע גסה , שמנהל התיאטרון גרי בילו היה צריך למנוע . תפקידה 
של הנהלת תיאטרון להציב אמות מידה של טעם טוב , אפילו בגרוטסקה כזו . 
