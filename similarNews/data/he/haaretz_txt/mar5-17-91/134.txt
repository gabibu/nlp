כ%03 מקרב המהנדסים שעלו מבריה"ם מעלימים את עובדת היותם מהנדסים ומבקשים 
להירשם כטכנאים , בתקווה שבדרך זו יקבלו מהר יותר עבודה בישראל . כך טוען 
אסף פורת , מזכיר הסתדרות ההנדסאים והטכנאים בהסתדרות במרחב חיפה . בדיון 
שנערך בהסתדרות במחוז חיפה בנושאי הכשרה מקצועית ותעסוקה , מסר פורת כי 
מדובר במאות עולים שבבריה"ם הוכשרו תחילה כטכנאים , ומאוחר יותר השלימו 
את השכלתם כמהנדסים , מקצוע בו עסקו טרם עלייתם . המהנדסים מגיעים לארץ 
עם שתי תעודות המעידות על השכלתם , ובשלבי הרישום הראשונים בשדה התעופה 
בן גוריון הם נרשמים בתעודת העולה כמהנדסים . לטענת פורת , כשהעולים נוכחים 
לדעת שבלשכת התעסוקה לאקדמאים ממתינים אלפים לעבודה , הם פונים אל הסתדרות 
ההנדסאים והטכנאים ומבקשים להירשם כטכנאים . " הם מוכנים לעבוד בתת - כישורים , 
ובלבד שהעיסוק יהיה במקצועם " , אמר פורת . לדבריו , הטכנאים וההנדסאים 
נרשמים כדורשי עבודה במחלקה מיוחדת בשירות התעסוקה הכללי , ובכך מדלגים 
על שירותי הלשכה לאקדמאים , שם לדעתם אין תקווה לקבל עבודה . תופעה דומה 
היתה גם בגלי עלייה קודמים . 
