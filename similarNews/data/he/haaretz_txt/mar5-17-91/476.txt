שליחותו של גיימס בייקר , כשליחות שלום פרגמטית , על רקע קוצר הרוח והאגרסיוויות 
האופפים אותה , לכישלון נולדה . ובידי ארבע סיבות - תהיות לבסס הערכה בלתי 
מלבבת זו ; לא ברור מדוע הבעיה הראשונה שארה"ב רוצה לפתור ב"סדר העולמי החדש " 
וצבאה עוד בעיראק היא הסכסוך הישראלי - ערבי , מיד ועכשיו ? דובר הבית 
הלבן אומר שהסיבה לכך היא ש"מפלתה של עיראק הסירה את האיום על תהליך השלום " . 
התבטאות מוזרה במקצת . תהליך השלום לא תקוע בגלל עיראק , בוודאי לא בגלל 
כיבוש כוויית . הישראלים והערבים אינם מצליחים זה 05 שנה להגיע להסדר ביניהם , 
קודם כל בגלל שהערבים לא רצו בהקמת ישראל , אחר - כך רצו להשמידה ולבסוף 
בגלל החשדנות וחוסר הפשרנות משני הצדדים . עולה איפוא החשד שהצבת הנושא 
בראש סדר היום האמריקאי , נובעת ממחויבות סודית שנתן הממשל למצרים , סעודיה 
וסוריה להסיג את ישראל מהשטחים , תמורת שיתוף פעולה במבצע סופת המדבר . 
ה"לינקייג " שדבר קיומו הוכחש רשמית חי וקיים וכנראה גם רוצה לבעוט . 
הפגם הבסיסי בו הוא שארה"ב מוותרת מראש על זכותה לתבוע מהערבים ( שהיו זקוקים 
לעזרתה יותר משארה"ב היתה זקוקה לעזרתם ) , פשרות המתבקשות מצדן בהסדרי 
שלום . תחת זאת , היא הופכת את ישראל לאמצעי תשלום , לקניית לבם של העמים 
הערביים , מחשש שבטווח הארוך לא יסלחו לה לאמריקה על השפלתה הצבאית של מדינה 
ערבית גדולה . לא ברור מדוע בוש סבור שעתה יש סיכוי טוב יותר להשיג הסדר 
מאשר לפני שנה ? לפי דוברו " משום שהערבים המתונים וישראל מצאו עצמם באותו 
צד נגד אויב משותף " . אך מי שמאמין בפתגם " האויב של אויבי הוא ידידי " , 
לא יכול להתעלם גם מהיפוכו של הפתגם : ש"הידיד של אויבי , הוא אויבי " 
במקרה זה הפלשתינאים שתמכו בסדאם חוסיין . אי - אפשר לאחוז את המקל בשני 
קצותיו . אני עוד לא רואה את סעודיה וסוריה כידידותינו ואת הפלשתינאים כאויבינו 
לנצח . השאלה היא יותר פרגמטית : האם עכשיו קל יותר להגיע להסדר ? הממשל 
סבור שכן , בגלל שהגורם הבעייתי , אש"ף , חדל להיות בר - שיח . אך בייקר 
עשוי לגלות במהרה , בייחוד כשייפגש עם תושבי השטחים , שמוקדם להספיד את 
אש"ף . הפלשתינאים רואים בו את נציגם העיקרי . מכאן , שאותם מכשולים שהיו 
לפני המלחמה , בעינם גם עכשיו . לא ברור למה בוש בדעה שמלחמה זו לימדה ( 
את ישראל , מן הסתם ) ש"גיאוגרפיה אינה ערובה לביטחון וכי ביטחון לא יכול 
להישען על כוח צבאי בלבד ? " אלמלא סמכה ישראל על כוחה הצבאי , היתה נמחקת 
כבר מזמן מעל המפה . הרבה דם שפכנו כאן כדי להגיע למצב שחלק מהערבים יואיל 
להשלים עם עצם קיומנו . הישראלים שהתעוררו בשתיים בלילה עם מטח סקאדים על 
ראשם , לא בהכרח " הבינו " שהפתרון היחיד לבעייתם הוא הסדר בשטחים . 
סדאם עדיין בשלטון עם המשמר הרפובליקאי שלו כמעט בשלמותו , עם 000 , 3 טנקים , 
מאות סקאדים ומשגרים ניידים . ברשות סוריה , הממשיכה להתחמש , סקאדים 
כבדים ומדויקים יותר , חלק מהם חמושים בראשים כימיים , המכסים את כל שטח 
ישראל ולא רק את אזור א רבתי . סעודיה תקבל כמות אדירה נוספת של מטוסים 
וטילים חדישים . הטראומה של הסקאדים הפנתה את תשומת לב הישראלים יותר לליקוי 
או להיבט הנוסף בביטחונם , מאשר לצורך בהחזרת השטחים . לפחות כרגע . ואם 
גורם הגיאוגרפיה נטרף , הוא נטרף בכל הכיוונים . הלקח שמדינות ערב אחדות 
עלולות למשל ללמוד ממנו הוא שלא צריך בגבול משותף עם ישראל כדי להכות בה . 
ללקח זה משמעות כשסביבנו עולם ערבי רותח בקנאות איסלמית ושליטים פרו - אמריקאים 
שהאדמה רועדת תחתם . ואין אנו יודעים איך ייראה עולם זה בעתיד ומה יהיה 
מצבנו בו עם הסדר או בלי הסדר עם הפלשתינאים . מדוע חושב הממשל שעתה בשלה 
ישראל יותר מאשר לפני המלחמה לעיקרון " שטחים תמורת שלום " ? הרי בשלטון 
אותו ראש ממשלה מיוזמות שולץ ובייקר , שהחזרת שטחים נוגדת את השקפת עולם 
מפלגתו . וכל עוד לא ישתכנעו הישראלים שבצד השני רצון להתפשר ולעשות ויתורים 
פוליטיים וגיאוגרפיים למען דו - קיום בשלום , קשה לראותם מעלים לשלטון מפלגה 
שעל דגלה חרותה סיסמת החזרה לכמעט - גבולות 76 וכינון ישות פלשתינית . 
לא שזה מוצא חן בעיני , אך זו עובדה שצריך לקחתה בחשבון , כל עוד ישראל 
היא החצי השני בכל הסדר . המסקנה המתבקשת מכל התהיות הנ"ל היא שהנוקשות עדיין 
שלטת בשני צדי הקו הירוק , סעודיה וסוריה לא יכולות לחתום חוזי - שלום עם 
ישראל , ולאשר את הסיסמאות הנשמעות בעולם הערבי התוסס באזור , שהן עשו 
ברית עם ה"אימפריאליסטים והציונים " . העובדה שבוש ניצח בעיראק , והוא חש 
עתה כאימפרטור עולמי , אינה עושה את הסכסוך שלנו קרוב יותר לפתרון בזק . 
ודאי לא בשיטת המחץ שרוצה בו הממשל . עדיף היה שבוש ינהג בחוכמת נהג המונית , 
שבראותו פקק הוא בוחר דרך עוקפת ארוכה יותר , אך עדיין בכיוון היעד . 
לחץ חד - צדדי , במקום תחכום ואורך רוח במציאת דרכים עוקפות , יכול לשבור 
את רוחה של ישראל אך לא יביא את השלום . 
