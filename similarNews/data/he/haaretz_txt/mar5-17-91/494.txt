בודפשט ( מיוחד ל"הארץ " ) . הפגנה לאומנית , שתביעתה המרכזית היתה ניתוק 
מצכיה והקמת מדינה סלובקית עצמאית , נערכה אתמול בכיכר המרכזית בברטיסלאווה 
בהשתתפות כ51 אלף איש . העצרת השנייה ברציפות ביומיים האחרונים נערכה 
לפי קריאתה של " מטיצה סלובנסקה " , מוסד לאומי שתפקידו המקורי היה טיפוח 
השפה הסלובקית , ואשר לפני כשבוע ניסח מינשר בדבר " ריבונותה של האומה 
הסלובקית " . מינשר זה יוגש לאישור הפרלמנט הסלובקי . הטלוויזיה הצכוסלובקית 
חזרה בה מסירובה הקודם ושידרה את מהלך העצרת בשידור ישיר . העצרת עברה באופן 
שליו מן המצופה והנואמים ניסחו את דבריהם בזהירות , אולם הקהל לא גילה הבנה 
לגינוני ניסוח , וקרא " סלובקיה עצמאית " , " די לנו מפראג " , והשמיע 
קריאות גנאי כל אימת שהוזכרו מדינאים צכיים ובכללם גם הנשיא ואצלב האוול . 
התסיסה הלאומנית גברה באחרונה בסלובקיה , בעקבות הפילוג שחל במפלגה הפוליטית 
הראשית , " הציבור נגד אלימות " ( תנועת - אחות של " הפורום האזרחי " 
הצכי ) , שממנה פרשו ראש ממשלת סלובקיה , ולדימיר מציאר , וכמה עשרות 
מתומכיו . הפילוג , מקורו יותר בניגודים אישיים . מציאר , הנהנה בציבור 
הסלובקי מפופולריות אישית רבה , הואשם על - ידי מתנגדיו ברצון לאחד את תפקיד 
ראש הממשלה וראש התנועה ולהשתלט על המפלגה . יו"ר האסיפה הפדרלית אלכסנדר 
דובצק , יחד עם מציאר , פנו בקריאה אל הציבור הסלובקי לא להיגרר אחרי גישות 
קיצוניות ופרובוקציות . הנשיא האוול הצהיר , כי העם הצכי , והוא אישית , 
אינם שוללים את זכותו של העם הסלובקי לפרוש מצכוסלובקיה , אם רצונו בכך 
אם כי הפרישה עלולה לפגוע קשה בשני חלקי המדינה כאחד . דובר הנשיא , מיכאל 
זנטובסקי אמר במסיבת עיתונאים בפראג , כי אכן הגיע הזמן להכריע בגורל הפדרציה 
הצכוסלובקית , אך לא באסיפות עם , כי אם באמצעות משאל עם . לדבריו , 
את עריכת משאל - העם שוללים בסלובקיה הגורמים הלאומניים דווקא . מקורות 
פוליטיים סלובקיים אומרים , כי בתנאים הפוליטיים הנוכחיים אין ללאומנים 
הסלובקיים כל סיכוי להצליח , אם ינסו להכריז על " מדינה סלובקית עצמאית " 
מחרתיים , ב41 במארס , הוא יום השנה להכרזת " סלובקיה העצמאית " בחסות 
היטלר ב9391 . 
