במקניל - לרר , תוכנית היוקרה האמריקאית המשודרת בערוץ השני , נחשפים האמריקאים 
כאנשי מוסר מוזרים , החיים עדיין בצל סינדרום וייטנאם שממנו לא השתחררו . 
כיצד השפיע הניצחון על המתדיינים - העיתונאים הנודעים , ומה דעתם עליו ? 
תוהה המנחה . אן טיילור - פלמינג מכנה את מלחמת המפרץ כהרפתקה מסוכנת מבחינה 
מוסרית . היא גם מביעה תקווה שהניצחון הקל והמהיר לא יעניק לממסד הרגשה 
שווייטנאם כבר מאחוריהם , והם יכולים לצאת להרפתקאות דומות ברחבי העולם . 
גם פלמינג מהרהרת במלחמה נקייה וקלה כביכול , שהיו בה עשרות אלפי הרוגים 
עיראקים שנעלמו כלא היו . לעומתה גים פישר ורוגר רוזנבלט מדברים על תחושת 
ההקלה המהולה בצער , הרווחת בקרב רבים . הם אינם מופתעים מן הניצחון , 
אבל מסכימים שאין בארה"ב התפארות ושמחה לאיד אדרבה , כולם מקווים שבוש 
יפנה את כישוריו ונחישותו לעניינים פנימיים כמו אלימות , סמים ואבטלה . 
ובסתר לבם חוששים מן היכולת השטנית של ארסנל הנשק שברשות ארה"ב . וזה רק 
תחילתו של ויכוח . 
